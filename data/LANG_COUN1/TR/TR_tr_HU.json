{
    "Macaristan İtalya maçı canlı izle! UEFA Avrupa Ligi Macaristan İtalya maçı canlı yayın kanalı izle": "Macaristan ile İtalya arasında UEFA Uluslar A Ligi 3. Grup maçı oynanıyor. Grubun son maçında karşı karşıya gelen iki takımın mücadelesini izlemek isteyen futbolseverler yoğun olarak \"Macaristan İtalya maçı canlı izle\" şeklindeki araştırmalarını sürdürüyor.\n\nMACARİSTAN İTALYA MAÇI CANLI İZLE\n\nUEFA Uluslar Ligi Macaristan İtalya maçı canlı izle linki ve maçın detayları şöyle;",
    "Macaristan Başbakanı AB'yi topa tuttu: Kendi ayaklarına sıktılar": "Macaristan Başbakanı AB'yi topa tuttu: Kendi ayaklarına sıktılar\n\nMacaristan Başbakanı Viktor Orban, Avrupa Birliği’nin (AB) Ukrayna’yı işgali nedeniyle Rusya’ya uyguladığı yaptırımları eleştirerek, “Bu silah geri tepti, yaptırımlarla Avrupa kendi ayağına kurşun sıktı” dedi.\n\nHaber devam ediyor\n\nHaber devam ediyor\n\nAB ile özellikle Ukrayna’yı işgali nedeniyle Rusya’ya uygulanan yaptırımlar konusunda ters düşen Macaristan Başbakanı Viktor Orban, AB’ye yönelik eleştirilerine devam ediyor. Orban parlamentoda yaptığı açıklamada, savaşı sona erdirmek için ateşkes çağrısında bulunarak, Rusya'ya yönelik yaptırımların Avrupa ekonomisine bir darbe indirdiğini ifade etti.\n\n“Avrupa'da hükümetlerin düşmesi sürpriz değil”\n\nİtalya’da dün yapılan erken genel seçimlerinde muhtemel kazanını İkinci Dünya Savaşı'ndan bu yana İtalya'nın en sağcı hükümetine liderlik etmeye hazır görünen Giorgia Meloni'ye atıfta bulunan Orban, Avrupa'da hükümetlerin düşmesinin sürpriz olmadığını belirtti.\n\n\"Yaptırımlar sonucunda Avrupa halkının daha da yoksullaştı”\n\nOrban, \"Yaptırımlar sonucunda Avrupa halkının daha da yoksullaştığını, Rusya'nın ise diz çökmediğini rahatlıkla söyleyebiliriz\" ifadelerini kullanarak, “Bu silah geri tepti, yaptırımlarla Avrupa kendi ayağına kurşun sıktı. Biz bir cevap bekliyoruz, tüm Avrupa bunu daha ne kadar sürdüreceğimiz konusunda Brüksel'den bir cevap bekliyor\" dedi.\n\n\"Brüksel bürokratları bize Macaristan'ın hak ettiği bu parayı vermezse, diğer mali kaynaklardan gerekli fonları alacağız\"\n\nAB Komisyonu’nun Macaristan'a 7,5 milyar euroluk fonun kesilmesi önerisi değinen Orban, hükümetinin uzun vadeli enerji stratejisini revize ettiğini ve AB fonları kullanılarak finanse edilmesi planlanan toplam 32 büyük yatırımla Paks Nükleer Santrali’nin enerji sistemini elden geçirmeyi ve ömrünü uzatmayı hedeflediğini aktardı. Orban, \"Brüksel bürokratları bize Macaristan'ın hak ettiği bu parayı vermezse, diğer mali kaynaklardan gerekli fonları alacağız\" ifadelerini kullanarak, Macaristan'ın AB ve \"diğer uluslararası ortaklar\" ile müzakerelere başladığını aktardı.\n\nNisan ayında art arda dördüncü kez Başbakan olarak seçilen Orban, Rusya-Ukrayna Savaşı nedeniyle artan enflasyon, düşen tüketici güven endeksi ve gelecek yıl ise resesyon beklentisiyle karşı karşıya kaldı.",
    "İtalya, Macaristan'ı rüyadan uyandırdı": "",
    "Macaristan ile AB arasındaki kriz devam ediyor": "Macaristan ile AB arasındaki kriz devam ediyor 0:00 / 0:00\n\nAA\n\nAvrupa Parlamentosu'nun (AP) Macaristan'ın \"artık demokratik bir ülke olmadığı\" yönündeki kararı ve Avrupa Birliği (AB) Komisyonunun hukukun üstünlüğü ilkesinin ihlal edildiği gerekçesiyle AB bütçesinden Macaristan'a sağlanan fonların yaklaşık 7,5 milyar avroluk kısmının askıya alınması çağrısı, AB ile Macaristan arasında uzun süredir devam eden gerginliği tekrar gündeme taşıdı.\n\nAP, 15 Eylül'de 433 lehte, 123 aleyhte ve 28 çekimser oyla Macaristan'ın yönetim şeklini \"seçimli otokrasi\" olarak tanımlayarak, ülkenin, AB'nin değerlerini sistemli olarak tehdit ettiğine ve \"artık demokratik olarak yönetilmediğine\" karar verdi.\n\n\"ENDİŞE DEVAM EDİYOR\"\n\nÜlkedeki seçim sisteminin işleyişinden yargı bağımsızlığına kadar birçok konuda endişenin ifade edildiği kararda, \"Macaristan'da durum, birkaç yıldır yeterince ele alınmıyor. Birçok endişe devam ediyor. Bu esnada AB'nin imajı, etkinliği ve güvenilirliğini olumsuz etkileyen birçok yeni konu da ortaya çıktı.\" değerlendirmesinde bulunuldu.\n\nAP'den karara ilişkin yapılan yazılı açıklamada, \"akademik özgürlük, din özgürlüğü, örgütlenme özgürlüğü, LGBTIQ hakları da dahil olmak üzere eşit muamele hakkı, azınlıkların yanı sıra göçmenlerin, sığınmacıların ve mültecilerin haklarının da sorunlu olduğu\" ifade edildi.\n\nAB Komisyonunun bütçe ve yönetiminden sorumlu üyesi Johannes Hahn, 18 Eylül'de yaptığı açıklamada, AB Komisyonunun, hukukun üstünlüğü ilkesinin ihlal edildiği gerekçesiyle AB bütçesinden Macaristan'a sağlanan fonların yaklaşık 7,5 milyar avroluk kısmının askıya alınması çağrısında bulunduğunu söyledi.\n\nHahn, Komisyon'un, AB Konseyine, Macaristan'ın hukukun üstünlüğü ilkesine yönelik ihlallerine karşı önerdiği koruma önlemlerinin, AB'nin Uyum Politikası kapsamında üç operasyonel program için taahhütlerinin yüzde 65'inin askıya alınmasını içerdiğini belirtti.\n\nAB İLE MACARİSTAN ARASINDAKİ KRİZ\n\nMacaristan'da yayımlanan günlük siyasi gazete Nepszava'nın Genel Yayın Yönetmen Yardımcısı Miklos Hargitai ve Szazadveg Vakfı Siyasi Analizler Merkezi Müdürü Dr. Zoltan Kiszelly, AB ile Macaristan arasındaki krizle ilgili AA muhabirine değerlendirmelerde bulundu.\n\nMiklos Hargitai, AB ile Macaristan arasındaki tartışmanın nedeninin, hükümetin öne sürdüğü gibi \"Hristiyan değerlerin ve ülke sınırlarının\" korunması değil, bilakis hükümet seviyesindeki yolsuzluk, yargı bağımsızlığı ve basın özgürlüğünün eksikliğinden dolayı AB ile Macaristan arasında kriz olduğunu söyledi.\n\nAB kaynaklarının büyük kısmının hükümete yakın kişilere aktarıldığını ve ülkede bunu engelleyecek herhangi bir kurumun bulunmadığını kaydeden Hargitai, \"Asıl sorun öncelikle her yere yayılan yolsuzluk, hakim ve savcıların bağımsızlığının ortadan kaldırılması ve özgür basının eksikliği.\" diye konuştu.\n\nHükümetin kendi kamuoyuna AB ile mücadele ettiği propagandası yaptığını, AB Komisyonuna ise anlaşmak için gerekli adımları atacağı yönünde söz verdiğini belirten Hargitai, \"Macar hükümeti kendi seçmenlerine, 'Macarlara yine saldırıyorlar', 'Macaristan'da demokrasi olmadığı iddiası yalan', 'yolsuzluk yok' gibi ifadeler kullanırken, AB Komisyonuna ise demokratik eksiklikleri ve yolsuzluk risklerini gidermek için söz veriyor.\" dedi.\n\nAB bütçesinden Macaristan'a sağlanan fonların yaklaşık 7,5 milyar avroluk kısmının askıya alınması konusunda gerekli reformları gerçekleştirmesi için AB Komisyonunun Macar hükümetine 19 Kasım'a kadar süre tanıdığına dikkat çeken Hargitai, hükümetin, Komisyon'u ikna etmek için gerekli olan yasa tasarılarını acilen meclise sunacağını ama bunların yeterli olmayacağını düşündüğünü söyledi.\n\n\"AB'DEN AYRILMA HAKKINDA KARAR VERECEK\"\n\nMacaristan'ın AB'den ayrılma ihtimali ile ilgili de değerlendirmede bulunan Hargitai, \"Başbakan Viktor Orban'ın Kötcse'deki konuşmasına göre 2030'a, yani Macaristan AB bütçesine net katkıda bulunan ülke konumuna gelinceye kadar Huxit (Macaristan'ın AB'den ayrılması) gerçekleşmeyecek. Hükümet ve Fidesz'in ekonomi yönetimi, AB'den alabildiği kadar yardım almaya çalışacak, daha sonra da AB'den ayrılma hakkında karar verecek.\" diye konuştu.\n\nSzazadveg Vakfı Siyasi Analizler Merkezi Müdürü Dr. Zoltan Kiszelly ise AB ile Macaristan arasındaki tartışmanın ana nedeninin AB'nin geleceğiyle alakalı olduğunu, Macaristan ve Polonya hükümetlerinin, AB'nin güçlü ulus devletlerden müteşekkil bir birlik olarak kalmasını istediğini ama AB Parlamentosu ve Komisyonunun ise bu entegrasyonu derinleştirerek Avrupa Birleşik Devletlerini oluşturmaya çalıştığını söyledi.\n\nAB'nin Macar hükümetine yönelik suçlamalarının doğru olmadığını, örneğin, savcılığın hükümete değil meclise bağlı olduğunu belirten Kiszelly, Macarların genel olarak hem polise hem de hukuk sistemine güçlü bir şekilde güvendiğini, hakimlerin de bağımsız olduğunu ve hükümet aleyhine birçok defa karar verdiklerini kaydetti.\n\nKiszelly, \"Fidesz-KDNP hükümeti 2010'dan beri mecliste 4 defa 3'te 2'lik çoğunluğu sağladı. Hukuk sisteminde yapılan düzenlemeler Macaristan Anayasası'na uygun bir şekilde ve Batı Avrupa'daki örneklere dayanarak gerçekleştirildi.\" diye konuştu.\n\n4 YASA TASARISI SUNULDU, 17 TASARI SUNULMAYI BEKLİYOR\n\nMacar hükümetinin AB Komisyonuyla anlaşmak için 19 Kasım'a kadar gerekli adımları atacağını, bu kapsamda meclise 4 yasa tasarısı sunduğunu ve 17 yasa tasarısının daha sunulmasının beklendiğini kaydeden Kiszelly, sözlerini şöyle sürdürdü:\n\n\"En önemli şey, AB fonlarını denetleyen bir mekanizma kurulacak. Şimdiden AB fonlarının kullanımında yolsuzluk şüphesi olması durumunda, sivil kuruluşlar ve özel kişiler, polisin soruşturmayı sonlandırma kararına karşı mahkemeye başvurabilecek.\"\n\nKiszelly, AB ülkeleri arasında birçok konuda ciddi fikir ayrılığı bulunduğunu, örneğin, Macaristan'ın, AB'nin Rusya enerjisinden tamamen vazgeçme politikasını ve AB'de dış politika, göç ve vergi politikası alanında oy birliğiyle alınan kararların yerine nitelikli oy çoğunluğuna geçilmesini desteklemediğini, buna karşılık Macaristan genişleme ve Çin ile de ticari ilişkileri geliştirme niyetine sahipken, Fransa ve Hollanda'nın AB'nin genişlemesini desteklemediğini, AB'nin de ABD ile ticari ilişkileri geliştirme niyetine sahip olduğunu söyledi.\n\nMacaristan'ın AB'den ayrılma ihtimali ile ilgili de değerlendirmede bulunan Kiszelly, Macar toplumunun büyük kesiminin hatta hükümet seçmeninin bile büyük çoğunluğunun AB taraftarı olduğunu bu yüzden Macaristan'ın AB'den ayrılmasının söz konusu olmadığını belirtti.\n\n* Haberin görseli Associated Press'ten servis edilmiştir.",
    "Büyükkılıç Başkanlığındaki Kayseri Heyeti Macaristan’da": "Kayseri Büyükşehir Belediye Başkanı Dr. Memduh Büyükkılıç, eşi Necmiye Büyükkılıç ve beraberindeki heyet ile Macaristan’a gitti. Başkan Büyükkılıç ilk olarak heyetiyle birlikte Budapeşte Büyükelçisi Gülşen Karanis Ekşioğlu’nu ziyaret etti.\n\nBüyükşehir Belediye Başkanı Dr. Memduh Büyükkılıç, ikili ve heyetlerarası görüşmelerde bulunmak üzere beraberindeki heyetle birlikte Macaristan’a gitti.\n\nEşi Necmiye Büyükkılıç’ın da eşlik ettiği Avrupa gezisine Başkan Büyükkılıç’ın yanı sıra, Melikgazi Belediye Başkanı Mustafa Palancıoğlu, Kocasinan Belediye Başkanı Ahmet Çolakbayrakdar, Talas Belediye Başkanı Mustafa Yalçın, Hacılar Belediye Başkanı Bilal Özdoğan, Sarıoğlan Belediye Başkanı Bekir Ayyıldırım, Sarız Belediye Başkanı Baki Bayrak, Büyükşehir Belediyesi CHP'li Meclis Üyesi Fatma Nur Bozoklu, Büyükşehir Belediyesi İyi Partili Meclis Üyesi Hasan Özsoy, Büyükşehir Belediyesi Genel Sekreter Yardımcıları Serdar Öztürk, Bayar Özsoy, Macaristan Kayseri Fahri Konsolosu Osman Şahbaz ve daire başkanları katıldı.\n\nZiyaret kapsamında Kayseri Büyükşehir Belediye Başkanı Dr. Memduh Büyükkılıç ve beraberindeki heyet, Türkiye Cumhuriyeti Budapeşte Büyükelçisi Gülşen Karanis Ekşioğlu’nu makamında ziyaret etti.\n\nSıcak ve samimi ortamda geçen ziyarette Başkan Büyükkılıç, Büyükelçi Ekşioğlu’na, isminin yazılı olduğu Yukatel Kayserispor forması, Kültepe Kaniş Karum’da çıkan taleblerin replikası ve Erciyes Dağı kitabını hediye etti.\n\nAyrıca, Türk Devletleri Teşkilatı Macaristan Başkanı Büyükelçi Prof. Dr. Hovari János’u da ziyaret edecek olan Büyükkılıç, Tarım Bakan Müsteşarı Dr. Ökrös Oszkâr ile ikili görüşme gerçekleştirecek.\n\nKARDEŞ ŞEHİR DE ZİYARET EDİLECEK\n\nBaşkan Büyükkılıç, beraberindeki heyet ile birlikte Kayseri’nin kardeş şehirlerinden olan Miskolc’u da ziyaret edecek. Miskolc Belediye Başkanı Veres Pâl ile ikili görüşme yapacak olan Büyükkılıç, Miskolc Bölge Valisi Dr. Alakszai Zoltán’ı da ziyaret edecek.\n\nMiskolc Ticaret ve Sanayi Odası Başkanı Bihall Tamâs ile ikili görüşme de gerçekleştirecek, ticaret ve sanayi alanlarında fikir alışverişi yapacak olan Kayseri Büyükşehir Belediye Başkanı Dr. Memduh Büyükkılıç, tarihi ve kültürel geziler de gerçekleştirecek.",
    "A﻿vrupa Parlamentosu: Macaristan'daki rejim demokrasi değil 'seçimli otokrasi'": "A﻿vrupa Parlamentosu: Macaristan'daki rejim demokrasi değil 'seçimli otokrasi'\n\n15 Eylül 2022\n\nT﻿arık Demirkan | Budapeşte\n\nKaynak, EPA\n\nAvrupa Parlamentosu tarafından Perşembe günü büyük oy çoğunluğu ile kabul edilen rapora göre Macaristan’da var olan siyasi rejim demokrasi olarak değil, seçimlerin de var olduğu bir otokratik ara rejim olarak tanımlanabilir.\n\nAvrupa Parlamentosu’nda 28 çekimser ve 123 hayır oyuna karşılık 433 evet oyuyla kabul edilen Macaristan raporu, yıllar boyunca süre gelen hukuk devleti ihlalleri nedeniyle Macaristan’ın artık demokratik bir ülke olarak tanımlanamayacağını iddia ediyor ve Avrupa Birliği Komisyonu’nu Macaristan’a AB tarafından verilen yardım ve yapısal dönüşüm fonlarının ödenmesini durdurmaya çağırıyor.\n\nAvrupa Birliği ana sözleşmesi ve mevzuatı bakımından Avrupa Parlamentosu tarafından hazırlanan bu rapor doğrultusunda alınan kararın bir yaptırım gücü bulunmuyor.\n\nAB işleyiş yasalarına göre parlamento tarafından alınan bu tür tavsiye kararlarının uygulanması, Avrupa Birliği’nin yürütme organı olan Komisyon’un yetki alanına giriyor\n\nAncak AB Komisyonu parlamentonun, bizzat Komisyon’u da Macaristan’a karşı fazla hoşgörülü olmakla ve yaptırımlar konusunda işi ağırdan almakla suçladığı bu kararını uygulamak konusunda şimdi artık iyice baskı altına girmiş durumda.\n\nRapor Macaristan’ı hangi konularda eleştiriyor?\n\nAvrupa Parlamentosu tarafından kabul edilen rapor, yıllardır gündeme gelen hukuk devleti ve temel haklardaki eksiklikleri tekrarlıyor.\n\nBuna göre Macaristan’da:\n\nAnayasal süreçlerin ve seçim sisteminin işleyişinde eksiklikler var.\n\nYargı sisteminin bağımsızlığı yeterli değil.\n\nYolsuzluklar önlenemiyor.\n\nSiyasi rejim basın ve medya da dahil olmak üzere söz ve görüş bildirme hakkını garanti edemiyor.\n\nVatandaşların din ve vicdan özgürlüğü, örgütlenme, gösteri ve toplanma özgürlüğü garanti altına alınmıyor.\n\nLGBTQI hakları sık sık ve kabaca ihlal ediliyor.\n\nGöçmenlerin, sığınma talep eden mültecilerin temel hakları göz ardı ediliyor.\n\nRapor tüm bu eksikliklerden yola çıkarak, Macaristan’ın Avrupa Birliği’nin üzerinde yükseldiği ana temel olan hukuk devleti ilkelerini ihlal ettiği saptamasını yapıyor ve yaptırım uygulaması için Avrupa Komisyonu’nu göreve çağırıyor.\n\nMacar hükümeti ne diyor?\n\nKaynak, EPA Fotoğraf altı yazısı, Macaristan lideri Victor Orban\n\nRaporun kabul edilmesinin ardından Macar hükümeti tarafından resmi bir açıklama yapılmadı ve henüz bir tepki gösterilmedi.\n\nAncak geçen haftadan itibaren, raporun ayrıntıları basında yayınlanmıştı ve dolayısıyla bu konuda hükümete yakın çevreler ve siyasetçiler tarafından dile getirilen yorumlar da olmuştu.\n\nBu yorumlara göre Avrupa Birliği’nin tavrı öncelikle siyasi bir tavır.\n\nMacar hükümeti Avrupa Birliği yönetimini, liberal ve sol çevrelerin etkisi altında kalarak ulusal değerleri, ulusal devleti ve egemenliği savunan Macar hükümetini cezalandırmakla itham ediyor.\n\nYine hükümet çevrelerinde, Avrupa Birliği’nin yardımları kesme tehdidini, Nisan 2022'deki genel seçimleri FIDESZ’e karşı kaybeden sol ve liberal kesimlerin bir intikamı olarak algılama eğilimi de var.\n\nBundan sonra ne olacak? AB yardımları kesilecek mi?\n\nKaynak, Getty Images Fotoğraf altı yazısı, O﻿rban hükümeti Macaristan'daki Onur Yürüyüşleri'nde de protesto ediliyor\n\nAvrupa Birliği işleyişine göre Parlamento tarafından alınan tavsiye kararının uygulama yetkisi Komisyon’a ait.\n\nAvrupa Komisyonu zaten geçen yıl Macaristan ile ilgili olarak, yine hukuk devleti ihlalleri konusunda işlem başlatmıştı.\n\nAncak şimdi parlamento bir an önce yaptırım uygulanmasını ve yardımların kesilmesini de talep ediyor.\n\nAvrupa Komisyonu, Macar hükümetinden bazı konularda somut adımlar atılmasını ve bazı somut yasaların çıkarılmasını istemişti.\n\nMacar hükümeti önce Covid ve ardından da savaşa bağlı olarak enerji fiyatlarının artması nedeniyle dünyayı da etkisi altına alan ekonomik kriz ortamında AB tarafından verilmesi gereken fon ve yardımlara şiddetle ihtiyaç duyuyor.\n\nBu nedenle de Macar hükümeti geçen hafta çok eleştirilen yolsuzluklar konusunu araştırmak üzere, AB’nin isteği doğrultusunda bir komisyon kurmayı kabul ettiğini açıklamıştı.\n\nAncak Brüksel bunun yeterli olmayacağını, Macar hükümetinden başka adımlar atılmasını da beklediğini belirten işaretler vermişti.\n\nŞimdi Macar hükümeti önümüzdeki haftanın başlarında Brüksel’e, çok eleştirilen konularda yeni bazı teklifler götürecek.\n\nBu yeni tekliflerin kabul edilip edilmeyeceği ve Macaristan’a verilen yardımların kesilip kesilmeyeceği de önümüzdeki hafta netleşecek.\n\nMacaristan’daki muhalefet rapora nasıl yaklaşıyor?\n\nMacaristan’da iktidar partisine muhalefet eden ve yıllardır hukuk devleti eksikliklerini dile getiren siyasi partiler Avrupa Parlamentosu tarafından kabul edilen raporda dile getirilen eleştirilere tamamen katılıyorlar.\n\nAncak muhalefet Avrupa Birliği tarafından Macaristan’a verilen yardımların kesilmesinin Macar hükümetini değil, öncelikle Macar ekonomisini ve Macar halkını çok zor durumda bırakacağını düşünüyor.\n\nMuhalefete göre Avrupa Birliği’nin Macaristan’a verdiği fon ve yardımlar kesilmemeli, ancak bu yardımlar gerekirse hükümete değil, bazı mekanizmalarla doğrudan halka ulaştırılmalı.",
    "Macaristan Hakkında Her Şey; Macaristan Bayrağının Anlamı, Macaristan Başkenti Neresidir? Saat Farkı Ne Kadar, Para Birimi Nedir?": "Macaristan Hakkında Her Şey; Macaristan Bayrağının Anlamı, Macaristan Başkenti Neresidir? Saat Farkı Ne Kadar, Para Birimi Nedir?\n\nMacaristan, Orta Avrupa ülkelerinden biridir. Macaristan ülkesi Karpatlarda kuruludur ve denize kıyısı olmayan ülkeler arasındadır.\n\nHaber devam ediyor\n\nHaber devam ediyor\n\nMacaristan, yüz ölçümü olarak 93.030 kilometrekareye sahiptir. Orta Avrupa ülkelerinden biri olan Macaristan 2004 yılında Avrupa Birliğine üye olmuştur. 2004 yılında Avrupa Birliğine üye olduktan sonra Macaristan'ın imalat ve turizm sektöründe de büyük bir ilerleme görülmüştür. Macaristan aynı zamanda NATO ve OECD üyeliği de bulunan bir ülkedir.\n\nMacaristan her ne kadar Avrupa Birliğine üye olsa da ülkede para birimi olarak Macar Forintini kullanmaktadır. Konuşulan dil ise Macaristan'ın resmi dili olan Macarca olarak karşımıza çıkar. Azınlıkların konuştuğu diller arasında Fransızca, Romence, Fransızca, Sırpça ve İngilizce de vardır. Macaristan'ın yönetim şekli Parlamenter Cumhuriyettir. Telefon kodu +36 olan bu ülkede 20 idari bölüm mevcuttur.\n\nMacaristan Bayrağının Anlamı, Macaristan Başkenti Neresidir?\n\nMacaristan'ın başkenti 1873 senesinde Buda ve Peşte şehirlerinin birleşmesi ile Budapeşte adını almış olan şehirdir. Budapeşte 525,2 kilometrekarelik bir yüzölçümüne sahiptir. Ayrıca şehirde yaklaşık 2 milyon kişi yaşamaktadır. Ülkenin en büyük kentlerinde biri olan Budapeşte dışında en gelişmiş şehirlerinden biri de Belvaros olarak bilinir. Macaristan'ın bayrağı tarih boyunca birçok kez değişmiştir. Macaristan bayrağında kırmızı renk savaşta dökülen kanı ve gücü temsil eder. Beyaz renk özgürlük ve sadakati temsil ederken yeşil renk ile de savaş sırasındaki umut temsil edilmiştir.\n\nSaat Farkı Ne Kadar, Para Birimi Nedir?\n\nMacaristan ile Türkiye arasında 1 saat fark vardır. Türkiye coğrafi konumu nedeni ile Macaristan'dan 1 saat daha ileridedir. Para birimi olarak ise Avrupa Birliğine üye olmasına rağmen Euro'yu değil Macar Forintini kullanmaktadır. Ülkedeki en büyük banknotları 200 bin forint, en küçük madeni paraları da 5 forint olarak bilinir.\n\nMacaristan Nüfusu Ne Kadar?\n\nMacaristan'ın nüfusu resmi olmayan bilgilere göre 9.660,351 olarak karşımıza çıkar. Nüfusun büyük çoğunluğunu Macarlar oluştursa da %3'lük bir kısmını da azınlıklar oluşturmaktadır. Etnik köken dağılımına bakıldığında ise Slovaklar ve Almanlar yer alır. Son verilere göre ülkedeki ortalama nüfus yaşı 40,3 olarak bilinir. Ortalama yaşam süresine bakıldığında ise erkeklerde 72.3, kadınlarda ise 79.4 olduğu görülür.\n\nHaber devam ediyor\n\nHaber devam ediyor\n\nİklim ve Coğrafi Özellikler\n\nMacaristan'ın denize kıyısı olmadığı için ülkede genel olarak karasal iklim görülmektedir. Ülkedeki sıcaklık kış aylarında -2 derecelere düşerken yaz aylarında en çok 29 dereceye ulaşır. Ülkenin kuzey kesimlerini kaplayan dağ sıraları batı bölgesinde Avusturya Alpleri ile birleşir. Macar denizi olarak da bilinen Ülkedeki en büyük akarsular Volga Nehri, Tuna Nehri ve Tisza Nehridir. En büyük göl ise Macar denizi olarak da bilinen Balaton Gölüdür. Tatlı su kaynaklarının dışında sıcak su kaynakları da ülkede çok fazladır. Budin ve Budapeşte'de 100'den daha çok kaplıca yer alır.\n\nMacaristan'ın Yemek Kültürü\n\nHaber devam ediyor\n\nHaber devam ediyor\n\nMacaristan'ın mutfak kültürü oldukça gelişmiştir. Süt ürünleri açısından zengin olan Macar mutfağında soka adını verilen meşhur bir beyaz peynir bulunmaktadır. Domuz, dana ve kuzu etleri dışında ördek, tavuk ve kaz etleri de bol bir şekilde tüketilir. Macar mutfağında genellikle tereyağı ve zeytinyağı kullanılır. Hamur işi ve tatlı bakımından da zengin bir mutfakları vardır.",
    "Attila Szalai'li Macaristan coşuyor! Almanya'ya şans tanımadı": "Attila Szalai'li Macaristan, Uluslar Ligi'nin adeta yıldızı oldu. Macarlar, favori gösterilmediği A Ligi'nin lideri olarak Almanya'yı 1-0'la geçti. Szalai, Panzerler'in golcülerine şans tanımadı.\n\nUluslar Ligi A Ligi Grup 3'te kadrosunda Fenerbahçe 'nin yıldızlarından Attila Szalai'yi de bulunduran Macaristan, UEFA'nın bu yeni organizasyonunun adeta yıldızı oldu. Uluslar Ligi'ne ilk olarak C Ligi'nden giriş yapan daha sonra Türkiye ile aynı grupta yer aldığı B Ligi'nden A Ligi'ne yükselmeyi başaran Macarlar, devleri birer birer dize getirdi. A Ligi'nde şu ana kadar sadece İtalya'ya 1-0 (d) kaybeden ekip, iki kez İngiltere'yi yenerken, sahasında 1-1 berabere kaldığı Almanlar'ı da önceki gün Adam Szalai'nin tek golüyle mağlup ederek 10 puanla grupta liderliğini sürdürdü.\n\n2004'ten sonra ilk kez\n\nAttila Szalai, 2004'ten sonra ilk kez mağlup ettikleri Panzerler'in hücumdaki Timo Werner ve Thomas Müller gibi dünyaca ünlü yıldızlarına da fırsat tanımayarak performansıyla büyük alkış topladı. Teknik direktör Marco Rossi'nin öğrencileri, yarın evlerinde İtalya'yı ağırlayacak. Ev sahibine, son Avrupa Şampiyonu karşısında hem liderlik hem de Uluslar Ligi Final-Four'una kalmak için beraberlik yetecek.",
    "Macaristan tavan fiyat uygulamasının süresi uzattı": "Macaristan tavan fiyat uygulamasının süresi uzattı\n\nMacaristan'da hükûmet, tüketicileri artan fiyatlardan korumak için akaryakıt ve temel gıda ürünlerine yönelik tavan fiyat uygulamasının süresini yıl sonuna kadar uzattı.\n\nYazıları büyüt\n\nYazıları küçült\n\nStandart boyut\n\nDevlet Bakanı Gergely Gulyas, düzenlediği haftalık basın toplantısında, 15 Kasım 2021’de yürürlüğe giren akaryakıt ve temel gıda maddelerine tavan fiyat uygulamasının 31 Aralık’a kadar uzatıldığını söyledi.\n\nFİYATLAR YARIYA DÜŞECEK\n\nRusya-Ukrayna Savaşı’nın bitmesi ya da Avrupa Birliği’nin (AB) Rusya’ya yönelik yaptırımları sonlandırması durumunda doğalgaz ve petrol fiyatının yarıya düşeceğini öne süren Gulyas, “Savaş ve savaş nedeniyle uygulanan yaptırımlar enerji fiyatlarında, enflasyonda, özellikle de gıda fiyatlarında aşırı bir artışa neden oldu.” diye konuştu.\n\nArtan benzin ve dizel fiyatları nedeniyle hükûmetin geçen sonbaharda bazı önlemler aldığını kaydeden Gulyas, olağanüstü durumun sürmesi nedeniyle temel gıda ürünlerine ve akaryakıta uygulanan tavan fiyat uygulamasının devam edeceğini aktardı. AA\n\nİlginizi Çekebilir Macaristan'da kamu binalarında ısıtma 18 dereceyle sınırlandırılacak\n\nİlginizi Çekebilir Macaristan, Rus nükleer santralinde 2 yeni reaktöre inşaat ruhsatı verdi",
    "Macaristan'da son 121 yılın en sıcak yazı yaşandı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Macaristan'da günlük yaşam": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Macaristan AB fonlarını alabilmek için Yolsuzlukla Mücadele Ajansı kuruyor": "Macaristan AB fonlarını alabilmek için Yolsuzlukla Mücadele Ajansı kuruyor\n\n7 Eylül 2022\n\nTarık Demirkan | Budapeşte\n\nKaynak, EPA Fotoğraf altı yazısı, Macaristan Başbakanı Viktor Orban\n\nMacaristan hükümeti, Avrupa Birliği (AB) tarafından yöneltilen en önemli eleştirilerden biri olan ülkede AB fonlarının dağıtımı ile ilgili şaibeleri ortadan kaldırmak için Yolsuzlukla Mücadele Ajansı kuracağını açıkladı. Macar hükümetinin yolsuzluklarla mücadele konusunda aldığı bu karar, AB'nin eleştirilerinin bir kısmını bertaraf etmeye yönelik girişimlere yeşil ışık yakıldığı anlamına geliyor.\n\nBaşbakan Viktor Orban tarafından yayımlanan kararnameye göre Kasım ayı sonuna kadar kurulacak olan Yolsuzlukla Mücadele Ajansı ve bu kurumun faaliyetlerini denetleyecek “bağımsız” komisyon, ülkedeki yolsuzluk şaibelerinin ortadan kaldırılması ve AB’nin ikna edilmesi için çalışacak.\n\nAB, Macaristan’da hukuk devletinin temel kurallarının ihlal edildiği gerekçesiyle Macaristan’a verilen AB fonlarının ödenmesini 2022 başında durdurmuştu.\n\nAB tarafından Macaristan’a yöneltilen eleştirilerin başında da yargı sisteminin bağımsızlığı, ülkenin toplumsal mutabakat aranmayan yasa ve kararnamelerle yönetilmesi, basın özgürlüğünün eksikliği ve Macaristan’a verilen AB fonlarının dağıtımında var olduğu ileri sürülen yolsuzluk şaibeleri ile ilgili olarak işlem yapılmaması geliyordu.\n\nMacaristan'ın sicili kötü\n\nDünyada yolsuzlukları araştıran en önemli kurumlardan Transparency International’ın 2022 yılı başında açıkladığı verilerine göre Macaristan, AB içinde en fazla yolsuzluk yapılan ülkeler sıralamasında Bulgaristan’ın ardından ikinci sırada.\n\nMacaristan'da kamu ihalelerinin dağıtılmasında eş dost ve tanıdıklara öncelik verildiği iddiaları bir türlü gerektiği gibi soruşturuluyordu. Bu iddiaları güçlendiren veriler de vardı.\n\nÖrneğin, AB fon ve kaynaklarının nasıl dağıtıldığı araştırılırken, açılan ihalelerin % 40’ına neden sadece tek bir şirketin katıldığı, yani ihalelerin neden adrese teslim hazırlandığı eleştirilerine tatmin edici bir yanıt da verilemiyordu.\n\nYolsuzlukla Mücadele Ajansı’nın kurulmasına paralel olarak kamu ihalelerinde tek bir şirketin katılımıyla gerçekleşen ihale sayısının % 40’lardan % 15’in altına indirilmesi planlanıyor.\n\nYolsuzlukla Mücadele Ajansı AB fonları için yeterli olacak mı?\n\nYolsuzlukla mücadelenin kurumsal bir nitelik kazanması elbette olumlu bir adım. Ancak bunun içeriğinin nasıl oluşturulacağı, yani yolsuzlukla gerçekten mücadele mi edeceği, yoksa AB fonları için göstermelik bir adım mı olacağı konusunda tereddütler de var.\n\nYolsuzlukla Mücadele Ajansı'nın kurulmasında, plan ve taslakların hazırlanmasında hiçbir sivil kuruluşun çalışmalara dâhil edilmemesi önemli bir uyarı.\n\n“Bağımsız” komisyon için adı geçen kişilerin arasında isimleri daha önce yolsuzluklarla anılan bazı hükümet üyelerinin ve ekonomi dünyası isimlerinin de bulunması bu kuşkuları güçlendiriyor.",
    "Türkçe, Macaristan’daki bazı liselerde seçmeli ders oldu": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Dost diye yutturulmaya çalışılan haçlı Macaristan: Macar polisi Faslı mültecinin kafasına haç kazıdı": "Macaristan sınır muhafızları, Sırbistan'ın kuzeyinden ülkeye geçmek isteyen Faslı bir mülteciyi alıkoydu.\n\nAlıkonulan mülteciyi darp eden Macaristan sınır muhafızları Faslı mültecinin kafasını haç işareti şeklinde kazıdı.\n\nSırbistan merkezli sivil toplum kuruluşu Klikactiv'in iletişime geçtiği Faslı mülteci iki ülke sınırındaki deneyimlerini anlattı.\n\nThe New Arab'ın haberine göre kimliği belirsiz olan Faslı mülteci, kendisinin ve birkaç mültecinin sınırı geçerken Macaristan sınır polisi tarafından yakalandığını söyledi. Macar polisi yakalanan mültecilerin eşyalarına el koydu.\n\nFaslı mülteciye göre daha sonra Macar polisi, onu ve diğer mültecileri birkaç dakika boyunca darp etti.\n\nÖte yandan saçının kazıtılması hakkında bilgi veren Faslı mülteci, kendisinin Macar polislerce sıkınca tutulduğunu ve kafasını haç şeklinde kazıdıklarını belirtti.\n\nFaslı mülteci, Macar güçlerinin saçını haç şeklinde kazımalarından sonra kendisini aşağıladıklarını ve darp ettiklerini kaydetti.\n\nSivil toplum kuruluşu Klikactiv yayımladığı bir raporda, Macaristan polisinin son dönemde sınırda şiddete başvurduğunu açıklamıştı.\n\nKuruluşa göre, Macar sınır muhafızlarında darp etme ve hırsızlık olayları gözlemleniyor.\n\nKAYNAK: MEPA NEWS",
    "Macaristan Başbakanı Orban, AB’nin Rusya’ya yönelik yaptırımlarını eleştirdi": "Macaristan Başbakanı Orban, AB’nin Rusya’ya yönelik yaptırımlarını eleştirdi\n\nMacaristan Başbakanı Viktor Orban, Rusya-Ukrayna Savaşı ve Rusya'ya uygulanan yaptırımlardan dolayı Avrupa'da yeterli miktarda enerji olmayacağından korkulduğunu söyledi.\n\nYazıları büyüt\n\nYazıları küçült\n\nStandart boyut\n\nBaşbakan Orban, yaptığı açıklamada, Avrupa Birliğinin (AB) Rusya’ya yönelik yaptırım politikasını sürdürdüğünü, ama şimdiye kadar bunda başarılı olamadığını belirtti.\n\nAB’nin, yaptırım politikasını değiştirmediği takdirde sorunların artabileceğini kaydeden Orban, “Şu anda Rusya’ya karşı 11 bin yaptırım yürürlükte ancak savaş devam ediyor ve Rusları zayıflatmaya yönelik girişimler başarılı olmadı. Öte yandan yaptırımların neden olduğu acımasız enflasyon ve enerji kıtlığı Avrupa’ya diz çöktürebilir.” diye konuştu.\n\nOrban, Macaristan’da enerji kıtlığı olmayacağını, ülkede yeterli miktarda hem doğal gaz hem de elektrik olacağını da sözlerine ekledi. (AA)\n\nİlginizi Çekebilir Polonya: Rusya'yla birkaç yıl içinde savaşa gireceğiz\n\nİlginizi Çekebilir Erdoğan: Putin'in tahıl koridoruyla ilgili haklı olduğu noktalar var",
    "Macaristan’dan geldi, Hatay’da böcek toplarken yakalandı": "Macaristan’dan geldi, Hatay’da böcek toplarken yakalandı\n\nHatay’da jandarma ekipleri, böcek toplayan Macaristan uyruklu şahsa 109 bin lira ceza kesti.\n\nCan ÇAPAR\n\nYazıları büyüt\n\nYazıları küçült\n\nStandart boyut\n\nHatay İl Jandarma Komutanlığı Çevre, Doğa ve Hayvanları Koruma Timi ile Arsuz İlçe Jandarma Komutanlığı ekipleri Kale Mahallesi'nde devriye gezerken yolda yürüyen şahıstan şüphelendi.\n\nÇANTASINDA ÇEŞİTLİ EKİPMANLAR BULUNDU\n\nMacaristan uyruklu olduğu belirlenen ve araştırma izni bulunmadığı öğrenilen Z.Z.’nin (55) sırt çantası arandı. Çantada 5 adet camlı kafes ve 3 adet küçük ahşap sepet, 3 tüp kimyasal madde ile içerisinde böcek ve bitki bulunan 3 şişe sıvı, fotoğraf makinesi, kafa lambası, el teleskopu ve 2 adet bıçak bulundu.\n\nBİYOLOJİ ÖĞRETMENİ OLDUĞUNU İDDİA ETTİ\n\nBiyoloji öğretmeni olduğunu iddia eden Z.Z. isimli şahsın ülkesine götürüp inceleme yapmak üzere topladığını iddia ettiği böcekler ile böcekleri toplamada kullanılan tüm materyale el konuldu. Malzemeler, Dörtyol Doğa Koruma ve Milli Parklar Şube Müdürlüğü'ne teslim edildi.\n\n109 BİN 593 CEZADAN SONRA SERBEST BIRAKILDI\n\nMacaristan uyruklu şahıs, gözaltına alındı. 2872 sayılı Çevre Kanunu’nun 9/a bendine muhalefetten ‘izinsiz olarak doğadan yabani canlı örnekleri toplamak suretiyle biyolojik çeşitliliğe zarar vermek’ suçundan 109 bin 593 TL idari para cezası uygulandıktan sonra serbest bırakıldı.\n\nİlginizi Çekebilir Böceğin sırtındaki figür, görenleri şaşırtıyor",
    "Macaristan örneğiyle uyardı: 'Erdoğan'ı hafife almanın maliyeti ağır olacak!'": "Gazeteci-yazar Murat Yetkin, CHP lideri Kemal Kılıçdaroğlu'nun partisini ikinci kez uyardığını belirterek, \"Unutmamak lazım ki siyaset yaşanan gerçeklerden çok algılanan gerçekler üzerine kuruluyor. Halkta -velev ki iktidarın propaganda aygıtlarının da katlısıyla- Altılı Masada sorun olduğu algısı varsa bu algı mezarlıkta ıslık çalarak giderilemez. Tam tersine gerçekten sorun olduğu algısına yol açar ve maliyeti ağır olur.\" diye yazdı. Yetkin, Macaristan’da altı partili güçlü koalisyonu hatırlatarak \"kendi içlerindeki sorunlar nedeniyle seçimi kazanan yine Viktor Orban oldu.\" dedi.\n\nMuhalefetin kendi içindeki sorunları görmezden gelip yerinde sayarken, Erdoğan'ın mesafe aldığını savunan Yetkin, \"Artık hayat pahalılığı ve enflasyon yoktur söylemini bıraktı; yoktur diyerek puan kaybettiğini görüyordu. Şimdi var ama önemsiz, yine biz düzeltiriz söylemine geçti ve TOKİ projesiyle adeta hayal ve umut satarak durumunu toparlıyor.\" ifadelerini kullandı.\n\nYetkin \"Rakibi küçümsemek maliyeti her durumda yükseltir. Maliyeti ödeyen sadece muhalefet partileri olamayınca durum daha da ciddi demektir.\" değerlendirmesini yaptı.\n\nTamamını okumak için tıklayın",
    "Ryanair, Macaristan üzerinden yapılan bazı uçuşları iptal etti": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "*MACARİSTAN/ORBAN: EKONOMİK SORUNLARIN NEDENİ RUSYA'YA UYGULANAN YAPTIRIMLAR VE ARTAN ENERJİ FİYATLARI [FNC-NEWS]": "",
    "Macaristan'da kamu binalarında ısıtma 18 dereceyle sınırlandırılacak": "Macaristan Devlet Bakanı Gergely Gulyas, düzenlediği haftalık basın toplantısında, tüm Avrupa'da enerji tedarikinde yaşanan zorluklar ve enerji fiyatlarındaki artış yüzünden çeşitli sorunlar yaşandığını söyledi.\n\n\n\nHükümetin çözüm için tasarruf tedbirleri aldığını, bu kapsamda kamu kurumlarında doğal gaz kullanımının yüzde 25 azaltılması kararı alındığını ifade eden Gulyas, kamu kurumlarının 18 dereceye kadar ısıtılabileceğini bildirdi.\n\n\n\nGulyas, Macaristan'ın doğal gaz tedarik konusunda herhangi bir sorun yaşamadığını ama artan fiyatlar yüzünden hem halkın hem de şirketlerin hızlı bir şekilde doğal gaz kullanımını azaltması gerektiğini belirtti.\n\n\n\nRusya'ya uygulanan yaptırım politikalarının beklenen sonuçları vermediğini savunan Gulyas, bu yüzden enerji fiyatlarının ciddi şekilde arttığını, artan enerji fiyatları yüzünden de enerji krizi oluştuğunu kaydetti.\n\n",
    "Macaristan’da bayram gecikmeli kutlandı": "Macaristan’da bayram gecikmeli kutlandı\n\nMacaristan'ın ulusal bayramı başkent Budapeşte'de düzenlenen büyük havai fişek gösterisiyle kutlandı.\n\nSozcu.com.tr\n\nYazıları büyüt\n\nYazıları küçült\n\nStandart boyut\n\nBirbiri ardına patlayan havai fişeklerin görüntüsü, kenti ortadan ikiye bölen Tuna Nehri’ne de yansıyınca ortaya hoş görüntüler çıktı. Macaristan Meteoroloji Servisi’nin (OMSZ) fırtına uyarısı nedeniyle orijinal kutlama iptal edildiğinden bu yıl kutlamalarda yedi günlük gecikme yaşandı.\n\nMacaristan Meteoroloji Genel Müdürü ve yardımcısı, kutlamaların ertelenmesine neden olan yanlış hava tahminleri nedeniyle işten atılmıştı. Macaristan Meteoroloji Genel Müdürlüğü, gösteriye yedi saat kala sağanak yağış uyarısı yayınlamış, yetkililer de hava durumunun törene elverişli olmayacağı nedeniyle gösteriyi bir hafta sonraya ertelemişti.\n\n\n\nEtkinlik saati geldiğinde sağanak yağışın aksine sakin bir hava gözlenmişti. Meteoroloji’nin öngördüğü fırtına yön değiştirerek ülkenin doğusuna yönelmiş, başkent Budapeşte’ye tek damla yağmur düşmemişti. Havaî fişek gösterisini dört gözle bekleyen Budapeştelilerin tepkisi üzerine, İnovasyon Bakanı Laszlo Palkovics, Meteoroloji Genel Müdürü ve Genel Müdür Yardımcısının görevden alındığını duyurmuştu.\n\nİlginizi Çekebilir Hava durumunu doğru tahmin edemeyen Macaristan Meteoroloji Servisi Başkanı kovuldu",
    "Macaristan’da kuraklık etkisini gösteriyor": "BİST hisse verileri 15 dakika gecikmelidir. BİST isim ve logosu \"Koruma Marka Belgesi\" altında korunmakta olup izinsiz kullanılamaz, iktibas edilemez, değiştirilemez. BİST ismi altında açıklanan tüm bilgilerin telif hakları tamamen BİST'e ait olup, tekrar yayınlanamaz. Veriler tarafından sağlanmaktadır.\n\nwww.sozcu.com.tr internet sitesinde yayınlanan yazı, haber, video ve fotoğrafların her türlü hakkı Estetik Yayıncılık A.Ş.’ye aittir. İzin alınmadan, kaynak gösterilerek dahi iktibas edilemez.\n\nCopyright © 2022 - Tüm hakları saklıdır. Estetik Yayıncılık A.Ş.",
    "VIDEO : Macaristan ve Polonya'da öğretmen istifaları artışta": "Macaristan ve Polonya'daki okullarda son dönemde öğretmen istifaları arttı. Birçok öğretmen maaşlarının düşüklüğünün yanı sıra okulların muhafazakar ideolojilerin yüceltildiği kurumlar haline dönüşmesi sebebiyle istifa ediyor.\n\nMacaristan'ın başkenti Budapeşte'de yeni eğitim yılının ilk günü olan 1 Eylül'de siyahlara bürünen öğretmenler, maaşlarını ve yoğun iş yüklerini protesto etti.\n\nÖğretmenler sendikaları PSZ, genç öğretmenlerin ayda yalnızca 500 euro (9 bin tl) gibi \"utandırıcı düzeyde düşük\" maaş aldıklarını ve birçoğunun mesleği bıraktığını belirtti.\n\nÖğretmenlere destek vermek için protesto eylemine katılan binlerce kişi düşük maaşların otoriter eğilimli Başbakan Viktor Orban hükümetinden kaynaklandığı görüşünü dile getiriyor. Protestocular \"Özgür ülke, özgür eğitimi\" sloganları attı.\n\nEğitimciler 2012'den beri iktidarda olan milliyetçi hükümetin eğitim sistemini giderek daha merkezileştirdiğini belirterek müfredat, ders kitapları ve karar mekanizmasının merkezi bir kurum tarafından alınır hale gelmesini eleştiriyor.\n\nPolonya'daki eğitimciler de benzer durumlardan şikayetçi. Düşük maaşlarının üstüne birçok malzemeyi de ceplerinden karşılamaları gerektiğini belirten öğretmenler eğitim sisteminin genç beyinleri iktidardaki muhafazakar ve milliyetçi ideolojilerle şekillendirir hale gelmesinden tedirgin.\n\nSon dönemde ders kitaplarının ideolojilerle ilgili bölümünde liberalizm ve feminizm gibi kavramlarla birlikte Nazizmin de anlatılması dikkat çekiyor.\n\nKendini köktenci Katolik olarak tanımlayan ve bir konuşmasında LGBTQ bireylerin \"normal\" bireylerle eşit olmadığını ifade eden Polonya Eğitim Bakanı Przemyslaw Czarnek'in 2020'deki ataması tepki toplamıştı.\n\nİdeolojik yönelimin ve eğitimci açığının her iki ülkede de Ukrayna'dan gelen yüzbinlerce okul çağındaki çocuğun entegrasyonu açısından da olumsuz etki yaratabileceği vurgulanıyor.",
    "Macaristan sokak bando grubu ‘Band Of Streets’ İstanbul’da": "Geçmişten günümüze birçok eseri seslendiren ‘Band Of Streets’ müzik topluluğu, İstanbul ayağındaki konserini İstanbul Kent Sanat’ın ev sahipliğinde İstanbul Kent Üniversitesi’nin Taksim yerleşkesinde gerçekleştirdi. Liszt Enstitüsü Macar Kültür Merkezi’nin davetiyle gelen grup üniversitenin bahçesinde kısa bir konser verdi. Sonrasında Şişhane Meydanı’nda konserine devam eden grup, vatandaşlar tarafından büyük ilgi gördü. İlk konserini Kocaeli’de veren grup İstanbul’dan sonra Bursa ve Ankara’ya gidip konser verecek.\n\n“İSTANBUL KENT SANAT TÜRKİYE VE İSTANBUL’UN KÜLTÜR HAYATINA HAYIRLI OLSUN”\n\nİstanbul Kent Sanat’ın Kurucu Direktörü Doçent Dr. Ahmet İlkay Ceyhan, “Bugün Liszt Enstitüsü Macar Kültür Merkeziyle ortaklaşa düzenlediğimiz konser ile Engelsiz Eğitim Vakfı (ENEV) ve İstanbul Kent Üniversitesi iştiraki olan İstanbul Kent Sanat’ın ilk etkinliğini gerçekleştiriyoruz. Band Of Streets grubu, Liszt Enstitüsü Macar Kültür Merkezi’nin daveti ile burada. Bizim, kültürler arası iletişimi sağlamak, kültürel gelişmelerin içerisinde yer alabilmek gibi bir misyonumuz var. Ona istinaden uluslararası bir grupla keyifli bir zaman geçirmek amacıyla böyle bir organizasyon düzenledik. Keyifli bir başlangıç yapalım istedik. İstanbul Kent Sanat Türkiye ve İstanbul’un kültür hayatına hayırlı olsun” dedi.\n\n“MACARİSTAN’DA EN İYİ SOKAK BANDOSU OLARAK TANINIYOR”\n\nMacar Kültür Merkezi Müdürü Dr. Gabor Fodor, Band Of Streets Macar ekibinin 3. kez Türkiye’ye geldiğini belirterek, “Grup, 3. Kez Türkiye’ye Macar neşesini getiriyor. Bu sefer Kocaeli, İstanbul, Bursa ve Ankara’da konser verecekler. Macaristan’da en iyi sokak bandosu olarak tanınıyor. Macar Milli Futbol takımı maçları öncesinde de taraftarları coşkulandırmak için sokaklarda müzik çalıyorlar. İstanbul’da Kent Üniversitesi’nden sonra Şişhane meydanında İstanbullularla buluşacaklar” diye konuştu.\n\n“TÜRKİYE’DE KENDİMİZİ ÇOK İYİ HİSSEDİYORUZ”\n\nBand Of Streets grubundan Mate Füzy, 3. Kez Türkiye’de olmaktan çok mutlu olduklarını ifade ederek, “Türkiye’de kendimizi çok iyi hissediyoruz. Grubumuz artık 10. Yaşını doldurdu. Macaristan’da bu tür sokak bandosu tarzında bando müziği çalmak aslında bizim patentimiz ve bundan da çok büyük bir gurur duyuyoruz. Türkiye’nin yanı sıra İspanya ve İtalya’da da sokaklarda konser verdik. İtalya’da dünya fuarında konser verme şansımız oldu. Dün Kocaeli’deydik. Bugün İstanbul’dayız. Yarın ise Bursa’ya akabinde de Ankara’ya gideceğiz. Sayın Macaristan Ankara Büyükelçisi’nin daveti üzerine geldik. Bu vesileyle kendisine çok teşekkür ederiz” ifadelerini kullandı.",
    "Macaristan'da kadınlara kürtajdan önce fetüsün kalp atışı dinletilecek": "Macaristan'da kürtaj talebinde bulunmak isteyen kadınlara kürtajdan önce fetüsün kalp atışını dinleme zorunluluğu getiriliyor.\n\nResmi Gazete'de yayımlanan ve 15 Eylül'de yürürlüğe girecek olan kararnameye göre doktorlar, kürtaj talebinde bulunan kişilere, ceninin hayati fonksiyonlarının işleyişini hastalara açık ve net bir şekilde gösterecek.\n\nKürtaj yaptıracak kadınların operasyondan önce bir jinekologdan fetüsün hayati fonksiyonlarını açık ve net bir şekilde gördüğünü belirten bir belge almak zorunda olacak.\n\nAşırı sağcı milletvekili kararnameye destek verdi\n\nUlusal Mecliste yer alan aşırı sağcı Bizim Ülkemiz (Mi Hazank) Partisi Genel Başkan Yardımcısı Dora Duro, Facebook hesabından yaptığı paylaşımda, uzun yılların süren mücadelesinin başarılı olduğunu ve hükümetin aşırı sağcı Mi Hazank'ın önerisini kabul ettiğini belirtti.\n\nMacaristan'da kürtaj 1950'lerden bu yana yasal. Genel olarak hamileliğin 12'inci haftasına kadar kürtaj yapılmasına müsade ediliyor. Fakat istisnai durumlarda bu süre 24 haftaya kadar çıkabiliyor.\n\nMuhalefet partilerinden Demokratik Koalisyonu (DK) ise yaptığı açıklamada, hükümetin kürtaj şartlarını gizlice zorlaştırmaya çalıştığını öne sürerek hükümetin bu konuda ne planladığını açıklaması çağrısında bulundu.\n\nMuhalif milletvekili Timea Szabo hükümetin kürtajı \"sessizce ve kadınlara danışmadan\" yasakladığını belirterek \"bir kere daha erkekler tek başına kadere karar veriyor,\" ifadelerini kullandı.\n\nUluslararası Af Örgütü de herhangi bir istişare sürecinden geçilmeden alınan bu kararın geriye gidiş olduğunu açıkladı.",
    "Çekya'dan Macaristan mesajı: AB'den ayrılmasına yol açabilir": "10 Eylül 2022 Cumartesi, 12:44\n\nÇekya'nın Avrupa İşlerinden Sorumlu Bakanı Mikulas Beck, Macaristan'ın, Avrupa Birliği içindeki tutumuna ilişkin değerlendirmelerde bulundu.\n\nMikulas Beck, Macaristan'ın, Rusya ile ilişkiler konusundaki tutumunun, \"Budapeşte'nin Avrupa Birliği'nden çıkmasına yol açabileceğini\" ileri sürdü.\n\nBeck, AB'nin diğer üyelerinden farklı olarak Macaristan'ın, Moskova'ya yönelik yaptırımlar konusundaki \"olumsuz\" tutumunu hatırlattı.\n\nBeck, AB'de müzakerelerin genellikle zorlu geçtiğini, ancak müzakerelerin sonunda üye ülkelerin uzlaşabileceğini söyledi.\n\n'MACARİSTAN, UÇURUMUN KENARINA YOL KAT ETTİ'\n\nMikulas Beck, AB içinde Rusya'ya yönelik alınan kararlar doğrultusunda Macaristan'ın zorlu müzakereler yürüttüğünü ifade etti.\n\nBeck, \"Macaristan, bu konuda uçurumun kenarına uzun bir yol kat etti ve şimdi bu kenardan uzaklaşmaya mı yoksa uçuruma atlamaya mı karar verecek? Net tutum sergilemeli. Bu, sonuçlarını tahmin etmek bile istemediğim bir risk\" dedi.\n\nBeck, bu yüzden Macaristan'ın AB'den ayrılma olasılığını da dışlamadı.\n\nBeck ayrıca, Macaristan'ı, Avrupa siyasetinin ana akımında tutmak için önümüzdeki aylarda \"çok çalışmayı\" planladıklarını dile getirdi.",
    "Macaristan'dan AB'ye suçlama: Yabancı çıkar gruplarına hizmet ediyor": "12 Eylül 2022 Pazartesi, 12:30\n\nMacaristan Parlamentosu Başkanı Laszlo Kover gündeme ilişkin değerlendirmelerde bulundu.\n\nLaszlo Kover, Rusya-Ukrayna savaşında \"Avrupa Birliği'nin kendi ekonomik çıkarlarına aykırı hareket etmesi\" nedeniyle savaş sonucunda \"kaybeden taraf olarak anılabileceğini\" söyledi.\n\nKover, \"Bugün Avrupa Birliği, dış baskı altında, diplomatik olarak barışı yeniden sağlayamıyor ve temel ekonomik çıkarlarına aykırı davranıyor. Ayrıca, savaşa doğrudan katılan taraflardan hangisi mağlubiyeti ilan ederse etsin yine de kaybeden taraf olarak anılabilir\" dedi.\n\nKover, AB'nin, \"yabancı çıkar gruplarına hizmet ettiğini\" ileri sürdü.\n\nKover ayrıca, \"Bu koşullar altında Brüksel, AB'yi askeri kırılganlığa, siyasi bağımlılığa, ekonomik ve enerjinin yaşayamazlığına ve sosyal çözülmeye mahkum eden Avrupa dışı çıkar gruplarına hizmet ediyor\" diye konuştu.",
    "Alpine, Macaristan'daki F1 testini ne zaman gerçekleştirecek?": "Haberi dinle\n\nFernando Alonso'nun sürpriz bir şekilde Aston Martin'e gitmesi ve Oscar Piastri'nin 2023 yılında McLaren'a geçme kararı almasının ardından, şu anda Alpine'in bir koltuğu boş durumda. Fransız marka, Piastri ve Alonso'yu kaybetmesinin ardından 2023 için Esteban Ocon'un takım arkadaşının kim olacağını değerlendiriyor ve bu konuda birçok seçenek var.\n\nJack Doohan, Daniil Kvyat, Pierre Gasly, Nyck de Vries, Antonio Giovinazzi, Mick Schumacher gibi isimlerin Alpine ile görüştüğü öne sürüldü. Sezon sonunda emekli olacak Sebastian Vettel'in adı bile Alpine koltuğuyla anıldı.\n\nAlpine ise, 2023 yılı pilot değerlendirmesi kapsamında Hungaroring'de bir test düzenleyecek. Bir Alpine sözcüsü, testin yapılacağını doğrulamıştı ancak tarih veya sürücü bilgisi vermemişti.\n\nİlgili içerik : Alpine 4 pilotla teste çıkacak, Vettel katılmayacak\n\nMacaristan basınından Formula.hu'nun haberine göre, Alpine'in 2021 aracı A521 ile düzenleyeceği bu test 20-22 Eylül tarihleri arasında gerçekleştirilecek.\n\nBu teste Mick Schumacher'in katılması beklenmiyor çünkü Motorsport.com Almanya'ya konuşan Schumacher'in menajeri, Alman pilotun teste katılmayacağını doğruladı.\n\nŞu anki tahminler Jack Doohan ve Antonio Giovinazzi'nin bu testte yer alacağı yönünde. 4 kişilik olması beklenen bu testte diğer iki pilotun kim olacağı konusunda net bir bilgi bulunmuyor.\n\nSon gelişmelere bakacak olursak, Alpine koltuğunun en büyük adayı Gasly konumunda. AlphaTauri'de Gasly'nin yerini ise Nyck de Vries'in alması bekleniyor. Hollandalı pilot, geçtiğimiz günlerde Graz'a gitti ve Dr. Helmut Marko ile görüşmeler gerçekleştirdi.\n\nAntonio Giovinazzi, Haas, Otmar Szafnauer, Alpine, Luca de Meo, Alpine Fotoğraf: Franco Nugnes",
    "Almanya, Macaristan Karşısında Şov Yaptı; Son 16’ya Galibiyetle Çıktı": "2022-09-07T22:08:00+00:00\n\n2022-09-07T22:08:00+00:00\n\n2022-09-07T22:08:00+00:00.\n\nby Eurohoops Team / info@eurohoops.net\n\nFIBA EuroBasket’te B grubunun beşinci ve son karşılaşmasında Macaristan ile Almanya karşı karşıya geldi. Almanya rakibi karşısında hiç zorlanmadı ve maçı 71-106’lık skorla kazandı.\n\nBu sonuçla Almanya grupta 4. galibiyetini aldı ve grubu 2. sırada tamamladı. Son 16’ya yükselen Almanya’nın rakibi milli takımımızın da yer aldığı A Grubu’nu 3. sırada tamamlayan Karadağ oldu.\n\nMacaristan ise EuroBasket’i galibiyet alamadan tamamladı.\n\nAlmanya’da Christian Sengfelder 22 sayı – 5 ribaund ile öne çıkarken Maodo Lo 21, Niels Giffey 19 ve Andreas Obst de 16 sayıyla oynadı. Franz Wagner de 15 sayıyla maçı tamamladı.\n\nMacaristan’da Zoltan Perl 15 sayıyla oynarken Szilard Benke 13, Adam Somogyi 11 ve David Vojvoda da 11 sayıyla mücadele etti.\n\nÇeyrek skorları:\n\n1. çeyrek: 19-22\n\n2. çeyrek: 39-54\n\n3. çeyrek: 58-81\n\n4. çeyrek: 71-107\n\nBasketbol gündemindeki en son gelişmeleri kaçırmamak için tıklayın!",
    "Macaristan Cebelitarık maçı ne zaman, saat kaçta, hangi kanalda?": "",
    "Trabzonspor Macaristan'da yenildi": "Trabzonspor Ferencvaros Stadı'nda rakibi ile karşılaştı. Karşılaşmayı İtalyan hakem Fabio Maresca yönetti.\n\nAvrupa kupalarında oynadığı son 13 karşılaşmada 9 mağlubiyet, 4 beraberlik alarak galibiyet elde edemeyen Trabzonspor, rakibini yenip grup maçlarına iyi bir başlangıç yapamadı.\n\nBordo mavililer bin 112 günlük galibiyet hasretine son veremedi.\n\nFerencvaros'a galibiyeti getiren golleri 5. dakikada ve penaltıdan 44. dakikada Tokmac Nguen ile 29. dakikada Traore kaydetti.\n\nTrabzonspor'un gollerini ise yeni transferleri Maxi Gomez 39. dakikada, Umut Bozok 71. dakikada attı.\n\n16. dakikada Ferencvaros'da Eldar Civic kırmızı kart görerek takımın 10 kişi bıraktı.\n\n87. dakikada ise Trabzonspor'da Yusuf Yazıcı'nın golü ofsayt gerekçesiyle geçerli sayılmadı.\n\n[Fotoğraf: DepoPhotos]\n\nİLK YARININ ÖNEMLİ ANLARI\n\nGOL - 5. dakikada gelişen ilk etkili atakta ev sahibi takım golü buldu. Vecsei'nin pasında, savunmanın arkasında topla buluşan Nguen, gelişine vuruşla meşin yuvarlağı filelere gönderdi. 1-0.\n\nKIRMIZI KART - 16. dakikada Larsen'in bileğine basan Frencevaros oyuncusu Civic, Video Yardımcı Hakem (VAR) uyarısı sonrası kırmızı kartla oyun dışında kaldı.\n\n24. dakikada Bakasetas'ın ceza alanı dışından sert şutunda, kaleci Dibusz sol direk dibinden yatarak topu güçlükle çıkardı.\n\n25. dakikada ceza alanı içi sol çaprazında kaleciyle karşı karşıya kalan Gomez'in şutunda, Dibusz yatarak tehlikeyi önledi.\n\n26. dakikada ceza yayı üzerinden Gomez'in şutunda kaleci Dibusz, sol tarafına yatarak topu kornere çelmeyi başardı.\n\n[Fotoğraf: DepoPhotos]\n\nGOL - 29. dakikada Frencevaros, ikinci golü buldu. Nguen'in solda yerden pasına hareketlenen Traore, kaleci Muhammet Taha Tepe'nin yanından dokunarak topu filelere gönderdi. 2-0.\n\nGOL - 39. dakikada Trabzonspor, farkı 1'e indirdi. Bakasetas, orta alandan kaptığı topla ilerleyerek meşin yuvarlağı sağ çaprazdaki Gomez'e bıraktı. Bu futbolcu da şık bir vuruşla topu filelere gönderdi. 2-1\n\nPENALTI - 43. dakikada Zachariassen'in sağ taraftan ortasında, ceza alanı içinde Hugo, topa elle müdahale edince karşılaşmanın hakemi Fabio Maresca, penaltı noktasını gösterdi.\n\nGOL - 44. dakikada Nguen, kullandığı penaltı atışında topu kaleci Muhammet Taha Tepe'nin ters köşesinden filelere yolladı. 3-1.\n\nKarşılaşmanın ilk yarısı ev sahibi takımın 3-1'lik üstünlüğü ile tamamlandı.\n\n[Fotoğraf: AA]\n\nİKİNCİ YARININ ÖNEMLİ ANLARI\n\n51. dakikada Bakasetas'ın sağdan kullandığı köşe atışı sonrası ceza alanı içinde uygun durumdaki Trezeguet'nin kafa vuruşunda, top direğin üzerinden auta çıktı.\n\n53. dakikada Wingo'nun ceza alanı dışından sert şutunda top üst direğe çarparak auta çıktı.\n\n59. dakikada Eren Elmalı'nın soldan pasına hareketlenen Bakasetas'ın ceza alanı dışından şutunda, kaleci Dibusz topu kontrol etti.\n\n67. dakikada Besic'in pasında ceza alanı içinde topu iyi kontrol eden Traore'nin sert şutunda kaleci Muhammet Taha Tepe, meşin yuvarlağı köşeden kornere çeldi.\n\nGOL - 71. dakikada Trabzonspor, farkı tekrar 1'e düşürdü. Gomez'in pasında, ceza alanı içinde uygun durumdaki Umut Bozok, yerden vuruşla topu kaleci Dibusz'un solundan filelerle buluşturdu. 3-2.\n\n83. dakikada Gojak'ın ceza alanı dışından sert şutunda kaleci Muhammet Taha Tepe, sol tarafına gelen topu yatarak kornere çeldi.\n\n87. dakikada Trabzonspor'da Yusuf Yazıcı'nın golü Video Yardımcı Hakem uyarısıyla, pozisyonda ofsayt olduğu gerekçesiyle geçerli sayılmadı.\n\nTrabzonspor, karşılaşmadan 3-2 mağlup ayrıldı.\n\n[Fotoğraf: AA]\n\nStat: Groupama Arena\n\nHakemler: Fabio Maresca, Giovanni Baccini, Davide Imperiale (İtalya)\n\nFerencvaros: Dibusz, Wingo, Knoester, Mmaee, Civic, Vecsei (Dk. 76 Laidouni), Besic (Dk. 90 Kovacevic), Nguen (Dk. 76 Gojak), Zachariassen, Traore, Boli (Dk. 20 Botka)\n\nTrabzonspor: Muhammet Taha Tepe, Larsen, Bartra, Hugo (Dk. 46 Eren Elmalı), Denswil (Dk. 72 Djaniny), Gbamin (Dk. 46 Hamsik), Bakasetas, Bardhi (Dk. 46 Yusuf Yazıcı), Abdülkadir Ömür (Dk. 60 Umut Bozok), Trezeguet, Gomez\n\nGoller: Dk. 5 ve 44 (penaltıdan) Nguen, Dk. 29 Traore (Ferencvaros) Dk. 39 Gomez, Dk. 71 Umut Bozok, (Trabzonspor)\n\nKırmızı kart: Dk. 16 Civic (Ferencvaros)\n\nSarı kartlar: Dk. 41 Besic, Dk. 80 Wingo, Dk. 86 Dibusz, Dk. 90+2 Laidouni (Ferencvaros) Dk. 42 Bardhi (Trabzonspor)",
    "Luka Doncic Resital Sundu; Slovenya, Macaristan Karşısında Farklı Kazandı": "2022-09-03T22:07:50+00:00\n\n2022-09-03T22:07:50+00:00\n\n2022-09-03T22:07:50+00:00.\n\nby Eurohoops Team / info@eurohoops.net\n\nFIBA EuroBasket B Grubu ikinci maçında Macaristan ile Slovenya karşı karşıya geldi. Slovenya rakibi karşısında zorlanmadı ve sahadan 88-103’lük skorla galip ayrıldı.\n\nBu sonuçla son şampiyon Slovenya gruplara 2’de 2 ile başlarken Macaristan ise ikinci maçından da mağlubiyetle ayrıldı. Slovenya üçüncü maçında Bosna Hersek ile karşılaşacakken Macaristan ise Fransa ile karşı karşıya gelecek.\n\nMacaristan’da Zoltan Perl 18 sayı – 7 ribaund – 6 asist ile oynarken Janos Eilingsfeld 13 sayı – 5 ribaund, Mikael Hopkins 14 sayı – 7 ribaund, David Vojvoda ve Benedek Varadi de 11 sayıyla mücadele etti.\n\nSlovenya’da Luka Doncic 20 sayı – 7 ribaund – 7 asist ile şov yaptı ve maçın yıldızı oldu. Klemen Prepelic 14 sayı – 4 ribaund ile oynarken Jaka Blazic 11 sayı – 3 asist, Vlatko Cancar 11 sayı – 5 ribaund ve Ziga Dimec de 11 sayı – 4 ribaund ile oynadı. Zoran Dragic 9 sayı, Goran Dragic de 5 sayıyla maçı tamamladı.\n\nÇeyrek skorları:\n\n1. çeyrek: 16-29\n\n2. çeyrek: 33-54\n\n3. çeyrek: 60-88\n\n4. çeyrek: 88-103\n\nBasketbol gündemindeki en son gelişmeleri kaçırmamak için tıklayın!",
    "MACARİSTAN’DA KARDEŞLİK VURGUSU": "Osmanlı İmparatorluğu’nun en uzun süre tahtta kalan padişahı Kanuni Sultan Süleyman Han ve Macar komutan Zrinyi Miklos için Macaristan'ın Zigetvar kentindeki Türk-Macar Dostluk Parkı'nda anma töreni düzenlendi. Törene Macaristan Büyükelçisi Cavidan Gülşen Karanis Ekşioğlu, Trabzon Büyükşehir Belediyesi Strateji Geliştirme Dairesi Başkanı Zülfü Turan, Başkan Danışmanı Mehmet Karaoğlu, Trabzon Büyükşehir Belediye Meclis Üyesi ve AK Parti Grup Başkan Vekili Erhan Nadir, İYİ Parti Grup BaşkanVekili Aslan Güner ve AK Parti Meclis Üyesi Ersin Akyol katıldı.\n\nNADİR: GÜÇLÜ BAĞLARA SAHİBİZ\n\nTrabzon Büyükşehir Belediye Meclis Üyesi ve AK Parti Grup Başkan Vekili Erhan Nadir törende yaptığı konuşmada, Türkiye ve Macaristan’ın tarihten gelen güçlü bağlarına vurgu yaptı. Dost ve kardeş ülke Macaristan’da olmaktan büyük memnuniyet duyduğunu ifade eden Başkan Vekili Nadir, “Türkiye ve Macaristan’ın tarihsel olarak güçlü bağları var. Kanuni Sultan Süleyman döneminde sıklıkla karşı karşıya gelen Türkler ve Macarlar, Kanuni’nin vefatından sonra Habsburg dönemi ve daha sonraki dönemlerde de iyi ilişkilerini sürdürmüşlerdir. Bugün gelinen noktada Türkiye ve Macaristan, NATO üyesi ülkeler olarak dostluk ve müttefiklik temelinde yakın ilişkilerini sürdürmektedirler” dedi.\n\nNADİR: SAYGIYLA ANIYORUM\n\nTrabzon Büyükşehir Belediyesi ve Zigetvar Belediyesinin kardeş şehirler olduğunu hatırlatan Başkan Vekili Nadir, “Trabzon Büyükşehir Belediyesi olarak kardeş şehrimiz Zigetvar Belediyesi ile iş birliğimizi saygı, sevgi, güven ve eşit ortaklık temelinde ilerletmeye hazırız. Zigetvar Belediyesi ile kardeş şehir olmamızın nedeni sadece tarihten gelen güçlü bağlarımız değil, şehirlerimiz için el ele daha müreffeh bir gelecek inşa etmeye yönelik ortaya koyduğumuz arzu ve irademizdir. Bu çerçevede Zigetvar’la kültür, eğitim, bilim, gençlik, spor ve turizm gibi pek çok alanda sağlam ve uzun soluklu iş birlikleri kuracağımıza yürekten inanıyorum. Bu duygularla Zigetvar kentinde 1566 yılında hayatını kaybeden Kanuni Sultan Süleyman ve Macar komutan Miklos Zrinyi'yi saygıyla anıyorum” ifadelerini kullandı.\n\nBÜYÜKELÇİYE FORMA HEDİYE EDİLDİ\n\nTörenin ardından Başkan Vekili Nadir, Macaristan Büyükelçisi Cavidan Gülşen Karanis Ekşioğlu’na ziyaretin anısına Trabzonspor forması hediye etti. Büyükelçi Ekşioğlu ise Spor Toto Süper Lig 2021 - 22 sezonu şampiyonu Trabzonspor’a başarı dileklerini iletti.\n\nTARİH : 16.09.2022",
    "T.C. Ticaret Bakanlığı": "",
    "Macaristan'dan Ukrayna-Rusya savaşı uyarısı: AB'nin zayıflamasına yol açtı": "02 Eylül 2022 Cuma, 17:52\n\nMacaristan Dışişleri ve Ticaret Bakanı Peter Szijjarto, gündeme ilişkin değerlendirmelerde bulundu.\n\nPeter Szijjarto, Ukrayna-Rusya savaşının, Avrupa Birliği'nin \"feci\" şekilde \"zayıflamasına\" yol açtığını ve ülke liderlerinin bunu \"engelleyemediğini\" öne sürdü.\n\nSzijjarto, Ukrayna-Rusya savaşına işaret ederek, \"Ekonomik etkisi ve yıkıcı enerji arzı krizi, Avrupa ülkelerinin feci bir şekilde zayıflamasına yol açtı\" dedi.\n\nSzijjarto, \"Bu masanın etrafında otururken gerçeği söylemeliyiz ve gerçek şu ki; AB liderleri, Avrupa'daki insanları, hiç de sorumlu olmadıkları savaşın faturalarını ödemekten koruyamadı\" ifadelerini kullandı.\n\n'AVRUPA'NIN ÖLÜMCÜL HALE GELMEMESİ İÇİN SAVAŞ DURDURULMALI'\n\nPeter Szijjarto, bu savaşın \"Avrupa'nın ölümcül hale gelmemesi için\" sonuçlarının nasıl önlenebileceği konusunda görüşmeler yapılması gerektiğini savundu.\n\nSzijjarto, \"Avrupa'nın, Batı Balkanlar'a ihtiyacı olduğu için, genişleme politikasının şu anda Avrupa için çok önemli olması gerektiğinin herkes farkında\" dedi.\n\nSzijjarto ayrıca, savaştan dolayı küresel çapta \"yüz milyonlarca insanın açlık tehlikesiyle karşı karşıya olduğunu\" ve sonuç olarak Macaristan'ın \"sınırları boyunca yeni bir göçmen dalgası\" ile karşı karşıya olduğunu sözlerine ekledi.",
    "ISPARTA’DAN MACARİSTAN’A UZANAN DOSTLUK KÖPRÜSÜ": "",
    "Rus gazı ambargosuna Macaristan deliği": "Macaristan Dışişleri Bakanı Peter Szijjarto, konuya ilişkin yaptığı açıklamada, \"Eylül ve Ekim ayları için bir anlaşmaya varıldı. Gazprom, 1 Eylül'den itibaren Macaristan'a halihazırda imzalanmış olan sözleşmelere ek olarak doğalgaz tedarik edecek\" dedi.\n\nRusya'nın haber ajansı TASS'da yer alan habere göre, Szijjarto, ağustos ayında Macaristan'a yapılan ek Rus gazı sevkiyatının günde 2,5 milyon metreküp olduğunu vurguladı. Bakan, \"Şimdi Gazprom ile bir anlaşmaya vardık ve Sırbistan üzerinden Macaristan'a maksimum ek gaz tedarikinin günde 5,8 milyon metreküp olacağı bir sözleşme imzaladık\" diye konuştu.\n\nMacar Bakan, Macar ekonomisinin Rus gazına güvenmeye devam ettiğini vurguladı. Macar hükümeti Temmuz ayında 700 milyon metreküplük ek Rus gazı satın alma niyetini açıklamıştı.\n\nRusya'nın 24 Şubat'ta Ukrayna'ya açtığı savaş sebebiyle Avrupa enerji konusundaki bağımlılıktan kurtulma çalışmaları yürütüyor. Avrupa Birliği ülkelerinin desteklediği yaptırımlara karşı Macaristan, çekimser tavrıyla biliniyor.\n\nhalktv.com.tr // Dış Haberler\n\nGazprom: Avrupa’da doğalgaz fiyatı 4 bin doları aşabilir\n\nAvrupa'nın vanasını kapatmıştı... Gazprom: Çin'e sevkiyat yüzde 60 arttı",
    "Rusya, Macaristan'da iki nükleer reaktör kuracak": "BBC'nin haberine göre, Macaristan Dışişleri ve Ticaret Bakanı Peter Szijjarto, Rusya Devlet Atom Enerjisi Kurumunun (ROSATOM) gelecek haftalarda Macaristan'da iki yeni nükleer reaktör inşa etmeye başlayacağını açıkladı. Szijjarto, Facebook’ta yaptığı paylaşımda, \"İnşaat başlasın.\" ifadesini kullanarak, bunun önemli bir adım olduğunu vurguladı. Bu şekilde Macaristan'ın uzun vadede enerji güvenliğinin sağlanacağını belirten Szijjarto, böylece enerji fiyatlarındaki dalgalanmaların önüne geçileceğini kaydetti.\n\nSzijjarto, reaktörlerin 2030'a kadar faaliyete hazır olacağı bilgisini paylaştı.",
    "AB ülkeleri ve aşırı sağcı partiler İtalya’daki seçim sonuçlarına nasıl tepki verdi?": "Avrupa Birliği’nde (AB) Macaristan ve Polonya gibi ülkeler, aşırı sağcı İtalya’nın Kardeşleri Partisi lideri Giorgia Meloni’nin seçim yarışını ilk sırada bitirmesine destek verirken, Almanya, İspanya ve Fransa gibi ülkeler sonuçlara temkinli yaklaştı.\n\nAlmanya’da Hükümet Sözcüsü Wolfgang Büchner, İtalya'nın her zaman Avrupa yanlısı bir ülke olduğunu belirterek, \"İtalya çok sayıda Avrupa yanlısı vatandaşları olan bir ülke ve biz bunun değişmeyeceğini düşünüyoruz.” dedi.\n\nAlmanya Maliye ve Ekonomi Bakanlığı Sözcüsü ise İtalya’da yeni hükümetin AB’nin bütçe disiplinine uymasını beklediklerini ifade etti.\n\nİspanya Dışişleri Bakanı Jose Manuel Albares, popülizmin her zaman felaketle sonuçlandığı uyarısında bulunarak, İtalya’da aşırı sağın bu zaferinin, Ukrayna'da savaş devam ederken, “Avrupa'da iki modelin çatıştığı bir döneme denk geldiği” yorumunda bulundu.\n\nFransa Başbakanı Elisabeth Borne, İtalya’da aşırı sağcı partinin yarışı ilk sırada bitirmesine, “AB, insan hakları ve kürtaj hakkına erişim konusunu dikkatle izleyecek” diyerek, üstü tapalı tepki gösterdi.\n\nİtalya’daki seçim sonuçları ile ilgili gazetecilerin görüşlerini sorması üzerine Elisabeth Borne, “Avrupa’da bizim bazı değerlerimiz var. Doğal olarak bu konuda dikkatli olacağız. İnsan hakları değerlerine ve farklılıklara saygı, herkesin kürtaj hakkına ulaşımına saygı gösterilmeli.” dedi.\n\nFransa Başbakanı, İtalyan halkının seçimiyle ilgili ise yorum yapmayacağını ifade etti.\n\nAB Komisyonu Sözcüsü Eric Mamer, İtalya’daki yeni iktidarlu olumlu bir işbirliğini sürdürmek istediklerini bildirdi.\n\nPolonya ve Macaristan’dan coşkulu kutlama\n\nPolonya Başbakanı Mateusz Morawiecki, aşırı sağ parti lideri Giorgia Meloni’nin seçim galibiyetini “büyük bir zafer” diyerek, tebrik etti.\n\nMorawiecki, Polonya ve Macaristan’ın bu seçim sonucuyla birlikte daha güçlü olacağını vurguladı.\n\nMacaristan Başbakanı Viktor Orban, Twitter hesabından yaptığı açıklamada \"Bravo, Giorgia! Hak edilmiş bir zafer, tebrik ederiz” dedi.\n\nOrban’ın Politika Direktörü Balazs Orban ise “Avrupa için ortak bir vizyon ve yaklaşımı paylaşan arkadaşlara her zamankinden daha fazla ihtiyacımız var.” ifadesini kullandı.\n\nAvrupa’da aşırı sağ partiler sonuçtan memnun\n\nAvrupa'nın aşırı sağcı partilerinin liderleri, İtalya'da seçimin galibi İtalya'nın Kardeşleri Partisi (FdI) ve liderlik ettiği sağ ittifaka destek içeren mesajlar paylaştı.\n\nAlmanya’da göçmen ve İslam karşıtı olarak bilinen Almanya için Alternatif (AfD) Partisinin üst yönetimi İtalya'nın Kardeşleri Partisi (FdI) lideri Giorgia Meloni’yi kutladı.\n\nAfD eş başkanları Alice Weidel ve Tino Chrupalla, yaptıkları ortak açıklamada, \"Meloni'yi seçilmesinden dolayı kutluyor ve bir İtalyan hükümetinin başına geçen ilk kadın olmasını diliyoruz. FdI'nin seçim başarısı, aklın başka bir zaferidir. Almanya, 'trafik ışığı koalisyonuyla' Avrupa'da oldukça yalnız duruyor.\" ifadesini kullandı.\n\nAfD Federal Meclis Milletvekili Beatrix von Storch da Twitter’dan İtalya ile sevindiklerini belirterek \"Tüm orta-sağ ittifakına tebrikler. Salvini etrafındaki dostlarımızla Giorgia Meloni güçlü bir hükümet kurabilir. Kuzeyde İsveç, güneyde İtalya. Sol hükümetler dünde kaldı.\" paylaşımında bulundu.\n\nAvusturya\n\nAvusturya Özgürlük Partisi (FPÖ), İtalya'daki aşırı sağcı birliğin seçim zaferini memnuniyetle karşıladı.\n\nPartinin Avrupa Parlamentosu (AP) Grubu Başkanı Harald Vilimsky, seçimin yalnız İtalya için değil AB için de olumlu neticelendiğini ileri sürdü.\n\n\"İtalyanların dünkü tercihleriyle Brüksel merkezli 'Avrupa Birleşik Devletleri' anlayışına karşı çıktığını\" kaydeden Vilimsky, halklardan ve ana vatanlardan oluşan bir Avrupa anlayışını desteklediklerine ilişkin güçlü bir işaret ortaya koyduklarını savundu.\n\nİspanya\n\nİspanya'da 3. büyük siyasi parti olan aşırı sağcı Vox partisinin lideri Santiago Abascal, \"Milyonlarca Avrupalı umudunu İtalya'ya bağladı. Meloni, herkesin güvenliği ve refahı için iş birliği yapabilen, gururlu, özgür ve egemen uluslardan oluşan bir Avrupa için yol gösterdi.\" açıklamasını yaptı.\n\nPortekiz\n\nPortekiz'deki 3. büyük siyasi parti aşırı sağcı Chega da Meloni'nin liderliğindeki İtalya'nın Kardeşleri ve Matteo Salvini'nin başkanlığındaki Lig partilerini seçim galibiyeti dolayısıyla kutladı.\n\nChega, yayımladığı mesajında, \"İtalya, gerçek bir politika değişikliğinin ve aynı zamanda Avrupa'nın politik olarak yeniden yapılandırılmasının yolunu açıyor. Değişiklik Portekiz'e de gelecek.\" tespitinde bulundu.\n\nHollanda\n\nHollanda'da İslam ve yabancı karşıtı aşırı sağcı Özgürlük Partisi (PVV) lideri Geert Wilders ve aşırı sağcı Demokrasi için Forum Partisi (FvD) lideri Thierry Baudet da Meloni’yi tebrik etti.\n\nWilders, Meloni’ye Twitter üzerinden atıfta bulunarak \"Yaşasın İtalya\" ifadesini kullanırken, Baudet, \"Giorgia Meloni’ye harika zaferinden dolayı tebrikler\" şeklinde mesaj paylaştı.\n\nMacaristan Başbakanı Viktor Orban, Facebook'tan yaptığı paylaşımda, \"Bravo Giorgia. Hak edilenden daha fazla bir zafer. Tebrikler.\" ifadelerini kullandı.\n\nAB'den seçimlere yönelik verilen tepkiler ise bazı etkili parlamenterlerle sınırlı kaldı, vekiller endişe içerikli mesajlar paylaştı.",
    "Bakanımız Sn. Süleyman Soylu İle Macaristan İçişleri Bakanı Sn. Sándor Pintér Arasında Telefon Görüşmesi Gerçekleştirildi": "Bakanımız Sn. Süleyman Soylu İle Macaristan İçişleri Bakanı Sn. Sándor Pintér Arasında telefon görüşmesi gerçekleştirildi.\n\nGörüşmede;\n\nPasaport basımında karşılıklı iş birliği ve atılacak adımlar,\n\nDostluk Yolu Projesi kapsamında Macaristan sınır kapılarında görevli Türk Polislerimize ilişkin konular,\n\nGüvenlik konularında iş birliği konuları değerlendirildi.\n\nAyrıca 17 Ağustos İzmit Depremi’nde 3 yaşındaki bir kız çocuğunu 82 saat sonra enkaz altından canlı çıkarmayı başaran “Manc” adlı Macaristan arama kurtarma köpeğinin Kocaeli'deki anıt açılışının Pintér’in Türkiye’ye Kasım ayında yapacağı ziyaret sırasında yapılması konusunda mutabık kalındı.",
    "Macaristan’da şoke eden kadın raporu!": "Teknik beceriler, risk alma ve girişimciliği “erkeksi özellikler” olarak niteleyen raporda, bu özelliklerin değersizleşmesi durumunda ekonominin riske girebileceği belirtildi. Ayrıca üniversite mezunu kadınlardaki artışın, evlenme ve çocuk sahibi olma olasılığını azaltacağı da öne sürüldü.\n\n\n\n",
    "Sabonis – Valanciunas İkilisi Domine Etti; Litvanya, Macaristan’ı Geçerek İlk Kez Kazandı": "2022-09-06T19:00:01+00:00\n\n2022-09-06T19:00:01+00:00\n\n2022-09-06T19:02:18+00:00.\n\nFIBA EuroBasket’in B grubu maçında Litvanya ile Macaristan karşı karşıya geldi.\n\nby Eurohoops Team / info@eurohoops.net\n\nFIBA EuroBasket’te B grubunun dördüncü karşılaşmasında Litvanya Milli Takımı ile Macaristan Milli Takımı, Almanya’nın Köln şehrinde bulunan 18.500 kişilik Lanxess Arena’da karşı karşıya geldiler.\n\nBaştan sona önde götürdüğü karşılaşmayı 64-87’lik skorla kazanan Litvanya Milli Takımı, zorlu B grubundaki ilk galibiyetini almayı başardı.\n\nMacaristan Milli Takımı’nın yıldızı Adam Hanga, sakatlığı nedeniyle maç kadrosunda yer almadı.\n\nBu sonuçla Litvanya Milli Takımı; Slovenya, Fransa, Bosna-Hersek, Macaristan ve Almanya’nın yer aldığı zorlu gruptaki ilk galibiyetini alarak üst tur umutlarını canlı tuttu.\n\nMacaristan Milli Takımı ise çıktığı 4. karşılaşmada da galibiyetle tanışamadı ve turnuvaya ilk turda veda etmeyi garantiledi.\n\nLitvanya’da Jonas Valanciunas 21 sayı, 8 ribaund; Domantas Sabonis 19 sayı, 8 ribaund, 4 asist; Marius Grigonis 15 sayı, 3 ribaund, 5 asist; Rokas Jokubaitis 10 sayı, 6 asistle oynadı.\n\nMacaristan’da ise Zoltan Perl 16 sayı, 4 ribaund; David Vojvoda 10 sayı, 2 ribaund; Rosco Allen 10 sayıyla mücadele etti.\n\nÇeyrek Skorları:\n\nçeyrek: 18-22 çeyrek: 33-48 çeyrek: 52-75 çeyrek: 64-87\n\nBasketbol gündemindeki en son gelişmeleri kaçırmamak için tıklayın!",
    "Temsilcilerimiz Avrupa arenasında: Michy Batshuayi, Fenerbahçe'yi galibiyete taşıdı": "Temsilcilerimiz dün (8 Eylül) Avrupa arenasında boy gösterdi. Fenerbahçe, UEFA Avrupa Ligi B Grubu maçında Dinamo Kiev’i 2-1 mağlup etti. Trabzonspor ise H Grubu’nun açılışında Ferencvaros’a deplasmanda 3-2 mağlup oldu. Öte yandan UEFA Konferans Ligi’nde ülkemizi temsil edecek Sivasspor ile Başakşehir, ilk hafta maçlarına çıktı. Sivasspor, Slavia Prag ile 1-1 berabere kalırken, Başakşehir ise Hearts’ı deplasmanda 4-0 yendi.\n\nMichy Batshuayi, Fenerbahçe’yi galibiyete taşıdı\n\nJorge Jesus yönetiminde sezona iddialı giren Fenerbahçe, UEFA Avrupa Ligi B Grubu ilk maçında Dinamo Kiev ile kozlarını paylaştı. Ülker Stadyumu’nda oynanan karşılaşmayı, Macaristan Futbol Federasyonu’ndan Tamas Bagnar yönetti.\n\nKarşılaşmanın 35. dakikasında Gustavo Henrique’nin kafa golüyle 1-0’ı yakalayan Fenerbahçe, soyunma odasına bu skorla önde girdi. İkinci yarıda etkisini kaybeden Fenerbahçe, 63. dakikada kalesine isabet eden ilk şutta golü yedi. Dinamo Kiev’e beraberliği getiren isim Viktor Tsygankov oldu. Kalesinde gördüğü golün ardından baskısını artıran Fenerbahçe, Michy Batshuayi’nin 90+2’deki golü ile zafere uçtu.\n\nFenerbahçe’nin grubundaki diğer maçta Rennes deplasmanda Larnaca’yı 2-1 mağlup etti. Fenerbahçe, gruptaki ikinci maçında deplasmanda Rennes ile karşılaşacak. Kiev ise Larnaca ile kozlarını paylaşacak.\n\nKarşılaşmanın özet görüntüleri:\n\nTrabzonspor, Macaristan’dan eli boş döndü\n\nTrabzonspor, UEFA Avrupa Ligi H Grubu ilk maçında Macaristan temsilcisi Ferencvaros’a konuk oldu. Ferencvaros Stadı’nda oynanan karşılaşmayı İtalya Futbol Federasyonu’ndan hakem Fabio Maresca yönetti.\n\nMaçın hemen başında 5. dakikada Nguen’in golüyle 1-0 geriye düşen Trabzonpor, 16. dakikada Civic’in kırmızı kart görmesiyle neredeyse maç boyu bir kişi fazla oynadı. Ancak Macaristan temsilcisi, 29. dakikada Traore’nin golüyle farkı ikiye çıkardı. Trabzonspor, 39. dakikada yeni transferi Maxi Gomez ile aradaki farkı bire indirdi. Ancak 44’de sahneye çıkan Nguen, kaydettiği penaltı golüyle ilk yarının skorunu belirledi.\n\nTrabzonspor, ikinci yarıda baskısını artırdı. Oyuna 60’da giren Umut Bozok, 71. dakikada Trabzonspor’u puan için umutlandıran golü kaydetti. Ancak temsilcimiz, karşılaşmanın kalan dakikalarında beraberlik golünü bulmayı başaramadı.\n\nTrabzonspor gruptaki ikinci maçında gelecek hafta Kızılyıldız ile karşılaşacak. Ferencvaros da Monaco’ya konuk olacak.\n\nMedipol Başakşehir’den görkemli zafer\n\nUEFA Konferans Ligi A Grubu ilk maçında Medipol Başakşehir, İskoçya’nın Hearts takımıyla karşılaştı. Temsilcimiz, İskoçya’nın başkenti Edinburgh’taki Tynecastle Park’ta oynanan karşılaşmada adeta gövde gösterisi yaptı.\n\nÜç tur geçerek UEFA Avrupa Konferans Ligi’nde gruplara kalan Başakşehir, Hearts’ı deplasmanda 4-0 yenerek 3 puanın sahibi oldu. 3 puanı getiren golleri 26. dakikada Hasan Ali Kaldırım, 67. dakikada Ndayishimiye, 75’te Okaka ve 82. dakikada Berkay Özcan kaydetti.\n\nGruba 3 puanla başlayan Başakşehir, gelecek hafta sahasında Fiorentina’yı konuk edecek.\n\n🔚 Maç Sonucu | #HRTvIBFK\n\n\n\n🇹🇷 Her şey ülke puanı için. pic.twitter.com/5BCWFuPIOw — İstanbul Başakşehir (@ibfk2014) September 8, 2022\n\nKarşılaşmanın özet görüntüleri:\n\nSivasspor, Slavia Prag ile yenişemedi\n\nSivasspor, UEFA Konferans Ligi G Grubu ilk hafta maçında Slavia Prag’ı sahasında konuk etti.\n\nSivas 4 Eylül Stadı’nda oynanan karşılaşma, 1-1’lik eşitlik ile sona erdi. Temsilcimizin golünü, Dia Saba atarken, Prag’ın golünü ise Peter Olayinka kaydetti.\n\nSivasspor, ikinci hafta maçında Cluj deplasmanına konuk olacak.\n\nKarşılaşmanın özet görüntüleri:",
    "Guerschon Yabusele ve Rudy Gobert Taşıdı; Fransa, Macaristan Karşısında Kazandı": "2022-09-04T22:42:48+00:00\n\n2022-09-04T22:42:48+00:00\n\n2022-09-04T22:42:48+00:00.\n\nby Eurohoops Team / info@eurohoops.net\n\nFIBA EuroBasket B Grubu üçüncü maçında Fransa ile Macaristan karşılaştı. Kıran kırana geçen maçı Fransa, 78-74’lük skorla kazanmayı başardı.\n\nFransa bu galibiyetle grupta üçüncü maçında ikinci kez kazanırken Macaristan ise üçüncü maçından da mağlubiyetle ayrıldı. Dördüncü maçlarda Fransa, Bosna Hersek ile karşılaşacakken Macaristan ise Litvanya ile karşı karşıya gelecek.\n\nFransa’da Guerschon Yabusele 17 sayıyla en skorer isim olurken Rudy Gobert 15 sayı – 9 ribaund, Evan Fournier de 12 sayı – 5 ribaund ile öne çıktı. Vincent Poirier 10 sayı – 5 ribaund ile oynarken Amath M’Baye de 6 sayıyla maçı tamamladı.\n\nRudy Gobert pota altını domine ediyor 😤💪#EuroBasket pic.twitter.com/0LqJjraI5W — Eurohoops Türkiye (@EurohoopsTR) September 4, 2022\n\nMacaristan’da Adam Hanga 18 sayı – 4 ribaund – 3 asist ile mücadele ederken Mikael Hopkins 10, Benedek Varadi ve Szilard Benke de 9 sayıyla mücadele etti. David Vojvoda da 8 sayıyla oynadı.\n\nÇeyrek skorları:\n\n1. çeyrek: 21-17\n\n2. çeyrek: 42-39\n\n3. çeyrek: 67-53\n\n4. çeyrek: 78-74\n\nBasketbol gündemindeki en son gelişmeleri kaçırmamak için tıklayın!",
    "Macaristan’da Adam Hanga, EuroBasket’i Kapattı": "2022-09-05T12:20:03+00:00\n\n2022-09-05T12:20:03+00:00\n\n2022-09-05T12:20:03+00:00.\n\nby Eurohoops Team / info@eurohoops.net\n\nFIBA EuroBasket B Grubu’nda mücadele eden Macaristan’da takımın yıldız ismi Adam Hanga sakatlığı nedeniyle Slovenya karşısında forma giyemezken geçtiğimiz gece Fransa maçında oynamıştı.\n\nFransa’ya 78-74’lük skorla mağlup olan Macaristan, EuroBasket’te oynadığı 3 maçı da kaybedetmişti. Adam Hanga karşılaşmanın ardından Basket News’e yaptığı açıklamada turnuvanın kalanında forma giyemeyeceğini söyledi. Tecrübeli oyuncu yaptığı açıklamada, “Bosna Hersek maçında hamstring kasımda bir çekme hissettim ve bu yüzden Slovenya maçında oynamadım. Bu karşılaşma için hazır olmaya çalışıyordum. Bütün sezon bu sakatlığı yaşadım. Muhtemelen Fransa maçı benim EuroBasket’teki son maçım olacak. Matematiksel olarak son 16’ya kalma şansımız kalmadı, bu yüzden oynamayacağım” açıklamasını yaptı.\n\nİspanyol devi Real Madrid‘in formasını giyen Adam Hanga, Stojan Ivkovic yönetimindeki Macaristan’ın lideri konumunda. Tecrübeli oyuncu Bosna Hersek ve Fransa’ya karşı oynadığı iki maçta 17 sayı – 5.5 ribaund ve 2.5 asist ortalamaları yakalamıştı.\n\nHanga geçtiğimiz gece Fransa karşısında 18 sayı – 4 ribaund – 3 asist ile mücadele etmişti.\n\nMacaristan EuroBasket’te son iki maçını Litvanya (6 Eylül Salı) ve Almanya (7 Eylül Çarşamba) ile oynayacak.\n\nBasketbol gündemindeki en son gelişmeleri kaçırmamak için tıklayın!",
    "Macaristan Başbakanı Orban'ın, Rusya-Ukrayna Savaşı'nın 2030'a kadar sürebileceğini söylediği iddia edildi": "Rusya'ya yakınlığıyla bilinen Macaristan Başbakanı Viktor Orban'ın, Rusya-Ukrayna Savaşı'nın 2030'a kadar sürebileceğini söylediği iddia edildi.\n\nSputnik Türkiye'nin ABD'li yayın kuruluşu Radio Free Europe'dan aktardığı habere göre, Başbakan Orban'ın 10 Eylül'de partisi Fidesz'in basına kapalı gerçekleştirilen bir etkinliğinde söylediklerinin basına sızdığı belirtildi.\n\nHaberdeki iddialara göre; Orban, Kiev yönetiminin, elindeki topraklarının üçte birini ya da yarısını kaybedeceğini söyledi. Orban; Rusya'ya uygulanan yaptırımlar nedeniyle, 2030'a kadar ortada ne AB ne de Euro bölgesi kalacağı öngörüsünde bulundu.\n\nMacaristan Başbakanı, 2030'a kadar sürebileceğini söylediği savaşın, ilk başta 'yerel çatışma' olarak başladığını ancak Batı'nın müdahil olmasıyla küresel bir savaşa dönüştüğünü ileri sürdü.\n\nAB'nin yaptırım kararlarını eleştirmişti\n\nRusya'ya yakınlığıyla bilinen Macaristan Başbakanı Viktor Orban'ın, AB'nin Rusya'ya uyguladığı yaptırımları eleştirerek, bu kış Avrupa sanayisinin yüzde 40'ının kapanabileceğini söylediği öne sürüldü.\n\nMacaristan'ı 2010 yılından bu yana yöneten Başbakan Orban, Batı ülkeleri tarafından sıklıkla ülke demokrasisini zayıflatmak ve otoriter bir yönetim sergilemekle itham ediliyor. Batı ülkelerinin Rusya'ya uyguladığı yaptırımlara katılmayan, yaptırım kararlarını sıklıkla eleştiren, Kiev'e silah göndermeyen Macaristan, enerjide büyük oranda Rusya'ya bağımlı durumda.",
    "Avrupa Modern Pentatlon Şampiyonası Macaristan'da başladı": "Avrupa Modern Pentatlon Şampiyonası, Macaristan'ın Szekesfehervar kentinde başladı.\n\n\n\nTürkiye Modern Pentatlon Federasyonundan yapılan açıklamaya göre, Türkiye'yi Macaristan'da kadınlarda İlke Özyüksel ve İpek Akşin, erkeklerde Buğra Ünal temsil edecek.\n\n\n\nBinicilik, yüzme ve lazer run etapları üzerinden yapılacak kadınlar bayrak yarışı ve erkekler bayrak yarışıyla başlayan organizasyon, yarın kadınlar sıralama yarışları, 15 Eylül'de erkekler sıralama yarışlarıyla devam edecek.\n\n\n\nKadınlar ve erkekler finali, 18 Eylül'de yapılacak.\n\n\n\nAvrupa Modern Pentatlon Şampiyonası, 19 Eylül'de yapılacak karışık bayrak yarışıyla sona erecek.\n\n\n\n\n\nSENİN İÇİN SEÇTİĞİMİZ",
    "Macaristan'da \"Anadolu Destanı\" defilesi düzenlendi": "Macaristan'ın başkenti Budapeşte'de düzenlenen \"Anadolu Destanı\" defilesi büyük ilgi gördü.\n\nTürkiye'nin Budapeşte Büyükelçiliği İkametgahında, Milli Eğitim Bakanlığına bağlı İzmir Olgunlaşma Enstitüsü küratörlüğüyle, Türk Hava Yolları ve Ramada Hotel'in sponsorluğunda gerçekleştirilen defileye çok sayıda büyükelçi ve davetli katıldı.\n\nTürkiye'nin Budapeşte Büyükelçisi Gülşen Karanis Ekşioğlu, etkinlikte yaptığı konuşmada, Milli Eğitim Bakanlığına bağlı Olgunlaşma Enstitülerinin, Türk el işlemeleri ve sanatlarının üretiminde ve yaşatılmasında önemli bir görev üstlendiğini söyledi.\n\nGeleneksel Türk motiflerinden ve Anadolu mimarisinden ilham alınarak işleme, takı, seramik, minyatür ve diğer el sanatları ile zengin Türk kültürünü yansıtan koleksiyonların üretildiğini belirten Ekşioğlu, atılan bu adımlarla Türk el sanatları ve giyim kültürünün, aslına sadık kalınarak korunduğunu ve Türkiye'nin sanat hafızasının arşivlenerek gelecek nesillere aktarıldığını kaydetti.\n\nEkşioğlu, \"Anadolu Destanı\" temasına sahip bugünkü defilenin Selçuklu ve Osmanlı dönemleri de dahil olmak üzere farklı dönemlere ait motifleri yansıttığını ifade etti."
}