{
    "Mezarlar, Endonezya’daki Erken İnsanlara Işık Tutuyor": "Bu haberi paylaş: 338 Paylaşım Facebook Twitter Whatsapp Flipboard Telegram Tumblr Linkedin Reddit\n\nEndonezya’nın Alor Adası’nda 7.500 ila 12.000 yıllık üç iskeletin keşfi, bölgedeki ölü gömme geleneklerini ve yapılan göçleri aydınlatıyor.\n\nAraştırmacılar, Endonezya’da bulunan üç antik ceset konuşabilseydi, Güneydoğu Asya adasındaki en eski insanların hikâyelerini anlatacaklarını söylüyor.\n\nHakemli ve açık erişimli bilim dergisi PLOS One tarafından yayınlanan yeni makalenin yazarı Dr. Sofia Samper Carro, üç mezarın önemli olduğunu çünkü her bir cesedin konumunun farklı bir ölü gömme geleneğini gösterdiğini söylüyor.\n\n(İlgili: Endonezya’da 31.000 Yıllık Ampütasyon Kanıtı Bulundu)\n\nDr. Samper Carro, bu farklılığın nedenin binlerce yıl önce bölgede bulunan çoklu göç yollarıyla ilgili olabileceğini belirtiyor.\n\nDr. Samper Carro, “Mezarlar bu dönemde çok kültüreldi ve Güneydoğu Asya’daki Son Pleistosen Çağı’ndan Holosen Çağı’na kadar yaşanan göç dalgalarını temsil ediyor.” diyor.\n\n“Sonuçlarımız, anakara ve ada Güneydoğu Asya’daki ölü gömme geleneklerinin evrimini ve çeşitliliğini anlamak için önemli yeni veriler sağlıyor ve bu bölgedeki tarih öncesi sosyo-kültürel davranışları açıklayan o büyüyen literatüre katkıda bulunuyor.”\n\nEndonezya’nın Alor Adası’nda bulunan kemikler. C: Tracey Nearmy/ANU\n\nİskeletleri bulma ve ortaya çıkarma sürecinde Dr. Samper Carro ve ekibi, oturmuş, kıvrılmış (yana doğru) ve uzanan (sırt üstü) pozisyonlardaki üç iskelet de dâhil olmak üzere 250’den fazla kemik ortaya çıkardı.\n\nDr. Samper Carro, “2014 yılındaki ilk kazımızda, balık kancaları ve 12.000 yıldan daha eski bir insan kafatası ortaya çıkarılmıştı.” diyor.\n\n“2018’de kazıya geri döndüğümüzde, birbirlerinin üzerine farklı pozisyonlarda gömülü iki iskelet daha bulduk.”\n\n“Oldukça sıra dışı ve ilginç bu üç mezar farklı bir ölü gömme geleneğini gösteriyor bunun nedeni Wallacea Adaları’ndan geçen, son zamanlarda keşfedilen, binlerce yıllık çok sayıda göç yolu olabilir.”\n\nDr. Samper Carro, bütün bulguları inceleme sürecinin COVID-19 salgını nedeniyle gecikeceğini ama beklemeye değeceğini söylüyor.\n\nDr. Samper Carro, “Üç ceseti bulduğumuzu fark ettiğimizde, her bir parçayı incelemek için çok uzun bir süreçten geçtik bu yüzden her parçanın anlattığı hikâyeden esinlenerek bu makaleye ‘Konuşan Ölüler’ adını verdim.” diyor.\n\n“COVID pandemisi nedeniyle gecikmeler yaşadık fakat şimdi, çeşitli kültürel ölü gömme geleneklerinin uygulandığı, genetik çeşitliliğin işlek noktalarından birini gösteren bu makaleyi sunmaktan çok memnunuz.”\n\nThe Australian National University. 25 Ağustos 2022.\n\nMakale: Samper-Carro, S. C., O’Connor, S., Kealy, S., & Shipton, C. (2022). Talking Dead. New burials from Tron Bon Lei (Alor Island, Indonesia) inform on the evolution of mortuary practices from the terminal Pleistocene to the Holocene in Southeast Asia. PloS one, 17(8), e0267635.",
    "Endonezya'da 6,2 büyüklüğünde deprem": "Endonezya'da 6,2 büyüklüğünde deprem meydana geldi.\n\n\n\nABD Jeolojik Araştırma Merkezi (USGS), 6,2 büyüklüğündeki depremin, Aceh eyaletindeki bir kıyı kenti olan Meulaboh'un 40 kilometre güneybatısında ve 49 kilometre derinlikte meydana geldiğini duyurdu.\n\n\n\nDepremin ardından ciddi bir hasar ya da can kaybı bildirilmezken yetkililer, tsunami tehdidinin olmadığını açıkladı.\n\n\n\nEndonezya Meteoroloji, Klimatoloji ve Jeofizik Ajansı ise depremin büyüklüğünü 6,4 olarak duyurdu.\n\n",
    "Malezya ve Endonezya Türk SİHA’sı istiyor": "Bakan Çavuşoğlu, Malezya ve Endonezya’nın Baykar’dan Silahlı İnsansız Hava Aracı (SİHA) satın almak için ilgilendiğini söyledi.\n\nEski Başbakan Shinzo Abe’nin cenazesine katılmak için Japonya’ya giden Dışişleri Bakanı Mevlüt Çavuşoğlu basın mensuplarına açıklamalarda bulundu.\n\nReuters’ın aktardığına göre Malezya ve Endonezya’nın, savaş alanındaki başarıların ardından birçok ülkeye SİHA tedarik eden Baykar’dan SİHA satın almaya ilgi gösterdiklerini söyledi.\n\nÇavuşoğlu yaptığı açıklamada, “Malezya ve Endonezya başta olmak üzere birçok Asya ülkesi savunma sanayi ürünlerimize büyük ilgi gösteriyor. Anlaşmalar imzalanıyor” dedi.\n\nÇavuşoğlu ayrıca, “Japonya’nın İHA ihtiyacını memnuniyetle karşılarız” diye ekledi.\n\n23 ülkeye ihracat\n\nTürkiye’nin dünyaya ihraç ettiği ilk SİHA platformu olan Bayraktar TB2’ler, dünya havacılık ve savunma sektörü tarafından ilgiyle takip ediliyor. Aralarında Ukrayna, Katar, Azerbaycan ve Polonya’nın da bulunduğu 23 ülke ile ihracat sözleşmesi imzalandı.\n\n2021’de 664 milyon dolarlık S/İHA sistemi ihracatı gerçekleştiren Baykar, Türkiye İhracatçılar Meclisi tarafından açıklanan verilere göre savunma ve havacılık alanında en çok ihracat yapan firma oldu. Baykar hâlihazırda gelirlerinin yüzde 90’ından fazlasını ihracattan elde ediyor. Milli SİHA Bayraktar TB2’ye ilgi duyan çok sayıda ülke ile görüşmeler devam ediyor.",
    "Endonezya'daki bir mağarada 31 bin yıl önce yapılmış en eski ampütasyona dair kanıtlar bulundu": "Endonezya'daki bir mağarada 31 bin yıl önce yapılmış en eski ampütasyona dair kanıtlar bulundu\n\n8 Eylül 2022\n\nVictoria Gill | BBC Bilim Muhabiri\n\nKaynak, TIM MALONEY\n\nEndonezya'daki bir mağarada yapılan kazıda, 31 bin yıl öncesine ait bir insan iskeletinde cerrahi ampütasyona dair en eski kanıta rastlandı.\n\nAraştırmacılar, genç bir insana ait olduğu belirlenen iskelette bir bacağa ampütasyon uygulandığına dair kanıtlar buldu.\n\nBu bulgu, bu karmaşık ameliyatın geçmişini 24 bin yıl daha geriye götürüyor.\n\nArkeologlar, ampütasyon yapılan kişinin ait olduğu grup tarafından ölümüne kadar yıllarca bakılmış olduğunu söylüyor.\n\nİskeleti inceleyen Dr. Melandri Vlok, bacağa ameliyat yapıldığının \"oldukça net\" olduğunu söyledi.\n\nAraştırmanın ayrıntıları Nature dergisinde yayımlandı.\n\nKalıntılar detaylı incelendiğinde, ampütasyonun çocukluk döneminde yapıldığı tespit edildi.\n\nBacak kemiğindeki büyüme ve iyileşme izleri, bu kişinin ameliyat sonrasında iyileştiğini ve altı ila dokuz yıl daha yaşadığını, muhtemelen onlu yaşlarının sonunda ya da yirmili yaşlarının başında öldüğünü gösteriyor.\n\nKaynak, TIM MALONEY Fotoğraf altı yazısı, B﻿ulunan iskelet kalıntıları\n\nMezar, dünyanın en eski kaya sanatlarından bazılarına sahip olan Endonezya'nın Borneo adasındaki Doğu Kalimantan bölgesinde yer alan Liang Tebo mağarasında kazıldı.\n\nMezarı bulan ve kazı yapan üç araştırmacıdan biri olan Avustralya'daki Griffith Üniversitesi'nden Dr. Tim Maloney, kemikler ortaya çıktığında \"hem heyecanlandığını hem de dehşete düştüğünü\" söyledi:\n\n\"Tortuları çok dikkatli bir şekilde temizledik ve kalıntıların alt yarısını kayda geçirdik. Sol ayağın olmadığını, kalan kemik parçalarının da olağan dışı olduğunu fark ettik.\n\n\"Ameliyat da dahil olmak üzere buna neden olabilecek çeşitli olasılıklar bizi heyecanlandırdı.\"\n\nKazı ekibi daha sonra Sydney Üniversitesi'nde görev yapan Dr. Vlok'tan kalıntıları incelemesini istedi. Vlok, \"Böyle bir keşifte heyecan ve üzüntü bir arada yaşanır, zira bu bir insanın başına gelmiştir. Bu kişi bir çocuk ve 31 bin yıl önce çok acı çekmiştir\" dedi.\n\nKaynak, JOSE GARCIA / GRIFFITH ÜNİVERSİTESİ Fotoğraf altı yazısı, 31 bin yıl önce ampüte kişinin yaşamına dair bir illüstrasyon\n\nDr. Maloney, iyileşme sürecinde ve sonrasında bu kişiye bakıldığına dair işaretlere rastladıkları için arkeologların bunu herhangi bir ceza ya da ritüelden ziyade bir ameliyat olarak değerlendirdiklerini açıkladı.\n\nKeşifte yer almayan ancak bulguları inceleyen Durham Üniversitesi arkeoloğu Profesör Charlotte Robertson da, tıp ve cerrahinin insanlık tarihinde geç ortaya çıktığı görüşüne meydan okuduklarını söyledi.\n\nRobertson, \"Bu bize bakımın insan olmanın içkin bir parçası olduğunu gösteriyor\" dedi.\n\nAmpütasyonların, insan anatomisi ve cerrahi hijyen konusunda kapsamlı bir bilgi birikimi ve önemli bir teknik beceri gerektirdiğine dikkat çeken Robertson şu değerlendirmede bulundu:\n\n\"Günümüzde ampütasyon deyince, çok güvenli bir operasyon olduğunu bilirsiniz. Kişiye anestezi ve steril prosedürler, kanama kontrolü ve ağrı kesici uygulanır. Sonra bir bakıyorsunuz ki 31 bin yıl önce de birisi bu kişiye ampütasyon yapmış ve başarılı olmuş.\"",
    "Endonezya’da 6,1 büyüklüğünde deprem": "Web sitemizdeki çerezleri (cookie) kullanıcı deneyimini artıran teknik özellikleri desteklemek için kullanıyoruz. Aynı zamanda analitik çerezler de kullanıyoruz. Çerezleri reddetmek istiyorsanız detaylı bilgi için tıklayınız.",
    "Endonezya'da peş peşe depremler": "AA\n\nEndonezya Meteoroloji, Klimatoloji ve Jeofizik Ajansı, Batı Papua şehrinin Merkez Mamberamo bölgesinin yaklaşık 37 kilometre kuzeybatısında, yaklaşık 16 kilometre derinlikte, büyüklükleri 5,5 ila 6,2 olan en az 4 deprem oluştuğunu duyurdu.\n\nDeprem ve Tsunami Azaltma Bölümü Başkanı Daryono, yaptığı açıklamada, söz konusu depremlerin tsunamiyi tetikleme riskinin bulunmadığını ve Memberamo Anjak fayındaki bir itmenin, deprem dizisini tetiklediğini ifade etti.\n\nDaryono, depremlerin can kaybı ya da hasara neden olmadığını kaydetti.\n\n* Haberin görseli Associated Press'ten servis edilmiştir.",
    "Endonezya kripto para borsaları için yeni kurallar getiriyor Yazar Muhabbit": "© Reuters. Endonezya, Kripto Para Borsaları İçin Yeni Kurallar Getiriyor!\n\nEndonezya hükümet yetkilileri tarafından yapılan bir açıklamada, ülkedeki kripto para borsalarının işleyişi ile ilgili yeni kuralların getirileceği belirtildi.\n\nKonu ile ilgili olarak açıklama yapan hükümet yetkilisi, ülkede faaliyet gösteren borsaların yönetici pozisyonundaki kişilerin Endonezya vatandaşı olmasının ve Endonezya’da yaşamasının bir kural olarak getirileceğini belirtti. Buna göre kripto para borsalarının, yönetim kurulu ve komisyon üyelerinin üçte ikisi Endonezya vatandaşı olmayan işletmeler, ülkede faaliyet gösteremeyecek.\n\nAtılan bu son adımın, ülkedeki önde gelen kripto para borsası Zipmex‘in, kullanıcıların para çekmesini durdurması sonucunda karşılaştığı finansal sorunlar nedeniyle ortaya çıktığı belirtiliyor.\n\nTicaret Bakan Yardımcısı Jerry Sambuaga, planlanan yeni kurallar ile ilgili gazetecilere verdiği demeçte, şu ifadelere yer verdi:\n\nKripto para borsalarına dikkatsizce izin vermek istemiyoruz. Bu yüzden sadece gereksinimleri karşılayan ve güvenilir olanlar ile çalışmak istiyoruz.\n\nSambuaga, bahsetmiş olduğu bu kuralların, bakanlığın Emtia Vadeli İşlemleri Ticaret Düzenleme Kurumu (Bappebti) tarafından kısa süre içinde yayımlayacağını da sözlerine ekledi.\n\nBappebti’de başkan vekili olan Didid Noordiatmoko, yeni kurallarda yer alan, kurulun üçte ikisinin ülkede yaşaması kuralının, borsada bir sorun olduğunda üst yönetimin kaçmasını engelleyebileceğini söyledi.\n\nTüm bunların yanında Sambuaga, Endonezya’da resmi olarak bir kripto varlık borsası başlatma girişimin de bu yıl içinde tamamlanabileceğini belirtti. Aslında ülkede bir borsa açma planı yeni alınan bir karar değil. Hatırlanacağı üzere kripto para borsası açılması 2021 yılı için planlanmıştı. Ancak daha sonra çeşitli sebepler nedeniyle bu karar 2022’nin ilk çeyreğine ertelendi.\n\nKripto paralar ülkedeki popülerliğini sürdürüyor\n\nBappebti tarafından paylaşılan verilerde, kripto para birimlerinin Güneydoğu Asya’nın en büyük ekonomisinde popülerliğinin her geçen gün arttığı belirtiliyor. Hatta toplam kripto varlık işlem hacminin 2021 yılına kıyasla 2022 yılında %1.000’den fazla artarak 57,37 milyar dolara ulaştığı belirtiliyor.\n\nKripto paraların popülerliğinin artması ve ciddi oranlarda yatırım yapılması bir yandan da vergi yetkililerini bu alana yönlendirmiş durumda. Vergi yetkilileri yaptıkları açıklamada, ülkenin, yapılan bu işlemlerden aldığı vergilerin performansının arttığını belirtiyor.\n\nÜlkenin vergi işlerinden sorumlu olan Yon Arsal’a göre, Endonezya, Mayıs ayında devreye alınan fintech ve kripto para işlem vergilerinin kullanıma sunulmasından bu yana ciddi oranda gelir elde etti.\n\nHatırlanacağı üzere, Endonezya maliye bakanlığı, 2022 yılının mayıs ayında kripto varlık alımlarına %0,1 oranında katma değer vergisi (KDV) getirdi. Arsal ise alınan bu karardan sonra, elde edilen vergi miktarının yaklaşık olarak 6,8 milyon dolar civarında olduğu söyledi.\n\nBu makale ilk olarak Muhabbit’te yayımlanmıştır",
    "Filipinler ve Endonezya'da faiz artışı": "İnternet sitemizde kullanılan çerezlerle ilgili bilgi almak ve tercihlerinizi yönetmek için Çerez Politikası, daha fazla bilgi için Aydınlatma Metni sayfalarını ziyaret edebilirsiniz. Sitemizi kullanarak çerezleri kullanmamızı kabul edersiniz.\n\nKabul Et x",
    "Endonezya ile ortaklık yeni pazarlar açar": "Türkiye, Güneydoğu Asya ile ticari ve ekonomik yakınlaşma stratejisini hızlandırıyor.\n\nBu kapsamda Malezya ile artan ilişkilere bu kez Endonezya ekleniyor. Türkiye’nin 10 milyar dolarlık ticaret hacmine ulaşma potansiyeline sahip dünyanın en kalabalık Müslüman ülkesi olan Endonezya ile Kapsamlı Ekonomik Ortaklık Anlaşması gündemde. DEİK Türkiye-Endonezya İş Konseyi Başkanı İlhan Erdal, ihracat eylem planına Endonezya’nın da katılmasının çok önemli olduğunu söyledi. Erdal, “Böylece 270 milyon nüfusu olan Endonezya üzerinden 650 milyonluk yeni pazarın kapıları Türkiye’ye açılır. Bu anlaşmayla Endonezya pazarı ciddi alıcı bulacak ve dahası bu pazarı uluslararası alanda genişletme yolunda deneyim sahibi olacak” dedi.\n\nİKİ ÜLKE DE ARZULU\n\nİki ülke ilişkilerinin özellikle ekonomi alanında genişletme potansiyeline sahip olduğunu belirten Erdal, sözlerini şöyle sürdürdü:\n\nREKLAM\n\nİlhan Erdal\n\n“Endonezya yeni pazarlarda kendine yer bulma açısından Türkiye’nin stratejik konumundan faydalanabilirken, Türkiye de Yeniden Asya Stratejisi kapsamında Endonezya ile güçlü bir ortaklık kurma niyetinde. İki ülke arasında müzakereleri devam eden Serbest Ticaret Anlaşması’nın imzalanması bu hedefe ulaşmamızı kolaylaştıracaktır. İki ülke de ticareti kolaylaştıracak anlaşmanın yapılmasını arzu ediyor.”\n\nGIDA İHRACATI ARTACAK\n\nEndonezya önemli bir tarım üreticisi olmasına rağmen, üretiminin belli ürünlerle sınırlı olduğunu söyleyen Erdal, “Endonezya 270 milyonluk nüfusa yetecek kadar gıdayı ithal etme zorunluluğu da olan bir ülke. Gıda ve tarım alanlarının hassas sektörler olarak tanımlanması nedeniyle en çok korunan sektörler de yine bunlardır. Türkiye gibi bir tarım ülkesinin kendi mallarını Endonezya’ya ihraç etmesi, Endonezya’dan mal alması hem güvenilirlik hem de sürdürülebilirlik açısından çok önemli bir adım olacak” diye konuştu.\n\nREKLAM\n\nBirçok sektörde iş birliği imkânı\n\nİlhan Erdal, sanayi anlamında Endonezya’nın Asya pazarında güçlü bir duruşu olduğunun ve Türkiye ile geliştirilecek ilişkilerin farklı sektörlerde de olumlu sonuçlar vermesinin muhtemel olduğunu kaydetti. Erdal, “Gerek iş gücü gerekse çok yönlü sanayi kolları dikkate alındığında Endonezya sanayisinde; otomotiv, enerji üretimi, kimyasallar, tekstil, metal işleme, madencilik ürünleri işleme, makine ve elektronik, gıda, sanayileri ön plana çıkıyor. Bu alanlarda ticaret dışında yeni ortaklıklar da kurulabilir” diye konuştu.",
    "Spor Tırmanış Dünya Kupası Endonezya'da devam ediyor": "Spor Tırmanış Dünya Kupası Endonezya'da devam ediyor Spor Haberleri Endonezya'nın Cakarta kentinde düzenlenen IFSC (Uluslararası Spor Tırmanış Federasyonu) Dünya Kupası'na çeşitli ülkelerden sporcular katıldı. Endonezya'nın Cakarta kentinde düzenlenen IFSC (Uluslararası Spor Tırmanış Federasyonu) Dünya Kupası'na çeşitli ülkelerden sporcular katıldı. Endonezya, turnuvaya tarihinde ilk kez ev sahipliği yapıyor. Spor Kaynak: AA / Firdaus Wajidi Jakarta Spor Haberler\n\nHaberler ›› Spor ›› Spor Tırmanış Dünya Kupası Endonezya'da devam ediyor - Haberler\n\nBu haber AA tarafından hazırlanmış olup habere Haberler.com tarafından hiçbir editöryal müdahalede bulunulmamıştır. AA tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı AA kurumudur.",
    "Zamanla anlaşılacak: Endonezya, İsrail ile normalleşme iddialarını yalanladı": "İsrail merkezli Jerusalem Post'un haberinde, üst düzey bir yetkilinin de aralarında yer aldığı Endonezyalı bir heyet gizli görüşmeler için İsrail'e gittiği iddia edilmişti.\n\nEndonezya Dışişleri Bakanlığı'ndan yapılan açıklamada, söz konusu iddialar reddedilirken böylesi \"aldatmacı\" bir haberi ortaya atan İsrail medyası \"çıkarlar üzerine kurulu olmakla\" suçlandı.\n\nDışişleri Bakanlığı'na bağlı Orta Doğu Direktörü Bagus Hendraning Kobarsyih dün yerel bir gazeteye verdiği demeçte, İsrail medyasının gerçeği yansıtmayan bu tarz asılsız haberler dolaşıma soktuğunu söyledi.\n\nÖte yandan Bagus, iki devletli çözüm de olmak üzere Endonezya'nın bölgedeki duruma dair görüşünün değişmediğini vurguladı.\n\nBagus ayrıca \"Filistin'in İsrail işgali altında olduğu müddetçe, Endonezya İsrail ile diplomatik ilişkilere kapı aralamayacaktır.\" diye konuştu.\n\nİsrail Başbakanı Yair Lapid, haziran ayında diplomatik ilişkileri bulunmayan 3 ülkeyle temas halinde olduklarını açıklamış ve bunlardan birinin Endonezya olduğuna işaret etmişti.\n\nArapça ve İngilizce yayın yapan ABD merkezli Al-Monitor sitesi, İsrailli bir heyetin temmuz ayında Endonezya'yı ziyaret ettiğini açıklamıştı.\n\nKaynak: Mepa News",
    "Endonezya'da kaza: 10 ölü, 20 yaralı": "Endonezya'nın Batı Java eyaletindeki Bekasi kentinde bir kamyon, okul önünde bulunan otobüs durağına çarptı.\n\nÇok sayıda öğrencinin durakta beklediği sırada meydana gelen kazanın ardından bölgeye çok sayıda polis ve ilk yardım ekipleri sevk edildi.\n\nYetkililer kazada 10 kişinin hayatını kaybettiğini, 20 kişinin de yaralandığını bilgi paylaşıldı.\n\n\n\nYaralılar hastanede tedavi altına alınırken, Cakarta Trafik Polis Müdürü Latif Usman, kamyon sürücüsünün gözaltına alındığını ve kazayla ilgili soruşturma başlatıldığını söyledi.",
    "Uluslararası Gençlik Zirvesi Y20, bu yıl Endonezya'da yüz yüze yapıldı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Norveç ile Endonezya yağmur ormanları için anlaşma imzaladı": "Norveç İklim ve Çevre Bakanı Espen Barth Eide'nın, Endonezya Çevre ve Orman Bakanı Siti Nurbaya Bakar ile anlaşmayı imzalamak için başkent Cakarta'ya gittiği bildirildi.\n\nDünyanın en büyük üçüncü yağmur ormanları olan Endonezya yağmur ormanları için Norveç'in yıllık ödemeler yapacağı belirtildi.\n\nYağmur Ormanları Derneği Başkanı Torris Jaeger, Endonezya'nın ormansızlaşmayı azaltma konusundaki etkileyici çalışması nedeniyle ödüllendirilmesinin önemli olduğunu ve Norveç'in desteğinin bu çabayı güçlendireceğini söyledi.\n\nNorveç, 2010'dan bu yana Endonezya ile iklim ve ormanlar konusunda iş birliği yapıyor.\n\nDÜNYA Cumhurbaşkanı Erdoğan tahıl koridoru anlaşması: Putin haklı tahıl fakir değil zengin ülkelere gidiyor",
    "Endonezya Curaçao maçı ne zaman, saat kaçta, hangi kanalda?": "",
    "Endonezya'da kedisini pişirip yiyen kişi gözaltına alındı": "Coconuts sitesinin haberine göre, bölge polisi, 26 yaşındaki zanlı RD'nin söz konusu eylemi \"merakına yenik düşmesi sonucu\" işlediğini itiraf etti.\n\nKuzey Bengkulu Polis Suç Soruşturma Birimi Başkanı Teguh Ari Aji, yaptığı açıklamada, 11 Eylül gecesi zanlının evde tek başınayken acıktığını ve kedi etinin tadını merak ettiği için denemek istediğini, ardından evinde beslediği kedisini öldürdükten sonra derisini yüzüp yemek için kızarttığı bilgisini paylaştı.\n\nOlaya dair görüntüyü internete yükleyen zanlı RD, söz konusu videoda evcil kedisinin içinden çıkardığı üç fetüsü de pişirdiğini gösterdi.\n\nPolis, zanlıyı 9 aya kadar hapsi öngören hayvan istismarı suçundan gözaltına aldı.\n\nZanlı aleyhine başlatılacak yasal işlemlerin şahısın psikiyatri hastanesinde tabi tutulacağı 14 günlük değerlendirmenin ardından devam edeceği belirtildi.",
    "Endonezya açıklarında 5,9 büyüklüğünde deprem meydana geldi": "Görgü tanıklarının aktardığına göre, deprem anında bölgedeki insanlar tsunami korkusuyla paniğe kapılıp evlerini terk etti ve daha yüksek bölgelere koştu.\n\nBölge sakinlerine daha sonra ilgili kurumlardan tsunami tehlikesinin olmadığı bildirildi.\n\nBu arada, Endonezya Meteoroloji, Klimatoloji ve Jeofizik Kurumu depremin büyüklüğünü 6,4 olarak açıkladı.\n\nDepremin ardından can kaybı ya da hasar bildirilmedi.\n\nDÜNYA Endonezya'da 7,1 büyüklüğünde deprem\n\nDÜNYA Endonezya'da 6,7 büyüklüğünde deprem",
    "Allah herkese böyle ölüm nasip etsin! Endonezyalı Taslimah Hoca Kur'an-ı Kerim okurken vefat etti": "O ANLAR BÖYLE GÖRÜNTÜLENDİ\n\nAssyafiiyah Camii'nin kadın hocalarından Taslimah'ın, Kur'an-ı Kerim tilaveti sırasında vefat ettiği öğrenildi.",
    "TEKNOFEST'te yeni hedef Endonezya ve Pakistan": "Türkiye Teknoloji Takımı Vakfı (T3 Vakfı) ile Sanayi ve Teknoloji Bakanlığı yürütücülüğünde düzenlenen TEKNOFEST KARADENİZ, Samsun Çarşamba Havalimanı'nda gerçekleştiriliyor.\n\nT3 Vakfı Yönetim Kurulu Başkanı ve Baykar Genel Müdürü Haluk Bayraktar, TEKNOFEST'in her sene çok hızlı büyüdüğünü söyledi.\n\nFestivale olan ilgiye değinen Bayraktar, şöyle konuştu:\n\n\"Samsun'da da Anadolu'muzda da çok büyük heyecan var. Bu bizi mutlu ediyor. Aslında bizim üzerimizdeki sorumluluğu da artıyor bir anlamda. Gençlerimizin, çocuklarımızın gözlerindeki ışığı görmek bizlere de umut veriyor. Geleceğimiz adına büyük umutlar besliyoruz onları böyle görünce. İnşallah onların da böyle hayalleri tetiklenir ve ülkelerine, milletlerine, insanlığa hizmet eden projelere imza atarlar, fikirler ortaya çıkarırlar. TEKNOFEST bu anlamda her yönüyle ülkemize çok büyük katkı sunan çok güzel bir festival. İyi ki bunun bir parçasıyız, sizler de bunun iyi ki bir parçasısınız. Çok güzel bir sinerji var.\"\n\nAzerbaycan'dan sonra sırada yeni ülkeler var\n\nBayraktar, Azerbaycan'dan sonra yurt dışında TEKNOFEST'in devam edip etmeyeceği yönündeki soru üzerine ise \"Yurt dışında festivalin devam etmesini istiyoruz. Türkiye, sadece kendi coğrafyası değil, milli teknoloji hamlesi vizyonu, Türkiye'nin bütün dost ve kardeş coğrafyalarında bunun yansıması, gerçekleştirilmesi gerektiğini düşünüyoruz. Azerbaycan sonrasında inşallah Pakistan, Endonezya gibi ülkelerde de bu geleneği devam ettirmek istiyoruz. Sizlerin de TEKNOFEST'e katkılarınızdan dolayı en başından bu yana, teşekkürlerimizi arz ediyoruz.\" ifadelerini kullandı.",
    "Malezya ve Endonezya arasında 120 kilometrelik yol inşa edilmesi planlanıyor": "Ulusal basında çıkan haberlere göre, Malezya'nın Melaka şehrindeki Telok Gong yoluyla Sumatra Adası'ndaki Dumai bölgesi arasına inşa edilecek 120 kilometrelik yolun iki ülkeyi birbirine bağlaması hedefleniyor.\n\nMelaka Yatırım, Sanayi, Girişimci Geliştirme ve Kooperatifler Komitesi Başkanı Ab Rauf Yusoh, yaptığı açıklamada, bir tünel veya köprü inşasını içerecek şekilde geliştirilmesi planlanan projenin tamamlanmasının 20 yıl süreceğini söyledi.\n\nSöz konusu bağlantı yolunun tamamlanmasının her iki ülkenin ekonomik kalkınması üzerinde büyük bir etkisi olacağını belirten Ab Rauf Yusoh, \"Projeyle ilgili teklif özel sektör tarafından sunuldu ve her iki ülke de konuyla ilgili ayrıntılı bir çalışma yapmayı prensipte kabul etti.\" ifadelerini kullandı.\n\nAb Rauf, \"Tek Kuşak, Tek Yol\" konsepti kullanılarak inşa edilecek projenin hem Malezya hem de Endonezya için yeni bir ikon olacağını kaydetti.\n\nKaynak: AA",
    "Dünyadaki son cennet: Endonezya Raja Ampat": "Endonezya’nın Papua bölgesinde yer alan Raya Ambat, doğal güzellikleri ve ev sahipliği yaptığı canlı çeşitliliğiyle ‘Dünyanın son cennetlerinden biri’ olarak nitelendiriliyor.\n\nEndonezya’nın batısında konumlanan Raja Ampat adlı bölge, CNN Travel tarafından ‘Dünyanın son cennetlerinden biri’ olarak tanımlandı. Papua bölgesinde bulunan Raja Ampat, barındırdığı biyolojik çeşitlilik ile dünyanın en zengin su altı dünyasını sunuyor. Raja Ampat’ın koruma altına alınan bölgesi 4 milyon hektarlık bir alanı ve 1500 adayı içine alıyor. 1600 türden fazla balığa ev sahipliği yapan bölge, aynı zamanda dünyanın en zengin mercan kayalıklarına sahip. 20 yıl önce insanların bilinçsiz bir şekilde avlanması nedeniyle tahribata uğrayan bölge, bazı düzenlemelerin getirilmesiyle yeniden iyileşmeye başladı. Küçük kabileler halinde yaşayan bölge halkının geçim kaynağı ise balıkçılık. Raja Ampat’a gelen ziyaretçiler tüplü veya şnorkelle dalış yapabiliyor. Bölgeye ulaşmak için Endonezya’nın başkenti Jakarta’ya gelmeli ve ardından aktarmalı uçuşlarla Sorong’a geçmelisiniz.",
    "Endonezya’nın Milli Günü Ankara’da kutlandı": "ANKARA (AA) Endonezya'nın bağımsızlığını kazanmasının 77. yıl dönümü nedeniyle başkent Ankara'da resepsiyon düzenlendi.\n\nEndonezya Cumhuriyeti Ankara Büyükelçisi Lalu Muhammed İkbal'in ev sahipliğinde büyükelçilik konutunda düzenlenen etkinlikte Endonezya'nın kuruluşunun 77. yıl dönümü kutlandı.\n\nResepsiyona Sanayi ve Teknoloji Bakanı Mustafa Varank ile çok sayıda yerli ve yabancı davetli katıldı.\n\nBağımsızlığını 17 Ağustos 1945'te ilan eden Endonezya'nın milli günü ile Endonezya ile Türkiye arasında diplomatik ilişkilerin tesis edilmesinin 72. yıl dönümü dolayısıyla verilen resepsiyon, iki ülkenin milli marşlarının okunmasıyla başladı.\n\nİkbal, bugün kutlananın yalnızca Endonezya'nın milli günü olmadığını aynı zamanda özgür bir dünyanın ve barış dünyasının bir kutlaması olduğuna dikkati çekti.\n\nBüyükelçi İkbal, \"Uluslar olarak Türkiye ve Endonezya arasındaki ilişkinin aslında hayal ettiğimizden çok daha erken başladığını öğrendik. Kanıtlar, ilişkinin 15. yüzyılda başladığını gösteriyor. İki millet arasındaki yüzlerce yıllık ilişkiler boyunca Türkiye, milletimizin her zaman önemli bir müttefiki ve kardeşi olmuştur.\" dedi.\n\nPandemi döneminde dahi EndonezyaTürkiye ilişkilerinin yavaşlamadığının altını çizen İkbal, Türkiye'nin, Endonezya halkının kalbinde her zaman özel bir yere sahip olduğunu dile getirdi.\n\nEtkinlik kapsamında, Endonezya'nın yerel müzik dinletisi ve dans gösterisi sunuldu.\n\n\n\n\n\n\n\n\n\nKaynak: AA",
    "62 Nerenin Telefon Kodu? +62 Alan Kodu Hangi Ülkeye Ait?": "62 Nerenin Telefon Kodu? +62 Alan Kodu Hangi Ülkeye Ait?\n\nAlan kodu olarak bilinen rakamlar son derece önemlidir. Çünkü bu alan kodları ile iletişim kurmak kolay hale gelir. Ayrıca bir şehir veya ülke aranırken başına alan kodu yazılması gerekir. Her yerin farklı bir alan kodu olması ise karışıklığın önüne geçmiştir. 62 olarak bilinen alan koduna sahip yerse Endonezya'dır.\n\nHaber devam ediyor\n\nHaber devam ediyor\n\n62 Nerenin Telefon Kodu?\n\n\n\n62 şeklinde bilinen alan kodu ile arama yapıldığı zaman Endonezya nasılsın aranmış olur. Yani numaranın başına 62 yazılarak yapılan arama Endonezya içindir. Bu ülke Asya ülkeleri arasında yer alır.\n\n\n\n+62 Alan Kodu Hangi Ülkeye Ait?\n\n\n\nNüfus bakımından oldukça büyük olan Endonezya toplamda 275 milyona yakın olan bir nüfusa sahiptir. Bunun yanında bu ülkeden bir numara arandığı zaman başına +62 getirilir. Bu sayede karşı tarafı aramak mümkündür.\n\n\n\n62 Telefon Kodu İle Hangi Ülkeye Ulaşılır?\n\n\n\nEndonezya olarak bilinen ülkeye iletişim yönünden ulaşmak için 62 kodunu kullanırız. Bu kod Endonezya için net olarak bilinen alan kodudur. Doğru ve tek bilinen Endonezya alan kodu 62'dir.\n\n\n\n+62 Nerenin Alan Kodu?\n\n\n\n+62 yazan alan kodu numaraların başına geldiği zaman Endonezya aranacağı anlaşılır. Zaten alan kodları birbirinden farklıdır ve buna göre işlem yapmak oldukça kolaydır. Bununla birlikte alan kodlarının bilinmesi her açıdan önem arz eder. Ayrıca Endonezya gibi büyük ülkelerin alan kodlarını bilmek önemli bir artıdır. Sonuçta genel kültürün oldukça yararlı olduğunu herkes bilir.\n\n\n\nEndonezya 17 binden fazla adadan meydana gelir. Ayrıca Dünyanın en kalabalık ülkeleri arasında önemli bir sırada bulunur. Doğal olarak bu ülkenin alan kodunu bilmek genel kültür için oldukça büyük bir öneme sahiptir. Ülkenin sahip olduğu kültür Hindistan kültürüne benzer. Bunun yanında ülkede para birimi olarak Endonezya Rupisi görülür.",
    "Bakan Bilgin, Endonezya’da Temaslarda Bulundu": "Çalışma ve Sosyal Güvenlik Bakanı Vedat Bilgin, G20 Çalışma ve İstihdam Bakanları Toplantısı için gittiği Endonezya’da mevkidaşlarıyla ikili görüşmelerde bulundu.\n\nİlk olarak toplantı başkanı ve ev sahibi Endonezya İşgücü Bakanı Ida Fauziyah ile görüşen Bilgin, başarılı geçen toplantı ve G20 Dönem Başkanlığı kapsamındaki ev sahipliği için teşekkür ederek istihdam alanında önceliklerin isabetle belirlendiğini ve bunları Kovid-19 sonrası toparlanma sürecinde son derece önemli gördüğünü ifade etti.\n\nBakan Fauziyah ise katılımı ve desteklerinden dolayı Bakan Bilgin’e teşekkür etti ve iki Bakanlık arasında 2019 yılında imzalanan ve küresel salgın nedeniyle uygulaması aksayan İşbirliği Mutabakat Zaptı’nın etkin bir şekilde uygulanmasını arzu ettiklerini kaydetti.\n\nTemasları kapsamında, gelecek yıl G20 dönem başkanlığını üstlenecek olan Hindistan’ın Çalışma ve İstihdam Bakanı Shri Bhupender Yadav ile de görüşen Bakan Bilgin, Hindistan G20 Dönem Başkanlığı kapsamında istihdam kanalında yürütülecek çalışmalara Türkiye’nin, kendi tecrübesi ile destek vermeye hazır olduğunu söyledi. Türkiye ile ticari ilişkilerin gelişmesinden duydukları memnuniyeti ifade eden Bakan Yadav ise Türkiye’nin destek ve önerisinden dolayı müteşekkir olduklarını belirtti.\n\nSon olarak Uluslararası Çalışma Örgütü (ILO) Genel Direktörü Guy Ryder ile görüşen Bilgin, görev süresi Ekim ayı itibarıyla sona erecek olan Genel Direktöre on yıl boyunca yaptığı çalışmalar için teşekkür ederek Bakanlık olarak sosyal taraflarla diyaloğa ve ILO ile ilişkilere verdikleri önemin altını çizdi.\n\nGörev süresi boyunca beş defa Türkiye’yi ziyaret ettiğini söyleyen Guy Ryder ise son dönemde Türkiye’nin stratejik öneminin daha belirgin hale geldiğini ifade etti. Ryder, özellikle Suriye Krizi ve son dönemde Ukrayna Krizi bağlamında Türkiye’nin üstlendiği rolün takdire şayan olduğunu kaydederek bu bağlamda tahıl krizinin çözülmesinin yoksulluk ve açlıkla mücadele eden ülkeler ve tüm insanlık için son derece önemli olduğunu vurguladı.",
    "Endonezya beşik gibi! 6.4 büyüklüğünde bir deprem daha meydana geldi": "Endonezya’nın Batı Sumatra eyaletindeki Mentawai Adası’nın 116 kilometre kuzeybatısında 6.4 büyüklüğünde bir deprem kaydedildi. Endonezya Meteoroloji, Klimatoloji ve Jeofizik Ajansı (BMGK), yerel saatle 10.29’da meydana gelen depremin derinliğini 10 kilometre olarak açıkladı. Yetkililer, tsunami riskinin bulunmadığını bildirdi.\n\nJakarta’da yerel saatle 05.34’de de 5.9 büyüklüğünde bir deprem meydana gelmişti.\n\nKaynak: AA",
    "Endonezya'da 5,5 ila 6,2 büyüklüğünde depremler meydana geldi": "Endonezya Meteoroloji, Klimatoloji ve Jeofizik Ajansı, Batı Papua şehrinin Merkez Mamberamo bölgesinin yaklaşık 37 kilometre kuzeybatısında, yaklaşık 16 kilometre derinlikte, büyüklükleri 5,5 ila 6,2 olan en az 4 deprem oluştuğunu duyurdu.\n\nDeprem ve Tsunami Azaltma Bölümü Başkanı Daryono, yaptığı açıklamada, söz konusu depremlerin tsunamiyi tetikleme riskinin bulunmadığını ve Memberamo Anjak fayındaki bir itmenin, deprem dizisini tetiklediğini ifade etti.\n\nDaryono, depremlerin can kaybı ya da hasara neden olmadığını kaydetti.",
    "Dışişleri Bakanı Çavuşoğlu, Endonezya Dışişleri Bakanı Marsudi ile görüştü": "Dışişleri Bakanı Mevlüt Çavuşoğlu, ABD’nin New York kentindeki temasları kapsamında Endonezya Dışişleri Bakanı Retno Marsudi ile görüştü.\n\nDışişleri Bakanı Mevlüt Çavuşoğlu, Birleşmiş Milletler 77. Genel Kurulu’na katılmak için geldiği ABD’nin New York kentinde temaslarına devam ediyor. Bakan Çavuşoğlu, temasları kapsamında BM Genel Merkezi’nde Endonezya Dışişleri Bakanı Retno Marsudi ile görüştü.",
    "Endonezya'daki sel felaketinde evleri zarar gören vatandaşlar tahliye edildi": "Endonezya’nın Bogor bölgesinde meydana gelen aşırı yağışların ardından altyapıda büyük çapta hasar yaşandı. Yollarda oluşan yarıklar ile bir çok evin de kullanılamaz duruma gelmesi sonucu vatandaşlar geçici barınma merkezlerine tahliye edildi ve buradaki çadırlara yerleştirildi.",
    "Endonezyalı hasta Alanya’da şifa buldu": "Antalya'nın Alanya İlçesi'ne tatil yaparken ağzından kan gelmesi şikâyetleri ile Alanya Eğitim ve Araştırma Hastanesi'ne başvuran 19 yaşındaki Endonozyalı Made Pagehyasa Sanggıng'ın, sağ göğüs kafesinden yaklaşık 3 kilogram ağırlığında ve 20 santimetre boyutunda dev bir kitle çıkarıldı.\n\nTatil için Alanya'ya gelen 19 yaşındaki Endonozyalı I Made Pagehyasa Sanggıng, ağzından öksürükle birlikte kan gelmesi şikâyetleri ile Alanya Eğitim ve Araştırma Hastanesi Acil Servise başvurdu. Yapılan tetkik ve görüntülemeler neticesinde Sanggıng'ın sağ akciğerin tamamen fonksiyon dışı kalmasına yol açan bir kitle tespit edildi. Kitlenin ayrıca kalbe ve diğer hayati organlara da ciddi bir baskı oluşturduğu belirlendi. 19 yaşındaki hasta ALKÜ Tıp Fakültesi Göğüs Cerrahisi Anabilim Dalı Başkanı Dr. Öğretim Üyesi Oktay Aslaner tarafından acil ameliyata alındı. Başarılı geçen operasyon sonunda hasta yeniden sağlığına kavuştu.\n\nEski sağlığına kavuşan I Made Pagehyasa Sanggıng'ın ilk ziyaretçisi doktoru oldu. Dr. Aslaner operasyon hakkında bilgi vererek şunları söyledi: \"Acile başvuran Endonezya'lı hastamızda tetkikleri sonucunda sağ göğüs kafesinin içinde dev bir kitle tespit edildi. Kalbi tamamen karşı tarafa itmiş, sol akciğerin ana atar damarını nerdeyse kapatmış şekildeydi. Ekibimle birlikte ameliyata aldık. Ameliyatta sağ göğüs kafesinden iki akciğer arasında köken alan ve sol hemotoraksı dolduran 3 kilo ağırlığında bir kitle çıkardık. Sonrasında hastanın akciğeri açıldı, kalbi rahatladı, akciğer atar damarı normal hale geldi. Kitlenin tamamen çıkarılmasıyla birlikte hasta yeniden sağlığına kavuştu. İlerleyen tıbbi cihazlar ve hastanemizdeki yoğun bakım olanakları bu tür ilerlemiş tümörlere müdahale imkânı sağlamaktadır\" dedi.\n\nEndonezyalı Hasta Sanggıng, sağlığına kavuşmanın mutluluğunu yaşayarak Türk hekimlerine ve tüm sağlık çalışanlarına teşekkür etti.",
    "Endonezya'da akaryakıta zam geldi halk ayaklandı": "Başkent sokaklarında yürüyen yüzlerce muhafazakar, söz konusu zammın salgın nedeniyle ekonomik sıkıntılarla boğuşan insanları daha da incittiğini belirterek, hükümetin son dönemde uygulamaya koyduğu akaryakıt fiyatlarını artırma kararını iptal etmesini istedi.\n\nGöstericilerin büyük ana caddeyi doldurması üzerine emniyet güçleri, Başkanlık Sarayı'na giden sokakları trafiğe kapattı.\n\nEndonezya Devlet Başkanı Joko Widodo'nun, ülkenin milyarlarca dolarlık bütçe açığını azaltmak için yakıt sübvansiyonlarını kesmesinin ardından, geçen ay benzin ve dizel yakıt fiyatlarında yaklaşık yüzde 30 artış oldu ve benzin fiyatı litre başına 51 sentten 67 sente, motorin fiyatı ise 35 sentten 46 sente yükseldi.\n\nProtestonun koordinatörü Ahmed Khozinudin, alanda yaptığı konuşmada, hükümetin zam kararını kınayarak, insanların zaten Kovid-19 salgınından muzdarip olduğunu ve fiyat artışlarının halkın sıkıntılarını daha da artıracağını söyledi.\n\nSon günlerde akaryakıt zamlarına karşı Endonezya genelinde, çoğunlukla öğrenciler ve işçiler tarafından gösteriler düzenlense de son birkaç gündür başkente büyük ölçüde sessizlik hakim olmuştu.",
    "Neoliberal yıkıma karşı isyanlar ve grevler sürüyor: Haiti, Endonezya, Almanya, ABD, İtalya, Fransa…": "Hayat pahalılığı, düşük ücretler, kötü çalışma koşulları ve yaygınlaşmış şiddete karşı isyanlar sürüyor. Haiti, Endonezya ve Latin Amerika ülkerinin yanı sıra Almanya, ABD, İtalya ve Fransa gibi merkez kapitalist ülkeler de eylemlerin ve grevlerin adresi olabiliyor\n\nNeoliberal kapitalist sistemin yarattığı yıkım, tüm kürede isyanları tetiklemeye devam ediyor. Hayat pahalılığı, işyerlerinde ve sokakta şiddet, ücretlerin düşüklüğü pek çok ülkede binlerce kişiyi sokağa döküyor.\n\nİşçilerin grevleri, diğer sektörlerdeki işçileri de teşvik ediyor. Özellikle demiryolu işçileri birbirlerinden bağımsız da olsa birden fazla ülkede neredeyse eş zamanlı şekilde greve çıkıyor.\n\nEylemler ve grevlerin adresleri yeni sömürge ülkelerle sınırlı da değil. Haiti, Endonezya ve Latin Amerika ülkerinin yanı sıra Almanya, ABD, İtalya ve Fransa gibi merkez kapitalist ülkeler de eylemlerin ve grevlerin adresi olabiliyor.\n\nHaitililer hayat pahalılığına karşı sokakta\n\nSon on yıldaki en yüksek enflasyon değerlerinin kaydedildiği Haiti’de son gelen akaryakıt zamlarıyla birlikte binlerce kişi başkent Port-au-Prince ve diğer büyük şehirlerde artan suç oranlarına ve hayat pahalılığına karşı yürüdü. Polisin biber gazlı saldırılarına rağmen günlerdir kesintisiz şekilde sokakta olan Haitililer Başbakan Ariel Henry’nin istifasını istiyor.\n\nEndonezya’da akaryakıt isyanı\n\nEndonezya’da Başkan Joko Widodo, enerji sübvansiyonunun sürdürümediklerini ve zam yapmak zorunda kaldıklarını açıkladı. Akaryakıt fiyatlarına yapılan yüzde 32 zamdan sonra binlerce kişi sokağa döküldü. Eylemler başkent Jakarta’nın yanı sıra Surabaya, Makassar, Kendari, Aceh ve Yogyakarta şehirlerinde de yapıldı.\n\nDemiryolu işçileri grevde\n\nİtalya’da demiryolu işçileri 9 Eylül’de greve gitti. Milano, Roma, Torino ve Napoli gibi büyük şehirlerde çok sayıda sefer iptal oldu. Sendikaların talebi, son aylarda demiryolu işçilerine yönelik saldırıların ardından trenlerde güvenlik önlemlerinin artırılması.\n\nABD’de ise demiryolu işçileri, yoğun iş temposu ve kötü çalışma koşullarından dolayı greve çok yakın. Demiryolu şirketleri ile 150 bin üyeli işçi sendikaları arasında yeni bir toplu sözleşme için müzakereler yaklaşık üç yıldır devam ediyor. Biden’ın şirketlerle sendikalar arasındaki sürece dair sunduğu bekleme süresi 16 Eylül’de sona eriyor. Anlaşma sağlanmazsa işçiler greve gidecek. Bu grevin ABD ekonomisine günde 2 milyar dolara mal olabileceği ifade edilebiliyor.\n\nAlmanya’da enflasyona karşı eylemler\n\nDevam eden Rusya-Ukrayna savaşı ve Rusya’nın Avrupa’ya yaptığı gaz ihracatına AB ve ABD tarafından uygulanan yaptırımlar nedeniyle, Avrupa ülkelerinde enerji fiyatlarının hızla yükselmesi, ciddi bir yaşam pahalılığı krizine neden oldu.\n\nGeçen hafta Almanya’daki çeşitli örgütler, hükümetin yükselen enflasyon ve hızla yükselen enerji fiyatlarıyla mücadele etmesini talep eden yaygın protestolar başlattı.\n\nFransa’da göçmenler Uber’e karşı\n\nPlus de 500 livreurs #UberEatsEnColere manifestent à Paris contre les désactivation de comptes abusives et pour leur régularisation et leurs droits pic.twitter.com/cVuVItj0q8 — CLAP (@_CLAP75) September 12, 2022\n\nPandemi döneminde yüzlerce göçmen Fransa’da kurye olarak çalışmaya başladı. Eve kapanmanın ve evden çalışmanın yaygınlaştığı bir kriz anında işgücü arzı, göçmenlerden sağlanmıştı. Ancak Uber’in yemek servisi olan Uber Eat, pek çok göçmenin işini elinden aldı. Göçmenler de sokağa çıkarak Uber’e tepki gösterdi.\n\nSendika.Org",
    "Endonezya’da Kraliyet Ailesi için ölü yakma töreni düzenlendi": "Hindu geleneklerine göre Kraliyet Ailesi için ölü yakma töreni gerçekleştirildi. Merhumun naaşı, cenaze kulesine yerleştirilerek yakıldı.\n\nİngiltere Kraliçesi 2. Elizabeth, yaz tatilini geçirdiği İskoçya'nın Aberdeenshire bölgesindeki Balmoral Kalesi'nde 8 Eylül Perşembe günü hayatını kaybetti.\n\n70 yıl tahtta kaldıktan sonra yaşamını yitiren Kraliçe için dün Londra’daki Westminster Abbey Kilisesi'nde cenaze töreni düzenlendi.\n\n11 gün süren tören sona erdi\n\nKilisedeki törenin ardından özel bir araçla Windsor Kalesi’ne getirilen cenaze, defnedilene kadar Windsor Kalesi’ndeki Kraliyet mahzeninde bekletildi.\n\nDaha sonra Kraliçe'nin naaşı, İngiliz Kraliyet Ailesi'nin daimi konutlarından biri olan Windsor Kalesi'nde Windsor Dekanı David Conner tarafından Kral 3. Charles ve Kraliyet Ailesi üyelerinin katıldığı özel bir törenle St. George Şapeli'nde defnedildi.\n\nÖlü yakma töreni\n\nKraliçe için bir tören de Endonezya'nın Bali Adası'ndaki Gianyar bölgesinde yapıldı.\n\nHindu geleneklerine göre Kraliyet Ailesi için ölü yakma töreni gerçekleştirildi.\n\nAA’nın haberine göre merhumun naaşı, 18 metre yüksekliğindeki cenaze kulesine yerleştirilerek yakıldı.\n\nBali Adası'nda Hindu geleneklerine göre kraliyet ailesi için ölü yakma töreni gerçekleştirildi VİDEO",
    "Merkez Bankası, İSEDAK Merkez Bankaları Forumuna ev sahipliği yaptı": "TCMB'den yapılan açıklamada, toplantının açılışı ve yönetiminin, TCMB Başkanı Şahap Kavcıoğlu tarafından gerçekleştirildiği bildirildi.\n\nToplantının ilk oturumunda, küresel ekonomik görünüm ve İİT üyesi ülkelerin ekonomik görünümünün ele alındığı, ikinci oturumda, İİT üyesi ülkeler arasında iş birliğini geliştirmede merkez bankalarının rolüne odaklanıldığı belirtilen açıklamada, şunlar kaydedildi:\n\n\"Bu kapsamda, milli paralarla ticaret ve merkez bankası dijital paralarının kullanım olanaklarına ilişkin değerlendirmeler yapılmıştır. Üçüncü oturumda ise söz konusu ülkelerde İslami finansın teşvik edilmesi ve İslami likidite yönetimi konusu tartışılmıştır. Toplantının marjında İSEDAK Proje Finansmanı kapsamında İİT Üyesi Ülkelerde Finansal Okuryazarlık ve İslami Finansın Teşvik Edilmesi Konusunda En İyi Uygulamalar konulu çalıştay düzenlenmiştir. Söz konusu çalıştay, İslam Ülkeleri İstatistik, Ekonomik ve Sosyal Araştırma ve Eğitim Merkezi (SESRIC) tarafından TCMB, Endonezya Merkez Bankası ve Endonezya Finansal Hizmetler Otoritesi ortaklığıyla yürütülen İİT Üyesi Ülkelerde Finansal Okuryazarlığın Güçlendirilmesi ve İslami Finansın Teşvik Edilmesi başlıklı proje çerçevesinde gerçekleştirilmiştir.\"",
    "Endonezya, Kripto Para Borsası Kuruyor: Gecikmenin Sebebi Açıklandı": "Endonezya Ticaret Bakanı Yardımcısı Endonezya hükümetinin bir kripto para borsası kurma planlarının devam ettiğini açıkladı.\n\nEndonezya Ticaret Bakanı Yardımcısı Jerry Sambuaga 31 Ağustos tarihinde yaptığı açıklamada, vatandaşların kripto para birimlerine olan ilgisinin arttığını ve bir borsanın kurmanın yatırımcıları korumak için iyi bir araç olacağını belirtti.\n\nJerry Sambuaga konuya ilişkin yaptığı açıklamalarda, kripto para borsasını aslında 2022 yılının başlarında kurmayı planladıklarını söyledi. Ayrıca Sambuaga, gecikmenin nedeni olarak şu ifadelere yer verdi: Borsa kurmak için hangi kuruluşların tahtaya dahil edileceğinin gözden geçirilmesi, saklama ve takas gibi teknik konuların ve sermaye gibi gerekliliklerin çözülmesi gerektiğini düşünüyoruz ve bu konuların hepsinde oldukça titiz çalışıyoruz.\n\nSambuaga ilk etapta ilgili borsada, Endonezya Mali Otoritesi Bappebti tarafından lisans verilen borsaların hisseleri gibi dijital varlık endüstrisinde faaliyet gösteren şirketleri listeleneceğini bildirdi.\n\nBappebti 2021 yılında açıkladığı verilerde yıl içerisinde toplamda 859,4 trilyon rupilik işlem yapıldığını (57,6 milyar dolar) bildirdi. Uzmanlar, devletin borsasının 2022 Haziran ayı itibariyle 15,1 milyon kullanıcıya erişen Endonezya kripto sektörü için bir katalizör görevi göreceğini iddia etti.",
    "Endonezyalı çevre aktivistleri \"Küresel İklim Grevi\" düzenledi": "Mardin'de 20 kişinin ölümüne neden olan kazanın nedeni belli oldu\n\nKaynak: AA\n\nJakarta, Güncel, Son Dakika\n\nSon Dakika › Güncel › Endonezyalı çevre aktivistleri 'Küresel İklim Grevi' düzenledi - Son Dakika\n\nBu haber AA tarafından hazırlanmış olup habere Sondakika.com tarafından hiçbir editöryal müdahalede bulunulmamıştır. AA tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı AA kurumudur.",
    "Endonezya'da Altın Madeninde Toprak Kayması Meydana Geldi, 20 Madenci Mahsur Kaldı": "Endonezya'nın Batı Kalimantan eyaletinde geleneksel bir altın madeninde bir toprak kayması meydana geldi ve madende çalışan kurtarma ekiplerinin sorumlusunun Cumartesi günü verdiği bilgiye göre yirmi madenci madenin içinde mahsur kaldı.\n\nEndonezya'nın Batı Kalimantan eyaletinde geleneksel bir altın madeninde bir toprak kayması meydana geldi ve madende çalışan kurtarma ekiplerinin sorumlusunun Cumartesi günü verdiği bilgiye göre yirmi madenci madenin içinde mahsur kaldı.\n\nBatı Kalimantan eyaleti operasyon birimi müdürü Eryk Subaryanto, olayın Bengkayang bölgesindeki Kinande köyünde Perşembe gecesi meydana geldiğini, ancak olay bilgisinin eyalet arama ve kurtarma ofisine Cuma gecesi ulaştığını söyledi.\n\nSubaryanto Xinhua'ya telefonla yaptığı açıklamada, \"Bilgiyi Cuma gecesi aldık ve derhal personelimizi olay yerine gönderdik\" dedi.\n\nSubaryanto, kurtarma operasyonunun son birkaç gündür devam eden şiddetli yağışlar, madenin ücra bir yerde bulunması ve bölgedeki iletişim imkanlarının zayıf olması yüzünden güçlükle yürütüldüğünü söyledi.\n\nSubaryanto, maden bölgesinde yürütülen arama ve kurtarma çalışmalarına askeri personel, yerel afet yönetimi ve afet zararlarını azaltma ajansının personeli ile köylülerin de katıldığını ekledi.",
    "Endonezya'da sel sonrası evleri hasar görenler tahliye edildi": "Endonezya'da sel sonrası evleri hasar görenler tahliye edildi Güncel Haberler Endonezya'nın Bogor bölgesinde aşırı yağışlar sonrası altyapıda büyük hasar meydan geldi. Endonezya'nın Bogor bölgesinde aşırı yağışlar sonrası altyapıda büyük hasar meydan geldi. Yollarda oluşan yarıklar ve bir çok evin kullanılamaz hale gelmesi sonrası tahliye edilenler geçici barınma merkezlerine yerleştirildi. Güncel Kaynak: AA / Firdaus Wajidi Güncel Haberler\n\nHaberler ›› Güncel ›› Endonezya'da sel sonrası evleri hasar görenler tahliye edildi - Haberler\n\nBu haber AA tarafından hazırlanmış olup habere Haberler.com tarafından hiçbir editöryal müdahalede bulunulmamıştır. AA tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı AA kurumudur.",
    "Çin'in Rusya ve Endonezya'dan kömür ithalatı arttı": "Çin'in Ağustos ayında Rusya'dan yaptığı kömür ithalatı, ülkede elektrik şirketlerinin aşırı sıcak havalarda artan talebi karşılamak için deniz aşırı tedarik aramasıyla geçen ayın seviyesini aştı ve en az beş yılın en yüksek seviyesine çıktı.\n\nGümrük Genel İdaresi'nin verilerine göre Temmuz ayında 7,42 milyon ton olan Rusya'dan ithalat, ağustos'ta yıllık %57 artarak 8,54 milyon tona ulaştı.\n\nVerilere göre bu düzey 2017'den bu yana en yüksek seviye oldu.\n\nÇin, ağustos ayında en büyük tedarikçisi Endonezya'dan temmuz ayına göre %35 artışla 15,82 milyon ton kömür satın aldı.\n\nAncak bu, geçen yıl ağustos ayında ithal edilen 17,3 milyon tondan hala daha düşük.\n\nÇin kömüre tavan fiyatı onayladı\n\nEndonezya kömür fiyatını artırdı",
    "Malezya, Endonezya'nın başkentini taşıması nedeniyle sınır güvenliğini artıracak": "KUALA Malezya, komşusu Endonezya'nın başkentini Cakarta'dan Kalimantan'a taşıma kararının ardından doğudaki Sabah ve Sarawak'ta sınır güvenliğini artırma kararı aldı.\n\nUlusal basında çıkan haberlere göre, Endonezya'nın başkentini Kalimantan'a kaydırma kararının ardından Malezya Silahlı Kuvvetleri (MAF), Sabah ve Sarawak eyaletlerinde ülke sınırları boyunca güvenlik noktalarının sayısını artıracak.\n\nSavunma Kuvvetleri Komutanı General Affendi Buang, yaptığı açıklamada, başkentin taşınma sürecinin 2024'ün ilk çeyreğinde başlaması beklendiğinden MAF'ın söz konusu bölgelerdeki sınır karakolları ve alayların sayısını artırması gerektiğini söyledi.\n\nBölgedeki hızlı nüfus artışının kaçakçılık gibi sınır ötesi suç vakalarındaki artışa katkıda bulunabileceğini vurgulayan General Affendi, \"(Güvenlik önlemlerinin artırılması) Zaten planlarımız arasında ve bu aşamalı olarak yapılacak çünkü yer değiştirme gerçekleştiğinde bölgedeki sakinlerin ve ekonomik sektörlerin sayısı artacak.\" ifadesini kullandı.\n\nAffendi, MAF'ın sınır kontrolü konusunda Endonezya Ulusal Silahlı Kuvvetleri (TNI) ile iş birliği yapacağını ve güvenlik noktalarının sayısını artırma hamlesinin TNI ile birlikte gerçekleştirileceğini belirtirken, \"MAF Malezya bölgesinde bir sınır karakolu inşa ettiğinde, TNI de kendi bölgelerinde bir tane inşa edecek. İnşallah ileride bu sayı çok artacaktır.\" diye konuştu.",
    "Endonezya'da yasa dışı mezbahalarda kesilmekten kurtarılan köpekler": "Endonezya'da yasa dışı mezbahalarda kesilmekten kurtarılan 45 köpek, sahiplendirilmek üzere Kanada'ya gönderilecek. \"Jakarta Animal Aid Network\" gönüllüleri, Endonezya'da yasak olmasına rağmen kaçak kesim yapılan ve eti gizlice tüketilen köpekleri kurtarıp sahiplendirmek için olağanüstü çaba gösteriyor. Bogor kentinde geçen yıl kesilmekten son anda kurtarılan 45 köpek, barınakta tedavi edilip beslendikten sonra isimlerinin yazılı olduğu taşıma kutularına konularak yeni sahiplerine ulaştırılmak üzere Kanada'ya gönderiliyor. Barınağın kurucu ortaklarından Karin Franken, köpekleri ilk bulduklarında durumlarının çok kötü olduğunu fakat bakımlarını yaptırdıktan sonra çoğunun sağlıklı hale geldiğini ve hayatta kaldığını söyledi. Endonezya'da evcil hayvan sahiplenme alışkanlığının olmamasından dolayı köpekleri Kanada'daki partner kuruluşları aracılığıyla oradaki ailelere gönderip sahiplendireceklerini belirten Franken, köpeklerin kesilmekten kurtarılmasında yetkililerden büyük destek aldıklarını sözlerine ekledi.",
    "Endonezya'da bir grup yakıt yardımlarının azalmasını protesto etti": "",
    "Bali gece kulübü bombacısı Patek serbest kalıyor: Eylemde yer almam hataydı": "Endonezya'nın Bali Adası'nda 2002 yılında düzenlenen saldırının bombacısı Umar Patek, kaldığı hapishanede verdiği bir mülakatta, Y kuşağını 'radikalizm virüsünden caydırmayı ve kurtarmayı' umduğunu söyledi. Bombalama eyleminde yer almasını da \"hata\" olarak nitelendirdi.\n\nPatek, 88 Avustralyalı dahil 202 kişinin ölümüne neden olan 2002 Bali gece kulübü saldırılarında kullanılan devasa araba bombasının yapımında yer almaktan suçlu bulunmuştu.\n\nEndonezya makamları tarafından yakında serbest bırakılması öngörülen şahıs, 20 dakikalık röportajda, iki gece kulübünü bombalama planına \"katılmadığını\" söyledi.\n\nRöportajın silinen bölümünde Ceza İnfaz Kurumu (Kalapas) Müdürü Jalu Yuswa Panjang, el Kaide bağlantılı Cemaat'ül İslamiye'nin 52 yaşındaki eski üyesini tanıtırken \"Bu sabah F Blok'taki kardeşimiz Umar Patek ile görüştüm\" ifadesini kullanıyor.\n\nCemaatül İslamiye, Endonezya dahil uluslararası arenada terör örgütü olarak kabul ediliyor.\n\n\"Bugün kendisiyle konuşacağız, Umar Patek tam olarak kim?\" sorusu yöneltiliyor.\n\nAdıl adı Hisyam bin Ali Zein olan Patek, 2002'deki gece kulübü bombalamalarına karıştığı için pişman olduğunu ve terör suçlularından hüküm giymiş gençlerin radikallikten kurtulması ve radikalizmin kökünü kazımaya yardım etmek istediğini söylüyor.\n\n\"Benim hatam Bali bombalamasına karışmak oldu\" diyen Patek, \"Onlara (diğer eylemcilere), buna karşı olduğumu söyledim ama projenin yüzde 95'ini bitirmişlerdi. 950 kilo patlayıcı paketlenmiş, hazır haldeydi. Devam etmekte ısrar ettiler.\" ifadelerini kullanıyor ve devam ediyor:\n\n\"Endonezya'ya Bali bombası eylemine katılmak için gelmedim. Bunu öğrendiğimde karşı çıkıp kabul etmedim. O sırada diğer eylemcilere saldırı planının sebeplerini sordum ama hiçbir neden yoktu.\"\n\nRöportajın ne zaman çekildiği belli olmasa da video görüntüleri, 27 Ağustos'ta kaldığı Porong cezaevinin resmi YouTube kanalına yüklendi.\n\nÜst düzey bir adalet yetkilisi, yaptığı açıklamada, Endonezya makamlarının,Hisyam bin Alizein'i sivil toplum kuruluşlarından ve yabancı ülkelerden gelen tepkilere rağmen erken tahliye etmeyi düşündüğünü söyledi.\n\nAncak Patek'in toplam 33 aylık ceza indirimi alması, ulusal ve uluslararası basında geniş yankı uyandırdı ve ciddi tepki çekti.\n\nEndonezya makamları, Umar Patek'i hüküm giymiş teröristlerde reform yapma girişiminin başarılı bir örneği olarak görüyor ve onun vasıtasıyla başkalarının şiddet ve terörizm sarmalına girmesinin önüne geçeceklerine inanıyor.\n\nEndonezya Hukuk ve İnsan Hakları Bakanı Yasonna Laoly, Patek'in Endonezya'nın BNPT olarak bilinen terörle mücadele kurumu tarafından önerilen şartlı tahliye için tüm şartları yerine getirdiğini dile getirdi.\n\nLaoly, bakanlığın erken tahliye kararına itiraz edildiğini belirtti ancak söz konusu itirazın nereden geldiğine dair detay vermedi.\n\nMahkumun \"dini radikallerin teşviki\" programına katılımı açısından uzun süredir Endonezya'ya bağlı olduğunu ancak hala birçok unsurdan gelen girdileri değerlendirdiklerini belirten Laoly, BNPT dışında (erken tahliye için) bir mektuba daha ihtiyaçları olduğunu kaydetti.\n\nAvustralya'dan sert tepki\n\nAvustralya Başbakanı Anthony Albanese, Patek'i \"iğrenç\" olarak nitelendirirken mahkumun erken tahliyesinin, Bali bombalamalarından doğrudan etkilenen Avustralyalılar için daha fazla sıkıntıya neden olacağını ifade etti.\n\nCuma günü bir televizyon kanalına verdiği demeçte 88 vatandaşının söz konusu saldırılarda hayatını kaybettiğini hatırlatan Albanese, \"Onun eylemleri bir teröristin eylemleriydi.\" diye konuştu.",
    "Çin ve Endonezya, kalkınma stratejilerini ve pragmatik işbirliğini derinleştirecek": "Söz, Çin Komünist Partisi Merkez Komitesi Uluslararası Departmanı başkanı Liu Jianchao ile Endonezya Cumhurbaşkanı ve yetkililerle görüşmelerinin ardından geldi.\n\nİki taraf, büyük gelişmekte olan ülkeler arasında bir işbirliği modeli oluşturmak için iki ülkenin liderlerinin vardığı önemli fikir birliğini uygulamak, kalkınma stratejilerini daha da yakınlaştırmak, pragmatik işbirliğini derinleştirmek ve uluslararası ve bölgesel ilişkilerde koordinasyonu ve işbirliğini güçlendirmek konusunda anlaştılar. Her iki ülkenin halkına daha iyi fayda sağlamak ve bölgede ve dünyada barışı, istikrarı, kalkınmayı ve refahı ortaklaşa teşvik etmek konusunda ortak görüş beyan ettiler.\n\nKaynak: Xinhua",
    "Akşam Postası / 26 Eylül 2022": "OECD raporu: Türkiye’de büyüme hız kesecek, enflasyon yüksek kalacak\n\nEkonomik İşbirliği ve Kalkınma Örgütü’nün (OECD) raporuna göre enflasyondaki yüksek seyir 2023’te de devam edecek. G20’de Türkiye, Endonezya ve Britanya dışında büyüme beklenmiyor.\n\nTanju Özcan bir yıllığına CHP’den çıkarıldı\n\nCHP Yüksek Disiplin Kurulu, Bolu Belediye Başkanı Tanju Özcan hakkında bir yıl geçici çıkarma cezasının verilmesine oy birliğiyle karar verdi.\n\nErzincan’da Fırat Nehri’ne siyanür sızdıran altın madeni yeniden faaliyete geçti\n\nErzincan’ın İliç ilçesinde bulunan ve siyanür sızdırmasının faaliyeti durdurulan altın madeni, üç ay sonra yeniden faaliyete geçti.\n\nORC anketi: AKP tekrar yüzde 30’un üstünde; CHP ve İYİ Parti düştü\n\nORC Araştırma’nın eylül anketine göre ‘emek ve özgürlük ittifakı’ seçimlerde kilit rol üstlenirken, CHP ve İYİ Parti’de düşüş eğilimi var: ‘Cumhur ittifakı’ yüzde 36,6, ‘millet ittifakı’ yüzde 44,2, ‘emek ve özgürlük ittifakı’ yüzde 7,4.\n\nErdoğan: Çiftçilerin elektrik faturaları ürünler satıldıktan sonra ödenebilecek\n\nCumhurbaşkanı Tayyip Erdoğan, çiftçilerin elektrik faturalarının ürünleri satılıp gelir elde edildikten sonra ödenebileceğini duyurdu.\n\nDanimarka duyurdu: Baltık Denizi’ndeki gaz boru hattında sızıntı\n\nDanimarka donanma yetkilileri, Baltık Denizi’nde, Rusya’dan Avrupa’ya giden bir boru hattında deniz trafiği için tehlikeli bir gaz sızıntısı olduğunu açıkladı.\n\nYumurtalık ve prostat kanserleri için genetik test rehberi hazırlandı\n\nBeş uzmanlık derneği bir araya gelerek Türkiye’de ilk kez, sık görülen yumurtalık ve prostat kanserleri için ‘Genetik Tanı Uzlaşı Raporu’ hazırladı. Uzlaşı raporu kanser hastaları ve yakınlarına ne zaman ve hangi genetik testlerin yapılacağı konusunda adım adım yol gösterecek.\n\nRusya, Snowden’a vatandaşlık verdi\n\nRusya Devlet Başkanı Vladimir Putin, eski ABD Ulusal Güvenlik Ajansı (NSA) çalışanı Edward Snowden’a Rusya vatandaşlığı verdi.\n\nİtalya’da genel seçimler: İkinci Dünya Savaşı’ndan beri aşırı sağ ilk kez birinci\n\nİtalya’da düzenlenen genel seçimlerde sandık çıkış anketlerine göre Giorgia Meloni liderliğindeki aşırı sağcı İtalya’nın Kardeşleri Partisi (FdI) birinci çıktı.\n\nRusya’da okula silahlı saldırı: En az 13 ölü, 20 yaralı\n\nRusya’da okula silahlı saldırı düzenlendi. İlk belirlemelere göre 13 kişi hayatını kaybederken 20 kişi yaralandı.\n\nPartilerin sığınmacı politikası: Kim ne vadediyor?\n\nTürkiye seçim sürecine girerken iktidar ve muhalefet partileri arasındaki temel mücadele alanlarından birini de sığınmacılara yönelik politikalar oluşturuyor. Sığınmacıların kalıcı olduğunu savunanlar da ‘otobüslere bindirip sınıra bırakacaklarını’ söyleyenler de var. Diken, iktidarından muhalefetine partilerin sığınmacı politikalarını derledi.\n\nKılıçdaroğlu’ndan, IŞİD’in yakarak öldürdüğü Şahin’in ailesine ziyaret\n\n2016’da silah arkadaşı Sefter Taş’la birlikte IŞİD’lilerce yakıldığı görüntüler ortaya çıkan er Fethi Şahin’in ailesini ziyaret eden CHP Genel Başkanı Kemal Kılıçdaroğlu, askerlerin yakılmasından yargılanan IŞİD’linin serbest bırakılıp yeniden tutuklanmasını hatırlatarak, bu işten sorumlu olanların ortaya çıkarılacağını ve bundan sonra aileden helallik isteneceğini kaydetti.\n\nKüba, eşcinsel evliliğe ‘Evet’ dedi\n\nKüba halkı, eşcinsel evliliklere ve eşcinsel çiftlerin evlat edinmesini öngören yasayı referandumda ezici çoğunlukla onayladı.\n\nBabacan, altılı masaya elinde aday listesiyle gidecek\n\nDEVA Partisi Genel Başkanı Ali Babacan, CHP Genel Başkanı Kemal Kılıçdaroğlu’nun ‘Benimle misiniz’ çıkışının ‘altılı masa’ya yönelik olmadığını söyledi.\n\nErkan Baş: İkinci turda oy verebileceğimiz bir adaya ilk turda niye oy vermeyelim\n\nTürkiye İşçi Partisi (TİP) Genel Başkanı Erkan Baş, parti olarak muhalefetin ortak aday çıkarmasını doğru bulduklarını kaydetti: “İkinci turda oy verebileceğimiz bir adaya ilk turda niye oy vermeyelim? Doğru olan, ilk turda bütün muhalefetin oyunu alabilecek, toplumun en geniş kesimlerinin oyunu alabilecek bir ortak adayın belirlenmesidir.”\n\nDolar/TL haftaya rekorla başladı\n\nDolar/TL kuru 18,4491 seviyesine çıkarak haftaya yeni rekorla başladı.\n\nNebati, yatırım önerdiği borsaya bugün de değinmedi: ‘Erdoğan etkisi’ni anlattı\n\nHazine ve Maliye Bakanı Nureddin Nebati, ‘reklamı‘nı yapıp vatandaşı yönlendirdikten sonra çakılan borsa hakkında yine tek kelime etmedi. Yatırım tavsiyesinden sonra birçok yatırımcının zarar ettiğini unutan Nebati, konuşmasında Cumhurbaşkanı Tayyip Erdoğan’ın ‘ekonomide etkisi’ olduğunu ve bu etkinin tüm dünyada hissedileceğini savundu.\n\nBitcoin için yıl sonu tahmini: Kötü senaryo 10 bin dolar\n\nKripto para piyasaları, makroekonomik dengelerden birinci dereceden etkilenmeye başladığı bir sürece girdi. Fed faiz kararı ve ABD enflasyon verisi kripto para yatırımcılarının öncelikli gündem maddesi haline geldi.\n\nUluslararası Finans Enstitüsü, dolar/TL’de ‘adil değer’ tahminini 4,5 puan yükseltti\n\nUluslararası Finans Enstitüsü (IIF) cari açığın son 15 ayın zirvesine çıkması sonrası dolar/TL için ‘adil değer tahminini’ 16,50’den 21 seviyesine yükseltti.\n\nİkinci el otomobil pazarında daralma hızlandı\n\nKrediye erişimde zorluklar ve fiyat artışları nedeniyle ikinci el otomobil ve hafif ticari araç pazarında satışlar, temmuzdan sonra ağustosta da daraldı.\n\nBolu’da fabrikada gazdan zehirlenen dört işçiden üçü öldü\n\nBolu’nun Gerede ilçesindeki bir jelatin fabrikasında arıtma vana odasındaki vanayı kontrol ederken gaza maruz kalarak zehirlenen dört işçiden üçü hayatını kaybetti.\n\nCaner Erkin: Dün haberim oluyor ki milli takımı bırakmışım\n\nSpor Toto Süper Lig ekiplerinden Fatih Karagümrük’ün deneyimli futbolcusu Caner Erkin, A Milli Takım Sorumlusu Hamit Altıntop’un kendisinin takımı bıraktığına dair açıklamasını sosyal medya hesabından yalanladı.\n\nPolonya, Rusların ülkeye hava ve deniz yoluyla girişini yasakladı\n\nPolonya, Rus vatandaşların hava ve deniz yoluyla ülkeye girişini yasakladığını duyurdu.\n\nIrak’ta Kürt, Şii, Sünni ve Hristiyan partileri hükümeti kurmak için ittifakta buluştu\n\nIrak’ta hükümeti kurmak için ‘Sadr Hareketi’ lideri Mukteda es-Sadr ile Türkmenlerin yer almadığı, Şii, Sünni, Kürt ve Hristiyan partilerinden oluşan yeni bir ittifak oluşturuldu.\n\nAnne ve üç yaşındaki kızı ormanda ölü bulundu\n\nAdana’nın merkez Sarıçam ilçesindeki ormanlık alanda, 23 yaşındaki kadın ve üç yaşındaki kızı ölü bulundu.\n\nBağcılar’da annesini öldüren erkek tutuklandı\n\nİstanbul Bağcılar’da pazar günü annesini öldüren ve kaldıkları evi ateşe veren zanlı gözaltına alındıktan sonra adliyeye sevk edildi ve tutuklandı.\n\nİstanbul’da barajlardaki su seviyesi yüzde 50’nin altında\n\nİstanbul’a su sağlayan barajlardaki doluluk oranı yüzde 49,85 olarak ölçüldü.\n\nİBB’nin burs başvuruları başladı: 75 bin öğrenciye 4 bin 500 lira\n\nİstanbul Büyükşehir Belediyesi’nin (İBB), ‘Genç Üniversiteli Desteği’ projesi kapsamında 75 bin öğrenciye geri ödemesiz vereceği 4 bin 500 TL’lik burs için başvurular başladı.\n\nErdal Öz Edebiyat Ödülü Mehmet Eroğlu’nun oldu\n\nCan Yayınları’nın kurucusu yazar Erdal Öz’ün anısını yaşatmak için 15 yıldır ailesi tarafından düzenlenen Erdal Öz Edebiyat Ödülü bu yıl Mehmet Eroğlu’na verildi."
}