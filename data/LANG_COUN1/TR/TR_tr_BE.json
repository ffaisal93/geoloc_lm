{
    "Belçika adalet bakanını kaçırma planı: Dört kişi tutuklandı": "Belçika adalet bakanını kaçırma planı yaptıkları belirtilen dört kişi Hollanda’da tutuklandı.\n\nFotoğraf: Brusseltimes\n\nCuma günü üç kişi tutukladığını duyuran Hollanda savcılığı, dün de 21 yaşındaki dördüncü bir Hollanda vatandaşının tutuklandığını açıkladı.\n\nGeçen hafta Belçika Adalet Bakanı Vincent Van Quickenborne’un ofisinin önünde içi silah dolu bir otomobil bulundu. Aracın plakasından Hollanda’da kayıtlı olduğu anlaşıldı ve Hollandalı yetkililere durum bildirildi.\n\nAdalet bakanının ‘ciddi tehdit altında’ olduğu gerekçesiyle güvenlik önlemleri artırıldı. Resmi makamlar söz konusu ‘tehdit’le ilgili ayrıntı paylaşılmadı. Ancak ülke basını Quickenborne’un uyuşturucu kaçakçılarının hedefinde olduğunu ve kaçırma planı yapıldığını yazdı.\n\nQuickenborne Facebook hesabından, korumalarının artırıldığını ve önümüzdeki günlerde katılmayı planladığı etkinliklere katılmayacağını açıkladı. Organize suçla mücadeleye kararlı bir şekilde devam edeceklerini belirterek, ”Bu işlere karışan insanlar ulaşmak istedikleri hedefin aksine hizmet ettiklerini bilsinler” ifadelerini kullandı.\n\nBelçika Başbakanı Alexander De Croo, Quickenborne’a yönelik tehditlerin kabul edilemez olduğunu söyleyerek kimsenin onları yıldıramayacağını vurguladı.\n\nBelçika polisi, Hollanda’daki dört tutuklunun kendilerine iade edilmesi için çalışma başlattı.",
    "Hollanda 1-0 Belçika (MAÇ SONUCU - ÖZET)": "UEFA Uluslar A Ligi 4. Grup mücadelesinde Hollanda, sahasında Belçika'yı ağırladı. Karşılaşmayı Hollanda 1-0 kazanarak grubu lider tamamladı.\n\nMaçın ilk yarısında gol sesi çıkmazken dakikalar 73'ü gösterdiğinde Gakpo'nun asistinde Van Dijk, Hollanda'ya galibiyeti getiren isim oldu.\n\nBelçika'da teknik direktör Roberto Martinez'in cezası nedeniyle takımın başında sahaya Thierry Henry çıktı.\n\nFenerbahçeli Michy Batshuayi, ilk 11'de başladığı maçta 45 dakika görev yaptı.\n\nBu sonuçla Danimarka 16 puana yükseldi ve grubu lider tamamladı. Belçika ise 10 puanla 2. sırada grup maçlarını tamamladı.",
    "Muhammed Gümüşkaya Belçika'da siftah yaptı!": "Jorge Jesus yönetimindeki Fenerbahçe'de forma şansı bulamayan Muhammed Gümüşkaya, bonservisiyle birlikte Westerlo'nun yolunu tuttu. 21 yaşındaki oyuncu Belçika temsilcisiyle 30 Haziran 2026'ya kadar sözleşme imzaladı. Gümüşkaya attığı şık gol ile dikkat çekti.\n\nFENERBAHÇE'DEN AÇIKLAMA\n\nSarı-lacivertli kulüpten yapılan açıklamada, 21 yaşındaki futbolcunun Westerlo'ya transferi konusunda Belçika temsilcisiyle anlaşmanın sağlandığı belirtilerek, \"Henüz 11 yaşında kalbindeki sarı-lacivert sevgiyle kulübümüze ilk adımını atan, 10 yıl boyunca karakteri, çalışkanlığı ve başarısıyla akademimizin gururu olan, kariyerinde yeni bir sayfa açmak için bugün itibarıyla yuvadan uçan Muhammed Gümüşkaya'ya sonsuz başarılar diliyoruz. Fenerbahçe'mizin kıymetli ismi Muhammed, bu camia her daim seninle gururlanacak ve yolun bu renklerle yeniden kesişecek.\" denildi.\n\nGÜMÜŞKAYA'DAN SİFTAH\n\nBelçika Kupası maçında Westerlo, deplasmanda Eendracht Aalst deplasmanına konuk oldu.\n\nWesterlo forması giyen Fenerbahçe'nin eski yıldızı Muhammed Gümüşkaya, takımının ilk golünü attı. 75'de Muhammed'in attığı golle açılışı yapan Westerlo, maçı 3-1 kazandı.\n\nGeçen sezonu Giresunspor'da kiralık olarak geçiren genç oyuncu 14 maça çıkıp 2 gol 2 asistlik katkı sağlamıştı.",
    "Türk Yıldızları'ndan Belçika semalarında nefes kesen gösteri": "",
    "Uluslar Ligi | Hollanda - Belçika (Özet)": "",
    "Belçika'da geceye Michy Batshuayi damga vurdu": "UEFA Uluslar Ligi A Ligi 4. Grup maçında Belçika ile Galler karşı karşıya geldi.\n\n\n\nEv sahibi Belçika seyircisi önündeki karşılaşmaya hızlı başladı.\n\n\n\nRoberto Martinez'in ekibi 10. dakikada Kevin De Bruyne ile 1-0 öne geçti. Dakika 37'de ilk golün asistini yapan Michy Batshuayi skoru 2-0'a kaydeden gole imza attı.\n\n\n\nKarşılaşmanın ilk 45 dakikası Belçika'nın 2-0 üstünlüğüyle noktalandı. Galler'de Kieffer Moore 51. dakikada farkı 1'e indirdi.\n\nKalan bölümde başka gol sesi çıkmayınca Belçika, rakibini 2-1 mağlup ederek grupta 3. galibiyetini elde etti.\n\n\n\nUluslar Ligi'nde 5 maçta 3 gole ulaşan 28 yaşındaki Batshuayi bu sezon Fenerbahçe formasıyla çıktığı 3 maçta 1 gol kaydetti.\n\n\n\nMücadelede Galatasaraylı Dries Mertens 65. dakikada oyuna dahil oldu.\n\nGrubun diğer maçında Hollanda deplasmanda Polonya'yı 13' Cody Mathes Gakpo ve 60' Steven Bergwijn'nin golleriyle 2-0 mağlup etti.\n\n\n\nGrupta 5. maçlar sonunda Hollanda 13 puanla lider, Belçika 10 puanla ikinci sırada yer alıyor. Polonya 4 puan, Galler ise 1 puanla son sırada.",
    "Belçika’da işçiler greve gitti": "Belçika’da işçiler greve gitti\n\nBelçika'da çalışanlar, artan gıda ve enerji fiyatları karşısında ücretlerin iyileştirilmesi talebiyle greve gitti.\n\nYazıları büyüt\n\nYazıları küçült\n\nStandart boyut\n\nBelçika’daki bütün işçi sendikalarının çağrısı üzerine greve giden binlerce çalışan, Brüksel’in merkezindeki Monnaie Meydanı’nda bir araya geldi.\n\nİşçi sendikaları temsilcileri, meydanda yaptıkları konuşmada, enerji fiyatlarının makul seviyelere indirilmesini ve ücretlerin yaşam maliyetindeki artış seviyesinde yükseltilmesini istedi.\n\nSendikaların kırmız, mavi ve yeşil renkte kıyafetlerini giyen binlerce işçi, ana yolları kullanarak ve sloganlar atarak Belçika İşveren Federasyonu önünden yürüdü. Protesto, Mont des Arts Meydanı’nda son buldu.\n\nGöstericiler, “Yakıt alamıyoruz”, “Maaşımız yetmiyor”, “Krizdeyiz”, “Hayat çok pahalı”, “Vergiler artıyor ama ücrete zam yok”, “Enerji çok pahalı” yazılı afiş ve pankartlar açtı.\n\nProtestocular, özellikle enerji kriziyle birlikte alım güçlerinin azaldığına dikkati çekerek, ücretlerin derhal yükseltilmesini istedi.\n\nProtestoya katılan Nic Gortz, “Maaşım, kira ve enerji faturalarına yetmiyor” dedi. “Maaşım 1300 avro. 700 avro kira ödüyorum. Enerji faturam 650 avro oldu. Aya hesabımda eksi 50 avroyla başlıyorum” diyen Gortz, çocuğunu beslemekte zorlandığını söyledi.\n\nİnsanların çok kızgın olduğuna dikkati çeken Gortz, enerjide fiyat artışının engellenmesi ve ücretlerin artırılması gerektiğini vurguladı.\n\nGöstericilerden Riet Vandeputte de, “Belçika’da enerji fiyatları çok yüksek ve ücretlerimiz yükselmiyor” diye konuştu.\n\nSiyasetçilerin bu durumu anlamaları ve enerji fiyatlarının sınırlandırmaları gerektiğini belirten Vandeputte, “Çalışanlar için bu kış çok zor gelecek.” ifadesini kullandı.\n\nEmeklilerin de zor durumda olduklarını anımsatan Vandeputte, yıllarca çalışan emeklilerin evlerini ısıtacak parası kalmadığına dikkati çekti.\n\nVandeputte, ücretelerin ve emekli aylıklarının derhal yükseltilmesi gerektiğini ifade etti. Grev nedeniyle Brüksel’deki toplu ulaşımda da aksamalar yaşandı.\n\nÇalışanların büyük kısmının greve katılması nedeniyle şehrin metro, tramvay ve otobüs seferleri azaltıldı.\n\nSon aylarda Belçika’da enerji ve gıda fiyatlarındaki artış enflasyonu hızla yükseltti.\n\nBelçika’da enflasyon, ağustosta yüzde 9,94 ile 1976 yılından beri ölçülen en yüksek seviyeye ulaşmıştı.\n\nÜlkede enflasyondaki yükselişin ana nedeni ise enerji oldu. Belçika’da ağustos ayında 1 yıl öncesine kıyasla doğal gaz fiyatı yüzde 106,9, elektrik fiyatı yüzde 57,2, kalorifer yakıtı fiyatı yüzde 52,6 artış gösterdi. (AA)\n\nİlginizi Çekebilir Le Monde: Fransa'da enerji fiyatları fabrikaları kapanmaya götürdü\n\nİlginizi Çekebilir Şanzelize'nin ışıkları tasarruf için erken söndürülecek",
    "Belçika'da enerji krizine karşı yeni önlemler": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "": "",
    "Belçika'da bir ilk: Nükleer reaktör kapatıyor": "Avrupa'da yaşanan enerji krizine rağmen, liman kenti Anvers'in kuzeyindeki Doel kasabasında yer alan nükleer reaktörün faaliyeti bugün durdurulacak.\n\nGeçmişteki hükümetlerin aldıkları kararlar doğrultusunda hazırlanan nükleerden çıkış yasası nedeniyle kapatılacak olan Doel Nükleer Santrali'nin 4 reaktöründen biri olan Doel 3 reaktörünün elektrik şebekesiyle olan bağlantısı yerel saatle 21.15'de tamamen kesilecek.\n\nBöylece, Belçika'da ilk defa bir nükleer reaktör kalıcı biçimde kapatılacak.\n\nİnşasına 1978 yılında başlanan ve şebekeye 1982 yılında bağlanan 1006 megavatsaat elektrik üretim kapasitesine sahip olan Doel 3 nükleer reaktörü 40 yıldır faaliyet gösteriyordu.\n\n2012 yılında yapılan incelemelerde Doel 3 reaktörünün basınç sisteminde kılcal çatlaklar tespit edilmişti. Bunun ardından faaliyeti durdurulan reaktör yaklaşık 2 yıl süren bir onarım süreci geçirmişti.\n\nREKLAM\n\nBelçika'nın Hollanda sınırına yakın Doel nükleer santralinde 4 adet, Almanya ve Lüksemburg sınırına yakın Tihange nükleer santralinde de 3 adet olmak üzere, toplam 7 reaktör faaliyet gösteriyor.\n\nBu reaktörlerin ürettiği elektrik ülke ihtiyacının yaklaşık yarısını karşılıyor.\n\n2 reaktöre 10 yıl uzatma\n\nBelçika, Rusya-Ukrayna savaşının başlamasının ardından enerji arz sıkıntısı yaşamamak için daha önce 2025 yılında kapatmayı planladığı Doel 4 ve Tihange 3 reaktörlerinin faaliyet süresini 10 yıl uzatmaya karar verdi.\n\nGeçmiş hükümetlerin kararları uyarınca Doel 3 rektörünün eylülde ve Tihange 2 reaktörünün ise 2023 şubatta kapatılması kararlaştırılmıştı.\n\nEnerji krizi nedeniyle mevcut hükümet, bu reaktörlerin faaliyet süresinin uzatılması için çalışmalar yapmaya başlamış ancak reaktörlerin operatörleriyle hükümet arasında yapılan görüşmelerde bu aşamada Doel 3'ü kapatma sürecinin ertelenmesinin teknik ve yasal olarak mümkün olmadığı tespit edilmişti.\n\nREKLAM\n\nNükleere destek protestosu\n\nÖte yandan Doel 3 reaktörünün kapatılmasına karşı protesto düzenlendi.\n\nDoel kasabasındaki reaktör çevresinde yaklaşık 100 kişi toplandı.\n\nGöstericiler, \"Enerji ve iklim krizinde neden nükleer santrali kapatıyorsunuz\" yazılı büyük bir afiş astı.\n\n\"Nükleerden çıkışa son verin\" yazan kıyafetler giyen protestocular, enerji krizi yaşanan bir ortamda reaktörün faaliyet süresinin uzatılması gerektiğine dikkati çekti.\n\nEmrick adında bir protestocu da, \"Bugün, Belçika'da tamamen servis dışı bırakılacak ve kapatılacak ilk reaktör olan Doel 3 için buradayız.\" dedi.\n\nNükleer enerjiye destek verdiklerine işaret eden gösterici, hükümetin nükleerden çıkma planını değiştirmesi ve Doel 3 reaktörünü faaliyette tutması gerektiğini söyledi.\n\nREKLAM\n\nGösterici, Belçika'nın bu dönemde kendi topraklarında ürettiği her megavatsaat elektriğe ihtiyacı olduğunu vurguladı.\n\nEKONOMİ Belçika'da enerji krizi: Mağazalar ışıkları kapatıp ısıyı düşürecek",
    "Belçika’da 55 hakim ve savcı hapse girdi": "Belçika’da 55 hakim ve savcı hapse girdi\n\nBelçika'nın başkenti Brüksel’in Haren bölgesinde yeni yapılan cezaevinin ilk konukları, 55 Belçikalı hakim ve savcı oldu.\n\nAli GÜLEN\n\nYazıları büyüt\n\nYazıları küçült\n\nStandart boyut\n\nBelçika’da 55 hakim ve savcı ülkenin Harren bölgesine açılan yeni bir cezaevine gitti. Cezaevi koşullarını ilk elden deneyimlemek, içeri attıkları kişilerin hangi şartlarda kaldıklarını, ne gibi durumlarla karşılaştıklarını görmek isteyen hakim ve savcılar, “iki gün gönüllü mahkum” oldu.\n\nAdalet Bakanı Vincent van Quickenborne, bu deneyle yargının daha sağlam temellerle ceza vermesinin mümkün olabileceğini söyledi.\n\nCEP TELEFONU YASAK, EŞİT MUAMELE\n\nCezaevi koşullarının mümkün olduğunca gerçekçi şekilde yaşatılması için önlemler alındı. Hakim ve savcılara cep telefonu yasaklandı. Gardiyanlar, normal mahkumlara nasıl davranıyorlarsa öyle davranmaya çalışıldı. Çamaşır ve mutlak için çağrılar yapıldı. Hakim ve savcılar, normal mahkumlarla aynı hücrelere konulmadı ve isteyene, istediği zaman cezaevinden çıkma hakkı tanındı. Ancak tutuklulukları Pazar öğleden sonraya kadar devam edecek. Yeni cezaevi ise eylül sonunda ilk gerçek mahkumlarını kabul etmeye başlayacak.\n\nİlginizi Çekebilir Avustralya'da başına ödül konan çete lideri Türkiye'de öldü\n\nİlginizi Çekebilir Bıçakla tehditler savuran kadın öğretmene hapis cezası",
    "Brüksel'deki alkol yasağının süresi uzatıldı": "Brüksel'in merkezindeki turistik bölgelerde uygulanan yasak, yeni düzenlemeyle en az Ekim 2023'e kadar sürdürülecek.\n\nUygulama, ilk olarak Şubat 2020'de gece yarısı ile sabah saatleri arasında başlamış, Ekim 2021'de \"alkolsüz bölge\"nin sınırları yeni cadde ve sokaklar eklenerek genişletilmiş, yasağın süresi 24 saate çıkarılmıştı.\n\nYasaklı bölgede, alkol tüketirken yakalanmanın cezası 350 euro.\n\nSöz konusu karar, şehrin merkezi bölgelerinde alkollü kişilerin yol açtığı güvenlik sıkıntısı ve gürültü nedeniyle gelen şikayetler üzerine alınmıştı.\n\nKaynak: AA",
    "Belçika, Fransa’nın yakalama kararı çıkardığı imam için işlem yapmadı": "Ülke basınındaki haberlere göre, Brüksel ve Paris arasındaki \"durgun iş birliği\", iki ülke arasındaki resmi prosedürlere da yansıdı.\n\nFransız makamları, adresinde bulunmadığı ve Belçika'ya gittiğinden şüphelendiği Iquioussen hakkında geri getirilip, sınır dışı edilmesi için yakalama kararı çıkarmıştı.\n\nFransa'nın imama yönelik suçlamalarının, Belçika'da hükmü yok\n\nFransız yargısının Belçika makamlarına gönderdiği yakalama kararı henüz işleme alınmazken imamın nerede olduğuna dair henüz bir ize rastlanılmış değil.\n\nFransız İçişleri Bakanlığı imamın Belçika'ya gittiğinden emin olsa da Brüksel bu konuda henüz bir bilgi paylaşmadı.\n\nDiğer yandan Fransız makamlarının Iquioussen'e yönelik suçlamalarının, Belçika yasalarına göre geçerliliği bulunmuyor.\n\nÜlkeyi terk ettiği halde yakalanıp sınır dışı edilmek istenen İmam: Hassan Iquioussen\n\nFransa İçişleri Bakanı Gerald Darmanin, 28 Temmuz'da Twitter'dan yaptığı açıklamada, İmam Hassan Iquioussen'in yıllardır Fransa'nın değerlerine karşı, laiklik ve kadın erkek eşitliği ilkelerine aykırı nefret söylemi sergilediğini ileri sürmüş ve Fransız topraklarından gönderileceğini ifade etmişti.\n\nIquioussen'in avukatı aracılığıyla başvurduğu Paris İdari Mahkemesi, Bakan Darmanin'in imamın sınır dışı edilmesine yönelik kararını \"özel ve aile hayatını orantısız şekilde ihlal ettiği\" gerekçesiyle askıya almıştı.\n\nDarmanin'in yönetimindeki İçişleri Bakanlığı, mahkemenin kararına itiraz ederek Danıştaya başvuru yapmıştı.\n\nDanıştay 30 Ağustos'ta mahkemenin kararını bozarak Iquioussen'in sınır dışı edilmesine yeşil ışık yakmıştı.\n\nKararın ardından Fransız polisi Darmanin'in talimatıyla ivedilikle imamın evine baskın yapsa da Iquioussen'in karardan önce ülkeyi terk ettiği ortaya çıkmıştı.\n\nÜlkedeki Müslüman toplum, İquioussen'in Fransa'da eğitici vaazlar verdiğini, gençler arasında çok sevildiğini ve takip edildiğini aktararak tepki göstermişti.\n\nİnsan hakları savunucuları, sabıkası olmayan ve cezası bulunmayan imamın sınır dışı kararına tepki göstermişti.",
    "Belçika Adalet Bakanı'nı kaçırmayı planladılar!": "Hafta başında Belçika Adalet Bakanı Vincent Van Quickenborne'un West-Vlaanderen'deki Kortrijk şehrindeki evinin önünde içerisinde ateşli silah olan Hollanda plakalı bir aracın bulunmasının ardından başlatılan soruşturma kapsamında 4 Hollanda uyruklu şahıs polis tarafından tutuklandı.\n\nVan Quickenborne yönelik tehdidin ne olduğu konusunda resmi açıklama yapılmazken, Belçika basını uyuşturucu çetesinin Van Quickenborne kaçırmayı planladığını iddia etti. Şüphelilerden 3'ü geçtiğimiz cuma gecesi, 1'i ise bugün polis tarafından yakalandı. Savcılık, kaçırma iddialarını doğrulamazken, Belçika polisi şüphelileri Hollanda’dan iade için çalışma başlattı.\n\nBelçika basını Bakan Van Quickenborne’nin evinin önündeki araçtan Kalaşnikof saldırı tüfeği, ateşli silahlar ve iki şişe benzin bulunduğunu ifade etti.",
    "Belçika, ülkedeki Müslümanların tek temsilcisi olan örgütün ruhsatını ‘dış müdahale ve aşırılık’ gerekçesiyle iptal etti": "Belçika, ülkedeki Müslümanların tek temsilcisi olan örgütün ruhsatını ‘dış müdahale ve aşırılık’ gerekçesiyle iptal etti\n\n15 Eylül 2022\n\nY﻿usuf Özkan | Lahey\n\nKaynak, EMB\n\nBelçika hükümeti, ülkedeki Müslümanların tek resmi temsilcisi olan Belçika Müslümanları Yürütme Kurulu'nun (EMB) ruhsatını, “dış müdahale, şeffaflık eksikliği ve kadın temsili olmaması” gerekçesiyle iptal etti.\n\nAdalet Bakanı Vincent Van Quickenborne’a göre Mehmet Üstün başkanlığındaki örgüt, \"Anlaşmalara uymayan; yenilik yapma, Müslüman toplumu temsil etme ve anavatanlarından uzaklaşma isteği göstermeyen 5 kişilik muhafazakar bir kulüp\" haline geldi.\n\nHükümetin bu kararı ile EMB, resmi olarak Müslümanları temsil hakkını ve yıllık 600 bin euroluk devlet yardımını kaybedecek.\n\nAdalet Bakanı Van Quickenborne, Ekim 2020'de göreve geldikten sonra, \"işlev bozuklukları tespiti\" gerekçesiyle Belçika Müslümanları Yürütme Kurulu'nun faaliyetlerini incelemeye aldı.\n\nBirkaç ay sonra Belçika İstihbarat Servisi, Faslıların Brüksel'deki Ulu Cami'ye (Grote Moskee) müdahale ettikleri ve casusluk yaptıklarını söyleyen bir rapor hazırladı.\n\nBakan Van Quickenborne, örgütün o dönemki başkanı Salah Echallaoui ile görüşerek, istifa etmesini istedi.\n\nAdalet Bakanı, Fas veya Suudi Arabistan gibi ülkelerden etkilenmeden daha modern, “Belçikalı bir İslam versiyonunun kurulması için” çalışma yapılmasını da talep etti.\n\nGörevinden ayrılan Echallaoui'nin yerine, Heusden-Zolder kentindeki Sultan Ahmet Camii Başkanı Mehmet Üstün örgütün başına geçti.\n\nAncak Belçika İstihbarat Servisi raporunda, Üstün'ün başkanı olduğu Sultan Ahmet Camii'nin, \"aşırılıkçı fikirlerin yayılmasında önemli bir rol oynadığının\" belirtilmesi nedeniyle, Adalet Bakanı Van Quickenborne EMB ile ilgili incelemeyi sürdürdü.\n\nKaynak, Getty Images Fotoğraf altı yazısı, Adalet Bakanı Van Quickenborne, Ekim 2020'de göreve geldikten sonra Belçika Müslümanları Yürütme Kurulu'nun faaliyetlerini incelemeye aldı.\n\nBu sırada Echallaoui devlet aleyhine dava açtı. Brüksel Mahkemesi, Bakan Van Quickenborne'un Echallaoui’nin görevden alınmasını istemesinin, \"din ve dernek kurma özgürlüğünün asılsız ve çok ciddi bir ihlali\" olduğu gerekçesiyle, geçen hafta devletin 5 bin euro tazminat ödemesine karar verdi.\n\nKarara itiraz eden Adalet Bakanı Perşembe sabahı, EMB'nin tanınırlığını iptal ederek, \"Belçika Müslümanlarının resmi temsilcisi\" unvanına son verildiğin açıkladı.\n\nBelçika Adalet Bakanı Van Quickenborne'a göre, \"muhafazakar kulüp\" diye adlandırdığı örgüt, Belçika'daki Müslümanların kendi hikayelerini yazmalarının önünde engel oluşturuyor.\n\nVan Quickenborne, Belçika Radyosu'na yaptığı açıklamada, EMB ile ilgili rahatsızlığını şu sözlerle dile getirdi:\n\n\"Birçok 3. ve 4. kuşak Müslüman, menşe ülkelerinden kurtulmak ve ülkemizdeki Müslüman toplumun temsilcisi olmak istiyor, ancak duvara tosluyorlar. Onlar da Yürütme Kurulu'nun entrikalarından bıktı. Onlara ulaşmak istiyorum.\"\n\nBelçikalı bakan, ilerleyen günlerde, şeffaf ve yeni bir örgüt kurulmasından yana olduğunu belirterek, \"Din özgürlüğü verildiğinde bunu organize etmek, resmen tanınmış örgütlere kalmış, bana ya da hükümete değil. Şartlar koymuyoruz. Ben sadece ödediğimiz 600 bin euronun karşılığını istiyorum. Her yıl bu destek, iyi yönetim, temsiliyet ve şeffaflık olduğu için veriliyor\" diye konuştu.\n\nKaynak, EMB Fotoğraf altı yazısı, Ü﻿stün: Kamu görevlileri kiliseye, kilise görevlileri de devlete karışamaz.\n\n'﻿Şaşkınlık içindeyiz'\n\nBelçika Müslümanları Yürütme Kurulu Başkanı Mehmet Üstün'ün avukatı, hükümetin kararını medyadan öğrendiklerini ve şaşkınlık içinde olduklarını belirterek, örgütün son aylarda yeniden yapılanma konusunda önemli adımlar attığını savundu.\n\nBaşkan Mehmet Üstün de, Twitter hesabından yaptığı açıklamada, din işleri ile devletin pratikte ayrı olduğunu vurgulayarak, \"Kamu görevlileri kiliseye, kilise görevlileri de devlete karışamaz\" dedi.\n\nBelçika Müslümanları Yürütme Kurulu, geçen ay Bakan Van Quickenborne hakkında ihlal suçlamasıyla, uluslararası insan hakları örgütlerine şikayette bulunmuştu.\n\nÖrgüt, Van Quickenborne'nun, EMB ile ilişkileri açık bir şekilde koparmaya çalıştığını savunuyor.\n\nBelçika Müslümanları Yürütme Kurulu, 1999 yılında ülkedeki tüm Müslümanları temsil etmesi gereken kuruluş olarak hükümet tarafından resmen tanındı.\n\nEMB, din öğretmeni olmak isteyenlere rehberlik etmenin yanı sıra, okullarda İslam derslerinden de sorumluydu.\n\nAyrıca cami ruhsatlarının verilmesi, devlet tarafından tanınan yerel Müslüman toplulukların idari yönetiminin denetlenmesi ve Müslümanlar için mezarlıklar sağlanması da örgütün sorumlulukları arasındaydı.",
    "Belçika'da Yeni Flaman İttifakı lideri Bart De Wever: İflas ettik, Yunanistan'a döndük": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Belçika’da mağazalar ışıkları kapatacak, ısıyı düşürecek": "Belçika’da mağazalar ışıkları kapatacak, ısıyı düşürecek\n\nBelçika'da mağazalar enerji tasarrufu için 1 Ekim'den itibaren vitrinlerdeki ışıkları kapatmaya ve sıcaklıkları düşürmeye karar verdi.\n\nSozcu.com.tr\n\nYazıları büyüt\n\nYazıları küçült\n\nStandart boyut\n\nBelçika Ticari İşletmeler Federasyonu (Comeos), enerji krizi nedeniyle “sorumlu ticaret” başlığı altında yeni tasarruf tedbirleri uygulanacağını açıkladı. Buna göre, 1 Ekim’den itibaren süpermarketler, giyim mağazaları, güzellik salonları, elektronik eşya mağazaları, yapı ve dekorasyon mağazaları, oyuncakçılar ve kitapçılar enerji tüketimlerini azaltacak.\n\nÜlkedeki binlerce mağaza ve dükkan, kapanma saatlerinden 1 saat sonra vitrin ışıklarını ve iç aydınlatmaları kapatacak. Mağazalar, içerideki sıcaklığı da 19 dereceyle sınırlandıracak. Ayrıca, ısı kaybı yaşanmaması için mağazaların girişleri kapalı tutulacak.\n\nSöz konusu tasarruf tedbirleri, ülkedeki restoran ve kafeleri kapsamayacak.\n\nBelçika hükümeti, kamu binalarında 19.00-06.00 saatlerinde aydınlatmaların kapatılması, ısıtmanın en yüksek 19 dereceye ayarlanması kararı almıştı. (AA)\n\nİlginizi Çekebilir Belçika'da enerji krizine karşı faturalarda indirim yapılacak",
    "Belçika’da Bir Tavuk Cinsiyet Değiştirdi!": "Belçika’da kümesi olan bir vatandaş, bir sabah uyandığında hiç horoz olmayan kümesindeki bir tavuğun aniden horoz gibi ötmeye başladığını fark etti. Peki bu nasıl oluyor? Bir tavuk cinsiyet değiştirerek horoza dönüşebilir mi?\n\nJonas Verdickt, Belçika’nın küçük bir kasabasında yaşayan, tavukları olan sıradan bir vatandaş. Geçtiğimiz hafta bir sabaha büyük bir şaşkınlıkla uyanan Verdickt, dünyanın gündemine oturmuş durumda. Verdickt’in tavuklarından biri birdenbire horoz gibi ötmeye ve görünüşünde de değişimler yaşanmaya başladı.\n\nKümesinde hiç horozu olmayan ve sadece tavuk besleyen Verdickt, koronavirüs nedeniyle karantinada olduğu süre boyunca hayvanlarıyla bol bol vakit geçirmiş. Bu süre boyunca ‘Belle’ isimli tavuğunun dişilikten erkekliğe detaylarıyla izleyen Verdickt, tavuğunun daha sağlam bir ibik yapısına ve erkeksi duruşa da sahip olduğunu söylüyor. Peki böyle bir şey gerçekten mümkün olabilir mi? Bizim açımızdan son derece şaşırtıcı olan bu durum bilim insanları için oldukça normal bir şey.\n\nTavuk nasıl horoza dönüşebilir?\n\nNadir de olsa böyle bir durumun görülebileceğini belirten uzmanlar, bunun tamamen kromozomlarla alakalı bir şey olduğunu açıkladı. Uzmanlar, insanlarda olduğu gibi, tavuklarda da cinsiyeti belirleyen şeyin kromozomlar olduğunu belirtti. Yani hem dişi hem de erkek kuş türlerinde iki özdeş Z kromozomu bulunuyor ve bunlar cinsiyetin belirlenmesini sağlıyor.\n\nKuş türlerindeki farklı kromozomlar, ZW olarak aldandırılıyor. Bu kromozom farkı yüzünden dişi kuşlarda yalnızca bir tane gelişmiş yumurtalık bulunuyor ve bir tavuğun soldaki yumurtalığında kanser ya da kist gibi hastalık olursa, gelişmemiş sağ yumurtalık devreye giriyor. Bu noktada ise yumurtalık ve testis karışıyor ve erkeksi hormonlar salgılanıyor. Bunun sonucunda tavuklar aniden ötmeye başlayabiliyor ve hatta erkek cinsel özelliklerine bile sahip olabiliyor.\n\nMuhtemelen Verdickt'in tavuğu da benzer bir durumu yaşadı. Uzmanlar tavuğun kümesteki diğer tavukları dölleyebileceğini de açıkladı.",
    "Belçika’da enflasyon 46 yılın zirvesinde": "BİST hisse verileri 15 dakika gecikmelidir. BİST isim ve logosu \"Koruma Marka Belgesi\" altında korunmakta olup izinsiz kullanılamaz, iktibas edilemez, değiştirilemez. BİST ismi altında açıklanan tüm bilgilerin telif hakları tamamen BİST'e ait olup, tekrar yayınlanamaz. Veriler tarafından sağlanmaktadır.\n\nwww.sozcu.com.tr internet sitesinde yayınlanan yazı, haber, video ve fotoğrafların her türlü hakkı Estetik Yayıncılık A.Ş.’ye aittir. İzin alınmadan, kaynak gösterilerek dahi iktibas edilemez.\n\nCopyright © 2022 - Tüm hakları saklıdır. Estetik Yayıncılık A.Ş.",
    "Enerji krizi: Belçika Enerji Bakanı gaz fiyatlarının AB çapında sınırlanmasını önerdi, 'Hiçbir şey yapmazsak önümüzdeki kışlar korkunç geçecek\" dedi": "Belçika: Gaz fiyatları AB çapında sınırlandırılmazsa önümüzdeki kışlar korkunç geçecek\n\n29 Ağustos 2022\n\nYusuf Özkan, Lahey\n\nKaynak, Reuters Fotoğraf altı yazısı, Almanya'nın Dresden kentindeki Frauenkirche (Meryem Ana) kilisesi enerji tasarrufu nedeniyle artık geceleri ışıklandırılmıyor.\n\nBelçika, yaklaşan kış öncesi yüksek enerji faturalarının önüne geçebilmek için Avrupa Birliği (AB) genelinde gaz fiyatlarının sınırlandırılmasını istiyor.\n\nMart ayından bu yana bu konuda AB'den adım bekleyen Belçika hükümetinin danışma komitesi yarın gaz fiyatlarının ülke çapında sınırlanmasını görüşecek.\n\nBelçika Enerji Bakanı Tinne van der Straeten, \"Hiçbir şey yapmazsak önümüzdeki 5-10 kış korkunç geçecek\" dedi.\n\nRusya'nın 24 Şubat'ta Ukrayna'yı işgale başlaması sonrası Moskova'yla yaşanan gaz krizi üzerine Belçika Başbakanı Alexander De Croo, Mart ayında AB'nin yürütme organı olan Avrupa Komisyonu'na, enerji fiyatları için Avrupa genelinde üst sınır belirlenmesi önerisinde bulunmuştu.\n\nKomisyon, bu öneriyi araştıracağını bildirdi ancak aradan 6 ay geçmesine rağmen bu konuda herhangi bir adım atılmadı.\n\nBelçika hükümeti, Avrupa dışındaki gaz satıcısı şirketler için bir tavan fiyat belirlenmesini istiyor. Bütün AB ülkelerinin bu sınırı kabul etmesini ve daha yüksek fiyat vermemesini öneriyor ve bu yolla yüksek fiyat talebinin önünün kesilebileceğini düşünüyor.\n\nBelçika hükümetine göre, AB üyesi İspanya zaten elektrikte bu tavan fiyat sınırlamasını uyguluyor. Avrupa Komisyonu'nun izniyle, İspanya'da elektrik için megavat saat başına 180 euro ödeniyor. Belçika'da ise, elektrik, megavat saat başına 400 eurodan satılıyor.\n\nBelçika, elektrik ve doğalgaz için bütün üye ülkelerde geçerli ortalama bir sabit fiyat belirlenerek, İspanya örneğindeki gibi ucuz enerji sağlanabileceğini savunuyor.\n\nBelçika Enerji Bakanı Tinne van der Straeten, Avrupa genelinde bir fiyat sınırı getirilmesinin, enerji faturalarını aile başına yılda 770 euro azaltabileceğini vurgulayarak, \"Buna acilen ihtiyaç var. Yılda 770 euro tasarruf, sorunun ne kadar büyük olduğunu ve ne kadar kâr elde edildiğini gösteriyor. Piyasayı biraz sakinleştirmeliyiz\" dedi.\n\n'Elektrikte üretim maliyeti aynı ama satış fiyatı rekor düzeyde'\n\nBakan Tinne van der Straeten, Avrupa'da enerji piyasasının başarısız olduğunu ve acilen bir reforma ihtiyaç duyulduğunu vurgulayarak, elektrikte üretim maliyetinin aynı kalmasına rağmen fiyatlarda suni bir şişme olduğunu söyledi:\n\n\"Şu anki durum artık birçok aile ve şirket için sürdürülebilir değil. Elektrik geçen yılki kadar ucuza üretiliyor ama rekor fiyatlara satılıyor. Reform yaparak, aşırı kârlarla mücadele etmeliyiz. Belçika bu konuda başı çekiyor ve bu hafta Avrupa Komisyonu ile Belçika'nın bir Avrupa fiyat tavanı önerisini tartıştı. Almanya gibi Belçika'nın görüşünü paylaşan ülkelerin sayısı artıyor. Konuşma zamanı bitti, şimdi karar zamanı. Avrupa bu sınırlamayı yapmazsa, Belçika düzeyinde neler başarabileceğimize bakmamız gerekecek.\"\n\nVan der Straeten, enerji şirketlerinin elde ettiği yüksek kârlarla mücadele için, İtalya örneğini de verdi. Belçikalı bakan, İtalya'daki gibi, yüksek kâr elde eden şirketlere fazladan vergi uygulanmasını savundu.\n\nBelçika Başbakanı Alexander De Croo da, \"Bu sorunu enerji kontrolleri ve vergi indirimleriyle çözmeye devam edemeyiz\" dedi.",
    "İzmirli iş insanları Belçika pazarında": "EGİAD'da Belçika Başkonsolosluğu Brüksel Bölgesi Ekonomi ve Ticaret Ataşeliği iş birliği ile Invest in Brussels başlıklı etkinlik düzenlendi. Belçika'nın ekonomisi, coğrafi konumu, gelişmiş ulaşım ağı ve çeşitli endüstriyel ve ticari yapılarının masaya yatırıldığı etkinlikte, 2 ülke arasındaki ticaret hacminin artırılması hedeflendi. EGİAD Başkanı Alp Avni Yelkenbiçer'in ev sahipliği yaptığı toplantıya Brüksel Bölgesi Ekonomi ve Ticaret Ateşesi Stefano Missir di Lusignano, Brüksel Bölgesi Ticaret ve Yatırım Temsilcisi Müge Kaçar, Belçika Türkiye Ticaret Odası Başkanı Tuğrul Şeremet, Brüksel Barosu Avukatı ve Yatırım Uzmanı Başar Yılmaz, Brüksel Barosu Avukatı ve Yatırım Uzmanı Burak Karakaya, İZFAŞ Uluslararası İlişkiler Koordinatörü Tuğçe Cumalıoğlu konuşmacı olarak katıldı. Toplantının açılış konuşmasını yapan EGİAD Başkanı Yelkenbiçer, Türkiye'nin 17'nci büyük ticaret ortağı Belçika ile ticari bağlantıları geliştirmeye öncelik verdiklerini dile getirerek, dış ticaret elçileri kapsamında yurt dışı ile ortaklık ve iş birliklerini hızlandırdıkları kaydetti.\n\n'ÇEVRE ÜLKELERİN SANAYİLERİYLE ENTEGRE'\n\nEGİAD üyelerinin yüzde 60'ının yurt dışı ile ortaklık, dış ticaret ve benzeri şekillerde iş birlikleri bulunduğunu belirten Yelkenbiçer, \"2 ülkenin ticari bağlantılarının geliştirilmesi konusunda önemli rol almayı hedefliyoruz. Dünya ticaretine bağlı olan ülkeler arasında Avrupa topluluğunun kurucu devletlerinden biri olan Belçika, ihracatının dörtte üçünü diğer AB ülkeleri ile gerçekleştirmekte ve AB ülkelerinin ekonomilerinin birbirleri ile entegre olmasını desteklemektedir. Türkiye Belçika'ya 2021 yılında 4,9 milyar dolarlık ihracat yaparken Belçika'dan 5,6 milyar dolarlık ithalat yapmıştır. Dünyanın en büyük 25'inci ekonomisi olan Belçika, Batı Avrupa'nın merkezinde bulunması ve çok kültürlü yapısı dolayısıyla stratejik bir avantaja sahiptir. Avrupa'daki diğer ülkelere ulaşım ve iletişim açısından gelişmiş bir altyapıya sahip olan Belçika, ulaşım ve lojistikte liman, kara yolu, hava yolu ve demir yolu ağı ile çevre ülkelerin sanayileriyle entegre olmuş durumdadır. Belçika, Dünya Bankası İş Yapma Kolaylığı endeksinde 46'ncı sırada yer almaktadır ve EGİAD'ın iş kültürü açısından da yakın markajındadır\" dedi.\n\nEGİAD'DAN AVRUPA'YA DIŞ TİCARET ELÇİLERİ\n\nTürkiye ile Belçika arasındaki kadim dostluk ve yakın ilişkinin yüzyıllardır devam ettiğini dile getiren Yelkenbiçer, şu ifadeleri kullandı:\n\n\"Belçika ve Türkiye ilişkilerindeki pozitif deneyimler özellikle ekonomik dinamizmin de istikrarlı bir şekilde işlemesini mümkün kılabilmektedir. Çok önem verdiğimiz EGİAD Dış Ticaret Elçileri projesi ile yurt dışında şirket kurmak veya doğrudan ihracat yapmak isteyen üyelerimiz ile halihazırda bu konuya hakim ve yurt dışı yatırımları olan EGİAD üyelerini bir araya getirerek iş ağlarını güçlendirmeyi hedefliyoruz. Bugüne kadar EGİAD üyelerimiz içinden Hollanda, Almanya, İtalya, Sri Lanka, Karadağ, Belçika ülkelerine EGİAD dış ticaret elçilerimizi atadık.\"\n\nEGİAD olarak dış ticareti; yabancı ülkelerde yatırımı ve ülkeye yabancı sermaye gelmesini oldukça önemsediklerini anlatan Yelkenbiçer, 2 ülke arasındaki ticaretin daha da artmasını ve kurumlar arasındaki iş birliklerinin pekişmesini istediklerini kaydetti.\n\n'İZMİR'İN KAPILARI DÜNYAYA AÇILIYOR'\n\nToplantıda yaptığı konuşmada Brüksel'e yatırım yapmanın nedenleri hakkında bilgi veren Brüksel Bölgesi Ekonomi ve Ticaret Ateşesi Stefano Missir di Lusignano da ihracata dönük firmalar için AB'nin önemli bir pazar olduğuna dikkati çekerek, \"İzmir'in dünya ve Avrupa ile ticareti yeni değil. Güzel şehrin medeniyeti nesilden nesile oynadığı önemli rolü biliyoruz. İncir, zeytinyağı ve endüstriyel ürünler, burada yetişen ürünlerin kalitesini bize gösteriyor. Bu ürünler dünyanın dört yanına ihraç ediliyor\" diye konuştu.\n\nBRÜKSEL'DE 'İZMİR EVİ'\n\nİzmir-Brüksel İrtibat Ofisi tanıtımı hakkında bilgi veren İZFAŞ Uluslararası İlişkiler Koordinatörü Tuğçe Cumalıoğlu da Büyükşehir Belediyesi olarak Brüksel'de 'İzmir Evi'ni açtıklarını belirterek, sözlerini şöyle sürdürdü:\n\n\"İzmir'in kapılarını dünyaya açmak istiyoruz. Küresel ticaret, turizm, kültür ve cazibe merkezi haline getirmek için çalışıyoruz. Brüksel'de kurulan İzmir Evi her İzmirlinin orada kendini evinde hissedeceği bir ortam sağlayacak. Brüksel en önemli siyaset stratejik noktalardan biri. Küresel siyaset için çok önemli kurumlar var. Bölge ve sivil toplum kuruluşları ile büyük özel sektör firmalarına ev sahipliği yapıyor. Brüksel'in İzmir Evi için doğru adres olduğuna inandık. Avrupa Birliği'nin başkenti olmakla birlikte Birleşmiş Milletler ve NATO gibi önemli uluslararası kuruluşların yer aldığı Brüksel aslında diplomasinin de başkenti. Uluslararası çeşitliliğe kucak açan Brüksel'de nüfusun yaklaşık yüzde 70'i Belçika kökenli olmayanlardan oluşuyor. Bunların bir kısmı sonrasında vatandaşlık alarak toplumsal uyum gelişmesine katkıda bulunuyor. Tüm bunlar doğrultusunda Brüksel'in İzmir evi için en doğru adres ve başlangıç noktası olduğuna inandık.\"\n\nAvrupa Konseyi Parlamenterler Meclisi 2022 Avrupa Ödülü'ne bu yıl İzmir'in layık görüldüğünü ifade eden Cumalıoğlu, \"Bu ödül her yıl Avrupa idealini desteklemede en faal şehre veriliyor. Avrupa değerlerini bu denli benimsemiş bir kent olarak AB başkentinde şehrimizin uluslararası iş birliklerini güçlendirecek görüşmeler yapabilecek İzmir'in kent diplomasisi ve faaliyetlerini birinci ağızdan aktarabileceğiz. İzmir Evi kentimiz yararına lobi çalışmalarının artmasını sağlayacak. İzmir Evi Avrupa'da İzmir ile ilgili olan etkinliklere ve iş birliği çalışmalarına hızlıca erişim sağlayacak. Gerek özel sektör gerek kamu tarafından partnerlerle tanışma ve etkinliği artıracaktır. Bu sayede AB ve özellikle Brüksel merkezli fon ödül ve her türlü gelişme İzmir'e düzenli olarak rapor edilebilecek. Ülkelerden daha çok şehirlerin yarıştığı bir dünyaya ilerlediğimiz günümüzde İzmir'in bütünüyle temsil edilmesine katkı sağlayacaktır\" ifadesini kullandı.\n\nBrüksel Barosu avukatı ve yatırım uzmanı Başar Yılmaz ile Burak Karakaya, Brüksel'e iş kurmak için atılması gereken adımlarla ilgili katılımcılara bilgi verdi. Toplantı Belçika Türkiye Ticaret Odası Başkanı Tuğrul Şeremet, Belçika ile ticaret yaparken dikkat edilmesi gereken lojistik ve pratik önerileri aktardı. Şeremet, Alsancak ve Aliağa limanları nedeniyle İzmir'in Belçika ticaretiyle doğrudan bağlantısı olduğunu belirterek, Ukrayna-Rusya savaşı nedeniyle ticari ve lojistik açıdan Türkiye'nin coğrafi olarak daha da değerlendiğini aktardı.\n\nToplantıda Türkiye'den Belçika'ya yapılan ihracatta motorlu taşıtlar, yedek parça ve aksesuarları, çinko cevheri, mücevher eşyası, tekstil ürünleri, makine ve teçhizat, plastik ürünlerin ilk sıralarda yer aldığı belirtildi. İthalatta ise dökme demir, petrol yağları, etilen polimer, ilaç sanayi, kimya ve ilişkili sanayi ürünleri, plastik, otomobil parçaların önemli yer tuttuğu ifade edildi. Brüksel Barosu avukatı ve yatırım uzmanı Başar Yılmaz ile Burak Karakaya, Brüksel'e iş kurmak için atılması gereken adımlarla ilgili katılımcılara bilgi verdi. Toplantı, Belçika Türkiye Ticaret Odası Başkanı Tuğrul Şeremet'in Belçika ile ticaret yapmak lojistik ve pratik önerilerle ilgili konuşması ve soru cevap kısmının ardından sona erdi. (DHA)",
    "Belçika Hakkında Her Şey; Belçika Bayrağının Anlamı, Belçika Başkenti Neresidir? Saat Farkı Ne Kadar, Para Birimi Nedir?": "Belçika Hakkında Her Şey; Belçika Bayrağının Anlamı, Belçika Başkenti Neresidir? Saat Farkı Ne Kadar, Para Birimi Nedir?\n\nGallia Belgica, Romalıların imparatorluklarının kuzey sınırı olan Galya'nın kuzey kesimine verdikleri isimdi. Modern zamanların başlarında isim, alçakta kalan ülkeler için eşanlamlı olarak kullanıldı. 1830 devrimi ve bağımsız bir krallığın kurulmasından sonra Belçika, ülkenin resmi adı oldu. Belçika, kültür ve eğitimin kontrolünden sorumlu üç dil topluluğundan ve ekonomik kalkınma, altyapı ve çevrenin kontrolünden sorumlu üç bölgesinden oluşan federal bir devlettir.\n\nHaber devam ediyor\n\nHaber devam ediyor\n\nBelçika Hakkında Her Şey\n\nBelçika, kuzey Avrupa ovasının batı ucunda yer almakta olup, 11.780 mil kare (30.510 kilometre kare) bir alanı kaplamaktadır. Komşu ülkeler Fransa, Lüksemburg, Almanya ve Hollanda'dır. İki ana nehir, her ikisi de Fransa'da başlayan ve Hollanda'ya doğru akan Schelde ve Meuse'dir. Arazi giderek güneye doğru yükselir. Flanders (ülkenin kuzey kısmı) Wallonia'dan (güney kısmı) daha az engebelidir. Almanca konuşan nüfus, Almanya ve Lüksemburg sınırlarında yaşıyor.\n\nBelçika, 2000 yılında şehirlerde yaşayan 10 milyonluk nüfusun yaklaşık yüzde 97'si ile dünyanın en kentleşmiş ve yoğun nüfuslu ülkelerinden biridir. Başkent Brüksel yaklaşık 1 milyon nüfusa sahiptir ve ikinci şehir olan Antwerp, yarım milyon nüfusa sahiptir. Ülkenin orta ve kuzey kesimleri yoğun bir orta ve küçük şehir ağıyla kaplıdır ve insanlar bir şehirde yaşayıp başka bir şehirde çalışabilirler. Nüfusun yaklaşık yüzde 55'i Flanders'ta, yüzde 35'i Valonya'da ve yüzde 10'u Brüksel'de yaşıyor.\n\nYüzde 5 ila 6'sı yoksulluk sınırına yakın yaşayan nispeten eşit bir servet dağılımı vardır. Nüfusun çoğunluğu orta sınıftır. Büyük çoğunluğu eğitim ve profesyonel yaşam için eşit fırsatlara sahiptir. Çok kapsayıcı bir sosyal güvenlik sistemi mevcuttur.\n\nAna diller Hollandaca ve Fransızca'dır. Aynı zamanda ortak resmi dillerdir. Almanca da üçüncü ulusal dil olarak kabul edilse de ulusal yönetimde çok sık kullanılmamaktadır. Fransızca, Fransız kökenli feodal beyler, özellikle de Brüksel'i ana ikamet yeri olarak seçen Burgonya dükleri tarafından siyasi seçkinlerin dili olarak tanıtıldı. On sekizinci yüzyılda, Fransızca burjuvazi tarafından geniş çapta benimsendi ve 1830'da resmi dil olarak kabul edildi.\n\nSiyasi sembolizm bölgeye ve sosyopolitik çevreye göre farklılık gösterir. En güçlü ulusal semboller Monarşi ve milli futbol takımıdır. Milli marş Brabançonne okullarda öğretilmiyor ve yaygın olarak bilinmiyor. 1830 devrimi sırasında yazılan orijinal şarkı, Hollanda kralının \"keyfi\" gücüne karşı isyanı yüceltiyordu. Daha sonra, krala ve yasaya itaati özgürlükle aynı temele yerleştiren daha hafif bir versiyonla değiştirildi. Flaman siyasi kültüründe semboller, ülkenin diğer bölgelerine veya bir bütün olarak ulusa göre daha çok sayıda ve daha güçlüdür.\n\nHaber devam ediyor\n\nHaber devam ediyor\n\nBelçika dünyanın elmas başkenti olarak kabul edilir. Elmas endüstrisinin yıllık cirosu 1996'da yaklaşık 23 milyar dolar (ABD) idi ve Belçika ekonomisine yaklaşık 3 milyar dolar (ABD) katkıda bulundu. Belçika aynı zamanda kireçtaşı, dolomit, mezgit, sodyum sülfat, silis kumu ve mermer gibi birçok endüstriyel mineralin önemli bir üreticisidir.\n\nBelçika Bayrağının Anlamı\n\nBelçika bayrağı siyah, sarı ve kırmızı olmak üzere üç dikey çizgiden oluşmaktadır. Siyah Flamber şehrinin siyah aslanını, sarı Bhavna şehrinin sarı aslanını ve kırmızı ise Lüksemburg şehrinin kırmızı aslanını temsil etmektedir.\n\nBelçika’nın Başkenti\n\nHaber devam ediyor\n\nHaber devam ediyor\n\nBelçika'nın başkenti Brüksel'dir.\n\nBelçika’nın Para Birimi\n\nBelçika'nın para biri Euro'dur.\n\nBelçika İle Türkiye Arasındaki Saat Farkı\n\nTürkiye Belçika'dan bir saat ileridedir. Türkiye'de saat 09:30 ise Belçika'da 08:30 demektir.",
    "Belçika Başbakanı De Croo'dan 'savaş ekonomisi' uyarısı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Türk Yıldızları Belçika semalarında gösteri uçuşu yaptı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Eski ABD Başkanı Bush’a yönelik saldırıyı 'Belçika istihbaratı önledi'": "Eski ABD Başkanı Bush’a yönelik saldırıyı 'Belçika istihbaratı önledi'\n\n17 Eylül 2022\n\nYusuf Özkan, Lahey\n\nKaynak, Getty Images\n\nABD’de bu yılın başlarında Eski Başkan George W. Bush'a yönelik bir saldırı girişiminin Belçika İstihbarat Servisi’nin uyarısı sonrası engellendiği ortaya çıktı.\n\nSuriye’den dönen IŞİD savaşçılarını takibe alan Belçika İstihbarat Servisi (VSSE), dördü Türkiye, Mısır ve Danimarka üzerinden ABD’ye kaçırılan Irak istihbaratının eski üyelerinden oluşan yedi kişilik suikast timine ulaştı.\n\nABD merkezli medya kuruluşlarının, \"FBI, eski Başkan George W. Bush'a yönelik suikasti engelledi” başlığıyla duyurduğu saldırı girişimi, eski Irak istihbaratına bağlı “Al-Raed” (gök gürültüsü) birliği üyeleri tarafından planlandı.\n\nHaberlere göre Iraklı bir sığınmacı olan Shihab Ahmed Shihab liderliğindeki tim, Dallas'taki bir konuşma sırasında Bush'u öldürmeye hazırlanıyordu.\n\nShihab, Bush'un Teksas eyaletindeki Dallas ve Crawford'da bulunan evlerinin çevresinde hazırlık amaçlı keşif gezileri yaptı ve evlerin çevresindeki güvenlik önlemlerini filme aldı.\n\nO dönem ABD güvenlik birimlerinin hedefinde olmayan Shihab, Irak ve Suriye’den dönen IŞİD savaşçıları ile sempatizanlarını takip eden Belçika Gizli Servisi’nin dikkatini çekti.\n\nBelçikalı medyasına göre, VSSE’nin “saldırı gerçekleştirme motivasyonuna sahip potansiyel tehlike” olarak gördüğü bir IŞİD üyesi, aniden Shihab ile sıkı ve düzenli temasa geçti.\n\nGörüşmelerde potansiyel olarak tehlikeli kişiler de dahil olmak üzere insan kaçakçılığı konuları ele alındı.\n\nBelçika İstihbaratı, uzun süren takibin ardından geçen yıl ABD güvenlik makamlarını olası bir \"çok tehlikeli bağlantı\" konusunda bilgilendirildi.\n\nBelçika’nın uyarısının ardından, ABD Federal Soruşturma Bürosu (FBI) tarafından hızla bir soruşturma başlatıldı.\n\nGeçen yıl Kasım ayında bir FBI ajanı sahte kimlikle Shihab Ahmed Shihab’la iletişim kurarak saldırı timine sızmayı başardı.\n\nIrak’ın işgalindeki rolü nedeniyle eski Başkan George W. Bush'u öldürmek istediğini söyleyen Shihab, FBI ajanı olduğunu bilmediği hücrenin yeni üyesinden, sahte polis veya FBI kimliği ve rozeti bulması için yardım istedi.\n\nBu yılın başlarında FBI operasyonu sonucu gözaltına alınan Shihab, “Al-Raed” birliğinin 7 üyesinin Başkan Bush’a yönelik saldırı planını itiraf etti.\n\nFBI, suikast amacıyla Türkiye, Mısır ve Danimarka üzerinden ABD’ye kaçırılan hücre üyelerini gözaltına alarak, Bush’a yönelik saldırıyı önledi.\n\nVSSE’ye göre, Belçika'nın, ABD’ye verdiği “altın tüyo” sayesinde, Amerikan topraklarında bir terör hücresinin yakalanması ve eski başkana arşı aktif bir saldırı planının çökertilmesi, çok sık rastlanan bir durum değil.\n\nBu nedenle, Belçika İstihbaratı, yaşanan gelişme nedeniyle gurur duyuyor.",
    "*BELÇİKA'DA EYLÜL'DE İŞ DÜNYASI GÜVEN ENDEKSİ -11,8 (ÖNCEKİ -5,8)": "",
    "Belçika’da huzurevinde korkunç olay": "Belçika’da bir huzurevinde kalan ileri yaştaki 3 kişinin, ayak parmaklarının arasından fazla insülin enjekte edilerek öldürüldüğü belirlendi.\n\nBelçika basınındaki haberlere göre, ülkenin batısında bulunan Oostrozebeke kasabasındaki huzurevinde insülinle işlenen 3 cinayetin dışında 6 da cinayet teşebbüsü bulunduğu ortaya çıktı. İlk olarak Temmuz 2020’de başladığı belirtilen olaylarda, huzurevinde kalan bazı kişilere yaklaşık 1 yıl boyunca fazla dozda insülinin iğneyle verildiği saptandı. İğne izlerinin görülmemesi için insülinin ayak parmakları arasından yapıldığı tespit edildi.\n\nBazı yaşlılara şeker hastalığı bulunmamasına rağmen insülin verildiği belirtildi.\n\nİnsülin iğneleri nedeniyle ileri yaşlardaki 3 kişinin hayatını kaybettiği bildirildi. Ayrıca 6 kişiye daha fazla dozda insülin verildiği, ancak bu kişilerin hayatta kaldığı kaydedildi.\n\nHuzurevi sakinlerine insülin iğnelerini kimin yaptığı bilinmiyor. Covid-19 salgını döneminde huzurevine erişimin sınırlı olması ve insülin iğnelerinin kilit altında tutulması nedeniyle şüpheler huzurevi çalışanları üzerinde yoğunlaşıyor.\n\nPolisin cinayetlerle ilgili soruşturma yürüttüğü, çok sayıda kişinin sorgulandığı vurgulanıyor. (AA)",
    "Belçika Türkiye maçı CANLI izle! Belçika - Türkiye maçı canlı skor": "EuroBasket 2022'de heyecan devam ediyor. A Grubu 4. maçında A Milli Basketbol Takımı'mız, Belçika karşı karşıya geliyor. Başantrenör Ergin Ataman yönetimindeki milliler, zorlu mücadelede kazanan taraf olmak istiyor.\n\nMAÇI CANLI İZLEMEK İÇİN TIKLAYIN\n\n\n\n12 Dev Adam gruptaki ilk 3 maçtan 2 galibiyet ve 1 mağlubiyet çıkardı. Belçika'nın da Türkiye ile aynı puanı bulunuyor.\n\nGrupta Gürcistan ile oynanan ve gergin geçen karşılaşma nedeniyle salon ve etrafında geniş güvenlik önlemlerinin alındığı dikkati çekti.\n\nBELÇİKA - TÜRKİYE MAÇI HANGİ KANALDA CANLI YAYINLANIYOR?\n\nA Milli Takım'ın Belçika ile karşı karşıya geldiği müsabaka NTV'den canlı yayınlanıyor.",
    "Türkiye-Belçika siyasi istişareleri Ankara'da yapılacak": "Türkiye-Belçika siyasi istişareleri, Dışişleri Bakan Yardımcısı ve AB Başkanı Büyükelçi Faruk Kaymakcı ile Belçika Dışişleri, Dış Ticaret ve Kalkınma İşbirliği Bakanlığı'ndaki muhatabı Büyükelçi Jeroen Cooreman başkanlıklarında bugün Ankara’da gerçekleştirilecek.\n\nİstişarelerde, Belçika ile ikili ilişkilerin tüm boyutlarıyla ele alınması ve Türkiye-AB ilişkileri ile bölgesel konular hakkında görüş alışverişinde bulunulması öngörülüyor.",
    "Fransa Belçika maçı ne zaman, saat kaçta, hangi kanalda?": "",
    "Belçika'da inşaat şirketlerinin yarıdan fazlası projeleri durdurdu": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Belçika’da ruh sağlığı için “ücretsiz müze ziyareti” planı": "Belçika’da psikiyatristler hastalarının ruh sağlığı için reçetelerine “ücretsiz müze ziyareti” yazabilecek.\n\nBaşkent Brüksel bölgesinde başlayan pilot projeyle Dünya Sağlık Örgütü’nün (DSÖ) araştırmasının sonuçları hayata geçirilecek. DSÖ’nün araştırmasında, müze ziyaretinin “insanların stresini azalttığı ve hayatı daha anlamlı kıldığı” sonucu ortaya koyulmuştu.\n\nBrüksel kenti yetkilileri de kültürel faaliyetlerin ruh sağlığı için büyük önem taşıdığını vurgulayarak terapi desteği olarak bu uygulamayı hayata geçirdiklerini bildirdi.\n\nBu sayede psikiyatristler hastalarının tedavi planı dahilinde diğer unsurlara ek olarak ücretsiz müze ziyaretini reçetelerine dahil edebilecek. Böylece hastalar Brüksel’deki çok sayıda müzeye ücretsiz ziyarette bulunabilecek.\n\nPilot proje 6 ay devam edecek. Her hasta bu süre içinde 5 kez müze ziyareti yapabilecek. Ziyaret edilebilecek müzeler arasında şehrin turistik merkezi Grand Place’taki Kent Müzesi, Moda ve Dantel Müzesi, Kanalizasyon Müzesi, Brüksel’in simgesi Manneken Pis heykelinin kıyafetlerinin sergilendiği müze ile Modern Sanat Merkezi gibi yerler bulunuyor.\n\nProjeyle özellikle az gelirli kişilerin kültürel faaliyetlere erişiminin artırılması da hedefleniyor. (AA)\n\n",
    "Carrefour, Belçika'da enflasyonla mücadele için 100 üründe fiyatı dondurdu": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Belçika'daki yüksek barınma maliyetleri Erasmus öğrencilerini caydırıyor": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Belçika’da iki Türk’e ‘gelecek vadeden bilim insanı’ ödülü": "Belçika’da iki Türk’e ‘gelecek vadeden bilim insanı’ ödülü\n\nBelçika'da çalışmalarını yürüten Türk bilim insanları araştırmacı kimyager Sibel Üğdüler ile nörolog Çağatay Aydın, \"gelecek vadeden bilim insanı\" seçildiler.\n\nYazıları büyüt\n\nYazıları küçült\n\nStandart boyut\n\nBelçika ve Hollanda’da yayımlanan Kraliyet Sanat ve Bilim Akademisi’ne bağlı Genç Akademi dergisi ve bilim dergisi EOS Wetenschap, 2013’ten bu yana her yıl Belçika’nın Flaman Bölgesi’nde “Eos Pipet” ödülleriyle gelecek vadeden genç bilim insanlarını seçiyor.\n\nBu yıl ödüle layık görülen 5 genç bilim insanı arasında iki Türk bilim insanı Sibel Üğdüler ve Çağatay Aydın yer aldı.\n\nOYLAMAYA 3 BİN KİŞİ KATILDI\n\nNörolog Steven Laureys başkanlığında, önde gelen bilim insanları ve bilim gazetecilerinden oluşan bir jüri tarafından ödüle layık görülen araştırmacı kimyager Sibel Üğdüler, Gent Üniversitesi bünyesinde çalışmalarını sürdürüyor. Üğdüler, plastik ambalajların daha ucuz ve kaliteli bir şekilde geri dönüştürülmesi için geliştirdiği yöntemler sayesinde dereceye girdi.\n\nKatolik Leuven Üniversitesinden nörolog Çağatay Aydın ise internet üzerinden gerçekleştirilen ve 3 bin kişinin katıldığı oylamada oyların üçte birini alarak okuyucu ödülüne layık görüldü.\n\nAydın’ın araştırması, hangi nöron ağlarının kişinin kendini tanımasına katkıda bulunduğunu ortaya koyarak, şizofreni ve otizm gibi rahatsızlıkların daha ileri düzeyde incelenmesine olanak sağlıyor. (AA)\n\nİlginizi Çekebilir Altın Portakal Film Festivali'nin afiş yüzü ve Onur Ödülleri açıklandı",
    "Belçika Dışişleri Bakanı, Rus işgalindeki Kırım'a yaptığı ziyaretten dolayı özür diledi": "Manas 01 Eylül 2022, 18:55\n\nBelçika Dışişleri Bakanı Hadja Lahbib geçen yıl işgal altındaki Kırım’a yaptığı ziyaret hakkında açıklama yaptı. Ukrayna Dışişleri Bakanı Dmıtro Kuleba’nın mevkidaşı Lahbib ile yaptığı görüşmede konu hakkında açıklama yapıldı.\n\nUkrayna Dışişleri Bakanlığı Basın Servisi, 31 Ağustos 2022 tarihinde Bakan Dmıtro Kuleba’nın Belçika Dışişleri Bakanı Hadja Lahbib ile ikili görüşme gerçekleştirdiğini aktardı. Taraflar, Ukrayna’nın toprak bütünlüğünü korumak için Ukrayna’ya daha fazla yardım yapılması konusunda görüştü. Bu bağlamda, Lahbib ve Kuleba, Belçika’nın yakın zamanda Ukrayna Silahlı Kuvvetlerine tahsis ettiği 8 milyon avroluk mali desteği hakkında bilgi paylaştı.\n\nBAKAN LAHBİB: KIRIM’DA RUS GÜÇLERİNİN BASKILARINI DUYURMAK İSTİYORDUM\n\nBelçika Dışişleri Bakanı Hadja Lahbib, 2021’de işgal altındaki Kırım’a yaptığı geziyle ilgili de açıklamalarda bulundu. Bakan Lahbib yapmış olduğu ziyaretiyle ilgili, “Geçen yıl bir gazeteci ve belgesel yapımcısı olarak Ukrayna yasalarını ihlal ederek, Kırım’ın Akyar (Sivastopol) şehrini ziyaret ettim. Belgesel yapımcısı olarak, Rusya’nın kültürü nasıl bir güç ve propaganda aracı olarak kullandığını ve sanatçıların böylesine zor bir tarihsel dönemde nasıl baskı altında yaşayabildiğini gösteren bir projeyi hayata geçirdik. Bu ziyaretin bu koşullar altında gerçekleşmesinden içtenlikle üzüntü duyuyorum” ifadesini kullandı.\n\nAyrıca Bakan Lahbib, Ukrayna’nın egemenliğini ve toprak bütünlüğünü ve ayrıca Kırım’ın Ukrayna’nın ayrılmaz bir parçası olarak statüsünü her zaman savunduğunu dile getirdi. Aynı zamanda Bakan Lahbib’in, Ukrayna halkına verdiği desteğin ve Belçika’nın barışın yeniden sağlanmasına ve Ukrayna’nın restorasyonuna katkıda bulunmaya hazır olduğuna dair kişisel güvence verdiği aktarıldı.\n\nÖte yandan, Ukrayna Dışişleri Bakanı Dmıtro Kuleba, Belçika’nın Ukrayna’nın toprak bütünlüğünü destekleme konusuna samimi ve sadık bağlılığını memnuniyetle karşıladıklarını dile getirdi.\n\nBAKAN LAHBİB 2021 YILINDA İŞGAL ALTINDAKİ KIRIM’A YASA DIŞI ZİYARET DÜZENLEDİ\n\nBelçika’nın yeni dışişleri bakanı, eski gazeteci Hadja Lahbib’in, Temmuz 2021’de Rus işgali altındaki Kırım’ı ziyaret ettiği ortaya çıktı. Basına yansıyan haberlere göre, Lahbib’in geçen sene Akyar’da (Sivastopol) çektiği fotoğrafları sosyal medyada paylaştığını bildirmişti. Belçika Dışişleri Bakanı görevine ülkenin resmi radyo televizyon kanalı RTBF’nin kıdemli gazetecilerinden Hadja Lahbib atandı. Ukrayna merkezli Yevropeyskaya Pravda haber ajansı Lahbib’in geçen sene Rus işgali altındaki Kırım’a yasa dışı ziyaret gerçekleştirdiğini duyurdu. Haber ajansının hazırladığı habere göre, 24 Temmuz 2021 tarihinde Lahbib, Instagram sosyal medya hesabından Akyar’da olduğunu paylaşılmıştı.\n\n\n\nLahbib’in, işgalci yönetimin kontrolü altındaki Lunaçarskıy Sivastopol Akademik Rus Dram Tiyatrosu tarafından organize edilen ve 23-25 Temmuz 2021 tarihleri arasında düzenlenen “Küresel Değerler” adlı festivale katıldığı belirtilmişti.",
    "Belçika son 16’da, Bulgaristan veda etti!": "BİST hisse verileri 15 dakika gecikmelidir. BİST isim ve logosu \"Koruma Marka Belgesi\" altında korunmakta olup izinsiz kullanılamaz, iktibas edilemez, değiştirilemez. BİST ismi altında açıklanan tüm bilgilerin telif hakları tamamen BİST'e ait olup, tekrar yayınlanamaz. Veriler tarafından sağlanmaktadır.\n\nwww.sozcu.com.tr internet sitesinde yayınlanan yazı, haber, video ve fotoğrafların her türlü hakkı Estetik Yayıncılık A.Ş.’ye aittir. İzin alınmadan, kaynak gösterilerek dahi iktibas edilemez.\n\nCopyright © 2022 - Tüm hakları saklıdır. Estetik Yayıncılık A.Ş.",
    "Belçika, 2015 göçmen krizinde AB'nin kotasına uymadığı için dava edildi": "İnsan Hakları Birliği adlı kuruluş, konuyla ilgili açıklamasında, Yunanistan'daki kamplardan AB ülkelerinin alacağı göçmen sayısı hakkında AB'nin 2015'te belirlediği kotaya Belçika'nın uymadığını bildirdi.\n\nO dönem Belçika için belirlenen kotanın 2 bin 415 olduğu, oysa uygulamanın sona erdiği 2017'ye kadar Belçika'nın 677 göçmeni kabul ettiği belirtildi.\n\nYunan adalarındaki kamplarda aşırı göçmen biriktiği aktarılan açıklamada, Belçika'nın \"Yunanistan'daki göçmenleri insani olmayan şartlarda bıraktığı gerekçesiyle insanlığa karşı suç işlediği\" ifade edildi.\n\nKuruluş, bu nedenle devlet aleyhine Brüksel'deki asliye hukuk mahkemesinde dava açıldığını duyurdu.",
    "Belçika, sömürge geçmişini konuşmak için Burundi’ye heyet yolladı": "Burundi Dış İşleri Bakanı Albert Shingiro, yaptığı açıklamada, Belçika parlamentosunun gönderdiği resmi heyeti ağırlamaktan memnuniyet duyduğunu belirtti.\n\nHeyetle Belçika’nın sömürge geçmişine ilişkin konuların ele alınacağını belirten Shingiro, \"Bu acılı geçmişe soğukkanlılıkla yaklaşmalıyız, uzun süredir devam eden anlaşmazlıklarımıza kalıcı bir çözüm bulmak için tabularımızdan uzaklaşarak konuşmalıyız\" ifadelerini kullandı.\n\nBelçika son dönemde ülkenin sömürge geçmişiyle yüzleşmek için resmi adımlar atıyor.\n\nBelçika Kralı Philippe, sömürge döneminin izlerini silme umuduyla Kongo Demokratik Cumhuriyeti'ne (KDC) 8 Haziran 2022’de resmi ziyarette bulunmuştu.\n\nKral Philippe, Kongolu yetkililerin beklentilerinin aksine özür dilememiş ama, \"Kongoluların ve hala acı çeken bütün herkesin huzurunda, geçmişteki yaralar için en derin pişmanlığımı yenilemek istiyorum\" ifadesini kullanmıştı.",
    "Belçika, İspanya Karşısında Sürprize İmza Attı; Manu Lecomte Önderliğinde Kazanmayı Başardı": "2022-09-04T18:15:39+00:00\n\n2022-09-04T18:15:39+00:00\n\n2022-09-04T18:15:39+00:00.\n\nby Eurohoops Team / info@eurohoops.net\n\nFIBA EuroBasket’te milli takımımızın da yer aldığı A Grubu’nda İspanya ile Belçika karşı karşıya geldi. Karşılaşma kıran kırana bir mücadeleye sahne oldu. Başa baş geçen maçta son bölümde savunmada sertliği arttıran Belçika, rakibine kolay sayı şansı vermezken karşılaşmadan 73-83’lük skorla galip ayrıldı.\n\nBelçika grupta ikinci galibiyetini alırken İspanya ise üçüncü maçında ilk yenilgisini yaşadı. Grupta dördüncü maçlarda Belçika, milli takımımız ile karşılaşacakken İspanya ise Karadağ ile karşı karşıya gelecek.\n\n🇧🇪 Belçika savaşıyor, art arda üçlüklerle skorda üstünlüğü ele geçiriyor 🔥🔥#EuroBasket pic.twitter.com/68BR3L6Uuo — Eurohoops Türkiye (@EurohoopsTR) September 4, 2022\n\nİspanya’da İspanya’da Willy Hernangomez 18 sayı – 4 ribaund ile en skorer isim olurken Juancho Hernangomez de 11 sayı – 3 ribaund ile oynadı. İspanya’da devşirme yıldız Lorenzo Brown 11 sayı – 8 asist, Xabi Lopez-Arostegui 7, Usman Garuba ve Dario Brizuela da 6 sayıyla maçı tamamladı.\n\n🇪🇸 Lorenzo Brown çok uzaklardan üçlüğü yolluyor 🎯👌#EuroBasket pic.twitter.com/lKXoR9U7Q5 — Eurohoops Türkiye (@EurohoopsTR) September 4, 2022\n\nBelçika’da Manu Lecomte 20 sayı – 7 ribaund – 4 asist ile öne çıkarken Pierre-Antoine Gillet 14 sayı – 4 ribaund, Retin Obasohan de 11 sayıyla oynadı. Ismael Bako 8 sayı – 7 ribaund, Hans Vanwijn de 8 sayı – 3 asist ile mücadele etti.\n\nÇeyrek skorları:\n\n1. çeyrek: 11-15\n\n2. çeyrek: 33-32\n\n3. çeyrek: 54-57\n\n4. çeyrek: 73-83\n\nBasketbol gündemindeki en son gelişmeleri kaçırmamak için tıklayın!",
    "Belçika'da gösteri yapan Türk Yıldızları, nefesleri kesti!": "",
    "Türk Yıldızları'ndan Belçika'da gösteri uçuşu": "",
    "Belçika GP ile çakıştığı için Spa 24 Saat yarışının tarihi değişti": "Haberi dinle\n\nHem GT World Challenge Europe hem de Intercontinental GT Challenge'ın ayağı olan efsanevi yarış, 29/30 Temmuz tarihleri arasında gerçekleşecekti.\n\nFakat salı günü öğleden sonra 2023 Formula 1 takvimi yayınlandı ve Belçika GP'sinin o hafta sonuna denk geldiği görüldü.\n\nBunun üzerine organizatörler, Spa 24 Saat yarışını 1/2 Temmuz'a aldılar.\n\nGTWCE ve IGTC'nin patronu Stephane Ratel, bu duyuruyu beklediğini ve F1 takviminin yayınlanmasından birkaç saat sonra revize edilmiş takvimlerini yayınlamalarını olanak tanıyan acil durum planlarını çoktan uygulamaya koyduklarını açıkladı.\n\nAutosport'a verdiği demeçte, \"Dünya Dayanıklılık Şampiyonası, ADAC GT Masters ve diğer bazı serilerle çakışmamaya çalışıyoruz, dolayısıyla bu bir zincirleme reaksiyon yarattı.\"\n\n\"GTWCE, Britanya GT Şampiyonası, GT2 Avrupa Şampiyonası ve FFSA GT Fransa Şampiyonası'nda toplam 14 tarihi değiştirmek zorunda kaldık; bunları değiştirmek için pistlerle birlikte çalışabildiğimiz için minnettarız.\" dedi.\n\nGTWCE'nin Endurance Cup etkinliği planlanandan bir hafta sonra, yani 23 Nisan'da Monza'da başlarken, Brands Hatch'deki Sprint Cup 14 Mayıs'a alındı.\n\nSpa'nın yeni tarihinden sadece iki hafta önce Zandvoort'ta yapılması planlanan Sprint Cup yarışı, 14-15 Ekim tarihlerine kaydırıldı.\n\nMisano Sprint Cup etkinliği için ayrılan tarih Spa tarafından alındı ve İtalya'daki yarışın yeni tarihi 15-16 Temmuz oldu.",
    "UEFA Uluslar Ligi'nde toplu sonuçlar! Batshuayi Belçika'nın yüzünü güldürdü": "Avrupa futbolunun milli takım düzeyindeki organizasyonunun 5. hafta ilk gününde, 10 maç oynandı.\n\nAbone ol\n\nUEFA Uluslar Ligi grup aşamasında 5. hafta maçlarına başlandı.\n\nC Ligi 1. Grup'ta mücadele eden Türkiye, konuk ettiği Lüksemburg ile 3-3 berabere kaldı. Ev sahibi ekip, 16. dakikada penaltıdan Cengiz Ünder, 39. dakikada Chanot (kendi kalesine) ve 87. dakikada İsmail Yüksek ile ağları sarsarken, konuk takımın golleri ise 8. dakikada Martins, 37. dakikada Sinani ve 69. dakikada Gerson Rodrigues'ten geldi.\n\nA Ligi 4. Grup'ta Belçika'nın ağırladığı Galler'i 2-1'lık skorla geçtiği mücadelede, takıma galibiyeti getiren ikinci golü, 38. dakikada Fenerbahçe'de forma giyen Michy Batshuayi kaydetti.\n\nAlınan sonuçlar şöyle:\n\nA Ligi\n\n1. Grup:\n\nHırvatistan-Danimarka: 2-1\n\nFransa-Avusturya: 2-0\n\n4. Grup:\n\nPolonya-Hollanda: 0-2\n\nBelçika-Galler: 2-1\n\nC Ligi\n\n1. Grup:\n\nLitvanya-Faroe Adaları: 1-1\n\nTürkiye-Lüksemburg: 3-3\n\n3. Grup:\n\nKazakistan-Belarus: 2-1\n\nSlovakya-Azerbaycan: 1-2\n\nD Ligi\n\n1. Grup:\n\nLetonya-Moldova: 1-2\n\nLihtenştayn-Andorra: 0-2",
    "Belçika Hitler propagandası yapan plakalara karşı harekete geçiyor": "Belçika Hitler propagandası yapan plakalara karşı harekete geçiyor\n\n3 Eylül 2022\n\nYusuf Özkan | Lahey\n\nKaynak, Getty Images\n\nBelçika'da ayrımcılıkla mücadele eden Fırsat Eşitliği Merkezi (Unia), ülkedeki neo-Nazilerin, Adolf Hitler ve Nazi rejimine göndermede bulunan özel seçilmiş otomobil plakaları ile propaganda yaptıklarını açıkladı.\n\nFederal Ulaştırma Bakanı Georges Gilkinet, bu durumun kendisini \"derinden şok ettiğini\" belirterek, yasaklanmış özel plakalar listesinin genişletilmesi ve daha sıkılaştırılması talimatı verdi.\n\nBelçika'da otomobil sahipleri, bin euro karşılığında belirledikleri harf ve rakamların yer aldığı istedikleri plakaları alabiliyor.\n\n2020'de yaklaşık 8 bin kişi, geçen yıl da yaklaşık 11 bin 500 kişiselleştirilmiş plaka aldı.\n\nÜlkede son dönemde otomobil sahipleri arasında \"HH-88\" ve \"1-RAS-88\" gibi plakalarının yoğun ilgi gördüğü belirlendi.\n\nBelçika Fırsat Eşitliği Merkezi'ne göre, çoğu kişi için ilk bakışta zararsız gibi görünen bu plakalar aslında Alman faşist lider Adolf Hitler ve Nazi ideolojisine gönderme içeriyor.\n\nPlakalardaki \"HH\" ifadesi, Nazi selamı \"Heil Hitler\"e bir gönderme. H, Belçika alfabesinde 8. harf. Plakalardaki \"88\" de, Heil Hitler kelimesinin baş harfleri olan \"HH\"yi simgeliyor.\n\nUnia'ya göre, \"1-RAS-88\" plakaları da, belirli bir ırk üstünlüğünü ima eden \"tek ırka\" atıfta bulunuyor.\n\nHH ve 88 rakamının genellikle \"Heil Hitler\" göndermesi için kullanıldığını vurgulayan merkez, \"Bu ırkçılık karşıtı yasanın ihlalidir\" diyerek, Belçika Ulaştırma Bakanlığı'na başvurdu.\n\nBelçika Araç Kayıt Sistemi'nin (DIV), ırkçı plakalarla ilgili kasıt bulunmadığı yönünde görüş bildirdiğini belirten Fırsat Eşitliği Merkezi, Ulaştırma Bakanı Georges Gilkinet'ten, aşırı sağcı sembol ve göndermeler içeren plakaların yasaklanmasını istedi.\n\nUlaştırma Bakanı Gilkinet, Belçika medyasına, Nazi propagandası içeren plakalar konusunda \"derinden şok olduğunu\" söyledi.\n\nBelçikalı bakan, yasaklanmış plakalar listesinin genişletmesi ve daha sıkılaştırılması gerektiğini vurgulayarak, “Bu tür plakalar halka açık yollara uygun değil. Başvuranların niyetleri ne olursa olsun, bunların önlenmesini sağlamak hükümetin görevidir\" dedi.\n\nVerilmiş plakalara karşı adım atmak zor\n\nUlaştırma Bakanı Gilkinet, plaka kontrol sisteminin yeniden düzenlenmesi talimatını verdi.\n\nAncak, hali hazırda onaylanmış ve trafiğe çıkmış plakalar konusunda pek bir şey yapılamıyor.\n\nBelçika yasalarına göre, mal sahibiyle dostane bir anlaşmaya varılmadıkça plakalar geri alınamıyor.\n\nYeni düzenleme, bundan sonra verilecek plakaları kapsayacak.\n\nBelçika Araç Kayıt Sistemi, \"AdolfH\", \"KKK\" (Ku Klux Klan), \"Police\" gibi ifadelerin yer aldığı veya küfür içeren plaka taleplerini doğrudan kara listeye alıyor.",
    "Belçikalı ekonomist: ‘Dev bir sosyal facianın eşiğindeyiz’": "Haberin Devamı\n\nBELÇİKA’da ünlü bir ekonomist tarafından yapılan analiz ülke gündemine oturdu. Belçikalı ünlü ekonomist Bruno Colmant katıldığı bir televizyon programında, Rusya-Ukrayna savaşıyla patlak veren enerji krizi nedeniyle Belçika halkının yüzde 40’ının yoksulluk sınırının altına düşeceğini öne sürdü. Colmant, “İçinden geçtiğimiz enerji krizi Kovid krizinden çok daha büyük. 2008’de borsayı yönetiyordum. Şimdilerde yaşananları gördükçe tıpkı 2008 yılında yaşanan derin krizin benzeri detaylar görüyorum ve aynı korkuyu yaşıyorum. Bu durumda sosyal devlet yaşayabilir mi” dedi.\n\n‘TESPİT YAPMAK YETMEZ, ÇÖZÜM ÜRETMELİ’\n\nBüyük bir sosyal faciaya doğru gidildiğini söyleyen Colmant, devletlerin vatandaşları için çözümler üretebileceğini belirterek, “2008 yılında nasıl bankalar kurtarıldı ise şimdi de benzer bir girişim halk için yapılmalı” diye konuştu. Colmant, enerji fiyatlarına tavan fiyat konulması ve halkın mali bakımdan indirimler yoluyla desteklenmesinin bir çözüm getireceğini ifade etti. Mevcut enerji krizinin doğru yönetilmemesi durumunda ciddi sosyal tehlikelerin ortaya çıkabileceğini belirten Colmant, Belçika’da çok sayıda şirketin iflas edeceğini öne sürdü. Bu süreçte Belçika halkına gerekli desteğin sağlanmaması durumuna değinen Colmant, “Muhtemel dev bir sosyal facianın eşiğindeyiz. Böyle giderse Belçika halkının yüzde 40’ı yoksulluk sınırının altına düşecek” dedi. İHA"
}