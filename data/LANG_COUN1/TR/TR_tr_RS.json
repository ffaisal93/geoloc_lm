{
    "Sırbistan Cumhurbaşkanı’ndan korkutan açıklama: ‘Büyük bir savaşa yaklaşıyoruz’": "Sırbistan Cumhurbaşkanı’ndan korkutan açıklama: ‘Büyük bir savaşa yaklaşıyoruz’\n\nSırbistan Radyo Televizyonu'na konuşan Sırbistan lideri Vucic, bir veya iki ay içinde dünyanın İkinci Dünya Savaşı'ndan bu yana görülmemiş büyüklükte bir çatışmaya girebileceğini söyledi.\n\nYazıları büyüt\n\nYazıları küçült\n\nStandart boyut\n\nRusya’nın Ukrayna’yı işgalinde 210 gün geride kalırken, Sırbistan Cumhurbaşkanı Aleksandar Vucic’ten korkutan bir çıkış geldi. Vucic, yaptığı açıklamada, bir veya iki ay içinde dünyanın İkinci Dünya Savaşı’ndan bu yana görülmemiş büyüklükte bir çatışmaya girebileceğini söyledi.\n\nSırbistan Radyo Televizyonu’na verdiği röportajda Vucic, Ukrayna’daki ihtilafın “büyük bir savaşa yaklaşıyor” olabileceğini söyledi.\n\nSırp Cumhurbaşkanı, “Özel bir askeri operasyon aşamasından büyük bir savaşa yaklaştığımızı varsayıyorum ve şimdi soru, sınırlar nerede ve bir süre sonra, belki bir veya iki ay içinde büyük bir dünya çatışmasına girip giremeyeceğimiz. Dünya Savaşı’ndan beri şahit olmadığımız bir şey” dedi.\n\n‘DAHA KARMAŞIK HALE GELMESİNİ BEKLİYORUM’\n\nBM Genel Kurulu için New York’ta bulunan Vucic, Rusya ve Çin’in Batı ile ilişkilerinde daha fazla sorunla karşılaşmayı beklediğini de söyledi.\n\nVucic, “Önümüzdeki dönemde göreceğimiz her şeyin Batı ile Rusya ve Batı ile Çin arasındaki ilişkileri daha da karmaşık hale getirmesini bekliyorum” dedi.\n\n‘ÖNÜMÜZDEKİ GÜNLERDE ÖNEMLİ KARARLAR PAYLAŞACAĞIM’\n\nVucic, ülkesi için önümüzdeki 7 ila 10 gün içerisinde önemli kararlar alacağını ve bu kararları gelecek hafta vatandaşları ile paylaşacağını ifade etti.\n\nNew York’taki ikili temasları kapsamında önemli görüşmeler yaptığına dikkati çeken Vucic, bir ülkenin daha Kosova’nın bağımsızlığını tanımasını geri çekmeye karar verdiğini söylerken bu ülkeyle ilgili bir bilgi vermedi.\n\nVucic, geçtiğimiz aylarda da 7 ülkenin Kosova’yı bağımsız bir devlet olarak tanımalarını iptal ettiğini iddia etmişti.\n\n​​​​​​​Sırbistan, 2008’de tek taraflı bağımsızlığını ilan eden Kosova’yı kendi toprağı görüyor.​​​​\n\nİlginizi Çekebilir Putin, Rusya'da kısmi seferberlik ilan etti\n\nİlginizi Çekebilir Ukrayna ve Almanya'dan referandum tepkisi",
    "Sırbistan 4-1 İsveç (MAÇ SONUCU - ÖZET)": "UEFA Uluslar B Ligi 4. Grup mücadelesinde Sırbistan sahasında İsveç ile karşılaştı. Rajko Mitic Stadyumu'nda oynanan mücadeleyi Sırbistan 4-1 kazandı.\n\n\n\nEv sahibi ekibe galibiyeti getiren golleri 18, 45+1 ve 48. dakikalarda Aleksandar Mitrovic ve 70. dakikada Lukic kaydetti. İsveç'in tek golü 15. dakikada Claesson'dan geldi.\n\nAlınan bu sonucun ardından Sırbistan puanını 10'a yükseltti ve lider Norveç'le puanını eşitledi. kaldı. İsveç ise 3 puanda kaldı.",
    "Türkiye ile Sırbistan arasında 7 anlaşma imzalandı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Sırbistan Hakkında Her Şey; Sırbistan Bayrağının Anlamı, Sırbistan Başkenti Neresidir? Saat Farkı Ne Kadar, Para Birimi Nedir?": "Sırbistan Hakkında Her Şey; Sırbistan Bayrağının Anlamı, Sırbistan Başkenti Neresidir? Saat Farkı Ne Kadar, Para Birimi Nedir?\n\nSırbistan, resmi adı ile Sırbistan Cumhuriyeti olarak bilinmektedir. Sırbistan, Güneydoğu Avrupa'da Balkanlar ile Panonya Ovası'nın kesişim bölgesinde yer alır.\n\nHaber devam ediyor\n\nHaber devam ediyor\n\nSırbistan, 2006 yılında bağımsızlığını kazanmış olan bir balkan ülkesidir. Sırbistan - Karadağ ikilisi ayrıldıktan sonra özerkliğini ilaç etmiş ve tam bağımsızlığına kavuşmuştur. Sırbistan, denize kıyısı olmayan bir ülkedir. Kuzeyinde Macaristan, güneyinde Arnavutluk ve Makedonya bulunur. Sırbistan'ın doğusunda Bulgaristan ve Romanya, batısında da Karadağ ve Bosna-Hersek yer alır.\n\nSırbistan Bayrağının Anlamı, Sırbistan Başkenti Neresidir?\n\nSlav kökenli bayraklarda kırmızı renk genellikle cesareti sembolize etmektedir. Sırbistan bayrağındaki mavi renk ile sadakat temsil edilir. Slav ırkına bağlı tüm milletler açısından bu renklerin anlamları aynıdır. Bayraktaki beyaz renk ile de saflık, asillik ve barış temsil edilir. Sırbistan'ın başkenti Belgrad'dır. Ayrıca Belgrad Sırbistan'daki en büyük şehir olma özelliğine de sahiptir. Belgrad, Sava ve Tuna nehirlerinin birleştiği yerdeki platoda yer alır. Belgrad 1,2 milyonluk nüfusu ile Sırbistan'ın hem başkenti hem de en büyük şehri olma özelliğindedir.\n\nSaat Farkı Ne Kadar, Para Birimi Nedir?\n\nSırbistan ile Türkiye arasında saat farkı vardır. Coğrafi konumlardan kaynaklı Sırbistan Türkiye saatine göre 1 saat daha geridedir. Türkiye'de saat 13:00 olurken Sırbistan'da 12:00 olur. Sırbistan'da para birimi olarak Sırp dinarı kullanılır. Karadağ ve Kosova Sırbistan'dan ayrılınca Sarp dinarı yerine Euro'yu kullanmaya başlamıştır. Kuzey Kosova'da hala Sırp dinarı resmi para birimi olarak kullanılır. Sarp dinarı banknot ve madeni para olarak merkez bankası tarafından üretilmektedir. Sırp dinarının sembolü de RSD ya da РСД olarak bilinir.\n\nSırbistan İklimi\n\nSırbistan'ın karasal iklim etkisinde olduğu bilinmektedir. Doğu Avrupa'da yer alan Sırbistan Avrasya kara etkisi, Akdeniz ve Atlantik okyanusunun da etkisi altında kalır. Ocak aylarında sıcaklığın sıfırın altına düşmesi ve Temmuz ayında da 22 dereceye kadar yükselmesi mümkündür. Sırbistan'ın güney bölgelerinde iklim daha karasal olur. Yaz ve ilkbahar aylarında kurak olan Sırbistan, kış aylarında da oldukça soğuk olur.\n\nHaber devam ediyor\n\nHaber devam ediyor\n\nGenelde dağlık bölgelerde kar sık sık yağar. Ülkenin kuzey kesimlerinde kış ayları soğuk ve rüzgarlı, yaz ayları ise sıcak ve nemli geçtiğinden bu bölgelerde daha karasal bir iklim ile karşılaşılır. Ayrıca Sırbistan, Avrupa ülkelerinden en çok doğal afet riski taşıyan ülkeler arasındadır.\n\nSırbistan Mutfağı\n\nSırbistan mutfağı, Yakın doğu yemekleri ve Orta Avrupa balkan mutfağının karışımından oluşur. Sırplar et sevdalısı olduğundan yerel peynirleri, sosis ve ızgara etleri oldukça sık tercih edilir. Sırp restoranlarında pastırmayla sarılmış ve peynirle doldurulmuş tavuk ızgara sunulur. Ayrıca çeşitli ızgara etlerin yer aldığı büyük tabaklar da her restoranda olan tabaklardır. Kajmak adı verilen ve krem peynir ve tereyağı ile yapılan, ajvar adı verilen kavrulmuş kırmızıbiber herkesin tercih etmesi gereken yemeklerdendir.\n\nHaber devam ediyor\n\nHaber devam ediyor\n\nHem et yiyenler hem de vejetaryenler tarafından bu yemeklerin tercih edilmesi mümkündür. Sırp hamburgeri olarak da bilinen Pljeskavica fast food restoranlarında tercih edilen bir hamburgerdir. En ünlü Sırp yemekleri arasında Cevapcici de yer alır. Cevapcici küçük sosisler şeklinde sığır ve domuz etinin karıştırılması ile yapılan bir ızgara et çeşididir.",
    "Kosova ile Sırbistan arasında kimlik kartlarıyla seyahat anlaşması uygulanmaya başlandı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Kosova ve Sırbistan arasında sular duruluyor": "Filiz 29 Ağustos 2022, 13:11\n\nSırbistan ve Kosova arasında meydana gelen karşılıklı sınır geçişinde kimlik kullanımı konusundaki yüksek gerilim son buluyor. Avrupa Birliği Dış İlişkiler Temsilcisi Josep Borell’in yaptığı açıklamaya göre, iki ülke arasındaki karşılıklı sınır geçişine ilişkin taraflar anlaşmaya vardı. Türkiye Cumhuriyeti Dışişleri Bakanlığı tarafından “Uzlaşıdan memnuniyet duyuyoruz” açıklaması yapıldı.\n\nKosova sınırından Sırbistan sınırına kimlik kartı ile geçme düzenlemesi sonucu yükselen gerilime Kuzey Atlantik Anlaşması Örgütü (NATO) ve Avrupa Birliği (AB) müdahale etmişti. AB öncülüğünde konuyla ilgili görüşmelerde bulunmak için Belçika’nın başkenti Brüksel’de bir araya gelen taraflar haftalar sonra bir anlaşma sağladı. Anlaşmanın sağlandığını AB Dış İlişkiler Temsilcisi Josep Borell sosyal medya hesabından yaptığı paylaşımla duyurdu. Borell, yaptığı paylaşımda, “Kosovalı Sırplar ve diğer tüm vatandaşlar, kimlik kartlarını kullanarak Kosova ile Sırbistan arasında serbestçe seyahat edebilecek” ifadelerine yer verdi.\n\nKİMLİK KARTI SORUNU ÇÖZÜLSE DE PLAKA SORUNU ÇÖZÜLEMEDİ\n\nİki ülke, sınırları arasında kimlik kartı ile seyahat sorununu çözebilse de araç plakası sorununa hala çözüm getirilemedi. Kosova hükumeti, sınırından geçecek Sırp vatandaşlarının araç plakalarında da Kosova ibaresi olması gerektiğini yasalaştırmıştı.\n\nTÜRKİYE DIŞİŞLERİ BAKANLIĞINDAN MEMNUNİYET AÇIKLAMASI\n\nGerilimin tırmandığı ilk günlerden beri iki tarafa da uzlaşı çağrısında bulunan Türkiye Cumhuriyeti Dışişleri Bakanlığı, son gelişmeler üzerine bir açıklama yapıldı. Bakanlık tarafından yapılan açıklamada iki tarafın uzlaşmasından memnuniyet duyulduğu belirtilirken, “Türkiye, bir Balkan ülkesi olarak, Balkanlar’da barış ve istikrarın korunmasına özel önem vermekte ve sorunların diyalog yoluyla çözülmesini ve bu yöndeki girişimleri desteklemektedir. Türkiye bundan sonra da bölgede barış ve istikrar yönündeki çabalarını sürdürmeye devam edecektir” ifadeleri kullanıldı.\n\nKosova ve Sırbistan Arasında Kimlik Kartlarıyla Sınır Geçişlerinde Uzlaşıya Varılması Hk. https://t.co/zaoIzjsaAg pic.twitter.com/9fgMTBBPMC — T.C. Dışişleri Bakanlığı (@TC_Disisleri) August 28, 2022\n\nİKİ ÜLKE ARASINDA NEDEN GERİLİM OLUŞTU?\n\nAğustos ayının başında Kosova hükumetinin ülkedeki Sırp kökenli vatandaşlar dahil herkesin seyahat için Kosova plakasına ve kimlik kartına sahip olması gerektiğine dair bir yasa çıkarması sonucu Sırbistan hükumeti tepki göstermişti. Kosova topraklarında yaşayan Sırpların çıkardığı eylemler sonucu NATO, gerekirse müdahaleye hazır olduklarını belirtmişti. Türkiye Dışişleri Bakanı Mevlüt Çavuşoğlu iki ülkenin cumhurbaşkanlarıyla gerilimi azaltmaya yönelik telefon görüşmelerinde bulunmuştu.",
    "Sayın Bakanımızın Açık Balkan Girişimi Zirvesi’ne Katılmak Üzere Sırbistan’ı Ziyareti, 2 Eylül 2022": "Sayın Bakanımız Açık Balkan Girişimi Zirvesi’ne iştirak etmek üzere 2 Eylül 2022 tarihlerinde Sırbistan’a bir ziyaret gerçekleştirdi.\n\nSayın Bakanımız, Belgrad’da ilk olarak Karadağ Başbakanı Dritan Abazović ile bir görüşme gerçekleştirdi.\n\nSayın Bakanımız ekonomik ilişkilerimizin de ele alındığı görüşmede Balkanların istikrarının ortak önceliğimiz olduğunun altını çizdi.\n\nSayın Bakanımız Açık Balkan Girişimi Zirvesi’nin açılış oturumunda hitapta bulunarak Balkanlarda refah ve istikrarın sağlanması için bölge ülkelerince geliştirilen diyalog ve işbirliği mekanizmalarının önemini vurguladı.\n\nSayın Bakanımız Zirve marjında Macaristan Dışişleri Bakanı Peter Szijjártó ile de biraraya geldi ve ekonomik ilişkilerimizi, Ukrayna'daki son durumu ve NATO genişlemesini değerlendirdikleri bir görüşme gerçekleştirdi.\n\nSayın Bakanımız Belgrad’daki son ikili görüşmesini ise Sırp mevkidaşı Nikola Selaković ile gerçekleştirdi.\n\nGörüşmede Sayın Cumhurbaşkanımızın Sırbistan ziyareti hazırlıkları başta olmak üzere ikili ve bölgesel konular ele alındı.",
    "Sırbistan - İsveç maçı ne zaman, saat kaçta ve hangi kanalda canlı yayınlanacak? | UEFA Uluslar Ligi": "👉 Sırbistan - İsveç maçını canlı takip etmek için tıklayın...\n\nUEFA Uluslar Ligi'nde heyecan devam ederken Sırbistan ile İsveç karşılaşması heyecanla bekleniyor. Maç ile ilgili tüm detaylar merak ediliyor. Peki, Sırbistan - İsveç maçı ne zaman, saat kaçta ve hangi kanalda canlı yayınlanacak?\n\nSIRBİSTAN - İSVEÇ MAÇI NE ZAMAN, SAAT KAÇTA VE HANGİ KANALDA CANLI YAYINLANACAK?\n\nSırbistan - İsveç maçı 24 Eylül Cumartesi günü 21.45'te oynanacak. Karşılaşmanın canlı yayıncısı bulunmuyor.\n\nSIRBİSTAN - İSVEÇ MAÇI MUHTEMEL 11'LER\n\nSırbistan\n\nV. Milinkovic-Savic; Pavlovic, Veljkovic, S. Mitrovic; Lazovic, Lukic, Gudelj, Kostic; S. Milinkovic-Savic, Tadic; A. Mitrovic\n\nİsveç\n\nOlsen; Andersson, Lindelof, Hien, Augustinsson; Kulusevski, Olsson, Svanberg, Forsberg; Elanga, Gyokeres",
    "Sırbistan Başbakanı Brnabic Kosova’da": "İlk olarak ülkenin kuzeyindeki Mitrovitsa şehrinin Sırp ağırlıklı kuzey kesimini ziyaret eden Sırbistan Başbakanı Ana Brnabic, burada Sırbistan hükümeti fonlarıyla inşa edilen ilk multimedya merkezini ziyaret etti.\n\nÇok sayıda vatandaş, Kosova’ya gerçekleştirdiği ilk ziyaretinde Brnabic’i Sırbistan bayraklarıyla karşılarken, \"Başbakan hoş geldiniz\", \"Kosova ve Metohiyalı (Kosova) Sırplar her zaman Sırbistan devletinin yanında\" yazılı pankartlar taşıdı.\n\nBrnabic, multimedya merkezinde yaptığı konuşmada, ziyaretinin karmaşık bir zamanda gerçekleştiğini söyledi.\n\nKimlik kartları ile ilgili anlaşmayla barış ve istikrarın korunmasından dolayı memnuniyetini dile getirdi.\n\n\"Bugün buradan net bir mesaj, barış, istikrar ve hoşgörü mesajı göndermek istiyorum. Cumhurbaşkanı Aleksandar Vucic’in de Sırbistan'ın her zaman yanınızda olacağı mesajını iletiyorum.\"\n\nSırbistan’ın üzerinde duracağı sıradaki önemli konunun Sırp Belediyeler Birliğinin kurulması olduğunu aktaran Brnabic, bu konunun Belgrad ile Priştine’nin ilişkilerinin normalleştirilmesine ilişkin ilk Brüksel anlaşmasının temel direklerinden olduğunu, bu gerçekleşene kadar normalleşme konusunda başka bir anlaşma olmayacağına işaret etti.\n\nSırbistan’ın son birkaç senedir Kosova’daki Sırp toplumuna, modern teknolojiyle donatılmış multimedya merkezi örneğindeki gibi çok yatırım yaptığına dikkati çeken Brnabic, \"Çocuklarımızın kalmasını, bir gelecek olduğunu görmelerini sağlıyoruz\" dedi.\n\nSırbistan devletinin düzenlediği referandumda Kosova'daki Sırpların oy kullanmasının yasaklandığı göz önünde bulundurulduğunda Kosova'nın demokratik olduğunun söylenemeyeceği değerlendirmesinde bulundu.\n\n\"Cumhurbaşkanı Vucic’in yeterince cesur ve sorumlu olan ve halkımızın güvenliği için uzlaşma bulmaya çalışan ekibinin bir parçası olmaktan gurur duyuyorum. Brüksel’de diyaloğa her zaman hazırız ve Priştine’deki kurumların da diyaloğa bağlı kalacağını umuyorum. Bu sadece Avrupa entegrasyonu için değil, buna kendimiz için de ihtiyacımız var.”\n\nVucic’in Kosova’daki Sırpların yararı için kimlik kartları konusunda anlaşmaya vardığını aktaran, plakalar konusunda da bir anlaşmaya varılması umudunu paylaşan Brnabic, kendileri için kırmızı çizginin Kosovalı Sırpların güvenliği olduğunu, çünkü yeni bir \"Fırtına Harekatı\" ve Sırplara karşı yeni bir zulme izin verilmeyeceğini söyledi.\n\nKuzey Mitrovitsa’dan sonra Zveçan Belediyesine bağlı Banyska Manastırı'nı ziyaret eden Brnabic, burada Raşka-Prizren Psikoposu Teodosiye tarafından karşılandı. Teodosiye, Başbakan Brnabic'e Sırbistan’ın Kosova’daki Sırp Ortodoks Kilisesi ve Sırp halkına sağladığı yardımlardan dolayı teşekkür etti.\n\nBrnabic de Sırplara birlik olma çağrısında bulunarak, Kosova'daki Sırplara yalnızca birlik olmanın yardım edebileceğini söyledi.\n\nSırbistan Başbakanı ayrıca Leposaviç Belediyesinde sosyal yardıma ihtiyacı olan bir aile ile bir tarım çiftliğini ziyaret edecek.",
    "Sırbistan’da düzenlenmesi planlanan Europride iptal edildi": "Sırbistan Cumhurbaşkanı Aleksandar Vučić, bu yıl başkent Belgrad’da gerçekleştirilmesi planlanan Europride’ın iptal edildiğini duyurdu. Ağustos ayı başlarında binlerce kişi, Belgrad’da LGBT karşıtı protestolar düzenlemişti.\n\nSırbistan Cumhurbaşkanı Aleksandar Vučić, 12-18 Eylül’de gerçekleştirilmesi planlanan uluslararası LGBT yürüyüşü Europride’ın bu sene Sırbistan’ın başkenti Belgrad’da düzenlenmeyeceğini açıkladı.\n\nKatıldığı bir konferansta konuşan Vučić, bu ayın başlarında Europride’a karşı birçok insanın protesto gösterileri düzenlemesinin ardından, planlanan yürüyüşün “erteleneceğini veya iptal edileceğini” söylemişti. Vučić, bu kararın, Kosova ile son dönemlerde yaşanan sıkıntılarla birlikte enerji ve gıda konularındaki krizler nedeniyle alındığını belirtti.\n\n“Birçok şeyle aynı anda uğraşamazsınız” diyen Vučić, “Başka bir zaman, daha mutlu bir etkinlik gerçekleştireceğiz” dedi.\n\nYürüyüşün organizatörleri ise Europride’ın yasaklanmasının meşru olmadığını belirterek yürüyüşün her halükârda yapılacağını söyledi. Organizatörlerden Marko Mihailovic, “Sırbistan hükümeti Eurporide 2022’yi yasaklayamaz. Bu, açıkça anayasayı çöpe atmaktır” diye konuştu.\n\nLGBTİ+ karşıtı protestolar düzenlenmişti\n\nAğustos ayı başında birçok Sırbistanlı, “Ailelerimizi koruyacağız” ve “Ellerinizi çocuklarımızdan çekin” sloganlarıyla Belgrad’da Europride’a karşı protesto gösterileri düzenlemişti. Aşırı sağcı partiler ise Europride’ı lanetlemiş ve bu yürüyüşün Sırbistan’da gerçekleştirilmemesini talep etmişti.\n\nKaynak: BBC\n\nDerleyen: Burak Siperli",
    "Sırbistan Cumhurbaşkanı, AB'nin büyük güçlerinin Kosova konusuna acil çözüm istediğini söyledi": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Sırbistan'dan Rusya'ya referandum tepkisi: Hukuka aykırı referandumları tanımıyoruz": "25 Eylül 2022 Pazar, 15:39\n\nSırbistan Dışişleri Bakanı Nikola Selakoviç, gündeme ilişkin değerlendirmelerde bulundu.\n\nNikola Selakoviç, Ukrayna’nın doğusunda Rusya yanlısı ayrılıkçıların kontrolündeki bölgelerde düzenlenmesi planlanan referandumlara ilişkin tepki gösterdi.\n\nSelakoviç, ülkesinin, Donetsk, Luhansk, Zaporijya ve Herson bölgelerinde Rusya'ya bağlanmak için planlanan referandumları \"tanımayacaklarını\" söyledi.\n\nSelakoviç, \"Bu, ulusal ve devlet çıkarlarımıza, egemenliğin ve toprak bütünlüğünün korunmasına ve sınırların dokunulmazlığına tamamen aykırı olacaktır\" dedi.\n\nSelakoviç ayrıca, ülkesinin, Rusya ile imzaladığı karşılıklı iş birliği anlaşmasının 1996'dan beri yürütülen teknik bir konu olduğunu söyledi.\n\nREFERANDUM\n\nUkrayna’nın doğusunda Rusya yanlısı ayrılıkçıların kontrolündeki Donetsk, Luhansk, Zaporijya ve Herson bölgelerinde Rusya’ya bağlanmak için planlanan referandumlar başladı.\n\nRusya Devlet Başkanı Vladimir Putin’in onayı ile gerçekleştirilecek referandumlar 27 Eylül’e kadar sürecek.",
    "Sırbistan'dan 'Metohiya' uyarısı: Priştine ve ortakları, işgal etmeye hazırlanıyor": "08 Eylül 2022 Perşembe, 17:45\n\nSırbistan Cumhurbaşkanı Aleksander Vucic, gündeme ilişkin değerlendirmelerde bulundu.\n\nAleksander Vucic, Belgrad'ın \"Kosova'dan daha kötü haberler\" aldığını söyledi.\n\nVucic, Priştine yönetiminin, Kosova'nın kuzeyindeki Metohiya'yı \"sessizce işgal etmek için bir plan hazırladıklarını\" öne sürdü.\n\nVucic, \"Priştine, QUİNT ülkelerinden (ABD, İngiltere , Almanya, Fransa ve İtalya) gelen destek kuvvetlerinin yardımıyla, Metohiya'yı sessizce işgal etmeye çalışıyorlar. Oraya sözde içişleri bakanı atamak istiyorlar\" dedi.\n\nAB VE KOSOVA'YI UYARDI\n\nVucic, Kosova ve Sırbistan'da arasında bulunan Gazivode gölüne dikkat çekerek, \"Gölün tamamen kontrol altına alınması, Brüksel anlaşmalarının yeni bir ihlali anlamına gelir\" ifadelerini kullandı.\n\nVucic, daha önce varılan anlaşmalara değinerek, \"Metohiya İçişleri Bakanlığı'nın izni olmadan Kosova'nın kuzeyindeki Metohiya Özerk Bölgesi'ne giremeyeceğini ve bölgedeki güvenliği Sırpların sağladığını\" söyledi.\n\nVucic, \"Avrupa Birliği, bölgedeki Sırp halkını memnun etmek istiyorsa içişlerine karışmamalıdır. Brüksel ve Priştine'yi uyarıyorum, Sırp halkı artık şiddete veya uluslararası hukuk ihlallerine müsamaha göstermeyecek\" dedi.",
    "Sırbistan'da polis, LGBTİ+ yürüyüşünü engellemeye çalışan sağcılarla çatıştı": "DUVAR - Her yıl farklı bir Avrupa kentinde yapılan uluslararası LGBTİ+ etkinliği EuroPride haftasının sonunu kutlamak için Sırbistan'da düzenlenen yürüyüşe binlerce kişi katıldı. Polis, cumartesi günü düzenlenen yürüyüşü engellemek isteyen aşırı sağcı gruplarla karşı karşıya geldi.\n\nSırbistan Başbakanı Ana Brnabic, 64 kişinin gözaltına alındığını, 10 polisin de yaralandığını duyurdu. Sırbistan’ın ilk kadın ve ilk açık eşcinsel başbakanı Brnabic, yürüyüşün büyük bir olay yaşanmadan tamamlandığını söyledi ve \"Daha ciddi olaylardan kaçınmayı başardığımız için çok gururluyum\" dedi.\n\nMilliyetçiler ve dini grupların protestoların ardından Sırbistan hükümeti, geçtiğimiz hafta yürüyüşü yasaklamıştı. Ancak Avrupa Birliği (AB) ve insan hakları örgütlerinin çağrısıyla, yürüyüşün daha kısa bir güzergahla yapılmasına izin verildi. (DIŞ HABERLER)",
    "Kızılyıldız Başkanı: “Sırbistan’ın Basketbol Ülkesi Olduğunun Söylenmesi Koca Bir Yalan”": "2022-09-20T13:44:53+00:00\n\n2022-09-20T13:44:53+00:00\n\n2022-09-20T14:20:19+00:00.\n\nby Eurohoops Team / info@eurohoops.net\n\nKızılyıldız Basketbol Şubesi’nin başkanı Nebojsa Covic, Sırbistan’ın beklenenden çok daha erken sona eren EuroBasket serüveninin ardından Sırp televizyon kanalı Happy TV’ye konuştu.\n\nErken elenmenin sorumlusu olarak Sırbistan Basketbol Federasyonu’nu gösteren Covic, ezeli rakipleri Partizan hakkında da sert ifadeler kullandı:\n\n“Bence asıl sorumlu oyuncular değil, Sırbistan Basketbol Federasyonu. Medyada sık sık Sırbistan’ın bir basketbol ülkesi olduğu söyleniyor. Bu koca bir yalan. Hangi basketbol ülkesinden söz ediyoruz? Partizan gibi bir takım ulusal ligden tamamen keyfi bir şekilde çekiliyor ve bunun karşılığında ceza bile almıyor. Sırbistan Basketbol federasyonu ise bu konu hakkında resmen ölü taklidi yapıyor. Bu şartlar altında Sırbistan nasıl bir basketbol ülkesi olabilir?\n\nÖte yandan İspanya gibi bir ülke eski gücünde olmamasına rağmen çıkıp EuroBasket’i kazanabiliyor. Biz hala eski günlerdeki başarılarımızla övünürken diğer ülkeler bizim önümüze çoktan geçtiler bile. EuroBasket finalini yöneten hakemler arasında tek bir tane bile Sırp hakem yoktu. EuroBasket’in en iyi birinci takımında bile tek bir Sırp oyuncu yoktu. Bu durum ülke basketbolu olarak ne durumda olduğumuzu gösteriyor. Kimse çıkıp kendini sorgulamıyor.\n\nMedyada çıkıp da hala bu başarısız sonuçları savunmaya çalışan bazı aptalları görüyorum. Bu tür insanların hala görünür olmaları neden bu durumda olduğumuzu çok iyi açıklıyor. Bence bu insanların sporun herhangi bir alanı hakkında konuşmamaları lazım.”\n\nGeçtiğimiz sezon Kızılyıldız ile Partizan arasında oynanan Adriyatik Ligi final serisinde yaşanan ciddi saha olaylarının ardından Partizan, “Holiganizme karşı tepki amaçlı olarak” Sırbistan Ligi playofflarından çekildiğini açıklamıştı.\n\nBasketbol gündemindeki en son gelişmeleri kaçırmamak için tıklayın!",
    "Avrupa Hareketlilik Haftası Sırbistan'da bisiklet turuyla kutlandı": "Novi Pazar sokaklarını turlayan yüzlerce bisikletli, kentte renkli görüntüler oluşturdu.\n\nSırbistan Trafik Güvenliği Ajansından Veljko Curcic, dünya genelinde 3 bin kentte benzer etkinliklerin düzenlendiğini ifade ederek, bunlardan birinin de Novi Pazar olmasından duyduğu memnuniyeti dile getirdi.\n\nSağlıklı yaşam için sağlıklı alışkanlıklar geliştirmenin önemine işaret eden Curcic, trafikte çok daha güvenli olunması gerektiğini belirtti.\n\nArtı49\n\nFotoğraf:AA",
    "Sırbistan'ın yaşayan müze şehri: Subotica": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Sırbistan'da LGBTİ karşıtlığı: AB'de Onur Yürüyüşü'ne izin verilmesi çağrısı": "Avrupa Birliği, Sırbistan hükümetine Avrupa Onur Yürüyüşü'ne izin verme çağrısı yaptı\n\nKaynak, Getty Images Fotoğraf altı yazısı, B﻿elgrad'da 11 Eylül'de yapılan Onur Yürüşü karşıtı, milliyetçi muhafazakar yürüyüş\n\n14 Eylül 2022\n\nT﻿arık Demirkan, Budapeşte\n\nSırbistan hükümetinin, Cumartesi günü gerçekleştirilmesi planlanan Avrupa Onur Yürüyüşü’nü yasaklaması, Brüksel ve Belgrad ilişkilerini gerginleştirdi. Avrupa Komisyonu, Sırbistan makamlarına yasağı iptal etme çağrısı yaptı.\n\nGeçen yıl Kopenhag’da düzenlenen yürüyüşün ardından bu yıl yürüyüşün Belgrad’da yapılmasına karar verilmişti.\n\nYasak gerekçesi olarak ‘güvenlik endişesi’ gösterildi.\n\nMilliyetçi muhafazakar kesimler, yürüyüşün yasaklanması için çağrı yapıyordu.\n\nBelgrad’da daha önce de bu tür gösteriler düzenlenmişti.\n\n2001 yılındaki yürüyüşe göstericilerin müdahale etmesi sonucunda olaylar çıkmış ve çok sayıda insan yaralanmıştı.\n\nAncak daha sonraki yıllarda başkentteki yürüyüşleri olaysız gerçekleşmiş, hatta bir yürüyüşe o dönem Sırbistan’ın ilk eşcinsel başbakanı Ana Brnabic de katılmıştı.\n\nO yürüyüş Avrupa’nın en büyük Onur Yürüyüşü olarak anılmıştı.\n\nKaynak, Getty Images Fotoğraf altı yazısı, G﻿önüllüler yürüyüş görsellerini asıyor\n\nYasak gerekçesi olarak ne gösterildi?\n\nBu yıl Avrupa LGBTİ+ örgütlerinin nihai yürüyüşü, Belgrad’da düzenleyeceklerini açıklamalarının ardından Sırbistan’da muhafazakar çevreler gösteriyi engellemek için organize oldu.\n\nMilliyetçi ve muhafazakar çevreler, Onur Yürüyüşü’nün planlandığı 17 Eylül’de Belgrad’da “Aile Yürüyüşü” düzenleyeceklerini duyurdu. Bu durum bazılarınca başkentte olayların çıkabileceğinin işareti olarak değerlendirildi.\n\nAvrupa Birliği karşıtı Sırbistan milliyetçilerinin de LGBTİ+ karşıtı çevrelere destek vereceğinin ortaya çıkmasıyla birlikte hükümet, her iki tarafın gösterisinin de yasaklandığını duyurdu.\n\nİçişleri Bakanı Aleksandır Vulin, “Var olan jeopolitik koşullar içinde Onur Yürüyüşü’nün gerçekleşmesi Belgrad sokaklarının sıcak çatışmalara sahne olması ve vatandaşlarımızın güvenliğinin tamamen tehlikeye atılması anlamına gelecektir, bu nedenle de gösteriye izin vermiyoruz” dedi.\n\nLGBTİ+ örgütleri temsilcileri ise bu kararı kabul etmeyeceklerini açıkladılar.\n\nYürüyüş düzenleme komitesi adına konuşan Goran Miletic, basına verdiği demeçte, hükümetin yürüyüşü iptal etme hakkına sahip olmadığını söyleyerek, gösteriyi her koşul altında gerçekleştireceklerini duyurdu.\n\nAvrupa Birliği ne diyor?\n\nKaynak, Getty Images Fotoğraf altı yazısı, Ü﻿lkenin ilk kadın ve eşcinsel başbakanı 2017'de LGBTİ+ yürüyüşüne katıldı.\n\nAvrupa Birliği, bu yürüyüşleri, toplum içindeki azınlıkların kendi hak ve çıkarlarını korumak için gündeme getirdikleri etkinlikler olarak algılıyor ve bunu Avrupa Birliği temel ilkelerinin hayata geçirilmesi olarak görüyor.\n\nEylül başlarında Sırbistan’da Onur Yürüyüşü tartışmaları başladığında AB Dış İlişkiler ve Güvenlik Politikası Yüksek Temsilcisi Josep Borell, bu yürüyüşün AB için önemini vurgulamış ve Sırbistan makamlarını bir çözüm bulmaya çağırmıştı.\n\nBugün gösterinin yasaklandığının açıklanmasından sonra da Avrupa Konseyi İnsan Hakları Komiseri Dunja Miyatoviç, Sırbistan hükümetine “Tarihte iyi ve haklı olanların yanında yer almalarını, yasaklama kararını iptal etmelerini” tavsiye etti.\n\nSalı günü akşam saatlerinde Avrupa Konseyi Dışişleri Komiserliği de konuyla ilgili bir basın açıklamasıyla birliğin hayal kırıklığını dile getirdi.\n\nAçıklamada, Avrupa LGBTİ+ kuruluşları açısından Belgrad’daki Onur Yürüyüşü’nün çok önemli olduğu ve Cumartesi gününe kadar mutabakata dayalı bir çözüm bulunacağının umulduğu dile getirdi.",
    "Türkiye Sırbistan’a yenildi": "Türkiye Sırbistan’a yenildi\n\nTürkiye, sahasında konuk ettiği Sırbistan'a yenilerek FIBA 2023 Dünya Kupası Avrupa Elemeleri I Grubu ikinci maçını da mağlubiyetle tamamladı.\n\nYazıları büyüt\n\nYazıları küçült\n\nStandart boyut\n\nFIBA 2023 Dünya Kupası Avrupa Elemeleri I Grubu ikinci maçında Türkiye A Milli Erkek Basketbol Takımı, sahasında Sırbistan’a 79-72 mağlup olarak gruptaki ikinci mağlubiyetini aldı.\n\nSinan Erdem Spor Salonu’nda oynanan karşılaşmaya A Milli Takım’ın Başantrenörü Ergin Ataman; Larkin, Cedi Osman, Furkan Korkmaz, Alperen Şengün, Ercan Osmani ilk beşiyle başladı. Svetislav Pesic yönetimindeki Sırbistan ise Micic, Marinkovic, Lucic, Kalinic, Jokic ilk beşiyle parkede yer aldı.\n\nNikola Jokic’in pota altındaki dominant oyunuyla maça iyi başlangıç yapan Sırbistan, yıldız oyuncusunun 11 sayı attığı çeyreği 15 sayı farkla önde tamamladı: 15-26.\n\nFARK 19 SAYIYA ÇIKTI\n\nTakım olarak hücumda etkili bir performans ortaya koyan Sırbistan, Jokic’in de hücum etkinliğini sürdürmesiyle farkı 19’a kadar çıkarttı ve soyunma odasına 47-28’lik üstünlükle girdi.\n\nAlperen Şengün’ün iyi oyunu, Cedi Osman’ın hücumda devreye girmesiyle üçüncü periyotta farkı tek hanelere kadar indiren milliler, Sırbistan’ın dış atışlarına engel olmakta zorlansa da son periyota girerken farkı 10 sayıya kadar indirdi: 55-65.\n\nSon periyotta tempoyu yükselten ve savunmada sertliği artıran ay-yıldızlılar, karşılaşmanın bitimine 3 dakika kala eşitliği yakaladı: 71-71. Eşitlik sonrasındaki son bölümü hücumda kötü geçiren milliler, hücumları basit hatalarla sonlandırdı ve Sırbistan, sahadan 79-72’lik galibiyetle ayrıldı.\n\nDJOKOVIC DE MAÇI İZLEDİ\n\nATP Tekler Dünya Sıralaması’nın 6 numarası Sırp tenisçi Novak Djokovic, Türkiye-Sırbistan karşılaşmasını Sinan Erdem Spor Salonu’nda takip etti. Yıldız oyuncu, eşiyle birlikte saha içi tribününden müsabakayı izlerken, kendisiyle fotoğraf çekilmek isteyenleri de geri çevirmedi. Djokovic’in yanı sıra iş, sanat ve spor dünyasından birçok isim de yine Türkiye-Sırbistan karşılaşması için tribündeydi.\n\nSALON: Sinan Erdem\n\nHAKEMLER: Antonio Conde, Martin Horozov, Michal Proc\n\nTÜRKİYE: Larkin 4, Şehmus Hazer, Onur Alp Bitim, Cedi Osman 22, Furkan Haltalı, Melih Mahmutoğlu 7, Sadık Emir Kabaca, Buğrahan Tuncer, Sertaç Şanlı, Furkan Korkmaz 18, Alperen Şengün 17, Ercan Osmani 4\n\nSIRBİSTAN: Marinkovic, Kalinic 14, Lucic 11, Jokic 24, Jagodic-Kuridza 7, Micic 5, Guduric 14, Jaramaz, Milutinov 4\n\n1’İNCİ PERİYOT: 15-26\n\nİLK YARI: 28-47\n\n3’ÜNCÜ PERİYOT: 55-65\n\n5 FAUL: 26.57 Lucic (Sırbistan)",
    "Son dakika: Sırp mafya suikastinde şok ayrıntılar: Katillere verilen rakam ortaya çıktı!": "YAKALANAN UYUŞTURUCUNUN İNTİKAMI…\n\nSır suikastın perde arkasından ise; Sırbistan-Karadağ'da faaliyet yürüten \"Skaljari\" ile \"Kavac\" isimli suç örgütlerinin arasında 2014 yılından bu yana \"Uyuşturucu Rantı\" (Uyuşturucu Ticareti Yollarını Ele Geçirmek) nedeniyle yaklaşık 50 kişinin öldürüldüğü uzun soluklu husumet çıktı. İddialara göre; uyuşturucu ticareti başta olmak üzere çok sayıda suça karışan \"Kavac\" isimli suç örgütünün Karadağ uyruklu elebaşları Radoje Zivkovic ve Zdravko Perunovic, Sırbistan-Karadağ'da ihbar üzerine yüklü bir uyuşturucu yakalattı. İkili o olayın ihbarını, Jovan Vukotic'in çetesi olan Skaljari'den bildi. Jovan Vukotic'in yaşadığını tespit ettikleri İstanbul'a gelen Radoje Zivkovic ve Zdravko Perunovic, intikam için iki farklı çete ile anlaştı ve yaklaşık bir milyon euro karşılığında Jovan Vukotic'i infaz ettirdi. Polisin tespitlerine göre; bir suç örgütünün lideri olan ve Sırbistan-Karadağ'da tutuklu olan Binali C. ve geçtiğimiz ay Interpol tarafından Kırmızı Bülten ile arandığı için İtalya'da yakalanarak tutuklanan Barış B.'nin liderliğini yaptığı diğer suç örgütü işbirliği yaparak infazı ortak gerçekleştirdi. Söz konusu iki suç örgütünün liderleri; tutuklu oldukları cezaevlerinden adamlarına talimat verdi. Bir çetenin üyeleri keşif ve takip yaptı; diğer çetenin üyeleri ise infazı gerçekleştirdi. Keşifçi çete üyeleri; İzmir'den kiraladıkları iki ayrı otomobille İstanbul'a geldi ve Jovan Vukotic'i dört ay boyunca fiziki olarak takip etti. Aralarında dikkat çekmemek için iki kadın vardı. Diğer suç örgütünün üyeleri Emircan S. ve Yakup D. de infazı gerçekleştirdi. Emircan S. olayda hem motosikleti hem silahı kullandı ve çete arkadaşı suç ortağı Yakup D. ile birlikte Jovan Vukotic'i öldürdü.",
    "Türkiye Sırbistan voleybol maçı hangi kanalda yayınlanacak? Türkiye Sırbistan voleybol maçı ne zaman, saat kaçta?": "Türkiye Sırbistan voleybol maçı için nefesler tutuldu! A Milli Kadın Voleybol Takımı, DHL Hazırlık Turnuvası ikinci maçında Sırbistan ile kozlarını paylaşacak. İlk maçta İtalya'yı 3-1 yenen Filenin Sultanları, DHL hazırlık turnuvasına galibiyetle başladı. Bu noktada voleybol severler, Türkiye Sırbistan voleybol maçı canlı izle ekranı için ''Türkiye Sırbistan voleybol maçı hangi kanalda?'' sorusuna yanıt arıyor. Peki, Türkiye Sırbistan voleybol maçı hangi kanalda? Türkiye Sırbistan voleybol maçı ne zaman, saat kaçta? İşte Türkiye Sırbistan voleybol maçı canlı izle kanalı…",
    "Sırbistan'da 3. kez dünya şampiyonu olan Taha Akgül, Ankara'da çiçeklerle karşılandı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Kaan Sarpkaya, Türkiye'yi Sırbistan'da temsil edecek": "Haberi dinle\n\nİki gün üzerinden organize edilecek rallide toplam 150 km özel etap geçilecek. Sarpkaya-Tamer ekibi buradan alacağı puanla Avrupa Ralli Kupası’nın 4-6 Kasım’daki Almanya Lausitz Rallisi’ne katılma hakkı elde edecek.\n\nSırbistan Rallisi aynı zamanda ekibin bu sezonki ikinci yurtdışı rallisi olacak.\n\nEtkinlik öncesi Motorsport.com'a konuşan Sarpkaya, başarılı bir hafta sonu geçirmeyi umduğunu söyledi.\n\nSarpkaya, \"Balkan Ralli Kupası’nın bu sezonki tek yarışı için Sırbistan, Vrnjacka Banja’dayız. Takımımız GP Garage My Team ve Peugeot 208 R2 otomobilimizle buradayız. Avrupa Ralli Kupası, bölgesel kupalardan oluşuyor.\"\n\n\"İberya, merkez, Alpler ve Balkanlar gibi bölgesel kupaların sezon sonucuna göre tek yarışlık finale katılmaya hak kazanıyorsunuz. Bu yüzden, Sırbistan Rallisi bizim için oldukça önemli.\"\n\n\"Fiziksel ve mental olarak ikimiz de hazırız. Hem ben hem de yardımcı pilotum Soner’in ilk yurtdışı rallisi geçen yılki Sırbistan Rallisi’ydi. Ancak mekanik bir sorun nedeniyle ikinci etapta yarış dışı kalmıştık.\"\n\n\"Sırbistan hızlı ve uzun bir ralli. Geçen seneki yol keşfi tecrübemizi ve coğrafyaya olan aşinalığımızı kullanarak Sırbistan’dan en iyi sonuçla ayrılmak istiyoruz.\"\n\n\"Buraya gelmemizi mümkün kılan sponsorlarımız Goidea, Honor, Ağaoğlu Grubu ve Hummel’a çok teşekkür ederiz. Ülkemizi ve sponsorlarımızı en iyi şekilde temsil edeceğiz. Hafta sonunu sabırsızlıkla bekliyoruz. İçimizde geçen senenin hırsı da var.\" dedi.",
    "İki Malili kadın basketbolcu maç sonu birbirine girdi": "Bu yıl 19'uncusu düzenlenen ve Avustralya'nın Sydney kentinin ev sahipliği yaptığı turnuvanın beşinci gününde, B Grubu'nda Sırbistan'ın galibiyeti ardından oyuncularından biriyle röportaj yapan Sırp televizyonu tarafından kavga kameraya alındı.\n\nTAKIM ARKADAŞLARI GÜÇLÜKLE AYIRDI\n\nGörüntülerde, üst üste dördüncü yenilgisini alan Mali takımında maç sonrasında iki basketbolcu kavga etti. Takım arkadaşları öfkeli sporcuları güçlükle ayırdı.\n\nSON SIRADA BULUNUYOR\n\nMali, 2022 FIBA Dünya Kupası'nın beşinci gününde Sırbistan'a 81-68 kaybederek 4 maçta aldığı 4 mağlubiyetle grupta son sırada buluyor.",
    "Türkiye ile Sırbistan arasında Medya ve İletişim Alanında İşbirliği Anlaşması imzalandı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Formula 1 heyecanı Sırbistan sokaklarında": "",
    "Sırbistan ziyaretini tamamlayan Erdoğan’ı mevkidaşı Vucic uğurladı": "",
    "Sırbistan elektrikte tasarrufa gidiyor": "Sırbistan Enerji ve Madencilik Bakanlığı, hazırladığı tedbir paketini tüm kamu kurumları ile paylaştı.\n\nŞimdilik tavsiye niteliği taşıyan paket sayesinde elektrik tüketiminin geçtiğimiz yılın aynı dönemine kıyasla yüzde 15 oranında azaltılması hedefleniyor.\n\nPlan dahilinde kamusal alanlarda, cadde, sokak ve dekoratif süslemelerdeki aydınlatmaların azaltılması, bina yalıtımlarının iyileştirilmesi, güneş paneli ve led ampül kullanımının yaygınlaştırılması öneriliyor.\n\nVatandaşa ek indirim gündemde\n\nMuhtemel bir enerji krizinin etkilerini hafifletmek için vatandaşların da elektriği tasarruflu kullanması isteniyor.\n\nBakanlık, vatandaşları tasarrufa teşvik etmek amacıyla yeni bir teklif üzerinde çalışıyor. Buna göre, geçen yılın aynı ayına kıyasla elektrik tüketiminde düşüş kaydeden hanelere ek indirim uygulanması teklif ediliyor.\n\nSırbistan Cumhurbaşkanı Aleksandar Vuçiç de kış aylarında yaşanması muhtemel bir enerji sıkıntısına dikkat çekti.\n\nÜlkesinin ithal ettiği elektriğin 1 megawatt saati için 530 euro ödediğini, ancak bunu iç pazara 41 euro’dan sattığını söyleyen Cumhurbaşkanı, bunun idare edilebilecek bir durum olmadığını kaydetti.\n\n“Sonbahar zor geçecek ama bu kış en zoru olacak” diyen Vuçiç; elektrik tasarrufu konusunda tüm devlet kurumlarının üzerine düşeni yapacağını belirtti.",
    "Charles Jenkins'den Larkin şaşkınlığı! 'Sırbistan maçını izledim' ve...": "Amerikalılar'ın farklı ülke milli takımlarında oynaması EuroBasket 2022'ye damga vurdu. Turnuva neredeyse tüm takımların Amerikalı oyuncu kullanması sebebiyle zaman zaman eleştirildi. Sırbistan vatandaşlığı da bulunan ABD’li oyuncu Charles Jenkins konu hakkında Sırp Mando gazetesine açıklamalarda bulundu.\n\n'SIRBİSTAN İÇİN OYNAMAZDIM'\n\nBaşka bir ülke için oynamanın büyük bir baskı olduğunu dile getiren Jenkins, \"Dürüstçe söyleyeyim, davet etseler bile Sırbistan için oynamazdım. Evet, pasaportum var ama Sırplar gururlu insanlar. Milli takım için yalnızca Sırbistan’da doğan oyuncuların oynamasını istiyorlar. Bu yüzden oynamayı düşünmezdim bile. Sırpların bu duruşuna saygı duyuyorum. Başka bir ülke için oynamak büyük bir baskı. Bazıları onlar için oynamandan mutlu olur; bazıları da olmaz.” dedi.\n\n'LARKİN AÇIKLAMA YAPTI'\n\nFIBA Dünya Kupası Elemeleri kapsamında oynanan Türkiye-Sırbistan maçı hakkında da konuşan Jenkins Türkiye A Milli Basketbol Takımı'ndan Shane Larkin’e destek verdi. Jenkins maç hakkında şunları söyledi: \"Türkiye ile Sırbistan arasındaki maçı izledim ve Shane’in normalde rahatlıkla atacağı şutları kaçırdığını gördüm. Ve maçtan sonra Larkin’in konu hakkında açıklama yaptığını gördüm. İşte insanların anlamadığı bu. Bırakın milli takımı, farklı kulüplerde de aynı oyun oynanmaz.\"\n\n'SÜREKLİ TOP İSTEYEN OYUNCULAR VAR'\n\nLarkin’in başka milili takımda oynayan bir Amerikalı olduğunu söyleyen Jenkins, \"Kızılyıldız için oynarken benden atak yapmamı ve şut atmamı beklerlerdi. Başka bir takıma geçtiğimde ise benden savunmaya daha fazla odaklanmamı istediler. Shane başka bir milli takım için oynayan Amerikalı bir basketbolcu. Burada Cedi Osman, Furkan Korkmaz, Sertaç Şanlı gibi sürekli topu isteyen oyuncular var. Larkin’den Türkiye’de doğan ve bu sebeple baskı altında olan basketbolculara katkıda bulunması isteniyor.\" şeklinde konuştu.\n\nA Milli Basketbol Takımı’nın yıldız oyuncusu Shane Larkin, FIBA Dünya Kupası Elemeleri İkinci Tur’unda oynanan Türkiye-Sırbistan maçından sonra performansı nedeniyle tepki çekmişti. Larkin sosyal medya hesabından konu hakkında bir açıklama yayınladı.\n\n'GURUR DUYUYORUM'\n\n\n\nLarkin, \"Milli takımdaki rolümle Efes’teki rolüm birbirinden tamamen farklı. İnsanlar Efes’te oynadığım oyunu oynamamı bekliyor fakat burası farklı oyunculardan oluşan farklı bir takım. Benim milli takımdaki görevim diğer oyunculara yardım etmek ve daha iyi olmalarını sağlamak. Bu benimle alakalı değil, bizimle alakalı. Takımımın ortaya koyduğu karakterden dolayı gurur duyuyorum.\" dedi.",
    "Barış Terkoğlu : Silahlar Sırbistan'dan çıktı": "22 Eylül 2022 Perşembe\n\nABD’de Kaplan Grup şirketlerinin açtığı davayı, Makine Kimya Endüstrisi’nin şikâyetini ve Debbie Cross’un açıklamalarını yanyana koyuyorum. Birbirini teyit eden bir şey var. O da Ensar Vakfı Beşiktaş İlçe Başkanı İlker Küçüker’in Nisan 2022’ye kadar MKE’nin Güney Kore Temsilcisi olduğu ve MKE’ye ait olmayan silahları MKE’ninmiş gibi dünyaya pazarladığı.\n\nİpin ucunu çektikçe geliyor. Uzaktaki bir silahın mermisi bizim toprağımızdan çıkıyor. ABD’de, New York Güney Bölgesi Federal Mahkemesi’nde açılan ve Türkiye’yi yakından ilgilendiren davanın detaylarını anlatmıştım. Davanın hedefinde, ASAP Lojistik’in yanı sıra, şirketin İcra Kurulu Başkanı Debbie (Deborah) Cross adında ABD’li bir iş kadını ve ortağı Güven Acarer vardı. Şikâyetçiler, Türkiye’nin Washington Büyükelçisi Murat Mercan’ı da suçluyordu. Debbie Cross’un, kendisini MKE temsilcisi olarak tanıtırken başta büyükelçi olmak üzere, çeşitli resmi bağlantıları kullandığı iddialar arasındaydı.\n\nDebbie Cross, silah teklifini Ensar yöneticisinin yaptığını söyledi.\n\nDilekçede “Türkiye’nin ABD büyükelçisine birkaç milyon dolarlık ödeme yaptığına ilişkin bilgi ve inanç vardır” ifadeleriyle, Büyükelçi Mercan’a suçlama yöneltilmişti. Geçen pazartesi, bu kez ABD’de ikinci bir davayı anlattım. Makine Kimya Endüstrisi (MKE) de yine New York’da, aynı isimlere, benzer bir zamanlamayla, 13 Mayıs’ta dava açmıştı. MKE, kendi silahlarını Güney Kore’de satma yetkisine sahip olan Ensar Vakfı Yöneticisi İlker Küçüker’in, Debbie Cross’a sahte belge hazırlayarak ABD’de müşteri topladığını iddia ediyordu. İki dava, konusuyla, suçlamalarıyla, şüphelileriyle birbiriyle örtüşüyordu.\n\nENSARCI BAŞKANIN SIRBİSTAN TEKLİFİ\n\nSuçlamaların hedefindeki Debbie Cross’un Türkiye’de olduğunu öğrendim. Haliyle kendisine suçlamaları sordum. Cross’un anlattıkları, gözlerimi bu kez Sırbistan’daki bir silah fabrikasına çevirmeme neden oldu. Debbie Cross söze, kendisinin de mağdur ve kandırılmış olduğunu söyleyerek başladı. Anlattığına göre, ASAP Türkiye’de Güven Acarer ile ortaktı. Ensar Vakfı Yöneticisi, aynı zamanda DEİK Danışmanı olan İlker Küçüker, Acarer’le görüşmüş, cazip bir teklifte bulunmuştu. (Cross, buluşmanın kendisine gönderilen fotoğrafını da gösterdi.)\n\nCross, silah pazarlığının fotoğrafını paylaştı. En solda Güven Acarer (mavi tişörtlü), en sağda İlker Küçüker.\n\nCross, buluşmadan WhatsApp mesajıyla haberdar olduğunu söyledi. Cross’a “MKE Yöneticisi” diye tanıtılan Küçüker, MKE’nin mühimmatlarını, çok ucuza ABD’deki ASAP’a verebileceğini söylüyordu. Mermilerin tanesini 9 sentten teklif eden Küçüker’in ürünlerine, 6 sent ekleyerek (kâr, taşıma, gümrük, vergi) 15 sente ABD piyasasına sunacaklardı. Yalnız Küçüker’in söylediğine göre MKE’nin Türkiye’ye yetecek kadar bile üretim kapasitesi yoktu. Başka ülkelerde de üretim yapıyordu. Cross, kendilerine Sırbistan’daki bir silah fabrikasında, MKE adına üretildiği söylenen mühimmatın teklif edildiğini, hatta Küçüker’in mühimmatların fotoğraflarını dahi gönderdiğini söylüyor. (Cross, bu fotoğrafı da gösterdi.)\n\nCross’un söylediğine göre İlker Küçüker, yüzde 30 peşinat istedi. ABD’deki alıcılar peşinat öncesinde Sırbistan’daki mühimmatı uzmanlarla denetlemek istediler. Ancak üç kez Sırbistan’daki silah fabrikasına gitmelerine karşın içeri alınmadılar. Böylece satış gerçekleşmedi. Ancak dolandırılmaya çalışıldığını düşünen alıcılar Cross’la davalık oldu. Evet, Debbie Cross, bütün hikâyeyi böyle anlatıyor... Ona göre her şeyin sorumlusu İlker Küçüker. MKE’den aldığı Güney Kore’deki satış temsilcisi belgesi üzerinden onları kandırdı.\n\n'MURAT MERCAN'A HEDİYE GÖNDERMEDİM'\n\n\n\nDebbie Cross’a ben de sorularımı sordum. En merak ettiğim davadaki suçlamalar nedeniyle, Türkiye’nin Washington Büyükelçisi Mercan’la ilişkisiydi: “Murat Mercan’la, Haziran 2021’de, Miami’de gerçekleşen bir Türk etkinliğinde tanıştım. Türkiye’deki işlerin büyütülmesiyle ilgili konuştuk. Onu, bunun için ABD’deki bir senatörle tanıştırdım. Mercan’ın Türkiye’deki iş ilişkilerini büyütme niyetinde olduğunu anladım. 2021 yılında New York’ta bir etkinlik düzenledim. Onu da davet ettim. (Dava dosyasına giren) Sözü edilen fotoğraflar o etkinliklerdeki fotoğraflar. Bir iş ilişkisi yaratma dışında başka bir amaç yoktu.”\n\n\n\nMurat Mercan adına senatörlerle resmi toplantı organizasyonu yapmadığını söyleyen Cross’a, Mercan’a herhangi bir hediye gönderip göndermediğini sordum. Cross, sadece yılbaşında bir paket çikolata gönderdiğini söyledi. Bunun dışında Mercan’a hediye ya da para yollamadığını anlattı. Mercan’ın onu Türkiye’den kimseyle tanıştırıp tanıştırmadığını da sordum, bunun da olmadığını söyledi. Mercan’la sadece iki kez yüz yüze görüştüğünü, en son 2021 Temmuz’undaki etkinlikte buluştuklarını söyledi.\n\n\n\nCross, MKE’nin söylediği gibi, MKE’nin resmi yöneticisi olan hiç kimseyle tanışmadığını kabul etti. Cross, “İlker Küçüker’le de ben görüşmedim, Güven Acarer görüştü” dedi. Acarer’in asker olmadığı halde kendisini asker olarak tanıttığı iddiasını sorduğum Debbie Cross, ortağı için şunları söyledi: “Ben, bana gösterdiği fotoğraf ve dokümanlardan dolayı Güven Bey’in asker olduğunu biliyordum. Geri kalanını sizin yazınızdan öğrendim. Ne doğru ne yanlış bilmiyorum. Acarer, ASAP Türkiye’ye dahil olurken asker olduğunu ve NATO ile iş yaptığını gösteren belgeler, üst düzey isimlerle fotoğraflar sunmuştu. Başka bir bilgim yok.” Cross, Acarer ile Küçüker’i tanıştıran kişinin adını bilmediğini ancak o kişinin bir avukat olduğunu söyledi.\n\n‘TÜRKİYE’DEKİ ŞİRKETİ KAPATIYORUM’\n\nCross’a, “MKE Başkanı ve yöneticilerinin adı kurumun sitesinde var, onun MKE Yöneticisi olduğunu teyit edebilirdiniz, bunu neden yapmadınız” diye sordum. Cross yanıt verdi: “Ben ticaret yapan bir insanım. Güven, bana İlker Küçüker’in MKE yöneticisi olduğunu söylediğinde şüphe bile etmedim.” Cross’un anlattığına göre Küçüker, MKE temsilcisi olduğu belgeyi de göstermişti. Bu belgenin Küçüker’e Güney Kore dışında bir yetki vermediğini düşünmemişti. Debbie Cross’a Türkiye’deki vatandaşlık durumunu ve mülkiyetini sordum. Söylediğine göre bir vatandaşlık başvurusu yoktu. Seyrantepe’de stadın arkasındaki meşhur kulelerden, bir buçuk milyon dolara bir daire aldığını söyledi. Bu daire için Mercan’ın aracı olup olmadığını sorduğumda şunu söyledi: “Murat Mercan beni herhangi bir şirkete yönlendirmedi. Beni o evi almaya TABA Başkanı Süleyman Sanlı yönlendirdi. Mercan sadece bana ‘Debbie, orası Türkiye, dikkatli ol, sakın bitmemiş bir inşaata önceden para yatırma’ diye uyardı. Daha önce böyle dolandırıcılık örnekleri yaşandığını söyledi.” Cross’a, Acarer’in şirketi ile ticari ilişkisinin halen devam edip etmediğini de sordum: “Güven Acarer’in ASAP Türkiye’de yüzde 50 hissesi var. Ancak güven sarsıcı ithamlar sebebiyle burada herhangi bir ticari işe girmek istemiyorum. Bu nedenle ASAP Türkiye’yi kapatmayı düşünüyorum.”\n\nSİLAH FABRİKASI\n\nCross’a son olarak neden bir dizi şirketin kendilerini dolandırıcılıkla suçladığını sordum: “Bu davayı beni ve Murat Mercan’ı karalamak için açtıklarını düşünüyorum.” Cross’a göre Mercan siyasi olarak hedef alınmıştı. Onun şirketi de buna yem yapılmıştı. MKE’nin açtığı dava ise kendi isim ve logosunu korumak içindi. ABD’de Kaplan Grup şirketlerinin açtığı davayı, Makine Kimya Endüstrisi’nin şikayetini ve Debbie Cross’un açıklamalarını yanyana koyuyorum. Birbirini teyit eden bir şey var. O da Ensar Vakfı Beşiktaş İlçe Başkanı İlker Küçüker’in Nisan 2022’ye kadar MKE’nin Güney Kore Temsilcisi olduğu ve MKE’ye ait olmayan silahları MKE’ninmiş gibi dünyaya pazarladığı. Bu işten başta, MKE olmak üzere birçok kişinin ticari zarar gördüğü kesin. Nitekim MKE, Küçüker’den şikâyetçi oldu. Her şeyden sonra Cross’un sunduğu belgelerde yer alan Sırbistan’daki adrese baktım. “Prvi Partizan” ismindeki 94 yıllık mühimmat fabrikası çıktı. Bu adresten daha önce nerelere silah gittiği elbette Türk yargısının araştırma konusu. İpin ucu dolandırıcılık davalarından başka yerlere çıkacak mı önümüzdeki günlerde göreceğiz. Sahi, devletin kurumu ABD’de hakkını ararken Türkiye’dekiler oturup izleyecek mi?",
    "Kırmızı bültenle aranan Sırp suç örgütü lideri İstanbul’da öldürüldü": "Sırp suç örgütü lideri Şişli'de öldürüldü 0:00 / 0:00\n\nDHA\n\nOlay, dün gece Şişli'de meydana geldi. Sırbistan'ın önde gelen organize suç örgütlerinden 'Skaljari' çetesinin lideri olduğu öne sürülen Jovica Vukotiç'in, otomobille seyir halindeyken motosikletli kişi ya da kişiler tarafından silahlı saldırıya uğradı.\n\nSaldırı sırasında, otomobilde Vukotiç'in sevgilisi ile çocuklarının da olduğu öğrenildi. Saldırganın silahından çıkan 5 kurşundan 4'ü Vukotiç'e isabet ederken, Vukotiç olay yerinde hayatını kaybetti. Polis, saldırıyı gerçekleştiren şüpheli ya da şüphelilerin tespit edilmesi ve yakalanması için çalışma başlattı.\n\n\n\n",
    "Türkiye - Sırbistan maçı Canlı izle | 12 Dev Adam maçı CANLI": "FIBA 2023 Dünya Kupası Elemeleri ikinci tur I Grubu'nda A Milli Basketbol Takımı'mız Sinan Erdem Spor Salonu'nda Sırbistan ile karşılaşıyor. Ergin Ataman yönetimindeki 12 Dev Adam, mücadeleden galip ayrılmanın peşinde.\n\nTÜRKİYE- SIRBISTAN: 11-26 (1. Periyot sonucu)\n\nTÜRKİYE- SIRBISTAN: 28-47 (2. Periyot sonucu)\n\nTÜRKİYE- SIRBISTAN: 55-65 (3. Periyot sonucu)\n\nTÜRKİYE- SIRBISTAN: 72-79 (4. Periyot sonucu)\n\nTÜRKİYE- SIRBISTAN MAÇI NE ZAMAN, SAAT KAÇTA VE HANGİ KANALDA CANLI YAYINLANIYOR?\n\nTürkiye - Sırbistan maçı 28 Ağustos Pazar günü saat 20.00'da başladı. Karşılaşma NTV'de canlı yayınlanıyor.\n\n12 DEV ADAM'IN MAÇ PROGRAMI\n\n10 Kasım: Türkiye-Belçika\n\n13 Kasım: Sırbistan-Türkiye\n\n24 Şubat 2023: Türkiye-Letonya\n\n27 Şubat 2023: Belçika-Türkiye",
    "Türkiye A Milli Kadın Güreş Takımı, Sırbistan’da tarih yazmayı hedefliyor": "Türkiye A Milli Kadın Güreş Takımı, Sırbistan’da tarih yazmayı hedefliyor\n\nDünya Güreş Şampiyonası'nda mindere çıkacak milli sporcular, son hazırlıklarını yapıyor. Milli Takım Teknik Direktörü Efrahim Kahraman:\"Türk halkı şampiyonu, İstiklal Marşı okutmasını sever. Biz de İstiklal Marşı'mızı okutmak için elimizden gelen gayreti göstereceğiz\" dedi.\n\nYazıları büyüt\n\nYazıları küçült\n\nStandart boyut\n\nTürkiye A Milli Kadın Güreş Takımı, 10-18 Eylül’de Sırbistan’da düzenlenecek Dünya Şampiyonası’nda zirvede yer almayı hedefliyor. Kadın milli güreşçiler, başkent Belgrad’daki organizasyon için Sarıyer Mersinli Ahmet Kamp Eğitim Tesisleri’nde sürdürdüğü kampın son günlerinde de antrenmanlarla ter döküyor.\n\nA Milli Kadın Güreş Takımı Teknik Direktörü Efrahim Kahraman, açıklamasında, çok yoğun bir sene geçirdiklerini ve bu yıl içerisindeki sekizinci kampı yaptıklarını söyledi. Bir önceki kampta Kazakistan ve Azerbaycan ile 5. İslami Dayanışma Oyunları’na hazırlandıklarını hatırlatan Kahraman, bu kampta da Azerbaycan, Moldova ve Bulgaristan ile çalıştıkları bilgisini verdi.\n\n“KADIN GÜREŞİNDE SÖZ SAHİBİ OLDUK”\n\nDünya şampiyonalarına daha önce defalarca katılmış olmalarına rağmen bu organizasyonun kolay olmayacağını belirten Kahraman, ülkelerin olimpiyatlardan önce sıklet arayışında olmasının da Dünya Şampiyonası’nı etkileyeceğini kaydetti.\n\nMilli takımın mücadele edeceği 10 sıkletten 7’sinde genç sporcularının bulunduğuna dikkati çeken Kahraman, iyi çalıştıklarını ve iddialı olduklarını dile getirerek, sözlerini şöyle sürdürdü:\n\n“İki hafta arayla Bulgaristan’da düzenlenen 23 Yaş Altı Avrupa Güreş Şampiyonası’nda ve Macaristan’da gerçekleştirilen Büyükler Avrupa Güreş Şampiyonası’nda takım halinde şampiyonluğa ulaştık. Devamında Akdeniz Oyunları’nda 3 şampiyon ve 5. İslami Dayanışma Oyunları’nda 2 şampiyon çıkararak kadın güreşinde söz sahibi olduk. Türk halkı şampiyonu, İstiklal Marşı okutmasını sever. Biz de İstiklal Marşı’mızı okutmak için elimizden gelen gayreti göstereceğiz. Sonuna kadar savaşacağız inşallah. Türk halkının dualarıyla bizlere destek verdiğini biliyoruz. Sporcular mindere çıktıktan sonra ekran başında bizlerle birlikte olduklarını biliyoruz.”\n\n“YASEMİN ADAR YİĞİT KADIN GÜREŞİNİN YAŞAYAN EFSANESİ”\n\nKahraman, milli sporcu Yasemin Adar Yiğit’in mindere ikinci dünya şampiyonluğu için çıkacağını vurgulayarak “Kadın güreşinde defalarca tarih yazan bir sporcumuz var. Yasemin Adar Yiğit, kadın güreşinin yaşayan efsanesi. Bir dünya şampiyonluğu ve ikinciliği var. Beş Avrupa şampiyonluğu ve ikinciliği var. Buse Tosun Çavuşoğlu, 2021’de dünya üçüncüsü oldu. 23 yaş altında Avrupa ve dünya şampiyonluğu var. Buse’den de beklentimiz büyük. Genç sporcularımızdan da sürprizler bekliyoruz” ifadelerini kullandı.\n\nKadın güreşinde beş yıldır teknik direktörlük yaptığını ve bu süreçte defalarca tarih yazdıklarını belirten Kahraman, ekibin enerjisini en çok yükselten şeyin başarı olduğunu ifade etti.\n\nİlginizi Çekebilir 670. Tarihi Elmalı Yağlı Güreşleri'nin başpehlivanı Ali Gürbüz oldu\n\n(AA)",
    "Nikola Jokic Yetmedi; İtalya, Nicolo Melli ile Sırbistan’ı Devirip Çeyrek Finale Yükseldi": "2022-09-11T19:57:42+00:00\n\n2022-09-11T19:57:42+00:00\n\n2022-09-11T20:02:29+00:00.\n\nEuroBasket’te Sırbistan ile İtalya çeyrek final için karşı karşıya geldi.\n\nby Eurohoops Team / info@eurohoops.net\n\nFIBA EuroBasket son 16 turunda Sırbistan ile İtalya kozlarını paylaştı. Kıran kırana geçen maçı İtalya son çeyrekteki performansıyla karşılaşmayı 86-94 kazanmayı başardı.\n\nBu sonuçla İtalya çeyrek finale kalan taraf oldu. İtalyanların çeyrek finaldeki rakibi ise Fransa olacak.\n\nKıran kırana geçen ve nefes kesen karşılaşmada İtalya son çeyrekte 16-2’lik bir seri yakaladı ve farkı 12’ye çıkardı. Bu bölümün ardından Sırbistan farkı kapatmak istese de İtalya skor üstünlüğünü korudu ve çeyrek final biletini alan taraf oldu. İtalya rakibi karşısında dış atışlarda alev aldı ve 16/38 üç sayılık isabetle oynadı.\n\nİtalya’da başantrenör Pozzecco üçüncü çeyrekte takımı 61-57 gerideyken diskalifeye olmuştu.\n\nİtalya’da Marco Spissu 21 sayı – 4 ribaund – 5 asist ile öne çıkarken Nicolo Melli 21 sayı – 6 ribaund ile galibiyette büyük rol oynadı. Simone Fontecchio 19 sayı – 5 ribaund, Achille Polonara da 17 sayı – 4 ribaund – 3 asist ile galibiyete katkıda bulundu. Gigi Datome de 6 sayıyla oynadı.\n\n3⃣ Marco Spissu alev aldı, üst üste üçlükleri yolladı 🔥🔥🔥 #Eurobasket22 pic.twitter.com/3sy4G4b0Nu — Eurohoops Türkiye (@EurohoopsTR) September 11, 2022\n\nSırbistan’da Nikola Jokic 32 sayı – 10 ribaund ile double-double yapsa da performansı yetmedi. Vasilije Micic de 16 sayı – 4 ribaund – 7 asist ile oynarken Nikola Kalinic 12, Vanja Marinkovic 8 sayıyla mücadele etti. Marko Guduric de 2 sayıyla maçı tamamladı.\n\n🎯 Vasilije Micic asisti yapıyor, Nikola Milutinov smacı vuruyor ⚒️😤#Eurobasket22 pic.twitter.com/p8WzbKXLxb — Eurohoops Türkiye (@EurohoopsTR) September 11, 2022\n\nÇeyrek skorları:\n\n1. çeyrek: 28-20\n\n2. çeyrek: 51-45\n\n3. çeyrek: 68-66\n\n4. çeyrek: 86-94\n\nBasketbol gündemindeki en son gelişmeleri kaçırmamak için tıklayın!",
    "Sırbistan Cumhurbaşkanı Vucic: Herkes Erdoğan’ın Türkiye’ye neler kazandırdığını görmeli": "Sırbistan Cumhurbaşkanı Vucic: Herkes Erdoğan’ın Türkiye’ye neler kazandırdığını görmeli\n\nCumhurbaşkanı Erdoğan'la Belgrad'da ortak basın toplantısı düzenleyen Sırbistan Cumhurbaşkanı Aleksandar Vucic, Erdoğan için “Cumhurbaşkanı Erdoğan hep barış ve istikrarda ısrar etti. Bunun için teşekkür ediyorum. Erdoğan liderliğinde, bu büyük ülkenin neler kazandığını herkes görmeli” dedi.",
    "Sırbistan'da mutlaka gezmeniz gereken 10 yer": "Belgrad\n\nSırbistan’ın başkenti Tuna ve Sava nehirlerinin birleştiği platoda yer alıyor. Her geçen yıl daha da gelişip güzelleşen şehir bugün 1,2 milyon merkez, 1,65 milyondan fazla metropol nüfusuna sahip. Kalemegdan Parkı ve kalesi, şehri ve nehirleri alçak bir tepeden izlemek için ideal nokta. Enerjik kentin kafeleri her zaman işlek ve canlı, özellikle de sadece yayalara açık olan Knez Mihailova sokağındakiler. Bar ve restoranların toplandığı Dorćol’daki Strahinjića Bana (Bana Sokağı) da mutlaka uğranması gereken yerlerden. Gece eğlenceleri için nehir kıyılarında dizili duran yüzer bar ve tavernalar denenebilir. Turistik sayılabilecek Skadarlija da İstanbul’un İstiklal Caddesi’ni andırıyor.\n\nNovi Sad\n\nTarihte kültür ve eğitimin Doğu Avrupa’daki merkezlerinden biri olmuş olan Novi Sad, “Sırbistan’ın Atinası” olarak nitelendiriliyor. Habsburg mirasının neoklasik mimari mirasını her yerde görmek mümkün. Trg Slobode (Özgürlük Meydanı) gezinizin merkezi olabilir, çünkü Katolik Kilisesi başta olmak üzere en güzel mimari yapılar, kafeler ve yürüyüş yolları meydan ve çevresinde yer alıyor. Dunavska sokağında yürüyüp Tuna kıyısındaki plajda (yazın) keyif yapmayı düşünebilirsiniz. Her ay Petrovaradin Kalesi’nde düzenlenen Exit Festival da dünyaca ünlüdür.\n\nZemun\n\nBelgrad’ın banliyösü Zemun (Almanca Semlin adıyla da bilinir) 1918 yılına kadar Avusturya-Macaristan İmparatorluğu’nun parçası olduğu için kentte Barok mimarinin örneklerine nehir boyunca bolca rastlamak mümkün. Macarlar tarafından 1896’da inşa edilen Gardoš Tower şahane Zemun, Belgrad ve Tuna manzarası izlemek için ideal. Nehir kıyısındaki Kej Oslobođenja’da yüzer bar ve restoranları deneyebilirsiniz. Haziran ve Eylül ayları arasında Zemun’u Veliko Ratno Ostrvo’ya (Ada) bağlayan yüzer köprüyle kuzeydeki plaj ve tabiat rezervlerine hızlıca ulaşmak mümkün.\n\nSubotica\n\nKentte Macar kültürünün egemenliğini çift dilli tabelalaran bol kırmızı biberli yemeklere kadar her yerde hissetmek mümkün. Büyük bir Macar nüfusu barındıran Subotica’da art nouveau tarzı mimari serler sizi şaşırtabilir. Şehir Meydanı’nı merkez belirleyip çevreyi gezebilir, saat kulesine tırmanıp şahane kent ve kır manzarasının tadını çıkarabilirsiniz.\n\nKopaonik Ulusal Parkı\n\nSırbistan sınırları içindeki en yüksek dağ silsilesi, 1981’de ulusal park ilan edildi. Ülkenin en büyük kayak ve snowboard tesislerinin olduğu bölge Sırplar kadar çevre ülkelerden gelen turistler arasında da popüler. Ana kayak merkezi Ravni Kopaonik deniz seviyesinden 1700 metre yukarda. Merkezde çokça otel ve tesis olsa da bazıları yakınlardaki şirin Brzeće kasabasıdna kalmayı tercih edebilir. Bölge, karlar eridikten sonra da outdoor faaliyetlerini sevenlerin favori yerlerinden.\n\nZlatibor\n\nBelgrad’ın yaklaşık 238 kilometre batısında bulunan turistik Zlatibor bölgesi, dağ ve köyleriyle açık hava yürüyüş turlarını sevenlerin favorisi. Mini kayak köyü Tornik de popüler. Sirogojno’daki 19. yüzyıldan kalma köy restore edilerek bir etno-köy müzesi olarak ziyarete açık. Ünlü Stopića Mağarası, ihtişamlı Gostilje şelalesi, çevredeki süper manzaralı piknik alanları görmeye değer.\n\nDrvengrad ve Šargan Eight\n\nDrvengrad, ülkemizde çok iyi tanınan Sırp film yönetmeni Emir Kusturica’nın 2004 tarihli Bir Mucizedir Yaşamak (Life is a Miracle) adlı filmi için kurulan bir set-köy aslında. Çekimler bittikten sonra bir açık hava etnoloji sergisine dönüştürülen köyde dükkanlar, galeriler, restoranlar ve kiralık evler var. Her yıl Ocak ayında Kusturica’nın düzenlediği Küstendorf Film ve Müzik Festivali de burada yapılıyor. Yaklaşık 2 kilometre uzaktaki Šargan Eight demiryolu ringi de ülkenin en acayip uğrak noktalarından biri olabilir. 1925’te 8 rakamı şeklinde inşa edilen, 22 tünel ve 10 köprüden geçen bu demiryolunda bugüne kadarki en şahane manzaralı tren yolculuğunu yapma ihtimaliniz var. Tur toplam iki saat sürüyor.\n\nTara Ulusal Parkı\n\nBüyüleyici doğasıyla ünlü Sırbistan kırsalının merkezi ziyaret noktalarından biri. Bir kenarında Bosna Hersek ile doğal bir sınır oluşturan Drina Nehri’nin uzandığı park, bozulmamış ladin, huş, çam, ardıç ormanları ve barındırdığı 53 tür memeli ve 153 tür kuşla istisnai bir zenginlik. Bölgede yaşayan ayı, dağ keçisi ve karacalar yasayla koruma altında. Mitrovac veya Bajina Bašta’daki dükkanlardan bisiklet kiralayıp 200 kilometreyi aşan bisiklet ve yürüyüş yollarında pedal basabilirsiniz. Güzergah civarında vahşi kedicik ve aycıklar olabileceği için işaretli patikalardan ayrılmamakta fayda var.\n\nFruška Gora\n\nNovi Sad’ın güneyindeki tepeler, düz platoların egemen olduğu otonom Voyvodino bölgesinde yeşillikleriyle fark yaratıyor. Fruška Gora Ulusal Parkı, en eskisi 15’inci yüzyılda yapılmış 17 tane manastıra ev sahipliği yapıyor. Krušedol ve Grgeteg manastırları en ünlüleri. Tahmin edileceği üzere çevre, bozulmamış ormanlara, yüksek bir kuş popülasyonuna ve canlı yaban hayatına sahip. 60’tan fazla bağ ve şaraphanenin bulunduğu bölgede Sırbistan’ın en ünlü şaraplarından bazıları üretiliyor.\n\nStudenica Manastırı\n\nSırbistan’ın Orta Çağ’daki en etkin hükümdarlarından Stefan Nemanja tarafından 12’inci yüzyılda yapılan manastır halen ülkedeki en güzel manastırların başında geliyor. Nedenlerin başında manastırın sık ağaçlı ormanların ortasında, Studenica Nehri’nin hemen üstünde kurulmuş olması. UNESCO Dünya Mirası listesindeki manastırda, bir zamanlara sayısı dokuz olan kiliselerin geriye kalan üçü bugün ziyaret edilebiliyor. Stefan Nemanja’nın kabri de burada.\n\nĐavolja Varoš (Şeytanın Kasabası)\n\nÜlkedeki en ilginç yeryüzü oluşumlarından. Peri bacalarına benzeyen 202 kaya formasyonu değişik yerlerdeki ahşap seyir iskelelerinden izlenebiliyor. Yol üstündeki maden suyu kaynakları ve 13’üncü yüzyıldan kalma altın madenine uğranabilir.",
    "Sırbistan Milli Takımı’nda Nemanja Nedovic Şoku": "2022-09-07T13:01:48+00:00\n\n2022-09-07T13:01:48+00:00\n\n2022-09-07T13:01:48+00:00.\n\nBy Eurohoops Team / info@eurohoops.net\n\nEuroBasket 2022’nin favori takımlarından Sırbistan Milli Takımı’na kötü haber geldi. Deneyimli oyuncu Nemanja Nedovic, Mozzart Sport‘un haberine göre baldırındaki sakatlık sebebiyle EuroBasket 2022’nin geri kalanın forma giyemeyecek.\n\nHaber şu şekilde: “Nedovic, İsrail’e karşı oynanan maç sırasında sakatlandı, ikinci çeyrekte sahadan ayrıldı ve ertesi gün ek incelemeler sakatlığının boyutunu belirledi. Baldır kasının yırtılması nedeniyle turnuvanın sonuna kadar oynayamayacak.”\n\nEuroBasket kurallarına göre Nemanja Nedovic’in yerine başka bir oyuncuyu çağırmak gibi bir imkan yok. Bundan ötürü Sırbistan turnuvaya 11 oyuncuyla devam edecek. Nedovic dört maçta 6 sayı, 1.8 asist ve 1.3 ribaunt ortalamaları yakalamıştı.\n\nSırbistan Milli Takımı; İsrail, Polonya, Finlandiya, Çekya ve Hollanda’nın yer aldığı D grubunda yoluna namağlup devam ediyor. Gruptaki beşinci ve son karşılaşmasında lider Sırbistan, Polonya ile kozlarını paylaşacak.\n\nBasketbol gündemindeki en son gelişmeleri kaçırmamak için tıklayın!",
    "Kızılyıldız, Sırbistan liginde liderliğe yükseldi": "",
    "Boskovic'ten Egonu'ya gözdağı! Kırdığı rekor tarihe geçti": "Dünya Şampiyonası'nda Sırbistan ile Kanada karşı karşıya geldi. Yaklaşık 5 ay sonra Sırbistan ile maça çıkan Tijana Boskovic rekorları alt üst etti. Mücadelede Boskovic, smaç servis hızıyla rekor kırdı.\n\nEGONU'NUN EN BÜYÜK RAKİBİ\n\n25 yaşındaki Sırp yıldız, ülkesinin son 6 yıldaki büyük başarılarının mimarı oldu. 2018 FIVB Voleybol Kadınlar Dünya Şampiyonası'nda altın madalyanın yanısıra MVP seçilmesi, 2016 Rio'da Gümüş ve 2020 Tokyo'da bronz madalyalarda Boskovic'in payı çok büyüktü. 2022 Uluslar Ligi'nde dinlenen Boskovic, bu turnuvaya dinlenmiş ve yüzde 100 olarak geldi. Bu turnuvada Egonu'nun en büyük rakibi olarak görülüyor.\n\nGelecek sezon Vakıfbank formasını terletecek olan İtalyanlar'ın en büyük yıldızı Egonu, 2021 Avrupa Şampiyonası'nda ve 2022 Uluslar Ligi'nde en değerli oyuncu olarak seçildi. 23 yaşındaki Egonu, hücum söz konusu olduğunda durdurulamaz bir güç. Egonu için maç başına 20 sayılık olağanüstü performanslar sıradan hale geldi.\n\nBOSKO'DAN 23 SAYI\n\nBir önceki Dünya Şampiyonası'nın MVP'si Bosokovic, Kanada karşısında yüksek perdeden başladı. Sırbistan Kanada'yı 3-0 mağlup etti ve turnuvaya galibiyetle start verdi. Boskovic bu maçta 23 sayı buldu ve 5 ace kaydetti.\n\nSMAÇ SERVİS HIZ REKORU\n\nBoskovic ilk maçında Dünya Şampiyonası'nın rekorunu kırdı. Sırp yıldız kullandığı serviste 106.8 km/h ile şampiyona tarihine geçti.\n\nEGONU, VNL'DE BOSKOVİC'İN REKORNUNU KIRMIŞTI\n\nPaola Egonu, kadınlarda Sırbistanlı yıldız Tijana Boskovic'e ait olan 110.3 kmh'lik smaç hız rekorunu kırdı. Vakıfbank'ın yeni transferi İtalyan isim 112.7 kmh ile yeni rekorun sahibi oldu. Öte yandan İtalyan yıldız turnuvada smaç yüksekliği olarak 3.17'yi bulmuştu\n\nİTALYA KAMERUN'U RAHAT YENDİ\n\nMillet Ligi'nde şampiyonluğa uzanan İtalya, şampiyonadaki ilk maçında gövde gösterisi yaptı. Kamerun'u ilk sette 10 sayı, ikinci sette ise 12 sayıda tutan İtalya sahadan 3-0'lık galibiyetle ayrıldı.\n\nEGONU İÇİN FOTOĞRAF SIRASI\n\nMücadelede Egonu 17 sayı ile oynarken Bosetti 13 sayı kaydetti. Öte yandan mücadelenin ardından Kamerun kafilesi Egonu ile fotoğraf çektirmek için sıraya girdi. Oldukça sıcak görüntülerin yaşandığı anlarda İtalyan yıldızın tavırları hayran bıraktı.\n\nSULTANLAR TAYLAND'A KAYBETTİ\n\nA Milli Kadın Voleybol Takımı, Dünya Voleybol Şampiyonası B Grubu ilk maçında Tayland'a 3-2 mağlup oldu.\n\nTürkiye, Hollanda ve Polonyanın ev sahipliğinde düzenlenen Dünya Voleybol Şampiyonası'nda ilk maçında Tayland ile karşı karşıya geldi. Karşılaşmadan 3-2 mağlup ayrılan millilerde Ebrar Karakurt 24, Hande 17, Zehra 15, Eda 13, İlkin 12 sayıyla oynadı.",
    "BELGRAD - Sırbistan'da yaşayan Rusya vatandaşlarından \"kısmi seferberlik\" kararına tepki": "GÖRÜNTÜ DÖKÜMÜ:- Başkent Belgrad'da toplanan kalabalık BELGRAD (AA) - Sırbistan'da yaşayan Rusya vatandaşları, Rusya Devlet Başkanı Vladimir Putin'in kısmi seferberlik ilan etmesine tepki göstermek için başkent Belgrad'da toplandı.Ukrayna ve Belarus vatandaşlarının da katıldığı kalabalık, Putin'in tutum ve kararlarından memnun olmadıklarını söyledi.Ellerinde \"Barış istiyoruz\", \"Ukrayna'daki savaşa son\" ve \"Kısmi seferberlik, kısmi ölüm\" yazılı dövizler taşıyan topluluk kısa bir süre sonra dağıldı.Bu arada, bugünden itibaren başlayan kısmi seferberlik için Putin'in imzaladığı kararnameye göre, seferberlik yoluyla askerlik hizmetine çağrılan Rusya Federasyonu vatandaşları, Rus ordusunda sözleşme kapsamında görev yapan \"askeri personel\" statüsüne sahip olacak.",
    "Nikola Jokic Double Double Yaptı; Sırbistan, Finlandiya’yı Farka Boğdu": "2022-09-05T22:43:45+00:00\n\n2022-09-05T22:43:45+00:00\n\n2022-09-05T22:56:56+00:00.\n\nby Eurohoops Team / info@eurohoops.net\n\nFIBA EuroBasket 2022’nin D grubundaki üçüncü karşılaşmada Sırbistan Milli Takımı ile Finlandiya Milli Takımı, Çekya’nın başkenti Prag’da karşı karşıya geldiler.\n\nBaştan sona önce götürdüğü mücadelede daha ilk çeyrekten farkı çift hanelere çıkaran Sırbistan, tamı tamına 6 oyuncusundan çift haneli skor katkısı aldığı karşılaşmayı 100-70 kazandı.\n\nAlınan bu galibiyetin ardından Sırbistan, adını bir üst tura yazdırmayı garantiledi.\n\nBu sonuçla Sırbistan Milli Takımı; İsrail, Polonya, Finlandiya, Çekya ve Hollanda’nın yer aldığı D grubundaki üçüncü maçında da sahadan galip ayrıldı. Finlandiya ise üçüncü maçındaki ikinci yenilgisini aldı.\n\nGrupta bir sonraki karşılaşmasında Sırbistan, galibiyetsiz Hollanda ile kozlarını paylaşacakken Finlandiya ise ev sahibi Çekya’yla karşı karşıya gelecek.\n\nSırbistan’da Vasilije Micic 14 sayı, 3 ribaund, 7 asist; Nikola Jokic 13 sayı, 14 ribaund, 7 asist; Nikola Kalinic 13 sayı, 4 ribaund, 5 asist; Marko Guduric 11 sayı, 3 asist; Nemanja Nedovic 14 sayı, 3 asist; Vladimir Lucic 12 sayı, 1 ribaundla oynadı.\n\nFinlandiya’da ise Lauri Markkanen 20 sayı, 8 ribaund, 5 asist; Elias Valtonen 10 sayı, 2 ribaund; Edon Maxhuni 10 sayı, 3 asistle mücadele etti.\n\nÇeyrek Skorları:\n\nçeyrek: 33-22 çeyrek: 62-34 çeyrek: 76-48 çeyrek:\n\nBasketbol gündemindeki en son gelişmeleri kaçırmamak için tıklayın!",
    "Adem Ljajic’in yeni takımı! Sırbistan’ın Novi Pazar takımı ile antrenmanlara başladı": "Beşiktaş ile sözleşmesi bittikten sonra bir takımla anlaşma sağlayamayan Adem Ljajic, Novi Pazar takımı ile antrenmanlara çıkmaya başladı.\n\nKulüpsüz kalan 31 yaşındaki futbolcu doğduğu şehrin takımı ile deneme antrenmanlarına çıktı.\n\n2018 yılında Beşiktaş ile sözleşme imzalayan Adem Ljajic, siyah beyazlı forma ile 85 maça çıkarken 26 asist 18 de gol kaydetti.\n\nSırp futbolcu Beşiktaş'tan önce Partizan, Fiorentina, Roma, Inter ve Torino formaları giydi.",
    "Sırbistan'da sapkın LGBT'lilere karşı isyan! Binlercesi sokağa döküldü": "Sırbistan, LGBT'ye karşı ayaklandı. Ülkede, \"Europride\" adıyla yapılması planlanan LGBT üyelerinin yürüyüşüne tepki olarak düzenlenen gösteride, Sırbistan ve Rusya bayraklarının yanı sıra Rusya Devlet Başkanı Vladimir Putin'in de posterleri taşındı.",
    "Erdoğan 'tarihle' savaşıyor; '33 sene gram yer kaybetmedi' dediği Abdülhamit, Tunus, Bulgaristan, Sırbistan ve Kıbrıs'ı kaybetti": "Cumhurbaşkanı ve AKP Genel Başkanı Erdoğan \"Abdülhamit 33 sene bir gram toprak kaybetmedi\" iddiasını yeniden ortaya attı. Ancak Abdülhamit'in Tunus, Bulgaristan, Sırbistan, Bosna Hersek ve Kıbrıs'ı kaybettiği belgelerle teyit edildi.\n\nCumhurbaşkanı ve AKP Genel Başkanı Recep Tayyip Erdoğan, Kabine toplantısı sonrası açıklamada bulundu.\n\nKabine toplantısında yine muhalefeti hedef alan Erdoğan, \"Sadece bu ayın 22 gününde Osmangazi Köprüsü'nü günde ortalama 51 bin araç kullandı. Araç garanti oranı yüzde 116'ya, garanti rakamının üstüne çıkmış durumda. Adını niye Yavuz Sultan Selim koydunuz. Kendi adını koysaysın. Ben öldükten sonra siz koyarsınız dedim. Biz tarihimizle gurur duyuyoruz. Onlar tarih yazdılar. Sultan Abdülhamit 33 sene gram yer kaybetmeden Osmanlı'yı yöneltti\" dedi.\n\nErdoğan'ın 33 sene boyunca bir gram yer kaybetmediğini iddia ettiği Sultan Abdülhamit'in Tunus, Bulgaristan, Sırbistan, Bosna Hersek ve Kıbrıs'ı kaybettiği ortaya çıktı.\n\nErdoğan'ın daha önce İYİ Parti lideri Meral Akşener'e yönelik eleştirisinde de aynı iddiayı dile getirmesinin ardından teyit.org isimli site belgelerle Abdülhamit'in kaybettiği toprakları teyit etti.\n\nMSB BELGELERİNDE VAR\n\n34. Osmanlı padişahı II. Abdülhamit, 1876-1909 tarihleri arasında tahtta kaldı.\n\nII. Abdülhamit’in saltanatı sırasında imparatorluk topraklarının önemli ölçüde korunduğu da anlatılanlardan; ancak bu hiç toprak kaybedilmediği anlamına gelmiyor. Hiçbir kaynakta böyle bir bilgi yer almıyor.\n\nMilli Savunma Bakanlığı tarafından 2004 yılında yayınlanan 1877-1878 Osmanlı Rus Savaşı Zaman Dizini isimli kitabın sunuş bölümünde, bu dönem kaybedilen topraklara vurgu yapılıyor:\n\n“Bilindiği üzere 1877-1878 Osmanlı-Rus Savaşı Türk tarihi açısından çok olumsuz sonuçlara neden olmuştur. Osmanlı Devleti çok büyük toprak kaybına uğramış, büyük çaptaki iç göçler nedeniyle ülkenin siyasi, toplumsal ve iktisadi düzeninde sıkıntılar başlamıştır.”\n\n1877-1878 Osmanlı Rus Savaşı, II. Abdülhamit saltanatının ilk yıllarına denk geliyor.\n\n\"AYESTEFANOS ANLAŞMASI NEDENİYLE OSMANLI BİRÇOK YERDE HAKİMİYETİNİ KAYBETTİ\"\n\nTürkiye Diyanet Vakfı’nın İslam Ansiklopedisi’ne göre de Ayastefanos Anlaşması nedeniyle Osmanlı pek çok yerde hakimiyetini yitirmişti:\n\n“Osmanlı Devleti Romanya, Karadağ ve Sırbistan’ın bağımsızlıklarını kabul edecekti. Karadağ Adriyatik denizine kadar uzanacak, Sırbistan Niş’i alacaktı. Romanya Besarabya’yı Rusya’ya verecek, karşılığında Dobruca kendisinde kalacaktı. Bulgaristan, Osmanlı Devleti’ne bağlı özerk bir prenslik haline getirilecek ve sınırları Tuna’dan Ege denizine, Arnavutluk’tan Karadeniz’e kadar uzanacaktı. Bulgaristan prensi halk tarafından serbestçe seçilecek, Avrupa devletlerinin tasvibi ve Osmanlı Devleti’nin tasdiki ile tayin edilecekti. Ancak bu prens Avrupa devletlerinin hanedanlarına mensup bulunmayacaktı. Rusya ve Avusturya’nın kontrolünde olmak üzere Bosna ve Hersek’te, Rumeli’nin hıristiyanlarla meskun bölgelerinde ve Doğu Anadolu’da Ermeniler’in bulunduğu yerlerde ıslahat yapılacaktı. Girit’te 1868 nizamnamesi uygulanacak ve Osmanlı Devleti, savaş tazminatı olarak Rusya’ya 1.410.000.000 ruble verecekti. Ancak bu tazminatın büyük bir kısmına karşılık Rumeli’deki bazı yerler ile Kars, Ardahan, Batum ve Doğubayazıt’ı Rusya’ya bırakacaktı. Kalan 300.000.000 ruble ise para olarak ödenecekti. Rus askerleri, Bulgaristan hariç olmak üzere, antlaşmanın imzalanmasından üç ay sonra Rumeli’yi, altı ay sonra da Doğu Anadolu’yu boşaltacaktı.”\n\nAnlaşmanın tam metnine de internetteki açık kaynaklar üzerinden de ulaşılabiliyor.\n\nOsmanlı’nın Romanya, Karadağ, Sırbistan, Bulgaristan, Bosna Hersek, Kars, Ardahan, Batum ve Doğubeyazıt’taki hakimiyetini kaybetmesine İngiltere başta olmak üzere başka ülkeler de muhalefet edince, anlaşmadaki 29 madde 1878’de Berlin Kongresi’nde yeniden ele alındı. Türk Tarih Kurumu kaynaklarına göre süreç sonunda 1881 yılında Teselya Yunanistan’a bırakıldı.\n\nBOSNA HERSEK VE KIBRIS DA KAYBEDİLEN TOPRAKLARDAN\n\n2015 yılında Resmi Gazete’de yayınlanan bir yönetmelikle kurulan Yıldız Teknik Üniversitesi Sultan II. Abdülhamid Araştırma ve Uygulama Merkezi’nin kayıtlarına göre de, padişahın tahta çıkışından bir yıl sonra, yani 1877’de çıkan Osmanlı-Rus savaşı sonunda 13 Temmuz 1878’de imzalanan Berlin Anlaşması ile Osmanlı İmparatorluğu’nun Balkanlardaki gerilemesi resmiyet kazandı, Bosna Hersek ve Kıbrıs kaybedildi.\n\nBerlin Kongresi’nde Osmanlı Devleti’nin toprak kaybını engelleme çabalarına karşın büyük devletlerin ilgisiz kaldığı, nihayetinde 287 bin 510 kilometrekare toprak kaybedildiği anlatılıyor (sf. 20).\n\nTürk Tarih Kurumu Eski Başkanı Yusuf Halaçoğlu da tartışmanın gündeme gelmesinden sonra sosyal medya hesaplarından Erdoğan’a yanıt verdi:\n\n“... Abdülhamit döneminde 93 Osmanlı Rus Savaşı olmuş, Ruslar Yeşilköy’e kadar gelmişler, bu savaşta Bulgaristan, Kars, Ardahan, Batum, Kıbrıs kaybedilmiş, Balkanlardan ve Kafkasya’dan, büyük göçler meydana gelmiştir. 1897’de Teselya, Girit elimizden çıkmıştır. Mısır, Sırbistan ise yine bu dönemde kaybedilmiştir.”\n\nORTAYLI: TOPRAK KAYBEDİLMEDİĞİ YÖNÜNDE TEZ YOKTUR\n\nTarihçi Prof. Dr. İlber Ortaylı da katıldığı Teke Tek programında literatürde bu dönemde toprak kaybedilmediği yönünde bir tez olmadığını söyledi. Prof. Ortaylı’nın “Yakın tarihin gerçekleri” isimli kitabında da şu ifadeler yer alıyor: “Sultan Abdülhamid savaşlara girmezdi deniliyor ama onun zamanında da çok toprak kaybettik. Kıbrıs, Tunus gibi yerleri elden çıkardık ve hatta İran’a bile toprak verdik. Öyle bilindiği gibi bizim Iran ile sınırımız Kasr-ı Şirin ile falan çizilmedi.” (sf. 74)\n\nTUNUS 1881'DE FRANSIZLARIN HİMAYESİNE GEÇTİ\n\nTunus 1881’de Osmanlı’dan Fransızların himayesine geçti\n\nKaybedilen yerlerden bazılarının kendi kaynaklarında, Osmanlı egemenliğinin bitişi ile ilgili tarihler de II. Abdülhamit devrine denk geliyor.\n\nÖrneğin 1574 yılında Osmanlı Devleti’ne bağlanan Tunus, 1881 yılında Fransızların himayesine geçti. Bu, ülkenin resmi tarih anlatısında da bu böyle.\n\nSırbistan kaynaklarında da 1878 yılında Sırbistan Prensliği’nin kurulduğu ve uluslararası alanda tanınırlık kazandığı anlatılıyor.\n\nBulgaristan ise 1876’da Osmanlı yönetimine karşı ayaklandı ve 1878 Berlin Anlaşması ile birlikte bir Bulgar Prensliği kurulmasıyla Osmanlı’dan ayrıldı.\n\nKars 1877’den 1918’e kadar Rus işgalinde kalmıştı. Bu dönemin Baltık kültürüne dair izleri de kentte hala izlenebilir. Kültür ve Turizm Bakanlığı bazı mimari öğeleri de koruma altında tutuyor.\n\nKıbrıs da Türk Tarih Kurumu belgelerine göre 1878 yılında yönetimi İngilizlerin eline bırakılan bir ada.\n\nGirit’e de İngilizlerin askeri müdahalesi 1897 yılında yapılmıştı.",
    "Sırbistan Portekiz maçı ne zaman, saat kaçta, hangi kanalda?": "",
    "Sırbistan, Çekya’yı mağlup etti!": "EuroBasket 2022 D Grubu mücadelesinde Sırbistan ile Çekya karşılaştı.\n\nEuroBasket 2022 D Grubu mücadelesinde ilk maçını kazanan iki ekip Sırbistan ile ev sahibi Çekya karşılaştı. Sırbistan ikinci yarısında zorlandığı mücadelede Çekya’yı mağlup etmeyi başardı.\n\nMücadele Vladimir Lucic ile Vojtech Hruban’ın karşılıklı basketleriyle başladı. NBA yıldızı Nikola Jokic’in üst üste farklı açan Sırbistan’a yanıt Çekya’nın üst üste üçlükleriyle geldi. Periyot sonunda Lucic ile Jokic’in basketleri skoru belirledi. Sırbistan ilk çeyreği 20 – 15 önde tamamladı. Sırbistan ikinci çeyreğe 15 – 0’lık harika bir seriyle başladı. İlk altı dakikada iki sayı kaydeden Çekya periyodun kalan bölümünde Balvin ile Krejci’nin basketleriyle farkı azaltmaya çalışsa da Sırbistan, Çekya karşısında ilk yarıyı 43 – 25 önde tamamladı.\n\nİkinci yarı Vit Krejci ile Vanja Marinkovic’in karşılıklı üçlükleriyle başladı. İki takımın da karşılıklı basketler bulduğu çeyrekte Çekya farkı 15’in altına indirmeyl bir türlü başaramadı, fark 20 sayıların üzerine kadar çıktı. Çeyreğin son bölümünde Çekya hareketlendi. Son hücumda Hruban’ın üçlüğü farkı 11 sayıya kadar indirdi. Sırbistan üçüncü periyodu 60 – 49 önde tamamladı. Çekya, son periyot yakın takibini sürdürdü. Vit Krejci’nin etkili olduğu periyotta Çekya farkı sekiz sayıya kadar indirdi. Sırbistan mücadelenin son anlarında farkın daha fazla azalmasına izin vermeyerek Çekya’yı 81 – 68 mağlup etti.\n\nMücadelenin galibi Sırbistan’da Nikola Jokic 18 sayı, 11 ribaund ile etkili bir performans sergiledi. Jokic’e 13 sayı, 6 asistle Vasilije Micic eşlik etti. Vanja Marinkovic ise 11 sayıyla iki MVP’ye destek oldu. Çekya’da Vit Krejci ve Vojtech Hruban 13 sayıyla mücadele ederken Martin Peterka 11 sayıyla mücadele etti.\n\nÇeyrek skorları:\n\n1. çeyrek: 20-15\n\n2. çeyrek: 43-25\n\n3. çeyrek: 60-49\n\n4. çeyrek: 81-68\n\nKarşılaşmanın bireysel istatistikleri için tıklayınız.",
    "Sırbistan, Azerbaycan'dan doğal gaz satın alacak": "Sırbistan Cumhurbaşkanı Aleksandar Vucic, Reuters'e verdiği röportajda Sırbistan'ın 2023'te Azerbaycan'dan doğal gaz satın almayı planladığını söyledi. Cumhurbaşkanı Vucic, ayrıca ülkenin depoda tuttuğu doğal gaz miktarını şimdiye kadarki en yüksek seviyeye çıkardığını kaydetti. Rus gazına ilişkin Vucic, Sırbistan'ın mali durumunun, önümüzdeki aylarda yaşanması beklenen arz kıtlığıyla başa çıkmak için Rus enerjisine alternatifler sağlamaya yetecek kadar dayanıklı olduğunu da sözlerine ekledi.\n\nDOĞAL GAZIN %40'INI KARŞILAYACAK\n\nÖte yandan Vucic, \"Sırbistan, mümkün olan her yerde yakıt tedariki arıyordu. ...Irak'ı (petrol) alacağız, ...Venezuela ile de görüşmeye çalışacağım. Her yerden alırdık. Biz tembel değiliz\" dedi.\n\nSırbistan Madencilik ve Enerji Bakanı Zorana Mihajloviç, ülkesinin 2023'te Azerbaycan'dan gerekli gazın yüzde 40'a kadarını satın almayı planladığını söyledi.\n\nBu yılın haziran ayında Azerbaycan ve Sırbistan, enerji ve madencilik sektörlerinde işbirliği anlaşması imzalamıştı. Anlaşma, her iki ülkenin enerji ve doğal kaynaklarının potansiyelini rasyonel bir şekilde kullanmayı amaçlıyor ve başta doğalgaz ve yenilenebilir enerji kaynakları olmak üzere enerji sektöründe işbirliğinin yanı sıra maden arama, düzenleme, enerji verimliliği konularında karşılıklı yatırımların teşvik edilmesini sağlıyor. Belge ayrıca Güney Gaz Koridoru'nun uygulanmasını desteklemek için işbirliğinin devam ettiğini de yansıtıyor.\n\nAzerbaycan ve Sırbistan çeşitli ekonomik sektörlerde işbirliği yapmaktadır. 2013 yılında imzalanan Azerbaycan-Sırbistan Stratejik Ortaklık Deklarasyonu ve 2018 yılında imzalanan Stratejik Ortaklık Ortak Eylem Planı, ilişkilerin geliştirilmesi için zemin hazırladı. Azerbaycan ile Sırbistan arasındaki ticaret cirosu 2021'de 9,2 milyon doları buldu."
}