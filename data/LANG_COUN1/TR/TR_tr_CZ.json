{
    "Çek Cumhuriyeti - Portekiz maçı ne zaman, saat kaçta ve hangi kanalda canlı yayınlanacak? | UEFA Uluslar Ligi": "👉 Çek Cumhuriyeti - Portekiz maçını canlı takip etmek için tıklayın...\n\nUEFA Uluslar Ligi'nde heyecan devam ederken Çek Cumhuriyeti ile Portekiz karşılaşması heyecanla bekleniyor. Maç ile ilgili tüm detaylar merak ediliyor. Peki, Çek Cumhuriyeti - Portekiz maçı ne zaman, saat kaçta ve hangi kanalda canlı yayınlanacak?\n\nÇEK CUMHURİYETİ - PORTEKİZ MAÇI NE ZAMAN, SAAT KAÇTA VE HANGİ KANALDA CANLI YAYINLANACAK?\n\nÇek Cumhuriyeti - Portekiz maçı 24 Eylül Cumartesi günü 21.45'te oynanacak. Karşılaşma S Sport'ta naklen canlı olarak yayınlanacak.\n\nÇEK CUMHURİYETİ - PORTEKİZ MAÇI MUHTEMEL 11'LER\n\nÇek Cumhuriyeti\n\nVaclik; Zima, Brabec, Jemelka; Coufal, Kral, Soucek, Zeleny; Cerny, Schick, Hlozek\n\nPortekiz\n\nPatricio; Dalot, Dias, Pereira, Mendes; Neves, Carvalho, Fernandes; B. Silva, Ronaldo, Leao",
    "Çek Cumhuriyeti'nden Rusya çağrısı: Savaş suçları mahkemesine taşınsın": "DUVAR - Avrupa Birliği (AB) dönem başkanı Çek Cumhuriyeti, Rusya'nın Ukrayna'ya başlattığı operasyonun uluslararası savaş suçları mahkemesine taşınması çağrısı yaptı. Çağrı, Kiev yönetiminin 'Rusya'dan geri alındığını' açıkladığı İzyum kasabasında toplu mezar bulunduğunu duyurmasının ardından geldi.\n\nKiev yönetimi, şu ana dek toplu mezarlardan 59 ceset çıkarıldığını, kasabanın ormanlık bölgesindeki mezarlarda da çok sayıda ceset olduğunu düşündüklerini ileri sürdü ve Rusya'yı savaş suçu işlemekle itham etti. Çek Cumhuriyeti Dışişleri Bakanı Jan Lipavsky, ''Tüm savaş suçlularının cezalandırılmasından yanayız\" ifadelerini kullandı. Lipavsky, ''21'inci yüzyılda sivil halka karşı bu şekilde saldırıların düzenlenmesi korkunç bir durum. Bunu görmezden gelemeyiz'' dedi ve hızla özel bir savaş suçları mahkemesi kurulması için çağrıda bulundu.\n\nZELENSKİY: İŞKENCE ODALARI TESPİT EDİLDİ\n\nUkrayna Cumhurbaşkanı Vladimir Zelenskiy, İzyum kasabasındaki toplu mezarlara gömülen kişilere işkence uygulandığına dair yeni delillere ulaştıklarını ileri sürdü. Zelenskiy ''Harkov'un özgürleştirilmiş alanlarında, çeşitli kent ve kasabalarda, 10'dan fazla işkence odası tespit edildi'' diye konuştu.\n\nAB Komisyonu Başkanı Ursula von der Leyen, perşembe günü yaptığı açıklamada Putin'in Uluslararası Ceza Mahkemesi önüne çıkarılmasını istediğini söylemişti. (BBC Türkçe)",
    "Portekiz Teknik Direktörü Santos, yedek kulübesinde hangi oyuncu olduğunu unuttu": "NE OLDU? Portekiz Teknik Direktörü, takımının galip geldiği maçın sonlarına doğru Danilo'nun yerine Joao Mario'yu oyuna sürdü ve orta saha oyuncusu Joao Palhinha'yı defansa çekti. Ancak yedek kulübesinde Tiago Djalo halihazırda savunmacı olarak bekliyordu. Santos maçın ardından Joao Mario yerine Djalo'yu oyuna alması gerektiğini kabul etti ve 22 yaşındaki oyuncunun yedek kulübesinde olduğunu unuttuğunu söyledi.\n\nNE SÖYLENDİ? Maçın ardından Fernando Santos şunları söyledi: \"Tiago Djalo'nun yedek kulübesinde olduğunu unuttum, ondan özür dilerim. Djalo o anda oyuna girmeliydi, ona güvenim tam ancak Joao Mario hazırdı ve o an direkt aklıma Palhinha'yı savunmaya çekmek geldi.\"\n\nBÜYÜK RESİM: Portekiz, Çek Cumhuriyeti'ni 4-0 mağlup etti ve grubunda şu anda lider durumunda. Santos'un öğrencileri, 27 Eylül'de grup ikincisi İspanya ile karşı karşıya gelecek.",
    "NATO VE Brüksel’e bağımlılığa karşı ‘Önce Çek Cumhuriyeti’": "ŞAFAK ERDEM\n\nNATO ve Rusya’ya yönelik yaptırımlar protesto edildi. Sağ ve sol partilerin çağrısı ile yapılan eylemin arka planında ne vardı? Eylemi kimler örgütledi? Eylemin sonuçları neler oldu? Bütün bu sorulara Çek askerî tarihçisi Lubomir Rebenskiy’den yanıtlar aldık\n\n3 Eylül’de yaklaşık 100.000 kişi, başkent Prag’da “NATO’dan Çıkalım”, “Brüksel’in Kölesi Hükümete Hayır”, “Rusya’ya Yaptırıma Hayır” sloganları attı. Sağ ve sol partilerin yanı sıra kamuoyu önderlerinin çağrısı ile yapılan eylemle ilgili merak edilenleri Çek askerî tarih yazarı Lubomir Rebenskiy Aydınlık Avrupa’ya anlattı. Çekya’da yaşanan ekonomik ve siyasi gelişmeleri değerlendiren Rebenskiy “Eylemin adı “Önce Çek Cumhuriyeti” idi. Bu isimledirme eylemin zeminini gösteriyor. Farklı görüşlerden, sağ ve sol ideolojilerden partiler, aydınlar ve halk bir araya geldi. “Önce Çek Cumhuriyeti” demek, NATO ve AB’nin Çekya’dan istediği politikaları uygulamaya karşı çıkmak demektir. Çekya’nın Çekya için olan politikaları uygulaması demektir” dedi.\n\nLubomir Rebenskiy\n\n‘YÜZ BİN KİŞİ ALANLARDAYDI’\n\n\n\n3 Eylül’de Prag Wenceslas Meydanı’nda büyük bir eylem yapıldı. Polis rakamlarına göre 70.000 kişi eyleme katıldı. Eylemin sebeplerini anlatabilir misiniz?\n\nÖncelikle şunu not edeyim: Belirttiğiniz gibi 70.000 rakamı polisin verdiği rakam. Katılımcı sayısını olduğundan düşük göstermeye çalışıyorlar. Örneğin 100.000 rakamı bir eylemin kitleselliğinin görülmesi noktasında psikolojik bakımdan bir eşiktir. Bağımsız medya kuruluşlarının rakamlarına göre 100.000’in üzerinde insan eyleme katıldı. Eylemin yapıldığı Wenceslas Meydanı, oldukça büyük bir meydan ve geniş sokakları birleştiriyor. O sokakların hepsi insan doluydu.\n\n\n\nEylem, esas olarak ekonomik temelli bir eylemdi. Rusya’ya uygulanan yaptırımlar sebebiyle enerji fiyatları olağanüstü arttı. Bunu kısaca açıklayayım. Şu anda Çekya, gazı Hollanda üzerinden getiriyor. Fakat iki sorun var. Bu gaz hem ülkeye yetmiyor hem de daha pahalı. Çekya’ya gelen gazın büyük kısmı yine Rusya’dan geliyor, tıpkı diğer bazı Avrupa ülkelerinde olduğu gibi. Ama arada aracı ülkeler ve güzergahlar koyulmuş durumda. Çekya’nın parası, çok pahalı olan LNG’ye ve aracılara gidiyor.\n\n\n\n‘İŞ YERLERİ KEPENK İNDİRDİ’\n\n\n\nEyleme katılan herkesin muzdarip olduğu ortak dert enerji fiyatlarındaki artış. Enerji fiyatlarının yükselmesi insanların yaşamını pek çok yönden etkiliyor. Birincisi; hane halkının ısınma için ödediği fatura olarak etkiliyor. Ve bu artış, dediğim gibi olağanüstü düzeyde. 10 ay önceye kıyasla bir hanenin ısınması için ödediği fatura 10 katına çıkmış durumda. İkinci olarak; enerji fiyatlarının artması, enerji ile iş gören tüm yaşam alanlarında fiyat artışı demek, demek ki yaşamın hemen her alanına bu artış yansımasını gösteriyor. Üçüncü olarak da enerji fiyatlarındaki artışın altından kalkamayan birçok iş yeri ve sanayi kuruluşu iflas etti ya da kepenk indirdi. Fırınlar, cam fabrikaları, demir çelik sanayi kuruluşları. Bunların kapanması hem ülke ekonomisini zora sokuyor hem de işsizliği artırıyor.\n\n\n\n‘SAĞ-SOL BİR ARAYA GELDİ’\n\n\n\nEylemi kimler düzenledi?\n\nEyleme çağrı yapan geniş bir küme var. Parti bazında Çekya Komünist Partisi ile Özgürlük ve Doğrudan Demokrasi Partisi (SPD) esas çağrıcılardı. Partiler dışında çok sayıda entelektüel ve kamuoyu önderi de eyleme çağrı yaptı. Miroslav Sevçik onlardan biri. Kendisi Prag’ta bulunan Ekonomi Üniversitesi’nde Ekonomi Fakültesi dekanı. Ülkede görüşlerine en çok kulak verilen ekonomistlerinden biri ve şu an hükümeti Rusya’ya uyguladığı yaptırımlar nedeniyle sert biçimde eleştiriyor.\n\n\n\nEylemin adı “Önce Çek Cumhuriyeti” idi. Bu isimledirme eylemin zeminini gösteriyor. Farklı görüşlerden, sağ ve sol ideolojilerden partiler, aydınlar ve halk bir araya geldi. “Önce Çek Cumhuriyeti” demek, NATO ve AB’nin Çekya’dan istediği politikaları uygulamaya karşı çıkmak demektir. Çekya’nın Çekya için olan politikaları uygulaması demektir.\n\n\n\nÇekya Başbakanı Petr Fiala eylemcilerin “komünist” ve “Rusyacı” olduğunu söyledi. Evet, eylemde komünistler vardı, Komünist Parti vardı, fakat komünist olmayan on binlerce insan da vardı. “Rusyacı” konusuna gelince; eğer Rusya’ya düşman bir siyaset izlenmesini istememek ve Rusya’dan gaz alımına devam etmek “Rusyacı” anlamına geliyorsa, evet eylem Rusyacı bir eylemdi.\n\n\n\n‘ŞAVAŞIN NEDENİ NATO’NUN DOĞUYA GENİŞLEMEK İSTEMESİ’\n\nEkonomik temelden bahsettiniz. Politik düzlemde iki tema var gibi gözüküyor. Birincisi Çekya’nın NATO ve AB ile ilişkileri, diğeriyse hükümete yönelik tepki. İlkinden başlayalım dilerseniz.\n\n\n\nBu eylemlerin arka planını Ukrayna’daki savaş oluşturuyor. Ukrayna’daki savaşın nedeni ise NATO’nun doğuya, yani Rusya sınırına, doğru genişlemek istemesi. NATO genişlemese savaş olmaz. NATO, 1990’ların başında doğuya doğru genişlemeyeceği yönünde sözler vermişti, fakat bu sözlerinde durmadı. Çekya halkının önemli bir bölümü savaşta NATO’nun dahlini görüyor.\n\nBildiğiniz gibi NATO ve AB ülkeleri Rusya’ya yaptırım uyguluyor. Eyleme katılan insanlar şunu soruyor: Biz neden NATO ve AB’nin istediklerini yaparak Rusya’dan gaz almıyoruz ve yoksullaşıyoruz? Yani Rusya’ya yaptırımlara karşı çıkıyorlar. Bunun yanında Çekya yönetimi Ukrayna’ya para ve silah yardımı yapıyor ki, bu da ülke bütçesine yük anlamına geliyor. Çekya halkı, Ukrayna’dan gelen mültecilere destek olmak istiyor ve oluyor da. Fakat neden Ukrayna’ya silah vererek bu savaşta taraf oluyoruz? Bu soru soruluyor.\n\nEylemde bir kürsü kuruldu ve orada konuşmalar yapıldı. Vurgulanan noktalar şunlardı:\n\n\n\n1) Şu anda başımızdaki hükümet Çekya hükümeti gibi değil, Ukrayna’nın hükümeti gibi hareket ediyor.\n\n2) Bu savaş, Rusya ile NATO arasında. Çekya, NATO’nun yanında taraf olarak ve Rusya’ya düşmanlık ederek kazançlı çıkmıyor, aksinek kayıpları var.\n\n3) Çekya Brüksel’den yönetilmemeli. Daha önce bahsettiğim ekonomist Miroslav Sevçik kürsüde yaptığı konuşmada “Bizim hükümetimiz Brüksel’in kölesi durumunda” dedi.\n\nBu vurgular Çeklerin önemli bir kısmının görüşlerini iyi şekilde yansıtıyor.\n\n\n\n‘NATO’YA BAĞIMLI OLDUK’\n\n\n\nÇekya ile NATO ilişkisini açabilir misiniz? NATO gerçekten Çekya’ya ne kaybettiriyor?\n\n\n\n1999 yılında Çekya NATO’ya bir referandum sonucunda girmedi. Hükümet karar aldı, giriyoruz dediler ve girdik. Yani NATO’ya katılımın bir halk kararıyla olduğunu söyleyemiyoruz.\n\n\n\nBen askerî tarih alanında araştırmalar yapıyorum. Oradan birkaç örnek vereyim. NATO’ya girmeden önce Çekya dünyanın en etkili uçaklarından biri olan L-39’u kendi başına üretiyordu. NATO’ya girdikten sonra L-159 isminde bir uçak üretilmeye başlandı. Uçağı Çekya üretmekle beraber radar ve motor ABD menşeili. Şimdi Çekya bu ürettiği uçakları başka ülkelere satmak istiyor ama satamıyor. Neden? ABD uçakta benim radar ve motorum var ve satamazsın diyor.\n\n\n\nÇekya, bağımsız bir devlet olarak kurulduğu 1918’ten Sovyetler Birliği’nin dağıldığı 1990’a kadar, silah ihracatında hep dünyanın ilk beş ülkesi arasında yer aldı. Nazi ordularının Çekoslovakya’yı işgal etmesindeki nedenlerden biri de buydu. NATO’ya katıldıktan sonra bu altyapı ülkenin altında kaydı gitti. Çekya’nın savunma yapısı NATO’ya bağımlı kılınmaya çalışıldı ve bir noktaya kadar başarı sağlandığını da söylemeliyiz.\n\n\n\nTabii sadece askeri değil, ekonomik alanda da Çekya’nın kendine yeterliliği yaralar aldı. Çekya otomobil ve lokomotif üretiminde dünyanın önde gelen ülkelerindendi. Örneğin kamyon üreticisi olan Tatra. Dünya çapında iş yapan büyük bir firmaydı. Bu firmayı ABD’liler satın aldı ve tamamen bitirdi.\n\n‘ÇEKLERİN NE İŞİ VAR AFGANİSTAN VE IRAK’TA’\n\nBunun dışında; Çek askeri NATO bünyesinde Afganistan ve Irak’a gitti. Çeklerin ne işi var Afganistan’da ne işi var? Irak’a ne işi var? Bunu sadece ben değil, birçok Çek sorguluyor.\n\n\n\nÇekya için bir de işin tarihi hafıza yönü var. 2. Cihan Harbi’nde Hitler Çekoslovakya’yı işgal ettiğinde, tüm Avrupa, Fransa, İngiltere, ABD, sessiz kaldı. Bu yüzden ülke savunmasının bir ittifakın içine girerek sağlanmasına noktasında yaygın bir tereddüt var. Bu tereddüt, Rusya-NATO ekseninde NATO’ya taraf olmayı değil, nötr bir duruşu besliyor. Tabii eyleme de yansıdığı üzere, eylemin çağrıcılarından olan özellikle Komünist Parti ve SPD gibi net bir şekilde NATO’dan ayrılmayı savunanlar da var.\n\n\n\n‘İKİ DEMİR ÇELİK FABRİKASI KAPANDI’\n\nEylemde yapılan konuşmalarda “Çekya Brüksel’den yönetilmemeli” vurgusu olduğunu söylediniz. Bunu açar mısınız? Çekya Brüksel’den mi yönetiliyor?\n\nÇek hükümeti kraldan çok kralcı bir tavır içinde. Brüksel bir derse, Çek hükümeti iki yapıyor.\n\n\n\nBu vurgunun yakın dönemli sebebini şöyle açıklayayım. Sovyetler Birliği döneminde Çekya’da iki adet atom enerji̇ santrali inşa edildi. Bunlar oldukça güçlü santraller. Bu santraller, Çekya’nın ihtiyacından fazlasını üretiyor. Normal durumda ne beklersiniz? Bir ülke ihtiyacından fazlasını ihraç eder. Fakat durum öyle değil. Çekya bu santrallerden ürettiği bütün elektriği satıyor ve sonra sattığı elektiriği geri satın alıyor. Sorun şu ki, sattığından daha pahalıya satın alıyor. Bu piyasanın fiyatlarını merkezi Leipzig’te olanAvrupa Enerji Borsası (European Energy Exchange) belirliyor. Yüksek elektrik fiyatları yüzünden ülkenin Ostrava bölgesindeki iki demir çelik fabrikası yakın zamanda kapandı. Yani Brüksel, Çekya’ya Çekya’nın kendisine aykırı işleri yaptırıyor.\n\n\n\nBir diğer örnek Avrupa Yeşil Mutabakatı (The European Greendeal). Mutabakat kapsamındaki anlaşmalar sonucunda her iş yeri, ürettiği emisyon için Brüksel’den izin almak durumda. Belirlenen birim emisyon başı Brüksel’e para veriyorsun. Brüksel de bu parayla ağaç dikerek senin emisyonunu nötralize ediyor. Brüksel’e yaptığı ödemeler yüzünden çok sayıda iş yeri kapandı. Elbette üretim çevreyle uyumlu şekide yapılmalı. Fakat ülke ekonomisine önemli zararlar veren anlaşmaları Çekya neden Brüksel’in isteğiyle kabul etsin?\n\n‘HÜKÜMET POLİTİKA GELİŞTİREMEDİ’\n\nHükümete de sert bir karşı çıkış var. Bunu nasıl anlamlandırıyorsunuz?\n\n\n\nBütün bu saydığım arka plan ve sebeplerin yanında, şunu söylemek isterim: Eylemin odaklandığı şey hükümetti. Eyleme katılanların ortak duygusu buydu.\n\n\n\nBurada önemli bir noktayı açmak istiyorum. Hükümetin NATO ve AB’ye bağımlılığı şu an enerji fiyatlarındaki artış olarak halka yansıyor. Dolayısıyla tepkinin verildiği alan burası. NATO’nun getirdiği savaş ve yaptırım gaz fiyatlarını artırıyor; Avrupa Enerji Borsası’na bağımlılık Çekya’nın kendi ürettiği elektriği satıp sonra da daha pahalıya geri almasına neden oluyor, Brüksel’in Avrupa Yeşil Mutabakatı’nın kısıtlamaları üretimi azaltıyor. Fakat halkın tamamında bu birinciler ile ikinciler arasındaki irtibatın kurulmuş olduğunu söylemek de doğru olmaz. Bazı kesimlerde bilinç daha yüksekken, diğer bazılarında salt ekonomik sorunlar eyleme katılımı tetikledi.\n\n\n\nHer şeyden önce hükümet yükselen ernerji fiyatlarına karşı hiçbir şey yapmadı. Hükümetin temsilcileri halka sadece “daha az gaz kullanın”, “daha az kalorifer yakın” ve “daha kalın paltolar giyin” dedi. Hiçbir politika geliştirmediler.\n\nUkrayna’daki savaşın başlamasından bu yana hükümetin ne kadar gözden düştüğünü gösteren çok çarpıcı bir örnek var. İki hafta önce bir televizyon programında ekonomik sorunlar ve dolayısıyla Ukrayna’daki savaş üzerine bir tartışma programı düzenlendi. Tartışmada bulunanlar şunlardı: İçişleri Bakanı Vit Rakusan, Temsilciler Meclisi Başkanı ve Gelenek Sorumluluk Refah Partisi (TOP) lideri Markéta Pekarová Adamová, Çek Sosyal Demokrat Partisi lideri Michal Šmarda, Hristiyan-Demokrat Birliği - Çekoslovak Halka Partisi lideri KDU-ČSL Marian Jurecka,Prisaha hareketi lider Robert Schlachta ve Çekya Komünist Partisi lideri Kateřina Konečná.\n\nTartışmada Çekya Komünist Partisi lideri Kateřina Konečná, Rusya’ya yaptırım uygulanmaması ve doğrudan Rusya’dan gaz alınması gerektiğini söyledi. Ayrıca savaştan NATO’yu sorumlu tuttu ve Çekya’nın Ukrayna’ya silah verilmemesi gerektiğini söyledi. Tartışmanın sonunda yapılan halk oylamasında oyların yüzde 50,7’sini almış olarak açık ara birinci sıradaydı. İçişleri Bakanı ise sadece yüzde 7,1 oy aldı. Bu sonuç oldukça normal, çünkü ekonomik sorunlara “daha az kalorifer yakın” ve “daha kalın paltolar giyin” demekten başka bir yanıtları yok.\n\n\n\nCNN ise tartışmanın ertesi günü yaptığı yayında ekranın görüntüsünü yarıdan keserek Çekya Komünist Partisi lideri Kateřina Konečná’nın aldığı yüzde 50,7’lik oyu göstermemeyi tercih etti. Lütfen CNN’nin yayınladığu o fotoğrafı gazeteye koyun, insanların gerçeği bilmesine engel olmaya çalışıyorlar.\n\n\n\n‘EYLEM ÖNÜMÜZDEKİ DÖNEMİ ETKİLEYECEK’\n\n\n\nEylemin etkileri ne oldu ve bundan sonra ne olabilir?\n\nBu eylem çok önemliydi. Eğer eylem yapılmasa hükümet sorunlara gözlerini kapayarak yola devam edecekti. Tek politikaları “Putin ile sonuna kadar savaşacağız” politikasıydı. Çek politikasında genel olarak böyle bir işleyiş vardır. Hükümet halkın söylediklerini dikkate almaz, fakat sonra halktan büyük bir ses çıkar ve hükümet politika değiştirmek zorunda kalır. Bu eylemler buna yol açacaktır ya da en azından değişiklik ihtimalini açık tutacaktır.\n\n\n\nEylemden sonra hükümet yetkilileri iki yeni plan açıkladı. Birincisi Hollanda’dan ülkeye taşınan gaz hattına ek olarak, ki bunun yeterli olmadığını belirtmiştim, Polonya ve Litvanya’ki istasyondan birer boru hattı daha inşa edeceklerini söylediler. Fakat bunun faaliyete geçmesi ayları hatta yılları bulacaktır. Dolayısıyla önümüzdeki döneme etkisi olacak bir şey değil.\n\n\n\nİkinci plan ise bu kış için geçerli olmak üzere gaza ve elektiriğe bir maksimum fiyat belirleneceğini söylediler. Bu ikinci plan, tabii hiç yoktan iyidir. Bu fiyatın üzerine çıkılıp çıkılmayacağını göreceğiz. Fakat Çekya gazı doğrudan Rusya’dan almadığı sürece fiyatlar yüksek kalmaya devam edecek.\n\n",
    "Jan Vesely Yetmedi; Yunanistan, Giannis Antetokounmpo Önderliğinde Çek Cumhuriyeti’ni Devirdi": "2022-09-11T22:39:06+00:00\n\n2022-09-11T22:39:06+00:00\n\n2022-09-11T22:39:06+00:00.\n\nby Eurohoops Team / info@eurohoops.net\n\nFIBA EuroBasket son 16 turunda Yunanistan ile Çek Cumhuriyeti karşı karşıya geldi. Kıran kırana geçen ve müthiş bir mücadeleye sahne olan maçı Yunanistan son çeyrekteki performansıyla 94-88 kazandı.\n\nBu sonuçla Yunanistan çeyrek finale yükselen taraf oldu. Yunanistan’ın çeyrek finaldeki rakibi ise Almanya olacak.\n\nYunanistan’da Giannis Antetokounmpo 26 sayı – 10 ribaund – 5 asist ile yıldızlaşırken Nick Calathes 14 sayı – 6 asist – 5 ribaund ile öne çıktı. Ioannis Papapetrou 13 sayıyla oynarken Kostas Sloukas, Papanikolaou ve Papagiannis de 8 sayıyla maçı tamamladı.\n\nÇek Cumhuriyeti’nde Jan Vesely 21 sayıyla takımın en skoreri olurken Vojtech Hruban 17 sayıyla oynadı. Patrick Auda ve Ondrej Balvin 12, Jaromir Bohacik de 11 sayıyla mücadele etti. Tomas Satoransky ise 3 sayı – 8 ribaund – 16 asist ile oynadı.\n\nÇeyrek skorları:\n\n1. çeyrek: 20-20\n\n2. çeyrek: 41-45\n\n3. çeyrek: 63-67\n\n4. çeyrek: 94-88\n\nBasketbol gündemindeki en son gelişmeleri kaçırmamak için tıklayın!",
    "Buğra Kulak, Sanofi Çek Cumhuriyeti Genel İlaçlar Genel Müdürü oldu Yazar iDealData": "Buğra Kulak, Sanofi Çek Cumhuriyeti Genel İlaçlar Genel Müdürü oldu\n\nBuğra Kulak, Sanofi Çek Cumhuriyeti Genel İlaçlar Genel Müdürü oldu.\n\nİstanbul, 22 Eylül 2022. Sanofi Türkiye Genel İlaçlar İş Birimi Strateji ve İş Birlikleri Direktörü olarak görev yapan Buğra Kulak, 21 Eylül 2022 itibarıyla, Sanofi Çek Cumhuriyeti Genel İlaçlar Genel Müdürü pozisyonuna atandı.\n\nBoğaziçi Üniversitesi Moleküler Biyoloji ve Genetik Bölümü'nden mezun olan Buğra Kulak, kariyerine 2001 yılında GSK'da başladı ardından Abott, Roche, Janssen gibi ilaç şirketlerinde uzun yıllar üst düzey pozisyonlarda önemli sorumluluklar üstlendi.\n\nAlanında deneyimli liderlerden biri olan Buğra Kulak, Sanofi Türkiye'deki kariyerine 2018 yılında Diyabet ve Kardiyovasküler İş Birimi Direktörü olarak başladı. 2020 yılında, Sanofi Türkiye ve Levant Genel İlaçlar Satış ve Pazarlama Direktörlüğü görevine getirildi. Aralık 2021'den beri Sanofi Türkiye Genel İlaçlar Strateji ve İş Birlikleri Direktörü olarak çalışan Buğra Kulak, 21 Eylül 2022 itibarıyla Sanofi Çek Cumhuriyeti Genel İlaçlar Genel Müdürü pozisyonunda görev yapacak.\n\nSanofi'de liderlik ettiği pek çok projede önemli başarılara imza atan Buğra Kulak, yeni görevinde Sanofi Çek Cumhuriyeti Genel İlaçlar Birimi'nin dönüşümü ve büyümesinden sorumlu olacak.\n\n-iDeal Haber Merkezi-",
    "Mateusz Ponitka İnanılmaz Oynadı; Polonya, Ev Sahibi Çek Cumhuriyeti’ni Devirdi": "2022-09-02T19:25:37+00:00\n\n2022-09-02T19:25:37+00:00\n\n2022-09-02T19:25:37+00:00.\n\nby Eurohoops Team / info@eurohoops.net\n\nFIBA EuroBasket D Grubu ilk maçında Polonya ile Çek Cumhuriyeti kozlarını paylaştı. Kıran kırana geçen maçta Polonya, Prag’da ev sahibi Çek Cumhuriyeti’ni 99-84’lük skorla devirdi.\n\nBu sonuçla Polonya gruplara galibiyetle başlayan taraf oldu.\n\nPolonya gruptaki ikinci maçında 3 Eylül’de Polonya ile karşılaşacakken Çek Cumhuriyeti ise Sırbistan ile karşı karşıya gelecek.\n\nPolonya’da Mateusz Ponitka 26 sayı – 3 ribaund – 8 asist ile öne çıkarken AJ Slaughter da 23 sayı – 3 asist ile galibiyette büyük rol oynadı. Aleksander Balcerowski 14 sayı – 7 ribaund – 4 asist, Michal Sokolowski de 12 sayı – 7 ribaund – 4 asist ile mücadele etti. Michal Michalak da 10 sayıyla oynadı.\n\nÇek Cumhuriyeti’nde Jan Vesely 17 sayı – 3 ribaund – 1 asist ile mücadele ederken Jarmoir Bohacik 13 sayı – 3 ribaund, Patrik Auda da 10 sayıyla oynadı. Martin Peterka 9, Vojtech Hruban da 8 sayıyla oynadı. Ondrej Balvin 6 sayı – 5 ribaund ile oynarken Tomas Satoransky ise skor üretemediği maço 6 asist ile tamamladı.\n\nÇeyrek skorları:\n\n1. çeyrek: 29-18\n\n2. çeyrek: 46-46\n\n3. çeyrek: 69-63\n\n4. çeyrek: 99-84\n\nBasketbol gündemindeki en son gelişmeleri kaçırmamak için tıklayın!",
    "Prag'da hükümet karşıtı protestolar: 70 bin kişi katıldı": "DUVAR - Çek Cumhuriyeti'nin başkenti Prag’da 70 binin üzerinde gösterici hükümeti, Avrupa Birliği'ni (AB) ve NATO'yu protesto etti. Wenzel Meydanı'nda toplanan protestocular, iktidar koalisyonunu yükselen enerji fiyatlarını kontrol etmek için 'daha fazlasını yapmaya' çağırdı. Protestoya bazı muhalefet partileri ile çok sayıda sivil toplum kuruluşu destek verdi.\n\nBohemya ve Moravya Komünist Partisi'nin de organizatörleri arasında olduğu eylemlerde protestocular, Çek Cumhuriyeti'nin askeri olarak tarafsız olması gerektiğini ve Rusya da dahil olmak üzere gaz tedarikçileri ile doğrudan sözleşmeler yapması gerektiğini belirtti. Etkinliğin organizatörü Jiri Havel, \"Gösterimizin amacı, başta elektrik ve gaz olmak üzere bu sonbaharda ekonomimizi mahvedecek olan enerji fiyatları sorununu çözmek için değişiklik talep etmektir\" dedi.\n\nÖte yandan göstericiler, yüksel enerji fiyatları nedeniyle hükümeti istifaya çağırırken AB'nin Rusya’ya yönelik yaptırımlarının Çek halkına ve ekonomisine zarar verdiği için sonlandırılması talebinde bulundu. AA'nın aktardığına göre eylemleri \"Rusya yanlısı\" olarak değerlendiren Başbakan Petr Fiala, bu durumun ülkenin çıkarlarına zarar verdiğini kaydederek, Rus propagandası ve dezenformasyon kampanyasına ülkesinde inananların olduğunu söyledi. (DIŞ HABERLER)",
    "İzlanda Çek Cumhuriyeti maçı ne zaman, saat kaçta, hangi kanalda?": "",
    "Çek Cumhuriyeti İsviçre maçı ne zaman, saat kaçta, hangi kanalda?": "",
    "‘Gittiler, yediler, içtiler faturayı halka ödettiler’": "‘Gittiler, yediler, içtiler faturayı halka ödettiler’\n\nCHP Balıkesir Milletvekili Ensar Aytekin, \"Son 1 yılda AKP'li Büyükşehir Belediye Başkanı Yücel Yılmaz, AKP'li milletvekilleri ve AKP'lilerden oluşan heyeti İsviçre'de, Çek Cumhuriyeti'nde, İspanya'da, Avusturya'da, Hırvatistan'da, Belçika'da, İtalya'da, Fransa'da, son olarak da Amerika'da ağırladı. Tüm bu ziyaretlerin masrafları Balıkesir halkının cebinden çıktı. Gittiler, yediler, içtiler faturayı Balıkesir halkına ödettiler\" ifadelerini kullandı.\n\nHalil ATAŞ\n\nYazıları büyüt\n\nYazıları küçült\n\nStandart boyut\n\nEn borçlu belediyeler arasında gösterilen ve yurtdışı çalışma gezisi adı altında zabıta memurlarını bile seyahate dahil eden AKP'li Balıkesir Büyükşehir Belediyesi’nin harcamaları gündemden düşmüyor.\n\n“TÜM BU MASRAFLAR BALIKESİRLİ VATANDAŞLARIN CEBİNDEN ÇIKTI”\n\nAKP’lilerin doymak bilmez iştahı yüzünden Balıkesir’in ülke gündeminden düşmediğini kaydeden CHP Balıkesir Milletvekili Ensar Aytekin, şu ifadeleri kullandı;\n\n*Ülkede yaygın bir kriz varken, herkes kan ağlıyorken, Balıkesirli hemşerilerimiz borç içinde gün geçirirken AKP’liler Han -ı Yağma şiirindeki gibi yeme içme gezme derdine düştü. Son 1 yılda AKP’li Büyükşehir Belediye başkanı Yücel Yılmaz, AKP’li milletvekilleri ve AKP’lilerden oluşan heyeti İsviçre’de, Çek Cumhuriyeti’nde, İspanya’da, Avusturya’da, Hırvatistan’da, Belçika’da, İtalya’da, Fransa’da, son olarak da Amerika’da ağırladı.\n\n*Tüm bu ziyaretlerin masrafları Balıkesir halkının cebinden çıktı. Gittiler, yediler, içtiler faturayı Balıkesir halkına ödettiler. Gönül belediyeciliği diyorlardı, gördük ki yaptıkları israf belediyeciliğiymiş.\n\n*İsraf bunlara göre haram falan da değil. Tanıtım için şartmış. Habitat toplantısı diye gittikleri Amerika’da yediler içtiler, gezdiler tozdular, gelmeye yakın da biz buraya Habitat için geldik unuttuk, hadi şu işi de halledelim dediler. Arıtma tesisi yapmaktan acizlerin Habitat programı konusundaki bu çelişkisi de izaha muhtaçtır.\n\n“DOYMADINIZ MI?”\n\n*Göreve geldiği günden bugüne Balıkesir halkının gözünü boyayan, muhalefetin olduğu yerlerde oy için şirinlikler yapan, kendine teşekkür pankartları astıran, kanalizasyon isteyen halkın pankartlarını zabıtalarla toplatan Yücel Efendi, temsil ağırlama gideri kaleminde Türkiye rekoru kırmıştı.\n\n*Şimdi temsil ağırlamanın kalemini gizleyerek, yurtdışı ziyaretleriyle gezmeye devam ediyor. Doymadın mı Yücel Efendi, daha ne istiyorsun Balıkesir’den?\n\n“VATANDAŞ İLLALLAH ETTİ!”\n\n“Gönül belediyeciliği dediler, dava dediler geldiğimiz noktada hepsini gördük” diyen Aytekin, şunları söyledi;\n\n*Temiz kalple AKP’ye oy veren vatandaşlar bu rezaletleri görünce, kendini sorumlu görüp vicdan azabı duyuyor, utanıyor. Ama AKP’li yetkililer kendi seçmeninin duyduğu azabın yüzde 1’ini bile taşımıyor. Utanma duygusunu yitirmiş şekilde hayatlarını sürdürüyor, zevki sefalarını yaşıyor. Kendileri rezil olmuyormuş gibi Balıkesir’i tüm Türkiye’ye de görgüsüzlükleriyle manşet ediyorlar.\n\n*İnsanlar evden işe bir tek ekmekle gitse kendini şanslı hissediyor. Babalar eve aman bir şey istemesin diye çocukları uyuduktan sonra gidiyor. Balıkesir’de yüzlerce öğrenci ulaşım problemi yaşıyor, okuldan mahrum kalıyor.\n\n*Beslenme çantaları boş kalıyor. AKP’lilerin yarattığı kriz bütün ülkeyi, bütün Balıkesir’i perişan ediyor. Ama beyler ülke ülke geziyor ve bunu da kimse itiraz etmesin diye çalışma ziyareti olarak görüyor.\n\n“DURSUNBEY YOLUNUN BİTMESİ İÇİN KAÇ KİŞİNİN ÖLMESİ GEREKİYOR?”\n\n*11 kişiyle Amerika’da ne işin var senin Yücel Efendi, aynı 11 kişi madem bu kadar kudretli, toplayıp hepsini Dursunbey yolunu bitirseydin, bitirseydin de Haziran’daki o kaza yaşanmasaydı. Tedbir alsaydın da daha dün o kazada hemşire Büşra kardeşimiz hayatını kaybetmeseydi. 4 yaşındaki Fatih Aybars annesiz kalmasaydı. Bu yolun bitmesi için kaç kişinin ölmesi gerekiyor?\n\n*Boş boş gezip duracağına Balıkesir’deki çocukların mağduriyetlerini gider. Öğrenciyi, üniversiteliyi ücretsiz taşı. Bırak bütçe açık verirse bu yüzden versin, tek kelime edersek tüm Balıkesir yakamıza yapışsın.\n\nİlginizi Çekebilir Eski AKP'li başkan: İhalelerde şike var, şaibe var\n\nİlginizi Çekebilir AKP'li belediye, verimli ovanın ortasına hal yapacak",
    "Almanya ve Çek Cumhuriyeti Leopard 2A4 Hibesinde Anlaştı": "Almanya ve Çek Cumhuriyeti, 15 adet Leopard 2A4 Ana Muharebe Tankı (AMT)’nin Çek Ordusu’na bağışlanması konusunda mutabakata vardı.\n\nÇek Savunma Bakanlığı tarafından daha önce yapılan bir açıklamaya göre; Almanya, Çek Cumhuriyeti’nin Ukrayna’ya verdiği askeri malzeme desteğini hediye ile takdir ediyor. Çek Cumhuriyeti, Ukrayna’ya T-72 tanklarını sevk etmişti.\n\nÇek Başbakan Petr Fiala, Almanya Başbakanı Olaf Scholz ile Mayıs ayı başında Ukrayna’ya bağışlanan ekipmanın değiştirilmesinde Alman yardımı konusunda anlaştı. Çek Savunma Bakanı Jana Černochová, Mayıs ayında Almanya’nın 15 adet ikinci el Leopard 2A4 tankını Çek Cumhuriyeti’ne bağışlayacağını duyurdu. Aynı zamanda, her iki ülke de Çek Cumhuriyeti’nin önümüzdeki yıllarda edineceği çeşitli konfigürasyonlardaki yaklaşık 50 adet Leopard 2A7+ tankının satışı için müzakerelere başlayacak.\n\nBakanlık, hibe edilecek Alman tanklarının bağışı için gerekli sözleşmenin yaz aylarında tamamlanacağını ve Çek Ordusu’nun bu yılın sonundan önce ilk Leopard 2A4’leri devralabileceğini duyurdu.\n\nForsterová, “Şu anda Çek Cumhuriyeti’ne yönelik Alman Federal Cumhuriyeti’nin 15 Leopard tankı hediyesinin önünde hiçbir şey duramaz. Hukuki ve teknik detaylar çözüldü. Aynı zamanda, Çek Cumhuriyeti Ordusunun ihtiyaçlarını karşılamak ve özellikle iletişim ve bilgi sistemlerinin uyumluluğunu sağlamak için Almanya’da ilk tanklar modifiye ediliyor” dedi.\n\nSon dönemde Avrupa ülkelerinin savunma harcamalarında, ciddi miktarda artış gözlemleniyor. Polonya, kısa bir süre zarfı içerisinde; M1A2 Abrams, K2 Black Panther, FA-50, HIMARS ve K9 Thunder platformlarını tedarik etmeye karar vermişti.\n\nDetaylar: Polonya ve Güney Kore’den K2, K9 ve FA-50 Anlaşması\n\nKaynak: SavunmaSanayiST.com, Ceskenoviny",
    "Türkiye ile Çek Cumhuriyeti arasında ‘kardeş şehir’ anlaşması": "Antalya Muratpaşa Belediyesi ve Çek Cumhuriyeti’nin başkenti Prag’ın Prag 6 Belediyesi kardeş şehir oldu. Belediye başkanları Ümit Uysal ve Ondrej Kolar arasında protokol Prag 6 belediye binasında düzenlenen törenle imzalandı. Türkiye Cumhuriyeti Prag Büyükelçisi Egemen Bağış da törende yer aldı.\n\nİLK İMZA ANTALYA’DA ATILDI\n\nAntalya Muratpaşa Belediye Başkanı Ümit Uysal, Prag 6 ve Muratpaşa’nın birçok açıdan benzer olduğunu söyledi. Prag 6’nın “Avrupa’nın kalbi” olarak anılan Prag’ın en büyük belediyelerinden biri olduğunu dile getiren Başkan Uysal, iki belediyenin Ekim 2015’te kardeş şehir iyi niyet bildirgesini Muratpaşa’da imzaladığını hatırlattı. Uysal, takip eden yıllarda ikili ilişkilerin güçlenerek geliştiğini söyledi.\n\nLİDİCE ANITI DA ZİYARET EDİLDİ\n\nBaşkan Uysal, törende Belediye Başkanı Kolar ve Meclis Üyeleri Marian Hosek ve Eva Smutna’ya Kaleiçi’nin tarihi yapılarından Üç Kapılar’ın farklı formlarda yapılmış hediyeliklerini takdim etti. Heyet, imza törenin ardından 2. Dünya Savaşı sırasında Prag’da katledilen çocukların anısına yapılan Lidice Anıtı’nı da ziyaret etti.\n\nİmzalanan kardeş şehir protokolü, kültürel mirasın geliştirilmesi ve korunması, sürdürülebilir kalkınma hedefleri doğrultusunda temel belediyecilik hizmetlerinde iyi uygulama örneklerinin paylaşılması ve ekonomi, çevre, ticaret, turizm, kültür, spor alanlarında iş birliği ve deneyim paylaşımını kapsıyor.",
    "Kosteski, Çek Cumhuriyeti'nde bir şampiyonluk maçında 17 gol kaydetti": "",
    "Türkiye-Yunanistan gerginliğine Çek Cumhuriyeti de dahil oldu! Erdoğan'ın \"İzmir'i unutmayın\" restine skandal yorum": "Yunan kuvvetlerinin Ege'de uçuş yapan jetlerimizi S-300'lerle taciz etmesi sonrasında Cumhurbaşkanı Erdoğan, \"Ey Yunan tarihe bak. Çok daha fazla ileri gidersen, bedeli ağır olur. İzmir'i unutma. Bir gece ansızın gelebiliriz.\" diyerek tepki gösterdi. Yunan makamları bu açıklamaya yanıt verirken Çek Cumhuriyeti Dışişleri Bakanlığı da polemiğe dahil olarak \"Erdoğan'ın sözleri kabul edilemez\" yorumunu yaptı.\n\nYunanistan, bir süredir Türkiye hakkında özellikle uluslararası alanda kara propagandaya imza atıyor, Ege'de ise provokatif eylemler yapıyordu. Son olarak Yunan kuvvetlerinin geçtiğimiz hafta Ege'deki Türk jetlerine S-300'ler ile radar kilidi atması bardağı taşıran son damla oldu.\n\n\"İZMİR'İ UNUTMAYIN\"\n\nDün katıldığı bir etkinlikte konuşan Cumhurbaşkanı Recep Tayyip Erdoğan, Yunanistan'a ise rest çekti. Erdoğan, \"Ey Yunan tarihe bak. Çok daha fazla ileri gidersen, bunun bedeli ağır olur ağır. Yunanistan'a tek cümlemiz var. İzmir'i unutma. Vakti, saati geldiğinde gereğini yaparız. Bir gece ansızın gelebiliriz.\" ifadelerini kullandı.\n\nYUNANİSTAN DIŞİŞLERİ'NDEN YANIT GELDİ\n\nErdoğan'ın sözlerine Yunanistan Dışişleri Bakanlığı'ndan cevap geldi. Yapılan açıklamada şu ifadeler kullanıldı: \"Yunanistan, günlük küstah ve her türlü sınırı aşan açıklamalar ve tehditler konusunda Türkiye'ye uymayacak. NATO içerisindeki birlik ve beraberliğe kimin zarar verdiğini göstermek için son günlerde yapılan provokatif açıklamaların içeriğine dair müttefiklerimize ve ortaklarımıza bilgi vereceğiz. Aynı zamanda uluslararası hukuk ve deniz hukuku temelinde bölgenin tamamı için istikrar ve güvenlik sütunu olarak kalmaya devam edeceğiz.\"\n\nÇEK CUMHURİYETİ: ERDOĞAN'IN SÖZLERİ KABUL EDİLEMEZ\n\nGündem yaratan polemiğe Avrupa Birliği (AB) dönem başkanlığını yürüten Çek Cumhuriyeti de dahil oldu. Cumhurbaşkanı Erdoğan'ın Yunanistan'a yönelik son sözlerini \"kabul edilemez\" olarak değerlendiren Çek Cumhuriyeti Dışişleri Bakanlığı'nın Twitter hesabından yapılan paylaşımda, \"Hedeflerimizden biri de AB-Türkiye diyaloğunu teşvik etmektir. Cumhurbaşkanı Erdoğan'ın Yunanistan'a hitaben yaptığı son açıklama gibi, AB'ye üye devletlerinin kabul edilemez şekilde tehdit edilmesi, bu konuda (diyaloğun teşvikini kastediyor) son derece yararsızdır\" denildi.",
    "Prag yakınlarında Mısır piramitleri ve Stonehenge’den eski bir yapı bulundu": "Kristina Killgrov\n\nPrag yakınlarında kazı yapan arkeologlar, Stonehenge’den ve hatta Mısır piramitlerinden bile daha eski olan bir Taş Devri yapısının kalıntılarını keşfettiler: bu, ‘roundel’ (çember) adıyla bilinen esrarengiz bir kompleks. Asıl amacı bilinmemekle birlikte, günümüzden yaklaşık 7 bin yıl önce, geç Neolitik ya da Yeni Taş Devri’nde, bu dairesel binada yerel bir çiftçi topluluğu bir araya gelmiş olabilir.\n\nBİNLERCE YIL SONRA GÜN IŞIĞINA ÇIKARILDI\n\nRadio Prague International’ın (Prag Ulusalararası Radyosu) aktardığı kadarıyla, kazı yapılan çember fazlasıyla büyük; yaklaşık 55 metre çapında, yani Pisa Kulesi’nin yüksekliğine denk bir genişlikte. Ve “bu dairesel yapıyı inşa eden insanlar hakkında bir şey söylemek için henüz çok erken” olsa dahi, Çek Akademisi Arkeoloji Enstitüsü (IAP) Sözcüsü ve Çek Cumhuriyeti’ndeki roundel’ler konusunda bir uzman olan Yaroslav Řídký, Live Science’a gönderdiği bir e-postada, M.Ö. 4900 ile M.Ö. 4400 yılları arasında gelişen Kontur Süslemeli Çömlek kültürünün bir parçası olduklarının açık biçimde görüldüğünü söylüyor.\n\nVinoř bölgesinde bulunan çemberde IAP’nin kazı sorumlusu olan Miroslav Kraus, yapının gün ışığına çıkarılmasının, kendilerine binanın kullanımı hakkında bir ipucu sağlayabileceğini söylüyor. Radio Prague International’ın aktardığı kadarıyla, araştırmacılar ilk olarak 1980’lerde, inşaat işçileri gaz ve su boru hatları döşerken Vinoř roundel’in varlığını keşfettiler; bununla birlikte, ilk kez yapılan kazı yapının tamamını ortaya çıkardı. Şu ana dek araştırma ekibi hendek dolgusu içerisinde çanak çömlek parçaları, hayvan kemikleri ve taş aletler keşfetti.\n\nBu çember kazısında ulaşılan organik kalıntılar üzerinde yapılan karbon tarihlemesi, ekibin, yapının inşa tarihini belirlemesine ve büyük ihtimalle yakın bir tarihte keşfedilen Neolitik bir yerleşimle ilişkilendirilmesine yardım edebilir.\n\nKİMLER TARAFINDAN YAPILDIĞI HENÜZ BİLİNMİYOR\n\nŘídký, kontur süslemeli çömlekler üreten insanların Çek Cumhuriyeti’nin Bohemya bölgesinde bulunan diğer roundel’leri inşa etmeleriyle biliniyor olduklarını dile getiriyor. Günümüz Polonya’sı, doğu Almanya ve Çek Cumhuriyeti’nin kuzeyinin kesiştiği bölgede bulunan yerleşik tarım köyleri, her biri 20 ilâ 30 kişiyi barındıran büyük ve dikdörtgen yapılar halindeki birkaç uzun evden oluşuyordu. Bununla birlikte, “roundel’lerle ilgili inşaat bilgisi birçok arkeolojik kültürün sınırlarını aşıyor” diye belirtiyor. “Orta Avrupa’da yaşayan farklı topluluklar çember şeklinde yapılar inşa etti.”\n\nBirkaç on yıl öncesine dek, hava ve drone fotoğrafçılığının arkeolojik alet çantasının önemli bir parçası olduğu zamana dek, bu çember şekiller iyi bilinen antik yapılar değildi. Řídký, Radio Prague International’a bu yılın başlarında verdiği bir demeçte, artık arkeologların “çemberlerin Avrupa’nın tamamındaki mimarinin en eski kanıtı olduğunu bildiklerini” söylemişti.\n\nGökyüzünden bakıldığı zaman, çemberler, giriş olarak işlev gören birkaç boşluğa sahip, bir veya daha fazla sayıda geniş ve dairesel hendekten oluşuyor. Radio Prag International’ın aktardığı kadarıyla, her bir çemberin iç kısmı büyük ihtimalle ahşap direklerle, belki de boşluklara sıvanmış çamurla kaplanmıştı. Orta Avrupa’da bu dairesel toprak yapılardan yüzlercesi bulunsa da tamamı yalnızca iki veya üç asırlık bir geçmişe sahip. Geç Neolitik’te rağbet gördükleri bariz olsa bile, işlevleri hâlâ tartışma konusu.\n\nGÖZLEMEVİ, AYİN SALONU YA DA TAKVİM OLABİLİR\n\nBilinen en eski roundel, 1991 yılında, aynı zamanda Kontur Süslemeli Çömlek kültürüne ev sahipliği yapan Almanya’da bulundu. ‘Goseck Çemberi’ diye adlandırılan bu yapı, 75 metre çapında ve çift ahşap çit ve üç girişi barındırıyor. Amerikan Antropoloji Derneği Arkeoloji Makaleleri dergisinde 2012 yılında yayınlanan bir araştırmaya göre Goseck Çemberi’ne ilişkin bir yorum, girişlerin ikisi kış ve yaz gündönümleri boyunca gün doğumu ve gün batımına karşılık geldiği için, bir gözlemevi ya da bir tür takvim olarak işlev gördüğü yönünde.\n\nŘídký, Live Science’a verdiği demeçte, Vinoř çemberinin daha genel bir yorumunu tercih ederek, “çemberlerin büyük olasılıkla en önemlisi sosyal ritüel olan birkaç işlevi bir araya getirdiğini” belirtti. Çemberlerin çok sayıda insanın bir araya gelmesi, belki de geçiş ayinleri, astronomik olgular ya da ekonomik değişimler gibi bir toplum olarak kendileri için önem taşıyan olayları anmak amacıyla inşa edilmiş olması muhtemel görünüyor.\n\nRoundel’leri inşa eden insanların çalışmak için sadece taş aletlere sahip oldukları hesaba katıldığında, bu çemberlerin boyutları fazlasıyla etkileyici; en yaygınları, yaklaşık 60 m çapında, yani bir futbol sahasının uzunluğunun yarısı kadar. Buna karşın, bunları yapan insanlar hakkında çok az şey biliniyor; zira yedi bin yıl önceki yaşamlarıyla ilgili daha fazla bilgi verebilecek çok az sayıda mezar bulundu.\n\nÜç asır süren ilginin ardından, çemberler, M.Ö. 4600 yıllarında arkeolojik kayıtlardan birdenbire kayboldu. Arkeologlar, çemberlerin neden terk edildiğini şimdilik bilmiyorlar. Bununla birlikte, bugüne dek keşfedilen tüm çemberlerin dörtte birinden fazlasının Çek Cumhuriyeti’nde bulunduğu göz önünde bulundurulduğunda, Vinoř’daki kazıya benzer sonraki araştırmalar, en nihayetinde çemberlerin sırrını çözmeye yardım edebilir.\n\nYazının orijinali livescience.com sitesinden alınmıştır. (Çeviren: Tarkan Tufan)",
    "23 Yaş Altı Avrupa Kürek Şampiyonası, Meriç Nehri'nde yapılacak": "Çek Cumhuriyeti'nin başkenti Prag'da dün 2024 U23 (23 yaş altı) Avrupa Kürek Şampiyonası'nın yapılacağı ülke belirlendi. Almanya, İtalya ve Türkiye'nin aday ülke olarak yer aldığı etkinlikte, şampiyonanın yapılacağı ülke 26 Avrupa ülkesinin oylarıyla seçildi. Oylama sonunda Türkiye, Almanya'dan iki puan fazla alarak şampiyonanın yapılacağı ülke oldu.\n\n'İKİ ÖNEMLİ KRİTERE BAKILDI'\n\nEdirne Valisi Hüseyin Kürşat Kırbıyık, şampiyonanın yapılacağı Meriç Nehri kıyısında bulunan TED Koleji Kürek Kulübü Tesisi'nde kararı duyurdu. Şampiyonanın yapılacağı ülkenin belirlenmesi için iki önemli değerlendirme yapıldığını belirten Kırbıyık, \"Burada 2 ayrı değerlendirme yapıldı; birincisi parkur açısından bakıldı ki bugün de sizinle birlikte olduğumuz Meriç Nehri'nde düzenlenecek bu organizasyon. Hemen arkamızda bulunan tarihi köprüden başlayıp yeni yapılan köprümüze kadar yaklaşık 2 bin metrelik oldukça ideal, güzel, iyi bir parkur var. Bunu inceledi teknik ekipler. Geldiler burada, tahmin ediyorum Temmuz ayıydı. Burada yapılan incelemelerde bunu tespit ettiler. İkinci kriter olarak tabi şehrin imkanlarına bakılıyor. Şehrin konumu, ulaşım imkanları, konaklama imkanları gibi hizmetler sektöründe yeterliliği, restoranlar gibi diğer tüm alanlarda yeterliliği bir anlamda teste tabi tutulmuş oldu. Yapılan bütün değerlendirmeler sonucunda Edirne bu kriterlerin hepsini karşıladı ve son derece önemli bir başarıya imza atarak bu şampiyonayı düzenleme hakkı elde etti\" dedi.\n\n\"TÜRKİYE'DE İLK KEZ ULUSLARARASI BİR KÜREK ŞAMPİYONASI YAPILACAK\"\n\nŞampiyonaya sporcu yakınları ve ekiplerle birlikte 2 bin kişinin gelmesini beklediklerini ifade eden Kırbıyık, \"Bundan sonraki işimiz artık şampiyonaya hazırlanmak olacak çünkü çok önemli bir organizasyon. 750'nin üzerinde bir sporcu burada olacak. Yine bunların ailelerini, sporcu kafilesini düşündüğümüz zaman 2 binin üzerinde bir katılımcı bekliyoruz. Türkiye'de ilk defa uluslararası bir kürek şampiyonası düzenlenmesi çok önemli. Hakikaten çok mutlu ve sevinçliyiz\" diye konuştu.\n\nİBA: HEDEFİMİZ DÜNYA ŞAMPİYONASI'NIN DA BURADA OLMASI\n\nTED Edirne Koleji Kürek Kulübü Başkanı Nesim İba da, çok mutlu olduklarını belirtti. İba, \"Bizim de dünden beri ayaklarımız yere değmiyor. Ben haberi dün 6.30'da aldım ama tabi onun öncesinde bir takım kulisler yapılması gerekiyordu. Federasyon başkanımız şu anda hala daha Prag'da. Bu konuyla alakalı ciddi kulisler yaptı. 26 ülke katıldı bu oylamaya. Kapalı bir oylamaydı. Almanya'yı 2 oyla geçmiş bulunmaktayız. Biz de bu konuda desteklerinden dolayı sayın valimize ve federasyon başkanımıza kulüp olarak gönülden teşekkür ederiz. Umarız 2024'ten sonra 2025 Dünya Şampiyonası da burada olur. Teamüller gereği 2024'te yapılan Avrupa Şampiyonası'ndan sonra Dünya Şampiyonası'nı otomatikman o parkura veriyorlar. Bundan sonraki mücadelemiz bu yönde olacak\" şeklinde konuştu.\n\nYILDIZ: ŞAMPİYONANIN BURADA OLMASI GURUR VERİCİ\n\nTED Edirne Koleji Kürek Kulübü sporcusu Melih Alp Yıldız, şampiyonanın Edirne'de yapılacak olmasından duyduğu heyecanı dile getirdi. Yıldız, \"1 yıldır burada kürek sporuyla ilgileniyorum. Böyle bir yerde kürek çekmek mucize bir şey, biz de bunu değerlendiriyoruz. Avrupa şampiyonasını burada görmek bizi gururlandıracak. Biz de katılacağız umarım. Hedefimiz her kategoriye girip birinci olarak çıkmak. Ama bunu için çok çalışmamız gerekiyor\" dedi.\n\nTÜRKANIL: KÜREK SPORU EDİRNE'DE GELİŞİYOR\n\nKürek sporcusu Ege Demir Türkanıl da, \"Yapılan yatırımlarla kürek sporu Edirne'de gelişiyor. Her yıl zaten bir festivalimiz de var, katılımcıların sayısı da artıyor. Güzel şekilde kürek sporu Edirne'de gelişiyor. Avrupa şampiyonasının Edirne'de olması çok güzel. Böylesine büyük bir organizasyonun şehrimizde yapılması mutluluk verici\" şeklinde konuştu.\n\n\n\n\n\n",
    "Ronaldo kanlar içinde yerde kaldı": "Ronaldo kanlar içinde yerde kaldı\n\nÇek Cumhuriyeti-Portekiz maçındaki bir pozisyonda Ronaldo ile Çek cumhuriyeti kalecisi Tomas Vaclik çarpıştı. Çarpışmanın ardından Ronaldo kanlar içinde yerde kaldı. Yıldız oyuncu müdahalelerin ardından maça devam etti.",
    "Prag Vize İstiyor Mu? Türkiye'den Prag'a Gidişte Vize ve Pasaport Gerekiyor Mu, Kalktı Mı?": "Son zamanlarda birçok ülkeye gerek iş amaçlı gerek eğitim amaçlı seyahatler edilebilmektedir. Bunun yanında kalıcı olarak gitmek isteyen vatandaşlar da bulunmaktadır. Çek Cumhuriyeti'nin tarihi, kültürü ve doğasıyla ön plana çıkan Prag şehri de bunlardan birisidir. Birçok kişi buraya gitmek istemesine rağmen ülkenin vize politikalarını bilmemektedir. Özellikle Prag'a gitmek için vize ve pasaportun gerekli olup olmadığı merak konusudur. Peki, Prag vize istiyor mu? Türkiye'den Prag'a Gidişte vize ve pasaport gerekli mi, kalktı mı? Tarzındaki soruların yanıtları yazımızda…\n\nPrag Vize İstiyor Mu?\n\nTuristik şehir özelliğine sahip olan Prag'a gitmek isteyen Türk vatandaşları vize başvurusunda bulunmaları gerekmektedir. Çek Cumhuriyeti bu konuda vize istemektedir. Umuma mahsus pasaport hamili vatandaşlar vizesiz bir şekilde maalesef seyahat edememektedirler. 4 Nisan 2008 tarihinde Çek Cumhuriyeti'nde bulunan havalimanından başka ülkeye geçiş amacıyla transit vize uygulaması sağlanmaya başlanmıştır. Diplomatik, Hususi ve Hizmet pasaportu hamili, AB ülkeleri, Norveç, İzlanda, Andorra, Japonya, Kanada, Liechtenstein, Monako, San Marino, ABD ve İsviçre'de yasal kalışa izin veren belge sahibi ve uçak mürettebat belgesi hamili Türk vatandaşları muaf tutulduğu açıklanmıştır.\n\nÇek Cumhuriyeti 21 Aralık 2007 tarihi itibariyle Schengen alanına dahil olması ile birlikte Schengen ülkelerinde ikamet izni sahibi olan Türk vatandaşları Çek Cumhuriyeti'ne vizesiz giriş yapabilmektedirler ve 90 güne kadar bu ülkede kalabilmektedirler.\n\nPrag Pasaport İstiyor Mu?\n\nPrag pasaport istemektedir. Resmi pasaport hamili Türk vatandaşları, Çek Cumhuriyeti'ne yapacakları son 180 gün içerisinde toplam ikamet süresi 90 günü geçmemek kaydıyla turistik amaçlı pasaport şartıyla seyahat edebilirler.",
    "AB enerji bakanları 'enerji krizi' gündemiyle Brüksel'de": "DUVAR - Avrupa Birliği (AB) dönem başkanı Çek Cumhuriyeti'nin çağrısı üzerine, üye 27 ülkenin enerjiden sorumlu bakanları enerji krizini görüşmek için Brüksel'de olağanüstü toplantıda buluştu. Toplantı girişinde açıklamalarda bulunan Çek Cumhuriyeti Sanayi ve Ticaret Bakanı Jozef Sikela, \"Çok ciddi bir enerji krizi yaşıyoruz. Mevcut durumda enerji arzı yeterli değil ve artan bir enerji talebi var\" ifadelerini kullandı.\n\nAA'nın aktardığına göre, \"Rusya ile bir enerji savaşındayız. Putin, gaz piyasasını manipüle ederek ekonomimize saldırıyor\" diyen Sikela, Rusya'ya net ve güçlü biçimde birlik mesajı verilmesi gerektiğini savundu. Sikela, Avrupa'da yeterli miktarda enerjinin makul fiyata sağlanmasının önemine işaret ederek, \"Üye ülkeler ve AB Komisyonu kaybedecek zaman olmadığının farkında\" dedi.\n\nBakanların çeşitli tedbirler belirleyeceğini ve bu konuda AB Komisyonu'nun hızla düzenleme teklifi hazırlayacağını dile getiren Sikela, özellikle enerji piyasasında faaliyet gösteren şirketlere yeterli miktarda likidite sağlanması, elektrik tasarrufu, enerji firmalarının fazla karlarının hane ve şirketleri desteklemekte kullanılması ve gaz fiyatının elektrik fiyatına etkisinin engellenmesi için çeşitli enstrümanları değerlendireceklerini belirtti.\n\nKOMİSYON'DAN 5 MADDELİK ENERJİ PLANI\n\nRusya, geçen hafta Avrupa'ya Kuzey Akım boru hattından doğal gaz akışını süresiz durdurmuştu. AB Komisyonu iki gün önce enerji krizine karşı alınması planlanan 5 acil tedbiri açıklamıştı. Önlemler arasında, Rus gazına tavan fiyat uygulanması, elektriğin en yoğun kullanıldığı saatlerde tüketimi düşürme hedefi belirlenmesi, düşük maliyetle elektrik üreten şirketlerin gelirlerine tavan getirilmesi, petrol ve gaz şirketlerinden zorunlu katkı alınması ve enerji piyasalarındaki şirketlere likidite sağlanması yer alıyordu.\n\nBu seçenekleri ve kendi yaklaşımlarını ortaya koyacak bakanlar, ortak bir tutum belirlemeye çalışacak. Öte yandan, Belçika, Rus gazına tavan fiyat uygulanmasını da içeren planın elektrik ve gaz fiyatlarını düşürmekte yeterli olmayacağını açıklamış ve bütün gaz fiyatlarına sınır getirilmesini istemişti. Macaristan ise, Rus gazına tavan fiyat uygulanması halinde Rusya'nın Avrupa'ya gaz tedarikini tamamen keseceğini bunun menfaatlerine olmadığını bildirmişti.",
    "Çek Cumhuriyeti'nden 34 Madalya ile döndüler": "Çek Cumhuriyetinde düzenlenen 12.Wsf World Countries Shotokan Championship Karate Şampiyonasında sporcularımız 6 Altın 8 gümüş 20 bronz toplamda 34 madalya ile Sakarya’ya dönüldü. Şampiyponada madalya kazanan sporcular ise şu şekilde; Esila Gökçe Kondak 2 Altın 2 bronz, Ensar Efe Ayata 2 Altın 3 gümüş,\n\nÖmer Faruk Yılmaz 1 Altın 3 gümüş, Ali Özden Kıran 1 Altın 4 bronz, Firdevs Bakkal 3 bronz, Nezahat Uslu 1 bronz, Havvanur Delimehmet 3 bronz, Rana Yaman 1 gümüş 2 bronz, Zeynep Güneş Su Alim 1 gümüş 2 bronz, Medine Münevver Öztürk 2 bronz madalya\n\nGençlik ve Spor İl Müdürlüğü yaptığı açıklamada Çek Cumhuriyetinde düzenlenen 12.Wsf World Countries Shotokan Championship Karate Şampiyonasında madalya kazanan sporcularımızı ve antrenörümüz Fatma Özel'i tebrik eder başarılarının devamını dileriz.’’ İfadelerine yer verildi.",
    "Liberty Ostrava sinter tesisinden kaynaklanan emisyonu azaltmak için yatırım yapacak": "Pazartesi, 26 Eylül 2022 10:29:01 (GMT+3) | İstanbul\n\nİngiltere merkezli Liberty Steel’in bağlı kuruluşu Çek Cumhuriyeti merkezli çelik üreticisi Liberty Ostrava, toz emisyonlarını yaklaşık %46 oranında azaltmak amacıyla sinter tesisinde yeni bir egzoz boru hattı kurmak için 88 milyon CZK (3,45 milyon $) yatırım yapacağını açıkladı.\n\nBu yıl Ekim ayında tamamlanacak olan sinter konveyör bandı projesi Liberty Ostrava’nın yeşil çelik dönüşüm programı kapsamında yer alıyor.\n\nTesisin üç konveyör bandı şu anda yılda 101 tona kadar emisyon açığa çıkarırken, projeyle bu miktar neredeyse yarı yarıya azaltılarak 46 tona indirilecek.\n\n88 milyon CZK tutarındaki toplam proje maliyetinin 28 milyon CZK’sı hükümetten alınan sübvansiyonla karşılanacak.\n\nSteelOrbis’in daha önce bildirdiği üzere Liberty Steel önümüzdeki sekiz yıl içinde Liberty Ostrava yeşil çelik dönüşüm programına 8,6 milyar CZK (337,98 milyon $) yatırım yapmayı planlıyor. Buna göre çelik tesisinde bulunan mevcut dört adet tandem fırını iki adet son teknoloji hibrit elektrik ark ocağıyla değiştirilecek.",
    "Bakan Yardımcısı Gürcan’dan faiz açıklaması": "‘Ekonomi Buluşmaları’ toplantıları kapsamında Esenler’de iş inşalarıyla bir araya gelen Hazine ve Maliye Bakan Yardımcısı Mahmut Gürcan, salgın döneminde küresel ticarette yaşanan lojistik ve tedarik problemlerinin bütün ülkelerde enflasyonist bir baskıya sebep olduğunu, bu baskının sadece Türkiye'de olmadığını, Amerika Birleşik Devletleri'nde, Avrupa'da, Çin ve Japonya'da da yaşandığını söyledi.\n\nGelişmiş ekonomilerde büyümenin zayıfladığı, parasal sıkılaşma tedbirlerinin arttığına dikkati çeken Gürcan, Türkiye'nin ise son 8 çeyrektir güçlü ve dengeli büyümeye devam ettiğini vurguladı.\n\nGüçlü büyümeyle birlikte KOBİ sayısında çok ciddi artış yaşandığını aktaran Gürcan, şöyle devam etti: \"2003 yılında 1,7 milyon olan KOBİ sayımız, 2021 sonu itibarıyla 3,6 milyona ulaşmıştır. KOBİ kredilerinin uzun dönem ortalaması da 3 kat olarak büyümüştür. 2002 sonrasında KOBİ sayısına bakıldığında, net bir şekilde KOBİ'lerin desteklendiği KOBİ'lerdeki artış sayısından da görülmektedir. AK Parti hükümetlerince 2002'den beri sağlanan büyüme kapsayıcı olmuş, istihdam sağlanmış, KOBİ'lerimiz de dahil her kesimi güçlendirmiştir.”\n\n\"165 ülke arasında 131 ülke negatif reel faiz veriyor\"\n\nDünyada olduğu gibi Türkiye'de de enflasyonda bir artış eğilimi söz konusu olduğunu belirten Gürcan, “Özellikle geçen yılın aralık ayından yükselen enflasyon trendi en yüksek nisan ayında gerçekleşti. Nisandan sonra aylık olarak ciddi düşüşleri sağlamaya başladık. Ağustosta enflasyonumuz yüzde 1,46 gerçekleşti önümüzdeki süreçte enflasyonda çok ciddi artışlar beklemiyoruz. Enflasyon yatay bir seyre geçti. Özellikle yeni yıldan itibaren bu artışların düşüşe geçtiğini hep beraber göreceğiz.\" diye konuştu.\n\nGürcan, tedarik zincirinin kırılmasıyla beraber enflasyonist baskının tüm dünyada hissedildiğini de vurguladı.\n\nHalen 165 ülke arasında 131 ülkenin negatif reel faiz verdiğini dile getiren Gürcan, şöyle devam etti:\n\n\"Özellikle Sayın Cumhurbaşkanımız politika faizinde düşüşün önemini arz ettiğinden beri, Türkiye'de de şu anda enflasyonun çok altında bir politika faizi uyguluyoruz. Ama baktığımızda enflasyonun çok altında politika faizi uygulayan tam 131 tane ülke var. Rusya'da 14,3'lük enflasyon varken politika faizi 7,5, Bulgaristan'da 17,7'lik enflasyon varken politika faizi sıfırlarda, Çek Cumhuriyeti'nde 17,2 iken politika faizi 7. Böyle baktığımızda tüm dünya ülkelerinde politika faizleri enflasyonun altında. Arjantin'de yüzde 70 bir enflasyon var. Orada sürekli enflasyonla beraber politika faizini artırıyorlar. Şu anda yüzde 69'luk politika faizleri var ama kurda da herhangi bir düşüşü yaşamıyorlar. Yani Arjantin bize bir örnek olması açısından çok önemli.\"\n\n\"Enflasyonu kalıcı olarak düşürmek için adımlar atıyoruz\"\n\nHazine ve Maliye Bakan Yardımcısı Gürcan, Türkiye'de de enflasyon arttıkça politika faizin artması, yüzde 80 enflasyon yaşarken yüzde 85 politika faizinin verilmiş olması durumunda yaşanacaklara ilişkin şunları söyledi: \"Eğer ki faiz artışı olsaydı, şirketlerin artan finansman giderlerini, karlılığın ve öz sermayenin erimesini, şirket kapanmalarını ve diğer şirketlere ve bankalara borçların ödeyememelerini, iflaslarla işten çıkmalarını çok rahatlıkla, bundan önceki gördüğümüz krizlerde olduğu gibi burada da görebilirdik. Yine aynı şekilde bankaların kaynak maliyetlerindeki artışı, şirket kapamalarından dolayı kredilerini geri alamamalarını, sorunlu kredilerdeki artışı, kredi verme iştahındaki azalmayı da görecektik. Birey ve toplumda istihdamda olanaklarının azalmasını, işsizliğin arttığını görecektik. Finansman borçlarını ödeyememe, iş yerlerinin kapanmasından dolayı işsizliğin artışını ve gelir dağılımındaki bozulmayı, toplumsal huzurunun da bozulduğunu görebilirdik.\"",
    "Yunanistan'dan BM ve NATO'ya Türkiye mektubu": "DUVAR - Cumhurbaşkanı Recep Tayyip Erdoğan’ın geçtiğimiz günlerde Yunanistan'a yönelik yaptığı açıklamaların ardından, Atina yönetiminin diplomatik yöntemlere başvuracağı belirtildi. Yunanistan'da yayımlanan Kathimerini gazetesinin diplomatik kaynaklara dayandırdığı haberinde, Birleşmiş Milletler Güvenlik Konseyi'ne (BMGK) ve NATO'ya mektup gönderileceği aktarıldı.\n\nYunanistan Dışişleri Bakanı Nikos Dendias'ın BMGK'nin tüm üyelerine, BM Genel Sekreteri Antonio Guterres'e ve NATO Genel Sekreteri Jens Stoltenberg'e birer mektup göndererek 'Cumhurbaşkanı Erdoğan'ın Yunanistan'ın toprak bütünlüğüne yönelik tehditlerini' ileteceği kaydedildi.\n\n'AÇIKLAMALAR YETERİNCE ÖLÇÜSÜZ'\n\nKathimerini'ye konuşan kaynaklar, söz konusu mektuplarda Atina yönetiminin yorumlarının bulunmayacağını, yalnızca Cumhurbaşkanı Erdoğan'ın açıklamalarına yer verileceğini belirtti. Kaynaklar, Erdoğan'ın açıklamalarının 'yeterince ölçüsüz' olduğunu ve 'yoruma gerek olmadığını' dile getirdi. Öte yandan Dendias, Türkiye'ye yönelik açıklamalarda bulunan Avrupa Birliği (AB) Dönem Başkanı Çek Cumhuriyeti'nde teşekkür etti.\n\nÇEK CUMHURİYETİ 'KABUL EDİLEMEZ TEHDİT' DEMİŞTİ\n\nÇek Cumhuriyeti Dışişleri Bakanlığı'nın Erdoğan'ın ifadelerine ilişkin açıklamasında, \"Hedeflerimizden biri de AB-Türkiye diyaloğunu teşvik etmektir. Cumhurbaşkanı Erdoğan'ın Yunanistan'a hitaben yaptığı son açıklama gibi, AB üyesi devletlerin kabul edilemez şekilde tehdit edilmesi, bu konuda (diyaloğun teşvikini kastediyor) son derece yararsızdır\" denilmişti.\n\nAB KOMİSYONU SÖZCÜSÜ: DÜŞMANCA AÇIKLAMALARDAN HABERDARIZ\n\nBrüksel'de günlük basın toplantısında gazetecilerin sorularını yanıtlayan Avrupa Birliği (AB) Komisyonu Sözcüsü Peter Stano ise, \"Türkiye'nin siyasi liderliğinin Yunanistan'a ve Yunan halkına karşı bu düşmanca açıklamalarından haberdarız. Bunlar ciddi endişe kaynağıdır\" demiş, şöyle devam etmişti: \"Türkiye'den gerilimi tırmandırıcı söylemlerden kaçınmasını ve iyi komşuluk ilişkilerini geliştirmeye çalışmasını bekliyoruz, tersini değil.\"\n\nSamsun Çarşamba Havalimanı'nda yaptığı konuşmada “Ey Yunan, bak tarihe bak, tarihe dön, çok daha fazla ileri gidersen bunun bedeli ağır olur, ağır. Yunanistan’a bizim tek cümlemiz var, İzmir’i unutma\" diyen Erdoğan, adalar konusuna ilişkin ise, \"Adaları işgal etmeniz filan bizi bağlamaz, vakti saati geldiğinde gereğini yaparız. Hani diyoruz ya bir gece ansızın gelebiliriz\" ifadelerini kullanmıştı. (DIŞ HABERLER)",
    "Egemen Bağış’tan haftalık değerlendirme": "Türkiye Cumhuriyeti Prag Büyükelçisi Egemen Bağış haftalık video mesajında değerlendirmede bulundu.\n\n\n\nPrag Büyükelçiliği olarak bir takım ziyaret, görüşme ve çalışmalarını aktaran Büyükelçi Bağış'ın açıklamasının tam metni şöyle:\n\n\n\nİyi Pazarlar\n\nHer pazar olduğu gibi yeni bir haftalık video mesajımızla hepinize keyifli bir hafta sonu diliyoruz\n\nGeçtiğimiz hafta içinde Çek Cumhuriyeti Dışişleri Bakanlığı Avrupa İşlerinden Sorumlu Bakan Yardımcılığı görevine yeni atanan Büyükelçi Sayın Jaroslav Kurfürst'e bir tanışma ziyaretinde bulunduk ve ülkelerimiz arasındaki potansiyel işbirliği imkanlarını ele aldık.\n\nKore Cumhuriyeti’nin Prag Büyükelçisi Sayın Tae-jin Kim’in ulusal gün davetine eşim Beyhan Hanımla icabet ettik ve Kore Filarmoni Orkestrası tarafından düzenlenen konser etkinliğinde meslektaşlarımız ile sohbet imkanı bulduk.\n\n\n\nPrag’ın önde gelen eğitim kurumlarından Charles Üniversitesi’nden mezun olan Fizyoterapist Sayın Deniz Demiryol'u Sefaretimizde ağırlayarak tavsiyelerde bulunduk.\n\nAvrupa turu kapsaminda Prag’a gelen İzmir 9 Eylül Üniversitesi Uluslararası Ticaret bölümü öğrencileri Sayın Melisa Özel ve Sayın Caitlyn Ella Bladen’i Sefaretimizde ağırlayarak fikir alışverişinde bulunduk.\n\n\n\nTürkiye ile Çek Cumhuriyeti arasındaki ikili ticaret hacmini artırma çabalarımıza destek veren firmalarımızdan Nante Kimya ve Ambalaj şirketinin Dış Ticaret Müdürü Sayın Hüseyin Kurt’u Sefaretimizde ağırlayarak Ticaret Müşavirimiz Sayın Berat Demirci Cörüt ile birlikte istişarelerde bulunduk.\n\nÜlkemizin saygın işadamlarından Sayın Kenan Torlak'ı, Büyükelçiliğimizde misafir ederek, güncel gelişmeler ve iki ülke arasındaki ticaret potansiyelini değerlendiren bir görüşme yaptık.\n\nErasmus+ projesi kapsamında Prag’a gelen Artvin İl Milli Eğitim Müdürlüğü heyetimizle keyifli bir sohbet gerçekleştirdik. Ziyaret sırasında iki ülke arasındaki işbirliği imkanlarını değerlendirdik.\n\n\n\nKonsolosluk Şubesi Sorumlumuz Başkatip Sayın Ahmet Çelik Büyükelçiliğimizde Sayın Nesli Aydoslu ve Sayın Mustafa Okan Yağcı’nın nikâhlarını kıydı. Yeni evli çifti tebrik ederek ömür boyu mutluluklar diliyoruz.\n\nPrag’da göreve başlayan yeni ABD Maslahatgüzarı Sayın Christina Agor ve eşinin davetine katılarak daha önce İstanbul’da da iki yıl görev yapan Agor çiftine başarılar diledik.\n\n\n\nDijital dönüşüm ve yapay zeka konularında temaslarda bulunmak üzere Prag’a gelen Cumhurbaşkanlığı Dijital Dönüşüm Ofisi Başkan Yardımcısı Sayın Yavuz Emir Beyribey Başkanlığındaki Heyetimizi, Elçi-Müsteşarımız Sayın Behiç Hatipoğlu ve Ticaret Müşavirimiz Sayın Berat Demirci Cörüt ile birlikte Büyükelçilik resmi konutumuzda ağırlayarak fikir alışverişinde bulunduk.\n\nEkim ayında Prag’da Çek dönem başkanlığının ev sahipliğinde düzenlenecek olan Avrupa Siyasi Topluluğu Toplantısına hangi ülkelerin davet edilip edilmeyeceği konusunda bir belirsizlik vardı. Girişim ve çabalarımız sonrası bu zirveye ülkemiz de davet edildi. Bu toplantıya katılıp katılmama konusunda Sayın Cumhurbaşkanımızın tensip ve talimatlarını bekliyoruz.\n\n\n\n\n\nBu hafta sonu Çek Cumhuriyetinde yerel seçim heyecanı var. Belediye Meclis üyeleri ve başkanlarının yanı sıra senatonun üçte biri için Çek halkı sandık başına gidiyor. Biz de süreci takip ederek Ankara’ya bilgi veriyoruz.",
    "Almanyada Türkiye'den yeni göç dalgası endişesi": "Almanya'da hükümet Türkiye'den büyük bir göç dalgası bekliyor. Sınırların güvenliğinden sorumlu Alman Federal Polis Teşkilatı tarafından yapılan açıklamaya göre, özellikle genç yaştaki Suriyeli ve Afganların giderek daha sık bir şekilde yasadışı yollardan Almanya'ya girmeye çalıştıkları belirlendi. Yetkililer sadece Saksonya eyaletinde her gün yaklaşık 100 mültecinin kayıtlara geçtiğini, bunların çoğunluğunun \"Balkan rotası\" olarak bilinen güzergahtan gelerek Almanya'nın doğusundaki Çek Cumhuriyeti üzerinden kaçak giriş yaptıklarının saptandığını duyurdu. Almanya İçişleri Bakanı Nancy Faeser, Balkanlar üzerinden Almanya'ya ulaşmaya çalışan göçmenlerin sayısının artmasının kendisini endişelendirdiğini söyledi. Göçün neden birden bire bu kadar arttığının belirsiz olduğunu sözleyen Faeser, komşu ülkeler tarafından yeterince kontrol yapılmamasını eleştirdi. \"Yasa dışı girişleri durdurma konusunda ortak bir sorumluluğumuz var\" diyen Alman Bakan, Federal Polis Teşkilatı'nın Çek sınırındaki gözetim faaliyetlerini arttırdığını, ayrıca Avusturya ile olan sınır kontrollarını genişlettiğini duyurdu.\n\n\n\nBalkan rotası reveçta\n\nSosyal medyada paylaşılan haber ve videolarda, Türkiye'deki Suriyeli sığınmacıdan oluşan ve sayılarının 40 bini bulduğu öne sürülen bir grubun Almanya'ya doğru yürüyüşe başladığı iddia edilmişti. Ancak daha sonra paylaşılan videonun 2015 yılına ve Slovenya-Hırvatistan sınırındaki bir mülteci göçüne ait olduğu ortaya çıkmış, buna karşın kış ayları gelmeden Avrupa ülkelerinin sınırlarına kafileler halinde konvoylarla gitme planını hayata geçirmek için sosyal medya üzerinden organize olan grupların bulunduğu iddialarının ise doğru olduğu anlaşılmıştı. Söz konusu gruplarda Türkiye'de yaşayan sığınmacıların yanı sıra, Sudan, Suriye, Lübnan, Afganistan gibi ülkelerden çok sayıda kişinin Avrupa'ya gitme umuduyla yer aldıkları ortaya çıktı. AB'nin sınır güvenliğinden sorumlu kurumu Frontex'in gözlemleri de \"Balkan rotası\" üzerinde bir hareketlilik olduğunu doğruluyor. Düzensiz göçmenlerin Avrupa'ya ulaşmak için kullandığı en yaygın rotanın Batı Balkanlar'dan başladığını belirten Frontex yetkilileri; Bulgaristan, Romanya, Macaristan gözergahının yanı sıra Bosna-Hersek, Hırvatistan veya Sırbistan'a da yasa dışı göç denemeleri olduğunu ifade ediyor. Frontex'in raporlarında \"Balkan rotası\" üzerinden Avrupa'ya geçen yasa dışı göçmen sayısının 2022'nin Ocak-Temmuz ayları arasında geçen yılın aynı dönemine göre yüzde 205 artış gösterdiği belirlenmiş.",
    "Başarısız bir küreselci deney: Avrupa Birliği": "Avrupa birliği, tarihsel olarak birbirine güvenmeyen ve birbirinden hoşlanmayan çeşitli ülkeler arasında her zaman sorgulanabilir bir kavram olmuştur. AB en büyük meydan okumayla karşı karşıya olduğu için, her zaman şüpheli olan bu birliğin gücü şimdi daha da şiddetli test ediliyor.\n\nAB liderlerinin Rusya ile çatışmaya yönelik başlangıçtaki coşkusu, Rusya'ya karşı kendi ayaklarına sıkmalarının sonucuyla giderek azaldı.\n\nAvrupa yazı geride bırakırken, Avrupa vatandaşları çok sayıda hükümetlerini protesto etmek için yavaş yavaş ayaklanıyor. Ulusal liderler halkına Ukrayna'yı desteklemek için yapmaları gereken fedakarlıklar konusunda nasihat etmeye devam ederken, daha azı onlarla aynı fikirde.\n\nHızla artan yaşam maliyetleri ve ısısız bir kış beklentisiyle, ulusal hükümetlere karşı öfke hızla kırılma noktasına ulaşıyor.\n\nAlmanya, Fransa, Çek Cumhuriyeti, Avusturya ve İtalya, hükümetlerini ciddi şekilde paniğe sürükleyen çok büyük öfkeli gösterilere tanık oldular. Macaristan ve Sırbistan parti çizgisini çekmeyi reddetti ve enerji çıkarlarını Rusya ile güvence altına aldı.\n\nAlmanya, AB'nin başlıca ekonomik yararlanıcısıydı ve önemli etkisini, özellikle Yunanistan, İrlanda, İtalya, Portekiz ve İspanya olmak üzere daha zayıf AB ülkeleri üzerinde sert koşullar dayatmak için kullandı.\n\nAnlaşılır bir şekilde bu ülkeler enerji rezervlerini 2008 mali krizinden sonra kendilerine çok az merhamet gösteren bir ülkeyle paylaşmak konusunda isteksizlerdi.\n\nAlman endüstrileri, küresel rekabet güçlerine büyük katkı sağlayan Rusya'dan gelen düşük maliyetli enerjiden yıllardır yararlanmaktadır. Kuzey Akım 2 boru hattını Amerika müdahale edip zorla iptal ettirene kadar heyecanla bekliyorlardı.\n\nŞimdi Alman enerji devleri iflastan kaçınmak için hükümet kurtarma paketleri arıyor, bir zamanlar baskın olan imalat sektörü, Rusya ile hızlı bir yakınlaşma yapılmadığı takdirde tam bir yıkımla karşı karşıya.\n\nGeniş çapta dağıtılan bir konuşmada, Alman dışişleri bakanı Annalena Baerbock, Alman seçmenlerin ne düşündüğüne bakmadan Ukrayna'nın yanında yer alacağını söyledi. Daha dürüst bir çeviri yapmak gerekirse, Dünya Ekonomik Formu’nun Küreselcilerinin gündeminde yer alması ve Alman halkının çıkarlarının dikkate alınmayacağını söyledi.\n\nZaten Ukrayna veya Alman halkını umursasaydı, savaşı durdurmaya çalışırdı, ancak barış ve Avrupalıların hayatlarının korunması hiç bir zaman amaç olmadı.\n\nAralarında Fransa'dan Macron'un da bulunduğu pek çok kişi, sadece Rusya'dan ithal edilenlere değil, tüm enerji ithalatına bir fiyat sınırı getirilmesi çağrısında bulundu. Amerika ise Rus enerjisine yönelik bir Avrupa fiyat tavanı ile iyi olsa da, ABD enerji ithalatına şiddetle karşı çıkıyor.\n\nDeğerli dostu ve müttefiki Avrupa'nın yok edilmesi, onlardan bir pay olduğu sürece Amerika için gayet iyi bir durumdur.\n\nGiderek artan öfkeli vatandaşlar, hükümetlerinin ulusal çıkarlarını Ukrayna'nınkilerin üzerine koymasını talep ederken, büyük ölçüde asıl noktayı kaçırıyorlar. Ukrayna'nın çıkarları hiçbir zaman dikkate alınmadı, çatışma her zaman Amerika'nın yükselen Rusya'yı yok etme takıntısıyla ilgiliydi. Ukrayna halkı, esasen Küreselci mali güçlerin çıkarları için başka bir bankacı savaşı olan şeyde sadece tali zararlardır. Avrupalıların artık geç de olsa anlamaya başladıkları gibi, onlar da Küreselci gündemin ilerletilmesinde daha fazla tali zarar olarak görülüyorlar. Avrupalı liderlerin hiçbiri, birkaç ay önce ülkelerini coşkuyla içine soktukları krize herhangi bir çözüm getirmiyor. Soğuk duşlar ve Spartalı enerji dağıtımı, insanların duymak istediği sorunun çözümleri değil. Ukrayna için geleceklerini feda etmeleri gerektiğini vaaz etmek, sıcak yaz aylarında, Avrupa'nın çok soğuk ve çok soğuk kış aylarından daha iyi sonuç veriyordu.\n\nKlaus Schwab'ın kukla liderlerinden gelen basmakalıp sözler artık soğuğa aç Avrupalıları yatıştırmayacak. Sıcaklıklar düşerken, ülkelerinin çıkarlarını Küreselcilere satan politikacılara karşı sıcaklık artacağından, Avrupa için acımasız bir hoşnutsuzluk kışı kaçınılmaz.\n\nHalkın öfkesi kontrol edilemez hale geldikçe Avrupa'da hükümetlerin düştüğünü görmeyi bekleyebiliriz.\n\nPanik sadece Avrupa çevrelerinde hissedilmiyor, ABD de Avrupa birliğinin gücünden, daha doğrusu eksikliğinden derinden endişe duyuyor. Biden, birden fazla vesileyle Avrupalıları Rusya'ya karşı yürüttüğü vekalet savaşında birlik olmaya çağırdı. Biden, Rusya'ya yönelik yaptırımlarından herhangi bir sapmanın blokta bir bölünmeye neden olacağından endişe ediyor.\n\nABD, Avrupa'daki huzursuzluğu çok yakından izliyor. El işinin sonuçlarını incelerken, Batılı kukla liderler arasında çatlakların gerçekten arttığını, Avrupa uluslarının halkları arasındaki birliğin yalnızca ortak davada güçlendiğini fark ediliyor.\n\nHollanda'daki son çiftçi protestosu, Küreselci gündeme karşı gerçek bir birliğin bir göstergesi olarak tüm Avrupa ülkelerinden çiftçiler tarafından desteklendi.\n\nYozlaşmış Küreselci Avrupalı politikacıları kontrol etmenin milyonlarca kızgın, soğuk ve aç vatandaşı kontrol etmekten daha kolay olduğunu görecekler.\n\nPutin'i Avrupa'nın tüm sıkıntılarının yazarı olarak göstermek, çatışmanın başlangıcında işe yaramış olabilir, ama artık işe yaramıyor. Tanık olunan pek çok gösterinin hiçbiri Putin'i veya Rusya'yı hedef almıyor, öfkenin hedefi sıkı bir şekilde uluslarının egemenliğini küreselci/ABD seçkinlerine satan hükümetlere karşı.\n\nPutin'in Avrupalılar arasında kendi ülkelerini pisliğe bulaştıran beceriksiz kuklalardan daha popüler olması muhtemeldir. Putin, Avrupa'ya enerji akışını durdurmuş olsa da, oynaması gereken daha çok kart var. Uranyum, gübreler ve diğer pek çok temel gıda maddesi şimdilik Avrupa'ya tedarik ediliyor. Avrupa'nın yıkılması Rusya'nın çıkarına değil, Putin halkı suçlamıyor, sadece uyanacaklarını ve gerçek düşmanı tanıyacaklarını umuyor.\n\nÖnümüzdeki aylar Avrupa'da muazzam bir kargaşa zamanı olacak, hükümetleri tarafından küreselleşme sunağında feda edilen milyonlarca insan için büyük acılar kaçınılmaz. Pek çok kişinin ilk başta asil bir girişim olarak gördüğü şey, şimdi halka değil, herhangi bir ulusla bağlantısı olmayan kurumsal bir oligarşiye cevap veren demokratik olmayan bir kurum olarak teşhir edildi.\n\nAvrupa ülkeleri, geniş çapta hor görülen AB'den çıkarak ulusal egemenliklerini yeniden kurabilirlerse, küresel kontrolden kurtulacak ve kendi meşru ulusal çıkarlarını barışçıl bir şekilde sürdürmekte özgür olacaklardır.\n\nOlması gerektiği gibi, Avrupalıların çoğunluğunun istediği gibi. Tüm üye ülkelerde yıllardır güçlü “Çıkış” hareketleri var, özellikle İtalya ve Hollanda hareketi büyük halk desteği aldı.\n\nİngiltere'nin “Brexit”i, muazzam Brexit karşıtı propagandaya rağmen yapılabileceğini gösterdi, referandumda halk ayrılma yönünde oy kullandı. Daha yakın tarihli olayların ışığında, AB'den çıkma konulu bir referandum çoğu ülkede büyük olasılıkla başarılı olacaktır.\n\nAvrupa Birliği başarısız bir Küreselci deneydir, hiçbir zaman gerçek bir demokrasi bahanesinden fazlasını sunmadı, seçilmemiş tepelerde her zaman özenle seçilmiş şirket liderlerinden oluşan bir teknokrasiydi.\n\nBeceriksizlik ve yolsuzluk yoluyla tüm üyelerinin ekonomilerini mahvetti. İsteksiz ülkelere kitlesel göçü zorlayarak topluluklarda kaosa ve sosyal huzursuzluğa neden oldu. Üye devletlerin iç işlerine kendilerine verilen yetkilerin çok ötesinde müdahale etti. Bir milletin kendi adalet sisteminden önce gelen yeni kanunlar yazmayı varsaymıştır. Avrupa iş dünyasını büyük ölçüde rekabetsiz hale getiren saçma yeni bürokrasi katmanları ve düzenlemeler yarattı.\n\nBu kış meydana gelecek olaylar, Avrupa'nın gelecek yüzyıl için geleceğini pekâlâ belirleyebilir. İster barışçıl bir ticaret ortağı olarak Rusya ile birleşmiş bir Avrupa, ister Küreselci Üçüncü Dünya cehennem çukuru olan bir Avrupa…\n\nPeki Avrupa halkının önümüzdeki aylardaki yaşayacakları bizi hangisine götürecek?\n\nSelâmetle..",
    "Büyükelçilerden Kayseri’ye ve Başkan Büyükkılıç’a Övgüler": "Avrupa Birliği Parlamentosu tarafından 2002 yılından itibaren yürütülmekte olan ve dünya genelinde her yıl 16- 22 Eylül tarihleri arasında kutlanan Avrupa Hareketlilik Haftası, Kayseri’de Büyükşehir Belediyesi’nin ev sahipliğinde çeşitli etkinlerle kutlandı.\n\nBüyükşehir Belediyesi önünde başlayan etkinliğe Başkan Büyükkılıç’ın yanı sıra, Dışişleri Bakan Yardımcısı Faruk Kaymakcı ile Avrupa Birliği Türkiye Delegasyonu Başkanı Büyükelçi Nicolaus Meyer Landrut, Çek Cumhuriyeti Ankara Büyükelçisi Pavel Vacek, Moldova Büyükelçisi Dmitri Croitor, Türkiye-Avrupa Birliği (AB) Karma Parlamento Komisyonu Başkanı ve AK Parti Kayseri Milletvekili İsmail Emrah Karayel, Kocasinan Belediye Başkanı Ahmet Çolakbayrakdar, Hacılar Belediye Başkanı Bilal Özdoğan, İl Kültür ve Turizm Müdürü Şükrü Dursun, İl Milli Eğitim Müdürü Ayhan Teltik, Gençlik ve Spor İl Müdürü Ali İhsan Kabakcı, Yukatel Kayserispor Başkanı Berna Gözbaşı ve Kayserililer katıldı.\n\nBüyükşehir Belediye Başkanı Dr. Memduh Büyükkılıç, 16-22 Eylül arası Avrupa Hareketlilik Haftası nedeniyle Türkiye’de farklı şehirlerde Belediyeler Birliği ile işbirliği halinde etkinlikler yapıldığını belirterek, “Avrupa Haraketlilik Haftası’na katılan şehirlerden bir önemlisi de Kayseri’miz. Dolayısıyla yıllardır bu konuda gerekli çalışmaları yapıyoruz” dedi.\n\nBaşkan Büyükkılıç, Kayseri Büyükşehir Belediyesi’nin yaptığı çalışmalarla farklı zamanlarda ödüller aldığını hatırlatarak, “Değişik zamanlarda da ödüller aldığımız söz konusu oldu. Bu senede sağ olsunlar Avrupa’nın değişik ülkelerinden Büyükelçilerin ve Delegasyon Başkanımızın teşrifleriyle, aynı zamanda Dışişleri Bakan Yardımcımız Faruk Bey’in katılımlarıyla bu haftayı daha canlı daha katılımlı yaşıyoruz, yaşatıyoruz” ifadelerini kullandı.\n\nBÜYÜKKILIÇ’TAN HAREKETLİLİK TAVSİYELERİ\n\nAmaçlarının hareketliliği sağlamak olduğunu dile getiren Büyükkılıç, “Sağlıklı bir şekilde yaşamımızı sürdürmek bizim için önemsediğimiz alanlarda. Bunun için yerel yönetimler olarak bizler de ulaşım konusunda gerekli desteği vermek suretiyle bisiklet yönünde teşvik ediyoruz. Tramvay konusunda çevreci anlayış ile yine toplu taşımayı önemsiyoruz. Tabi ki çevreci anlayış denilince yeşili de önemseyen bir anlayış içerisinde şehrimizi dünya standartlarını üzerine çıkartmaya çalışıyoruz. Bugün de burada bir farkındalık oluşturmak amacıyla çok değerli Delegasyon Başkanı ve Meyer, kendileri tramvayla bize eşlik ettiler. Bakan yardımcımız ve elçilerimiz bisikletlerle alanımıza katıldılar. Hatırlanacağı üzere geçen sene de Sivas Caddesi’nde farkındalık oluşturmak suretiyle yürüyüşü teşvik edici çalışmalar yapmıştık. Bu sene de değişik farkındalıklar uygulamalarıyla çalışmalarımızı sürdürüyoruz” şeklinde konuştu.\n\n“GENÇLERİMİZİ SEVİYORUZ”\n\nBaşkan Büyükkılıç, açıklamasında gençlere de tavsiyelerde bulunarak, şunları söyledi:\n\n“Biz gençlerimizi seviyoruz. Alışkanlıklarını gözden geçirsinler diyoruz. Beslenme kültürünü gözden geçirsinler diyoruz. Dolayısıyla organik ve sağlıklı beslenme yönünde özen göstersinler diye de buradan gerekli önerilerde bulunuyoruz. En azından yürüyüş konusunda mümkün olduğu kadar gayret gösterelim. Yakın mesafeleri mutlaka yürüyüş yollarından yararlanarak sağlayalım. Sonuçta sağlık yönünde kazanan, çevrecilik yönünde kazanan, trafik kaosuna sebep olmama yönünde kazanan olacak, kazan kazan politikasıyla çok kazanımlar elde edeceğimizi hepimiz fark edeceğiz.”\n\nAvrupa Hareketlilik Haftası kutlamalarına katılmak üzere şehre gelen Bakan Yardımcısı ve Büyükelçilerden Kayseri’ye ve Dr. Memduh Büyükkılıç başkanlığındaki Büyükşehir Belediyesi’nin çalışmalarına övgüler yağdırarak, Başkan Büyükkılıç’a teşekkür ettiler.\n\nAvrupa Birliği Türkiye Delegasyonu Başkanı Büyükelçi Nicolaus Meyer Landrut açıklamasında Kayseri’de olmaktan duyduğu mutluluğu dile getirerek, “Avrupa mobilite hareketlilik haftası sebebiyle Sayın Başkanla Kayseri’de olmaktan çok mutluyum. Ben şehrin aslında farklı ulaşım şekillerini tanıtma açısından yaptığı etkinliklerden çok etkilendim. Biraz önce biz toplu taşımayı kullandık. Tramvaya bindim, çok modern bir tramvay. Aynı zamanda yürüme, bisiklete binmede teşvik ediliyor. Dolayısıyla hem karbondioksit emisyonlarını azaltmak hem de sağlık açısından gerçekten önemli şeyler. Burada bulunmaktan dolayı çok mutluyum” diye konuştu.\n\n“KAYSERİMİZİ KUTLUYORUZ”\n\nAvrupa Haraketlilik Haftası’nın Avrupa’nın farklı ülkelerinde ve şehirlerinde kutlandığına değinen Dışişleri Bakan Yardımcısı Faruk Kaymakcı ise şunları kaydetti:\n\n“Bugün biz de Kayseri’de olmaktan büyük mutluluk duyuyoruz. Biliyorsunuz Avrupa Haraketlilik Haftası. Avrupa’nın farklı ülkelerinde ve şehirlerinde kutlanıyor. Dün ve önceki gün Ankara’da bazı etkinliklerimiz vardı. Bugün Kayseri’ye geldik. Kentsel ulaşımda hareketliliğe dikkat çekmek istiyoruz. Avrupa Hareketlilik Haftası kutlu olsun. Bugüne kadar yaptığımız etkinliklere baktığımız zaman Avrupa’nın en hareketli şehirlerinin Türk şehirleri olduğunu görüyoruz. Avrupa’nın en hareketli ülkesinin de yine Türkiye olduğunu görüyoruz. Konuk severliğinden dolayı Büyükşehir Belediye Başkanımıza ve tüm Kayserililere teşekkür etmek istiyorum. Kayseri bisiklet dostu şehir. Türkiye’de bisiklet kullanım oranı ve trafikte bisiklet kullanım oranının en yüksek olduğu şehirlerden biri. Onun için Kayserimizi kutluyoruz.”\n\nÇek Cumhuriyeti Ankara Büyükelçisi Pavel Vacek de etkinliği desteklemek için Kayseri’de olduğunu ifade ederek “Buradaki etkinliği desteklemek için buradayım. Erciyes’te yaptıkları çalışmaları yakından takip ediyorum. Ben de kaykayımla buradaki etkinliğe katıldım ve Erciyes’i görmeye herkesi davet ediyorum” dedi.\n\nMoldova Büyükelçisi Dmitri Croitor da Kayseri de olmaktan mutluluk duyduğunu söyleyerek, Başkan Büyükkılıç’ı tebrik etti ve Kayserililerin Avrupa Haraketlilik Haftası’nı kutladı.",
    "EuroBasket 2022'de üçüncü günün ardından: 12 Dev Adam Bulgaristan'ı rahat geçti": "EuroBasket 2022’de üçüncü gün karşılaşmaları geride kaldı. Üçüncü günde EuroBasket 2022’ye katılan tüm takımlar sahaya çıkarken, A Milli Erkek Basketbol Takımı, Bulgaristan karşısında farklı galibiyete gitti. Günün dikkat çeken karşılaşmalarında ise Fransa Litvanya’yı, Yunanistan da İtalya’yı 4 sayılık farklarla mağlup etti.\n\nA Milli Erkek Basketbol Takımı, EuroBasket 2022 A-Grubu ikinci maçında Bulgaristan’ı başa baş geçen ilk yarının ardından ikinci yarıdaki oyunuyla 101-87’lik skorla mağlup etti. Bu sonuçla 12 Dev Adam ikinci maçında ikinci galibiyetini alırken, Bulgaristan iki maçtan da mağlup ayrılmış oldu.\n\nKarşılaşmanın ilk çeyreğinde üstünlük sürekli el değiştirirken, Bulgaristan’da Alexander Vezenkov, Türkiye’de ise Cedi Osman etkili olan isimler olarak göze çarptı. Çeyreğin sonlarında Alperen Şengün’ün de devreye girmesiyle, Ay-Yıldızlılar ilk çeyreği 31-29 üstün kapattı. İkinci çeyrekte Dee Bost’un etkili oyunu ile bitime 4:32 kala skoru 42-35’e getiren Bulgaristan 7 sayı öne geçti. Ancak daha sonra Alperen Şengün, Cedi Osman ve Shane Larkin’in sorumluluk almasıyla etkili olan 12 Dev Adam, skoru 48-48’de eşitledi. Çeyreğin sonu karşılıklı basketlerle geçilirken, Bulgaristan son saniyede bulduğu isabetle devreyi 52-50 önde kapattı.\n\nİkinci yarıda savunmada agresifliğini artıran Ay-Yıldızlılar, karşılıklı basketlerle geçen dakikaların ardından, bitime 1:34 kala 73-66’lık üstünlüğü yakaladı. Üstünlüğünü çeyreğin sonunda da korumayı başaran Türkiye, son çeyreğe 75-71 üstün girdi. Son çeyrekte de Shane Larkin’in etkin oyunu ile farkı daha da açan 12 Dev Adam, karşılaşmanın sona ermesine 4:23 kala skoru 92-77’ye getirdi ve 15 sayılık avantaj yakaladı. Avantajını maç sonuna kadar korumayı başaran milliler karşılaşmadan 101-87’lik skorla galip ayrıldı.\n\nA Milli Erkek Basketbol Takımı’nda Cedi Osman 25 sayı ve 8 ribaund, Alperen Şengün 20 sayı ve 9 ribaund, Shane Larkin 13 sayı ve 9 asist, Buğrahan Tuncer ve Şehmus Hazer de 10’ar sayı kaydetti.\n\nBulgaristan’da ise Aleksander Vezenkov 28 sayı ve 15 ribaund, Chavdar Kostov 15 sayı ve Dee Bost da 12 sayı ve 13 asist kaydetti.\n\nAlperen Şengün’ün performansı:\n\nKarşılaşmanın özeti:\n\nA-Grubu’nda dikkat çeken bir diğer karşılaşmada ise İspanya, ev sahibi Gürcistan’ın 90-64’lük skorla farklı mağlup etti.\n\nKarşılaşmanın ilk yarısında İspanya 40-31 öne geçerken, Gürcistan karşısında 9 sayılık avantajı yakaladı. Üçüncü çeyrekte ise rakibine üstünlüğünü iyice kabul ettiren İspanya periyodu 31-16 üstün geçirerek farkı 24 sayıya kadar çıkarttı. Son çeyrekte de farkın kapanmasına izin vermeyen İspanyollar, karşılaşmayı 90-64 galip tamamladı. Bu sonuçla İspanya grupta ikide iki yaparken, Gürcistan oynadığı iki karşılaşmadan da mağlup ayrıldı.\n\nİspanya’da Willy Hernangomez 14 sayı ve 7 ribaund, Jaime Pradilla da 12 sayı kaydederken, iki oyuncu 9, dört oyuncu da 8 sayı kaydetti.\n\nGürcistan’da ise Rati Andronikashvili 13 sayı, Alexander Mamukelashvili 10 sayı ve 9 ribaund, Giorgi Shermadini de 10 sayı kaydetti.\n\nKarşılaşmanın özeti:\n\nA-Grubu’nda oynanan diğer karşılaşmada ise Karadağ, Belçika’yı 76-70’lik skorla mağlup ederek ilk galibiyetini aldı.\n\nB-Grubu’nda oynanan günün en dikkat çekici karşılaşmasında ise Fransa, Litvanya’yı 77-73 mağlup etti.\n\nB-Grubu’nda turnuvanın önemli iki favorisini karşı karşıya getiren karşılaşmada Fransa, Litvanya’yı 77-73 mağlup ederek ilk galibiyetini aldı. Litvanya ise iki maç sonunda galibiyetle tanışamadı. Büyük çekişmeye sahne olan karşılaşmada Litvanya maçın büyük bölümünü üstün götürdü. Son çeyrekte 6 sayı geride giren Fransa, Evan Fournier’in skorer oyunu ile tabelayı lehine çevirmeyi bildi ve karşılaşmadan galip ayrıldı.\n\nFransa’da Evan Fournier 27 sayı ile karşılaşmanın en skorer ismi oldu. Litvanya’da ise Jonas Valanciunas 15 sayı ve 8 ribaund, Rokas Jokubaitis 14 sayı, Marius Grigonis 13 sayı, Ignas Brezdaikis 12 sayı kaydetti.\n\nEvan Fournier’nin performansı:\n\nEvan Fournier went into frenzy to deliver 🇫🇷 France (1-0) a crucial win over Lithuania (0-2) 🤑#EuroBasket x #BringTheNoise pic.twitter.com/GL0Xllz1AU — #EuroBasket 2022 (@EuroBasket) September 3, 2022\n\nKarşılaşmanın özeti:\n\nB-Grubu’ndaki diğer karşılaşmada ev sahibi Almanya, Bosna Hersek’i 92-82’lik skorla mağlup ederek grupta ikide iki yaptı.\n\nGrupta oynanan son karşılaşmada ise Slovenya, Macaristan’ı 103-88 mağlup etti ve ikide iki yaptı.\n\nC-Grubu’nda oynanan günün bir diğer dikkat çeken karşılaşmasında ise Yunanistan, İtalya’yı 85-81’lik skorla mağlup etti.\n\nKarşılaşmaya hızlı başlayan Yunanistan, İtalya karşısında ilk çeyreği 6, devreyi de 7 sayılık farkla önde kapattı. Üçüncü çeyrekte de üstün oyununu sürdüren Yunanistan ,karşılaşmanın son çeyreğine 14 sayılık avantajla, 71-57’lik skorla üstün girdi.\n\nSon çeyrekte Simone Fontecchio’nun kendini bulmasıyla maça ortak olan İtalya, karşılaşmanın bitimine 35 saniye kala skoru 84-81’e getirerek farkı üçe indirdi. Yunanistan’ın boş dönmesinin ardından 15 saniye hücum süresi fırsatı yakalayan İtalya, yakaladığı iki fırsatı da değerlendiremeyerek karşılaşmadan 85-81’lik skorla mağlup ayrıldı. Yunanistan grupta ikide iki yaparken, İtalya bir galibiyet ve bir mağlubiyette kaldı.\n\nYunanistan’da Giannis Antetokounmpo 25 sayı, 11 ribaund ve 3 top çalma, Tyler Dorsey 23 sayı, Dimitrios Agravanis 13 sayı kaydetti. İtalya’da ise Simone Fontecchio 26 sayı ve 5 asist, Achille Polonara 14 sayı ve 10 ribaund, Stefano Tonut ise 13 sayı kaydetti.\n\nGiannis Antetokounmpo’nun posteri:\n\nKarşılaşmanın özeti:\n\nC-Grubu’nda oynanan diğer karşılaşmada Hırvatistan, Büyük Britanya’yı 86-65’lik skorla mağlup etti.\n\nC-Grubu’nda oynanan son karşılaşmada ise Ukrayna, Estonya’yı 74-73 mağlup ederek gruptaki ilk iki maçını kazandı.\n\nD-Grubu’nda turnuvanın favorilerinden Sırbistan, Çek Cumhuriyeti’ni 81-68’lik skorla mağlup ederek namağlup yürüyüşünü sürdürdü.\n\nD-Grubu ikinci karşılaşmasında Sırbistan, Çek Cumhuriyeti’ne karşı karşılaşmanın ilk çeyreğinde yakaladığı üstünlüğü ikinci çeyrekte daha da arttırarak devreyi 43-25 üstün kapattı. Üçüncü çeyrekte ivme yakalayan Çek Cumhuriyeti farkı 11 sayıya kadar indirmeyi başardı. Ancak son çeyrekte farkın daha da kapanmasına izin vermeyen Sırbistan karşılaşmadan 81-68 galip ayrılarak iki de iki yaptı. Çek Cumhuriyeti ise iki karşılaşmanın ardından galibiyetle tanışamadı.\n\nSırbistan’da NBA MVP’si Nikola Jokic 18 sayı, 11 ribaund ve 5 asist ile yıldızlaşırken, Vasilije Micic 13 sayı ve 6 asist, Vanja Marinkovic 11 sayı, Nikola Kalinic de 10 sayı kaydetti. Çek Cumhuriyeti’nde Vojtech Hruban ve Vit Krejci 13’er sayı, Martin Peterka da 11 sayı kaydetti.\n\nVasilije Micic çok uzaklardan:\n\nVasa bildiğimiz gibi:\n\nKarşılaşmanın özeti:\n\nD-Grubu’nda oynanan diğer karşılaşmada ise Finlandiya, Polonya’yı 30 sayılık farkla 89-59 mağlup ederek ilk galibiyetini aldı.\n\nD-Grubu’nda oynanan son karşılaşmada ise İsrail, Hollanda’yı 74-67 mağlup ederek iki de iki yaptı.\n\nDün oynanan karşılaşmaların toplu sonuçları:\n\nYazan: Yahya Kemal Doğan\n\nEditör: Doğa Üründül",
    "EuroBasket 2022'de sekizinci günün ardından: İlk tur grup aşaması sona erdi": "EuroBasket 2022’de sekizinci gün karşılaşmaları geride kaldı. Sekizinci günde C ve D Gruplarında takımlar son karşılaşmalarına çıktı. Turnuvanın yenilgisiz iki takımı Sırbistan ve Yunanistan aldıkları rahat galibiyetlerle gruplarını lider bitirdi.\n\nC Grubu karşılaşmasında grup lideri Yunanistan, zayıf rakibi Estonya’yı 90-69’luk skorla rahat geçerek, grup aşamasını 5/5 ile tamamladı. Yunanistan grubu lider tamamlarken, Estonya 1 galibiyet ve 4 mağlubiyetle beşinci sırada kalarak turnuvaya veda etti. Yunanistan son 16 turunda D-Grubu’nu dördüncü sırada tamamlayan Çek Cumhuriyeti ile eşleşti.\n\nYunanistan’da Giannis Antetokounmpo 25 sayı, Kostas Sloukas 11 sayı, beş oyuncu da 8 ve üzeri sayı kaydetti. Estonya’da ise Siim-Sander Vene 19 sayı, Janari Joesaar 12 sayı ve 7 ribaund, Kerr Kriisa 12 sayı ve Kristjan Kitsing de 10 sayı kaydetti.\n\nKarşılaşmanın özeti:\n\nhttps://youtu.be/KwBxgBSpxNU\n\nC-Grubu’nda oynanan grup ikinciliği karşılaşmasında Hırvatistan, Ukrayna’yı 90-85’lik skorla mağlup etti. Ancak İtalya’nın Büyük Britanya’yı 90-56 mağlup etmesiyle üç takım (Hırvatistan-İtalya-Ukrayna) grubu üç galibiyet ve iki mağlubiyetle tamamladı. Üçlü averajda üstünlüğü bulunan Ukrayna grup ikincisi olurken, Hırvatistan üçüncü, İtalya ise dördüncü oldu. Ukrayna D Grubu üçüncüsü Polonya ile eşleşirken, Hırvatistan D Grubu ikincisi Finlandiya ve İtalya da D Grubu lideri Sırbistan ile eşleşti.\n\nHırvatistan – Ukrayna karşılaşmasının özeti:\n\nhttps://youtu.be/fOfuqU1gmT0\n\nBüyük Britanya – İtalya karşılaşmasının özeti:\n\nhttps://www.youtube.com/watch?v=L4ofbuxykfQ&feature=youtu.be\n\nC-Grubu’nda oluşan puan durumu:\n\nD-Grubu’nda oynanan karşılaşmada ise turnuvanın favorilerinden Sırbistan, Polonya karşısında 96-69’luk skorla galip geldi\n\nD-Grubu’nda oynanan beşinci karşılaşmada Sırbistan, Polonya’yı 96-69’luk skorla geçerek gruptaki beşinci maçından da galibiyetle ayrıldı. Sırbistan grubu lider tamamlarken, Polonya 3 galibiyet ve 2 mağlubiyetle grubu üçüncü sırada tamamladı. Sırbistan’nın son 16 turundaki rakibi, C-Grubu dördüncüsü İtalya olurken, Polonya C-Grubu ikincisi Ukrayna ile eşleşti.\n\nSırbistan’da Nikola Jokic 19 sayı, Nikola Milutinov 16 sayı, Marko Guduric 15 sayı, Vasilije Micic 12 sayı ve 9 asist, Nikola Kalinic 11 sayı ve Dean Davidovac 10 sayı kaydetti. Polonya’da ise Michal Michalak 17 sayı ve Lukasz Kolenda 10 sayı kaydetti.\n\nKarşılaşmanın özeti:\n\nhttps://www.youtube.com/watch?v=_iclzUiLcwo&feature=youtu.be\n\nD-Grubu’nda oynanan diğer karşılaşmalarda Finlandiya, Hollanda’yı 88-67’lik skorla mağlup ederek grubu ikinci sırada tamamladı. Finlandiya’nın son 16 turundaki rakibi C Grubu üçüncüsü Hırvatistan olurken, Hollanda turnuvaya galibiyet alamadan veda etti.\n\nhttps://www.youtube.com/watch?v=stNC–Sk0Pg&feature=youtu.be\n\nD-Grubu’nda oynanan dördüncülük karşılaşmasında ise Çek Cumhuriyeti, İsrail’i 88-77’lik skorla mağlup ederek grubu dördüncü sırada tamamladı. Çek Cumhuriyeti son 16 turunda C-Grubu lideri Yunanistan ile eşleşirken, İsrail turnuvaya veda etti.\n\nhttps://www.youtube.com/watch?v=nH8EliFAXi4&feature=youtu.be\n\nD-Grubu’nda oluşan puan durumu:\n\nSon 16 turunda oynanacak karşılaşmaların programı:\n\n10 Eylül Cumartesi\n\nTürkiye – Fransa: 13:00\n\nSlovenya – Belçika: 15:45\n\nAlmanya – Karadağ: 19:00\n\nİspanya – Litvanya: 21:45\n\n11 Eylül Pazar\n\nUkrayna – Polonya: 13:00\n\nFinlandiya – Hırvatistan: 15:45\n\nSırbistan – İtalya: 19:00\n\nYunanistan – Çek Cumhuriyeti: 21:45\n\nTurnuva tablosu:\n\n𝐅𝐫𝐨𝐦 𝐧𝐨𝐰 𝐨𝐧 𝐢𝐭'𝐬 𝐰𝐢𝐧 𝐨𝐫 𝐠𝐨 𝐡𝐨𝐦𝐞.\n\n\n\nWho you got in the Round Of 16?#EuroBasket x #BringTheNoise pic.twitter.com/Ktpc1wQNeb — #EuroBasket 2022 (@EuroBasket) September 8, 2022\n\nYazan: Yahya Kemal Doğan\n\nEditör: Doğa Üründül",
    "Çek Cumhuriyeti U19 - İsviçre U19 maçı CANLI İZLE (24.09.2022) Canlı Yayın": "Çek Cumhuriyeti U19 - İsviçre U19 maçı CANLI İZLE (24.09.2022) Canlı Yayın Avrupa U19 Şampiyonası'nda Çek Cumhuriyeti U19 ile İsviçre U19 karşı karşıya geliyor. Karşılaşmayı CANLI takip edebilirsiniz.\n\nAvrupa U19 Şampiyonası'nda bugünkü maçlardan biri de Çek Cumhuriyeti U19 ile İsviçre U19 arasındaki mücadele olacak. 24 Eylül 2022 Cumartesi günü ve saat TSİ 19:30 olarak açıklandı. Eğer Türkiye dışındaysanız, bulunduğunuz ülkenin yerel saatine göre maç saatini araştırınız.\n\nPeki Çek Cumhuriyeti U19 - İsviçre U19 maçı hangi kanalda canlı izlenecek? Sporseverler ve futbol seyircisi Çek Cumhuriyeti U19 ile İsviçre U19 arasında oynanacak bu maçı şifreli ve şifresiz yayınlayacak kanalları araştırıyor. Çek Cumhuriyeti U19 İsviçre U19 maç yayın bilgilerini sizler için hazırladık.\n\nMaçı canlı izlemek isteyen futbolseverler, bu zorlu karşılaşmanın hangi kanaldan şifresiz yayınla izlenebileceğini merak ediyor. Sporseverler, Çek Cumhuriyeti U19 ile İsviçre U19 arasında oynanacak karşılaşmayı yayınlayacak TV kanallarını ve şifresiz yayın sitelerini araştırıyor. Çek Cumhuriyeti U19 İsviçre U19 maçını canlı izlemek isteyen sporseverler internet üzerinden şu aramaları yapıyor: Çek Cumhuriyeti U19 İsviçre U19 maçı izle, Çek Cumhuriyeti U19 İsviçre U19 maçı canlı izle, Çek Cumhuriyeti U19 İsviçre U19 canlı izle, Çek Cumhuriyeti U19 İsviçre U19 maçı izle, Çek Cumhuriyeti U19 İsviçre U19 canlı yayın, Çek Cumhuriyeti U19 İsviçre U19 canlı periscope, Çek Cumhuriyeti U19 İsviçre U19 kaçak izle, Çek Cumhuriyeti U19 İsviçre U19 maçını canlı yayın, Çek Cumhuriyeti U19 İsviçre U19 maçını şifresiz izle. Futbolseverler bu maçı canlı izlemek için arayış içerisinde. Ayrıca Avrupa U19 Şampiyonası maçları şeklinde aramalar da oldukça popüler. Karşılaşmanın hangi kanaldan şifresiz yayınlanacağı merak ediliyor. İşte Çek Cumhuriyeti U19 İsviçre U19 canlı yayın bilgileri...\n\nAncak bu maçı Türk kanalları aracılığı ile izleyebilmek mümkün değil. Türkiye'den hiç bir kanal ve platform bu maçı yayın akışı içine almadı.\n\nDiğer yandan Türkiye dışındaysanız veya Türksat dışında kalan yabancı uydulara bağlı anten ve uydu cihazlarına sahipseniz, ayrıca yabancı TV yayın platformlarına da aboneyseniz; yabancı spor kanallarının yayın akışlarını takip edebilir, bu maçı yabancı bir kanaldan farklı dilde izleme yolunu seçebilirsiniz.\n\nMaçı kaçak yollarla izlemek isterseniz bu da tercih edilebilir ancak yasal sonuçları olabilir. Maçı internet üzerinden kaçak yayınlarla izlemek isteyenler sporseverler buna uygun yayın sitelerine giriş yapıyor. Fakat biz internet üzerinden yapılan bu kaçak yayınlara itibar etmemenizi öneririz. Bu yayınlar, resmi yayıncı kuruluşların izni olmadan, yayıncı kuruluşları zarara uğratacak şekilde, şifreli uydu yayınlarının bazı teknik çalışmalar sonucu şifresinin çözülüp internete aktarılması ile gerçekleşmektedir. İnternetten canlı maç yayını yapan siteler, kötü görüntü kalitesi ile maçı 4-5 dakikaya varan gecikmelerle internete aktarmaktadır. Aynı zamanda bu sitelerde uygunsuz reklamlarla karşılaşabilir, bilgisayara spam/virüs bulaştırma gibi sorunlarla da yüz yüze gelebilirsiniz.\n\nBu haber arama motoru sorgulama kelimeleri üzerinden kullanıcıların bilgi ihtiyacını karşılamak ve yasadışı durumlardan korumak üzere hazırlanmıştır.",
    "Voleybol Dünya Şampiyonası başlıyor: Türkiye'nin rakipleri kim, şansı ne?": "Voleybol Dünya Şampiyonası başladı: Türkiye'nin rakipleri kimler, turnuvanın formatı nasıl?\n\nKaynak, Türkiye Voleybol Federasyonu\n\n23 Eylül 2022 Güncelleme 24 Eylül 2022\n\n2022 Dünya Kadınlar Voleybol Şampiyonası başladı. B Grubu’nda yer alan Türkiye ise ilk maçında karşılaştığı Tayland’a yenildi.\n\nT﻿ürkiye setlerde 3-2 geride kaldı.\n\nKarşılaşma Hollanda’nın Arnhem kentinde oynandı.\n\n15 Ekim’ kadar oynanacak turnuvaya Hollanda’nın Apeldoorn, Arnhem, Rotterdam ve Gelderland şehirleriyle; Polonya’nın Gdańsk, Łódź ve Gliwice şehirleri ev sahipliği yapıyor.\n\nDört grupta altışar ülkenin yer aldığı turnuvada Türkiye, B Grubu’nda Polonya, Dominik Cumhuriyeti, Güney Kore, Tayland ve Hırvatistan ile yarışacak.\n\nTürkiye’nin grupta kalan maç programı şöyle:\n\nTürkiye – Güney Kore / 27 Eylül Salı, TSİ 15.00 – Gdańsk\n\n/ 27 Eylül Salı, TSİ 15.00 – Gdańsk Türkiye – Dominik Cumhuriyet / 28 Eylül Çarşamba, TSİ 18.30 – Gdańsk\n\n/ 28 Eylül Çarşamba, TSİ 18.30 – Gdańsk Türkiye – Hırvatistan / 29 Eylül Perşembe, TSİ 18.30 – Gdańsk\n\n/ 29 Eylül Perşembe, TSİ 18.30 – Gdańsk Polonya – Türkiye / 1 Ekim Cumartesi, TSİ 21.30 – Gdańsk\n\n'Güzel şeyler başarmak istiyoruz'\n\nKaynak, Getty Images\n\nTurnuva öncesinde DHA’ya konuşan Türkiye Kadın Voleybol Başantrenörü Giovanni Guidetti, takımın iyi durumda olduğunu söyleyerek, “Bizim oynayacağımız grup, en güçlü grup diyebilirim. Bir maç dışında önümüzde kolay maç olmadığını söyleyebilirim. Bunun sonucunda da her maçı kazanmak için oynayacağız ve maç maç gideceğiz” dedi.\n\nTakım kaptanı Eda Erdem de, bir sonraki tura çıkmak istediklerini belirtti.\n\nErdem, “Güzel şeyler başarmak istiyoruz. Hazır olduğumuzu biliyoruz ve bunun bilincinde gideceğiz. Oynadığımız son turnuva, özgüven anlamında katkı sağladı ve takım olarak da iyi bir performans sergiledik. İnanıyoruz ki halkımızın desteğiyle iyi bir turnuva geçireceğiz\" ifadelerini kullandı.\n\nTurnuvanın formatı nasıl?\n\nGrup aşaması\n\n24 takımın katıldığı turnuvanın grup aşamasında dört grupta altışar takım yer alacak.\n\nGruplar şu şekilde:\n\nA Grubu: Hollanda, İtalya, Belçika, Porto Riko, Kamerun, Kenya\n\nB Grubu: Türkiye, Polonya, Dominik Cumhuriyeti, Güney Kore, Tayland, Hırvatistan\n\nC Grubu: ABD, Sırbistan, Almanya, Bulgaristan, Kanada, Kazakistan\n\nD Grubu: Brezilya, Çin, Japonya, Kolombiya, Arjantin, Çek Cumhuriyeti\n\n23 Eylül’de başlayacak grup maçları, 2 Ekim’de sona erecek.\n\nGruplarını ilk dört sırada tamamlayan takımlar ikinci tura yükselecek. A ve D grupları ile B ve C grupları birbiri arasında eşleşecek.\n\nİkinci Tur\n\nİlk turu geçen 16 ülke, birbirleriyle 8’erli 2 grup halinde (E-F Grubu) ikinci turda karşılaşacak.\n\nBu maçlar 4-9 Ekim tarihleri arasında oynanacak.\n\nE Grubu’ndaki takımlar karşılaşmalarını Hollanda’nın Rotterdam şehrinde, F Grubu’ndaki takımlar ise Polonya’nın Lodz şehrinde oynayacak. Takımlar, ilk etapta karşılaştıkları takımlarla bir daha karşılaşmayacak.\n\nGruplarını ilk dört sırada tamamlayan takımlar çeyrek finale yükselecek.\n\nKaynak, Getty Images\n\nÇeyrek Final\n\nGruplarını birinci sırada bitiren ülkeler, kendi gruplarını dördüncü sırada bitiren takımlarla; ikinci sırada bitiren takımlarsa kendi gruplarını üçüncü sırada bitiren takımlarla çeyrek finalde eşleşecek.\n\nBu turdaki E Grubu’ndaki maçlar Apeldoorn ve F Grubu’ndaki maçlar da Gliwice şehirlerinde oynanacak.\n\nGalip takımlar yarı finale yükselecek.\n\nYarı Final ve Final\n\nYarı final 13 Ekim’de oynanacak ve finale çıkan ekipleri belirleyecek.\n\nTurnuvanın kazananı ise 15 Ekim’de Hollanda’nın Arnheim kentinde oynanacak maçla belli olacak. Yine üçüncülük maçı da aynı gün oynanacak.\n\nKaynak, Türkiye Voleybol Federasyonu\n\nTürkiye'nin kadrosunda kimler var?\n\nTürkiye Milli Takımı'nın kadrosunda bulunan isimler şöyle:",
    "Otomotivde ‘gaz’ göçü: Avrupalı üretici enerji krizine karşı üretecek yeni yerler bakıyor": "Haberin Devamı\n\nAvrupa’da doğalgaz depolarının yüzde 85.6 doluluğa ulaşması kış ayları için endişeleri yatıştırsa da, otomotiv üreticilerinin 2023 yılına dair korkuları artıyor. Rusya ile krizin çözülmemesi halinde 6-7 ay sonra doğalgaz bulamamaktan yana sıkıntıların başlayacağını öngören Avrupalı markalar hızla yeni önlemler almaya başladı. Özellikle Rus gazına en bağımlı ülkeler arasında yer Almanya’da bulunan otomotiv devleri üretimi farklı ülkelerdeki fabrikalarına kaydırmaktan, 6 ay sonrası için stok yapmaya kadar birçok farklı seçeneği değerlendiriyor. Avrupa’nın en büyük otomotiv üreticisi Volkswagen gaz sıkıntısının bu kıştan çok daha uzun sürmesi durumunda orta vadede üretimin farklı ülkelerde fabrikalarına taşınmasını değerlendirdiğini açıkladı.\n\nGözden Kaçmasın Toyota Rusya'dan çıkıyor Haberi Görüntüle\n\nVW’NİN ‘B’ PLANI\n\nHaberin Devamı\n\nVolkswagen’in Satın Alma Direktörü Geng Wu orta vadede uygulanabilecek planlara yönelik, “Yarı iletken eksikliği ve tedarik zincirindeki sorunlar nedeniyle halihazırda uygulanan planın yanı sıra daha fazla yerelleşmeye, imalat kapasitesini yeniden konumlandırmaya odaklandık” diye konuştu. Automotive News’te yer alan habere göre, bir Volkswagen sözcüsü ise Almanya’da enerji krizinin derinleşmesi halinde LNG’ye erişimin daha kolay olacağı gerekçesiyle üretimin Doğu Avrupa’dan Güneybatı Avrupa veya Kuzey Avrupa’nın kıyı bölgelerine kaydırılabileceğini belirtti. Grubun doğalgaz terminallerine ev sahipliği yapan Portekiz, İspanya ve Belçika’da fabrikaları bulunuyor. Olası bir doğalgaz kesintisi halinde üretimin bu fabrikalara doğru kaydırılacağı tahmin ediliyor.\n\nMERCEDES STOK YAPIYOR\n\nDiğer bir Alman otomotiv devi Mercedes-Benz ise 2023 yazından itibaren yaşanması muhtemel enerji sıkıntıları için kritik tedarik parçalarını stoklamaya başladı. Markanın Stuttgart’taki fabrikasında dişli kutusu, aks ve şanzıman bileşenleri gibi parçaların üretimini hızlandırdığı ve bu parçaları üretimin sürekliliğini sağlamak için ABD ve Çin’deki fabrikalarında stokladığı öğrenildi. Mercedes-Benz Üretim Şefi Joerg Burzer verdiği bir söyleşide, “Tam olarak neyin geldiğini bilmiyorsunuz, bu kış aylarındaki sıcaklıklara bağlı. Çin’e ve ABD’ye yönelik stoklarımızı arttırdık. Bu hamle Almanya’daki doğalgaz sıkıntısı ülkedeki operasyonları zorlasa bile Alabama ve Pekin’deki otomobil üretim operasyonlarının devam etmesine izin verecek” ifadelerini kullandı.\n\nHaberin Devamı\n\nALMANYA YÜZDE 90 DOLULUKTA\n\nRusya, St. Petersburg yakınlarından başlayan ve Baltık Denizi altından geçerek Almanya’ya ulaşan 1.200 km’lik “Kuzey Akım 1” isimli doğalgaz boru hattını ağustos ayında kapatmıştı. Rusya, Batı’nın yaptırımları nedeniyle bakım onarım yapamadığını savunurken, gaz türbinlerini yapan Alman Siemens şirketi, mevcut arızanın gaz akışını kesmeyi gerektirecek bir arıza olmadığını açıklamıştı. Avrupa Gaz Altyapısı verilerine göre, Avrupa gaz depoları şu anda yüzde 85.6 dolu, Almanya’daki stoklar ise yüzde 90’a yakın. Bu kapsamda, enerji krizinde asıl etkilerin kış aylarından sonra endüstriyel tarafta görülmesi bekleniyor. Otomotiv üreticileri, 6-7 ay sonra üretimin aksamasından endişe ederken, Rus gazına en bağımlı ülkelerden Almanya, Çek Cumhuriyeti ve Slovakya’da Avrupa otomotiv üretiminin önemli bir bölümü gerçekleşiyor.",
    "Enerji krizi: Avrupa ﻿Birliği safları sıklaştırıyor, İngiltere'ye de davet var": "A﻿B enerji krizi nedeniyle safları sıklaştırıyor, İngiltere'ye de davet var\n\n8 Eylül 2022\n\nK﻿atya Adler | BBC A﻿vrupa Editörü\n\nKaynak, Reuters\n\nB﻿u kış Avrupa ülkeleri adeta büyük bir \"enerji meydan muharebesine\" hazırlanıyor.\n\nA﻿ncak kabuslarda olabilecek bir şey gibi ama bu artık bir kurgu değil gerçek,\n\nA﻿vrupa Birliği (AB) çapında \"enerji yoksulu\" hanelerin sayısı finans hizmetleri sunan Allianz şirketine göre ikiye katlandı.\n\nGaz arzının yetersizliği tüketiciye yansıyan fiyatları yüzde 200 yükseltebilir.\n\nA﻿B'nin ekonomik lokomotifi Almanya'da şirketlerin dörtte üçü, hızla yükselen enerji faturaları yüzünden \"ciddi sıkıntı\" içinde olduklarını bildirdi. Rusya petrolüne Kıta Avrupası'ndan çok daha az bağımlı olan İngiltere'de bile -Liz Truss hükümetinin kurtarma planı öncesinde- Ekim ayından itibaren enerji fiyatlarının ortalama yüzde 80 artacağı, bunu Ocak ve Nisan aylarında muhtemel ek artışların izleyeceği açıklanmıştı.\n\nB﻿ütün ülkelerde \"resesyon\" kelimesi sık sık kullanılmaya başlandı.\n\nR﻿usya Devlet Başkanı Vladimir Putin Ukrayna'da savaşı sürdürürken bir yandan da Ukrayna'yı destekleyen Batı'ya karşı enerji silahını kullanarak güç dengelerini ülkesi lehine değiştirmeye çalışıyor.\n\nPutin, Ç﻿arşamba günü yaptığı konuşmada \"Eğer çıkarlarımıza aykırı ise hiç bir şey göndermeyebiliriz. Gaz, petrol, kömür, akaryakıt, hiçbir şey!\" diyordu.\n\nA﻿B'yi sıkıştırmak Rusya için çocuk oyuncağı gibi görünüyordu. Birlik, Ukrayna'nın işgali başlamadan önce gazının yüzde 40'ını, petrolünün üçte birini Rusya'dan alıyordu. Avrupa'nın Almanya, İtalya gibi büyük ekonomilerinin Rusya'ya bağımlılığı daha da yüksekti.\n\nR﻿usya aylardır gaz akışını keyfi bir şekilde açıp kapatıyor ve kış ayları yaklaştıkça kaygılar artıyor. Fransa, İspanya ve İngiltere gibi enerjide Rusya'ya daha az bağımlı ülkeler bile küresel piyasalardaki fiyat tırmanışından ciddi şekilde etkileniyor.\n\nFotoğraf altı yazısı, Enerji ve Temiz Hava Araştırma Merkezi'nin (CREA) araştırmasından\n\nFotoğraf altı yazısı, Kaynak: E﻿nerji ve Temiz Hava Araştırma Merkezi (CREA) raporu\n\n'﻿Asla Yalnız Yürümeyeceksin'\n\nG﻿eçen hafta sonu Çek Cumhuriyeti'nin başkenti Prag'da yapılan kitlesel gösterilerde öfkeli kalabalıklar Rusya'ya uygulanan yaptırımlara son verilmesini talep etti.\n\nÜ﻿stelik Çek Cumhuriyeti şimdiye kadar AB içinde Rusya'ya karşı en şahin tutum takınan ve Ukrayna'nın desteklenmesini en çok savunan ülkelerden biriydi. Fakat ekonomik sıkıntılar etkisini bu şekilde gösteriyor.\n\nC﻿ovid krizinin başlangıcında olduğu gibi AB ülkeleri önce tek tek ulusal çözümler geliştirmeye çalıştılar.\n\nİ﻿spanya kamu binalarında havalandırma çalıştırmaya sınırlama getirdi, Almanya kamu taşımacılığında büyük indirimler yaparak insanları özel otomobillerini kullanmaktan caydırmayı denedi.\n\nİtalya'da ise Nobel ödüllü bir fizikçi, makarnanın ocağı söndürdükten sonra da pişmeye devam edeceğini söyleyerek tüketicileri bu yolla enerji ve faturadan tasarrufa çağırınca büyük bir tartışma koptu.\n\nÜ﻿ye ülkelerden bir kısmı alelacele faturalarını ödemekte güçlük çeken haneler ve işletmelere yardım paketleri hazırladılar. Amaç hem enerji tüketimini azaltmak hem de tüketicilerin faturalarını düşürmekti.\n\nA﻿lmanya Başbakanı Olaf Scholz, basın toplantılarında sık sık Gerry ve Pacemakers şarkısının sözlerindeki gibi İngilizce \"Asla Yalnız Yürümeyeceksin\" demeye başladı.\n\nF﻿akat artık Avrupa çapında bir çözüme odaklanılıyor. Fransa Cumhurbaşkanı Emmanuel Macron'un da dahil olduğu bir kısım Avrupalı politikacı İngiltere'nin de bu plana er ya da geç dahil olması gerektiğini söyledi.\n\nKaynak, EPA\n\nB﻿irlikte çözüme odaklanılmasının bir kaç sebebi var. Bu kere Covid krizi sırasında, ortak bir piyasa içerisinde bir ülkenin sıkıntıya düşmesinin diğerlerini de aşağıya çektiği net bir şekilde anlaşılmış oldu.\n\nAyrıca birlikten kuvvet doğduğu da görüldü. İtalya ve Almanya gibi ülkeler kendilerine Cezayir ya da Birleşik Arap Emirlikleri gib ialternatif enerji kaynakları bulmaya çalıştılar. Fakat AB bir bütün olarak, blok halinde bir enerji anlaşması yaptığında, pazarlık gücü çok daha yüksek oluyor. Şu anda Avrupa ülkelerinde gaz fiyatının Asya'nın iki ABD'nin 10 katı düzeyinde olduğu düşünüldüğünde buna ihtiyaçları var.\n\nB﻿u birliktelik aynı zamanda üye ülkelerin enerji arayışında birbiriyle rekabet ederek fiyat yükseltmesinin de önüne geçmiş olacak.\n\nB﻿ütün bunların ötesinde AB ülkeleri samimi olarak ödedikleri yüksek enerji fiyatlarıyla Rusya'nın savaş bütçesini beslemeye son vermek istiyor.\n\nÜ﻿ye ülkelerin çoğu Rusya'dan enerji ithalatını önemli ölçüde azalttı ama bir AB diplomatının öfkeyle işaret ettiği gibi fiyatların hala çok yüksek oluşuna çare bulamadılar.\n\nA﻿B Enerji Bakanları yarın krizle ilgili olarak atacakları adımları görüşmek üzere toplanacak.\n\nB﻿irliğin yürütme organı olan Avrupa Komisyonu'nun başkanı Ursula von der Leyen \"Rusya enerji piyasamızı manipüle ediyor. Ama bizim de ekonomik gücümüz, siyasi irademiz ve birlikteliğimizden gelen gücümüz var\" dedi.\n\nA﻿B ülkeleri şimdiye kadar zaten Rus gazına ve petrolüne bağımlılıklarını azaltacak adımlar üzerinde anlaşmışlardı. Bu toplantıda gündemlerindeki tekliflerden bazıları ise şöyle:",
    "A Mili Futbol Takımı Danimarka'ya gitti": "Tür Hava Yolları (THY) ait uçakla saat 15.00'da Danimarka'nın Billund kentine gidecek olan milli takım kafilesi oradan da Faroe Adaları'na geçecek. Yolculuk öncesi açıklamalarda bulunan Türkiye Futbol Federasyonu (TFF) Başkanı Mehmet Büyükekşi, gruptan lider çıktıkları için mutlu olduklarını ancak dün akşam elde edilen beraberlik nedeniyle buruk bir sevinç yaşadıklarını söyledi. Büyükekşi, \"Futbolun içinde bunlar da var. Hiç bir maç sahaya çıkmadan kazanılmıyor. Sakatlıklar nedeniyle bugün milli takım kadromuzdan futbolcularımız çıkarıldı yerine hocamız yeni oyuncuları kadromuza aldı. Önümüzdeki maçı da kazanmak istiyoruz. 5 maçı kazanıp bir maçta berabere kalarak Türkiye'ye dönmek istiyoruz. Bundan sonraki günlerde hedefimiz öncelikle Dünya Kupası arasında kasım ayında iki tane hazırlık maçı yapmayı planlıyoruz. Diyarbakır'da İskoçya ve Gaziantep'te Çek Cumhuriyeti ile oynayacağız. Orada milli takıma yeni futbolcular da katılacak. Oyun planı ve yeni futbolcuları görme açısından iki hazırlık maçı önemli olacak. Hocamızın bundan sonraki takım planlamasında bu büyük katkı sağlayacak. Ekim ayında Avrupa Şampiyonası için grup kuraları çekilecek. Şanslı bir kura içinde Avrupa Şampiyonası'na katılmak için grupta ilk iki sırada oluruz\" dedi.\n\n\"FIFA KURALLARI GEREĞİ İMKAN GÖZÜKMÜYOR\"\n\nGalatasaraylı futbolcu Yusuf Demir'in durumu hakkında da konuşan Başkan Büyükekşi, \"Yusuf Demir biliyorsunuz 4 defa Avusturya Milli Takımı'nda oynadığı için Türk Milli Takımı'nda oynayamıyor. FIFA kurallarına göre de Türk Milli Takımı'nda oynayabilmesi için herhangi bir imkan gözükmüyor şuan\" diye konuştu.",
    "Çekya'dan Macaristan mesajı: AB'den ayrılmasına yol açabilir": "10 Eylül 2022 Cumartesi, 12:44\n\nÇekya'nın Avrupa İşlerinden Sorumlu Bakanı Mikulas Beck, Macaristan'ın, Avrupa Birliği içindeki tutumuna ilişkin değerlendirmelerde bulundu.\n\nMikulas Beck, Macaristan'ın, Rusya ile ilişkiler konusundaki tutumunun, \"Budapeşte'nin Avrupa Birliği'nden çıkmasına yol açabileceğini\" ileri sürdü.\n\nBeck, AB'nin diğer üyelerinden farklı olarak Macaristan'ın, Moskova'ya yönelik yaptırımlar konusundaki \"olumsuz\" tutumunu hatırlattı.\n\nBeck, AB'de müzakerelerin genellikle zorlu geçtiğini, ancak müzakerelerin sonunda üye ülkelerin uzlaşabileceğini söyledi.\n\n'MACARİSTAN, UÇURUMUN KENARINA YOL KAT ETTİ'\n\nMikulas Beck, AB içinde Rusya'ya yönelik alınan kararlar doğrultusunda Macaristan'ın zorlu müzakereler yürüttüğünü ifade etti.\n\nBeck, \"Macaristan, bu konuda uçurumun kenarına uzun bir yol kat etti ve şimdi bu kenardan uzaklaşmaya mı yoksa uçuruma atlamaya mı karar verecek? Net tutum sergilemeli. Bu, sonuçlarını tahmin etmek bile istemediğim bir risk\" dedi.\n\nBeck, bu yüzden Macaristan'ın AB'den ayrılma olasılığını da dışlamadı.\n\nBeck ayrıca, Macaristan'ı, Avrupa siyasetinin ana akımında tutmak için önümüzdeki aylarda \"çok çalışmayı\" planladıklarını dile getirdi.",
    "Böyle 2 teker sevdası görülmedi": "Aydın Efeler İlçesine bağlı Eğrikavak Mahallesi'nde yaşayan ve bir firmada üretim şefi olarak görev yapan Mümtaz Çetin'in motosiklet ve kara java sevdası görenleri şaşırtıyor. Kendisinden 10 yaş büyük motosikleti değerinin 5 katı masraf ederek trafiğe çıkaran Mümtaz Çetin iş stresini 1976 model motosikletine binerek atıyor.\n\n\n\nÇocukluğundan bu yana iki tekere ve özellikle kara java adı verilen motosikletlere düşkünlüğü olduğunu belirten 37 yaşındaki Mümtaz Çetin, 'Bu motosikletler eskiden dağ köylerinde çok meşhurdu. Köyde ilk defa babam aldı. O zamanlar çocuk olduğum için kullanamıyordum. Babam da korktuğu için vermiyordu. İçimde bir uhde kaldı. Kara java bir motosikletim olmadan ölseydim gözüm açık giderdi. Baba yadigarı ve benden 10 yaş büyük 1976 model bir motosikleti fiyatının 5-6 katı para harcayıp yeniden yaptırdım. Şimdi yorgunluğumu motosiklete binerek atıyorum. Bu motosikleti ben de çocuklarıma yadigar bırakmak istiyorum' dedi.\n\n\n\nHalk arasında kara java olarak bilinen motosikletlerin artık üretilmediğini ve bunun için çok kıymetli olduğunu belirten Mümtaz Çetin, 'Bu motosikletler ÇEK Cumhuriyeti'nde 1929 ile 1979 yılları arasında üretilmiş. 1970'li yıllarda Türkiye'de ve özellikle verimli dağlara sahip Aydın'ın köylerinde yoğun olarak kullanılmaya başlamış. O günden bu yana halen kullanılıyor. Eskiden başka motosiklet pek olmadığı için kullanılırdı. Şimdi ise genellikle hastaları kullanıyor. Dayanıklılığı ve gücünün yanında bu motosikletlerin kendine has sesi vardır. Çocuklarım da çok seviyor. Artık ulaşımdan ziyade keyif için motosiklete binip stres atıyoruz' diye konuştu.İHA",
    "“Karbon sıfır hedefi için ulaşım metotlarımızı çeşitlendirmeliyiz”": "“Karbon sıfır hedefi için ulaşım metotlarımızı çeşitlendirmeliyiz”\n\nAvrupa Hareketlilik Haftası etkinlikleri kapsamında Kayseri’yi ziyaret eden Avrupa Birliği Türkiye Delegasyonu Başkanı Büyükelçi Nikolaus Meyer-Landrut, “İklim değişikliğinin ekonomiler ve çevre üzerindeki negatif etkilerinin farkındayız. Sıcak hava dalgaları, yangınlar, kuraklıklara şahit oluyoruz. Avrupa Birliği ve Türkiye, Paris İklim Anlaşmasını imzaladılar.\n\nHaber devam ediyor\n\nHaber devam ediyor\n\nBu yüzyılın ortası itibariyle karbon sıfır olmayı hedefliyorlar. Bu hedeflere ulaşmak için metro, tramvay gibi toplum ulaşım araçlarını daha fazla kullanmalı, ulaşım metotlarımızı çeşitlendirmeliyiz” dedi. Kentsel ulaşımın enerji tüketimine ve emisyona katkıda bulunan en önemli faktörlerden olduğunu belirten Büyükelçi Meyer-Landrut, “Avrupa’da karbon emisyonlarının yaklaşık yüzde 25’inin kentsel ulaşım kaynaklı olduğunu görüyoruz. Bu nedenle Avrupa Hareketlilik Haftası’nda ulaşım alışkanlıklarımızı değiştirmenin önemini, daha fazla yürümeyi, daha fazla toplu taşıma ve bisiklet kullanmayı vurguluyoruz” diye konuştu.\n\nKayseri Büyükşehir Belediye Başkanı Dr. Memduh Büyükkılıç, her yıl 16-22 Eylül tarihleri arasında gerçekleştirilen Avrupa Hareketlilik Haftası etkinlikleri kapsamında Avrupa Birliği Türkiye Delegasyonu Başkanı Büyükelçi Nikolaus Meyer-Landrut, Dışişleri Bakan Yardımcısı ve AB Başkanı Faruk Kaymakcı, Çek Cumhuriyeti Ankara Büyükelçisi Pavel Vacek ile Moldova Büyükelçisi Dmitri Croitor’u makamında ağırladı.\n\n“Türkiye’deki yüksek katılımdan çok memnunuz”\n\nKayseri’ye bir yıl aradan sonra yeniden geldiği için mutlu olduğunu ifade eden Avrupa Birliği Türkiye Delegasyonu Başkanı Büyükelçi Nikolaus Meyer-Landrut, “Kayseri ekonomik ve sosyal açıdan dinamik bir şehir. Avrupa Hareketlilik Haftası kapsamında Kayseri’de bulunmaktan ötürü mutluyum. Avrupa Hareketlilik Haftası’nı tüm Avrupa’da binlerce şehirde kutluyoruz. Türkiye’den de birçok şehir katılıyor. Bundan çok memnunuz” dedi.\n\nBüyükelçi Kart38’i kullandı, tramvay ile seyahat etti\n\nKayseri Büyükşehir Belediyesi’ne gerçekleştirilen ziyarette, Kayseri Büyükşehir Belediye Başkanı Dr. Memduh Büyükkılıç, Kayseri’de toplu taşıma araçlarında kullanılan temassız akıllı ulaşım aracı Kart38’i Büyükelçi Nikolaus Meyer-Landrut’a armağan etti. Büyükelçi kendisine armağan edilen Kart38’i kullanarak tramvay’a bindi ve Kayseri Büyükşehir Belediye Başkanı Dr. Memduh Büyükkılıç ile Avrupa Hareketlilik Haftası temasına uygun olarak giydirilen tramvayı kullanarak Cumhuriyet Meydanı’na geldiler. Büyükelçi Meyer-Landrut, tramvay kullanımının toplu ulaşımın en iyi alternatiflerinden biri olduğunu ve Kayseri’de tramvay ile seyahat etmekten mutlu olduğunu belirtti.\n\nHaber devam ediyor\n\nHaber devam ediyor\n\nTürkiye, 492 belediye ile rekor katılım sağladı\n\nAvrupa Komisyonu’nun 2002 yılından bu yana düzenlediği Avrupa Hareketlilik Haftası, her yıl 16-22 Eylül tarihleri arasında kentleri, yerel yönetimleri sürdürülebilir ulaşım tedbirleri almaya teşvik etmek amacıyla kutlanıyor. Avrupa Hareketlilik Haftası’na, bu yıl tüm dünyada 47 farklı ülkeden 2 bin 799 kasaba ve şehir katılıyor.Türkiye, bu yıl Avrupa Hareketlilik Haftası’na 492 belediye ile katılarak Sürdürülebilir Kentsel Hareketlilik farkındalığına Avrupa’da en fazla dikkat çekilen, en fazla etkinlik düzenleyen ülke oldu.\n\nHaber devam ediyor\n\nHaber devam ediyor\n\nUlaşım metotlarını “Çeşitlendir ve Devam Et”\n\nAvrupa Hareketlilik Haftası, her yıl farklı bir tema ile kutlanıyor. Türkiye’de Türkiye Belediyeler Birliği’nin ulusal koordinatörlüğü ve Avrupa Birliği Türkiye Delegasyonunun desteğiyle düzenlenen Avrupa Hareketlilik Haftası etkinliklerinin bu yılki sloganı ‘Çeşitlendir ve Devam Et’, teması ise ‘Şehrini Kucakla’ oldu.\n\nDört yüzün üzerinde etkinlik\n\nAvrupa Hareketlilik Haftası kapsamında Türkiye’de 400’ün üzerinde etkinlik düzenliyor. Bugüne kadar medya aracılığı ile gerçekleştirilen farkındalık çalışmaları ile 20 milyondan fazla kişiye erişildi. Türkiye’de Avrupa Hareketlilik Etkinlikleri kapsamında başta “Otomobilsiz Kent Günü” günü etkinliği olmak üzere vatandaşları günlük yaşamlarında daha fazla yürümeleri, işe, okula toplu ulaşım araçlarıyla gitmeleri yönünde farkındalık etkinlikleri düzenleniyor. Bu kapsamda İzmir’de oldukça yoğun bir program İzmirlileri bekliyor.\n\nHaber devam ediyor\n\nHaber devam ediyor\n\nİzmir’de en yavaş bisiklet turnuvası düzenlenecek\n\nİzmir’de Otomobilsiz Kent Günü kapsamında, şehir içinde İzmirlilerin severek kullandığı BİSİM’ler ücretsiz olacak. İzmir’de dokuzuncusu düzenlenen Otomobilsiz Kent Günü kapsamında Gaziosmanpaşa Bulvarı motorlu araç trafiğine kapatılacak. Trafiğe kapatılan Bulvarda en yavaş bisiklet turnuvası, tay-tay bisiklet turnuvası gerçekleştirilecek, ‘Otomobilsiz Bir Gün’ sahnesi kurulacak, konser, canlı müzik gibi eğlenceli etkinlikler gerçekleştirilecek.\n\nBüyükelçi Meyer-Landrut ve Başkan Soyer’den canlı yayın sohbeti\n\nAvrupa Hareketlilik Haftası kapsamında 22 Eylül Perşembe günü Avrupa Birliği tarafından finanse edilen Sürdürülebilir Kentsel Hareketlilik Planı (SUMP) Proje’sinin açılış etkinliği yapılacak. Aynı gün Avrupa Birliği Türkiye Delegasyonu Başkanı Büyükelçi Nikolaus Meyer-Landrut ve İzmir Büyükşehir Belediyesi Başkanı Tunç Soyer HaberTürk Televizyonu’nda canlı yayın sohbetine katılacaklar. İzmir’in Avrupa Birliği vizyonu ve Avrupa Birliği hibesi ile yürüttüğü iklim ve enerji politikalarını ilgilendiren 4 projesini değerlendirecekler.\n\n“Kentsel Hareketlilik ve Liman Şehirleri” çalıştayı İzmir’de\n\nAvrupa Hareketlilik Haftası kapsamında Türk şehirlerinde hareketliliğin karbondan arındırılmasını tartışan bir dizi çalıştayın ilki İzmir’de gerçekleştirilecek. Bu kapsamda 23 Eylül Cuma günü Avrupa Birliği Türkiye Delegasyonu Başkanı Büyükelçi Nikolaus Meyer-Landrut, Dünya Bankası tarafından düzenlenen “Kentsel Hareketlilik ve Liman Şehirleri” çalıştayında açış konuşması gerçekleştirecek. Bu özel etkinliğin teması ‘Şehir Limanları’ olacak.\n\nİlandır",
    "Avrupa ülkeleri, 2022 Dünya Kupası’nın başlamasına iki ay kalmışken iyi bir görünüm çizmiyor": "Avrupa ülkeleri, 2022 Dünya Kupası’nın başlamasına iki ay kalmışken iyi bir görünüm çizmiyor\n\nArjantin ve Brezilya 2022 Dünya Kupası için favori görülürken Avrupa takımları, turnuvaya iki ay kalmışken nasıl bir görünüm sunuyor?\n\nGüney Kore ve Japonya'da düzenlenen 2002 Dünya Kupası, Avrupalı olmayan bir takım tarafından kazanılan son kupaya ev sahipliği yapmıştı ve kupayı Brezilya kazanmıştı.\n\nDaha sonraki turnuvalarda Avrupa ülkelerinin egemenliği görüldü ancak Brezilya ve Arjantin'in şu an netleştirdiği bir şey varsa o da 2022 Katar Dünya Kupası'na güçlü bir şekilde girecek olmaları.\n\nİki ülke de Katar 2022'ye son hazırlık maçı haricinde namağlup gidiyor. Kaka, Brezilya veya Arjantin’in kupayı kazanma şansını çok yüksek görüyor.\n\nGOAL Türkiye, Avrupa ülkelerinin Dünya Kupası öncesinde nasıl bir görüntü çizdiğini inceliyor\n\nFransa\n\nAvrupa ülkeleri içinde favoriler arasında yer alan Fransa; Mbappe, Benzema, Dembele, Griezmann, Nkunku, Giround, Ben Yedder gibi oyuncular sahip. Güçlü bir savunması bulunan Fransız Milli Takımı'nda buna rağmen Dünya Kupası turnuvalarında yolunda gitmeyen durumlar vardı.\n\n2018 Dünya Kupası, kupayı kazanmalarına rağmen kolay bir turnuva değildi. Fransa, Uluslar Ligi'nde ise Avusturya'yı yenmeyi başardı ve gruptaki ilk galibiyetini aldı ancak şimdi Danimarka'yı yenmek zorunda çünkü şu an son haftanın öncesinde grupta 3.sırada yer alıyor.\n\nİspanya & Portekiz & İngiltere & İtalya\n\nPortekiz, Hollanda ile birlikte beklentileri karşılayan tek Avrupa takımı. Portekiz’in Çek Cumhuriyeti karşısında aldığı 4-0’lık galibiyet, Portekiz’in ne kadar tehlikeli olabileceğini tekrar gösteriyor.\n\nİspanya ise İsviçre 2-1 yenildi.\n\nGeçen hafta İngiltere'yi yenen İtalya, üst üste ikinci Dünya Kupası finallerini kaçırdıktan sonra daha fazla drama yaşamak istemiyor. İtalya, Uluslar Ligi'nde yarın Macaristan ile karşılaşacak.\n\nİngiltere ise, Euro 2020'de İtalya'ya elendiğinden bu yana kötü bir rüyanın içinde. Uluslar Ligi'nde başarılı gitmeyen İngiltere, şimdiye kadar iki beraberlik, üç mağlubiyet yaşadı ve hiç zafer kazanamadı.\n\nBelçika & Hollanda & Sırbistan\n\nBelçika, Hollanda karşısında aldığı 4-1'lik yenilgiden sonra rövanşta komşularını yenmek için mücadele edecek. Hollanda ise oldukça başarılı giderek Dünya Kupası için hırslı olduklarını bir kez daha ispatladı.\n\nBelçika'da Lukaku ve Eden Hazard gibi kilit oyuncular, sakatlık ve oyun sürelerinin yetersizliği gibi sebeplerle kulüp düzeyinde çok iyi değiller. Ancak Kevin De Bruyne ve Thibat Courtois gibi oyuncular şu an milli takımları için her şeyi yapıyor.\n\nBağımsız olarak tarihinde 3. kez Dünya Kupası’na katılacak olan Sırbistan ise, Dünya Kupası öncesi Uluslar Ligi’nde başarılı bir görünüm sergiliyor. Dün akşam İsveç karşısında 4-1 galip gelen Sırbistan’ın Fulham yıldızı Aleksandar Mitrović gibi bir silahı var. Bu galibiyetin ardından grupta 10 puana yükselen Sırbistan, zirveyi Norveç ile birlikte paylaşıyor. Buna karşın İsveç ise 3 puanla küme hattında kalıyor.",
    "Avrupa'da gaz fiyatları yüzde 30 arttı: Enerji bakanları olağanüstü toplanacak": "DUVAR - Rusya'nın Avrupa'ya gaz tedarik ettiği ana boru hatlarından Kuzey Akım 1 üzerinden gaz akışını kesmesiyle birlikte gaz fiyatları yükseldi. Gaz fiyatlarının bugün yüzde 30'dan fazla artması Avrupa Birliği'ni (AB) harekete geçirdi. AB enerji bakanları cuma günü krizi görüşmek üzere bir araya gelecek.\n\nBBC tarafından görülen taslak metne göre enerji fiyatlarıyla mücadele için getirilen öneriler arasında gaz dışındaki enerji kaynakları için geçici tavan fiyatı uygulaması, elektrik talebinin azaltılması ve enerji piyasasına destek paketleri yer alıyor. Rusya, cuma günü Kuzey Akım 1 boru hattının 3 gün sürmesi planlanan bakım çalışması sonrasında yeniden açılacağını açıklamıştı ancak borularda bir sızıntı olduğu ve kesintinin devam edeceği belirtildi. Boru hattının ne zaman açılacağı ise açıklanmadı.\n\nAVRUPA'DA ENERJİ YARDIM PAKETLERİ\n\nAvrupa çapında bazı hükümetler, artan enerji maliyetleriyle mücadele planlarını açıkladılar. Almanya'nın Pazar günü açıkladığı 65 milyar euro'luk destek planı, ekonomik açıdan en kırılgan kişilere tek seferlik ödemeler yapılmasını ve yoğun enerji tüketen firmalara vergi indirimleri yapılmasını öngörüyor. İsveç ve Finlandiya da enerji şirketlerine yönelik milyarlarca dolarlık destek paketleri açıkladı. İsveç hükümeti enerji şirketlerine 23 milyar euroyu bulan likidite garantileri vereceğini duyurdu. Maliye Bakanı Mikael Damberg Stockholm'de düzenlediği basın toplantısında, tedbire elektrik ticareti yapan şirketlerin artan teminat şartlarını karşılaması için ihtiyaç duyulduğunu söyledi. Şirketlerin pazartesi günü itibarıyla teknik açıdan temerrüde düşme riskiyle yüzleştiği de belirtildi.\n\nFinlandiya hükümeti de şirketlere sağlanan garantiler için 10 milyar euro ayrıldığını açıkladı. Finlandiya Ekonomi Bakanı Mika Lintilä, Pazar günü yaptığı açıklamada, önlemin enerji endüstrisinin Lehman Brothers benzeri bir çöküş yaşamasını engellemeye yönelik olduğunu söyledi. Çek Cumhuriyeti'nin başkenti Prag'da ise enerji fiyatlarının yükselişini protesto eden yaklaşık 70 bin kişi koalisyon hükümetini eyleme geçmeye ve AB ile NATO'ya karşı çıkmaya çağırdı. AB Dönem Başkanı Çek Cumhuriyeti'nin cuma günü yapılacak bakanlar toplantısında enerji türev piyasalarının geçici olarak kapatılması ve enerji piyasası katılımcıları için Avrupa'da kredi desteğinin sağlanması gibi önerileri sunması bekleniyor.\n\nKuzey Akım 1 boru hattı, St Petersburg yakınlarındaki Rusya kıyılarından kuzeydoğu Almanya'ya kadar uzanıyor ve günde 170 milyon metreküpe kadar gaz taşıyabiliyor. (BBC Türkçe)",
    "TCMB’nin faiz kararı çok konuşulmuştu! Hükümetten faiz açıklaması: Dikkat çeken ‘Arjantin’ örneği": "Türkiye Cumhuriyet Merkez Bankası (TCMB) geçtiğimiz yıl başlayan faiz indirimlerine yıl başında ara vermiş ve 7 ay boyunca faizleri yüzde 14 seviyesinde sabit bırakmıştı. Ağustos ayına gelindiğinde ise Merkez sürpriz bir karara imza atarak faizleri 100 baz puan düşürerek yüzde 13’e çekmişti. Son olarak geçtiğimiz Perşembe günü ise faizleri 100 baz puan daha düşüren Merkez Bankası politika faizini yüzde 12 olarak açıkladı. TCMB açıklama metninde geçen metinde olduğu gibi bu faiz seviyesinin yeterli olduğunu belirtirken makro ihtiyati politikalara devam edileceği bilgisi paylaşıldı.\n\nSon yıllarda en sert faiz artışlarını yapan dünyanın birçok önemli merkez bankalarının aksine TCMB’nin faiz indirimi yapması piyasalarda yankı uyandırmıştı. Hazine ve Maliye Bakan Yardımcısı Mahmut Gürcan katıldığı bir toplantıda faiz indiriminin sebebini açıkladı.\n\nYENİ YILI İŞARET ETTİ\n\nMahmut Gürcan, dünyada olduğu gibi Türkiye'de de enflasyonda bir artış eğilimi söz konusu olduğunu belirterek, “Özellikle geçen yılın aralık ayından yükselen enflasyon trendi en yüksek nisan ayında gerçekleşti. Nisandan sonra aylık olarak ciddi düşüşleri sağlamaya başladık. Ağustosta enflasyonumuz yüzde 1,46 gerçekleşti önümüzdeki süreçte enflasyonda çok ciddi artışlar beklemiyoruz. Enflasyon yatay bir seyre geçti. Özellikle yeni yıldan itibaren bu artışların düşüşe geçtiğini hep beraber göreceğiz” diye konuştu.\n\nGürcan, tedarik zincirinin kırılmasıyla beraber enflasyonist baskının tüm dünyada hissedildiğini de vurguladı.\n\nARJANTİN ÖRNEĞİNİ VERDİ\n\nHalen 165 ülke arasında 131 ülkenin negatif reel faiz verdiğini dile getiren Gürcan, şöyle devam etti:\n\n\"Özellikle Sayın Cumhurbaşkanımız politika faizinde düşüşün önemini arz ettiğinden beri, Türkiye'de de şu anda enflasyonun çok altında bir politika faizi uyguluyoruz. Ama baktığımızda enflasyonun çok altında politika faizi uygulayan tam 131 tane ülke var. Rusya'da 14,3'lük enflasyon varken politika faizi 7,5, Bulgaristan'da 17,7'lik enflasyon varken politika faizi sıfırlarda, Çek Cumhuriyeti'nde 17,2 iken politika faizi 7. Böyle baktığımızda tüm dünya ülkelerinde politika faizleri enflasyonun altında. Arjantin'de yüzde 70 bir enflasyon var. Orada sürekli enflasyonla beraber politika faizini artırıyorlar. Şu anda yüzde 69'luk politika faizleri var ama kurda da herhangi bir düşüşü yaşamıyorlar. Yani Arjantin bize bir örnek olması açısından çok önemli.\"\n\n“ENFLASYONDA KALICI DÜŞÜŞ HEDEFİ İÇİN…”\n\nHazine ve Maliye Bakan Yardımcısı Gürcan, Türkiye'de de enflasyon arttıkça politika faizin artması, yüzde 80 enflasyon yaşarken yüzde 85 politika faizinin verilmiş olması durumunda yaşanacaklara ilişkin şunları söyledi:\n\n\"Eğer ki faiz artışı olsaydı, şirketlerin artan finansman giderlerini, karlılığın ve öz sermayenin erimesini, şirket kapanmalarını ve diğer şirketlere ve bankalara borçların ödeyememelerini, iflaslarla işten çıkmalarını çok rahatlıkla, bundan önceki gördüğümüz krizlerde olduğu gibi burada da görebilirdik. Yine aynı şekilde bankaların kaynak maliyetlerindeki artışı, şirket kapamalarından dolayı kredilerini geri alamamalarını, sorunlu kredilerdeki artışı, kredi verme iştahındaki azalmayı da görecektik. Birey ve toplumda istihdamda olanaklarının azalmasını, işsizliğin arttığını görecektik. Finansman borçlarını ödeyememe, iş yerlerinin kapanmasından dolayı işsizliğin artışını ve gelir dağılımındaki bozulmayı, toplumsal huzurunun da bozulduğunu görebilirdik.\"\n\nDünyada enflasyonun hızlı bir biçimde artışını sürdürdüğünü ve enflasyonun küresel bir sorun haline geldiğinin altını çizen Gürcan, Türkiye'de de artış kaydeden enflasyonun kalıcı olarak düşürülmesi noktasında attıklarını adımları anlattı.\n\n\n\n",
    "Kamil Üci 12. World Shotokan Championships 2.altın madalya birincilik kupası kazandı": "Türkiye Altın Madalya ve Birincilik Kupası Kazandı\n\n\n\n10-11 Eylül 2022Tarihinde Çek Cumhuriyeti Paradubice Şehrinde Düzenlenen WORLD SHOTOKAN CHAMPIONSHIPS Şampiyona sonrası Sorularımızı Yanıtlayan Milli Sporcu Sensei Kamil Üci, Çok Mutluyuz 12.ci kez altın madalya ve birincilik kupasını kazandık. Bu başarımızın yıllardır uluslararası alanda ve ülkemizde hiç durmaksızın sürekli olarak karate do antrenmanlarına devam etmemizden kaynaklanıyor. 12. WORLD SHOTOKAN CHAMPIONSHIPS şampiyonası muhteşem bir organizasyon ve büyük bir katılımla gerçekleşti. Bu organizasyona emek veren Başta Sensei Ercüment Taşdemir, Sensei Hayrettin Hamurcu, Sensei Andrey Popesku Olmak Üzere Organizasyonda görev Alan Tüm Hakemlere ve Katılan Tüm Sporculara Teşekkür ediyorum. Ayrıca Türkiye Kafilesine Gri Pasaport ile Seyahat etmesine olanak sağlayan Türkiye Karate federasyonuna teşekkür ediyoruz.\n\nŞampiyonada yarışan ve olağan üstü bir mücadele sergileyen Kızım Kardelen Üci’yi Kata ve shobu ippon, shobu sanbon Kumite dalında kazandığı madalyalardan dolayı tebrik ediyorum.\n\nYine Takım Arkadaşım Sensei Murat Arslanpençe ve sensei Muzafer Yeşilyurt’a Gösterdikleri gayret için teşekkür ediyorum” dedi.\n\n\n\n\n\nTürkiye 104 sporcu ile katıldı.\n\n\n\nSpor data kayıtlarında 32 ülkeden 717 sporcu yarışırken Algerıa 29 Angola 14 Armenıa1,Australıa 1, Azerbaıjan13 , Belgıum 8, Bulgarıa 20 ,Czech Republıc 163 ,Ethıopıa 1, France 5, Georgıa 13, Germany 2, Great Brıtaın2, Hungary 43, Indıa 27, Israel 8, Italy 9, Kazakhstan 25, kyrgyzstan14, Moldova,Repulıc Of 14, Morocco 4, Nepal 6, Romanıa 98, Saudı arabıa 2 ,Senega l5, Swıtzerland 1, Türkiye 104 ,Turkmenıstan28 ,Ukraın 4, Unıted States 1, Uzbekıstan 49 katılırken 32 Ülkeden 70 Takım kıyasıya yarıştı 12. World Shotokan Karate şampiyonasına da toplam kayıt sayısı 1779 olarak ifade edildi.\n\n\n\nÜlkelerin Madalya Sıralaması\n\n1. Czech Republıc, 2. Romanıa 3,Turkenıstan 4. Türkiye Genel klasmanda yer aldı",
    "Rusya, Türkiye'ye jest yapmaya hazırlanıyor!": "Rusya Bakanlar Kurulunun Duma’ya sunmaya hazırlandığı yasa tasarısında, bazı ülkelerin vatandaşlarına altı aya kadar turistik vize sağlanmasının karara bağlanması öngörülüyor. Vize verilirken otel rezervasyonu şartı aranacak.\n\n\n\nBu adım, AB’nin Rusya ile basitleştirilmiş vize rejimini sonlandırma kararının ardından geldi.\n\n\n\nBazı AB ülkeleri de yaptırımlar kapsamında Rusya vatandaşlarına Schengen vizesi verilmemesini teklif etmişti.\n\n\n\nLitvanya, Letonya, Estonya, Polonya, Çek Cumhuriyeti, Finlandiya, Hollanda ve diğer bazı ülkeler bu teklifi desteklerken, Macaristan, Fransa ve Almanya ise buna karşı çıkmıştı.\n\n\n\nRusya’da geçen mart ayında “dost olmayan” ülkelerin listesi belirlenmişti.\n\n\n\nAB ülkeleri, ABD, Japonya, Güney Kore, Ukrayna, İsviçre ve diğer bazı ülkeler bu listede yer alıyor.\n\nKaynak: Türkrus",
    "EuroBasket 2022 – Sonuçlar, programlar, takımlar, haberler ve güncellemeler": "EuroBasket geri döndü!\n\nBeş yıllık bir aradan sonra, 2022 Avrupa Basketbol Şampiyonası, NBA’in en büyük yıldızlarından bazılarının liderliğinde 24 ülkeden kıta şampiyonlarını taçlandıracak. Turnuva Perşembe günü dört ev sahibi ülkede grup aşaması maçlarıyla başlayacak ve altın madalya maçı 18 Eylül’de Berlin’de yapılacak. Grup aşamasından Finallere kadar her EuroBasket 2022 maçını ESPN+ üzerinden izleyebilirsiniz.\n\nTurnuva daha önce her iki yılda bir yapılıyordu, ancak 2017’den başlayarak dört yıllık bir döngüye taşındı. Tokyo Olimpiyatlarının 2021’e ertelenmesi, turnuvayı 2022’ye taşıyarak II. .\n\nDallas Mavericks yıldızı liderliğindeki Slovenya Luka Doncic 2017 EuroBasket MVP’si Goran Dragiç, turnuvaya unvan sahibi olarak girer. Ancak, Sırbistan’ın iki kez NBA MVP’si liderliğindeki ekibinden zorlu bir mücadeleyle karşı karşıya kalacak. Nikola Jokiç. Diğer en iyi yarışmacılar arasında Yunanistan’ın başını çektiği Giannis Antikonmo ve kardeşleri Thanasis Ve KostasVe üç kez yılın en iyi defans oyuncusu olan Fransa takımı Rudy Gobert – Ama 2023’te Victor Wimpanyama’nın beklenen 1 numaralı seçimi olmayacak.\n\nESPN+’nız yok mu? Şimdi bir hesap açın!\n\nfark\n\nGetty Images aracılığıyla VCG / VCG\n\nEuroBasket 2022’de altışarlı dört gruba ayrılan 24 takım mücadele ediyor. Her takım grup aşamasında beş maç oynayacak ve her gruptan ilk dört takım eleme aşamasına geçecek.\n\nRusya başlangıçta turnuvaya katılmaya hak kazanan 24 takımdan biriydi, ancak Rusya’nın Ukrayna’yı işgalinden sonra ihraç edildi ve yerini Karadağ aldı.\n\nGrup A\n\nBelçika\n\nBulgaristan\n\nGürcistan (ev sahibi)\n\nkara dağ\n\nispanya\n\nhindi\n\nb grubu\n\nBosna Hersek\n\nFransa\n\nAlmanya (ev sahibi)\n\nMacaristan\n\nLitvanya\n\nSlovenya\n\nc grubu\n\nHırvatistan\n\nEstonya\n\nBüyük Britanya\n\nYunanistan\n\nİtalya (ev sahibi)\n\nUkrayna\n\ngrup d\n\nÇek Cumhuriyeti (ev sahibi ülke)\n\nFinlandiya\n\nİsrail\n\nHollanda\n\nPolonya\n\nSırbistan\n\nSonuçlar ve zamanlama\n\nFotoğraf Tao Chang/Getty Images\n\nTüm zamanlar oryantaldir\n\nESPN + üzerindeki tüm EuroBasket maçlarını izleyin\n\ngrup aşaması\n\n1 Eylül\n\nBulgaristan – İspanya, 07:20, Tiflis Arena, Tiflis, Gürcistan\n\nMacaristan – Bosna Hersek, 08:20, Kolnarina, Köln, Almanya\n\nKaradağ – Türkiye, 10:05, Tiflis Arena, Tiflis, Gürcistan\n\nLitvanya – Slovenya, 11:05, Kolnarina, Köln, Almanya\n\nBelçika – Gürcistan, 12:50, Tiflis Arena, Tiflis, Gürcistan\n\nFransa – Almanya, 14:20, Kolnarina, Köln, Almanya\n\n2 Eylül\n\nFinlandiya – İsrail, 07:50, Prag Arena, Prag, Çek Cumhuriyeti\n\nBüyük Britanya – Ukrayna, 08:05, Forum d’Asago, Milano, İtalya\n\nYunanistan – Hırvatistan, 10:50, Forum di Assago, Milano, İtalya\n\nÇek Cumhuriyeti – Polonya, 11:20, Prag Arena, Prag, Çek Cumhuriyeti\n\nHollanda – Sırbistan, 14:50, Prag Arena, Prag, Çek Cumhuriyeti\n\nEstonya – İtalya, 14:50, Forum d’Asago, Milano, İtalya\n\n3 Eylül\n\nBelçika – Karadağ, 07:20, Tiflis Arena, Tiflis, Gürcistan\n\nPolonya – Finlandiya, 07:50, Prag Arena, Prag, Çek Cumhuriyeti\n\nHırvatistan – Büyük Britanya, 08:05, Forum di Assago, Milano, İtalya\n\nBosna-Hersek – Almanya, 08:20, Kolnarina, Köln, Almanya\n\nTürkiye – Bulgaristan, 10:05, Tbilisi Arena, Tiflis, Gürcistan\n\nUkrayna – Estonya, 10:50, Forum di Asago, Milano, İtalya\n\nSırbistan – Çek Cumhuriyeti, 11:20, Prag Arena, Prag, Çek Cumhuriyeti\n\nFransa – Litvanya, 11:35, Kolnarina, Köln, Almanya\n\nİspanya – Gürcistan, 12:50, Tiflis Arena, Tiflis, Gürcistan\n\nSlovenya – Macaristan, 14:20, Kolnarina, Köln, Almanya\n\nİtalya – Yunanistan maçı, 14:50, Forum di Assago, Milano, İtalya\n\nİsrail – Hollanda, 14:50, Prag Arena, Prag, Çek Cumhuriyeti\n\n4 Eylül\n\nKaradağ – Bulgaristan, 07:20, Tiflis Arena, Tiflis, Gürcistan\n\n– Almanya – Litvanya 08:20 – Kolnarina – Köln – Almanya\n\nBelçika – İspanya, 10:05, Tiflis Arena, Tiflis, Gürcistan\n\nBosna-Hersek – Slovenya, 11:35, Kolnarina, Köln, Almanya\n\nGürcistan – Türkiye, 12:50, Tiflis Arena, Tiflis, Gürcistan\n\nMacaristan – Fransa, 14:20, Kolnarina, Köln, Almanya\n\n5 Eylül\n\nİsrail – Polonya, 07:50, Prag Arena, Prag, Çek Cumhuriyeti\n\nEstonya-Hırvatistan, 08:05, Forum di Asago, Milano, İtalya\n\nYunanistan v Büyük Britanya, 10:50, Forum di Assago, Milano, İtalya\n\nHollanda – Çek Cumhuriyeti, 11:20, Prag Arena, Prag, Çek Cumhuriyeti\n\nİtalya – Ukrayna, 14:50, Forum d’Asago, Milano, İtalya\n\nFinlandiya – Sırbistan, 14:50, Prag Arena, Prag, Çek Cumhuriyeti\n\n6 Eylül\n\nTürkiye – Belçika, 07:20, Tbilisi Arena, Tiflis, Gürcistan\n\nPolonya – Hollanda, 07:50, Prag Arena, Prag, Çek Cumhuriyeti\n\nBüyük Britanya – Estonya, 08:05, Forum d’Asago, Milano, İtalya\n\nFransa – Bosna-Hersek, 08:20, Kolnarina, Köln, Almanya\n\nİspanya – Karadağ, 10:05, Tiflis Arena, Tiflis, Gürcistan\n\nUkrayna – Yunanistan, 10:50, Forum di Assago, Milano, İtalya\n\nLitvanya – Macaristan, 11:05, Kolnarina, Köln, Almanya\n\nÇek Cumhuriyeti – Finlandiya, 11:20, Prag Arena, Prag, Çek Cumhuriyeti\n\nBulgaristan – Gürcistan, 12:50, Tiflis Arena, Tiflis, Gürcistan\n\nSlovenya – Almanya, 14:20, Kolnarina, Köln, Almanya\n\nSırbistan – İsrail, 14:50, Prag Arena, Prag, Çek Cumhuriyeti\n\nHırvatistan – İtalya, 14:50, Forum d’Asago, Milano, İtalya\n\n7 Eylül\n\nİspanya – Türkiye, 07:20, Tiflis Arena, Tiflis, Gürcistan\n\nBosna-Hersek – Litvanya, 08:20, Kolnarina, Köln, Almanya\n\nBelçika – Bulgaristan, 10:05, Tbilisi Arena, Tiflis, Gürcistan\n\nSlovenya – Fransa, 11:05, Kolnerina, Köln, Almanya\n\nKaradağ – Gürcistan, 12:50, Tiflis Arena, Tiflis, Gürcistan\n\nAlmanya – Macaristan, 14:20, Kolnarina, Köln, Almanya\n\n8 Eylül\n\nHollanda – Finlandiya, 07:50, Prag Arena, Prag, Çek Cumhuriyeti\n\nUkrayna – Hırvatistan, 08:05, Forum di Asago, Milano, İtalya\n\nYunanistan – Estonya, 10:50, Forum d’Asago, Milano, İtalya\n\nİsrail – Çek Cumhuriyeti, 11:20, Prag Arena, Prag, Çek Cumhuriyeti\n\nİtalya – Büyük Britanya, 14:50, Forum d’Asago, Milano, İtalya\n\nPolonya – Sırbistan, 14:50, Prag Arena, Prag, Çek Cumhuriyeti\n\nKNOCKOUT مرحلة SAHNE\n\nTüm eleme maçları Berlin’deki EuroBasket Arena’da oynanacak.\n\n10 Eylül\n\nSon 16, ilk maç, 07:50.\n\nSon 16, 2. Maç, 10:35\n\nSon 16, üçüncü maç, 13:50\n\nSon 16, Maç 4, 16:35\n\n11 Eylül\n\nSon 16, Maç 5, 07:50\n\nSon 16, Oyun 6, 10:35\n\nSon 16, yedinci maç, 13:50.\n\nSon 16, Maç 8, 16:35\n\n13 Eylül\n\nÇeyrek final 1, 13:05\n\nİkinci Çeyrek Final Maçı, 16:20\n\n14 Eylül\n\nÜçüncü Çeyrek Final Maçı, 13:05\n\nÇeyrek Final Maçı 4, 16:20\n\n16 Eylül\n\nYarı final 1, 13:05\n\nİkinci yarı final maçı, 16:20\n\n18 Eylül\n\nÜçüncülük maçı, 13:05\n\nŞampiyonluk maçı, 16:20",
    "Judonun lokomotifi Kağıtspor": "Çek Cumhuriyeti’nin başkenti Prag’da 15-18 Eylül tarihleri arasında düzenlenen Gençler Avrupa Judo Şampiyonasında Kocaeli Büyükşehir Belediye Kağıtspor’un milli sporcuları büyük başarı elde etti. +100 kiloda Münir Ertuğ’un gümüş madalya almasıyla beraber judonun lokomotif kulüplerinden Kocaeli Büyükşehir Belediye Kağıtspor, Avrupa Şampiyonasını 1 altın, 3 gümüş madalya ile tamamlayarak Judo Milli takımı adına önemli bir başarıya imza attı.\n\nİKİNCİLİK KÜRSÜSÜNE ÇIKTI\n\nPrag’da gerçekleşen Gençler Avrupa Judo Şampiyonası ferdi müsabakaların son gününde erkekler +100 kiloda Büyükşehir Kağıtspor’un başarılı judocusu Münir Ertuğ ilk turu maç yapmadan geçti. 2. maçta Alman Daniel’i altın skorda waza-ari ile yenerek çeyrek finalist oldu. Bu turda Gürcü Ucha Tabatadze’yi yarı finalde ise Moldovalı Alin Bagrin’i ipponla yenen Münir Ertuğ, finalde Gürcü Shalva Gureshidze’ye kaybetti ve gümüş madalyanın sahibi olarak ikincilik kürsüsüne çıktı.\n\nKARMA TAKIM GÜMÜŞ MADALYANIN SAHİBİ\n\nGençler Avrupa Şampiyonası karma takımlar müsabakasında Muhammed Demirel, Fidan Ögel, Cem Ata Demirtaş, Hilal Öztürk, Münir Ertuğ, İlayda Merve Koçyiğit, Musa Şimşek, İbrahim Demirel’den oluşan millilerimiz ilk turda maç yapmadı. Çeyrek final karşılaşmasında Hollanda’yı 4-1 yenerek yarı finalist oldu. Bu turda Almanya’yı 4-0 yenen Karma Millilerimiz, finalde Fransa ile yaptığı altın madalya mücadelesini 4-0 kaybetti ve Avrupa ikincisi olarak gümüş madalya elde etti.",
    "Polonya Hakkında Her Şey; Polonya Bayrağının Anlamı, Polonya Başkenti Neresidir? Saat Farkı Ne Kadar, Para Birimi Nedir?": "Polonya Hakkında Her Şey; Polonya Bayrağının Anlamı, Polonya Başkenti Neresidir? Saat Farkı Ne Kadar, Para Birimi Nedir?\n\nPolonya, Orta Avrupa'da yer alan 312.679 kilometrekarelik bir ülkedir. Ülkenin kuzeyinde Baltık denizi ile kıyısı vardır ve doğusunda da Almanya, Slovakya ve Çek Cumhuriyeti ile komşudur.\n\nHaber devam ediyor\n\nHaber devam ediyor\n\nPolonya Cumhuriyeti Orta Avrupa'da yer almaktadır. Ülkenin güneyinde Slovakya, doğusunda ise Beyaz Rusya yer alır. Polonya, konumu sayesinde Avrupa Birliği için özel bir yere sahiptir. Bug nehri üzerindeki sınırı AB'nin doğu sınırı olarak kabul edilmektedir. Merkezi bir konuma sahip olmasından dolayı da önemlidir. Coğrafi konumu sayesinde lojistik faaliyetleri kolaydır ve her geçen gün ülkeye göç edenlerin sayısında da artış olmaktadır.\n\nHizmet sektöründe önemli yatırımlar yapılan Polonya ayrıca tarım ve sanayide de doğru yatırımlara sahip olduğundan Avrupa Birliğindeki 8. büyük ekonomiye sahip ülkedir. 2004 yılında Avrupa Birliğine katılmış olan Polonya büyüme hızı sayesinde doğu bloğundan AB'ye katılan ülkeler arasında en büyük ekonomiye sahip olarak kabul edilir. Polonya'da şeker pancarı, arpa, çavdar ve buğday yetiştirilirken küçükbaş ve büyükbaş hayvancılığı da yapılmaktadır.\n\nPolonya Bayrağının Anlamı, Polonya Başkenti Neresidir?\n\nPolonya bayrağı iki yatay şeritten oluşan bir bayraktır. Kırmızı renk ile ülkenin girdiği savaşlar ve hayatını kaybeden askerler sembolize edilmiştir. Polonya bayrağındaki beyaz renk ise barışı, özgürlüğü ve hoşgörüyü temsil eder. Toplamda 16 idari bölgeden oluşan Polonya'da 58 tane il vardır. Ülkenin en büyük idari bölgeleri Zielona Gora, Varşova, Ludzin ve Kielce'dir. En kalabalık şehirleri ise Krakow, Lodz ve Wroclaw olarak bilinir. Polonya'nın başkenti Varşova'dır. Yüz ölçümü 517,2 kilometrekare olan Varşovanın nüfusu ise 1 milyon 708 bindir.\n\nSaat Farkı Ne Kadar, Para Birimi Nedir?\n\nPolonya ile Türkiye arasında toplam 1 saat fark vardır. Polonya, ülkemizden 1 saat daha geridir. Polonya'da saat 12:00'ı gösterirken Türkiye'de 13:00'ı gösterir. Avrupa birliğine üye ülkeler arasında olan Polonya'da para birimi olarak Euro değil Zloti kullanılır. Ülkedeki en düşük banknot 10, en büyük banknot ise 500 Zloti'dir. Zloti, 1945 yılından beri Polonya Ulusal Bankası tarafından basılmaktadır ve bankanın orijinal ad da Narodowy Bank Polski olarak bilinir.\n\nHaber devam ediyor\n\nHaber devam ediyor\n\nPolonya'nın İklimi Nasıldır?\n\nPolonya'da yaz aylarında genellikle haftada birkaç kez yağmur yağar. Özellikle Haziran ve Temmuz aylarında hava sıcaklığının en yüksek derecelere çıktığı bilinmektedir. Bu aylarda hava sıcaklığı ortalama 25 derece olur. Kış aylarında ise yoğunlukları değişse de Kasım ve Mart ayları arasında kar yağışı olur. Kış aylarında sıcaklık ortalama -5 derecelere kadar düşer. Polonya'nın en soğuk bölgeleri genelde kuzey ve doğu bölgeleri olur.\n\nPolonya Mutfağı\n\nPolonya'da en çok et türünde yemekler tercih edilir. Hindi eti, tavuk eti, dana eti, balıketi ve domuz eti oldukça fazla miktarda tüketilir. Sebze türleri genellikle iklime bağlı olarak dondurulmuş olarak satılır ve bu şekilde tüketilir. Tarımın gelişmiş olduğu bir ülke olmasından dolayı patates, lahana ve diğer tüm sebzeler Polonya'da bulunur. Bunun yanı sıra kuru bakliyat da oldukça fazla tüketilir. Kahvaltı çeşitliliği çok fazla ve çok zengindir. Polonya yemek kültüründe en sevilen yemeklerden biri de çorbadır. Her kafe ve her restoranda günün her saatinde çorba bulmak mümkündür."
}