{
    "İktidarın üst düzey isimleri, Suudi Arabistan'ın milli günü kutlamalarına katıldı": "25 Eylül 2022 Pazar, 02:00\n\nİzmir Büyükşehir Belediye Başkanı Tunç Soyer, İzmir’in kurtuluşunun 100. yıl dönümünde yaptığı konuşmada “100 yıl önceydi. Bu toprakları yönetenler, gaflet, dalalet hatta hıyanet içindeydi” demiş, AKP’li yetkililer de “Osmanlı bizim atamızdır, Vahdettin hain değildir” tepkisiyle Soyer’e karşı linç kampanyası başlatmışlardı.\n\nAynı AKP’li yetkiler, Suudiler için Osmanlı’dan ayrılma anlamına gelen Suudi Arabistan’ın milli gün kutlamalarına yoğun ilgi gösterdi. Bu kapsamda Ankara’da yapılan resepsiyona, İçişleri Bakanı Süleyman Soylu ve Diyanet İşleri Başkanı Ali Erbaş katıldı. TBMM Başkanı Mustafa Şentop, Suudi Arabistan Milli Günü dolayısıyla Şûra Konseyi Başkanı Abdullah Mohammed Ibrahim Al-Sheikh’e tebrik mesajı gönderdi. İstanbul’da düzenlenen resepsiyona katılan İstanbul Valisi Ali Yerlikaya ise programda yaptığı konuşmada, Suudi Arabistan’ın milli gününü kutladı.\n\n(Ankara’da yapılan resepsiyona, İçişleri Bakanı Süleyman Soylu, Diyanet İşleri Başkanı Ali Erbaş ve Ankara Valisi Vasip Şahin katıldı.)\n\n‘TEŞVİKÇİLERİ İNGİLİZLERDİ’\n\nArap ayrılık süreci ile Yunan ayrılık sürecinin birbirinden çok farklı olmadığına dikkat çeken Prof. Dr. Hakkı Uyar, “Yunanistan ile Suudi Arabistan’ın bağımsızlık günlerine katılmak birbirinden çok farklı değil. Hem Arap hem de Yunan ayrılık süreci Osmanlı açısından çok can yakıcı idi. Arap ayaklanmalarının belirleyicilerinden biri Vahhabiliğin 18. yüzyılın ikinci yarısında doğmasıdır. İkincisi ise Arap milliyetçiliğidir. Her ikisinin de teşvikçisi başta İngiltere olmak üzere emperyalist ülkelerdir” dedi.\n\nBirinci Dünya Savaşı sonrasında Osmanlı’nın hem İngilizlerin hem de işbirlikçi/ayrılıkçı Arap ayaklanmalarının neticesinde tüm Arap coğrafyasını kaybettiğinin altını çizen Prof. Dr. Uyar, “Ortada İngiliz milletler topluluğuna benzer bir Osmanlı milletler topluluğu olmadığına göre, böylesi milli günlere katılmak pek de bizim açımızdan milli olmuyor. Umarım bir sonraki Diyanet İşleri başkanı, Rıfat Börekçi’nin izinden giden bir Diyanet işleri başkanı olur. Öncelikle kendi milli günlerimizi ihmal etmezler” ifadelerini kullandı.\n\n(Dışişleri Bakanlığı’nın paylaştığı mesaj.)\n\n‘ÖNEMLİ ROL OYNADILAR’\n\nSuudi aşiretlerinin Osmanlı’nın yıkılma sürecindeki yakıcı etkisine de değinen tarihçi Dr. Abdullah Kehale, “İngilizler, 1804’e kendi yarattıkları Vahhabi mezhebiyle desteklenen Suudi aşiretini Osmanlı’ya karşı ayaklandırdılar. Osmanlı’nın hatta Vahdettin’in sonunun gelmesinde önemli rol oynadılar. Bugün aynı kişiler Suudiler tarafından ayaklanmalarla sonu hazırlanan ve yürekten bağlı oldukları Vahdettin’i de anarken diğer yandan da Suudilerin mili gününü kutlayıp saygı duruşunda bulunmaktalar” dedi.\n\n‘İHANETİN GÖRMEZDEN GELİNMESİ’\n\nYeni Osmanlıcılık anlayışının bir dizi tarihsel çarpıtma ve güncel tutarsızlık üzerine kurulu olduğunu söyleyen tarihçi Sinan Meydan, “Bir taraftan Kurtuluş Savaşı’nda milli harekete karşı her kötülüğü yapan ve atalarının başkenti İstanbul işgal halindeyken İngilizlere sığınıp kaçan Vahdettin’e Osmanlı padişahı diye sahip çıkıyorlar. Diğer taraftan Osmanlı’dan ayrılıp bağımsızlığını ilan eden Suudi Arabistan’ın bağımsızlık gününü kutluyorlar” ifadelerini kullandı.\n\nGüncel siyasette kin ve nefretle hareket edilemeyeceğini vurgulayan Meydan, “Ancak en ufak bir Osmanlı eleştirisini ‘Osmanlı düşmanlığı’ diye lanetleyen ‘Yeni Osmanlıcıların’, Arap ihanetini görmezden gelmesi, Arap devletinin bağımsızlık gününü kutlamaları açık bir ikiyüzlülüktür” dedi.",
    "Suudi Arabistan uzaya 'kadın astronot' gönderecek": "Suudi Arabistan 2023 yılına kadar uzaya 'kadın astronot' göndermeyi planlıyor.\n\nSuudi Arabistan Uzay Kurumu, gelecek yıl ilk yolculuğunu yapması planlanan uzay programı hayata geçirmeye hazırlanıyor. Açıklanan program kapsamında 2023'te uzaya gidecek ekibin arasında bir kadın astronotun da yer alacağı belirtiliyor.\n\nÜlke resmi haber ajansında (SPA) yer alan bilgiye göre; uzay programı Suudi Arabistan'ın 2023 vizyonu arasında yer alıyor.\n\nProgramla Suudi Arabistanlı kadroları gelecekte yapılacak uzay araştırmaları görevlerinde uluslararası ortaklıkta bulunabilecek, kısa ve uzun menzilli uzay yolculuğu yapabilecek şekilde eğitilmesinin amaçlandığı belirtildi.\n\n\n\n\n\nSuudi Arabistan'ın gelecekte daha da önemli olması beklenen uzay sanayi sektöründen istifade etmeyi ve uzay araştırmalarına katkıda bulunmayı hedeflediği ifade edildi.\n\n\n\nİlk astronot takımının 2023'te uzaya gönderilmesinin planlandığı belirtilen haberde, gönderilecek ekibin içinde bir kadın astronotun olacağı da aktarıldı.\n\n\n\nSUUDİ ARABİSTAN'DA KADININ ROLÜ﻿﻿\n\n\n\nSuudi Arabistan toplumundaki cinsiyet rolleri şeriat ve kabile kültürlerinden geliyor. Arap Yarımadası ataerkil, göçebe ve purdah (kadın ve erkeğin ayrılması) ile namusun temel alındığı kabilelerin yaşadığı bir bölge olarak karşımıza çıkıyor.\n\n\n\n﻿Yaşı ne olursa olsun ülkedeki tüm kadınların erkek bir velisi olması gerekiyor.\n\nSuudi Arabistan kadın hakları konusunda dünyada karnesi en kötü olan ülkelerden biri. Suudi kadınlar eşlerinin ya da erkek aile üyelerinin izni olmadan pasaport alıp, yurtdışına seyahat edemiyor.\n\n\n\nSuudi Arabistan, \"2030 Vizyonu\" olarak açıkladığı hedefler çerçevesinde kadınların haklarını iyileştirmek için adımlar atıyor.\n\n\n\n2013'te 150 sandalyelik Şura Konseyi'ne ilk kez kadın üyeler katılmıştı. Hükümete danışmalık yapan konseye 30 kadın girmişti. 2015'teki seçimlerde ise kadınlar ilk kez seçme-seçilme hakkına sahip oldu. 2018'de kadınlara otomobil kullanma izni verilmişti.",
    "Suudi Arabistan: İkamet ve sınır güvenliği ihlali yapan yaklaşık 16 bin kişi yakalandı": "Açıklamada, oturum iznini ihlal eden 9 bin 213 kişi, sınır güvenliğini ihlal eden 4 bin 266 kişi ve çalışma sistemine aykırı davranan 2 bin 466 kişinin yakalandığına işaret edildi.\n\nAçıklamada ayrıca, uygulamaları ihlal ettiği için halihazırda hakkında işlem yapılan yabancı sayısının toplam 47 bin 181 kişi olduğu, bunlardan 9 bin 983 kişinin sınır dışı edildiği aktarıldı.\n\nSuudi Arabistan İçişleri Bakanlığı açıklamasında, sınır güvenliğini ihlal edenlere kolaylık sağlayan veya ulaşım ile konaklamalarına yardım edenlerin kendilerini 15 yıla kadar uzanabilecek hapis cezalarına maruz bıraktığı uyarısında bulunuldu.",
    "Suudi Arabistan Veliaht Prensi Selman, Bakan Nebati ile görüştü": "Suudi Arabistan Veliaht Prensi Selman, Bakan Nebati ile görüştü\n\nSuudi Arabistan Veliaht Prensi Muhammed bin Selman, Hazine ve Maliye Bakanı Nureddin Nebati ile bir araya geldi.\n\nYazıları büyüt\n\nYazıları küçült\n\nStandart boyut\n\nEdinilen bilgiye göre, Veliaht Prens Selman ile Bakan Nebati’nin Cidde’deki Al-Salam Sarayı’nda gerçekleşen görüşmesine, Cumhurbaşkanlığı Sözcüsü İbrahim Kalın da katıldı.\n\nHazine ve Maliye Bakanlığı kaynaklarının da teyit ettiği görüşmede, Türkiye ile Suudi Arabistan arasındaki ikili ilişkiler ele alındı.\n\nERDOĞAN NİSAN’DA ZİYARET ETMİŞTİ\n\nCumhurbaşkanı Erdoğan, son dönemde yeniden sıcak ilişkilerin kurulduğu Suudi Arabistan’a nisan ayında ziyarette bulunmuş, Veliaht Prens Selman da haziranda Türkiye’ye gelmişti.\n\nCumhurbaşkanlığı Külliyesi’nde yapılan görüşmelerin ardından yayımlanan ortak bildiride, iki ülkenin karşılıklı ticaretin geliştirilmesi ve çeşitlendirilmesi imkanlarını, iki ülke arasındaki karşılıklı ticaretin kolaylaştırılmasını ve önündeki zorlukların üstesinden gelinmesini, yatırım fırsatlarının araştırılması ve çeşitli alanlarda somut ortaklıklara dönüştürülmesi için iki ülkenin kamu ve özel sektöründeki iletişimin artırılmasını ele aldıkları belirtilmişti. AA\n\nİlginizi Çekebilir Nebati, ABD'de yabancı fon yatırımcılarıyla görüştü\n\nİlginizi Çekebilir Nureddin Nebati yine tutturamadı",
    "Suudi Arabistan ve Bahreyn kralları, bölgesel meseleleri görüştü": "Suudi Arabistan haber ajansı SPA'ya göre, resmi temaslarda bulunmak üzere Suudi Arabistan'a gelen Bahreyn Kralı Al Halife, Cidde'deki Es-Selam Sarayı'nda Kral Selman ve Veliaht Prens Muhammed bin Selman ile ayrı ayrı bir araya geldi.\n\nGörüşmelerin detayına ilişkin bilgi verilmedi.\n\nÖte yandan Bahreyn haber ajansı BNA, Al Halife'nin, Suudi mevkidaşıyla iki ülke arasındaki tarihi ve köklü ilişkileri ve mevcut gelişmeler karşısında iş birliği ve koordinasyon konusunu ele aldığını yazdı.\n\nHabere göre, görüşmede ayrıca bölgede ve uluslararası arenada yaşanan gelişmeler değerlendirildi ve ortak öneme sahip konularda fikir alışverişinde bulunuldu.\n\nLiderler, iki ülkeye fayda sağlayacak alanlarda karşılıklı iş birliği ve koordinasyonu geliştirme konusunda mutabık kaldı.\n\nHaberde, Al Halife'nin, Veliaht Prens bin Selman'la görüşmesine ilişkin bilgi paylaşılmadı.\n\nBahreyn Kralı, 21 Eylül'de de Birleşik Arap Emirlikleri'ne (BAE) gerçekleştirdiği ziyaret kapsamında Devlet Başkanı Muhammed bin Zayid Al Nahyan ile bir araya gelmişti.\n\nKaynak: AA",
    "Bakanımız Sn. Süleyman Soylu Suudi Arabistan Milli Günü Resepsiyonu'na Katıldı": "Türkiye ile Suudi Arabistan ilişkileri, gerek tarihsel bağları gerek kültürel bağları ve bütün bunların üzerinde kardeşlik üzerinden bize büyük bir sorumluluk yüklemektedir...\n\n\n\n📍Ankara | Suudi Arabistan Milli Günü Resepsiyonu pic.twitter.com/IwysDRSocF",
    "Suudi Arabistan’dan Filistin’de çözüm talebi": "Bin Ferhan, New York'taki Birleşmiş Milletler (BM) 77. Genel Kurul oturumunda bölgesel ve uluslararası konulara ilişkin konuşma yaptı.\n\nİKİ DEVLETLİ ÇÖZÜM\n\nBin Ferhan, konuşmasında, \"Ortadoğu'nun güvenliği ve istikrarı için uluslararası yasal kararlara ve Arap barış girişimine uygun başkenti Doğu Kudüs 1967 sınırlarında bağımsız bir Filistin devletinin kurulması şeklinde Filistin sorununa adil ve kapsamlı bir çözüm bulunmasının hızlandırılması gerekiyor.\" ifadelerini kullandı.\n\nÜlkesinin, iki devletli çözümü baltalayan tek taraflı girişimleri kınadığını dile getiren Bin Ferhan, söz konusu icraatların derhal ve tamamen durdurulması çağrısında bulundu.\n\nGÜVENLİK KONSEYİ'NDE REFORM TALEBİ\n\nSuudi Dışişleri Bakanı Bin Ferhan, Birleşmiş Milletler Güvenlik Konseyi'nde daha adil ve uluslararası toplumdaki reel değişimlere daha uygun olacak şekilde reform çağrılarını tekrar ettiklerini belirterek, tüm ülkelere kalkınma ve barış imkanlarının sağlanması gerektiğini vurguladı.\n\nSURİYE'NİN TOPRAK BÜTÜNLÜĞÜ\n\nBin Ferhan, Suriye'nin toprak bütünlüğü, istikrarı ve Arap kimliğinin korunmasının zorunlu olduğunu, siyasi bir çözüm bulmak üzere çaba gösteren BM temsilcisine destek verilmesi gerektiğini kaydetti.\n\nTüm ihtiyaç sahibi Suriyelilere insani yardımların engel olunmaksızın ulaştırılmasının önemini vurgulayan Bin Ferhan, yeni çatışmaların çıkmaması ve ateşkes anlaşmalarının korunması gerektiğini dile getirdi.\n\nİran'a da komşularıyla güven inşasına ilişkin icraatlarını güçlendirmesi çağrısında bulunan Bin Ferhan, Tahran'dan Uluslararası Atom Enerjisi Ajansı (UAEA) ile işbirliğini sürdürmesi ve nükleer konusunda üzerine düşeni yerine getirmesini istedi.\n\nBin Ferhan, uluslararası toplumdan \"terörü himaye eden ideolojiler ihraç eden ülkelere karşı durmalarını\" talep etti.",
    "Almanya Başbakanı Scholz, enerji anlaşmaları için Suudi Arabistan, BAE ve Katar'a gidiyor": "Almanya Başbakanı Olaf Scholz, Rusya'nın Ukrayna'yı işgalinin yarattığı ekonomik kriziyle mücadele için yeni ülkelerle anlaşmalar yapmak arayışında. Scholz bu amaçla Suudi Arabistan, Birleşik Arap Emirlikleri ve Katar'a gidiyor.\n\nAlman hükümeti geçtiğimiz aralık ayında göreve geldiğinden bu yana ülke ekonomisini Rus petrolü, kömürü ve doğal gazına olan bağımlılıktan kurtarmaya çabalıyor.\n\nRusya'dan Almanya ve diğer AB ülkelerine yapılan ithalat keskin bir şekilde azalmış durumda ancak yine de önümüzdeki kış aylarında bu ülkelerde bir enerji sıkıntısının yaşanacağı endişesi hakim.\n\nFransa ve birçok AB ülkesinde şimdiden bazı sokak lambaları, anıt ve büyük binaların gece ışıklandırmalarına son verildi.\n\nAlmanya'da doğal gaz depolama tesislerinin doluluk oranı yüzde 90 civarında ancak yine de doğal gaz arzında açık olduğu ve Scholz'un Ortadoğu'ya gitmesinin nedenlerinden birinin de bu olduğu belirtiliyor.\n\nAP'ye konuşan Alman hükümetinden üst düzey yetkililer, Başbakan Scholz'un cumartesi günü Suudi Arabistan' Veliaht Prensi Muhammed bin Salman ile bir araya geleceğini ve görüşmede insan hakları konularının da ele alınacağını söyledi.\n\nİsminin açıklanmasını istemeyen bir yetkili, geziyle ilgili, \"193 ülkenin olduğu bir dünyada şu anda görüşme arayışında olan, yeni ittifaklar kurmaya ve eski bağları güçlendirmeye çalışan sadece Alman Şansölyesi değil, başka liderler de var.\" dedi.\n\nAlman Şansölyesi Scholz, Suudi Arabistan'dan sonra Abu Dabi'ye uçacak ve burada Birleşik Arap Emirlikleri Devlet Başkanı Şeyh Muhammed bin Zayed El Nahyan ile bir araya gelerek enerji anlaşması imzalayacak.\n\nScholz son olarak Doha'da Katar Emiri Şeyh Tamim bin Hamad Al Thani ile bir araya gelerek ikili ilişkileri ele alacak.",
    "Suudi Arabistan’dan Türk vatandaşlarına vize hamlesi: Bir şart var": "Suudi Arabistan’dan Türk vatandaşlarına vize hamlesi: Bir şart var\n\nSon dönemde Türkiye ile Suudi Arabistan arasında normalleşme süreci yeniden başlarken Riyad yönetiminden Türk vatandaşlarına yönelik bir hamle geldi.\n\nSozcu.com.tr\n\nYazıları büyüt\n\nYazıları küçült\n\nStandart boyut\n\nSuudi Arabistan, turizm açılımı çerçevesinde uygulamaya koymuş olduğu ‘Turistik Vize’ ve ‘Kapıda Vize’ uygulamaları ile tüm dünyadan turistleri ağırlamaya hazırlanıyor.\n\nBu kapsamda ülkeye seyahat edecek Amerika, İngiltere ve Schengen vizesi/oturumu sahibi Türk vatandaşlarının da bu vizelerinin en az bir kez kullanılmış olması koşuluyla kapıda vize alarak ülkeye giriş yapabilecekler.\n\n49 ülke için aktif hale getirilen elektronik vize uygulaması ile bu ülkelerin vatandaşlarına internet ortamında vize alınabilecek.\n\nKAPIDA VİZE 128 DOLAR\n\nSuudi Arabistan turizm açılımı çerçevesinde uygulamaya koymuş olduğu ‘Turistik Vize’ ve ‘Kapıda Vize’ uygulamasında yolcuların pasaportlarında geçerli Schengen, Amerikan – ABD ve İngiltere vizesi olanların bu vizelerinin en az bir kez kullanılmış ve pasaportlarının en az 6 ay geçerli olması gerekiyor.\n\nÜlkeye girişte sağlık sigortası satın alınması ve ülkede kalınacak süreyi kapsayacak şekilde otel rezervasyonu şartı da aranıyor. Yolcuların gidiş-dönüş uçak bileti alma şartının yanı sıra turistik vize 1 yıllık olup tek seferde maksimum kalış süresi 90 gün olacak.\n\nÜlkeye varışlarda alınacak olan vize ücretinin sigorta dahil 128 USD olacağı öğrenildi.\n\nİlginizi Çekebilir Suudi bakan konuştu, petrol fiyatları yükseldi",
    "Videonun Suudi Arabistan Savunma Bakanı'nın Çin Büyükelçiliği'nde karşılanma anını gösterdiği iddiası": "",
    "Biri 'dur' demeli! Suudi Arabistan idam edilecek eski İhvan üyesini Mısır'a iade etti!": "Suudi Arabistan, Mısır Cumhurbaşkanı Abdulfettah es Sisi'ye muhalif kişileri gözaltına almasının ardından Kahire'ye sınır dışı etti.\n\n61 yaşındaki Mısırlı muhalif Eymen Şohum, 2014'ten bu yana Suudi Arabistan'ın başkenti Riyad'da ikamet ediyor ve özel bir okulda Arapça öğretmenliği yapıyordu.\n\nAncak Suudi Arabistanlı yetkililer mayıs ayında Müslüman Kardeşler'in (İhvan) eski üyesi olduğu gerekçesiyle Şohum'u ifade vermesi için kararola çağırdı.\n\nMiddle East Eye'ın haberine göre, Eymen Şohum'un oğlu Mahmud Şohum, Suudi Arabistan'ın 20 Eylül'de babasını Mısır'a sınır dışı ettiğini söyledi. 61 yaşındaki Şohum'un siyasi görüşleri sebebiyle Mısır'da yargılanacağı ve ömür boyu hapis cezasına çarptırılabileceği ifade ediliyor.\n\nMEE'ye konuşan Mahmud Şohum, \"O (Eymen Şohum) başka biriyle birlikte sınır dışı edildi. Suudi Arabistan'da yaklaşık olarak 4 ay hapishanede yattıktan sonra babam 20 Eylül'de El Mansura'daki gözaltı merkezine gönderildi.\" açıklamasında bulundu.\n\nMahmud Şohum'a göre Suudi yetkililer, mayıs ayında gözaltına aldıkları Eymen Şohum'a \"Mısır'da aranması olduğunu, orada bir mahkemenin onun yokluğunda kendisine müebbet hapis cezası verdiğini ve Interpol tarafından da tutuklama emrinin bulunduğunu\" belirtti.\n\nEymen Şohum, eski Cumhurbaşkanı Hüsnü Mübarek döneminde de İhvan üyesi olması sebebiyle hapsedilmişti. Sisi rejiminin başa gelmesiyle tekrardan üzerinde baskı oluşan Eymen Şohum, Mısır güvenlik güçlerinin onu tutuklama girişimlerinden sonra 2014 yılının başlarında Mısır'ı terk etmişti.\n\nMart 2021'deki tahminlere göre Mısır'da yaklaşık olarak 120 bin tutuklunun bulunduğu bildiriliyor.\n\nBunlardan 65 bin kadarının siyasi mahkum olduğu ifade ediliyor.\n\nKaynak: Mepa News",
    "BAE, Türkiye’den 20 SİHA aldı; Suudi Arabistan fabrikasını kurmak istiyor": "Türk savunma şirketi Baykar’ın Birleşik Arap Emirlikleri’ne (BAE) 20 silahlı insansız hava aracı (SİHA) sattığı, SİHA’ların bu ay teslim edildiği, ek taleplerin de değerlendirildiği belirtildi.\n\nFotoğraf: Baykar (Temsili)\n\nReuters ajansına konuşan kaynaklar ayrıca Suudi Arabistan’ın hem SİHA hem de kendi ülkesinde üretim yapabilmek adına fabrika kurulması talebinin bulunduğunu söyledi.\n\nKonu hakkında bilgi sahibi bir kaynak, “BAE ile yapılan görüşmelerde hızlı bir şekilde 20 adet SİHA teslim edilmesi kararı alındı ve (SİHA’lar) verildi” derken, üst düzey bir yetkiliyse, “BAE’nin bir süredir SİHA alma talebi vardı. Şimdi bu SİHA’ların verilmesi durumu oldu. BAE’den ek talep de geldi bu konuda. Bunun da hızlı şekilde karşılanmasına çalışılacak” diye konuştu.\n\nBaykar’ın insansız hava araçlarına küresel talep, Azerbaycan, Suriye, Ukrayna ve Libya’daki çatışmalardaki etkisinin görülmesiyle hızla arttı.\n\nBaykar’ın İHA’ları lazer güdümlü zırh delici bombalarla iki sene önce Libya’da BAE destekli güçlerin saldırılarını püskürtmeye de destek olmuştu.\n\nBölgesel askeri kaynaklar, BAE’yle Suudi Arabistan’ın İran veya güdümündeki güçlerinin güvenlik tehdidine karşı koymak için Türkiye’yle ilişkilerin düzeltilmesi sürecinden istifade etmeyi hedeflediğini belirtti. İki petrol üreticisi ülke de şehirlerine ve petrol tesislerine Yemen’deki İran yanlısı Husiler’in düzenlediğinden şüphelenilen saldırılara maruz kalmıştı.\n\nYetkili, BAE’nin son dönemde Türkiye’de yatırım yapma, şirket satın alma gibi alanlarla ciddi şekilde ilgilendiğini kaydederek, “Zaten somut bazı adımlar atıldı, bazı görüşmeler de halen devam ediyor. Karşılıklı olarak ekonomik alanda işbirliğinin gelişmesi için çalışmalar sürdürülüyor. Bu da onlardan bir sonuç” dedi.\n\nTürkiye SİHA sattığı ülkelere, eğitim, yazılım güncelleme, yedek parça gibi bir dizi hizmet sunuyor.\n\nSuudi Arabistan da istiyor\n\nAynı kaynak, Suudi Arabistan’ın hem SİHA talebinin olduğunu hem de Arabistan’a bir SİHA fabrikası kurulmasını istediğini belirterek, şöyle konuştu: “Fabrika kurulmasının birkaç çeşidi bulunuyor. Sıfırdan üretmekten montajın yapıldığı fabrikalara kadar. Baykar fabrika kurulması gibi taleplerde çok ciddi inceleme yapıyor. Biraz stratejik bir karar bu. Bu konuda talep ve görüşmeler var. Türkiye Suudi Arabistan’la yatırımlar, swap gibi konularda bazı görüşmeler de yapıyor. Ama beklendiği kadar hızlı ilerlemiyor.”\n\nSuudi Arabistan’ın asıl talebinin fabrika kurulması olduğunu belirten yetkili, “Bu konuda değerlendirmeler ve görüşmeler devam ediyor” dedi.\n\nReuters, Baykar, Cumhurbaşkanlığı Savunma Sanayii Başkanlığı, (SSB) BAE Dışişleri Bakanlığı, Suudi Arabistan kamu iletişim ofisinin konu hakkında yorum yapmadığını bildirdi.\n\nKaynaklar, Balkanlar, Avrupa, Afrika, Körfez ve Orta Asya ülkelerinden de yoğun SİHA talebi olduğunu, tüm taleplerin karşılanmasının mümkün olmadığını belirterek, birçok ülkeyle bu konuda temasların sürdüğünü belirtti.\n\nBaykar tarafından üretilen silahlı insansız hava aracı TB2 son yıllarda Türkiye savunma sanayinin en yakından tanınan ihraç ürünlerinden biri haline geldi.\n\nBAE ile ilişkiler ilerledi\n\nTürkiye ve BAE on yıl önce patlak veren Arap ayaklanmalarından bu yana bölge ülkelerinde nüfuz sahibi olabilmek için birbirleriyle rekabet ediyorlardı. İki ülke Libya’daki iç savaşta karşı tarafları desteklemişti ve ülkeler arasındaki fikir ayrılıkları Doğu Akdeniz’le Körfez Arap ülkeleri arasındaki gerilimde de kendini göstermişti.\n\nBAE’yle önce dış ticaret açıldı ardından bazı ekonomik işbirliği amaçlayan anlaşmalar imzalandı. Takiben BAE’yle Türkiye arasındaki iki ay içinde sonuçlanacak şekilde 5 milyar dolar tutarında bugüne kadar en hızlı sonuçlanan swap anlaşması imzalandı.\n\nSuudi Arabistan’la yavaş ilerliyor\n\nİstanbul’daki Suudi Arabistan konsolosluğunda muhalif gazeteci Cemal Kaşıkçı’nın 2018’de öldürülmesinin ardından iki ülke arasındaki ilişkiler iyice gerilmiş, Suudi Arabistanlı yetkililer Türkiye’de yargılanmaya başlamıştı.\n\nTürkiye’deki yargılama baharda durdurularak dava dosyası Suudi Arabistan’a devredildi. Suudi Arabistan’la normalleşme çerçevesinde ilk olarak dış ticaret açıldı. Ancak sonrasında belirgin bir ekonomik işbirliği görülmedi.\n\nMerkez Bankası’nın Suudi Arabistan’la devam eden bir swap görüşmesi bulunuyor. Görüşmeler devam etse de Suudi Arabistan-Türkiye arasında swap ya da benzeri mevduat cinsi bir döviz kaynağı sağlanmadı. Piyasalarda herhangi bir ülkeden sağlanabilecek dış kaynak önümüzdeki yıl yapılacak seçimler öncesinde özellikle kışın ülkenin döviz ödemelerinin garanti altına alınıp alınamadığının anlaşılması için takip ediliyor.",
    "Suudi Arabistan'a bir kadına sosyal medya paylaşımları sebebiyle 45 yıl hapis cezası verildi": "Suudi kadına 45 yıl hapis cezası 0:00 / 0:00\n\nHABERTURK.COM\n\nSuudi Arabistan'da bir mahkeme, bir kadına sosyal medya faaliyetleri yoluyla ülkeye zarar verdiği iddiasıyla 45 yıl hapis cezası verdi. Bu, ülkede bu ay aynı şekilde alınan ikinci karar oldu.\n\nNourah bint Saeed al-Qahtani isimli kadın, 'interneti toplumsal düzeni bozmak için kullanmak' ve 'sosyal medya yoluyla kamu düzenini ihlal etmek' suçlarında 45 yıl hapis cezasına çarptırıldı.\n\nAl-Qahtani'nin işlediği iddia edilen suçun ayrıntıları bilinmezken, Suudi liderleri eleştirdiği ifade edildi.\n\nBİR KADIN DA 34 YIL HAPİS CEZASI ALMIŞTI\n\nGeçtiğimiz günlerde de İngiltere'de Leeds Üniversitesi'nde okuyan ve tatil için ülkesi Suudi Arabistan'a dönen Salma al-Shehab isimli kadın, Twitter hesabı olduğu için 34 yıl hapis cezasına çarptırılmıştı.\n\nİki küçük çocuk annesi 34 yaşındaki Salma al-Shehab, sosyal medya platformu Twitter'ı \"kamuoyunu huzursuz etmek, sivil ve ulusal güvenliği istikrarsızlaştırmak\" amacıyla kullanmak \"suçundan\" ilk olarak üç yıl hapis cezasına çarptırılmıştı.\n\n*Haberin görseli Associated Press tarafından servis edilmiştir.",
    "Suudi Arabistan'dan Netflix'e uyarı: Çocuklar için tehdit oluşturuyor": "Suudi Arabistan'ın islami ve toplumsal değerlere aykırı tüm içerikleri kaldırması talebine Körfez İşbirliği Ülkeleri de destek verdi.\n\n\n\nSuudi medyasındaki bir haberde Netflix, \"Çocukların sağlıklı yetişmesini tehdit eden ahlaksız mesajlar veren sinematik bir kılıf\" olarak nitelendirildi.\n\n\n\nPlatform henüz konuyla ilgili bir açıklama yapmadı.\n\n\n\nSuudi yetkililer geçen ay da YouTube’u İslami değerlere aykırı reklamlara izin vermekle suçlamıştı.",
    "Suudi Arabistan'da yetimhanedeki kız çocuklarına şiddet": "Suudi Arabistan Başsavcılığı'ndaki yetkili kaynaklardan alınan bilgiye göre, Asir bölgesindeki Hamis Muşayt kentinde bir yetimhanede gözaltı sırasında gerçekleşen şiddet olayına ilişkin video incelenerek, başsavcılık tarafından soruşturma açıldı.\n\nSosyal medyada videonun yayıldığına işaret eden kaynak, \"gözaltına alınan kişinin fiziksel veya psikolojik olarak zarar vermenin, aşağılayıcı muamelede bulunulmasının yasak olduğunu\" belirtti.\n\nBaşsavcılığın toplumu ve kamu malını korumak için adli prosedürleri ve tutuklulara yönelik güvence sağlamadaki adli rolünü sürdürdüğünü vurgulayan aynı kaynak, yetimhanedeki gözaltıların sebebine ilişkin bilgi vermedi.\n\nAsir Emirliğinden bugün yapılan yazılı açıklamada, Asir Emiri Turki bin Talal bin Abdülaziz'in, olayı araştırmak, tüm tarafları araştırmak ve olayı yetkili makama havale etmek için bir komite oluşturulması talimatını verdiği aktarıldı.\n\nBu talimatın yetimhanedeki olaya ilişkin video ve fotoğrafların sosyal medyada dolaşmasının ardından verildiği aktarılan açıklamada daha fazla bilgiye yer verilmedi.\n\nTwitter'da ve Suudi Arabistan yerel basınında dünden bu yana yer alan ancak henüz doğruluğu kanıtlanmayan video ve fotoğraflarda, kız çocuklarının ve kadınların, bazıları üniformalı olan kişiler tarafından \"dövüldüğü\" görülüyor. Bazı sosyal medya kullanıcıları kadınları darp eden kişilerin emniyet mensubu olduklarını ileri sürüyor.\n\nSöz konusu video ve fotoğraflar sosyal medya platformlarında geniş bir etkileşime ve eleştirilere yol açtı.",
    "Suudi Arabistan, un içine gizlenmiş 46 milyon amfetamin hapı ele geçirdi": "Suudi Arabistan, un içine gizlenmiş 46 milyon amfetamin hapı ele geçirdi\n\n31 Ağustos 2022 Güncelleme 1 Eylül 2022\n\nDavid Gritten | BBC News\n\nKaynak, Narkotik Kontrol Genel Müdürlüğü\n\nSuudi Arabistan'daki yetkililer, un nakliyesi sırasında 46 milyon amfetamin hapı ele geçirdiklerini açıkladı. Bunun, tek bir operasyonda ele geçirilen en yüksek miktar olduğu belirtiliyor.\n\nNarkotik Kontrol Genel Müdürlüğü, güvenlik güçlerinin nakliyeyi Riyad’daki kuru limana ulaştığı ve bir depoya götürüldüğü sırada takip ettiğini söyledi.\n\nDepoya yapılan baskında altı Suriyeli ve iki Pakistanlı gözaltına alındı.\n\nNarkotik Kontrol Genel Müdürlüğü, amfetaminin adını vermedi, fakat Suudi Arabistan ‘Captagon’ logosunu taşıyan haplar için en büyük pazar olarak biliniyor.\n\nGenel olarak amfetamin, kafein ve başka maddelerin bir karışımı olan Captagon'un Körfez ülkelerindeki varlıklı gençler arasında en popüler uyuşturuculardan biri olduğu bildiriliyor.\n\nForeign Policy dergisinde 2021 yılında yayımlanan bir makalede, araştırmacıların \"can sıkıntısı ve sosyal kısıtlamaların\" yanı sıra kolay erişilebilirliğin Suudi Arabistan'da Captagon kullanımında rol oynadığını söylediği belirtildi.\n\nKorkuyu azalttığı söylenen uyuşturucu, Suriye'deki iç savaşta sahada da tüketildi.\n\nNew Lines Enstitüsü'nün Nisan ayında yayımladığı bir rapora göre, Captagon’un küresel ticaretteki yeri hızla büyüyor ve geçen yıl piyasa değeri tahmini 5,7 milyar dolardı.\n\nNarkotik Kontrol Genel Müdürlüğü’nden bir sözcü, Riyad'da ele geçirilen 46.916.480 amfetamin tabletinin \"bu miktarda uyuşturucuyu Suudi Arabistan Krallığı'na sokmak için düzenlenen bir nakliyata yönelik türünün en büyük operasyonu\" olduğunu söyledi.\n\nSözcü, güvenlik güçlerinin uyuşturucuyla mücadelede kararlı olduklarını vurguladı ve suça karışan herkesin caydırıcı cezalara çarptırıldıklarını hatırlattı.\n\n2021'den bu yana şiddet içermeyen uyuşturucuyla ilgili suçların infazları askıya alınmış olmasına rağmen, uyuşturucu kaçakçılığından hüküm giyen kişiler, Suudi Arabistan yasalarına göre ölüm cezasına çarptırılabilir.",
    "Suudi Arabistan 5 Yenilenebilir Enerji Projesini Duyurdu": "RİYAD, 26 Eylül (Xinhua) -- Suudi Arabistan Pazar günü yenilenebilir enerji kullanarak elektrik üreteceği beş yeni projenin duyurusunu yaptı.\n\nSuudi Haber Ajansı'nın bildirdiğine göre, Suudi Enerji Tedarik Şirketi, projelerin ülkenin Enerji Bakanlığı Ulusal Yenilenebilir Enerji Programı'nın dördüncü aşaması olduğunu söyledi. Toplam kapasitesi 3.300 megavata ulaşan bu projelerde 3 rüzgar enerjisi projesi ve 2 güneş enerjisi projesi yer alıyor. Rüzgar enerjisi projelerinin üretimi, Yanbu'da 700 megavat, Al-Ghat'ta 600 megavat ve Waad Al-Shamal'da 500 megavat olacak şekilde toplam 1.800 megavat olacak. Güneş enerjisi projeleri ise Al-Henakiyah'ta 1.100 megavat ve Tubarjal'da 400 megavat olacak şekilde 1.500 megavatlık toplam kapasiteye ulaşıyor. Rapora göre ülke, 2030 yılına kadar elektrik üretmede kullanılan yakıtı değiştirmeyi hedefliyor. Bunun için de yenilenebilir enerji kaynaklarından elektrik üretmeyi ve bu projelerin her birinde yüzde 50 gaz kullanarak en iyi enerji karışımına ulaşmaya çalışıyor.",
    "Çin Devlet Başkanı'ndan Suudi Arabistan Kralı'na \"ilişkileri güçlendirme\" mesajı": "Suudi Arabistan Dışişleri Bakanlığı'nın Twitter hesabından yaptığı açıklamaya göre, Suudi Arabistan Dışişleri Bakan Yardımcısı Velid el-Hureyci, Çin'in Riyad Büyükelçisi Chen Weiqing'i bakanlık binasında kabul etti.\n\nGörüşmede, iki dost ülke arasındaki ilişkiler ve bu ilişkileri çeşitli alanlarda geliştirmenin yollarının yanı sıra ortak önemi haiz meselelerde görüş alışverişinde bulunuldu.\n\nBüyükelçi Chen, Çin Devlet Başkanı Şi'nin Kral Selman'a gönderdiği yazılı mesajını Bakan Yardımcısı Hureyci'ye takdim etti.\n\nÇin Devlet Başkanı Şi mesajında, iki ülke arasındaki güçlü ve sağlam ilişkiler ile bu ilişkilerin çeşitli alanlarda ve her düzeyde geliştirilmesini ele aldı.\n\nÇin Devlet Başkanı Şi, mesajda ayrıca Suudi Arabistan'ın EXPO 2030'un Riyad'ın ev sahipliğinde yapılması talebinin, ülkesi tarafından desteklendiğini ifade etti.\n\nÇin elçiliği de açıklama yaptı\n\nÇin'in Riyad Büyükelçiliği de Twitter hesabından yaptığı açıklamada, Dışişleri Bakanlığı'nın beyanına yer verdi.\n\nBüyükelçilik açıklamasında, Büyükelçi Chen'in Suudi Bakan Yardımcı Hureyci ile bir araya geldiği, Çin Devlet Başkanı Şi'nin mesajını Kral Selman'a ilettiği bilgisi yer aldı.\n\nThe Guardian olası ziyareti yazmıştı\n\nBu gelişme, Çin Devlet Başkanı Şi'nin Suudi Arabistan'ı ziyaret etmesinin beklendiğine ilişkin İngiliz The Guardian gazetesinin ağustos ayında yayımlanan haberinin ardından yaşandı. Söz konusu haber ne Pekin ne de Riyad tarafından teyit edildi.\n\nÇin Devlet Başkanı Şi, nisan ayında Suudi Arabistan Veliaht Prensi Muhammed bin Selman ile \"ikili ilişkileri ve bunları geliştirmenin yollarını ele aldıkları\" bir telefon görüşmesi gerçekleştirmişti.",
    "Suudi Arabistan Hakkında Her Şey; Suudi Arabistan Bayrağının Anlamı, Suudi Arabistan Başkenti Neresidir? Saat Farkı Ne Kadar, Para Birimi Nedir?": "Suudi Arabistan Hakkında Her Şey; Suudi Arabistan Bayrağının Anlamı, Suudi Arabistan Başkenti Neresidir? Saat Farkı Ne Kadar, Para Birimi Nedir?\n\nSuudi Arabistan, Asya kıtasının en büyük ülkelerinden biridir. Ülkenin doğusunda Katar ve Birleşik Arap Emirlikleri, güneydoğusunda Umman, kuzeydoğusunda ise Irak yer alır.\n\nHaber devam ediyor\n\nHaber devam ediyor\n\nSuudi Arabistan, Arap Yarımadası ve Asya kıtasında yer alır. Resmi adı Suudi Arabistan Krallığı olan ülke tarihsel olarak 23 Eylül 1932 senesinde kurulmuştur. Ülkenin yüzölçümü 2.150,000 kilometrekaredir. Suudi Arabistan 250 milyardan daha fazla petrol variline sahip olduğu için ekonomisi güçlü ülkeler arasında 18. sıradadır.\n\nSuudi Arabistan Bayrağının Anlamı, Suudi Arabistan Başkenti Neresidir?\n\nSuudi Arabistan bayrağının üzerinde iki farklı renk ön plana çıkar. Bayrağın bütünün yeşil renk kaplamakta ve üzerinde de Arapça bir yazı bulunmaktadır. Ayrıca yazının altında bir de kılıç vardır. Genel olarak bayrağın üzerinde hakim olan yeşil renk ile İslam dini temsil edilir. Ayrıca üzerindeki Arapça yazıda da İslam ve İslam Peygamberi olan Hz. Muhammed (SAV) temsili ile anılır.\n\nBayrağın üzerinde Arapça La İlahe İllallah Muhammedun Resulullah yazar. Suudi Arabistan'ın başkenti ve en büyük şehri Riyad'dır. Şehir Riyad bölgesinin merkezidir ve ayrıca Arap yarımadasının da ortasında yer alır. 6 milyonluk bir nüfusa sahip olan Riyad 1.973 metrekarelik bir alana yayılmıştır.\n\nSaat Farkı Ne Kadar, Para Birimi Nedir?\n\nTürkiye ile Suudi Arabistan arasında herhangi bir saat farkı yoktur. Ülkemizde saat kaç olursa Suudi Arabistan'da da aynı saat olur. Suudi Arabistan'da para birimi olarak riyal kullanılmaktadır. Suudi Arabistan riyalinin alt birimi de halala olarak bilinir. 1 tane riyal, 100 tane halalaya bölünmektedir. Banknot olarak ülkede 1, 5, 10, 50, 100 ve 500 riyal kullanılır. Para birimi ر.س (Arapça), SR (Latin), ﷼ olarak sembolize edilmektedir. 1 Amerikan dolayı 3,75 riyale eşittir.\n\nSuudi Arabistan İklimi Nasıldır?\n\nArabistan iklimi toprağından dolayı genellikle sıcak olsa da yüksek bölgeleri serin olur. İklimin en müsait olduğu yerler Necid Çölü ile Yemen'e yakın olan yerlerdir. Tehame bölgesi ve Dehna Çölünde kuraklık ve şiddetli sıcaklıklar olur. Tehame'de genelde yağış görülmez ve ortalama olarak sıcaklık da 37 derece civarında olur. Çöl iklimine sahip olan Suudi Arabistan yağmurun az yağdığı bir ülkedir. Fakat nem oranının az olması sıcaklıkların çekilmesini sağlar.\n\nHaber devam ediyor\n\nHaber devam ediyor\n\nSuudi Arabistan'da Ne Yenir?\n\nElle yemek yemenin çok normal karşılandığı bir ülkedir. Bu ülkede pilav ve et herkesin vazgeçilmez yemeğidir. Bu yemeklerin vazgeçilmez olmasında çöl ikliminde insanların proteine ihtiyaç duyması vardır. Günlük beslenmede genelde ızgara da sıklıkla tüketilir. Suudi Arabistan'ın yemekleri arasında en önemlisi nejdi kabsa olarak bilinir. Bu yemek ülkenin milli yemeği olarak da kabul edilir. Kajulu ya da fıstıklı bir tepsi pilavın üzerinde kızartılmış etler vardır. Yemeğin tavuk ya da deve eti ile yapılması mümkündür.\n\nÜlkenin daha fazla güney kesimlerinde tüketilen daghabees de çok ünlüdür. Türkiye'deki çibörek ile benzeyen bu yemek doyurucu olması nedeniyle sıkça tüketilir. Arap yemekleri arasında masoob da özellikle kahvaltılarda tüketilen bir yemektir. Enerji verici bir tabak olarak nitelendirilen masoob içinde muz ile ekmek parçaları kullanılır. Ekmek olarak genelde kepekli ekmek ya da pide tercih edilir.",
    "Suudi Arabistan: 8 yılda Lübnan’dan gelen 700 milyon uyuşturucu hap ele geçirildi": "Suudi Arabistan: 8 yılda Lübnan’dan gelen 700 milyon uyuşturucu hap ele geçirildi\n\nSuudi Arabistan'ın Beyrut'taki Büyükelçisi Velid el-Buhari, 8 yılda Lübnan üzerinden ülkesine gelen 700 milyon uyuşturucu hap ele geçirdiklerini açıkladı.\n\nYazıları büyüt\n\nYazıları küçült\n\nStandart boyut\n\nBuhari, başkent Beyrut’ta Lübnan İçişleri Bakanı Bessam Mevlevi ile görüştükten sonra ortak basın toplantısı düzenledi.\n\nLübnan’dan veya Lübnan üzerinden Suudi Arabistan’a uzanan uyuşturucu trafiğine dikkati çeken Buhari, “Son 8 yıl içinde narkotik ekiplerimiz, 700 milyon hap ve yüzlerce kilogram uyuşturucu ele geçirdi.” ifadelerini kullandı.\n\nBuhari, Lübnan hükümetinin uyuşturucu trafiğinin önüne geçilmesi için son dönemde bazı tedbirler aldığını hatırlattı.\n\nTESLİM EDİLMESİ TALEBİ\n\nBüyükelçi Buhari, ayrıca, Suudi Arabistan tarafından hakkında yakalama emri çıkarılan ve Lübnan’da olduğu düşünülen Ali Haşim’in sınır dışı edilerek Suudi Arabistan makamlarına teslim edilmesi talebinde bulundu.\n\nGerekli işlemlerin yapılması için Lübnan hükümetine talep mektubunun verildiğini belirten Buhari, Haşim’in Suudi Arabistan’ın ulusal güvenliğini tehdit ettiğini ve terör faaliyetlerinde bulunduğunu savundu.\n\nLÜBNAN İLE KÖRFEZ ÜLKELERİ ARASINDA İLİŞKİLER\n\nEski Lübnan Enformasyon Bakanı George Kardahi’nin, 27 Ekim 2021’de yayımlanan bir televizyon programında, Yemen’deki tutumu nedeniyle Suudi Arabistan’a yönelik suçlayıcı ifadeler kullanması Lübnan ile Körfez ülkeleri arasında diplomatik krize yol açmıştı.\n\nSuudi Arabistan, Kuveyt, Birleşik Arap Emirlikleri ve Bahreyn, 30 Ekim 2021’de Beyrut yönetimi ile diplomatik ve ticari ilişkilerini kestiklerini duyurmuştu.\n\nSöz konusu ülkeler, Kardahi’nin istifasından 5 ay sonra nisanda Lübnan ile diplomatik ilişkilerini yeniden tesis etmişti. (AA)\n\nİlginizi Çekebilir İstanbul Ambarlı Limanı'nda 2 ton uyuşturucu ele geçirildi\n\nİlginizi Çekebilir Suudi bakan konuştu, petrol fiyatları yükseldi",
    "Türkiye ve Suudi Arabistan'a esir takası teşekkürü": "Beyaz Saray Sözcüsü Karine Jean-Pierre, Rusya ile Ukrayna arasında 200'den fazla esirin takası konusunda oynadığı rol nedeniyle Türkiye'ye teşekkür etti.\n\nJean-Pierre, günlük basın toplantısında, Rusya ile Ukrayna arasında gerçekleşen esir takasına ilişkin soruyu cevapladı.\n\nABD'nin, Ukrayna ile Rusya arasındaki esir takasını memnuniyetle karşıladığını belirten Jean-Pierre, takasla 2 ABD vatandaşının da özgürlüğüne kavuştuğuna işaret etti.\n\nJean-Pierre serbest kalan ABD'lilerin bir an önce evlerine dönmesini sabırsızlıkla beklediklerini belirterek, \"Ayrıca, Suudi Arabistan ve Türkiye hükümetine, Rusya ve Ukrayna arasındaki esir takasında arabuluculuk yaptıkları için teşekkür ediyoruz.\" ifadesini kullandı.\n\nABD Dışişleri Bakanlığının Ukrayna'ya yönelik \"seyahat etmeyin\" uyarısına da dikkati çeken Jean-Pierre, \"Ukrayna'ya savaşmak için gitmek doğru değil ve bu kişiler ciddi risklerle karşı karşıya kalıyor. ABD, sizin güvenliğinizi garanti edemez.\" mesajını verdi.\n\nCumhurbaşkanı Recep Tayyip Erdoğan, 21 Eylül'de Rusya Devlet Başkanı Vladimir Putin ve Ukrayna Devlet Başkanı Volodimir Zelenskiy ile yürüttüğü diplomasi trafiği sonucunda Rusya ve Ukrayna arasında 200 esirin mübadelesinin gerçekleştiğini açıklamıştı.",
    "ABD Suudi Arabistan’da askeri teknoloji deneme üssü kurmayı planlıyor": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Suudi Arabistan'ın günlük petrol ihracatı 7,38 milyon varile yükseldi": "Joint Organisations Data Initiative (JODI) adlı uluslararası veri tabanın sonuçlarına göre, Suudi Arabistan'ın günlük ham petrol ihracatı Temmuz 2022'de yüzde 2,6 arttı. Haziran ayında 7,2 milyon varile ulaşan Suudi Arabistan'ın günlük petrol ihracatı böylece temmuzda, 7,38 milyon varile yükselmiş oldu.\n\nÜlkenin geçen temmuz ayındaki günlük petrol ihracatı, Nisan 2020'den bu yana en yüksek rakam oldu.\n\nSuudi Arabistan, üretim sıralamasında ABD ve Rusya'dan sonra üçüncü olmasına rağmen dünyanın en büyük petrol ihracatçısı olarak öne çıkıyor.",
    "Suudi Arabistan Savunma Bakanı Çatapatları Bomba Sanıp Kaçtı mı?": "",
    "Cristiano Ronaldo için Suudi Arabistan'dan açıklama geldi!": "İngiltere Premier Lig ekiplerinden Manchester United'daki ikinci dönemi hayal edilenden uzak seyreden Cristiano Ronaldo'nun geleceği belirsizliğini koruyor. Takımdan ayrılmak istediği bilinen Portekizli yıldız için son iddia Arap Yarımadası'ndan geldi.\n\nChelsea ve Napoli'nin ilgilendiği ancak akıl çelici bir teklif yapmadığı 37 yaşındaki Portekizli futbolcuya Suudi Arabistan ekiplerinden abartılı teklifler geldiği öne sürüldü. Haberlere göre; Al-Hilal ve Al-Nassr, Cristiano Ronaldo için sınırları zorlamaya hazır.\n\nFEDERASYON BAŞKANI ATEŞİ YAKTI\n\nKonuyla ilgili The Athletic'e bir röportaj veren Suudi Arabistan Futbol Federasyonu Başkanı Yasser Al-Misehal, Cristiano Ronaldo'yu Transfer etme arzularını gizlemedi. Al-Misehal, deneyimli oyuncuyu Arabistan'da görmeyi çok istediğini ifade etti.\n\nYASSER AL-MISEHAL'IN RONALDO SÖZLERİ ŞU ŞEKİLDE:\n\n\"Cristiano Ronaldo'nun Suudi Arabistan Ligi'nde futbol oynadığını görmeyi çok isteriz. Böyle bir transfer gerçekleşirse çok olumlu geri dönüşler alırız ve herkes için büyük haber niteliği taşır. Eminim ki herkes Cristiano Ronaldo'nun başarılarını ve rekorlarını biliyordur. Tüm bunların yanı sıra harika bir rol model. Bence neden olmasın? Bunun çok pahalı bir anlaşma olacağını biliyorum ancak kulüplerimizin önümüzdeki yıllarda daha yüksek gelir elde edeceğini görebiliyoruz. Premier Lig'den Suudi Arabistan Ligi'ne transfer olan birçok yıldız oyuncu gördük. Cristiano Ronaldo'yu bir oyuncu olarak çok beğeniyorum ve burada izlemek isterim.\"\n\nTRANSFER İÇİN SON 5 GÜN\n\nSuudi Arabistan Ligi'nde transfer döneminin sona ermesine 5 gün var. Ülkede 26 Haziran 2022 tarihinde açılan transfer tahtası, 17 Eylül 2022 tarihinde kapanacak.\n\nMANCHESTER UNITED'DA İSYAN SÜRÜYOR\n\nİngiltere Premier Lig ekiplerinden Manchester United'da Cristiano Ronaldo problemi devam ediyor. Yaz ayları boyunca takımdan ayrılacağı konuşulan tecrübeli yıldız, Old Trafford'da kalmış ve Kırmızı Şeytanlar ile sezona giriş yapmıştı. Ancak Manchester United'daki Ronaldo problemi, daha da büyüyeceğe benziyor...\n\nThe Sun'a konuşan bir kaynak, \"Ronaldo geçen sezon United'a döndüğünde tüm oyuncular buna bayıldı, ancak sezon öncesini kaçırdığı için hayal kırıklığına uğradılar\" dedi. Habere göre Ronaldo, takımda süre aldığında kendisine verilen taktiklerden çok iç güdüleri ile hareket ediyor ve bu da takıma olumsuz bir hava olarak yansıyor.\n\nDaily Mail'da yer alan habere göre ise Manchester United'da takımdaki futbolcular, Cristiano Ronaldo'nun Ocak ayında gönderilmesi için tüm şartların zorlanmasını istiyor.\n\nFENERBAHÇE İDDİALARI ÇOK KONUŞULDU\n\nFenerbahçe 'nin Manchester United'da mutsuz olan Cristiano Ronaldo ile prensipte anlaştığı iddia edilmişti. Ancak Ronaldo ile ilgili transfer iddialarının gerçeği yansıtmadığı ortaya çıktı.\n\nAjansspor'un iddiasına göre, Fenerbahçe Portekizli teknik direktörü Jorge Jesus aracılığıyla Cristiano Ronaldo ile görüştü ve sarı lacivertli ekibe gelmesi için ikna etti. Haberde ücrete dair son pürüzlerin konuşulduğu yazılmıştı. Ancak sarı lacivertli ekibin böyle bir girişimde olmadığı ifade edilmişti.\n\nEfsane oyuncunun Fenerbahçe’ye transfer ihtimali spor kamuoyunu heyecanlandırırken kısa sürede 154 binin üzerinde tweet atıldı. Sarı lacivertli kulüp ise iddiaları net şekilde reddetmişti.\n\n(Hürriyet)",
    "\"YAŞ MEYVE SEBZE SEKTÖRÜ SUUDİ ARABİSTAN PAZARINDA YÜKSELİYOR\"": "Akdeniz Yaş Meyve Sebze İhracatçıları Birliği Yönetim Kurulu Başkanı Ferhat Gürüz, ağustos ayında 155 milyon dolarlık ihracata imza atan sektörün Suudi Arabistan pazarında 6 bin 557 katı aşan oranda dış satım artışı elde ettiğini açıkladı. Başkan Ferhat Gürüz, “Ağustos ayında Suudi Arabistan’a 5,3 milyon dolarlık ihracat gerçekleştirdik. 2022 yılının ilk 7 ayında toplamda 1,1 milyon dolarlık ihracat değerine ulaştığımız Suudi Arabistan pazarında ikili ilişkilerimizin normalleşmesiyle ağustos ayında çok güçlü bir ivme yakaladık. Sektörümüz için önemli bir ihracat kapısı olan Suudi Arabistan’da dört yıl öncesine kadar elde ettiğimiz yıllık 90 milyon dolar düzeyindeki rakamların üzerine çıkmayı hedefliyoruz.” dedi.\n\nSektör ihracatına Akdeniz’in desteği yüzde 41\n\nAkdeniz Yaş Meyve Sebze İhracatçıları Birliği Başkan Ferhat Gürüz, ağustos ayında 270 bin 940 ton ürünü uluslararası piyasada değerlendiren yaş meyve ve sebze sektörünün bir yandan küresel arenada Türkiye markasını güçlendirmek için pestisit kalıntısı, yasaklı ve ruhsatsız zirai ilaç kullanımı ile mücadele ederken diğer yandan pazar çeşitliliğini artırmaya yönelik büyük gayret gösterdiğini vurguladı. Başkan Ferhat Gürüz, “Geçen yıl ağustos ayında 147,7 milyon dolarlık ihracat değerine ulaşan sektörümüz, 2022 Ağustos’unda bu rakamı 155 milyon dolara taşıdı. Söz konusu dönemde geçen yılın aynı dönemine göre yüzde 5 oranında artış sağlayan sektörümüzün bu performansına Akdeniz Yaş Meyve Sebze İhracatçıları Birliği olarak yüzde 41 oranında destek verdik. Ağustos ayında bölge ihracatımız yüzde 34 artışla 63 milyon dolar düzeyinde gerçekleşti.” diye konuştu.\n\n“Suudi Arabistan ile normalleşme süreci ihracatımıza da olumlu yansıdı”\n\nTürkiye’nin ağustos ayındaki yaş meyve ve sebze ihracatını ülkelere göre değerlendiren Başkan Ferhat Gürüz şunları söyledi: “Yılın sekizinci ayında en fazla ihracat yaptığımız ülkeler listesinde ilk sırada yüzde 50 artış ve 62 milyon dolar değer ile Rusya yer aldı. Bu ülkeyi 17,7 milyon dolar değer ile Almanya ve 10 milyon dolar değer ile Ukrayna takip etti. Ağustos ayında ihracat hacminde en güçlü artışları yakaladığımız ülkelere baktığımızda Suudi Arabistan dikkat çekti. 2018 yılında 91 milyon dolar düzeyinde yaş meyve ve sebze ihraç ettiğimiz Suudi Arabistan pazarında ticaretimiz son yıllarda 31,8 milyon dolara kadar gerilemiş, 2021 yılında durma noktasına gelmişti. 2022 yılının ilk 7 ayında toplamda 1,1 milyon dolarlık ihracat değerine ulaştığımız Suudi Arabistan’a ağustos ayında 5 milyon 328 bin dolarlık ihracat gerçekleştirdik. Türkiye ile Suudi Arabistan arasında yılbaşından beri pozitif seyreden siyasi ilişkiler, son aylarda üst düzeyde yapılan karşılıklı ziyaretlerle normalleşme sürecine girdi. İki ülke ilişkilerinde yeni bir dönemin kapısının aralanması, yaş meyve sebze sektörümüzün ihracat rakamlarına pozitif yansımaya başladı. Türk yaş meyve sebze sektörü için önemli bir pazar olan Suudi Arabistan’da ihracatçı firmalarımızın önceki yıllarda elde ettiği kazanımlarının kısa zamanda geri geleceğini ümit ediyoruz.”\n\n\n\n“Ağustos ayında ihracat hacminde en yüksek artışı karpuzda elde ettik”\n\nTürk yaş meyve ve sebze sektörünün ağustos ayında 124,7 milyon dolarlık meyve, 26,8 milyon dolarlık sebze ihraç ettiğini ifade eden Başkan Ferhat Gürüz, bu dönemde en çok ihraç edilen ürünler listesinde şeftali, üzüm ve incirin öne çıktığını söyledi. Başkan Ferhat Gürüz, “Ağustos ayında en çok ihraç ettiğimiz ürün, yüzde 74 artış ve 45,3 milyon dolar diğer ile şeftali oldu. 31,7 milyon dolar değer ile üzüm ikinci sırada, 20,3 milyon dolar değer ile incir üçüncü sırada geldi. Bu üç meyve, sektör ihracatımızın yüzde 62’sini oluşturdu. Ağustos ayında ihracat hacminde en yüksek artışı karpuz, kayısı ve çayda yakaladık. Karpuzda yüzde 3 bin 472 artışla 9,9 milyon dolarlık, kayısıda yüzde 899 artışla 5,2 milyon dolarlık, çayda yüzde 166 artışla 2 milyon dolarlık döviz geliri elde ettik.” dedi.\n\nBaşkan Ferhat Gürüz, yaş meyve ve sebze sektörünün 2022 yılı Ocak-Ağustos ayları arasındaki toplam ihracatının 1,77 milyar dolar düzeyine ulaştığını, bu dönemde Akdeniz Yaş Meyve Sebze İhracatçıları Birliği’nin 785,2 milyon dolar değer ile yüzde 44 paya sahip olduğunu bildirdi.\n\n(vş)",
    "Suudi Arabistan'ın konuştuğu iddia: Huzur bulmak için 43 yılda 53 kez evlendi": "Suudi Arabistan'ın konuştuğu iddia: Huzur bulmak için 43 yılda 53 kez evlendi\n\nArap basınının gündemine, 43 yıl içerisinde farklı kadınlarla 53 kez evlilik yaptığını iddia eden 63 yaşındaki bir Suudi adam oturdu. Haberlere göre Suudi adamın amacı, 'huzur ve istikrar bulmak'.\n\nHaber devam ediyor\n\nHaber devam ediyor\n\nBirleşik Arap Emirlikleri (BAE) merkezli Gulf News haber sitesinin aktardığına göre Suudi Arabistanlı Abu Abdullah, son 43 yılda 53 kez dünya evine girdi.\n\nEvliliklerini farklı kadınlarla yapan 63 yaşındaki adam, 'yüzyılın çok eşlisi' olarak tanınmaya başladı.\n\nAbdullah 53 kez evlenmesinin 'kişisel zevk için olmadığını, huzur ve istikrar bulabilmeyi amaçladığını' söyledi.\n\nSuudi kanalı MBC'ye konuşan Abdullah, ilk kez evlendiğinde bir daha evlenme fikrine sahip olmadığını belirterek, \"Çünkü rahat hissediyordum ve çocuklarım vardı. Ancak daha sonra bazı sorunlar ortaya çıktı ve tekrar evlenmeye karar verdiğimde 23 yaşındaydım. Bu kararımı eşimle de paylaştım\" dedi.\n\nEN KISA EVLİLİĞİ 1 GÜN SÜRMÜŞ\n\nEvliliğindeki sorunların birinci ve ikinci eşleriyle yaşadığı bir kavga üzerine başladığını belirten Abdullah, bu durumun kendisini üçüncü ve dördüncü evliliklerini yapmaya zorladığını dile getirdi. Birinci, ikinci ve üçüncü eşleriyle boşandığını kaydeden Abdullah'ın en kısa süren evliliği ise yalnızca bir gece sürmüş.\n\nŞu anda bir kadınla evli olduğunu ve bir daha evlenmeyi düşünmediğini söyleyen Suudi adam, şöyle konuştu:\n\n\"Uzun bir süre dahilinde 53 kadınla evlendim. İlk evlendiğimde 20 yaşındaydım ve eşim benden 6 yaş büyüktü. Dünyadaki her adam bir kadınla evlenip sonsuza dek onunla olmak ister. İstikrarı genç bir kadınla bulmak mümkün değil, bu ancak yaşlı bir kadınla mümkün.\"\n\nEski eşlerinin büyük bir kısmının Suudi kadınlar olduğunu belirten Abdullah, yurtdışı ziyaretleri sırasında yabancı kadınlarla da evlendiğini sözlerine ekledi.",
    "AB’den Suudi Arabistan’a üst düzey ziyaret": "AB’den Suudi Arabistan’a üst düzey ziyaret\n\nAvrupa Birliği (AB) Konseyi Başkanı Charles Michel, Suudi Arabistan'ı ziyaret ederek Veliaht Prens Muhammed bin Selman ile bir araya geldi.\n\nYazıları büyüt\n\nYazıları küçült\n\nStandart boyut\n\nÜst düzey bir AB yetkilisinin verdiği bilgiye göre, Michel, Suudi Arabistan’ı ziyaret eden ilk AB Konseyi Başkanı oldu.\n\nMichel ile Prens bin Selman’ın görüşmesinde, enerji güvenliği, ticaret, yatırımlar, iklim değişikliği, güvenlik ve insan hakları gibi başlıklarda birçok konu ele alındı.\n\nGörüşmede, Ukrayna, İran nükleer anlaşması, Irak, Yemen, Suriye, Lübnan ve terörle mücadele gibi küresel barış ve güvenliğe ilişkin ortak çıkarlar konusunda güçlü bir siyasi diyalog geliştirilmesinin önemi vurgulandı.\n\nMichel’in insan hakları konusunu gündeme getirdiği, temel haklara saygı gösterilmesinin AB için önem taşıdığı ve AB’nin DNA’sı anlamına geldiği değerlendirmesini yaptığı belirtildi.\n\nAB Konseyi Başkanı Michel, Körfez ülkeleriyle ilişkileri geliştirmek üzere bölge turunda bulunuyor. (AA)\n\nİlginizi Çekebilir ABD, Suudi Arabistan'da askeri teknoloji deneme üssü kurmayı planlıyor",
    "Fatih Altaylı: Maliye Bakanımız Suudi Arabistan’a gitmiş bile, şu yokluğun gözü kör olsun": "HaberTürk yazarı Fatih Altaylı, \"Türkiye’nin Suudilerin bayramını boşu boşuna kutlamadığını biliyoruz. Baksanıza hemen arkasından Maliye Bakanımız Suudi Arabistan’a gitmiş bile. Şu yokluğun gözü kör olsun.\" düşüncesini dile getirdi.\n\nAltaylı yazısında, \"Türkiye, Suudi Arabistan’ın Ulusal Bayramı’nı kutlayınca sosyal medyada epey bir tepki oldu. 'Onlar bizimkini kutluyor mu ki, biz onların bayramını kutluyoruz” derken bir bölümü de “Ecdadımız Osmanlı’ya karşı İngilizlerle elele isyan edip, Türk askerini katlederek elde ettikleri bağımsızlığı mı kutluyorsunuz' dedi. İktidarımızın yıllardır 'Katil' ilan ettiği Suudi rejimi ile birdenbire aşırı samimi olmasının midemde yarattığı rahatsızlık ve bunların yani Suudilerin Türkiye’nin değerlerini hiçe sayan tavırlarındaki edepsizlik bir yana, sosyal medyadaki eleştiriler doğru bir temele dayanmıyor. Öncelikle Suudiler Türkiye’nin kuruluş günü olan 29 Ekim’i genelde bir mesajla kutluyorlar.Hatta arada 30 Ağustos’u bile kutlamışlıkları oluyor. Şimdiki yönetici Muhammed bin Selman’ın babası Selman bin Abdülaziz’in 29 Ekim ve 30 Ağustoslarda kutlama mesajları yolladığını biliyorum. Bunun yanı sıra Türkiye’nin kutladığı bayram, Suudilerin Osmanlı’yı İngilizlere el ele yenerek ülkeden yolladığı günün kutlaması değil. Bu kutlama Suud ailesinin, Haşimi ailesini yenerek Arabistan’ın tamamı ele geçirdiği ve Suud Hanedanının kurduğu günün kutlaması.\" ifadesini kullandı.\n\nAltaylı şunları kaydetti:\n\n\"Abdulaziz’in, Şerif Hüseyin’i yenerek tüm Arabistan’ı tek çatı altında toplamasının bayramı. Ama Şerif Hüseyin için de çok üzülmeyin. Onlar da şimdi Ürdün’ün kraliyet ailesi. Ayrıca da Türkiye’nin Suudilerin bayramını boşu boşuna kutlamadığını biliyoruz. Baksanıza hemen arkasından Maliye Bakanımız Suudi Arabistan’a gitmiş bile. Şu yokluğun gözü kör olsun.\"",
    "Suudi Arabistan ile ABD’den ortak askeri tatbikat": "Suudi Arabistan Savunma Bakanlığı'ndan yapılan açıklamada, Suudi Arabistan'ın ev sahipliğinde Suudi Arabistan ve ABD Deniz Kuvvetleri arasında \"Büyük Öfke\" isimli tatbikatın sona erdiği kaydedildi.\n\nBakanlıktan yapılan bir diğer açıklamada ise iki ülke arasında hava tatbikatının başladığı ve tatbikatın, \"bölgede güvenlik ve istikrarın korunması için ortak eylem kapasitesini yükseltmeyi\" amaçladığı ifade edildi.\n\nKral Faysal Hava Üssü'nde gerçekleştirilen tatbikatın sona ereceği tarih ve detaylara ilişkin bilgi verilmedi.\n\nSuudi Arabistan ile ABD arasındaki ortak deniz tatbikatının, ülkenin Kızıldeniz kıyısındaki Yenbu kentinde 13 Ağustos'ta başladığı bildirilmişti.\n\nTatbikatın iki taraf arasında operasyonel ve lojistik deneyim alışverişi ile ortak askeri planların uygulanmasında pratik kazanma amacını taşıdığı belirtilmişti.\n\nSuudi Arabistan ile ABD, 2021 Ekim ayında da \"seyrüsefer özgürlüğünü garanti altına almak\" amacıyla 10 günlük ortak deniz tatbikatı yaptığını duyurmuştu.",
    "Rusya ile Ukrayna arasında Türkiye ve Suudi Arabistan arabuluculuğunda esir takası yapıldı": "Türkiye ve Suudi Arabistan'ın arabulucluğu ile Ukrayna ve Rusya arasında esir takası yapıldı. Anlaşma kapsamında Rusya, Azak Taburu komutanları ve 10 yabancı ülke vatandaşı ile birlikte toplam 215 esiri serbest bıraktı. Ukrayna ise Rusya yanlısı siyasi lider Viktor Medvedçuk ile birlikte 55 kişiyi iade etti.\n\nRusya ve Ukrayna arasında uzun süredir devam eden esir takası görüşmeleri, Türkiye ve Suudi Arabistan'ın arabulucluğunda sonuca ulaştı. Taraflardan yapılan açıklamalarda esir değişiminin gerçekleştiği belirtildi. Suudi Arabistan, arabulucuğunda serbest bırakılan 5'i İngiliz toplam 10 yabancı savaşçı, Rusya'dan uçakla Riyad'a götürüldü.\n\nSuudi Arabistan Dışişleri Bakanlığı, Veliaht Prens Muhammed bin Selman'ın ara buluculuk ettiği Rusya ile Ukrayna arasındaki esir değişiminde 10 kişinin serbest bırakıldığını duyurdu.\n\nEsirlerin Fas, ABD, İngiltere, İsveç ve Hırvatistan vatandaşları olduğu ifade edilen açıklamada, Suudi Arabistan'daki ilgili makamların, esirleri Rusya'dan Suudi Arabistan'a naklettiği ve kendi ülkelerine dönüş işlemlerini kolaylaştırmaya çalıştığı bilgisi verildi.\n\nAzak Tabur komutanları Türkiye'de kalacak\n\nRus ve Ukraynalı taraflar arasındaki büyük esir değişimi ise Ukrayna’nın kuzeyinde Çernihiv kentinde yapıldı. Rus tarafının teslim ettiği askerler arasında Mariupol kuşatmasında günlerce Moskova güçlerine direnen ve Nazi yanlısı olmakla suçlanan Azak Taburu komutanları da yer aldı.\n\nÇelik fabrikasında Moskova güçlerine karşı büyük direniş sergileyen Azak Taburu komutanlarının savaş bitene kadar Türkiye'de kalacakları kaydedildi. Diğer esirler ise Ukrayna'da ailelerine dönebilecekler.\n\nZelenskiy'den Erdoğan'a teşekkür\n\nUkrayna Devlet Başkanı Vladimir Zelenskiy, Türkiye’nin arabuluculuğuyla Rusya ile yapılan esir takası sonrası ülkeye iade edilen 215 Ukraynalı için Cumhurbaşkanı Recep Tayyip Erdoğan’a teşekkür etti.\n\nZelenskiy, takas işlemiyle ülkeye iade edilen Ukrayna’nın Azov taburunun komutanlarıyla video konferans yöntemiyle görüştü.\n\n\"Rus esaretinden kurtulan\" komutanları tebrik eden Zelenskiy, “Uzun zaman sadece telefonda seslerinizi duyduktan sonra yüzlerinizi görmek beni sevindirdi. Ülkemiz için yaptıklarınızdan son derece gururluyuz.” dedi.\n\nTakasla geri alınan taburun 5 üyesinin güvenlik amaçlı Türkiye’de bulunduğunu kaydeden Zelenskiy, “Cumhurbaşkanı Erdoğan ile konuştum. Azak’ın 5 komutanı, Erdoğan’ın özel kontrolü altında Türkiye’de güvende tutulacak. Bunlar Sergey Volınski, Svyatoslav Palamar, Denis Prokopenko, Oleg Homenko, Denis Şlega. Bir daha Cumhurbaşkanı Erdoğan’a minnettarım.” ifadesini kullandı.\n\nUkrayna Devlet Başkanlığı Ofis Başkanı Andriy Yermak da söz konusu takasla alınan 215 kişinin arasında 108 Azov taburu savaşçısının olduğunu söyledi.\n\nErdoğan'dan Putin ve Zelenskiy'e teşekkür\n\nSavaşın başladığı 24 Şubat'tan bu yana yapılan en büyük esir takası, uzun süren görüşmelerin ardından geldi. Cumhurbaşkanı Recep Tayyip Erdoğan, Türkiye'nin arabuluculuğunda gerçekleşen esir mübadelesinin savaşın sonlandırılması yolunda önemli bir adım olduğunu söyledi.\n\nRusya ve Ukrayna arasında barışın tesisine yönelik çabalarının devam ettiğini kaydeden Erdoğan, esir mübadelesine imkan verdikleri için Rusya Devlet Başkanı Putin ve Ukrayna Devlet Başkanı Zelenskiy'e teşekkür etti.",
    "Suudi Arabistan'da uyuşturucu kaçakçılığından 146 kişi yakalandı": "Suudi Arabistan resmi haber ajansı SPA'nın haberine göre, Sınır Muhafaza Genel Müdürlüğü Resmi Sözcüsü Albay Misfir el-Karini, Necran, Cazan, Asir ve Tebuk bölgelerindeki devriye birliklerinin toplam 146 uyuşturucu kaçakçısını ele geçirdiğini duyurdu.\n\nDüzenlenen operasyonlarda 48 ton 613 kilogram uyuşturucu gat maddesi, 519 kilogram esrar ve 634 bin adet amfetamin uyuşturucu hapa el konulduğunu belirten Karini, yakalanan uyuşturucu kaçakçılarının toplam 146 kişi olduğunu, bunlardan 19'unun Suudi Arabistan vatandaşı diğerlerinin ise Yemen, Etiyopya, Somali, Irak, Mısır ve Pakistanlılardan oluştuğunu kaydetti.\n\nYakalanan sanıkların ve ele geçirilen uyuşturucu maddelerin ilgili makamlara teslim edildiğini ve haklarında işlem başlatıldığını ifade eden Karini, operasyonların ne zaman gerçekleştirildiğine ilişkin bilgi paylaşmadı.",
    "BM Yemen Özel Temsilcisi ateşkesin uzatılması için temaslarda bulundu": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Suudi Arabistan'dan çelik hamlesi": "Suudi Arabistan, 35 milyar riyal maliyetle üç demir-çelik tesisi inşa etmeyi planladığını açıkladı.\n\nSuudi Sanayi Bakanı Bandar Bin İbrahim Al Khorayef, Saudi International Iron and Steel Conference’te yaptığı açılış konuşmasında yaptığı açıklamada konuyla ilgili yerel ve uluslararası yatırımcılarla görüştüklerini bildirdi.\n\nSuudi Bakan, Suudi Haber Ajansı SPA haberine göre “tesislerin tamamının üretim kapasitesinin yaklaşık 6,2 milyon ton olmasının ve toplam değerlerinin 35 milyar riyal olmasının” beklendiğini belirtti.\n\nProjelerden biri yıllık 1,2 milyon ton kapasiteli entegre demir levha üretim kompleksi inşaası. Tesis gemi inşa, petrol boru hattı ve platformları ve petrol depolarına yönelik üretime odaklanacak. Diğer bir proje ise bakanın yaptığı açıklamalara göre şu anda uluslararası yatırımcılarla müzakeresi süren entegre demir plaka üretim tesisi.\n\nHabere göre, tesisin 4 milyon ton sıcak haddeli demir ve 1 milyon ton soğuk haddeli demir kapasitesi olacak. Ayrıca 200 bin ton kalaylı demir ve diğer ürünler üretilecek. Bu tesisin otomotiv, gıda ambalak, ev aletleri, su iletimi yapan boru sektörlerine hizmet etmesi bekleniyor.\n\nAyrıca petrol ve doğalgaz sektörünün kaynaksız demir boru ihtiyaçlarına yönelik yıllık 1 milyon ton yuvarlak demir kapasiteli üçüncü bir tesis kurulacak.",
    "Suudi Arabistan Veliaht Prensi Muhammed bin Selman, Kraliçe II. Elizabeth'in cenazesine katılmayacak": "Suudi Arabistan Veliaht Prensi Muhammed bin Selman, Kraliçe II. Elizabeth'in cenazesine katılmayacak\n\nİngiltere Dışişleri Bakanlığından bir kaynağa dayandırılan haberlerde, Suudi Arabistan Veliaht Prensi Muhammed bin Selman’ın İngiltere Kraliçesi II. Elizabeth için yarın yapılacak olan cenaze törenine katılmayacağı ifade edildi.\n\nHaber devam ediyor\n\nHaber devam ediyor\n\nİngiltere'nin en uzun süre tahtta kalan hükümdarı Kraliçe II. Elizabeth'in 8 Eylül’de 96 yaşında hayatını kaybetmesinin ardından yarın düzenlenecek olan cenaze töreni için aralarında ABD Başkanı Joe Biden’ın da bulunduğu dünyanın dört bir yanından liderler İngiltere’ye gelmeye devam ediyor. Tartışmalı isimler arasında yer alan Suudi Arabistan Veliaht Prensi Muhammed bin Selman’ın ise Kraliçesi II. Elizabeth için yarın yapılacak olan cenaze törenine katılmayacağı ifade edildi.\n\nİngiltere Dışişleri Bakanlığından bir kaynağa dayandırılan haberlerde, Selman’ın yerine Suudi Arabistan’ı temsilen 2018’den bu yanan kabinede yer alan Prens Turki bin Muhammed el Suud’un katılacağı aktarılarak, değişikliğin Suudi Arabistan tarafından yapıldığı belirtildi.\n\nSuudi gazeteci Cemal Kaşıkçı'nın 2018 yılında öldürülmesi nedeniyle Selman, cenaze törenine katılıp katılmayacağı merak edilen tartışmalı isimler arasında yer alıyordu.",
    "Cristiano Ronaldo için flaş Suudi Arabistan iddiası! 243 milyon euro...": "Cristiano Ronaldo, Manchester United'dan ayrılmayı kafasına koydu. Ronaldo'ya Suudi Arabistan'dan yıllık 243 milyon Euro'luk transfer teklifi geldi. Bu teklifi öncelikle reddeden Ronaldo, Avrupa'nın diğer kulüplerine haber yolladı. İstediği teklifi Avrupa'da bulamayan yıldız oyuncu rotasını Suudi Arabistan'a kırdı.\n\n243 MİLYON EURO TEKLİF\n\nRonaldo için Al-Hilal ve Al-Nassr'ın şartları zorladığı iddia edilmişti. Suudi Arabistan'dan yıllık 243 milyon Euro gibi bir ücret kazanacağı teklifi düşünmeye başlayan Ronaldo'nun devre arasında Arabistan'a gitmesine kesin gözüyle bakılıyor denilmişti. Ronaldo'nun Arabistan'dan gelen teklifi elinin tersiyle ettiği aktarılmış ve kariyerine Avrupa'da devam edeceği iddia edilmişti. Ronaldo kararını değiştirdi.\n\nPARAYI KABUL ETME KARARI ALDI\n\nRonaldo, Avrupa'nın dev kulüpleriyle yaptığı ön görüşmede sonuç alamadı. Bu olayın ardından Suudi Arabistan'dan gelen teklifi kabul etme kararı aldı. Ronaldo'nun devre arasında transfer olmasına artık kesin gözüyle bakılıyor.",
    "Suudi Arabistan'da Kısıtlamalar Kaldırıldı: 18 Suudi Tasarımcı Riyad'da İlk Defa Defile Düzenledi": "Suudi tasarımcılar Riyad'da bir araya geldiler. 18 tasarımcının yer aldığı Jimmy Fashion Show ile birlikte ilk kez moda defilesi düzenlenmiş oldu.",
    "Suudi Arabistan’dan BM Medeniyetler İttifakı Ofisi'ne 1 milyon dolarlık destek": "Suudi Arabistan yönetimi, Birleşmiş Milletler Medeniyetler İttifakı Ofisi'ne, çalışma planı, faaliyetleri ve programlarını desteklemek için 1 milyon dolar yardım yaptı. Örgütün Riyad’daki Daimi Temsilcisi Abdulaziz el-Vâsıl yardım çekini, Medeniyetler İttifakı Yüksek Temsilcisi Miguel Moratinos'a teslim etti.\n\nAbdulaziz el-Vâsıl, Suudi Arabistan'ın Ofis’in oynadığı önemli role, barış ve hoşgörü kültürünü yayma ve çok taraflı diplomasinin rolünü geliştirme çabalarına yönelik takdirlerini dile getirdi. Ayrıca Vâsıl, söz konusu çabaların, dünyanın bir arada yaşama değerlerini oluşturmaya, iletişim köprüleri kurmaya ve barışı yaymaya şiddetle ihtiyaç duyduğu bir zamanda gösterildiğini vurguladı.\n\nMoratinos ise Suudi Arabistan'ın özellikle kapsamlı bir rönesans ve büyük sosyal ve kültürel dönüşümlere tanık olduğu bir zamanda, barışın temellerini atmada ve bir arada yaşama değerlerini oluşturmada oynadığı büyük rolü ve nefret ve şiddetin reddine yönelik tutumunu övdü.\n\nSuudi Arabistan'ın bugün Medeniyetler İttifakı'na sağladığı bu destek, ofis için taahhüt ettiği 3 milyon doların üçüncü taksiti.",
    "Suudi Arabistan, 5 Yemen'li vatandaşı terör listesine aldı": "02 Eylül 2022 Cuma, 12:44\n\nSuudi Arabistan resmi haber ajansı SPA'da yer alan Suudi Arabistan Devlet Güvenlik Başkanlığı açıklamasında, terörle mücadele ve terörü finanse etme çalışmaları kapsamında Yemen vatandaşı 5 kişinin Suudi Arabistan'daki mal varlıklarının dondurulduğu belirtildi.\n\nTerör listesine alınan Yemenlilerin Mansur Ahmed es-Saadi, Ahmed Ali el-Hamzi, Muhammed Abdülkerim el-Gamari, Zekeriya Abdullah Yahya ve Ahmed Ali el-Cevheri olduğu bildirildi.\n\nSöz konusu kişiler, \"İran silahlarını yasa dışı yollarla Yemen'e sokmak, Kızıldeniz'de uluslararası sulardaki kargoları hedef almak ve İran'da daha önce yoğun şekilde askeri alanda eğitim görmekle\" suçlandı.\n\nYemen'deki İran destekli Husiler, Eylül 2014'ten bu yana başkent Sana ve bazı bölgelerin denetimini elinde bulunduruyor.",
    "MotoGP, Suudi Arabistan'da yarışmak için ilk adımı attı!": "Haberi dinle\n\nAvrupa dışındaki varlığını arttırmak isteyen MotoGP'nin planı, FIM ve FIA işbirliğinde Suudi Arabistan'a bir pist inşa etmek ve Katar'dan sonra ikinci Orta Doğu yarışını düzenlemek. Pistin nereye inşa edileceği ise henüz belirsiz -ayrıca bu pistin, önümüzdeki yıllarda Formula 1 yarışına ev sahipliği yapması beklenen Riyad yakınlarındaki Qiddiya pisti olup olmadığı da tartışma konusu.\n\nSuudi Arabistan'daki ilk MotoGP yarışı için bir zaman çizelgesi verilmedi ancak plan, bölgedeki gelecek vadeden sürücülerin gelişimini teşvik etmek için bir genç yetenek programının kurulmasını da içeriyor. Road to MotoGP ismi verilen programın nihai amacı ise gelecekte Suudi Arabistan'dan bir MotoGP şampiyonu çıkarmak olacak.\n\nSaudi Motorsport Company, bir MotoGP yarışının, daha önce kendisini dört tekerlekli serilerle sınırlayan ülkenin geniş ölçekli yarış portföyünün iki tekerleğe genişlemesi anlamına geleceğini de sözlerine ekledi -ülke halihazırda Cidde'de Formula 1 yarışı, başkent Riyad'ın eteklerinde bir Formula E yarışı ve Dakar Rallisi'ni düzenliyor.\n\nKonuyla ilgili açıklama yapan Prens Khalid Bin Sultan Al Abdullah Al-Faisal, \"Bugün Dorna ile MotoGP'yi Suudi Arabistan'a getirme yönündeki ortak hedefimizi açıkça ortaya koyan bir mutabakat imzaladığımızı teyit etmekten heyecan duyuyoruz.\"\n\n\"Dünyanın en büyük motosiklet yarış serisini, dünya standartlarındaki motor sporları organizasyonları listemize eklemek son derece mantıklı.\n\n\"İki tekerlekli yarışların zirvesini Suudi Arabistan'a getirmek ve vatandaşlarımıza daha fazla fırsat sunmaya devam etme konusundaki ortak taahhüdümüzü yerine getirmek için Dorna ile birlikte çalışmayı dört gözle bekliyoruz.\"\n\nStart action Photo by: Dorna\n\nSonrasında söz alan Dorna Sports CEO'su Carmelo Ezpeleta, \"İki tekerlekli pist yarışlarının önde gelen şampiyonası olarak, MotoGP'nin Suudi Arabistan'da bir yarış düzenleyerek Orta Doğu'daki etkisini genişletme fırsatından ötürü heyecanlıyız\"\n\n\"Orta Doğu motor sporları için kilit bir pazar ve Suudi taraftarların %80'i ülkelerinde daha fazla yarış düzenlendiğini görmek istiyor. Geçtiğimiz birkaç yıl içinde Suudi Arabistan, büyük motor sporları organizasyonlarını en yüksek standartlarda düzenleyebileceğini kanıtladı.\"\n\n\"İki taraf arasında mutabakat imzalanması, daha fazlasını keşfetmeye yönelik ortak niyetimizi ortaya koymakta. Krallık'ta heyecan verici ve konuksever yeni bir ev bulacağımızdan eminiz ve bu ortak hedefe birlikte ulaşmak için Saudi Motorsport Company ile daha fazla işbirliği yapmayı dört gözle bekliyoruz.\" dedi.",
    "Suudi Arabistan'da Muhbirlik İçin Kullanılan Mobil Uygulama": "Bazı Suudi Arabistan vatandaşlarının, Google Play Store ve App Store’da bulunan Kollona Amn isimli bir uygulama aracılığıyla hükümet karşıtı aktivistleri ihbar ettiği ortaya çıktı. İhbar edilen insanların birkaçı gerçekten tutuklandı bile.\n\nÜlkemizdeki Cumhurbaşkanlığı İletişim Merkezini bilirsiniz, bir suçu ihbar etmek istediğiniz zaman suistimal etmemek kaydıyla burayı kullanabiliyorsunuz. Suudi Arabistan’da da benzer bir sistem ortaya çıkmış, ancak bu bir Google Play ve App Store uygulaması.\n\nEvet, Suudi Arabistan vatandaşları, bir Android ve iOS uygulamasını kullanarak başkalarını şikâyet edebiliyorlar. Hem de bu şikâyet ettikleri kişiler gerçekten de ceza alabiliyor. Aslında iyi bir amaca hizmet etmesi gereken bu uygulama, hem vatandaşlar hem de Suudi Arabistan yönetimleri tarafından suistimal ediliyor.\n\nUygulamadan hükümet karşıtı insanlar ihbar ediliyor\n\nKollona Amn isimli uygulamanın asıl amacı, Suudi Arabistan’daki tüm vatandaşların gerçekleşen bir acil durumu kolayca fotoğraflarla ihbar edebilmesini sağlamak. Yani gözünüzün önünde bir hırsızlık mı yapılıyor? Görsellerle ihbar edebiliyorsunuz. Bir araba kazası mı oldu? Anında sağlık birimlerini çağırabiliyorsunuz.\n\nAncak Suudi Arabistanlı bazı insanlar, bu uygulamayı suistimal etmeye başladılar ve uygulamada hükümet karşıtı vatandaşları ihbar etmeye başladılar. İşin garibi kolluk kuvvetleri bu ihbar edilen hükümet karşıtlarının birkaçını gerçekten tutukladı. Hatta geçtiğimiz ay bir Suudi akademisyen bu uygulamadan ihbar edildi, tutuklandı ve 30 yıl hapis cezasına çarptırıldı.\n\nNormalde Google ve Apple’ın bu tarz taciz ve ayrımcılığa teşvik eden uygulamalara karşı önemli poliçeleri bulunuyor. Ancak nedense Kollona Amn hâlâ ne Google Play Store’dan ne de App Store’dan kalkmış vaziyette değil. Siz ne düşünüyorsunuz? Düşüncelerinizi yorumlarda bizlerle paylaşmayı lütfen unutmayın.",
    "Suudi Arabistan’tan Metaverse’te Kutlama": "“Geçmişimizi geleceğimizle kaynaştırarak, Krallığın katlanmış tarihini onurlandırıyor, mirasımızı koruyor ve insanların yeni dijital alemde etkileşim kurması için gururla sergiliyoruz. Odak noktamız her zaman ortaklarımıza ve topluluğumuza değer katmak olmuştur ve bu eşsiz deneyim, başkalarının pazardaki heyecan verici yeni fırsatları keşfetmesinin yolunu açmaktadır. Krallığın 2030 Vizyonu için dönüştürücü bakış açısına uygun olarak The Bold Group, değişimi benimsiyor ve dijital alanda yeni ve gelişen teknolojilerin öncüsü olmaya çalışıyor”",
    "Anthony Nwakaeme'nin görüntüsü olay oldu! Suudi Arabistan'da herkes bunu konuşuyor...": "Anthony Nwakaeme, Suudi Arabistan'da gündem olmaya devam ediyor. Yeni takımıyla ilk maçına çıkan Anthony Nwakaeme'nin son derece kötü bir görüntü vermesi ülkede manşetleri süsledi.\n\n\n\nANTHONY NWAKAEME ARABİSTAN'DA GÜNDEME OTURDU\n\n\n\nSuudi Arabistan Ligi'ndeki ilk 2 haftada kadroya alınmayan Anthony Nwakaeme, bu hafta oynanan Al-Taawoun mücadelesine yedek kulübesinde başladı. Al-Fahya'nın maçı 1-0 önde götürdüğü sırada 81.dakikada oyuna dahil olan Anthony Nwakaeme, son derece kötü bir görüntü verdi. Fiziksel açıdan iyi görünmeyen deneyimli isim, Suudi Arabistan'da gündeme oturdu.\n\nSAHAYA GİRDİ, TAKIM OYUNDAN DÜŞTÜ\n\nAnthony Nwakaeme'nin oyuna girişiyle adeta maçtan düşen Al-Fahya, 90+2'de yediği golle sahadan 1 puanla ayrılmak zorunda kaldı. Nwakaeme'nin takımı ligde henüz galibiyetle tanışamazken, 3 haftada sadece 1 puan alabildi.\n\nİLK MAÇINDA HÜSRAN\n\nAnthony Nwakaeme'nin hali ülke basınında geniş yankı bulurken, oyuncunun hazır hale gelebilmesi için oldukça uzun bir zamana ihtiyacı olduğu vurgulandı. Nwakaeme'nin gelecek hafta oynanacak olan Abha maçına da ilk 11'de başlaması beklenmiyor.\n\nANTHONY NWAKAEME'NİN MAAŞI...\n\n\n\nAnthony Nwakaeme 25 Ağustos tarihinde Al-Fahya ile 2 yıllık sözleşme imzalamıştı. Suudi Arabistan ekibinin deneyimli futbolcuya yıllık 4,5 milyon euro maaş verdiği iddia edilmişti.",
    "Mısır'dan Suudi Arabistan çıkışı: Kahire-Riyad ilişkileri Arap bölgesinde istikrarın direğidir": "05 Eylül 2022 Pazartesi, 09:41\n\nMısır Cumhurbaşkanı Abdulfettah es-Sisi, resmi temasları kapsamında başkent Kahire’ye gelen Suudi Arabistan Dışişleri Bakanı Faysal bin Ferhan’ı İttihadiye Sarayı’ndaki makamında kabul etti.\n\nAbdulfettah es-Sisi, Mısır-Suudi Arabistan ilişkilerinin stratejik bir öneme sahip olduğunu ifade ederek, \"Arap ülkelerinin içinden geçtiği hassas koşullar ve karşı karşıya oldukları çeşitli zorluklar ışığında, Mısır-Suudi Arabistan ilişkileri Arap bölgesinde istikrarın direğidir\" ifadelerini kullandı.\n\nFaysal bin Ferhan da Mısır-Suudi Arabistan ilişkilerinin derinliğini vurgulayarak, ülkesinin Mısır ile çeşitli alanlarda stratejik iş birliğini geliştirme, uluslararası ve bölgesel meselelerde de mevcut koordinasyonun sürdürülmesi arzusunda olduğunu söyledi.\n\nSuudi Arabistan Kralı Selman bin Abdülaziz Al Suud’un Dışişleri Bakanı Faysal bin Ferhan aracılığıyla Cumhurbaşkanı Sisi’ye \"iki ülke arasındaki tarihi bağlar ve bunları geliştirmenin yollarına ilişkin\" sözlü bir mesaj gönderdiği bildirildi.\n\nKral Selman’ın mesajında, Arap ülkelerinde ilerleme, refah ve kalkınmaya yönelik ortak Arap eylem sürecinin geliştirilmesi ve Arap dayanışmasının kapsamlı bir şekilde güçlendirmesine yönelik ilgi ve arzusunu dile getirdiği kaydedildi.",
    "Wizz Air Suudi Arabistan'a Çıkarma Yapacak": "Wizz Air, Avrupa'nın 20 havalimanından Suudi Arabistan'a uçuş başlatıyor.\n\nGeçtiğimiz günlerde Birleşik Arap Emirlikleri ile Rusya arasında uçuş başlatacağını duyuran, sonrasında kararından vazgeçen Macaristan merkezli Wizz Air, şimdi de Suudi Arabistan'a odaklanıyor.\n\nGelen bilgilere göre Wizz Air başta Bükreş, Budapeşte, Katanya, Larnaka, Milano, Napoli, Roma, Sofya, Tiran, Venedik ve Viyana olmak üzere Avrupa'daki 20 havalimanından Suudi Arabistan'ın Riyad, Cidde ve Dammam kentlerine uçuş başlatma kararı aldı.\n\nTurizmgüncel'de yer alan habere göre; Wizz Air CEO'su Jozsef Varadi, Suudi Arabistan'u uzun vadeli bir stratejik pazar olarak gördüklerini söyledi. Suudi Arabistan Yatırım Bakanlığı ile bir protokol imzalayan Wizz Air, bu ülkeye 1 milyon ek yolcu götürmeyi hedefliyor.",
    "*ALMANYA HÜKÜMET SÖZCÜSÜ: BAŞBAKAN SCHOLZ'UN SUUDİ ARABİSTAN ZİYARETİNDE İRAN NÜKLEER ANLAŞMASI DA ELE ALINACAK [FNC-NEWS]": ""
}