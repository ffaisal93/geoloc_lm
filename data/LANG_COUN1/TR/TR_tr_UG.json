{
    "Uganda'da Ebola'dan ölenlerin sayısı 21'e çıktı": "Sağlık Bakanlığı Sözcüsü Emmanuel Ainebyoona, Uganda'da Ebola'dan ölenlerin sayısında artış kaydedildiğini açıkladı.\n\nAinebyoona, Ebola nedeniyle şimdiye kadar 21 kişinin hayatını kaybettiğini, vaka sayısının ise 34'e yükseldiğini belirtti.\n\nBaşkent Kampla'da henüz bir vaka kaydedilmedi; son vakalar Kassanda ve Kyegegwa bölgelerinde tespit edildi.\n\nÜlkede 19 Eylül'de 24 yaşındaki bir kişide, nadir görülen ve Sudan varyantı olduğu belirtilen Ebola virüsü tespit edilmişti.\n\nVirüsün yayılım merkezinin, Kongo Demokratik Cumhuriyeti'nden (KDC) Kampala'ya giden otoyol üzerinde bulunan Mubende bölgesi olduğu açıklanmıştı.\n\n2012 yılında 17 kişi ölmüştü\n\nUganda'da 2000'lerin başında yüzlerce kişinin ölmesine yol açan virüs, son olarak 2012'de 17 kişinin hayatını kaybetmesine neden olmuştu.\n\nBir tür kanamalı ateşe yol açan Ebola, ilk kez 1976'da Sudan'ın Nzara ve Kongo Demokratik Cumhuriyeti'nin (KDC) Yambuku kentlerinde eş zamanlı salgınlarla ortaya çıkmıştı. KDC'deki salgın, Ebola Nehri yakınında bir köyde başladığı için hastalığa bu nehrin ismi verilmişti.\n\nEbola, Aralık 2013'te Batı Afrika'da yayılmıştı. Gine, Liberya ve Sierra Leone'de 2014-2017 yıllarında görülen salgında 30 bin kişiye virüs bulaşmış, hastaların 11 binden fazlası ölmüştü.",
    "Uganda'dan Putin'e destek: Rusya'ya saldırı, Afrika'ya saldırıdır!": "26 Eylül 2022 Pazartesi, 17:13\n\nUganda Devlet Başkanı Yoweri Museveni'nin oğlu ve Uganda Kara Kuvvetleri Komutanı Muhoozi Kainerugaba, Twitter hesabından yaptığı bir paylaşımda Rusya Devlet Başkanı Vladimir Putin'e bir mesaj gönderdi.\n\nMuhoozi Kainerugaba, Twitter hesabından Putin'in resmini paylaşarak, \"Rusya'ya yapılacak bir saldırının, Afrika'ya yapılmış sayılacağını\" söyledi.\n\nKainerugaba, \"Başkan Putin'in, nükleer savaş tehdidinde bulunmasına gerek yok. Onu duyuyoruz. Rusya'ya saldırı, Afrika'ya saldırıdır!\" dedi.\n\nKainerugaba, Rusya'nın Ukrayna'yı işgalini destekleyen isimler arasındaydı.",
    "Uganda, AP'nin itirazlarına rağmen petrol boru hattı projesine devam edecek": "Museveni, Uganda'dan Tanzanya'ya uzanan petrol boru hattı projesine yönelik AP'nin itirazlarına cevap verdi.\n\nAP'nin projenin çevre ve iklimi olumsuz etkileyeceği gerekçesiyle hak ihlaline neden olacağına dair açıklamalarına itiraz eden Museveni, boru hattı projesinin devam edeceğini aktardı.\n\nProjeye bazı insan hakları savunucuları ve çevreciler de ekosistemi olumsuz etkileyeceği gerekçesiyle itiraz ediyor.\n\nAP, 15 Eylül'de, Uganda ile Tanzanya arasında inşa edilmesi planlanan petrol boru hattının \"insan hakları ihlali\" oluşturabileceğini açıklamıştı.\n\nUganda-Tanzanya petrol projesi\n\nFransız petrol şirketi Total ile Çin Ulusal Açık Deniz Petrol Şirketince (CNOOC) yürütülen 1445 kilometrelik boru hattı projesi Uganda’nın Albertine bölgesinden Tanzanya’nın Tanga Limanı'na uzanacak.\n\nUganda-Kongo Demokratik Cumhuriyeti sınırındaki Albert Gölü’nde bulunan rezervden günlük 200 bin varil petrol üretilmesi hedefleniyor.\n\nProjenin 2025'te tamamlanması ve 10 bin kişiye istihdam sağlaması bekleniyor.\n\nPetrol rezervinde Total yüzde 56, CNOOC yüzde 28, Uganda Ulusal Petrol Şirketi (UNOC) ise yüzde 15 paya sahip.\n\n2006'da keşfedilen rezervin çıkartılması altyapı yetersizlikleri sebebiyle defalarca ertelenmişti.",
    "Uganda, Kongo Demokratik Cumhuriyeti'ne savaş tazminatının ilk taksitini ödedi": "Uluslararası Ceza Mahkemesi tarafından Kongo Demokratik Cumhuriyeti'nin (KDC) Ituri bölgesini işgal ettiği ve silahlı gruplara destek olduğu gerekçesiyle hakkında savaş tazminatına hükmedilen Uganda, ilk taksit ödemesini gerçekleştirdi.\n\nNile Post'un haberine göre, KDC Sözcüsü Patrick Muyaya, 5 taksit halinde ödenecek tazminatın 65 milyon dolarının alındığını doğruladı.\n\nKDC, 1998 ile 2003 yılları arasındaki İkinci Kongo Savaşı'nda topraklarını işgal ettiği gerekçesiyle Uganda'dan 11 milyar dolar tazminat talep etmişti.\n\nİki ülke, 2015 yılına kadar yapılan müzakerelerde savaş tazminatına ilişkin meblağda anlaşamamıştı.\n\nUCM, Şubat 2022'de ölüm, yaralanmalar ve doğal kaynakların yağmalanmasından ötürü Uganda'yı 325 milyon dolar tazminat ödemeye mahkum etmişti.",
    "Uganda'da heyelan": "Afrika ülkesi Uganda’nın batısındaki Kasese'de şiddetli yağışlar sonucu toprak kayması meydana geldi. Uganda Kızılhaçı tarafından yapılan açıklamada, arama kurtarma çalışmaları sırasında çoğu kadın ve çocuklardan oluşan 15 kişinin cansız bedenine ulaşıldığı belirtildi.\n\nYaralanan 6 kişinin hastaneye kaldırıldığı ifade edilen açıklamada, gönüllülerin ve yerel yetkililerin de katıldığı arama kurtarma çalışmalarının sürdüğü aktarıldı. Şiddetli yağışların yol açtığı selde ise bazı evleri su bastığı kaydedildi.\n\nUganda’da geçtiğimiz ay başlayan şiddetli yağışlar bazı bölgelerde yıkıma neden oldu. Doğu Uganda'daki nehirlerin taşması sonucu en az 24 kişi öldü.",
    "Uganda’da 'Çare Eğitim Külliyesi' Düzenlenen Törenle Açıldı!": "Uganda Çare Eğitim Külliyesi, Yetimhane, İlköğretim Okulu, Cami-i Şerif, misafirhanesi, yemekhanesi ve medresesi düzenlenen törenle açıldı.\n\n10 dönüm arsa üzerinde inşa edilen külliyede bu yıl 30 hafızlık talebesi ve 130 ilköğretim talebesi eğitim alacak.\n\nAçılış töreninde konuşan Uganda Müftüsü Şeyh Shaban Mubajje, “Kardeşlerim ne olurdu şu son on beş-yirmi senedeki Türkiye elli sene önce olsaydı. Bugün İslam aleminin ve Afrika’nın çehresi bambaşka olurdu. Fakat bugün Uganda’nın en büyük eğitim komplekslerinden birisinin açılışı Uganda’nın ve Afrika’nın geleceği adına bizleri heyecanlandırıyor. İslam aleminin lideri vazifesinin başına geçmek için uyanıyor diyorum” dedi.\n\nKülliye açılışı sonrası değerlendirmede bulunan Uganda, Kampala, Buddo Çare Eğitim Külliyesi Dr. Mehmet Rıza Derindağ ise, “Himmetini millet bilenler için hizmette izzet, cihadda devlet, sehavette servet, gayrette meserret, ibadette saadet vardır. Biz böyle ulvi bir izzetin, külli bir devletin, tükenmez bir servetin, halis bir meserretin ve hakiki bir saadetin peşindeyiz, ne kadar bahtiyarız, ne kadar şükretmeliyiz. Şu son asr-ı Muhammediyi asr-ı nur ve sürur eyleyebilmek için Anadolu’nun feyzini, bereketini, nurunu, irfanını omuzlayıp İslam aleminin dertlerine derman sunmaya yaralarına Lokman olmaya çalışmak şükrü mucip bir ihsan değil midir! Bu vesile ile tekrar alem-i İslam’ın dertlerine derman sunmak fikrinde olan Çare’ye ve gönüllülerine binler teşekkür ediyoruz. Ve açılışta Dernek Başkanımız Mehmed Südlü Bey’in verdiği 2023 müjdeleriyle bitirelim; “Biz sadece vesileyiz. İyiliğe, hayra, ilme, güzelliğe vesileyiz. Bu güzelliklerin tüm İslam alemini kapsamasını ve insanlık için hayırlara vesile olmasını Cenab-ı Hak’tan niyaz eder sizlere tekrar hoş geldiniz der, böyle hayırlı müesseselerin açılması yolunda rabbimizin ve inayetini temenni ederim. İnşallah bu kurumun benzerini Çad, Kamerun ve Tanzanya’da da açacağımızın müjdesiyle sizleri selamlarım” ifadelerini kullandı.",
    "Konya bir telefonla Uganda'ya cami yaptırdı": "Konya bir telefonla Uganda'ya cami yaptırdı 2011 yılında ülkesi Uganda’dan Lise öğrenimini tamamlamak için Türkiye’ye gelen Musa Mukasa Konya'da Uluslararası İmam Hatip Lisesinde eğitim öğretimini tamamladıktan sonra buradan aldığı bilinçle fakir bırakılmış halkına hizmete başladı.\n\n2011 yılında ülkesi Uganda’dan Lise öğrenimini tamamlamak için Türkiye’ye gelen Musa Mukasa Konya'da Uluslararası İmam Hatip Lisesinde eğitim öğretimini tamamladıktan sonra buradan aldığı bilinçle fakir bırakılmış halkına hizmete başladı.\n\nLise öğrenimini Konya' da tamamlayan Musa Mukasa Uganda’ya dönerek halkına hizmet etmeye başladı. Musa Musaka, Türkiye’yi ve Konya’yı çok sevdiğini belirterek, “Türkiye çok güzel bir ülke lise eğitimimi Konya’da tamamladım öğretmenlerimden ve arkadaşlarımdan birçok şey öğrendim emeği geçen herkese teşekkür ediyorum. Şimdi Yaşadığım bölgeye bir cami kazandırmak için arkadaşlarım ve hayırseverler ile cami inşaatına başladık inşallah en kısa zamanda tamamlayacağız” dedi.\n\nCAMİ İNŞAATINA EN BÜYÜK DESTEK KONYA’DAN\n\nYaşadığı bölgede Müslümanların çoğunlukta olduğunu ancak maddi imkânsızlıklardan dolayı bölge de bir cami olmadığını belirten Musa Musaka, “Ben bu bölgede doğdum büyüdüm dana sonra lise öğrenimim için ayrıldım. Eğitimimi tamamladıktan sonra ülkeme döndüm ülkeme döndükten sonra yaşadığım bölgede bir cami eksikliği vardı Konya’da böyle çalışmalar yapılıyordu bende bu bölgeye bir cami kazandırmak istedim. Konya’da eğitim aldığım öğretmenlerimle istişare ettik Konya’dan çok büyük yardımlar geldi cami inşaatına başladık inşaatına güzel bir ilerleme kaydettik. Biraz daha eksiklerimiz var ancak inşallah yardımlarla bitireceğiz. Konya’dan bu cami inşaatı için yardım eden öğretmenlerime ve hayırseverlere çok teşekkür ediyorum. İnşallah eksiklerimize Konyalı kardeşlerimden gereken desteği bundan sonra da alır ve her zaman onlara dua ederiz.” diye konuştu.\n\nUGANDADA 3 MİLYONA YAKIN MÜSLÜMAN YAŞIYOR\n\n1950'li yıllarda 5 milyona yakın olarak tespit edilen Uganda nüfusu 2002 yılında 24,3 milyon olarak sayıldı. Ülke genelinde 3 milyona yakın Müslüman yaşamaktadır. Günümüzde ise ülke nüfusunun 2022 tahmini verilerine göre 46,205,893 kişi olduğu belirtilmektedir. Ülke içerisinde uzun yıllar süren iç savaş demografik sorunların doğmasına sebebiyet vermiştir. Uganda ya da resmî adıyla Uganda Cumhuriyeti, Afrika kıtasının doğu kesiminde yer alan ve denize kıyısı olmayan bir kara ülkesidir. Ülke ismini Uganda'nın güneydoğu bölgesinde yer alan ve özerk bir krallık olan Buganda Krallığı'ndan almaktadır. Bantu gruplarının yaşadığı Buganda'da konuşulan Bantu dilinde temel kelimeye (burada Ganda) gelen ön ek kelimenin anlamını değiştirebilmekteydi. Buna göre Buganda Bagandalılar 'ın yaşadığı ve Luganda dilini konuştukları yer olarak ifade edilmekteydi. Avrupalıların bölgeyle ve Uganda halkıyla ilk teması Tanzanya kıyıları üzerinden olduğu için bu bölgede konuşulan Swahili dilinde -lerin yaşadığı yer anlamına gelen Bu- ön eki yerine U ön eki kullanıldığı için bu bölgeler Avrupalılar tarafından Uganda olarak adlandırılmış ve günümüzde de kullanımı da bu şekilde devam etmektedir. 1950'li yıllarda 5 milyona yakın olarak tespit edilen Uganda nüfusu 2002 yılında 24,3 milyon olarak ifade edilmiştir. Günümüzde ise ülke nüfusunun 2022 tahmini verilerine göre 46,205,893 kişi olduğu belirtilmektedir. Ülke içerisinde uzun yıllar süren iç savaş demografik sorunların doğmasına sebebiyet vermiştir.\n\nSAİT ÇELİK",
    "Uganda ve KDC, ADF'ye yönelik operasyonun süresini uzattı": "Uganda ve KDC, ADF'ye yönelik operasyonun süresini uzattı Güncel Haberler Kongo Demokratik Cumhuriyeti (KDC) ve Uganda, KDC'nin doğusunda faaliyet gösteren terör örgütü Demokratik İttifak Güçleri'ne (ADF) yönelik ortak askeri operasyonu 2 ay daha uzatma konusunda anlaştı. Kongo Demokratik Cumhuriyeti (KDC) ve Uganda, KDC'nin doğusunda faaliyet gösteren terör örgütü Demokratik İttifak Güçleri'ne (ADF) yönelik ortak askeri operasyonu 2 ay daha uzatma konusunda anlaştı. İki ülke Savunma Bakanları Toplantısı sonrası yapılan yazılı açıklamada, ülkenin doğusunda ADF'ye yönelik düzenlenen operasyonun uzatıldığı bildirildi. Açıklamada, ADF'ye yönelik KDC'nin doğusundaki Kuzey Kivu ve Ituri bölgelerinde devam eden operasyonların uzatılması kararı aldığı bilgisi paylaşıldı. Uganda, 16 Kasım 2021'de başkent Kampala'da düzenlenen ve 7 kişinin hayatını kaybettiği intihar saldırılarından ADF'yi sorumlu tutuyor. Bu kapsamda Uganda, Aralık 2021'de KDC'nin doğusunda varlık gösteren ADF'ye yönelik operasyonlara destek vermek amacıyla asker göndermişti. Uganda'nın KDC'de 1700 askerinin olduğu tahmin ediliyor. Güncel Kaynak: AA / Gökhan Kavak Antalya Diplomasi Forumu Kongo Güncel Haberler\n\nHaberler ›› Güncel ›› Uganda ve KDC, ADF'ye yönelik operasyonun süresini uzattı - Haberler\n\nBu haber AA tarafından hazırlanmış olup habere Haberler.com tarafından hiçbir editöryal müdahalede bulunulmamıştır. AA tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı AA kurumudur.",
    "İsyancıların şiddetinden kaçan Kongolular, Uganda sınırındaki kampa gelmeye devam ediyor": "İsyancıların şiddetinden kaçan Kongolular, Uganda sınırındaki kampa gelmeye devam ediyor Güncel Haberler Kongo Demokratik Cumhuriyeti'nde, isyancı 23 Mart Hareketi (M23) şiddetinden kaçarak evlerini terk eden Kongolular, Uganda sınırındaki Rutshuru kentinde kurulan mülteci kampına gelmeye devam ediyor. Kongo Demokratik Cumhuriyeti'nde, isyancı 23 Mart Hareketi (M23) şiddetinden kaçarak evlerini terk eden Kongolular, Uganda sınırındaki Rutshuru kentinde kurulan mülteci kampına gelmeye devam ediyor. Uganda güçleri tarafından da kabul edilmeyerek geri itilen Kongolular zor koşullar altında hayata tutunmaya çalışıyor. Güncel Kaynak: AA / Augustin Wamenya 23 Mart Kongo Güncel Haberler\n\nHaberler ›› Güncel ›› İsyancıların şiddetinden kaçan Kongolular, Uganda sınırındaki kampa gelmeye devam ediyor - Haberler\n\nBu haber AA tarafından hazırlanmış olup habere Haberler.com tarafından hiçbir editöryal müdahalede bulunulmamıştır. AA tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı AA kurumudur.",
    "Uganda'dan KDC'li mültecilere \"kamplara yerleşin ya da ülkeyi terk edin\" çağrısı": "Afrika'da en fazla mülteciyi sınırlarında barındıran Uganda, Kongo Demokratik Cumhuriyeti'ndeki (KDC) çatışmalardan kaçarak ülkeye sığınan mültecilere kamplara yerleşmeleri ya da ülkeyi terk etmeleri çağrısı yaptı.\n\nAfrika'da en fazla mülteciyi sınırlarında barındıran Uganda, Kongo Demokratik Cumhuriyeti'ndeki (KDC) çatışmalardan kaçarak ülkeye sığınan mültecilere kamplara yerleşmeleri ya da ülkeyi terk etmeleri çağrısı yaptı.\n\nYerel basında çıkan habere göre, Uganda, KDC'den gelen mültecilere iki günlük süre verdi.\n\nUganda hükümeti, KDC'deki çatışmalardan kaçarak Uganda'ya sığınanların mülteci kamplarına yerleşmeleri ya da ülkeyi terk etmeleri gerektiğini açıkladı.\n\nKayıtlı olmayan KDC'li mültecilerin ülkede güvenlik ve sağlık gibi alanlarda problemler oluşturduğuna dikkat çekilen açıklamada, Ebola, Kovid-19 gibi salgınların arttığının da altı çizildi.\n\nKDC'de isyancılarla ordu arasındaki çatışmalardan kaçarak Uganda-KDC sınır hattına yerleşen yaklaşık 20 bin mülteci kamplarına yerleşmeyi reddediyor."
}