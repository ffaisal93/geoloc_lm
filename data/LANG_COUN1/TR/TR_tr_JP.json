{
    "Japonya’da gündem, suikasta kurban giden Abe’nin ‘pahalı’ cenaze töreni": "Japonya’da gündem, suikasta kurban giden Abe’nin ‘pahalı’ cenaze töreni\n\nJaponya, temmuzda suikast sonucu hayatını kaybeden eski Başbakan Şinzo Abe'nin cenaze töreninin maliyetini ve hükümet-tarikat ilişkilerini tartışıyor. Anketlere göre, halkın yarısından fazlası yaklaşık 11 milyon dolar harcanacak törenlerin masraflarına tepki gösteriyor.\n\nSozcu.com.tr\n\nYazıları büyüt\n\nYazıları küçült\n\nStandart boyut\n\nJaponya’da halk, suikasta kurban giden eski Başbakan Şinzo Abe’nin cenazesi için düzenlenecek devlet törenine hükümetin yaklaşık 11 milyon dolar harcamasını eleştiriyor.\n\n2012-2020 dönemini kapsayan göreviyle “Japonya’da en uzun süre başbakanlık yapma” unvanına sahip Abe’nin temmuzda uğradığı suikastın toplumsal yankıları devam ediyor. Eski Başbakan Abe için cenaze töreni, yarın başkent Tokyo’da geniş katılımla düzenlenecek. Merasimin, Japon hükümetine 11,16 milyon dolara mal olacağı tahmin ediliyor.\n\nJapon siyasi tarihinde, İkinci Dünya Savaşı sonrası Japonya’nın yeniden egemenliğini kazandığı 1951 San Francisco Barış Anlaşması’na imza atan başbakan olarak tanınan Yoşida Şigeru için 1967’de resmi cenaze töreni düzenlenmişti. Abe, savaştan sonra devlet töreniyle onurlandırılan ikinci başbakan olacak.\n\nHÜKÜMETTEN TEPKİLERE YANIT\n\nÜlkede, masrafları vergi gelirlerinden karşılanacak cenaze merasimi kararının Meclis müzakeresi olmaksızın alınması ise eleştiriliyor. Liberal Demokrat Parti (LDP) lideri ve Başbakan Fumio Kişida kabinesi, masraflar için önce 250 milyon yen (1,70 milyon dolar) olarak açıklanan bütçeyi sonra 1,6 milyar yene (11,16 milyon dolar) yükseltti.\n\nAbe’nin sadece yurt içinde değil yurt dışında da hatırının sayıldığını belirten Kişida, tören vesilesiyle uluslararası temsilcilerin taziyelerini iletme fırsatı bulacağını söyledi. Kişida hükümetinin Sözcüsü Matsuno Hirokazu, “Her vatandaşın yas tutması beklenmiyor” diyerek, devlet töreninin siyasi mesele olarak görülmemesi gerektiğini ifade etti.\n\nHükümetin son açıklamasına göre, merasim masrafı 11 milyon doları aşacak. Yurt dışından katılacak yabancı delegasyonların ağırlanması, tören güvenliği, ekipman ve depo kiraları masrafları dikkat çekiyor.\n\nJapon Kyodo ajansı ile Devlet Televizyonu NHK, hükümetin cenaze töreni kararının yansımalarını sorguladı. Kyodo anketinde, katılımcıların yüzde 56’sının, NHK’nin anketinde de katılımcıların yüzde 57’sinin bu karara ikna olmadığı ortaya çıktı.\n\n‘KÜÇÜK BİR TÖREN OLABİLİRDİ’\n\nJapon halkı, milyonlarca dolarlık harcamanın, vergi gelirlerinden karşılanması sebebiyle eleştirilerin hedefi haline gelen cenaze merasimine tepki gösteriyor. Tokyo’da oturan 84 yaşındaki emekli Şouci, “gereksiz” şeklinde nitelediği cenaze törenine ilişkin “Kendi parasıyla yapsa beni ilgilendirmez, vergi gelirlerinden karşılanması olmaz, miktar fazla. Küçük bir tören olabilirdi” ifadesini kullandı.\n\nTokyo’da yaşayan Adaçi de “Devlet töreni yapılacağının duyurulmasını şaşkınlıkla karşıladık” dedi. Abe’nin başbakanlık makamından istifa ettiğini anımsatan Adaçi, “İngiltere’de Kraliçe Elizabeth gibi devlet töreniyle uğurlanması uygun değil” ifadelerini kullandı.\n\nTARİKAT İLİŞKİLERİ TARTIŞILIYOR\n\nÖte yandan Abe’nin suikasta kurban gitmesi sonrası, iktidar partisi ile tartışmalı “Moon Tarikatı” arasındaki ilişkiler de gündemdeki yerini koruyor.\n\nCinayet zanlısı Tetsuya Yamagami, “Birleşme Kilisesi” (FFWPU) olarak tanınan tarikat bağlantılı bir gruba destek veren mesaj yayımlaması sebebiyle Abe’ye kin beslediğini belirtmişti. Polis sorgusunda zanlı Yamagami’nin, annesinin dini yapılanmaya bağışlarının ailesini iflas ettirdiğini savunması sonrası, kamuoyu parti-kilise ilişkilerine yöneldi. Kilisenin eski Başkanı Kwak Chung Hwan, öldürülen Abe’nin babası ve büyükbabasının Moon Tarikatı’nın kurucusu olarak tanınan Sun Myung Moon ile yakın ilişki içinde olduklarını iddia etti.\n\nİktidardaki Liberal Demokrat Parti (LDP) milletvekilleri ile dini kült “FFWPU” arasındaki ilişkileri soruşturan bir araştırmada, LDP’den en az 146 milletvekilinin kiliseyle ilişkisi ortaya çıktı.\n\nBaşbakan Kişida, kuşkular sebebiyle “siyasete güvenin sarsıldığını” belirterek özür diledi, prensip gereği söz konusu ilişkilerin kesilmesini isteyeceğini ifade etti. Olay sonrası, LDP’nin kamuoyu desteği düşmeye başlarken Kişida, geçen ay başında kabine değişikliğine gitti ve kiliseyle bağlarını itiraf eden bakanlar görevden alındı. (AA)\n\nİlginizi Çekebilir Abe suikastında yeni detaylar: Dedesine kızgındı\n\nİlginizi Çekebilir Shinzo Abe suikastını engelleyemeyen emniyet müdürü istifa kararı aldı",
    "Japonya Hakkında Her Şey; Japonya Bayrağının Anlamı, Japonya Başkenti Neresidir? Saat Farkı Ne Kadar, Para Birimi Nedir?": "Japonya Hakkında Her Şey; Japonya Bayrağının Anlamı, Japonya Başkenti Neresidir? Saat Farkı Ne Kadar, Para Birimi Nedir?\n\nJaponya, Doğu Asya'da bir ada ülkesidir. Japonya, en kalabalık ada ülkelerinden ikincisi olarak bilinir. Japonya, dünyanın en gelişmiş ülkelerinden biri olarak kabul edilir. Doğu Asya'da bulunan Japonya Asya kıtasındaki en gelişmiş teknolojiye sahip ülkelerdendir. Resmi para birimi Japon Yenidir ve başkenti de Tokyo'dur.\n\nHaber devam ediyor\n\nHaber devam ediyor\n\nTokyo'da birçok spor organizasyonu düzenlenir. Yüzölçümüne göre nüfusu çok yoğun olan Japonya'da çoğunluk olarak Japonlar yaşar, azınlık olarak da Çinliler ve Koreliler ile karşılaşmak mümkündür. Parlementer monarşi ile yönetilen Japonya oldukça yüksek insani gelişme endeksine sahiptir.\n\nMilattan önce 11 Şubat 660 yılında kurulmuş olan Japonya oldukça hızlı gelişmiştir. Ülkede trafik soldan akar ve internet alan adı da jp olarak bilinir. Dünyanın en büyük ekonomisine sahip olan Japonya'da gayri safi yurtiçi hasıla 40.000 doların üzerindedir. Japonya'nın şehirleri arasında Osaka, Tokyo, Nagazaki, Sendai, Hiroşima, Kyoto, Nara, Kumamoto, Kawasaki, Okayama, Hamamatsu, Sakai, Kagoshima ve Chiba yer alır.\n\nJaponya Bayrağının Anlamı, Japonya Başkenti Neresidir?\n\nJaponya bayrağı şekil olarak beyaz bir zeminin üzerine konulmuş kırmızı bir daire olarak karşımıza çıkar. Kırmızı daire ile ülkeden doğan güneş ifade edilmektedir. Ülkenin adı kendi diline göre 'güneşin kaynağı' demektir. Bu nedenle Japonya'da güneş en önemli milli simgelerden biri olarak kabul edilir. Japon mitolojisine göre güneşin tanrıçası olan Amaterasu, Japon tanrılarının kraliçesi ve aynı zamanda Japon imparator hanedanının da anası olarak kabul edilmektedir. Japonya'nın başkenti Tokyo'dur. Tokyo'nun resmi ismi Tokyo Metropolü olarak bilinir. Tokyo, 13.453 kilometrekare yüzölçümü ve 38.505.000 milyon nüfusu ile dünyanın en büyük kenti olarak kabul edilir.\n\nSaat Farkı Ne Kadar, Para Birimi Nedir?\n\nJaponya GMT +9 zaman diliminde yer almaktadır. Türkiye GMT +3 zaman diliminde yer aldığı için Japonya ile Türkiye arasında 6 saatlik bir fark vardır. Japonya'da saat 13:00 olursa Türkiye'de 07:00 olur. Japonya, Türkiye'den 6 saat daha ileridedir. Türkiye'de henüz daha yeni sabah olurken Japonya'da öğlen olur. Japonya'da para birimi olarak Japon Yeni kullanılır. Japon yeninden sonra ülkede en çok kullanılan para birimleri Euro, Amerikan Doları ve İngiliz Sterlini olarak bilinir.\n\nHaber devam ediyor\n\nHaber devam ediyor\n\nJaponya'nın En Sevilen Yemekleri\n\nJaponya tam bir ada ülkesi olduğu için deniz ürünlerinin yeri çok ayrıdır. Sushi, deniz ürünü olarak dünyaya nam salmış olsa da Japonya'da en çok tercih edilen yemekler arasındadır. Kobe bifteği de Japonya'da oldukça ünlü bir yemektir. Ülkede büyük baş hayvancılık çok olmadığı için kırmızı etin kalitesini artırmak amacı ile çalışmalar yapılmış ve 1943 senesinde Kobe bifteği Japon mutfağına girmiştir.\n\nGörüntü olarak sushiye benzeyen onigiri de popüler bir Japon yemeğidir. Sushi pilavı ile yapılan onigirinin ortasında erik, tavuk, ton balığı, karides ya da somon olabilir. Onigirinin etrafı ise kurutulmuş yosun ile kaplıdır.\n\nJaponya'da Gezilmesi Gereken Yerler\n\nJaponya denince akla direkt olarak sembol haline gelmiş Tokyo şehri gelir. Japon kültüründe önemli yere sahip olan ve 9000 kiraz ağacına ev sahipliği yapan Ueno Parkı birçok kişinin ilgisini çeker. Arashiyama bölgesindeki Bambu ormanları, Gion'daki Pontocho Alley, Hiroshima barış anıtı parkı ve müzesi gezilmesi gereken yerler arasındadır.",
    "Japonya İstanbul Başkonsolosu Kenichi’den Sarten’e ziyaret": "Japonya İstanbul Başkonsolosu Kasahara Kenichi, Sarten Ambalaj’ın Silivri’deki fabrikasını ve Silivri Yusuf Sarıbekir Mesleki ve Teknik Anadolu Lisesi’ni ziyaret etti. Silivri Yusuf Sarıbekir Mesleki ve Teknik Anadolu Lisesi’ndeki programa Silivri Kaymakamı Tolga Toğan, Silivri İlçe Millî Eğitim Müdürü Zekeriya Artar ve iş dünyasından temsilciler de katıldı. Bilişim teknolojileri, makine teknolojileri, elektrik-elektronik teknolojileri, inşaat teknolojileri, matbaa teknolojileri, metal teknolojileri ve mobilya-iç mekan tasarım teknolojileri alanlarında eğitim veren Silivri Yusuf Sarıbekir Mesleki ve Teknik Anadolu Lisesi’ne yapılan ziyaretin kendileri için çok değerli olduğunu ifade eden Sarten Ambalaj CEO’su Zeki Sarıbekir, “Şirket olarak eğitime ve öğrencilere büyük bir önem veriyoruz. Bu organizasyonun temelleri geçtiğimiz dönemde Japonya İstanbul Başkonsolosu Kasahara Kenichi’ye yaptığım ziyarette atıldı. Kendilerini Silivri’deki fabrikamıza davet ettim. O görüşmemizde Sarten’in kurucusu olan babam Yusuf Sarıbekir’in isminin verildiği okuldan ve faaliyetlerinden de konuştuk. Kasahara Kenichi, okulumuzdan çok etkilendi ve bu ziyaret gerçekleştirildi.” dedi.\n\n“Eğitime destek vermeye devam edeceğiz”\n\nSarten’in Japon ortaklı bir firma olduğuna değinen Zeki Sarıbekir, “Japon ortağımız ve Japonya ile ilişkilerimiz çok iyi bir noktada. Japon ortaklarımızla çok iyi bir sinerji yakaladık. Ortaklarımızla birlikte Sarten’in büyümesi ve Türkiye’ye daha fazla katkı sağlamak için çalışmalarımızı sürdürüyoruz. Ülkenin geleceği için eğitime verilen desteğin çok önemli olduğunu farkındayız. Öğrencilerin uygulamalı olarak eğitim alabilmesi için Silivri’deki okulumuza 4 adet atölye ve kütüphane yaptırdık. Öğrencilerin okullarında aldıkları iyi eğitimle mezun olmaları biz sanayiciler için çok değerli. Ülkemizin geleceği için, daha fazla üretim için yatırımlar yaparken, buralarda çalışacak gençlerimize destek olmak adına sosyal sorumluluk projelerine daha fazla ağırlık vermeyi hedefliyoruz. Sarten olarak teknik eğitime çok önem veriyoruz. Çünkü ülke olarak teknik liseler ile gelişeceğimize inanıyoruz.” diye konuştu.\n\nBaşkonsolos, öğrencilere Ertuğrul Fırkateyni’nin hikayesini anlattı\n\nSarten Silivri Fabrikası’ndaki üretim hatları ve Silivri Yusuf Sarıbekir Mesleki ve Teknik Anadolu Lisesi’ndeki atölyeleri yakından inceleyen Japonya İstanbul Başkonsolosu Kasahara Kenichi, okul müdürü ve yetkililerden bilgi aldı. Gerçekleştirilen ziyaretten ve okulda öğrencilere sağlanan şartlardan çok etkilendiğini dile getiren Kenichi, öğrencilerle de sohbet etti. Kenichi, öğrencilere Türk-Japon ilişkilerinin çok uzun yıllara dayandığını belirterek, 1889 yılında Sultan II. Abdülhamid tarafından Japonya'ya gönderilen ve dönüş yolunda geçirdiği kaza sonucu batan, 54 subayın da içinde bulunduğu 526 mürettebattın şehit olduğu ve sadece 69 kişinin kurtarıldığı Ertuğrul Fırkateyni’nin hikayesini anlattı.\n\nOkulda gerçekleştirilen faaliyetler hakkında bilgi veren Silivri Yusuf Sarıbekir Mesleki ve Teknik Anadolu Lisesi Okul Müdürü Zekeriya Artar ise Japonya İstanbul Başkonsolosu Kasahara Kenichi ile yapılan görüşmede Japonya’da bir kardeş okul talepleri olduğunu, bu konuda verilecek desteğin kendileri için çok değerli olduğunu söyledi.",
    "Rusya ile Japonya arasında casus krizi: Japon Başkonsolos veri toplarken yakalandı": "Haberin Devamı\n\nRusya, Japon Konsolosu istihbarat verileri toplarken yakaladı. Rusya Federal Güvenlik Servisi (FSB), Japonya’nın Vladivostok Başkonsolosu Motoki Tatsunori'yi, batı yaptırımlarının Primorskiy Krayı bölgesine etkilerine dönük önemli ve dağıtımı sınırlı bilgileri para karşılığında toplarken suçüstü yakalayarak gözaltına aldı.\n\n\n\nRusya Dışişleri Bakanlığı tarafından yapılan yazılı açıklamada, “Japonya'nın Moskova Büyükelçiliği Müsteşarı, Rusya Dışişleri Bakanlığı'na çağrıldı ve Japonya'nın Vladivostok Başkonsolosunun Rusya Federasyonu'na aykırı faaliyetleri nedeniyle ‘istenmeyen kişi’ ilan edildiği bilgisi verildi\" denildi.\n\n\n\nBaşkonsolos Tatsunori'nin 48 saat içerisinde Rusya topraklarını terk etmesi gerektiği belirtilen açıklamada, Rusya’nın olayın ardından Japonya'ya nota verdiği aktarıldı.",
    "ABD'den Japonya ile ittifak açıklaması: Japonya-ABD ittifakı Hint-Pasifik'in köşe taşıdır": "ABD Başkan Yardımcısı Kamala Harris, temmuzda uğradığı suikast sonucu hayatını kaybeden Japonya’nın eski Başbakanı Abe Şinzo için yarın düzenlenecek törene katılmak üzere geldiği başkent Tokyo'da Japonya Başbakanı Kişida Fumio ile görüştü.\n\nBaşkentteki Akasaka Sarayı’nda gerçekleşen görüşmede Harris, ABD-Japonya ilişkilerine yönelik \"ABD ve Japonya arasındaki ittifak, Hint-Pasifik bölgesinde refah, istikrar ve barışı birleştirdiğine inandığımız şeyin köşe taşıdır\" ifadesini kullandı.\n\nJaponya Başbakanı Kişida da görüşmede Abe'nin iki ülke arasındaki bağları güçlendirmek için ruhunu ve kalbini ortaya koyduğunu dile getirerek \"Onun tutkularını taşımanın benim görevim olduğunu hissediyorum\" ifadelerine yer verdi.\n\nHarris’in Japonya ziyaretinin 3 gün sürmesi planlanıyor.\n\nAbe, devlet töreni düzenlenecek 2. lider\n\nJaponya'nın en uzun süreli başbakanı (2012-2020) unvanına sahip Abe, temmuzda uğradığı suikast sonucu hayatını kaybetmişti.\n\nAbe, savaştan sonra devlet töreniyle onurlandırılan ikinci başbakan olacak ve tören, yarın başkent Tokyo'da geniş katılımla düzenlenecek.\n\nJapon siyasi tarihinde ilk kez, 2. Dünya Savaşı sonrası Japonya'nın yeniden egemenliğini kazandığı 1951 San Francisco Barış Anlaşması'na imza atan başbakan olarak tanınan Yoşida Şigeru için 1967'de devlet töreni düzenlenmişti.\n\nMerasimin, Japon hükümetine 11,16 milyon dolara mal olacağı tahmin ediliyor.",
    "Binance Japonya'ya dönmek için başvurdu": "Konuya yakın kaynaklara göre, dünyanın en büyük kriptopara Borsası Binance, Japonya’dan çekildikten 4 yıl sonra, Japonya’da faaliyet göstermek için lisans başvurusunda bulundu.\n\nÜlkenin kriptoya yönelik yaklaşımındaki iyi yönlü değişim ve kullanıcı büyümesi için önemli bir potansiyel olarak görülmesi, Binance'in dünyanın en büyük üçüncü ekonomisine yeniden ilgi duymasının temel nedeni olarak görülüyor.\n\nJaponya Başbakanı Fumio Kishida'nın \"Yeni Kapitalizm\" başlığı altında ekonomiyi canlandırma gündeminde Web3 firmalarının büyümesinin desteklenmesi yer alıyor.\n\n“Web3” terimi, kriptonun altında yatan teknoloji olan blok zincirler etrafında inşa edilmiş merkezi olmayan bir internet perspektifini ifade ediyor.\n\nJaponya'nın finans regülatörü geçtiğimiz ay kripto varlıklar için kurumlar vergisi kurallarının gevşetilmesini önermişti.",
    "Japonya'dan döviz piyasasına 24 yıl sonra ilk müdahale": "Japonya, döviz piyasasına müdahale etti.\n\n\n\nJaponya Maliye Bakanlığı'nda üst düzey bir yetkilinin açıklamasına dayandırılan haberlere göre, dolar/yen paritesinin 146 ile son 24 yılın en yüksek seviyesini test etmesinin ardından döviz piyasasına müdahale geldi.\n\n\n\nDövize doğrudan müdahale, en son Haziran 1998'de gerçekleştirilmişti.\n\n\n\nSöz konusu müdahale, küresel çapta merkez bankalarının şahin duruşunun aksine BoJ'un bugünkü toplantısında faizlerde ve ultra gevşek para politikasında değişikliğe gitmemesinin ardından geldi.\n\n\n\nPiyasalarda BoJ'un, ultra gevşek para politikası ve faizlerde değişikliğe gitmesi beklenmiyordu. Buna karşın bankanın, aşırı zayıflayan yen karşısında salgın tedbirlerini kaldırması ve para birimini destekleyici tedbirler alabileceği belirtiliyordu.\n\n\n\nKararın ardından BoJ Başkanı Haruhiko Kuroda da faiz oranlarını yükseltmeyi şimdilik değerlendirmediklerini, güçlü parasal gevşemeye kararlı bir şekilde devam edeceklerini vurgulayarak, ileriye dönük ajandalarını gelecek 2-3 yılda değiştirmeyi düşünmediklerini bildirmişti. Hızlı yen hareketlerine ilişkin değerlendirmelerde de bulunan Kuroda, \"Zayıf yen sadece Japonya ve ABD arasındaki faiz oranı farkından dolayı değil. Yenin zayıflamasının arkasında spekülatif hareketler var. BoJ, finansal piyasa hareketlerini, ekonomiye etkisini ve fiyatları hükümetle birlikte yakından izleyecek. Gerektiği takdirde daha da gevşek para politikasından kaçınmayız.\" ifadelerini kullanmıştı.\n\n\n\nBoJ'un \"ultra gevşek politikaya devam\" sinyali ile 145,9'a kadar çıkan dolar/yen paritesi, müdahale sonrası 140,7'ye kadar geriledi.\n\n\n\nBoJ, daha önce dolar/yen paritesinin 145'i test etmesinin ardından doğrudan döviz müdahalesinin habercisi olan oran kontrolü yapmıştı.\n\n",
    "Gündemdeki tarikat: Moon... Japonya'nın paralel devleti... İtiraf eden bakanlar görevden alındı": "Japonya'nın en uzun süreli başbakanı (2012-2020) unvanına sahip Abe'nin temmuzda uğradığı suikastın siyasi yankıları devam ediyor.\n\nMeclis seçimleri arifesinde Abe, 8 Temmuz'da partisinin, batıdaki Nara kentindeki açık hava etkinliğinde yaptığı konuşma esnasında, açılan ateşle suikasta kurban gitti.\n\nCinayet zanlısı Yamagami Tetsuya, \"Birleşme Kilisesi\" (FFWPU) olarak tanınan tarikat bağlantılı bir gruba destek veren mesaj yayımladığı sebebiyle Abe'ye kin beslediğini belirtti.\n\n146 VEKİL İLİŞKİLİ\n\nPolis sorgusunda zanlı Yamagami'nin, dini yapılanmaya yönelik annesinin bağışlarının ailesini iflas ettirdiğini savunması sonrası, kamuoyu parti-kilise ilişkilerine yöneldi.\n\nKilisenin eski Başkanı Kwak Chung Hwan, öldürülen Abe'nin babası ve büyükbabasının Moon Tarikatı'nın kurucusu olarak tanınan Sun Myung Moon ile yakın ilişki içinde olduklarını iddia etti.\n\nİktidardaki Liberal Demokrat Parti (LDP) milletvekilleri ile dini kült \"FFWPU\" arasındaki ilişkileri soruşturan bir araştırmada, LDP'den en az 146 milletvekilinin kiliseyle ilişkisi ortaya çıktı.\n\nBaşbakan Kişida Fumio, kuşkular sebebiyle \"siyasete güvenin sarsıldığını\" belirterek özür diledi, prensip gereği söz konusu ilişkilerin kesilmesini isteyeceğini ifade etti.\n\nGÖREVDEN ALINDI\n\nMilletvekillerinin hangi LDP fraksiyonlarında yer aldığının açıklandığı araştırmada, 39'unun, öldürülen Abe grubunda, 19'unun Başbakan Kişida ekibinde bulunduğu vurgulandı.\n\nKiliseyle ilişkili milletvekillerinin 21'i LDP Genel Başkan Yardımcısı Aso Taro, 21'i LDP Genel Sekreteri Motegi Toşimitsu, 20'si partinin ağır toplarından Nikai Toşihiro fraksiyonunda yer alıyor.\n\nOlay sonrası, LDP'nin kamuoyu desteği düşmeye başladı ve Başbakan Kişida, geçen ay başında kabine değişikliğine gitti. Kiliseyle bağlarını itiraf eden bakanlar görevden alındı.\n\nGruba yönelik artan şikayetler sonrası hükümet, yapılanmanın yasa dışı faaliyetlerinin ülke genelindeki mağdurlarına ek destek verilmesi planını açıkladı. Desteğin içeriği paylaşılmadı.\n\n861 MİLYON DOLAR\n\n\"Ruhani Satışlara Karşı Ulusal Avukatlar Ağı\" (Zenkoku Benren) verilerine göre, 1987-2021 yıllarında avukatlar ve tüketici merkezleri yaklaşık 35 bin mağdurun danışmanlığını yaptı.\n\nSöz konusu dönemde “ruhani satışlardan” yaklaşık 124 milyar yen (861 milyon dolar) zarar oluştuğu kaydedildi.\n\n\"Zenkoku Benren\", Japonya'da olağan dışı dini kült kaynaklı sahtekarlıklara karşı mağdurlara yasal destek sağlamasıyla tanınıyor. Terim olarak \"ruhani satışlar\", halkın genellikle \"zorlama ve ikna yoluyla fahiş fiyatlara eşya satın almasını\" ifade ediyor.\n\nEleştirilerin merkezindeki grubun, Japonya şubesinin başkanı Tanaka Tomihiro ise kilisenin LDP'ye siyasi bağışlar yaptığı iddialarına ilişkin \"LDP'den bu yapılanmaya ya da bu yapılanmadan LDP'ye hiçbir şekilde para aktarılmamıştır.\" ifadelerini kullandı.\n\nSIZMASI ŞOKE EDİCİ\n\nKilisenin eski müdavimlerinden olduğunu belirten Kanazawa Üniversitesinden Prof. Nakamasa Masaki, \"Kilise, kendisini politikacılar gibi VIP'lerle yan yana, sosyal katkılarda bulunan dini bir grup olarak göstermek istiyor.\" dedi.\n\nTokyo'daki Sophia Üniversitesi siyaset bilimcilerinden Prof. Nakano Koiçi de \"80'ler, 90'lardaki ruhani satış faaliyetleri sebebiyle kilise, Japonya'da birçok kesimce suç örgütü olarak görüldüğünü\" belirterek \"Yapılanmanın, siyasete başarıyla sızması şoke edici\" dedi.\n\nJapon kült inançlarını yakından araştıran Hokkaido Üniversitesinden Prof. Sakurai Yoshihide de kilisenin sağ eğilimli inançlarının, grubun Soğuk Savaş döneminde denizaşırı ülkelere yayılmasına, üyeler kazanmasına, uluslararası liderlerden fon kazanmasına yardımcı olduğunu belirtti.\n\nSakurai, \"Kilise Japonya'da ilk başlarda üye toplarken, kendisini bir dinden ziyade, siyasi veya sosyal bir aktivist grup olarak tanıttı. 1960'ların solcu siyasi protestolarından hayal kırıklığına uğrayan birçok üniversite öğrencisi, kilisenin anti-komünist fikirlerine ilgi duydu.\" ifadelerini kullandı.\n\nCENAZE TÖRENİ TARTIŞMASI\n\nAbe Şinzo için düzenlenecek devlet cenazesi merasimine 4 bin 300 katılımcı bekleniyor.\n\nTokyo'da aile mensupları ve yakın dostlarının katıldığı, 12 Temmuz'daki özel cenaze merasimi sonrası, Kişida Fumio hükümeti devlet cenazesi düzenlenmesi kararı aldı.\n\nAbe'nin sadece yurt içinde değil, Japonya dışında da \"hatırının sayıldığını\" kaydeden Kişida, törende uluslararası temsilcilerin taziyelerini iletme fırsatı bulacağını bildirdi.\n\nYoşida Şigeru'nun 1967'deki cenazesi sonrası, Abe'nin merasimi, İkinci Dünya Savaşı sonrası eski bir başbakan için devlet nezdinde ilk resmi cenaze töreni olacak.\n\nKİMLER KATILACAK\n\nKabine Baş Sekreteri Matsuno Hirokazu, başkentin Çiyoda bölgesindeki \"Nippon Budokan\" salonunda yapılacak merasime 4 bin 300 katılımcı beklediklerini söyledi.\n\nİmparatorluk Sarayı'nın kuzeyinde, nehir ve taş yapılarla çevrili Kita-no-maru Park içindeki \"Nippon Budokan\"ın etrafında emniyet mensupları geniş güvenlik önlemleri aldı.\n\nTörene, Dışişleri Bakanı Mevlüt Çavuşoğlu'nun yanı sıra ABD Başkan Yardımcısı Kamala Harris, Avustralya Başbakanı Anthony Albanese'nin de katılması bekleniyor.\n\nOdatv.com",
    "Japonya'dan nükleer silah uyarısı: Kuzey Kore testlere başlayabilir": "",
    "Japonya'nın seyahatlerde koronavirüs kısıtlamalarını kaldırması Türkiye için ne anlama gelir?": "Japonya'nın seyahatlerde koronavirüs kısıtlamalarını kaldırması Türkiye için ne anlama gelir?\n\n15 Eylül 2022\n\nI﻿lgın Yorulmaz | Tokyo\n\nKaynak, Getty Images\n\n7 Eylül itibariyle ülkeye girişte PCR testi zorunluluğunu üç doz aşılı kişiler için kaldıran ve günlük turist sayısına koyulan kotayı da 50 bin kişiye çıkaran Japon hükümeti Eylül sonuna dek kısıtlamaları daha da gevşetmeyi düşünüyor.\n\nAncak bu değişiklikler hala riskli ülke grubunda yer alan ve vizeye de tabi olan Türkiye vatandaşları için seyahat serbestisi doğacağı anlamına gelmiyor.\n\nBBC Türkçe’ye konuşan Tokyo Büyükelçiliği Kültür ve Tanıtma Ataşesi Kaan Yılmaz, şu an Türkiye’nin de dahil olduğu “sarı” kodlu ülkeler grubundan Japonya’ya turizm amaçlı girişlerin kabul edilmediğini hatırlatıyor.\n\nYılmaz, “Japonya’nın kısıtlamaları kaldırması şu an Türkiye için hiçbir şeyi değiştirmiyor, ancak Türkiye’nin sarı gruptan mavi gruba alınması halinde Türk turistler için önemli bir değişiklik olur” diyor.\n\nBüyükelçiliğin rakamlarına göre Japonya’ya giren Türk vatandaşlarının sayısı 2019’da 22.724 kişi iken, 2021 yılında 1.161 kişiye düştü. Bu yılın Mayıs ayına dek olan beş aylık sürede ise sadece 377 Türk turist giriş yaptı.\n\nBu kişilere şu an sadece aile ve iş ziyareti için izin veriliyor ve ancak vize alarak gelebiliyorlar.\n\nYılmaz, “Türkiye mavi gruba alınsa bile tek taraflı uygulanan vize devam ettikçe rakamlarda yine önemli bir artış olmaz” diye uyarıyor.\n\nÖte yandan Ağustos sonunda Japonya ile karşılıklı olarak seyahat kısıtlamalarını kaldıran Güney Kore’den Japonya’ya gitmek isteyenlerin sayısında dört katı bir artış olduğu gözleniyor.\n\nAncak salgın sırasında iki ülke arasındaki vize muafiyetlerinin askıya alınmasıyla beraber Güney Kore’deki Japonya temsilciliklerinin önünde uzun vize kuyruklarının oluştuğu ve en erken vize randevusunun Ekim’de alınabildiği de gelen haberler arasında.\n\nVize zorunluluğunun yanı sıra gerek Türkiye gerek komşu Asya ülkelerinden Japonya’ya gelenlerin ziyaretlerini kendi başlarına organize etmek yerine hala bir seyahat acentesi kullanmaları zorunluluğu var.\n\nJaponya Seyahat Ajansı verilerine göre 2019 yılında Japonya’ya seyahat edenlerin yüzde 72 gibi ezici bir çoğunluğu kendi başlarına seyahati tercih etmişlerdi. Şu an ise sadece gruplara vize veriliyor.\n\nSınırlar açıldıktan sonra uzun süre günlük 20 bin ziyaretçi ile sınırlı tutulan Japonya’ya giriş kotası ise henüz yeni 50 bine çıkarıldı.\n\nKaynak, Getty Images\n\nDünyadaki en çok haftalık vaka Japonya’daydı\n\nKoronavirüs salgınında yedinci dalgayı yaşayan Japonya, Ağustos ayında haftalık 1.5 milyon vaka sayısı ile açık ara dünyadaki en çok vakanın görüldüğü ülke durumundaydı.\n\nEylül ayıyla beraber rakamların düşüş eğilimine girdiği görülüyor.\n\nJapon hükümeti, dünyada hemen hemen tüm gelişmiş ülkelerine testsiz seyahat edilirken ve Japonya'da da vaka sayıları hızla artmış iken ülkeye girişte PCR test zorunluluğunun olmasını açıklamakta zorlanınca negatif test sonucu şartını en azından üç doz aşılı kişiler için kaldırmayı seçti.\n\nBu kararda Japon turizm sektörünün baskısı da etkili olduğu konuşuluyor. Japon para birimi yenin son zamanlarda dolar karşısında tarihte görülmemiş değer kaybı ülkeyi eskiye göre ucuz bir turist destinasyonu yaptı.\n\nFuji TV’ye konuşan Genel Sekreter Yardımcısı Seiji Kihara, yenin düşüşüye beraber ülkeye turist kabul etmek için en doğru zamanın şimdi olduğunu söyleyip “Diğer ülkeler bireysel turistleri kabul etmeye başlamışken biz geride duramayız” şeklinde konuştu.\n\nTurist sayısı eski düzeyine dönecek mi?\n\nKoronavirüs salgınından önce Japonya’ya her yıl gelen turistlerin yüzde 45’ini Çin ve Tayvanlı turistler oluşturuyordu.\n\nJapon basınına konuşan Asyalı seyahat şirketlere göre Japonya’dan geri dönüşlerde bu ülkelerin üç gün ve hatta daha uzun karantina zorunluluğunda ısrar etmesi nedeniyle Japonya’nın bir destinasyon olarak pandemi öncesi popülerliğine dönmesi zor görünüyor.\n\nJaponya’dan dışarıya seyahatlerde ise tersi bir durum yaşanıyor.\n\nJapon hükümetinin PCR testi kısıtlamasını kaldırması Japonlar’ın yurtdışı gezi talebini arttırmış durumda. Ülkedeki iki büyük havayolu şirketi Japan Airlines ve All Nippon Airways 24 Ağustos itibariyle rezervasyonlarında iki katı artış olduğunu bildiriyor.\n\nTokyo Haneda Havaalanı’ndan her gün İstanbul bağlantılı Avrupa, Ortadoğu ve Afrika’ya uçuşlar yapan Türk Havayolları da Japonlardan gelen bu talepten faydalananlar arasında.\n\nÖzellikle business sınıfında yer bulmanın zorlaştığı ve Haneda’dan sonra pandemi sırasında kapatılan Narita hattının da açılması bekleniyor.",
    "Japonya'da tayfun felaketi: 4 binden fazla yapı sular altında...": "Geçtiğimiz hafta sonu boyunca Shizuoka eyaleti başta olmak üzere Japonya'nın geniş kesimlerine şiddetli yağışlar ve rüzgarlar getiren Talas Tayfunu'nda bilanço netleşti. Shizuoka eyalet yönetiminden yapılan açıklamada, 12 şehir ve kasabadaki 4 bin 30 yapının sel suları altında kaldığı bildirildi. Tayfunun ardından 63 bin hanede su kesintisi yaşandığı açıklanırken, kesintilerin kısmi olarak sürdüğü ifade edildi. Su kesintisi yaşanan bölgelere tankerlerle su taşıyan yerel otoritelere bölge sakinleri de kendi çabaları ile destek verirken, bazı bölgelerde uzun su kuyrukları oluştu.\n\nÖte yandan, sular altında kalan yapılardan çıkarılan eşyaların oluşturduğu çöp yığınları da amatör kameralara yansıdı.\n\nTAYFUNDA 2 KİŞİ YAŞAMINI YİTİRMİŞTİ\n\nJaponya'da etkili olan Talas Tayfunu nedeniyle yaklaşık 130 bin kişiye tahliye çağrısı yapılmış, Shizuoka eyaletinde şiddetli yağış sonucu meydana gelen toprak kaymaları 2 kişinin yaşamını yitirmesine, biri çocuk 3 kişinin yaralanmasına neden olmuştu.",
    "Dünya dışında yaşam var mı? Japonya’dan heyecanlandıran açıklama": "Dünya dışında yaşam var mı? Japonya’dan heyecanlandıran açıklama\n\nJaponya Havacılık ve Uzay Araştırma Ajansı (JAXA), bugün, Dünyaya 300 milyon km uzaklıkta olan asteroit Ryugu'dan elde edilen numunede su bulduğunu açıkladı. Uzmanlar, buluşun yaşamın dünya dışında ortaya çıktığı teorisini güçlendirdiğini belirtti.\n\nYazıları büyüt\n\nYazıları küçült\n\nStandart boyut\n\nJAXA’dan yapılan açıklamada “Numune içinde bir kristal içinde hapsolmuş sıvı su keşfedildi. Bu su, bir zamanlar Ryugu ana gövdesinde bulunan, tuz ve organik maddeleri içeren karbonatlı suydu ifadelerini” kullanıldı.\n\nDÜNYA DIŞINDA YAŞAM OLABİLİR\n\nAçıklamada mercan resifleri şeklindeki kristallerin sıvı sudan büyüdüğünün altını çizildi. Japon bilim insanları numunenin ayrıca birçok küçük mıknatısa benzeyen ve doğal bir sabit disk gibi davranan, geçmişin manyetik alanını kaydeden manyetik mineraller içerdiğini de ifade etti.\n\nUzmanlar, buluşun anlamının yaşamın dünya dışında ortaya çıktığı teorisini güçlendirdiğini ifade etti.\n\n2014 YILINDA FIRLATILMIŞTI\n\nHayabusa-2 uzay sondası, 2014 yılında Dünyaya 300 milyon km uzaklıktaki Ryugu Asteroidi’nden numune almak amacıyla fırlatıldı ve iki yıl önce numuneyi içeren bir kapsülü bırakmak için Dünya’nın yörüngesine geri dönmüştü.\n\nO tarihten itibaren Japon bilim insanları numuneleri inceliyorlardı.\n\nİlginizi Çekebilir NASA, Artemis 1 görevinde sorun yaratan arızayı giderdi",
    "MotoGP Japonya: Miller bu yıl ilk zaferini aldı, Bagnaia son turda kaza yaptı!": "Haberi dinle\n\nIslak zeminde geçen sıralama turlarının ardından, pazar günü sürücüleri tamamen farklı bir hava karşıladı ve yarış boyunca güneş kendisini gösterdi.\n\nIsınma turlarında sorun yaşayan Aleix Espargaro için gün pek iyi başlamamıştı. Bu sorun daha henüz formasyon turunda tekrar ortaya çıktı ve İspanyol sürücü, pite girerek ikinci motosikletine geçmek zorunda kaldı. Bundan ötürü de grubun en ardına düştü.\n\nYarışa Honda sürücüsü Marc Marquez ilk sıradan başlarken, KTM sürücüsü Brad Binder harika bir startla liderliği eline geçirdi. Sonrasında İspanyol sürücüyü Jorge Martin de geçti.\n\nMartin ilk tur bitmeden Binder'ı baskı altına aldı ve rakibini geçerek liderliği aldı. Marquez ise sıra kaybetmeye devam etti.\n\nİlk turun ardından sıralama Martin, Binder, Jack Miller, Miguel Oliveira ve Marc Marquez şeklindeydi. Şampiyonluk savaşı veren Fabio Quartararo sekizinci, Francesco Bagnaia 12. ve Enea Bastianini 13. sıradaydı.\n\nMiller, Marquez'i geçmesinin ardından Binder'ı baskı altına aldı ve rakibini geçerek ikinciliği aldı. Sonrasında Martin'i yakalayıp, İspanyol sürücüyü de geride bıraktı.\n\nAvustralyalı sürücü, liderliği almasının ardından Martin ile farkı 4 saniyenin üzerine çıkarırken, Martin de ardındaki Binder'la arayı 2 saniyenin üzerine çıkardı.\n\nMarc Marquez, Repsol Honda Team Fotoğraf: Gold and Goose / Motorsport Images\n\nŞampiyonluk için savaşan isimler ise yükselmekte zorluk çektiler. Bitime 15 tur kala Quartararo sekizinci sıradan öteye gidemezken, Bastianini ve Bagnaia ancak 10. ve 11. sıradalardı.\n\nSon turlara doğru ilerlerken, Binder, Martin ile arayı kapatmaya başladı. Bagnaia ise Bastianini'yi güzel bir atakla geçti ve Quartararo'nun ardına yerleşti.\n\nSon üç tura girerken Marquez, Oliveira'yı geç frenajla geçti ve üçüncülüğü aldı. Binder ise ikincilik için Martin'i her virajda zorluyordu.\n\nBinder son turda Martin'i geçmeyi başardı ve ikinciliği eline geçirdi, ancak büyük dram ise arkada yaşandı. Bagnaia, sekizinci sıra için Quartararo'yu zorlarken motosikletinin kontrolünü kaybetti ve kaza yaparak yarışa veda etti. Böylelikle bu yıl beşinci kez yarış dışı kalmış oldu.\n\nMiller ön tarafta rahat şekilde galibiyete ulaşırken, Binder son turdaki atağıyla ikinci ve Martin iyi performansıyla üçüncü oldu.\n\nMarquez pole pozisyonundan başladığı yarışta galibiyet mücadelesinde yer alamasa da, Oliveira ile verdiği savaşı kazandı ve dördüncü oldu.\n\nOliveira'nın beşinci olduğu yarışa Luca Marini altıncı, Maverick Vinales yedinci ve Quartararo sekizinci oldu.\n\nFransız sürücü böylelikle \"hasar sınırlama\" olarak gördüğü Japonya GP'den puan farkını açarak ayrılmış oldu. Quartararo şu anda şampiyonayı Bagnaia'nın 19, Aleix Espargaro'nun 25 ve Bastianini'nin 49 puan önünde götürüyor.\n\nBastianini'nin damalı bayrağı dokuzuncu sırada gördüğü yarışta Marco Bezzecchi 10., Johann Zarco 11. ve Pol Espargaro 12. oldu.\n\nAleix Espargaro ise yarışı ancak 16. sırada tamamladı.\n\nMotoGP'de sezonun bir sonraki yarışı gelecek hafta Tayland'da yapılacak.\n\nYarış sonucu:\n\nFrancesco Bagnaia, Ducati Team Fotoğraf: Gold and Goose / Motorsport Images",
    "Japonya turist kısıtlamalarını kaldırıyor": "Pandemi nedeniyle iki yılı aşkın bir süredir sınırları yabancı turistlere kapalı olan Japonya kapılarını tekrar açmaya hazırlanıyor.\n\nFotoğraf: sofi5t (pixabay)\n\n11 Ekim’den itibaren turistler ülkeyi pandemiye özel bir vize olmadan ziyaret edebilecek. Ayrıca, günlük geçişlerde üst sınır da kaldırılacak.\n\nHazirandan bu yana turların bir parçası olmaları kaydıyla ülkeye girebilen ziyaretçiler artık üç doz aşı olduklarını kanıtlamaları ve negatif bir Covid-19 testi sonucu sunmaları halinde bir seyahat acentesine ihtiyaç duymadan Japonya’yı ziyaret edebilecek.\n\nSeyahat için teşvik\n\n“Japonya, ABD ile eşit olmak için sınır kontrol önlemlerini gevşetecek” diyen Japonya Başbakan Fumio Kishida, seyahat, tema parkı fiyatları, spor etkinlikleri ve konserlerde indirim sağlayacak bir yurt içi seyahat teşvik planını duyurdu. Japon vatandaşları 11 bin yen (77 dolar) almaya hak kazanacak.\n\nDünyanın en büyük üçüncü ekonomisi Japonya, pandemiden kaynaklı sağlık endişeleri nedeniyle sınırlarını kapalı tutan Asya’daki son ülkelerden biriydi.\n\nÖlüm oranı düşük, aşılanma oranı yüksek\n\nJaponya’da ölüm oranı dünyanın en zengin ülkeleri arasında en düşükken, ülkenin aşılanma oranı en yüksekler arasında.\n\nJaponya ayrıca hiçbir zaman sokağa çıkma yasağını veya maske takmayı zorunlu kılmadı, fakat yerli halk kolayca karantinaya uyum sağladı.\n\nJaponya’yı, pandemiden önceki yıl 2019’da yaklaşık 32 milyon yabancı ziyaret etti.",
    "Japonya'dan Rusya'ya yeni yaptırım paketi geldi: Kimyasal ürünlerin ihracatını yasakladı": "26 Eylül 2022 Pazartesi, 13:33\n\nJaponya, Rusya'nın Ukrayna'yı işgaline yönelik yeni yaptırımlar uyguladığını duyurdu.\n\nJaponya Ekonomi, Ticaret ve Sanayi Bakanlığı, Rusya'ya karşı yeni bir yaptırım paketini onayladığını belirterek, savunma sanayii ile bağlantılı 21 kuruluşu yasakladığını ve kimyasal silahlarla ilgili malların ihracatını yasakladığını duyurdu.\n\nYasaklanan kuruluşlar arasında Moselektronproyekt şirketi, Etalon araştırma ve üretim birliği, Energia şirketi ve Ulusal Araştırma Merkezi Kurchatov Enstitüsü'nün Alikhanov Teorik ve Deneysel Fizik Enstitüsü yer alıyor.\n\nRusya'ya yönelik uygulanan yeni yaptırım paketi 3 Ekim'de yürürlüğe girecek.",
    "T.C. Ticaret Bakanlığı": "Japonya Sanayi Bakanlığı tarafından 26 Eylül Pazartesi günü yapılan açıklamada, Japonya’nın başını çektiği yirmiden fazla ülkenin, küresel düşük emisyonlu hidrojen yakıtı üretimini 2030 yılına kadar yıllık bir milyon ton kapasiteden 90 milyon kapasiteye yükseltmek için anlaşmaya vardıkları bildirildi.\n\n\n\nAralarında ABD, Avustralya ve Almanya’nın da bulunduğu ülkelerin vardığı bu anlaşma, Tokyo’da yapılan Hidrojen Enerjisi Bakanlık Toplantısı esnasında gerçekleşti.\n\n\n\nJaponya Sanayi Bakanlığının açıklama metninde “Düşük karbon ayak izine sahip ve yenilenebilir hidrojen enerjisinin sürdürülebilir bir tarzda üretimini arttırmanın hem küresel enerji güvenliğinin sağlanması hem de iklim hedeflerinin tutturulması konularında büyük katkı sağlayacağını düşünüyoruz” ifadesine yer verildi.\n\n\n\nUluslararası Enerji Ajansı’nın (IEA) 2050 yılı net sıfır karbon hedefinin tutması için 2030 yılına kadar küresel düzeyde yıllık 95 milyon ton yenilenebilir hidrojen yakıtı üretim kapasitesine ulaşılması gerekiyor.\n\n\n\nJaponya Sanayi Bakanlığı’nın resmi açıklamasında ülkelerin bu yönde somut adımlar atması talep edildi fakat kapasitenin ne şekilde arttırılacağı doğrultusunda detaylı bir teknik yol haritası verilmedi.\n\n\n\nJaponya şu anda 2 milyon ton olan kendi yıllık hidrojen yakıt tedarikini ithalat da dahil olmak üzere, 2030 yılına kadar 3 milyon tona yükseltmeyi hedefliyor.\n\n\n\nKaynak: Reuters\n\nYayınlayan: T.C. Ticaret Bakanlığı, Ticaret Araştırmaları Ve Risk Değerlendirme Genel Müdürlüğü\n\n",
    "Japon Yeni’nde Çok Sıfır Olması Değeri Düşük Anlamına mı Geliyor? İşte Japon Ekonomisi Hakkında 9 Bilgi": "Orjinal adı 'Nippon-koku' olan Japonya, 'güneş' ve 'köken' anlamına gelen kelimelerden oluşan güçlü bir Doğu Asya ada ülkesidir. Robot, teknoloji ve araba sektörünün liderlerinden olan Japonya dünyadaki sayılı ekonomilerden olmasına rağmen, yerel para birimi olan Japon Yeni fazla sıfırlarıyla dikkat çeker.\n\nPeki Japon Yeni'nde çok sıfır olması gerçekten değersiz olduğu anlamına mı geliyor?\n\nİşte Japonya'nın ekonomisine dair merak edilenler!",
    "BOJ Başkanı Haruhiko Kuroda: Japonya'da ekonomik riskler arttı": "Japonya Merkez Bankası (BOJ) Başkanı Haruhiko Kuroda, büyük merkez bankalarının attıkları parasal sıkılaştırma adımlarının ve yavaşlayan global büyümenin etkisiyle Japonya'nın ekonomik görünümüne yönelik belirsizliğin arttığını bildirdi.\n\nOsaka kentinde iş dünyası liderleri ile bir araya gelen Kuroda, \"Ekonomik görünüme yönelik belirsizlik, özellikle aşağı yönlü riskler artıyor\" değerlendirmesini yaptı.\n\nKüresel enflasyonun etkisini Japonya'ya da yayılmakta olduğunu, fiyat artışlarının hizmet, dayanıklı mal fiyatlarında da görüldiğini belirten Kuroda, bu artışların artan ham madde maliyetleri gibi dış faktörler tarafından yönlendirildiğini savundu. Kuroda, \"Japorya'da artan enfasyon güçlü talepten çok, artan ham madde fiyatları ve zayıf yen tarafından yönlendiriliyor\" dedi.\n\nAncak Kuroda, çekirdek enflasyonun bu yıl yükselse de gelecek yıl BOJ'un yüzde 2 hedefinin altına geleceğine inandıklarını da vurguladı.",
    "Japonya'da enflasyon 8 yılın zirvesinde": "Japonya'da enflasyon 8 yılın zirvesine tırmandı.\n\n\n\nJaponya'da Ağustos ayı çekirdek tüketici enflasyonu, ham maddelerden kaynaklanan fiyat baskıları ve yendeki zayıflamanın artmasıyla, yaklaşık sekiz yılın en yüksek seviyesi olan yüzde 2,8'e yükseldi.\n\n\n\nVolatil taze gıda fiyatlarını hariç tutan ancak yakıt maliyetlerini kapsayan çekirdek tüketici fiyat endeksinin ağustosta yüzde 2,7'ye çıkması bekleniyordu.\n\n\n\nMerkez bankasının yüzde 2'lik hedefini art arda beşinci ayda da aşan enflasyon, fiyat baskılarının bankanın tahmin ettiğinden daha uzun süre devam edeceğinin sinyalini verdi. Ancak buna rağmen birçok ekonomist merkez bankasının aşırı gevşek para politikasında ani bir değişiklik yapmasını beklemiyor.\n\n\n\nJaponya Merkez Bankası'nın (BOJ) Perşembe sona erecek iki günlük para politikası toplantısının ardından kısa ve uzun vadeli faizlerini sıfıra yakın tutması bekleniyor.\n\n\n\nNorinchukin Research Institute'un baş ekonomisti Takeshi Minami, \"Zayıf yen, Japonya'ya enflasyonu ithal ediyor. Çekirdek tüketici enflasyonu Ekim'de %3 ile zirve yapmaya doğru gidiyor\" dedi ve ekledi: \"Enflasyon bir yıl kadar daha %2'nin üzerinde kalabilir. Bu da, BOJ'un fiyatlara bakışını değiştirmesini sağlayabilir.\"\n\n",
    "Talas Tayfun'u Japonya'da on binlerce insanı evinden etti! 4 bin yapı sular altında kaldı": "Talas Tayfun'u Japonya'da on binlerce insanı evinden etti! 4 bin yapı sular altında kaldı\n\nDoğal afetlerle uğraşan Japonya'yı bu kez de Talas Tayfun'u vurdu. Japonya'da etki gösteren Talas Tayfunu nedeniyle Shizuoka eyaletinde 4 bin 30 yapının sular altında kaldığı, 63 bin hanede ise su kesintisi yaşandığı açıklandı.\n\nGiriş Tarihi: 26.09.2022 11:19 Güncelleme Tarihi: 26.09.2022 11:21 BU ALBÜMÜ PAYLAŞ\n\n\n\n\n\nABONE OL",
    "Japonya-Kuzey Kore ilişkileri Pyongyang Deklarasyonu'na rağmen 20 yıldır ilerlemiyor": "Dönemin Japonya Başbakanı Koizumi Juniçiro ile Kuzey Kore Lideri Kim Jong Il, ikili ilişkileri düzeltmek için Eylül 2002'de \"Pyongyang Deklarasyonu\"nu imzaladı.\n\nTarihi olarak nitelendirilen deklarasyonda Doğu Asya'nın iki komşu yönetimi, \"ikili ilişkileri erken bir tarihte normalleştirmek üzere çaba sarf edecekleri\" taahhüdünde bulundu.\n\nKoizumi, \"alıkonulan Japonlar sorununa\" yönelik, Kuzey Koreli muhataplarından ilk resmi özür beyanını aldı. Japonya'nın, Kuzey Kore'nin \"alıkoyduğunu iddia ettiği\" 17 Japon vatandaşından 5'i Ekim 2002'de ülkelerine döndü.\n\nAlıkonulduğu iddia edilen diğer 12 Japon'un iadesi talebini sürdüren Japonya, normalleşme sonrası Kuzey Kore'ye yönelik ekonomik iş birliği sunacağını açıkladı.\n\nPyongyang ise iddia edilen bu kişilerin bazılarının öldüğünü, bazılarının ülkeye hiç girmediğini duyurdu. Bu aşamada \"alıkonulanlar sorunu\", ikili ilişkileri çıkmaza dönüştürdü.\n\n\"İkonik\" kabul edilen Yokota Megumi dahil alıkonulanların 8'inin hayatını kaybettiğini savunan Kuzey Kore, kalanların ise ülke topraklarına hiç giriş yapmadığı beyanını sürdürdü.\n\nÇözüm sunmayan görüşmeler\n\nKoizumi, Mayıs 2004'te yeniden Kuzey Kore'yi ziyaret etti. Akabinde Pyongyang, Yokota'nın yakılan kalıntılarını Japonya'ya teslim etti ancak DNA analizleri, kalıntıların Yokota'ya ait olmadığını ortaya koydu.\n\nHükümet temsilcileri arasında Mart 2007'de Hanoi, Ağustos 2008'de Şenyang, Kasım 2012'de Ulanbatur, Mart 2014'te Pekin ve Mayıs 2014'te Stockholm görüşmeleri ivme oluşturmadı.\n\nKoizumi sonrası 2006'da Abe Şinzo başbakan seçildi. Abe'nin ilk dönemi ile sonraki 2012-20'deki \"en uzun başbakan\" unvanını elde ettiği ikinci dönemi de ikili ilişkileri düzeltemedi.\n\nKuzey Kore ile 2014'te prensip gereği uzlaşan Tokyo hükümeti, yaptırımlarını hafifleterek Pyongyang'dan \"alıkonulan Japonlar\" sorununa tam kapsamlı karşı soruşturma taahhüdü aldı.\n\nMayıs 2014'te Stockholm'de buluşan Japonya ve Kuzey Kore, prensipte uzlaşmaya vardı. Tokyo, yaptırımlarını hafifletti ancak Kuzey Kore, soruşturma sonuçlarını defalarca erteledi.\n\nAkabinde görevli heyetini dağıttığı soruşturmayı askıya alan Pyongyang yönetimi, 2016'da füze denemeleri gerçekleştirince Japonya, ekonomik yaptırımlarına yeniden döndü.\n\n\"En güçlü\" şekilde tanımladığı kıtalar arası balistik füzesini 2017'de deneyen Kuzey Kore, nükleer başlık monte edilebilen füzenin, Kıta Amerikası'na erişebileceğini öne sürdü.\n\nKuzey Kore lideri Kim Jong-un, \"nükleer devlet gücünün\" tamamlandığını, Japon Başbakan Abe ise karşı yaptırımların güçlendirilmesi için diğer ülkelerle iş birliğini artıracağını açıkladı.\n\nABD, Kuzey Kore'yle diplomasi zirveleri düzenledi\n\nKore Savaşı'nın sulh paktı yerine ateşkesle bitmesiyle Kuzey Kore ile teknik olarak savaş durumunu koruyan ABD, bu duruma rağmen Kuzey Kore'yle diplomasi zirveleri düzenledi.\n\nABD-Kuzey Kore'nin Haziran 2018 Singapur zirvesi sonrası Japon Başbakan Abe Şinzo, Kuzey Kore lideri Kim Jong-un ile \"şartsız görüşmeye\" açık olduğunu beyan etti.\n\nŞubat 2019'da Washington ve Pyongyang liderlerini buluşturan Hanoi Zirvesi'nde yeni bir iyileşme sinyali görüldü ancak karşılıklı diplomasiyi amaçlayan müzakerelerin 3 yıldır açmazda olduğu biliniyor.\n\n\"2002'deki sürpriz deklarasyon halen uygulanabilir\"\n\nWashington merkezli Kore Ekonomik Enstitüsü direktörlerinden Troy Stangarone, COVID-19 salgınının başladığı 2020 başlarından beri Kuzey Kore'nin kendisini dünyaya kapattığını ve sınır girişlerini kısıtladığını belirterek, Moskova ve Pekin ile ilişki geliştirmeyi arzulayan Kuzey Kore'nin Japonya ile görüşme ihtimalini reddetmesine şaşılmaması gerektiğini söyledi.\n\nABD'deki George Washington Üniversitesi emekli profesörlerinden Young-Key Kim-Renaud ise Japonya dahil tüm dünyanın, Kuzey Kore'ye diğer ülkelerin bu ulusu ortadan kaldırma niyetinin olmadığı güvencesi vermesi gerektiğini dile getirdi.\n\n2001-2009 ABD'deki George Bush yönetiminin Kuzey Kore Özel Temsilciliği görevini üstlenen Victor Cha, 2002'deki sürpriz deklarasyonun halen uygulanabilir olduğunu söyledi.\n\nABD'nin, Japonya'nın olası Kuzey Kore ile müzakerelerinden endişelenmediğini savunan Cha, \"Ancak Japonya, Trump döneminde (Singapur, Hanoi) müzakerelerin 'Japonya'nın güvenliğinin ABD'nin güvenliğinden ayrıştırılacağına' yönünde kaygılar taşıyordu\" dedi.\n\n\"Alıkonulan Japonlar\" konusunda ilerleme kaydedilmesine yönelik Cha, \"Oldukça zor bir konu çünkü her iki tarafın farklı çözümleri başarısız oldu. Bu soruna yaklaşırken füze tehditlerine odaklanmak çok daha önemli. Kuzey Kore, her sahada kapasitesini modernize ediyor ve bu, Japonya'ya gerçek bir tehdit\" ifadelerini kullandı.\n\nKuzey Kore, Çin ve Rusya ile de ilişkileri güçlendirmeyi tercih ediyor\n\nNükleer ve balistik füze programlarını hızlandıran Kuzey Kore, askeri teknoloji ve kaynak desteği aldığı komşuları Çin ve Rusya ile de ilişkileri güçlendirmeyi tercih ediyor.\n\nEkonomisi COVID-19 salgınından kötü etkilenen Kuzey Kore'nin, geleneksel dostları Rusya ve Çin'e karşı ihtiyatlı tutum sergileyen Batı Bloku ile müzakerelerin yeniden başlatılmasında isteksiz davrandığı düşünülüyor.\n\nGüvenlik konularında \"şahin görüşlü\" olarak tanınan muhafazakar Abe, 2020'de görevinden ayrılması sonrası dahi Kuzey Kore, \"alıkonulma sorununda\" Tokyo pozisyonunu değiştirmedikçe ikili ilişkilerin daha da kötüleşeceğini yineliyor.\n\nDiplomatik ilişki bulunmayan Tokyo ile Pyongyang arasında \"alıkonulan Japonlar sorunu\" ile süregelen füze tehditleri, ikili ilişkilerde çözülmeyen sorunlar olarak devam ediyor.",
    "Japonya ülkeye günlük yeni yolcu giriş sayısını 50 bine çıkardı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Bu Şekilde Yolculuk Etmek Bir Başka! İçerisinde Her Şeyin Olduğu Japonya'nın Lüks Treninde Seyahate Çıkıyoruz": "Yalnızca ilkbahar ve yaz aylarında gerçekleşen bir tren yolculuğu: West Express Ginga. Hem yolculuğun rotası hem de trenin alışılmadık konforuyla yolcularına harika bir deneyim yaşatan bu treni içeriğimize konu edindik. Tren, Japonya'nın üstün teknolojisiyle tasarlanırken içerisindeki olanaklar insana 'Yok artık!' dedirten cinsten.\n\nHazırsanız bu muhteşem trenin detaylarına inelim.👇",
    "Japonya, ABD ve Güney Kore, Asya-Pasifik'te statükonun değiştirilmesine karşı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Deniz Öncü Japonya'da 15'inci": "Deniz Öncü, Red Bull KTM Tech3 takımıyla FIM Dünya Moto3 Şampiyonası'nda sezonun 16'ncı ayağı için Japonya'da piste çıktı. Parmağında sakatlık olduğu belirtilen milli sporcu, yarışı 15'inci sırada tamamladı. Autosolar GASGAS Aspar takımından Izan Guevara birinci, Honda pilotu Dennis Foggia ikinci, Husqvarna pilotu Ayumu Sasaki ise üçüncü sırayı aldı.\n\nDünya Moto3 Şampiyonası'nda bir sonraki yarış 2 Ekim'de Tayland'da yapılacak.",
    "Japonya Merkez Bankası faiz oranını değiştirmedi": "Japonya Merkez Bankası faiz oranını değiştirmedi\n\nJaponya Merkez Bankası (BOJ) faizleri aşırı düşük seviyede sabit tuttu, yendeki değer kaybına rağmen sıkılaştırmaya gitmedi.\n\nYazıları büyüt\n\nYazıları küçült\n\nStandart boyut\n\nJaponya Merkez Bankası (BOJ) aşırı düşük seviyelerdeki politika faizini ve gevşek para politikasını koruyarak piyasalara diğer merkez bankaları enflasyonla mücadele kapsamında para politikasını sıkılaştırırken bu trendin aksi yönde adım atmaya devam edeceğinin sinyalini verdi.\n\nFed’in politika faizini art arda üçüncü defa 75 baz puan artırmasının ardından bugün para politikası kararını açıklayan BOJ, beklentilere paralel olarak oybirliğiyle kısa vadeli faiz oranları için hedefini -yüzde 0,1, 10 yıl vadeli hükümet tahvil getirileri için hedefini ise yüzde 0’da tuttu.\n\nYEN 24 YILIN EN DÜŞÜK SEVİYESİNE GERİLEDİ\n\nBOJ tarafından yayımlanan karar metninde kullanılan ileriye dönük yönlendirme ifadelerinde değişiklik yapılmayarak, “BOJ kısa ve uzun vadeli politika faizlerinin mevcut ya da daha düşük seviyelerde kalmasını öngörüyor” denildi.\n\nFaiz kararının ardından yen dolar karşısında 145,405 seviyesine gerileyerek 24 yılın en düşük seviyesini kaydetti. (REUTERS)",
    "Japonya'dan, Bangladeş'teki Arakanlı Müslümanlara 3,5 milyon dolar insani yardım": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Japonya'da 146 iktidar milletvekilinin 'Birleşme Kilisesi' ile ilişkisinin bulunduğu ortaya çıktı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Japonya'dan Çin ve Rusya'ya karşı silahlanma adımı: İleri teknoloji füze üretilecek": "Japonya'dan Çin ve Rusya'ya karşı silahlanma adımı: İleri teknoloji füze üretilecek\n\n2 Eylül 2022\n\nIlgın Yorulmaz - Tokyo\n\nKaynak, Getty Images Fotoğraf altı yazısı, Japonya Öz Savunma Kuvvetleri\n\nJaponya Savunma Bakanlığı, Çin ve Rusya’nın Doğu Asya’daki politikaları ve \"artan savaş tehlikesine karşı ülkeyi korumak için\" ileri teknoloji füze üretmeye karar verdi.\n\nBakanlığın yeni açıkladığı bütçesinde daha önce görülmemiş bir biçimde kruz (seyir) ve balistik füze tedariğine yer vermiş olması, İkinci Dünya Savaşı’ndan sonra İtilaf Devletleri tarafından dikte ettirilen ve saldırı gücünü sıfırlayan bir anayasayla yönetilen Japonya’nın yıllardır sürdürdüğü pasifize politikasından ciddi bir sapma olarak yorumlanıyor.\n\nBakanlığın yıllık bütçesinin tartışıldığı sırada yapılan açıklamada \"Çin’in Rusya ile olan işbirliğine güvenerek tek taraflı olarak bölgede statükoyu zorla değiştirmeye çalıştığı\" ifade ediliyor ve rutin askeri tatbikatlar görünümünde Tayvan’a yaptığı baskıya da dikkat çekilerek “Tayvan’ı Çin’le birleştirmek için askeri güç kullanmaktan vazgeçmediği” çıkarımı yapılıyor.\n\nDünyanın üçüncü büyük ekonomisi Japonya’nın ileri bir savunma sanayisi bulunmuyor.\n\nÜlkede şimdiye dek sadece Öz Savunma Kuvvetleri adıyla bilinen birimlerin saldırıdan çok savunma amaçlı donanım ve eğitimine yer veriliyordu. Bu birimlerin elinde ise sadece düşük menzilli füzeler var.\n\nOysa geçen ay ABD Temsilciler Meclisi Başkanı Nancy Pelosi’nin Tayvan’ı ziyareti sırasında gövde gösterisi yapmak isteyen Çin, Japon karasularından 160 kilometreden de az bir bölgeye tam beş adet uzun menzilli balistik füze fırlatmıştı.\n\nAynı şekilde bölgede aralıklarla füze denemeleri yapan Kuzey Kore de Japon Savunma Bakanlığı tarafından Japonya’ya bir tehdit olarak algılanıyor ve yerli füze üretiminin bu ülkeye karşı da planlandığı anlaşılıyor.\n\nBakanlığın geliştirmeyi planladığı, yerden atılan cruise füzeleri Mitsubishi Ağır Sanayi tarafından hali hazırda üretilen ve kullanılan Type 12 füzesinin gelişmiş versiyonu olacak.\n\nBu füze gemilere saldırıda kullanılıyor. Bir diğer füze türü olan yüksek hız balistik füzeler ise yerdeki hedefleri vurabiliyor.\n\nJaponya Savunma Bakanlığı yeni bütçede savunma harcamalarının yüzde 3.6 artarak 5,6 trilyon yene (yaklaşık 40 milyar dolar) çıkarılmasını istiyor. Bu rakam, Japonya’yı Amerika ve Çin’den sonra dünyanın en büyük üçüncü savunma harcamasına sahip ülkesi konumuna getirecek.\n\nAsahi gazetesinin haberine göre Savunma Bakanlığı gelecekte hipersonik savaş başlıkları üretmek ve siber savunma, elektromanyetik savaş gücü ve uzay çalışmaları için de bütçe ayıracağını bildirdi.",
    "Japonya'da üçlü yen zirvesi": "Japonya'da yenin dolar karşısında 24 yılın en düşük seviyesine gerilemesi yetkilileri hareket geçirdi.\n\nYenin dolar karşısında 24 yılın en düşük seviyesine gerilemesinin ardından Maliye Bakanlığı, Japonya Merkez Bankası ve Finansal Hizmetler Ajansı yetkililerinin bir araya geleceği bir toplantı yapılacak.\n\nBöylelikle bu üç kurumun yetkilileri Haziran ayından bu yana ilk kez toplantı gerçekleştirecek.\n\nJapon yeni hükümetten gelen güçlü mesajlar ile Japonya Merkez Bankası’nın (BOJ) açıklamalarına karşın dolara karşı tarihsel düşük seviyelerdeki seyrine devam ediyor.\n\nJaponya Baş Kabine Sekreteri Hirokazu Matsuno, para piyasasında yaşanan hızlı ve tek yönlü hareketlerden endişe duyduğunu ve gerekmesi halinde harekete geçeceklerini söylemişti.\n\nMatsuno, “Hükümet, benzer hareketlerin devam etmesi durumunda, acil durum algısıyla Döviz piyasası hareketlerini izlemeye ve gerekli adımları atmaya devam edecektir” ifadelerini kullanmıştı.\n\nJaponya Maliye Bakanı Shunichi Suzuki de yendeki değer kaybını çok yakından takip ettiğini belirtmiş, Japonya Merkez Bankası ise planlanmış 5-10 yıllık tahvil alımlarını 500 milyar yenden 550 milyar yene çıkardığını duyurmuştu.\n\nÜlkede tahvillere gelen satışlar 10 yıllık tahvil getirisini yüzde 0,245 ile BOJ’un tolerans tavanı olan yüzde 0,25’in sınırına taşımıştı.\n\nJapon yeni bu yıl dolara karşı yüzde 20 değer kaybetti.",
    "Japonya'nın çelik üretimi azaldı": "Japonya'nın ham çelik üretimi ağustos ayında geçen yılın aynı ayına göre yüzde 7,4 düşüş gösterdi.\n\n\n\nJaponya Demir ve Çelik Federasyonu (JISF) tarafından açıklanan verilerde üretim bir önceki aya göre yüzde 0,2 artışla 7 milyon 339,2 bin ton oldu.\n\n\n\nSıcak haddelenmiş çelik ürünleri üretimi aylık bazda yüzde 1,2 artış, yıllık bazda yüzde 8,9 düşüşle 6 milyon 379,6 bin ton oldu. Pik demir üretimi aylık yüzde 2,9 artarken, yıllık yüzde 8,5 azaldı ve 5 milyon 417,8 bin tona geldi.\n\n\n\nElektrik ark ocaklı tesislerin üretimi aylık yüzde 10,6, yıllık yüzde 3,5 azalarak 1 milyon 762,5 bin ton oldu.",
    "Japonya Başbakanı Kişida: BM Güvenlik Konseyi'ne itibar kazandırılması önemli": "Japonya Başbakanı Kişida Fumio, 2019 sonrası BM Genel Kurulu'na bizatihi katılan ilk Japon Başbakan oldu.\n\nBM 77. Genel Kurulu'na yaptığı hitapta Kişida, bölgesel ve küresel sorunlara değindi.\n\nRusya'nın Ukrayna'daki saldırılarının, BM Şartı'nda taahhüt edilen \"uluslararası düzenin temelini\" sarstığını belirten Kişida, saldırılarda olası nükleer silah kullanılması tehdidini \"tamamıyla kabul edilemez\" olarak niteledi.\n\nKişida, \"Şimdi, hukuka dayalı uluslararası düzenin sağlanması için gücü ve bilgeliği buluşturma ve BM Şartı'nın prensip ve fikirlerine geri dönmenin zamanıdır\" dedi.\n\n''Güvenlik Konseyi'ne yeniden itibar kazandırılmasında hayati önem taşıyor''\n\n\"Serbest ve Açık Hint-Pasifik\" vizyonunun hayata geçirilmesinin önemine değinen Japon lider, \"bölgesel statükonun güç kullanılarak ve baskıyla değiştirilmesi girişimlerine müsamaha gösterilmeyeceğini\" belirtti.\n\nKuzey Kore'nin füze ve nükleer programları ile iki ülke arasındaki \"alıkonulan Japonlar sorununa\" yönelik Kişida, Kuzey Kore lideri Kim Jon-un ile \"kapsamlı çözümler için ön şartsız buluşmaya\" hazır olduğunu yineledi.\n\nBM'nin belirli hamlelerle reform edilmesinin \"Güvenlik Konseyi'ne yeniden itibar kazandırılmasında hayati önem taşıdığını\" vurgulayan değinen Kişida, bu konuda BM marjında 2024'te düzenlenmesi planlanan \"Gelecek Zirvesinin\" bir fırsat oluşturabileceğini belirtti.",
    "Japonya'da beklentileri aşan büyüme": "Japonya ekonomisi yılın ikinci çeyreğinde, küresel ekonomide aşağı yönlü riskler oluşmaya başlamadan önce, Haziran ayına kadar geçen üç ayda başlangıçta tahmin edilenden daha fazla büyüdü ve pandemi sırasında kaybettiği zemini toparladı.\n\nKabine Ofisi'nin açıkladığı verilere göre, gayri safi yurtiçi hasıla ikinci çeyrekte bir önceki döneme göre yıllık bazda yüzde 3,5 büyüdü. Bloomberg ekonomistleri yüzde 2,9'luk bir büyüme bekliyordu.\n\nPerşembe günkü rakamlar, Japonya ekonomisinin pandemi öncesi boyutunu yeniden kazandığını ve ilk okumada görülenden daha sağlam temellere sahip olduğunu doğruluyor. Japonya'nın virüsün kış dalgasından çıkıp tüketici harcamalarında artışa yol açmasıyla toparlanma hızı artarken, maliye bakanlığının geçen hafta daha güçlü bir artış bildirmesinin ardından iş harcamaları yüzde 2 arttı.\n\nAnalistler, yaz aylarında rekor bir virüs dalgası ve artan yaşam maliyetlerinin tüketimi soğutmayı tehdit etmesi nedeniyle hızının yavaşlayabileceği ve mevcut çeyrekte toparlanmanın devam etmesini bekliyor.",
    "*OECD, JAPONYA İÇİN 2023 YILI ENFLASYON BEKLENTİSİNİ %1,9'DAN %2,0'YE YÜKSELTTİ [FNC-NEWS]": "",
    "COVID-19 vaka sayısı Ağustos ayında rekor kıran Japonya, turizme tamamen açılmaya hazırlanıyor": "Geçtiğimiz yıl sadece 245 bin 900 kişi tarafından ziyaret edilen Japonya, Ağustos ayında rekor sayıda COVID-19 vakası açıklamasına rağmen turizme tamamen açılmaya hazırlanıyor.\n\nJaponya hükümeti, Japonya’nın turizme tamamen açılması için hazırlıklara başladı. Geçtiğimiz yıl sadece 245 bin 900 kişi tarafında ziyaret edilen ülke, COVID-19 önlemleri kapsamında turistik ziyaretleri kısıtlamıştı. Nikkei Asia ve Fuji News Network’ta yayımlanan haberlere göre Japonya hükümeti, Ağustos ayında rekor sayıda COVID-19 vakası görülmesine rağmen hazırlıklara başladı.\n\nJohns Hopkins Üniverstesi’nden alınan verilere göre Japonya, Pazar günü 81 bin yeni vaka ve 104 COVID-19 kaynaklı ölüm açıkladı. Ağustos ayının son günlerinde günlük ortalama 200 bin yeni vaka açıklayan Japonya’da geçtiğimiz yılın Ağustos ayında açıklanan sayılar 25 bin civarında seyrediyorlardı.\n\nÖte yandan, Japonya’da nüfusun %81’inin COVID-19’a karşı aşı olduğu biliniyor. ABD’de ise bu oran %68. Bir New York Times haberine göre ABD’de günlük ortalama vaka sayısı 66 bin, ölüm sayısı ise 400. Fakat bu rakamların yanıltıcı olduğu, evde yapılan testlerin sonuçlarının bildirilmedikleri de konuşulanlar arasında.\n\nYaklaşık 125 milyonluk bir nüfusa sahip olan Japonya’da pandeminin başından bu yana 20,1 milyon COVID-19 vakası ve 42 bin 658 COVID-19 kaynaklı ölüm yaşandığı biliniyor. ABD’de ise bugüne kadar 95 milyon vaka ve 1 milyon ölüm kayıtlara geçti.\n\nKaynak: Japan to Fully Reopen to Tourists Despite Record Covid-19 Cases in August – Gizmodo",
    "Japonya'da 75 yaş ve üzeri nüfus, toplam nüfus pastasının yüzde 15'ini aştı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Bakan Çavuşoğlu: Amacımız Zelenski ve Putin'i bir araya getirmek": "Haberin Devamı\n\nDışişleri Bakanı Mevlüt Çavuşoğlu, Japonya temaslarını sürdürüyor. Bakan Çavuşoğlu, Ulusal Basın Kulübü’nde basın mensuplarıyla bir araya geldi. Eski Japonya Başbakanı Shinzo Abe’nin vefatının herkesi derinden üzdüğünü dile getiren Bakan Çavuşoğlu, “Sayın Abe’nin başta stratejik ortaklığımızın tesisi olmak üzere Türk-Japon ilişkilerine önemli katkıları oldu. Kendisini her zaman bir dost olarak hatırlayacağız” dedi.\n\n“Tarihin akışının hızlandığı bir dönemdeyiz. İçinde bulunduğumuz dönemi belirsizlikler çağı olarak adlandırabiliriz. Bu dönemde değişimi yakından takip etmek, iyi analiz etmek ve kendimizi değişime uyarlamak, anlamak zorundayız” diyen Bakan Çavuşoğlu, “Avrupa’nın ortasında bir savaş devam ediyor. Bu savaş küresel dinamikleri de etkiliyor. Büyük güç mücadelesi keskinleşti, bu mücadelenin yansımalarını birçok yerde görüyoruz, hissediyoruz. Tayvan gerilimi, Asya-Pasifik’te istikrarı tehdit ediyor. Bölgede siyasi, askeri ve ekonomik yeni gruplaşmalar ortaya çıktı. Artık çok kutuplu bir dünyadayız. Türkiye, Japonya, Hindistan, Brezilya gibi farklı aktörlerin aldığı pozisyonlar bugün tüm dünya için önem taşıyor. Asya’nın yeniden yükselişi küresel dengeleri de elbette değiştiriyor. Salgın, iklim değişikliği, göç, terörizm, enerji ve gıda krizleri insanlığın ortak sorunu. Maalesef mevcut uluslararası sistem bunlara yanıt veremiyor. Bunların çözümü olarak hep vurgulanan kural temelli sistemin ne olduğu konusunda bile bir mutabakat yok. Sisteme dayanışma yerine rekabet hakim olmaya başladı. İşte salgın döneminde rekabeti gördük, herkes koruma malzemelerine el koydu. Göç konusunda da aynı şekilde görüyoruz” açıklamasını yaptı.\n\nHaberin Devamı\n\n'BM İLE BİRLİKTE YOĞUN BİR ÇABA HARCIYORUZ'\n\nBöyle dönemlerde sağduyu, diyalog ve diplomasiyi öne çıkaran aktörlere ihtiyaç olduğunu kaydeden Bakan Çavuşoğlu, “Türkiye olarak bizim de yapmaya çalıştığımız bu. Küresel aktör olarak aktif bir dış politika izliyoruz. Ukrayna, Bosna-Hersek, Kafkaslar, Libya ve Suriye gibi konularda izlediğimiz aktif politika tüm dünyanın lehine sonuçlar doğuruyor. Tahıl anlaşması, esir değişimi, Zaporijya Nükleer Enerji Santrali gibi örnekleri çoğaltabiliriz. Şimdi de Ukrayna ve Rus gübresinin dünya piyasalarına taşınması için BM ile birlikte yoğun bir çaba harcıyoruz. Krizler karşısında sert ve yumuşak güç unsurlarını birlikte dengeli kullanmamız gerekiyor. Örneğin komşumuz Suriye’de hem insani yardımlar ve siyasi süreçte belirleyici bir aktörüz hem de gerektiğinde teröre karşı sert güç kullanıyoruz” ifadelerini kullandı.\n\nHaberin Devamı\n\nÇavuşoğlu, “Hem doğu hem batı ile konuşabilmek bizim için önemli bir değer. NATO üyesi ve Avrupa Birliği üyeliğine aday bir ülke olarak Rusya ile makul ilişkiler kurabilen az sayıdaki aktörlerden biriyiz” dedi.\n\n'DÜNYA YENİ BİR DÖNEMİN EŞİĞİNDE'\n\nBakan Çavuşoğlu açıklamasını şu şekilde sürdürdü:\n\n\"Orta Asya’da Türk Devletleri Teşkilatı ile bölgesel barış ve entegrasyon konusunda öncü rol oynuyoruz. Yeniden Asya girişimimizle de Asya ile bağlarımızı derinleştiriyoruz. Örneğin aramızdaki uzun mesafeye rağmen Japonya ile ilişkilerimiz çok derin ve güçlü. 132 yıl önce Ertuğrul Fırkateyni faciasında Japonya’nın şehitlerimizin hatırasına sahip çıkması dostluğumuzun temelini attı. Dünya yeni bir dönemin eşiğinde. Küresel krizi fırsata çevirmek için yakın çalışmalıyız. Bunun için en üst düzeyde siyasi irade mevcut. Bu toplantının ardından Bakan Hayashi ile görüşeceğiz, stratejik ortaklığımızı güçlendirme yönünde atabileceğimiz adımları ele alacağız. Özellikle savunma sanayii, enerji, bilim-teknoloji alanlarında önemli potansiyel olduğunu görüyoruz. Ekonomik Ortaklık Anlaşması'nı artık sonuçlandırmamız lazım. Böylece tedarik zincirlerindeki değişimleri Türk ve Japon şirketleri için fırsata çevirebiliriz. Asya’nın Orta Asya, Kafkaslar, Orta Doğu, Afrika ortak gündemimizde yer alan bölgeler” ifadelerini kullandı.\n\nHaberin Devamı\n\n2024 yılında Japonya ile diplomatik ilişkilerin kuruluşunun 100. yılının kutlanacağını dile getiren Bakan Çavuşoğlu, “Bayrağımızdaki ay, Japon bayrağındaki güneş birlikte yazıldığında Japonca'da aydınlık anlamına geliyor. Bu kriz ve belirsizlik döneminde ortaklığımızı güçlendirirsek daha aydınlık bir gelecek bizleri bekliyor” dedi.\n\n'BİR ATEŞKESİN TESİS EDİLMESİ İLE İLGİLİ DAHA UMUTLUYDUK'\n\nBakan Çavuşoğlu, açıklamasının ardından basın mensuplarının sorularını yanıtladı. Rusya-Ukrayna savaşının sonlandırılmasına ilişkin soruyu yanıtlayan Bakan Çavuşoğlu, \"Aslında cevaplaması zor bir soru. Mart ayının sonunda İstanbul’da bir araya geldikleri zaman hem Ukrayna ve Rusya hem de bizler savaşın sona erdirilmesi yani bir ateşkesin tesis edilmesi ile ilgili daha umutluyduk. Bugün geldiğimiz noktada sahada yeni gerçekler var her iki taraf için de, zorluklar da var. Özellikle Ukrayna için hassas konular var. Çünkü işgal edilen topraklar Ukrayna’nın toprakları. Tabii taraflar zayıf noktada da masaya oturmak istemiyorlar. Nasıl sonlandırabiliriz savaşı? Ateşkes nasıl olabilir? Bu savaşın kazananının olmadığını söylüyoruz. Her iki tarafın da bunu gerçekten idrak ettiği zaman müzakere masasına dönme ihtimali daha yüksek. Tabii adil bir barışın olması lazım, özellikle Ukrayna için. Çünkü biraz önce de söylediğim gibi işgal edilmiş topraklar Ukrayna’nın toprakları. Dolayısıyla adil bir barışın tesis edilmesi gerek\" ifadelerini kullandı.\n\nHaberin Devamı\n\n'CUMHURBAŞKANIMIZIN HEM ZELENSKİ HEM PUTİN İLE GÖRÜŞMELERİ OLACAK'\n\nBu iki ülke dışında savaşın devam etmesini isteyen aktörlerin de olduğunu sözlerine ekleyen Bakan Çavuşoğlu, \"Bu aktörlerin de ikna edilmesi gerekiyor. Türkiye olarak umudumuzu kaybetmiş değiliz, çabalarımızı yoğunlaştırarak devam ettireceğiz. Sayın Cumhurbaşkanımızın her iki liderle, hem Zelenski hem Putin ile görüşmeleri olacak. Amacımız iki lideri bir araya getirerek, liderler düzeyinde kararların alınmasını sağlamak\" dedi.\n\n\"Özellikle Batı'da savaşın devam etmesini isteyen ülkeler var\" diyen Çavuşoğlu açıklamasını şu şekilde sürdürdü:\n\n\"Savaş uzarsa Rusya stratejik olarak yenilir ya da daha da zayıflar düşüncesi ile. Bedelini önce Ukrayna ödüyor. Yansımaları ile bedelini tüm dünya ödüyor. Bir an evvel savaşın sona erdirilmesi herkesin faydasına.\"\n\nHaberin Devamı\n\n'UKRAYNA'DA ERKEK ÇOCUKLAR İÇİN EN POPÜLER İSİM BAYRAKTAR'\n\nTürk dronlarına yönelik soru üzerine Bakan Çavuşoğlu, \"Bizim ürettiğimiz İHA‘lar, SİHA'lar dünyada şu anda üretilen ürünlerin arasında en iyilerinden. Hatta en başta gelir. Libya'da da Trablus'un işgalini önleyen de Türk SİHA'larıdır. Japonya ile her alanda olduğu gibi savunma sanayii alanında da işbirliğimizi geliştirmek istiyoruz. Önümüzdeki günlerde de savunma sanayi ve güvenlikle ilgili istişarelerimizi de gerçekleştireceğiz. Japonya gerek SİHA olsun gerekse diğer savunma sanayi ürünlerimiz olsun bunlardan almak isterse, diğer Asya ülkeleri şu anda çok ilgileniyor özellikle Malezya ve Endonezya. Bu ülkeler bizim savunma sanayi ürünlerimize çok ilgi gösteriyorlar. Sözleşmeleri imzalanıyor. Memnuniyetle Japonya’nın bu alandaki ihtiyaçlarını da karşılarız. İsrail ve ABD'nin de teknolojisi ileri düzeyde. Herhangi bir ülke ile yarışmıyoruz, kendi teknolojimizi geliştirmek için çalışıyoruz. Ama dünyada bizim SİHA'lar gibi şarkı bestelenen, çocuklarına isim verilen başka bir SİHA yoktur. Bayraktar için şarkılar bestelendi, bugün Ukrayna’da erkek doğan çocuklar için en popüler isim Bayraktar\" açıklamasını yaptı.\n\nHalk oylamasına yönelik soruyu yanıtlayan Bakan Çavuşoğlu, \"Biz denge politikası izliyoruz. Her iki tarafla da ilişkilerimizi iyi götürüyoruz. Her iki tarafla diyaloğumuzu sürdürüyoruz. Aynı zamanda ilkeli bir tutum sergiliyoruz, uluslararası hukuku savunuyoruz. Kural temelli bir düzeni savunuyoruz. Montrö'yü harfiyen uyguladık, bu saldırganlığı savaş olarak nitelendiren ilk ülke Türkiye oldu ve bunu tanımadığımızı, reddettiğimizi de açıkça ortaya koyduk. Sonuçta hem dengeli hem ilkeli bir politika izliyoruz. Kırım’ın illegal ilhakını tanımadığımızı, tanımayacağımızı her vesileyle vurguluyoruz. Rusya'ya da bunu söylüyoruz. Donbass, Herson gibi bölgelerin Rusya'ya ilhak edilmesi ile ilgili referandum konusunda Türkiye olarak net bir açıklama yaptık. Bundan duyduğumuz endişenin altını çizdik, bunu uyguladık ve Kırım’ın ilhakını tanımadığımız gibi bunu da tanımayacağımızı açıkça açıklamamızda söyledik\" dedi.\n\n\"Türk dışişleri bakanı olarak stratejik ortağımız Japonya’nın politikalarını belirleyecek değilim\" diyen Bakan Çavuşoğlu, \"Ama Japonya’nın güvenliğine önem veriyoruz, istikrarına önem veriyoruz. Japonya’nın dünya barışına yaptığı katkıyı takdir ediyoruz. Japonya’nın özellikle insani konularda ve yardımlarda, insani yardımlarda öncü olduğunu biliyoruz. Ayrıca Japonya’nın başka bir yumuşak gücü de JİCA aracılığıyla dünyanın her yerinde kalkınma projelerini destekliyor. Bölgemizdeki göçmenlere yönelik de ciddi desteği, katkısı var. Onun için de ayrıca çok teşekkür ediyoruz. Bölgedeki gelişmeler de Japonya’nın güvenliğini doğrudan etkiliyor. Japonya’nın güvenliğine yönelik tehditlerinde olduğunu görüyoruz. Kuzey Kore’nin füze denemelerinden biz de rahatsızız. Dolayısıyla Japonya’nın da kendi güvenliği ile ilgili tedbirler alması en doğal hakkıdır. Krizlerin ve sorunların çözümünde Japonya’nın diplomasiyi ön plana çıkardığını görüyoruz ve bunu takdir ediyoruz. Burada önemli olan bu sert güç ve yumuşak gücü yerinde ve dengeli kullanarak akıllı güç olabilmektir\" diye konuştu.\n\nBakan Çavuşoğlu, Cumhurbaşkanı Erdoğan'ın Rusya Devlet Başkanı Putin'in en kısa süre savaşı sonlandırmaya yönelik düşüncesinin olduğuna yönelik ifadelerine ilişkin, \"Esasen iki liderin bir araya gelmesiyle artık bir ateşkes söz konusu olabilir. Sayın Putin, Sayın Cumhurbaşkanımızla her görüşmesinde Zelenskiy ile bir araya gelmeye hazır olduğunu, müzakere masasına da dönmek istediklerini söylüyor. Sayın Cumhurbaşkanımız da mülakatta buna vurgu yaptı. Aslında Ukrayna da müzakerelere dönmek istediğini söylemiştir. Fakat savaş uzadıkça daha karmaşık hale geliyor, daha zorlaşıyor. Yine Semerkant’ta Sayın Putin Sayın Cumhurbaşkanımız ile yaptığı görüşmede müzakerelere dönebileceklerine söylemişti. Tabi yeni şartlar olduğunu da aynı zamanda söylüyorlar\" ifadelerini kullandı.\n\nBakan Çavuşoğlu açıklamasını şu şekilde sürdürdü:\n\n\"Türkiye olarak nasıl doğu-batı ekseninde herkesle ilişkilerimizi geliştirmek istediğimiz bir ülkeyiz. Ekonominin gücü Asya’ya doğru kayıyor. Yeniden Asya girişimimizle Asya’ya bütüncül bir yaklaşımla tekrar dönüyoruz. Biz aynı zamanda Avrupa ülkesiyiz. NATO üyesiyiz. Birçok Avrupa-Atlantik teşkilatında önemli üyeyiz. Ama köklerimiz de Asya'da. Asya ile ilişkilerimizi geliştirmek hem siyasi hem ekonomik etkilerimizi geliştirmek bizim en doğal hakkımız. Orta Asya'ya yönelik birçok ülkenin ve uluslararası örgütün ilgisinin arttığını görüyoruz. Bazı Orta Asya ülkeleri ile Çin'in komşu olduğunu biliyorsunuz. Aynı şekilde Rusya da var. Dolayısıyla bu ülkelerin Orta Asya ülkeleri ile ilişkileri geliştirmek istemesi doğaldır. C5+Japonya, C5+Kore, ABD, AB gibi formatlarla diğer aktörler de Orta Asya ülkeleri ile ilişkilerini geliştirmek için çaba sarf ediyor. Bunu da doğal karşılıyoruz.\"\n\nTahıl anlaşmasına değinen Bakan Çavuşoğlu, \"Tahıl anlaşması sorunsuz bir şekilde işliyor. Dün itibari ile 231 gemi Ukrayna limanlarından ayrıldı, toplamda 5.2 ton tahıl ürünü Ukrayna'dan farklı ülkelere gitmek üzere ayrıldı İstanbul’daki koordinasyon merkezinin kolaylaştırıcılığında. Ukrayna tahılının ihracatı karşılığında Rus tahıl ve gübresinin ihracatının da kolaylaştırılması konusunda bir mutabakat var. Bu mutabakatın da sorunsuz işlemesi gerekiyor. Bu ürünler aslında yaptırım listesinde değil ama gemilerin limanlara yanaşması ve hizmet alması, sigortacılık ve ödemeler konusunda bazı tereddütler ve sorunlar vardı. Bu sorunların olmayacağına dair açıklamaları gerek ABD’den, gerekse Avrupa Birliği'nden gördük. Ayrıca Ukrayna’da Rusya’nın amonyumu var, daha önce transfer edilen bunun da bazı Avrupa’daki limanlar üzerinden ihracı konusunda BM ile birlikte çalışmalarımız var. İstanbul’daki Koordinasyon Merkezi'ndeki BM heyetinin başındaki arkadaşlarla da bir görüşme gerçekleştirdik. Sonuçta şu anda buna odaklandık. Dünyanın hem Ukrayna hem de Rusya’dan ihraç edilecek gübreye ihtiyacı var. Dolayısıyla bu ihtiyacının karşılanması için de her ülkeden sorun yaşanmadan ürünlerin ihraç edilmesi gerekiyor\" ifadelerini kullandı.",
    "Dışişleri Bakanı Çavuşoğlu, Japonya Dışişleri Bakanı ile görüştü": "Dışişleri Bakanı Çavuşoğlu, Japonya Dışişleri Bakanı ile görüştü Dışişleri Bakanı Çavuşoğlu, Japonya Dışişleri Bakanı Yoshimasa ile bir araya geldi",
    "Türkiye'den tayfun felaketi nedeniyle Japonya ve Güney Kore'ye taziye mesajı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Japonya'da yene öncü müdahale": "Son dönemde Japon yeni ile ilgili yetkililerin açıklamaları birbirini izlerken, Japonya Merkez Bankası'ndan öncü bir müdahale geldi.\n\nNikkei, Japonya Merkez Bankası’nın piyasa katılımcıları ile kur seviyelerini izlediğini yazdı. Bu hamle kura müdahale öncesi bir adım olarak düşünülüyor. Bu hamlenin piyasa aktörlerine tek yönlü işlemler yapmama konusunda bir uyarı olduğu da ifade ediliyor. Bu tip hamleler ülkede volatilitenin yükseldiği ve sözlü müdahalenin yeterli olmadığı durumlarda yapılıyor.\n\nDolar karşısında 24 yılın en düşük seviyelerinde olan yen, haberin ardından toparlanma ivmesi gösterdi. Asya seansında ilk işlemlerde dolar/yen kuru 144,96'yı görmüş, haberin ardından 143 seviyesine çekilmişti.\n\nDöviz piyasasındaki gelişmeler Japonya'da hükümetin gündeminde de ilk sıralarda yer alıyor. Maliye Bakanı Shunichi Suzuki döviz piyasalarındaki mevcut trendin devam etmesi durumunda Japonya'nın herhangi bir karşılıktan imtina etmeyeceğini söyledi.\n\nBakan Suzuki bu karşılıklar arasında piyasalara müdahil olmanın da yer aldığına işaret etti.\n\nSuzuki, \"Dünden (13 Eylül) bu yana dolara karşı 2 ya da 3 yenlik gerileme izledik. Bu düşüşün çok ani olduğu açık. Bu hamlenin ardından spekülatif hareketler olduğunu düşünüyoruz ve bu konuda endişeliyiz\" diye konuştu.\n\nNorinchukin Araştırma Enstitüsü Başekonomisti Takeshi Minami, Fed'in önümüzdeki hafta yapılacak toplantısına kadar spekülasyonların devam edebileceğini ve volatilitenin yüksek kalacağını söyledi. Minami, Japonya Merkez Bankası'nın bu toplantısında yende görülen hızlı zayıflama ile ilgili uyarı işaretleri vermeye devam edeceğini ama yendeki düşüşe karşılık vermek için para politikasında herhangi bir değişiklik yapmasının olası olmadığını söyledi.",
    "Japonya afetlere robotik hamam böcekleriyle hazırlanıyor": "Japon araştırma devi Riken’in ‘Thin-Film’ cihaz laboratuvarından Kenjiro Fukuda ve ekibi, 4 mikron kalınlığında, insan saçının yaklaşık yüzde 4’ü genişliğinde ve böceğin sırtına sığabilen esnek bir güneş pili filmi geliştirdi.\n\nFotoğraf: Reuters\n\nGüneş pilleri ve elektronikleri bir ‘sırt çantası’ gibi böceklerin üstüne yerleştirme ve hareketlerini uzaktan kumandayla kontrol etmeyi araştıran Japon araştırmacılara göre çok uzak olmayan bir gelecekte bir deprem olursa ve hayatta kalanlar tonlarca moloz altında kalırsa, onları ilk tespit edenin ‘cyborg’ hamamböceği sürüleri olabilir.\n\nFilm, hamamböceğinin serbestçe hareket etmesine izin verirken, güneş pili, böceğin arka kısmındaki duyu organlarına yön sinyalleri işlemek ve göndermek için güç üretiyor.\n\nÇalışma, Singapur’daki Nanyang Teknoloji Üniversitesi’ndeki önceki böcek kontrol deneylerine dayanıyor. Buna göre bir gün, tehlikeli alanlara robotlardan çok daha verimli bir şekilde girebilen sibernetik böcekleri kullanabiliriz.\n\nHamam böcekleri daha az enerji tüketiyor\n\n“Küçük robotların içindeki piller hızla tükeniyor, bu nedenle keşif süresi kısalıyor” diyen Fukuda, Cyborg böceklerin kendi kendine hareket etmesi nedeniyle elektriğe ihtiyaç duymadığını ve bunun çok önemli bir fayda olduğunu belirtti.\n\nFukuda ve ekibi deneyler için Madagaskar tıslayan hamam böceklerini seçiyor çünkü bu hamam böcekleri, ekipmanı taşıyabilecek kadar büyük ve bu duruma engel olacak kanatlara sahip değil. Çanta ve film, sırtlarına yapıştırılsa bile böcekler küçük engelleri geçebiliyor veya ters döndüklerinde kendilerini düzeltebiliyor.\n\nAraştırmacılar ‘cyborg böceğe’ yön vermek için özel bir bilgisayar ve Bluetooth sinyali kullanıyor. Hamam böcekleri kendi yürüme kabiliyeti de göz önünde bulundurulduğunda yönleri karıştırabiliyor.\n\nBir sonraki zorluksa böceklerin daha kolay hareket edebilmesi ve sensörlerin, kameraların montajına izin verebilmesi için bileşenlerin mümkün olduğunca küçük olması gerekliliği. Araştırmacı Yujiro Kakei, robotik böceğin sırt çantasını Tokyo’nun ünlü Akihabara elektronik bölgesinden satın alınan 5 bin yen (35 dolar) değerindeki parçalarla yaptığını söyledi.\n\nBöcekler dört ayda olgunlaşıyor ve beş yıla kadar yaşıyor\n\nÇıkarılabilir sırt çantası ve film sayesinde hamam böceklerinin laboratuvar içinde hayatta kalmasına izin veriliyor. Böcekler dört ayda olgunlaşıyor ve gözetim altında beş yıla kadar yaşayabiliyor.\n\nFukuda, acil durum kurtarma böceklerinin dışında mikroskobik plastik, gümüş ve altın katmanlardan oluşan güneş pili filmi gibi uygulamalara üzerine de çalışıyor. Film, yaşamsal belirtilerin izlenmesinde kullanılmak üzere giysilere veya cilt yamalarına yerleştirilebiliyor.\n\nAraştırmacı güneşli bir günde, filmle kaplı bir şemsiyenin bir cep telefonunu şarj etmek için yeterli elektrik üretebileceğini söyledi.",
    "Yükselen kıta Afrika’da güç mücadelesi: Japonya": "Geçtiğimiz günlerde Tunus’ta düzenlenen \"8. Tokyo Uluslararası Afrika Kalkınma Konferansı”, gözleri bir aktör olarak Japonya’nın bölgedeki faaliyetlerine çevirdi.\n\nÖyle ki Asya ülkesi, Afrika'nın kalkınması için gelecek üç yılda kullanılmak üzere 30 milyar dolarlık bir finansmanı onayladığını 48 ülke yetkilisinin katıldığı konferansta duyurdu.\n\nPeki, Japonya için Afrika ne ifade ediyor?\n\nBu sorunun cevabını verebilmek için Japonya-Afrika ilişkilerine kısaca bir göz atmak gerekiyor.\n\nEsasen 19’uncu yüzyılın başlarında başlayan Japonya-Afrika diplomatik münasebetleri, 2’nci dünya savaşı sonrasında sömürgeci güçlerden bağımsızlıklarını kazanan yeni Afrika devletlerine karşı Japonya’nın kayıtsız kalması nedeniyle yeni bir döneme giremedi.\n\nBu durum, 2’nci Dünya Savaşı’ndan büyük bir hasarla çıkan Japonya’nın ABD çizgisinde yürütmeye çalıştığı politikadan kaynaklanıyordu. Pasif olarak nitelendirilebilecek bu politika, 1961 yılında Dışişleri Bakanlığında Afrika biriminin kurulmasına kadar devam etti.\n\nBu dönemde Afrika’dan Japonya’ya gerçekleştirilen ziyaretler karşılık bulamamış, kıtaya ilk resmi ziyaret dönemin Dışişleri Bakanı Toshio Shimura tarafından 1974 yılında yapıldı.\n\n1973 petrol krizi: Afrika’nın önemi\n\nAskeri harcamalarını neredeyse tamamen kesen Japonya, ana politikasını ekonomik kalkınma üzerine bina etti. Hatta stratejik müttefiki olan ABD’nin zaman zaman gündeme getirdiği askeri harcamalarını artırma talebine rağmen, tüm motivasyonunu ekonomi ve kalkınma konularına kanalize ederek kısa zamanda önemli bir ekonomik ve teknolojik güç haline geldi.\n\nAncak, hızla gelişen Japon ekonomisi büyük miktarlarda enerjiye ihtiyaç duyuyordu ve bu enerjinin büyük bir kısmı Ortadoğu’dan tedarik ediliyordu.\n\n1973 İsrail-Arap savaşlarında ABD’nin koşulsuz olarak İsrail’in yanında yer alması, büyük bir petrol üreticisi olan Suudi Arabistan’da tepkilere yol açtı ve dünyanın en büyük enerji buhranının yaşanmasına yol açtı. Suudi Arabistan Kralı Abdülaziz bin Faysal, petrol ambargosunu başlattı. Esasen Batı’ya uygulanan bu ambargodan en çok etkilenen ülke kuşkusuz Japonya’ydı.\n\nİşte bu enerji buhranı, zengin petrol ve doğalgaz rezervlerine sahip Afrika’yı Japonya’ya tekrar hatırlattı.\n\nTürk Asya Stratejik Araştırmalar Merkezi Afrika Enstitüsü Eş-Direktörü Dr. Huriye Yıldırım Çinar, Japonya’nın bu dönemde yaptığı Afrika açılımının iki ana ilke çerçevesinde şekillendiğini belirtiyor.\n\n1) Seikei Bunri: Ekonomi ve siyaseti birbirinden ayırmak.\n\n2) Yoshida İlkesi: Dış politikada ekonomik kalkınmayı öncelikli amaç olarak görüp diplomaside siyasi konulara görece daha yer vermek.\n\nJaponya, artan enerji ihtiyacı için önemli bir kaynak olarak gördüğü Afrika’yla ilişkilerini de ekonomi perspektifine göre şekillendirme yoluna gitti. Hızla gelişen sanayisi için hammadde ve pazar ihtiyacı açısından büyük önem arz atfettiği kimi Afrika ülkelerine başta kalkınma ve insani yardım konularında olmak üzere büyük kaynaklar aktardı.\n\nÖyle ki 1989 yılına gelindiğinde Japonya Ekonomik Kalkınma ve İşbirliği Örgütü (OECD) ülkeleri içinde Sahraaltı Afrika’ya kaynak aktaran en büyük üçüncü ülke oldu.\n\nÖte yandan Japonya, petrol krizi sonrasında Afrika ile ilişkilerini sadece ikili ilişkiler bağlamında değil Afrika Birliği Örgütü ve Afrika Kalkınma Bankası gibi çok taraflı mekanizmalar üzerinden de geliştirmeye çalıştı. Bu nedenle Japonya, 1983 yılında katıldığı Afrika Kalkınma Bankasının kısa zamanda en büyük finansörlerinden biri oldu.\n\n[Güney Afrika Cumhurbaşkanı Nelson Mandela ve Japonya Dışişleri Bakanı Yukihido Ikeda. 1996. Fotoğraf: Reuters]\n\nDiğer yandan Japonya, hem hammadde hem de pazar arayışında yardımları araçsallaştırdı. Bunu resmi yardımların yapıldığı ülkelere bakarak anlamak mümkün. Japon yardımlarından en çok pay alan ülkeler temelde bu ihtiyaçlara göre belirlendi. Japon endüstrisi için zengin krom yataklarına sahip Güney Afrika, fosfat zengini Fas ve bakır kaynaklarına sahip Zambiya gibi ülkeler ile Japon ihracatı için pazar teşkil edecek Güney Afrika, Kenya, Mısır ve Gana yardımlarda önceliklendirilen ülkelerdi.\n\nDr. Çinar’a göre, Japonya, dış politikasının önemli ilkeleri olan “Seikei bunri” ve “Yoshida İlkesi” bağlamında Afrika’da siyasi ve güvenlikle ilgili konularda çok fazla etkinlik göstermedi.\n\n“Ancak Japonya dış politikada güvenlikle ilgili konularda ekonomik büyüme ve kalkınma ile kolektif güvenliğin sağlanabileceğini sık sık vurguladı. Bu tutuma paralel olarak da Afrika’da barış ve istikrarının sağlanabilmesi için Afrika Birliği Barış Fonuna katkıda bulundu.”\n\nAsya’dan Afrika’ya.. Çin-Japon rekabeti\n\nAsya’nın iki rakip gücü Japonya ile Çin, özellikle 19’uncu yüzyılın sonları ile 20’inci yüzyılın başlarında mücadelelerini Afrika’ya taşıdı. Öyle ki, iki Asyalı güç arasında 2000’li yıllardan itibaren artan mücadeleyi hem ekonomik hem de siyasi olarak, Çin’in kazandığını söylemek mümkün.\n\nAncak Japonya politika yapıcıları, özellikle ekonomik alanda Afrika kıtasında Çin nüfuzuna karşı meydan okumaya çalışıyor.\n\n[Japonya Başbakanı Yoshiro Mori Güney Afrika'da. 2001. Fotoğraf: Reuters]\n\nÇin ve Japonya’nın Afrika kıtasındaki rekabetine en somut örnek, 2014 yılında Japon Dışişleri Bakanı 2-9 Ocak 2014 tarihlerinde Fildişi Sahilleri, Etiyopya ve Mozambik’e büyük bir heyetle seyahat gerçekleştirirken, Çin Dışişleri Bakanı da 7-11 Ocak 2014 tarihlerinde Gana, Senegal, Cibuti ve Etiyopya’yı ziyaret etti.\n\nBirçok bölge uzmanı, gerçekleştirilen ziyaretler ve yapılan görüşmelerin iki güç arasında Afrika’da devam eden güç mücadelesinin önemli örneklerinden birini teşkil ettiğini belirtiyor.\n\nZirve mücadelesi\n\nAfrika kıtasında Japon-Çin rekabetinin gözlemlenebileceği bir diğer durum ise Tokyo Uluslararası Afrika Kalkınma Konferansı (TİCAD) ve Çin-Afrika İşbirliği Forumu (FOCAD) zirveleridir.\n\nÖzellikle geçtiğimiz günlerde Japonya tarafından Tunus’ta gerçekleştirilen 8.TİCAD zirvesinde de Çin’in Afrika’daki varlığına yönelik doğrudan ve dolaylı birçok eleştiri yapıldı. Hatta, konferansta sıklıkla Çin’in Afrika’daki varlığını Kuşak Yol Projesini güçlendirmeye yönelik kısmi yardım programları ve borç diplomasisi üzerine tesis ettiğini ve bu yüzden neokolonyal bir sömürü yöntemi izlediği dile getirildi.\n\nJaponya’nın 1993 yılında kurduğu ve Afrika ile ilişkilerinde önemli bir kurumu olan TICAD, Çin’in 2000 yılından itibaren düzenlediği FOCAC zirvelerinin gölgesinde kaldı. Çin kısa zaman içerisinde bölgedeki en önemli ekonomik aktör olmayı başardı.\n\nÖyle ki Çin in 2021 yılında COVID-19 pandemisi etkilerine rağmen Afrika ile ilişki ilişkilerinin hacmi 254 milyar dolar seviyesine ulaştı. Buna karşın Japonya’nın 2020 verilerinde ise Afrika ülkeleriyle ikili ticaret hacmi yaklaşık olarak 17 milyar dolar.\n\nDr. Çinar, Japonya’nın Çin ile Afrika’da ticari alanda rekabet edebilme potansiyelinin kısa projeksiyonda oldukça düşük olduğunu belirterek, sözlerini şöyle sürdürüyor;\n\n“Ancak bu Japonya ve Çin’in Afrika kıtasında rekabet etmediği manasına da gelmiyor. Çünkü Japonya bölgesel bir rakip olarak gördüğü Çin’in gücünün kırılmasını önemsiyor. Bu bağlamda Çin’in hızla yükseldiği Afrika kıtası Japon dış politika yapıcılarının büyük bir hassasiyetle takip ettiği bölgelerden birisidir”\n\nÖte yandan iki önemli Asyalı gücün kıtaya bakışında bazı temel farklılıklar bulunuyor. Çin, Afrika’da sadece ekonomik çıkarlarını değil diğer yandan siyasi konularda da kendisini destekleyecek aktörlerle ilişkiler geliştirmeyi de önemsiyor.\n\nDr. Çinar, bu durumu bir örnekle açıklıyor;\n\n“Örneğin Pekin Hükümeti’nin uluslararası alanda Tayvan’ın siyasi tanınmasını önlemek için verdiği çabalar Afrika’da da sürdürülmüş, birçok Afrika ülkesi Tayvan ile diplomatik bağlarını Çin’in girişimleri sonrasında kesti.”\n\nJaponya’dan Afrika’ya: 30 milyar dolar\n\nKuzey Afrika ülkesi Tunus'un ev sahipliğinde 27-28 Ağustos 2022 tarihlerinde düzenlenen 8. Tokyo Uluslararası Afrika Kalkınma Konferansı (TICAD) başkent Tunus'taki Konferanslar Sarayı'nda 48 ülkeden yetkililer, iş adamları, uluslararası kuruluşlar ve liderler katıldı.\n\n[ 8. Tokyo Uluslararası Afrika Kalkınma Konferansı. Fotoğraf: Reuters]\n\nJaponya, Afrika ülkeleriyle geliştirdiği ilişkileri “birlikte büyüme” (grow together) sloganıyla anlatıyor.\n\n8. TICAD konferansında da Afrika’ya özel ve kamu sektörlerine yönelik olarak 30 milyar dolarlık yatırım ve önümüzdeki 3 yılda 300 bin Afrikalının çeşitli sektörlere yönelik eğitilmesine yönelik projeler geliştirileceği ilan edildi.\n\nAyrıca Rusya-Ukrayna Savaşı sonrası oldukça kritik bir hal alan gıda krizine yönelik de 130 milyon dolarlık bir gıda yardımından bahsedildi.\n\n8. TICAD’ı TRT Haber’e değerlendiren Afrika Enstitüsü Eş-Direktörü Dr. Huriye Yıldırım Çinar, konferansın ana gündeminin sağlık, insani güvenlik ve sürdürülebilir partnerlik olduğunu belirterek, küresel düzeyde yaşanan gelişmelerinse gerçek gündem olduğunu söylüyor\n\n“Arka planda Japonların ana odağının, hali hazırda küresel alanda var olan enerji krizinden oldukça az hasarla çıkmak olduğunu söylemek mümkün. Bu nedenle 2 günlük konferans boyunca Sojitz Corp, Mitsubishi, Jogmec, Toyota ve Toshiba gibi şirketlerin Afrikalı şirketlerle enerji alanında önemli anlaşmalar imzalandı.”\n\nSonuç olarak, 20’inci yüzyılın ikinci yarısından itibaren Afrika’yı hem hammadde kaynağı hem de ihracat pazarı olarak gören Japonya, 1973 büyük enerji buhranında olduğu gibi bugün de yaşanan enerji krizlerine karşı Afrika ile çözüm bulmaya çalışıyor.\n\nBüyük enerji ithalatçısı ülke, özellikle LNG alabileceği Afrika ülkelerine resmi yardımlarını da artıyor. Buna rağmen, ekonomik, siyasi ve askeri olarak kıtada her geçen gün varlığını artıran Çin’e karşı Japonya’nın yürüttüğü yumuşak güç çalışmalarının çok etkisinin olmadığı biliniyor.\n\nHer ne kadar, 2011 yılında Cibuti’de kurulan Japonya’nın ilk denizaşırı askeri üssü olma özelliğini taşıyan yapılanmanın stratejik önemi büyük olsa da, başta anayasası olmak üzere Japonya’nın önünde bu konuda alması gereken oldukça yol bulunuyor.",
    "Japonya’dan ağustosta rekor dış açık": "Japonya Maliye Bakanlığı son 12 aydır art arda açık yazılan dış ticaret ön verilerini güncelledi.\n\nVerilere göre geçen ayki ticaret açığı 2,82 trilyon yen (19,7 milyar dolar) olarak kaydedildi. Bu rakam, mali verilerin kayda geçmeye başladığı 1979’dan beri en büyük açık olarak kayda geçti.\n\nÖte yandan ulusal ticaret açığının art arda 13. ay açık olarak kayda geçmesi dikkati çekti.\n\nYEN ETKİSİ\n\nGeçen yılın aynı dönemine kıyasla ithalat yüzde 49,9 artışla 10,8 trilyon yene (76 milyar dolar) yükseldi.\n\nBu artışta ham petrol ithalatının bu dönemde ikiye katlanması ve sıvılaştırılmış doğalgazın 2,4 kat artışı etkili oldu.\n\nOtomobil ve yarı iletken ekipman sevkiyatları sonrası ihracat ise yüzde 22,1 artışla 56,3 milyar dolara yükseldi.\n\nJaponya’nın aylık ticaret açığı en son Ocak 2014’te 2,8 trilyon yen olarak kaydedilmişti.\n\nMeiji Yasuda Baş Ekonomisti Kodama Yuiçi, ticari açığa ilişkin, döviz karşısında zayıf Japon Yeni’nin, enerji fiyatlarının yükseldiği bir zamanda ithalat masraflarını artırdığına dikkati çekti.\n\nKodama, “Enerji ve tahıl fiyatları son dönemde istikrar belirtisi gösterirken, Japon Yeni’ndeki keskin değer düşüşleri ise bir süre daha devam edecek.” dedi. (AA)\n\nİlginizi Çekebilir Fransa'da gaz ve elektrik fiyatlarındaki artışa sınırlama\n\nİlginizi Çekebilir IMF Başkanı: Merkez bankaları enflasyonla mücadelede ısrarcı olmalı",
    "Japonya’da evlenmek istemeyen gençlerin sayısı rekor düzeyde arttı": "Japonya’da genç kadınlar ve erkekler arasında evlenmeyi düşünmediklerini söyleyenlerin sayısında rekor derecede bir artış gözlemlendi. Söz konusu artış, nüfus krizi içinde bulunan Japonya için ciddi sonuçlar doğuruyor. Uzmanlar, hükümetin bu konuda uzun zamandır çalıştığını ancak bu eğilimin sürmesi halinde politikalarını gözden geçirmek zorunda kalacağını belirtiyor.\n\nJaponya’da yaşları 18 ila 34 arasında değişen genç erkek ve kadınlar evlenmek istemiyor. Tokyo’da hükümete bağlı çalışan Ulusal Nüfus ve Sosyal Güvenlik Enstitüsü, 2021 yılı anketinin sonuçlarını yayımladı.\n\nAnkete göre, 18-34 yaş arasındaki erkeklerin yüzde 17,3’ü ve kadınların yüzde 14,6’sı bir daha asla evlenmek gibi bir niyetlerinin olmadığını söyledi. 1980’lerin ortalarında yapılan ilk ankette, erkeklerin sadece yüzde 2,3’ü ve kadınların yüzde 4,1’i asla evlenmeyeceklerini söylemişti.\n\nUzmanlar, evlilik isteğindeki düşüşün bekar kalmak ve iş hayatına odaklanmaya yönelik isteklerin artışıyla ilgili olabileceğini söylüyor.\n\n“Doğum oranları olumsuz etkilenecek”\n\nChukyo Üniversitesi’nden sosyoloji profesörü Shigeki Matsuda, azalan evlilik eğiliminin doğum oranını olumsuz etkileyeceğini söyledi:\n\n“Japon hükümeti, evlenmek veya çocuk sahibi olmak isteyenlerin isteklerini yerine getirmelerine yardımcı olmaya gayret ederek doğum oranını artırmak için çalışıyor.”\n\n“Evlenmek istemeyenlerin sayısı artmaya devam ederse, hükümet politikalarını gözden geçirmek zorunda kalacak ve bu da doğurganlıkta daha fazla düşüşe yol açabilir.”\n\nÜlkede 2021 yılındaki evlilik sayısı ise bir önceki yıla kıyasla 24 bin 391 azalarak 501 bin 116’ya geriledi. Bu sonuçlar, İkinci Dünya Savaşı’nın sona ermesinden bu yana ülkede gözlemlenen en düşük sayılar.\n\nElon Musk’tan uyarı\n\nMayıs ayında yayımlanan hükümet verileri, Japonya nüfusunun geçen yıl 644 bin daha azaldığını ve bu azalmanın nüfusun art arda azaldığı 11. yıl olduğunu gösterdi.\n\nOrtaya çıkan bu verilerin ardından Tesla ve SpaceX’in CEO’su Elon Musk, göçle ilgili kuralları gevşetmedikçe ve daha sağlıklı bir iş-yaşam dengesini teşvik etmediçe Japonya’nın “varolmayacağı” konusunda uyarı yapmıştı.\n\nAt risk of stating the obvious, unless something changes to cause the birth rate to exceed the death rate, Japan will eventually cease to exist. This would be a great loss for the world. — Elon Musk (@elonmusk) May 7, 2022\n\nKaynak: Guardian\n\nDerleyen: Gökalp Badak",
    "Japonya'da iflaslar hızla artıyor": "Haberin Devamı\n\nDünya genelinde meydana gelen enflasyonun etkileri dev ekonomileri daha da fazla etkilemeye başladı. Japonya'da şirket iflaslar dört aydır üstü üste yükseliş gösteriyor.\n\n11 AY SONRA YÜKSELİŞ BAŞLAMIŞTI\n\nMayıs ayında 11 aylık düşüşün ardından ilk kez şirket iflaslarında artış yaşanmıştı.\n\nGözden Kaçmasın Goldman Sachs beklentiyi artırdı! Fed daha fazla faiz artırabilir Haberi Görüntüle\n\nAĞUSTOS'TA YÜZDE 9,8'LİK ARTIŞ\n\nJapon araştırma şirketi Teikoku Databank tarafından yapılan açıklamaya göre, iflas eden şirket sayısı Ağustos ayında geçen yılın aynı dönemine göre yüzde 9,8 oranında artmış ve 493 olarak belirlenmişti. Geçen yılın aynı ayında iflas eden şirket sayısı 449'du.\n\nİFLASIN NEDENİ \"DURGUNLUK\"\n\nİflas eden şirketler genel olarak durgunluk yaşandığını ve bundan dolayı kepenk indirmek zorunda kaldıklarını belirtiyorlar.\n\nBATIK BORÇLAR DA ARTIYOR\n\nŞirketlerin batık borçları da yüzde 11,9 oranında artışla 105,9 milyar yene ulaştı. Geçen yılın aynı döneminde bu rakam 94,62 milyar yen civarındaydı.",
    "\"Yendeki spekülatif değer kayıplarına yanıt vermeye hazırız\"": "İnternet sitemizde kullanılan çerezlerle ilgili bilgi almak ve tercihlerinizi yönetmek için Çerez Politikası, daha fazla bilgi için Aydınlatma Metni sayfalarını ziyaret edebilirsiniz. Sitemizi kullanarak çerezleri kullanmamızı kabul edersiniz.\n\nKabul Et x",
    "\"KARGU İHA\" Japonya'nın radarına girdi": "STM Savunma Teknolojileri Mühendislik ve Ticaret A.Ş. tarafından milli imkanlarla geliştirilen KARGU Vurucu İHA (İnsansız Hava Aracı), Türk Silahlı Kuvvetleri ve İçişleri Bakanlığı tarafından aktif olarak kullanılıyor.\n\nTürk güvenlik güçlerine ilaveten en az iki farklı ülke silahlı kuvvetleri tarafında da tercih edilen STM üretimi KARGU İHA, son olarak Japonya’nın ilgisini çekti. SavunmaSanayiST.com tarafından edinilen bilgiye göre; Japonya Kara Öz Savunma Kuvvetleri (JGSDF)’ne bağlı olarak faaliyetler gösteren Askeri İstihbarat Okulu, KARGU İHA’yı yakın markaja aldı.\n\nOkul bünyesinde gerçekleştirilen ve yerli/yabancı savunma ürünlerinin yer aldığı sergide, Japonya’nın talebi üzerine KARGU İHA’nın maketine de yer verildi. 2018 yılında devreye alınan Japon Askeri İstihbarat Okulu, yine aynı yıl devreye alınan Japon Eğitim, Değerlendirme, Araştırma ve Geliştirme Komutanlığı (TERCOM) ile iş birliği içerisinde faaliyet gösteriyor.\n\nKARGU Vurucu İHA’ya yönelik bu ilginin, esasında sistemin son dönemde çeşitli muharebe sahalarında gösterdiği başarılarının sonucu olarak değerlendiriliyor. Tamamen human-in-the-loop prensibine bağlı olarak insan kontrolünde çalışan KARGU Vurucu İHA’nın, yurt içi ve yurt dışı operasyonlarda aktif olarak kullanıldığı daha önce basına yansımıştı.\n\nKARGU İHA, azami 10 kilometre menzile sahip. Yaklaşık 30 dakika boyunca hava kalabilen elektrik tahrikli KARGU İHA, 1.3 kilogram ağırlığındaki parçacıklı harp başlığı ile anti-personel görevi icra edebiliyor. STM, KARGU’nun Pasif RF Arayıcı Başlıklı ve Anti-Tank Harp Başlıklı konfigürasyonlarını geliştirmek için de çalışmalarını sürdürüyor.\n\nSavunmaSanayiST",
    "Japonya'da alarm: 67 bin kişiye tahliye çağrısı yapıldı": "Mie eyaletindeki Toba şehrinde 8 bin 292 hanede yaşayan 17 bin 392 kişiye toprak kayması riski nedeniyle tahliye çağrısı yapılırken, tahliye çağrıları Okinawa eyaletinin Ishigaki şehrinde ise 25 bin hanede yaşayan 49 bin 651 kişiyi etkiledi.\n\nAsya'nın farklı bölgelerini etkileyen ve getirdiği atmosferik basınç ile şiddetli yağış ve rüzgarlara neden olan Hinnamnor Tayfunu, Japonya’da etkisini sürdürüyor.\n\nOkinawa eyaletindeki bazı marketler tayfunun şiddetini artıracağı yönündeki uyarılar nedeniyle kapalı kalırken, panik yaşayan bazı bölge sakinleri ise açık olan marketlerden temel gıda maddelerini stoklayarak rafların boş kalmasına neden oldu.\n\nBİRÇOK BÖLGE İÇİN UYARI YAPILMIŞTI\n\nJaponya Meteoroloji Ajansı (JMA), dün yaptığı açıklamada Hinnamnor Tayfunu'nun neden olduğu şiddetli rüzgarların Okinawa'nın bazı kesimlerinde ağaçları, elektrik direklerini ve araçları devirebilecek şiddette rüzgarlara neden olabileceği uyarısında bulunmuştu.\n\nAyrıca birçok bölge için heyelan uyarısı yapılmıştı. Hinnamnor Tayfunu'nun neden olduğu atmosferik istikrarsızlığın ülkenin farklı kesimlerinde yarın da etkisini sürdürmesi bekleniyor.\n\n* Haberin görselleri Associated Press'ten servis edilmiştir.",
    "Rusya'da Japon diplomat, \"dağıtımı sınırlı bilgiler temin ettiği\" gerekçesiyle gözaltına alındı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)"
}