{
    "ASELSAN hayat kurtaracak: Güney Afrika'da faaliyete başladı": "ASELSAN Yönetim Kurulu Başkanı ve Genel Müdürü Genel Müdürü Haluk Görgün, 2011 yılından bu yana Güney Afrika'da faaliyet gösteren bir tasarım ve üretim ofisleri bulunduğunu söyledi.\n\nGüney Afrika'daki çalışan sayısının 47'ye ulaştığı bilgisini veren Görgün, ülkede elektro-optik, lazer, elektro-mekanik gibi alanlarda yetkin bir takıma sahip olduklarını ifade etti.\n\nGörgün, kamera, görüntüleme sistemleri ve bunlarda kullanılan lazer sistemleriyle ilgili mühendislik birikiminden faydalanarak tasarım çalışmaları yürüttüklerini, yeni ürünler geliştirdiklerini belirterek, bu ofisle aynı zamanda çeşitli ürünlerle ilgili Afrika kıtasında ihracat faaliyetleri yürüttüklerini bildirdi.\n\nHEM SAVUNMA HEM SİVİL ALANDA İŞ BİRLİĞİ\n\nFuar sürerken Afrika kıtasındaki bir müşteriye satış yaptıklarını aktaran Görgün, \"Çok farklı ülkede, çok farklı ürünle yer alıyoruz. Özellikle Güney Afrika'daki güçlü, platform üreten firmalarla iş birliği yapmayı da önemsiyoruz. Buradaki varlığımızla ileride daha aktif olabileceğimizi, daha fazla ihracat yapabileceğimizi gerçekleştirdiğimiz görüşmeler ve anlaşmalarla şimdiden söyleyebilirim. Güney Afrika'da sadece savunma alanında değil, sivil alandaki ürünlerimizle çözüm oluşturabileceğimiz birçok fırsatımız var. Bunları değerlendirmek için gayret gösteriyoruz.\" dedi.\n\nGörgün, temmuz ayında Güney Afrika'da, özellikle sağlık alanında bir farkındalık çalışması yaptıklarına işaret ederek, şöyle konuştu:\n\n\"Hem buranın lokal değerlendiricileri, karar vericileri hem de birlikte çalışabileceğimiz partnerlerle bir farkındalık günü düzenledik, çok başarılı geçti. Akabinde satış sözleşmesi yapabilir duruma geldik. Fuara yetiştirmeye çalıştık ama fuardan hemen sonra olabilir. Özellikle defibrilatör cihazlarımızın satışını gerçekleştireceğiz. Ventilatör, solunum cihazlarımız var, bunlarla ilgili de sosyal sorumluluk projeleri yürütüyoruz, hediye ettiğimiz cihazlarımız var. Bunların da Güney Afrika ve çevre ülkelerde kullanılabileceğini değerlendiriyoruz. Sınır ve kent güvenliği alanında da çözümlerimiz var. Elektro-optik sistemler, karar destek yazılımları ve radar sistemlerimizle, elektronik olarak geliştirdiğimiz kendi sensörlerimizle günlük yaşantıda çözüm oluşturduğumuz birçok uygulama var. Bunları da burada değerlendiriyoruz.\"\n\nÇEVRE ÜLKELERDEKİ FIRSATLAR DA ARTIYOR\n\nASELSAN'ın \"kıtaya açılan en önemli ticaret kapısı\" olarak nitelendirilen Güney Afrika'daki faaliyetlerinin bölgedeki farklı ülkelerde sözleşmeye dönüşeceğinin görüldüğünü vurgulayan Görgün, fuar vesilesiyle çevre ülkelerden çok sayıda bakanla görüşme fırsatı bulduklarını dile getirdi. Görgün, \"Burada ağırlıklı olarak Güney Afrikalı mühendis ve iş geliştiricilerimizin olduğu aktif bir takımımız, Türkiye'den görevlendirdiğimiz yönetici arkadaşlarımız var. Çevre ülkelerdeki birtakım fırsatları konuştuk. Bunların artacağına inanıyorum. Yaptığım görüşmelerde de buna kani oldum.\" değerlendirmesinde bulundu.\n\nGörgün, uluslararası ihracat politikalarında son yıllarda \"kazan-kazan\" formülünü oluşturmaya çok gayret ettiklerini söyledi.\n\nSatışla birlikte daha uzun iş birlikteliklerinin nasıl kurulabileceğine odaklandıklarını ve bunu muhataplarına iyi şekilde aktarmaya çalıştıklarını belirten Görgün, şunları kaydetti:\n\n\"Bunların anlaşıldığını da görüyoruz, sonuçlarının satışlara yansıyacağını gözlemliyoruz. Özellikle satış sonrasında onları yalnız bırakmayacağımızı, bakım-tutum, idame merkezlerine koyacağımız teknik ve mühendislik kabiliyeti, yedek parçalarla destekleyeceğimizi anlatıyoruz. Bunların iyi uygulamalarını, gerçekleştirdiğimiz ülkelerde gelişen iş birlikteliği ve fırsatları anlatıyoruz. Ülkelerdeki yerel dinamiklerle ikili iş birlikteliklerini önemsediğimizi, bunun güzel örneklerini anlatıyoruz. Bunları duydukça gelişmelerin, olumlu yansımaların olacağını ifade ediyorlar. Bu da bizim için memnuniyet verici.\"\n\nHaluk Görgün, bu tür faaliyetlerle Güney Afrika ve çevre ülkelerle iş birliktelikleri ve satışların artacağına inandığını sözlerine ekledi.",
    "Güney Afrika: Türk savunma sanayisi ile iş birliğine açığız": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Güney Afrika'nın 2023 takviminde yer almamasının sebebi yerel organizatörle ilgiliymiş": "Haberi dinle\n\nBu yıl, son olarak 1993 yılında düzenlenen Güney Afrika GP'sinin takvime geri alınması için yapılan görüşmelere hız verildiği ifade edilmişti fakat son yarışın üzerinden 30 yıl geçmesine rağmen taraflar, bir sonraki Güney Afrika GP için daha da uzun süre beklemek zorunda kalacak.\n\nFormula 1, geçen hafta 24 yarışlık 2023 takvimini açıklarken, Las Vegas GP, Çin ve Katar'ın aksine Güney Afrika yeni takvimde yer almadı.\n\nF1, Güney Afrika'ya dönmek için yoğun çaba gösterse de, Güney Afrika tarafında bazı sorunlar olduğu için anlaşma yapılamadı.\n\nAslında görüşmelerin karmaşıklığı, toplantıda FIA, F1, Motorsport Güney Afrika (MSA), yer sağlayıcı, ulusal hükümet, yerel hükümet ve yerel organizatör olmak üzere toplam yedi tarafın yer almasıyla gözler önüne seriliyor.\n\nMSA'nın başkanlığını yürüten ve aynı zamanda FIA senatosunda görev alan Anton Roux, tek suçlunun Warren Scheckter liderliğindeki SA Grand Prix Association olduğunu söyledi.\n\nKyalami Konferans Salonu Fotoğraf: Kyalami circuit\n\nGüney Afrika'da yayın yapan News 24 kanalına konuşan Roux, \"F1'in 2023'te Güney Afrika'da gerçekleşmemesinin nedeni, F1 tarafından atanan yerel organizatörün finansal garantileri yerine getirememesidir.\"\n\n\"Buradaki sorun FIA, F1, MSA ya da hükümetten kaynaklanmıyor. Tamamen yerel organizatörün sözünü yerine getirememesinden kaynaklanıyor.\"\n\n\"Bundan ötürü şimdi yerel organizatörü değiştirmemiz lazım.\"\n\n\"Yine de 2024 takviminde yer alacağımıza çok eminim.\"\n\n\"Çocuklarımızın takip edebileceği daha fazla spor kahramanı yaratmalıyız ve bence yarışın en büyük faydası tam olarak bu olacak.\"\n\n\"Çocuklar bir Lewis Hamilton ya da Max Verstappen görmeli ki onunla ilişki kurabilsinler.\"\n\n\"Arada bir bağ kurmamız gerekiyor.\" dedi.\n\nBir F1 yarışına ev sahipliği yapmanın en önemli avantajlarından biri, yarışa gelen insanların neredeyse %60'ının başka ülkelerden gelmesi ve dolayısıyla da turizmdeki artış gibi görünüyor.\n\nRoux, \"Güney Afrika'da sahip olduğumuz bir diğer avantaj da Avrupalılarla aynı saat diliminde olmamız.\"\n\n\"Bu da televizyon izleyicisi anlamında en büyük izleyici kitlesinin olduğu döneme denk geliyor.\" dedi.,",
    "\"Bizden daha kötü olanlar; oligark ekonomisi Rusya ve teneke mahallelerin olduğu Güney Afrika\"": "CHP Sözcüsü Faik Öztrak, sosyal medya hesabında bugün yaptığı açıklamada, Credit Suisse’nin yayınladığı son Küresel Servet Raporu’ndaki verilere atıfta bulundu.\n\nRaporda yer alan ‘Global Wealth Databook 2022’ grafiğinde, Türkiye’de en zengin yüzde 1’lik kesimin, toplam servetin yüzde 41’ine sahip olduğu belirtildi.\n\nCHP Sözcüsü Öztrak, “Türkiye, servet dağılımının en adaletsiz olduğu 3. ülke. Bizden daha kötü olanlar; oligark ekonomisi Rusya ve teneke mahallelerin olduğu Güney Afrika” dedi.\n\nÖztrak, rapora ilişkin şu değerlendirmeyi yaptı:\n\n“20 yıllık bir hükümetin Türkiye’yi dünyaya göre yoksullaştırma hikayesi. Türkiye'nin küresel servetten aldığı pay, 2007-2013 arasında yükselişini durdurmuş. Tek adamlık hevesinin arttığı 2017’den itibaren de düşüş hızlanmış. Yani az gitmiş, uz gitmiş; 2002’nin gerisine gitmişiz. Türkiye yoksullaşıp küresel servetten aldığı pay azalırken ülke içinde servet nasıl dağılmış? Elbette son derece adaletsiz. Türkiye, servet dağılımının en adaletsiz olduğu 3. ülke. Bizden daha kötü olanlar; oligark ekonomisi Rusya ve teneke mahallelerin olduğu Güney Afrika.\n\nTablo çok açık. Adında ‘adalet’ olan ve adaleti sadece ‘saray’ yapmak zanneden bir parti, 20 yılda ülkemizde her türlü adalete darbe vurdu. Ama artık az kaldı. Biz kazanacağız, milletimiz kazanacak. Biz kazanacağız, 85 milyon kazanacak.”",
    "Türkiye'nin Güney Afrika Büyükelçisi Ayşegül Kandaş: Türkiye Maarif Vakfı Afrika'da 20'nin üzerinde okulu devraldı": "Sırf Afrika'da 20'nin üzerinde devraldığı ve açtığı okullar var. Bu konudaki mücadelemiz devam ediyor bildiğiniz gibi\" ifadesini kullandı. Büyükelçi Kandaş, Sabah muhabiri Hakan Tekin'e açıklamalarda bulundu.\n\nPretorya'daki Büyükelçilik rezidansında sorularımızı yanıtlayan Kandaş'ın açıklamalarından öne çıkan bölümler şöyle:\n\nGÜNEY AFRİKA KİLİT BİR ÜLKE\n\nSavunma sanayi fuarı bu sene yüksek katılımla gerçekleşti. Türkiye ilk kez bu fuarda 26 şirketiyle 120 civarında yetkilisiyle Güney Afrika'ya çıkartma yaptı. Heyetin başkanlığını Savunma Sanayi Başkanı Prof. Dr. İsmail Demir yaptı. Şirketlerimiz, fuar alanında en fazla yeri kaplayarak, ülkemizi temsil etmiş oldular. Bu açıdan da bence çok başarılı geçti. Dolayısıyla bu açıdan da, Türk firmalarının katılımı pek çok Afrika ülkesi açısından geniş bir kitleye hitap etmiş oldu. Güney Afrika kilit bir ülke konumunda.\n\nFETÖ İLE MÜCADELE DEVAM EDİYOR\n\nBu konudaki mücadelemiz devam ediyor bildiğiniz gibi. Okulları ve STK'ları, savunma sanayi firmaları var. Okulların kapatılması için temaslarımız oldu. Türkiye Maarif Vakfı'nın Johannesburg'da bir temsilciliği var. Sırf Afrika'da 20'nin üzerinde devraldığı ve açtığı okullar var. Güney Afrika da bunlardan biri. Johannesburg'da ilkokuldan lise sona kadar bir okul açtı. Cape Town'da bir okul açma hazırlığı devam ediyor. Bu da inşallah okulları artacak. Önemli olan bizce, Maarif Vakfı'nın eğitiminin kalitesini artırdığımız takdirde burada önemli bir ilerleme kaydedeceğiz, onlara önemli bir alternatif sunacağız. Dolayısıyla bu alandaki mücadelemiz devam ediyor. Hem okulların kapatılması, hem daha eğitim sunan okulların açılması bağlamında.\n\nİKİLİ TİCARİ GELİŞMELERDE CİDDİ BİR PATLAMA VAR\n\nBölgesel ticaret önem kazanmaya başladı. Güney Afrika buna çok önem veriyor. Ticaret rakamlarına baktığımızda özellikle pandemiden sonra önemli bir ivme yakaladık. Ticaret hacmimiz 2 milyar dolara ulaştı 2021'de. Bu yıl bu zamana kadar 1,9 milyar dolar seviyesine yükseldi ve 3 milyar dolara doğru gidiyoruz. Ticaret hacmini artırmak en büyük dileğimiz. Türkiye, Güney Afrika ticaretinde açık veren taraftı. Fakat ilk defa ihracat fazlası vermeye başladı. Şu anki rakamlar, 403 milyon dolar seviyesinde. 70'e yakın şirketimiz burada faaliyet gösteriyor.\n\nTÜRK DİZİLERİ REVAÇTA\n\nGüney Afrika halkı Türkiye'ye büyük ilgi duyuyor. Bunda TV kanallarında gösterilen Türk dizilerinin etkisi var. 7 civarında dizi Güney Afrika TV'lerinde gösteriliyor. İşte Ertuğrul olsun, birçok özel kanalda gösterilen dizilere ilgi var. Güney Afrika'da Osmanlı'ya bir ilgi var. Türkiye'ye gidip dizilerdeki mekânları görme arzusu oluştu. Bu bizim için çok iyi bir gelişme.\n\nAFRİKA'DA KADIN BÜYÜKELÇİ OLMAK\n\nGüney Afrika'ya gönderilen ilk kadın büyükelçi Elif Comoglu Ulgen'den sonra kadın büyükelçi olarak ben ikinciyim. Kadın büyükelçiler gelirse tabi ki çok güzel olur, tabi ki sebebini söyleyeyim. Bu ülke kadınların ekonomi ve siyasi hayatta çok güçlü olduğu bir ülke. Kadın bakan sayısı ve parlamenter sayısı yüksek. Şirket yöneticileri arasında da çok fazla kadın var.",
    "Güney Afrika'da trafik kazası: 5 asker öldü": "Video Galeri\n\nTRT ortak yapımı \"Tay\" en çok izlenen film oldu",
    "Güney Afrika'dan 75 baz puan faiz artışı": "Güney Afrika Merkez Bankası Başkanı Lesetja Kganyago politika faizini 75 baz puan artışla yüzde 5,5'ten yüzde 6,25'e yükselttiklerini açıkladı. Böylece politika faizi pandemi karantinalarının henüz başlamadığı Ocak 2020'deki seviyeye döndü.\n\nBloomberg'in anketine katılan ekonomistlerin tahmini de 75 baz puan faiz artışı olması yönündeydi.\n\nKomite'de yer alan 5 kişiden 3'ü 75 baz puan, 2'si 100 baz puanlık artıştan yana oy kullandı.\n\nBirçok ülkede olduğu gibi Güney Afrika da küresel enflasyon şokuyla mücadele amacıyla agresif sıkılaşma politikası uyguluyor.\n\nGüney Afrika'da Temmuz ayında yüzde 7,8 olan yıllık enflasyon Ağustos'ta yüzde 7,6'ya gerilemişti. Bu gerilemeye rağmen enflasyon, Merkez Bankası'nın yüzde 3-6 aralığındaki hedefinin üzerinde.\n\nBanka Temmuz ayında ülke için 2022 yılı büyüme beklentisini yüzde 2'den yüzde 1,9'a düşürmüş, 2023 tahminini yüzde 1,4'e yükseltmişti.",
    "Afrika'da en fazla dolar milyoneri Güney Afrika Cumhuriyeti'nde": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Güney Afrika'da atık barajı çöktü: 3 ölü, 35 yaralı": "Güney Afrika'da baraj çöktü: 3 ölü, 35 yaralı 0:00 / 0:00\n\nAA\n\nGüney Afrika Cumhuriyeti'nin Free State eyaletinde bulunan bir madenin atık barajının yıkılması sonucu oluşan su baskınında en az 3 kişinin öldüğü bildirildi.\n\nDevlet televizyonu SABC'nin haberine göre, Jagersfontein bölgesinde terk edilmiş bir elmas madenindeki atık barajının duvarının çökmesi sonucu, maden ve çevresinde meydana gelen şiddetli su baskınında en az 3 kişi hayatını kaybetti.\n\nAA'nın ülke basınından aktardığı haberde, kayıp 4 kişi için de arama kurtarma çalışmaları yürütüldüğü belirtildi.\n\nKooperatif Yönetim ve Geleneksel İşler Bakanı Nkosazana Dlamini-Zuma, yaptığı açıklamada, Jagersfontein'deki Charlesville yerleşim yeri ve çevresinde ağır hasar meydana geldiğini söyledi. Buna göre, bölgede yaşayan çok sayıda aile de yerlerinden oldu.\n\nEN AZ 35 KİŞİ YARALANDI\n\nFree State Eyalet Başbakanı Sisi Ntombela, aralarında hamile bir kadının da bulunduğu en az 35 yaralının, yakındaki Diamant Hastanesine kaldırıldığını bildirdi.\n\nUlusal elektrik üretim ve dağıtım firması Eskom'dan yapılan açıklamada, su baskını nedeniyle Jagersfontein bölgesinde yaşanan elektrik kesintilerinin giderilmesi için çalışmalar yürütüldüğü kaydedildi.\n\n*Haberin görseli Associated Press tarafından servis edilmiştir.",
    "Güney Afrika'daki Hintliler \"Ratha Yatra\" Festivalini kutladı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Güney Afrika'nın en çok fotoğraflanan yeri!": "ÇOĞUNLUKLA ENDEMİK 1470 ÇİÇEK TÜRÜ\n\nCape Town Üniversitesi raporuna göre, yaklaşık 240 milyon yaşında olduğu tahmin edilen Masa Dağı, dünyanın en yaşlı dağlarından biri olma özelliğini taşıyor. Dünyanın en küçük ve alan bakımından en yoğun bitki çeşidine sahip Cape Flora Krallığı'nın en önemli bölümlerinden biri olan Masa Dağı, zengin bitki çeşitliliğine sahip.",
    "Güney Afrika’da, ‘İslam’ konuşuldu": "Güney Afrika’da düzenlenen çeşitli panellerde, İslam’ın Güney Afrika’da yayılması, Müslüman topluluklardaki kimlik sorunu, İslami eğitim ve entelektüel gelişim gibi konular ele alındı.\n\nGüney Afrika Cumhuriyeti’nde, İslam Tarih, Sanat ve Kültür Araştırma Merkezi (IRCICA), Güney Afrikalı Müslüman sivil toplum kuruluşu Awqaf SA ve Western Cape Üniversitesi (UWC) iş birliğinde düzenlenen “3. Uluslararası Güney Afrika’da İslam Medeniyeti Kongresi” sona erdi.\n\nİlki 2006’da Johannesburg’da, ikincisi ise 2016’da Durban’da düzenlenmiş olan kongrenin üçüncüsü, “Osmanlı alimi Ebubekir Efendi ve Güney Afrikalı ırkçılık karşıtı Müslüman lider Abdullah Harun” temasıyla 16-18 Eylül tarihlerinde Güney Afrika’nın Cape Town kentindeki Islamia Hall’da gerçekleştirildi.\n\nÜç gün boyunca düzenlenen çeşitli panellerde, İslam’ın Güney Afrika’da yayılması, Müslüman topluluklardaki kimlik sorunu, İslami eğitim ve entelektüel gelişim, İslami finans kurumlarının kurulması, Müslüman medya, dini liderlik, dil, sanat, mimari, toplum-devlet ilişkileri ve Müslüman STK’ler gibi konular ele alındı.\n\nKongrenin ikinci gününde 19. yüzyılda Osmanlı Devleti tarafından dini rehberlik vazifesiyle Güney Afrika’da görevlendirilen İslam alimi Ebubekir Efendi ile Güney Afrikalı ırkçılık karşıtı Müslüman lider İmam Abdullah Harun’un hayatlarını ele alan özel paneller düzenlendi. Güney Afrikalı Müslümanlar tarafından büyük ilgi gösterilen etkinlik kapsamında ayrıca yerel hattatların ve sanatçıların eserlerine yer verilen resim sergisi düzenlendi.\n\nGüney Afrikalı gazetecinin kaleminden Ebubekir Efendi\n\nKongre kapsamında Ebubekir Efendi hakkında yazdığı “Ümit Burnu’ndaki Hilal: Ebu Bekir Efendi’nin Gerçek Hikayesi” isimli kitabın tanıtımını yapan Güney Afrikalı gazeteci ve yazar Morton, yaptığı açıklamada, “Bu kitap, 140 yılı aşkın süredir onun hakkında hakim olan önyargılı anlatıyı düzeltiyor” dedi. Ebubekir Efendi’nin burada bazı din görevlilerince tehdit olarak algılanıp, sürekli saldırılara maruz kalmasına rağmen İslami gelenekleri canlandırarak toplumu eğitmeyi başardığına dikkati çeken Morton, “Ümit Burnu’ndaki Hilal: Ebu Bekir Efendi’nin Gerçek Hikayesi” isimli kitabının, Ebubekir Efendi’nin bu mücadelesine ışık tuttuğunu aktardı.\n\n***\n\nDOĞRU İSLAMİYETİ VE İSLAMİYETE LAYIK DOĞRULUĞU YAŞARSAK EĞER...\n\nİhtida öykülerini okumak için tıklayınız:\n\nEşinden etkilendi Müslüman oldu\n\n85 yaşında Müslüman oldu, \"Emin\" oldu\n\nİngiliz turist Müslüman olarak ''Muhammed'' ismini aldı\n\nBir ihtida hikâyesi\n\nTaylandlı Chaihanit, Müslüman olarak 'Elif' oldu\n\nKadir Gecesi’nde Müslüman oldu\n\nRamazan şüphelerini sildi\n\nArsenallı futbolcu, Müslüman oldu\n\n150 kişinin Müslüman olmasına vesile oldu: 'Huzur arıyordum, Müslüman olmaya karar verdim'\n\nSeedorf Müslüman oldu: 'İslam ailesine katılmamı kutlayan herkese teşekkür ederim'\n\nSamimiyetten etkilendi, İslâmiyet’i seçti\n\nTayland vatandaşı Phoemphıphat, Müslüman olarak 'Esma' ismini aldı\n\nGüzel haberler gelsin\n\nSorularımın cevaplarını Risale-i Nur'da buldum\n\nYeni yıla Müslüman olarak girdi\n\nİngiliz genç de İslam'ı tercih etti\n\nPeygamberimizden (asm) etkilenerek Müslüman oldu\n\n''İnançsızlar şehri''nde camiye yoğun ilgi\n\nKanada’daki 'açık cami etkinliği' büyük ilgi gördü: \"Oğlum birkaç yıl önce Müslüman oldu''\n\nABD'li Katolik Papazın Mevlana vesilesiyle dikkat çeken hidayet yolculuğu: 'Saatlerce ağladım'\n\nRisale-i Nur’la stresi yendim\n\nKadir Gecesinde şehadet getirdim\n\nAllah'ın lütfuyla İslam'ı kabul ettim\n\nHaitili 3 öğrenci Müslüman oldu\n\nMüslüman olan Şeyma (Roksana): Başörtüsü, mutluluktan kuş gibi hafif hissettirdi\n\nİngiliz Rosalie 'İslam'la tanışmasını anlattı: 'Camiye girince bana bağırırlar diye korkuyordum'\n\nÖrnek bir ihtida yolculuğu: İslam'ı seven ve Peygamberimizi örnek alan çocuklar yetiştirmek istiyoruz\n\nİslam'ı araştıran anne ve oğlu Müslüman oldu: \"Ezan sesi kalbimi eritti\"\n\nNewton Müslüman oldu: İslam'da her sualin cevabı var\n\nAmerika’da bir aile Müslüman oldu\n\nAyşe Romano'yu en çok etkileyen Ayet-i Kerimeler: \"Beni kalbimden vurdular\"\n\nKolombiya'dan müjdeli haberler\n\nSilvia Romano, İslamiyet'i nasıl seçtiğini anlattı\n\nÖnce kendisi, sonra çevresi Müslüman oldu\n\nDinleri araştırdı ve Müslüman oldu\n\nŞampiyon dövüşçü Müslüman oldu\n\nÖnce kendisi, sonra çevresi Müslüman oldu\n\nFilipinli Marlyn: Rahatım, çünkü Müslümanım\n\nMüslüman papazın vasiyetnamesi\n\nSığınmacı gence sahip çıkan Papaz, Müslüman oldu\n\nAlmanya'da terör saldırısından kurtulan Pieter Mienneman Müslüman oldu\n\nDella Miles: İslam'ı tanıtmayı hedefliyorum\n\nRisale-i Nur’u tanıdı Müslüman oldu\n\nRisale-i Nur ikna eder\n\nRisalelerdeki tevhid hakikati kalbime dokundu\n\nMüslüman olan Della Miles: Son derece huzurluyum\n\nİslâmla şereflenen bir hayat... İhlas suresini okudu, Müslüman oldu\n\nÜnlü sanatçı Müslüman oldu\n\nNeden İslâm’ı seçiyorlar?\n\nAmerikalı felsefeci Prof. Dr. Clark: Müslümanları daha yakından tanıdıkça İslamofobi'den uzaklaştım\n\nJoram van Klaveren İslam karşıtı kitap yazarken Müslüman oldu\n\n“Rus da dinsiz kalamaz” müjdesi tahakkuk etmeye devam ediyor\n\nAvrupa gençleri İslâmiyete dönüyor\n\nİslâm’ı seçen Ortodoks Papaz: Tereddütlerim sona erdi\n\nMüslüman olan Norveçli sayısı artıyor: 'Okuyarak, araştırarak İslam'ı seçiyorlar'",
    "Güney Afrika'daki trafik kazasında 19'u çocuk 21 kişi hayatını kaybetti": "Ülkenin doğusundaki KwaZulu-Natal eyaletinin Pongola ilçesinde N2 kara yolu üzerinde meydana gelen kazada, hatalı sollama yapan kamyon, karşı yönden gelen okul servisine çarptı.\n\nKazada yaşları 5 ila 12 arasında 19 okul öğrencisi ile 2 yetişkin yaşamını yitirdi.\n\nKazanın ardından olay yerinden kaçan kamyon sürücüsü, daha sonra polise teslim oldu.\n\nKwaZulu-Natal Trafik Departmanı'ndan yapılan açıklamada, aşırı hız ve hatalı sollama yapan kamyonun, tüm trafik kurallarını açıkça ihlal ettiğinin tespit edildiği belirtildi.\n\nEyaletin ulaştırmadan sorumlu yürütme konseyi üyesi Sipho Hlomuka, yaptığı açıklamada, olayın ardından N2 kara yolu üzerinde trafiği kesip bir kamyonu ateşe veren ve diğer bazı araçlara saldıran Pongola sakinlerine itidal çağrısında bulundu.",
    "Avrupa, enerji krizine çare arıyor! Güney Afrika modelini deneyecekler": "Enerjide Rusya’ya göbekten bağlı Avrupa, Putin’in kıtaya giden gazı büyük ölçüde kesmesi sonrası oluşan kriz ikliminde, çözümü Güney Afrika’nın enerji politikalarında arıyor. Avrupalı enerji firmaları, elektrik kesintilerinin günlük hayatın bir parçası olduğu Güney Afrika örneği üzerinde yoğunlaştı. İngiltere ve Fransa menşeli enerji devleri, krizin önünü almak için ilk etapta evlerden, iş yerlerinden ve yerel yönetimlerden enerji tüketiminin azaltılmasını isteyecek. Güney Afrika’da, günlük elektrik kesintilerinin işleyişi engellememesi için kesilmez güç sistemleri ve dizel yakıtla çalışan jeneratörler kullanılıyor. Çok sayıda Avrupa ülkesi de kışı atlatabilmek için bu tarz önlemler alacağını duyurdu.\n\nİNGİLTERE SANAL OFİSE YÖNELİYOR\n\nDünyanın finans başkentlerinden Londra’da kış aylarında yaşanabilecek elektrik kesintilerine karşı karantina dönemine benzer önlemleri hayata geçirmek gündeme alındı. Piyasayı düzenleyici kurul UK Finance’ın, hayata geçirilmesi planlanan önlemler için bankalar ile toplantılar yaptığı kaydediliyor. Bloomberg’ün haberine göre, finans devleri mahalli kesintileri aşabilmek için Londra çevresindeki şehirlerde geçici ofis kurma fikrini değerlendiriyor.\n\nDANİMARKA ÇÖZÜMÜ BATTANİYEDE BULDU\n\nAlmanya, enerji sektörünün çökmesini önlemek için ülkenin doğal gaz devi Uniper SE’yi 29 milyar dolar maliyetle kamulaştırdı. Ülkenin önemli finans kuruluşlarından Deutsche Bank’ın, ofislerinde sıcak suyu keseceği açıklandı. Danimarka’da ise bankaların, yapılacak doğal gaz tasarrufu nedeniyle, çalışanlarına üşümemeleri için battaniye dağıttığı duyuruldu.\n\nÇEKYA IŞIKLARI SÖNDÜRDÜ\n\nÇekya geçtiğimiz günlerde yaptığı açıklama ile hükümet dairelerindeki lambaların yarısının söküldüğünü ve kalan eski lambaların da daha az tüketen LED lambalarla değiştirildiğini duyurdu. Hükümet sadece devlet daireleri değil sokak aydınlatmalarında da LED aydınlatmanın tercih edildiğini ve turistik yerlerin aydınlatılmasının gece belli bir saatten sonra kapatılacağını belirtti.\n\nKİLİSELERİN KAPANMASI GÜNDEMDE\n\nSputnik International’da yer alan habere göre, İsveç, enerji maliyetlerini aşağı çekmek amacıyla bazı kiliseleri kapatmaya başladı. İsveç Kilisesi’nin kültürel miras departmanının başkanı Markus Dahlberg, bu tür önlemlerin İsveç’in birçok bölgesinde, özellikle de enerji fiyatlarının en yüksek olduğu güneyde tartışıldığını söyledi. Ayrıca Lund Piskoposluğu’na bağlı 540 kiliseden 150’sinin, enerji tasarrufu için bu kış tamamen veya kısmen kapatılabileceği bildirildi.\n\nGIDA KITLIĞI UYARISI\n\nAlmanya’nın önde gelen yayın kuruluşlarından Die Welt, ülkedeki dondurulmuş ve taze gıda üreticilerinin, artan enerji maliyetleri nedeniyle operasyonlarını durdurmak zorunda kalabileceğini duyurdu. 5 büyük gıda üreticisinin, oluşabilecek bir gıda kıtlığı konusunda ortaklaşa yayınladığı mektubu servis eden Die Welt, Alman hükümetinin uyarıyı dikkate alması gerektiğine işaret etti. Mektupta, “Almanya’daki insanlar için günlük gıda arzında önemli arz boşlukları var. Durum ciddi olmaktan daha fazla. Şirketler artık üretim hatlarının yakında duracağından ve gıda dağıtımı için soğuk lojistik merkezlerinin kapatılacağından korkuyor. Hatta bazıları olası bir iflasa hazırlanıyor” denildi.",
    "2. Elizabeth'in tabutunda hangi mücevherler sergileniyor? Kraliçe'nin ölümünün ardından Güney Afrika değerli taşları geri istiyor": "YAKLAŞIK 3 BİN ELMASA SAHİP\n\nİmparatorluk Tacı, yüzyıllar boyunca İngiliz kralları ve kraliçeleri tarafından toplanan on binlerce değerli taştan oluşan paha biçilmez bir koleksiyondan oluşuyor. Taç, 2 bin 868 elmas, 273 inci, 17 safir, 11 zümrüt ve beş yakut dahil olmak üzere yaklaşık 3 bin taşla parıldıyor.1,06 kilogram ağırlığa sahip olan taç, saltanatı sırasında, 2. Elizabeth tarafından Parlamento açılışı sırasında her yıl giyildi.\n\nKraliçe ayrıca 2018 yılında tacın ne kadar ağır olduğu konusunda şaka yaptı.\"Konuşmayı okumak için aşağıya bakamazsınız, konuşmayı yukarı almalısınız, çünkü yaparsanız boynunuz kırılır\" dedi. 2019'da 2. Elizabeth, hükümdar 90'lı yaşlarına geldiğinde daha hafif bir taç kullanıldı ve törene son katıldığı 2021'de hiç taç giymedi.",
    "T.C. Ticaret Bakanlığı": "",
    "Güney Afrika Sierra Leone maçı ne zaman, saat kaçta, hangi kanalda?": "",
    "ASELSAN hayat kurtaracak: Hem savunma hem sivil alanda iş birliği!": "ASELSAN'ın, ani kalp durmalarında hastanın elektroşokla yaşama tutunmasını sağlayan otomatik eksternal defibrilatör cihazı, Güney Afrika'da hayat kurtaracak.\n\nTürk savunma sanayisinin öncü şirketlerinden ASELSAN, Güney Afrika'nın başkenti Pretorya'daki Afrika Havacılık ve Savunma Fuarı AAD 2022'de askeri ve sivil alandaki ürün ve kabiliyetlerini sergiledi.\n\nASELSAN Yönetim Kurulu Başkanı ve Genel Müdürü Genel Müdürü Haluk Görgün, 2011 yılından bu yana Güney Afrika'da faaliyet gösteren bir tasarım ve üretim ofisleri bulunduğunu söyledi.\n\nGüney Afrika'daki çalışan sayısının 47'ye ulaştığı bilgisini veren Görgün, ülkede elektro-optik, lazer, elektro-mekanik gibi alanlarda yetkin bir takıma sahip olduklarını ifade etti.\n\nGörgün, kamera, görüntüleme sistemleri ve bunlarda kullanılan lazer sistemleriyle ilgili mühendislik birikiminden faydalanarak tasarım çalışmaları yürüttüklerini, yeni ürünler geliştirdiklerini belirterek, bu ofisle aynı zamanda çeşitli ürünlerle ilgili Afrika kıtasında ihracat faaliyetleri yürüttüklerini bildirdi.\n\nHEM SAVUNMA HEM SİVİL ALANDA İŞ BİRLİĞİ\n\nFuar sürerken Afrika kıtasındaki bir müşteriye satış yaptıklarını aktaran Görgün, \"Çok farklı ülkede, çok farklı ürünle yer alıyoruz. Özellikle Güney Afrika'daki güçlü, platform üreten firmalarla iş birliği yapmayı da önemsiyoruz. Buradaki varlığımızla ileride daha aktif olabileceğimizi, daha fazla ihracat yapabileceğimizi gerçekleştirdiğimiz görüşmeler ve anlaşmalarla şimdiden söyleyebilirim. Güney Afrika'da sadece savunma alanında değil, sivil alandaki ürünlerimizle çözüm oluşturabileceğimiz birçok fırsatımız var. Bunları değerlendirmek için gayret gösteriyoruz.\" dedi.\n\nGörgün, temmuz ayında Güney Afrika'da, özellikle sağlık alanında bir farkındalık çalışması yaptıklarına işaret ederek, şöyle konuştu:\n\n\"Hem buranın lokal değerlendiricileri, karar vericileri hem de birlikte çalışabileceğimiz partnerlerle bir farkındalık günü düzenledik, çok başarılı geçti. Akabinde satış sözleşmesi yapabilir duruma geldik. Fuara yetiştirmeye çalıştık ama fuardan hemen sonra olabilir. Özellikle defibrilatör cihazlarımızın satışını gerçekleştireceğiz. Ventilatör, solunum cihazlarımız var, bunlarla ilgili de sosyal sorumluluk projeleri yürütüyoruz, hediye ettiğimiz cihazlarımız var. Bunların da Güney Afrika ve çevre ülkelerde kullanılabileceğini değerlendiriyoruz. Sınır ve kent güvenliği alanında da çözümlerimiz var. Elektro-optik sistemler, karar destek yazılımları ve radar sistemlerimizle, elektronik olarak geliştirdiğimiz kendi sensörlerimizle günlük yaşantıda çözüm oluşturduğumuz birçok uygulama var. Bunları da burada değerlendiriyoruz.\"\n\nÇEVRE ÜLKELERDEKİ FIRSATLAR DA ARTIYOR\n\nASELSAN'ın \"kıtaya açılan en önemli ticaret kapısı\" olarak nitelendirilen Güney Afrika'daki faaliyetlerinin bölgedeki farklı ülkelerde sözleşmeye dönüşeceğinin görüldüğünü vurgulayan Görgün, fuar vesilesiyle çevre ülkelerden çok sayıda bakanla görüşme fırsatı bulduklarını dile getirdi. Görgün, \"Burada ağırlıklı olarak Güney Afrikalı mühendis ve iş geliştiricilerimizin olduğu aktif bir takımımız, Türkiye'den görevlendirdiğimiz yönetici arkadaşlarımız var. Çevre ülkelerdeki birtakım fırsatları konuştuk. Bunların artacağına inanıyorum. Yaptığım görüşmelerde de buna kani oldum.\" değerlendirmesinde bulundu.\n\nGörgün, uluslararası ihracat politikalarında son yıllarda \"kazan-kazan\" formülünü oluşturmaya çok gayret ettiklerini söyledi.\n\nSatışla birlikte daha uzun iş birlikteliklerinin nasıl kurulabileceğine odaklandıklarını ve bunu muhataplarına iyi şekilde aktarmaya çalıştıklarını belirten Görgün, şunları kaydetti:\n\n\"Bunların anlaşıldığını da görüyoruz, sonuçlarının satışlara yansıyacağını gözlemliyoruz. Özellikle satış sonrasında onları yalnız bırakmayacağımızı, bakım-tutum, idame merkezlerine koyacağımız teknik ve mühendislik kabiliyeti, yedek parçalarla destekleyeceğimizi anlatıyoruz. Bunların iyi uygulamalarını, gerçekleştirdiğimiz ülkelerde gelişen iş birlikteliği ve fırsatları anlatıyoruz. Ülkelerdeki yerel dinamiklerle ikili iş birlikteliklerini önemsediğimizi, bunun güzel örneklerini anlatıyoruz. Bunları duydukça gelişmelerin, olumlu yansımaların olacağını ifade ediyorlar. Bu da bizim için memnuniyet verici.\"\n\nHaluk Görgün, bu tür faaliyetlerle Güney Afrika ve çevre ülkelerle iş birliktelikleri ve satışların artacağına inandığını sözlerine ekledi.",
    "Afrika'nın en büyük eğlence fuarı Comic Con Afrika'yı 60 bin kişi ziyaret etti": "25 Eylül 2022 Pazar, 21:17\n\nJohannesburg Fuar Merkezi'nde 21-25 Eylül tarihlerinde düzenlenen fuarda çizgi roman ve video oyunlarının sergilenmesinin yanı sıra bazı ziyaretçiler makyaj ve kostümleriyle renkli görüntüler oluşturdu.\n\nDünyanın en büyük çizgi roman ve popüler kültür etkinliği olarak bilinen Comic Con'un Afrika ayağı olan fuara yoğun katılım gözlendi. Büyük çoğunluğunu gençlerin ve ailelerin oluşturduğu ziyaretçiler, erken saatlerden itibaren fuar alanı önünde kuyruklar oluşturdu.\n\nAyrıca fuarda farklı konularda panel ve özel gösteriler de yer aldı.\n\nComic Con Afrika Pazarlama Direktörü Clair Wright, yaptığı açıklamada, Afrika'nın en büyük eğlence fuarı olan bu etkinlikte ziyaretçilerin, çizgi roman, grafik roman animasyonları, video oyunları, kostüm oyunları, film ve televizyon alanlarında çok sayıda standı ziyaret etme fırsatı bulduğunu belirtti.\n\nWright, Kovid-19 salgını sonrası ilk Comic Con Afrika fuarına bu yıl 60 bin kişinin katıldığını ve bunun kendileri için bir rekor olduğunu ifade ederek, \"Güney Afrika'da çok popüler olan Comic Con Afrika, aynı zamanda Afrika'nın en büyük eğlence fuarlarından biri. Daha önce 2018 ve 2019 yıllarında düzenlenen etkinlik yoğun ilgi görmüştü. Bu yıl ise biletlerimiz yok sattı\" dedi.\n\nDünyaca ünlü DC ve Marvel stüdyolarının çizerlerinden Güney Afrikalı çizgi roman sanatçısı Jason Masters ise \"Güney Afrika'da çizgi roman sektörü kesinlikle gelişen bir sektör. Afrika'da benzer bir durum söz konusu. Burada, Gana'dan, Kenya'dan, Zimbabve'den olağanüstü işler çıkaran sanatçıları da ağırlıyoruz\" diye konuştu.\n\nMasters, Comic Con Afrika'nın gördüğü ilgiden çok etkilendiğini belirterek, fuarın bu kadar büyük bir kalabalık tarafından ziyaret edilmesinin Güney Afrika açısından \"harika bir olay\" olduğunu ifade etti.\n\nWorld of Warship Pazarlama Müdürü Grzegors Kubacki, dünya genelinde 40 milyon oyuncuya sahip bir firma olarak bu yıl ilk kez katıldıklar fuarda, Afrikalı video oyun severlerden gördükleri ilgiden çok memnun olduklarını belirtti.\n\nKubacki, daha fazla sayıda insanın internete ulaşım sağlamasıyla, Afrika'da video oyun sektörünün giderek daha büyük bir pazar haline geldiğine dikkati çekerek, gelecek yıllarda bu fuara daha yoğun bir katılım göstermeyi planladıklarını aktardı.",
    "Bölgedeki plajlar kapandı: Güney Afrika’da büyük beyaz köpekbalığı bir tatilciyi öldürdü": "Güney Afrikalı bir aile için kısa bir deniz gezisi kabusa dönüşebilir. Plettenberg Körfezi’nin sığlıklarında, büyük beyaz bir köpekbalığı bir kadına saldırdı ve onu öldürdü. Bu, bu yılki ilk vaka değil.\n\nGüney Afrika’nın Plettenberg Körfezi’nde köpekbalığı saldırısının ardından popüler tatil bölgesindeki plajlar kapatıldı. Pazar sabahı Cape Town’a yaklaşık 300 kilometre uzaklıktaki bir turizm kasabasında 39 yaşındaki bir kadın büyük beyaz köpekbalığı tarafından öldürüldü. Yerel basında çıkan haberlere göre, bu, bu yıl ikinci ölüm ve son 11 yılda bu tür üçüncü saldırı oldu.\n\n“Güneş” haberine göre, iddiaya göre büyük beyaz köpekbalığı, derin sulardan gelen bir dalga ile kurbana doğru yüzdü, kadını ısırdı ve ardından daldı. Bir görgü tanığı gazeteye şunları söyledi: “Çığlıklar duydum ve aniden herkes sudan çıktı.” Kurtarma ekipleri dışarı koştu, ancak herhangi bir yardım çok geç geldi. Kadının cesedi denizden yaklaşık 50 metre uzaklıkta suda yüzerken bulundu ve deniz kurtarma gemisiyle sahile getirildi. Kadının eşi ve küçük kızı yara almadan psikolojik tedavi gördü. Aile, Cape Town’dan ve haberlere göre hafta sonu Plettenberg Körfezi’ndeydi.\n\nKambur balina leşleri köpekbalıklarını çekiyor\n\nYetkililer, haftalardır bölgede köpekbalığı aktivitesinde bir artış olduğu konusunda uyarıyorlar. Bu ayın başlarında yetkililer, köpekbalıkları tarafından yenen ölü bir kambur balina tespit etti. Sunday Times’ın bildirdiğine göre, Mayıs ayı başlarında yerel yetkililer bölgede bir köpekbalığı bariyeri inşasını onayladı.\n\nGüney Afrika’daki tüm plajlarda, yüzücüler ve sörfçüler artık uyarı işaretleri ile tehlikeye karşı uyarılıyor ve sörfçü plajlarında farklı renkli bayraklar çeken köpekbalığı gözlemcileri bile var. Köpekbalıklarının görünürde olup olmadığına bağlı olarak. Büyük beyaz köpekbalıkları onları yemek için insanlara saldırmaz. Örneğin denizde neyin yüzdüğünü öğrenmek için sık sık ısırırlar. Bununla birlikte, böyle bir test ısırığı, dalgıçlar veya yüzücüler için tehlikeli olabilir.",
    "Uydu vericileriyle takip edilen küçük akbabaların göç rotası ortaya çıkarıldı": "Deniz seviyesinden yaklaşık 4 bin 200 metre yüksekliğe uçtu ve en yüksek hızı 57 kilometre/saate çıktı. 'Midas' adını verdiğimiz küçük akbaba ise şu anda 6 bin kilometre uçtu. Yuva yaptığı için daha çok yuva arasında gidip gelen bir küçük akbaba. O da 54 kilometre/saat hıza ulaşmış” dedi.",
    "Denizli gündem haberi: Güney Afrika yasa dışı madencilikten endişeli": "Gelen Denizli haberlerine göre Güney Afrika Cumhurbaşkanı Yardımcısı David Mabuza, yasa dışı madenciliğin, hükümet ve yerel topluluklar için ciddi endişe kaynağı olduğunu söyledi.\n\nGüney Afrika Cumhurbaşkanı Yardımcısı David Mabuza, yasa dışı madenciliğin, hükümet ve yerel topluluklar için ciddi endişe kaynağı olduğunu söyledi.\n\nCumhurbaşkanı Yardımcısı Mabuza, Ulusal Meclis'te yaptığı konuşmada, altın ve elmas madeni zengini ülkede yasa dışı madenciliğin, ekonomiye verdiği muazzam zararın yanı sıra ulusal güvenlik tehdidi oluşturduğunu belirtti.\n\nDevletin yasa dışı madencilikle mücadele için polis, istihbarat ve yargının koordineli şekilde çalıştığı yeni bir strateji geliştirdiğini dile getiren Mabuza, polisin 2019'dan bu yana 4 bin 675 yasa dışı madenciyi yakaladığına dikkati çekti.\n\nGüney Afrika'da yasa dışı madencilik\n\nAfrika Güvenlik Araştırmaları Enstitüsüne (ISS Africa) göre, dünyanın en önde gelen altın ve elmas üreticilerinden Güney Afrika'da yaklaşık 30 bin yasa dışı madencinin, yılda yaklaşık 1 milyar dolar değerinde altın ürettiği tahmin ediliyor.\n\nGüney Afrika Mineraller Konseyinin raporuna göre ülkede yasa dışı madencilik ulusal çeteler, yasa dışı maden patronları, lisanslı yerel satın almacılar, paravan ihracatçılar ve uluslararası şirketlerden oluşan 5 kademeli oldukça organize bir yapıya sahip.\n\nAyrıca önemli kısmı düzensiz göçmenlerden oluşan yasa dışı madenciler, karıştıkları diğer suçlarla maden çevresinde yaşayan yerel halkın güvenliğini tehdit ediyor.",
    "Kanlı elmas olay oldu: Hediye mi çalıntı mı?": "Kraliçe II. Elizabeth'in 8 Eylül'deki ölümünün ardından, Güney Afrika, Britanya kraliyet ailesine dünyanın bilinen en biçimli elmasını iade etmesi çağrısında bulundu.\n\nHem Afrika'nın Büyük Yıldızı hem de Cullinan I olarak bilinen elmas, 1905 yılında Güney Afrika'da çıkarılan ve Güney Afrika'nın sömürge yetkilileri tarafından İngiliz kraliyet ailesine teslim edilen daha büyük bir mücevherden kesildi. Elmas şu anda Kraliçe'ye ait bir kraliyet asasına monte edilmiş halde duruyor.\n\nKraliçe'nin ölümünden bu yana Büyük Afrika Yıldızı ve diğer elmasların iadesine yönelik talepler ve ülkelerine geri gönderilmeleri için yapılan çağrılar arttı. Birçok Güney Afrikalı İngiltere'nin mücevherleri almasını gayrimeşru olarak görüyor.\n\n6 binden fazla kişi dilekçe imzaladı\n\nAktivist Thanduxolo Sabelo yerel medyaya verdiği demeçte, \"Cullinan Elması derhal Güney Afrika'ya iade edilmelidir\" dedi ve ekledi: \"Ülkemizin ve diğer ülkelerin madenleri, halkımızın zararına İngiltere'ye fayda sağlamaya devam ediyor.\"\n\n6 binden fazla kişi Büyük Afrika Yıldızı'nın iade edilmesini ve Güney Afrika'daki bir müzede sergilenmesini talep eden bir dilekçe imzaladı.\n\nGüney Afrika parlamentosunun bir üyesi olan Vuyolwethu Zungula, ülkesini \"Britanya tarafından yapılan tüm zararlar için tazminat talep etmeye\" ve ayrıca \"Britanya tarafından çalınan tüm altın ve elmasların iadesini istemeye\" çağırdı.\n\n'İlk görevi elması geri getirmek olmalı'\n\nGüney Afrika Devlet Başkanı Cyril Ramaphosa Kraliçe'yi öven bir tweet attığında, bazı Güney Afrikalılar Büyük Yıldız elmasının iadesi konusunda şikâyette bulunmak üzere bu paylaşıma akın etti.\n\nBir Güney Afrikalı, \"Ona Güney Afrika elmasını ne zaman geri getireceğini sordunuz mu?\" diye yazarken, bir başka vatandaş da Kral III. Charles'ın tahta çıkışına tepki olarak, \"İlk görevi Güney Afrika'nın elmasını geri getirmek olmalı!\" diye yazdı.\n\nElmasın yolculuğu\n\nİngiliz kraliyet ailesinin kraliyet koleksiyonunu denetleyen Royal Collection Trust'a göre, Cullinan elması, Güney Afrika'nın eski Transvaal eyaletindeki özel bir madende keşfedilmesinden iki yıl sonra, 1907 yılında dönemin hükümdarı Kral VII. Edward'a sunuldu ve 1908 yılında yarılması için Amsterdam'daki Asscher'e gönderildi.\n\nKraliyet Asscher, doğal haliyle yaklaşık 3 bin 106 karat ağırlığında olan orijinal elmasın \"bir insan kalbi büyüklüğünde\" olduğunu söylüyor.\n\nİngiliz monarşisinin değerli taş üzerindeki hak iddiasını destekleyen Royal Asscher, mücevherin Güney Afrika'nın Transvaal hükümeti -İngiliz yönetimi tarafından yönetiliyordu- tarafından satın alındığını ve Kral VII. Edward'a doğum günü hediyesi olarak sunulduğunu açıklıyor.\n\n'Çalıntı bir elmas almak, alanı temize çıkarmaz'\n\nGüney Afrika Üniversitesi'nden Afrika siyaseti profesörü Everisto Benyera ise bu anlatıyı redederek, CNN'e verdiği demeçte, \"Sömürgecilik işlemleri gayri meşru ve ahlak dışıdır\" dedi.\n\nBenyera, \"Bizim anlatımız, tüm Transvaal ve Güney Afrika Birliği hükümetlerinin ve bunlara eşlik eden madencilik sendikalarının yasadışı olduğu yönündedir. Çalıntı bir elması almak, alan kişiyi temize çıkarmaz. Büyük Yıldız bir kanlı elmastır... Özel (madencilik) şirketi, Transvaal hükümeti ve Britanya İmparatorluğu daha geniş bir sömürgecilik ağının parçasıydı.\" ifadelerini kullandı.\n\nRoyal Asscher'a göre Cullinan elması dokuz büyük taş ve 96 küçük parça halinde kesildi. Taşların en büyüğü Kral VII. Edward tarafından Afrika'nın Büyük Yıldızı olarak adlandırıldı, ikinci en büyük kesme taşa da Afrika'nın Küçük Yıldızı adı verildi.\n\nBüyük elmas Hükümdarın Haçlı Asasına, ikinci taş ise İmparatorluk Tacına yerleştirildi. Kraliçe II. Elizabeth birçok portrede bu elmasları takarken görüldü.\n\n'Yarım yüzyıldan fazla bu elmaslarla gösteriş yaptı'\n\nGüney Afrikalı muhalif bir siyasi parti olan Ekonomik Özgürlük Savaşçıları'nın (EFF) ulusal sözcüsü Leigh-Ann Mathys CNN'e yaptığı açıklamada, \"Merhum İngiltere Kraliçesi yarım yüzyıldan fazla bir süredir bu (elmaslarla) gösteriş yapıyordu\" dedi.\n\nMathys, İngiliz sömürge güçlerini yerli halka ait toprakları çalmak ve madenlere el koymakla suçlayarak,\n\n\"Bizim çağrımız, Afrika'nın Büyük Yıldızı'nın çalınmasının da bir parçası olduğu tüm sömürgeci hırsızlıklar için geri dönüş çağrısıdır. Elmasın iadesi için çağrıda bulunmuyoruz çünkü bu, İngiliz kraliyet ailesinin elması ödünç aldığı meşru bir anlaşma olduğu anlamına geliyor. Halbuki elmas, tamamen bu ülkede ve başka yerlerde yerlileri boğan sömürgeci baskıların bir sonucu olarak onların elinde bulunuyor\" ifadelerini kullandı.\n\nİngiltere'deki müze 72 objeyi iade etmeyi kabul etti\n\nAfrika ülkeleri sömürgeciler tarafından yağmalanan kültürel eserleri geri almak için mücadele ediyor. Geçtiğimiz ay Londra'daki bir müze, 1897'deki bir İngiliz askeri operasyonu sırasında Nijerya'nın güneyindeki Benin Krallığı'ndan yağmalanan 72 objeyi iade etmeyi kabul etti.\n\nhalktv.com.tr // Dış Haberler\n\nPedofiliyle suçlanan Prens Andrew'a Kral Charles'tan görev onayı\n\nKraliçe'nin tabutunu koruyan asker bayıldı\n\nKraliçe Elizabeth'in cenazesine Türkiye'den katılacak isim belli oldu\n\nKraliçe'nin gizemli mektubunda ne var? 2085'e kadar kimse okuyamayacak",
    "Biden, Güney Afrika Cumhurbaşkanı Ramaphosa'yı Beyaz Saray'da ağırladı": "Beyaz Saray'dan yapılan yazılı açıklamaya göre, Biden ve Ramaphosa bugün yaptıkları görüşmede, iki ülke ilişkilerini ve küresel sorunları ele aldı.\n\nTicaret, yatırım, iklim ve enerji konularının ele alındığı görüşmede, Biden, Güney Afrika-ABD Yatırım Danışmanlığı Görev Gücü'nün kurulduğunu 45 milyon dolar yatırım yapılması planlanan Sadece Enerji Dönüşümü Ortaklığı adında bir ekibin kurulduğunu duyurdu.\n\nGörüşmede, her iki lider de Rusya-Ukrayna savaşı ve bu savaşın Afrika'daki gıda güvenliğine yönelik tehdidi başta olmak üzere ortak endişe konularını ele aldı ve iki ülke ilişkilerinin önemini vurguladı.",
    "İngiliz Kilisesi’nden homofobik karar: Lezbiyen piskoposun cenaze yönetmesine izin verilmedi": "İngiliz Kilisesi, eski Güney Afrika başpiskoposu Desmond Tutu’nun kızı Mpho Tutu van Furth’un bir kadınla evli olması nedeniyle cenaze töreni yönetmesine izin vermedi.\n\nFotoğraf: Reuters (Desmond Tutu ve Mpho Tutu van Furth)\n\nGüney Afrika Anglikan Kilisesi’nin eski başpiskoposu Desmond Tutu’nun kızı Mpho Tutu van Furth, perşembe İngiltere Shropshire’da, vaftiz babası Martin Kenyon’un cenazesini yönetmesi için Kenyon’un ailesi tarafından görevlendirilmek istendi.\n\nFakat Hereford piskoposluğu “Eşcinsel evlilikle ilgili mevcut ‘Piskoposlar Kurulu’ (House of Bishops) rehberliği doğrultusunda tavsiyeler verildi” açıklamasıyla bu törene izin vermeyeceklerini duyurdu.\n\nCenaze kilisenin yanındaki papaz evinde\n\nKilise kararının Kenyon’un ailesine bildirilmesinden sonra cenaze töreni, Tutu van Furth’un vaaz verebilmesi ve cenazeyi yönetebilmesi için Wentnor’daki St Michael ve All Angels Kilisesi’nden alınarak kilisenin yanında bulunan papaz evine taşındı. Cenaze töreni burada düzenlendi.\n\nNisanda Mpho Andrea Tutu van Furth’un vaftiz babası Martin Kenyon’u son kez ziyaret ettiği ve Kenyon’un Mpho’ya cenazesine özellikle başkanlık etmesini istediğini söylediği biliniyor.\n\n‘Merhamet eksikliği olan bürokratik bir tepki’\n\nBBC’ye verdiği demeçte durumu ‘kaba ve zarar verici’ olarak yorumlayan Tutu van Furth, cenazeye başkanlık etmesine izin vermediği için İngiliz Kilisesi’ni homofobik olarak nitelendirdi.\n\nOlay hakkında “İnanılmaz derecede üzücü” diyen Tutu van Furth, “Merhamet eksikliği olan bürokratik bir tepki gibi geliyor” dedi.\n\nABD’de serbest\n\nResmi öğretisi, evliliğin yalnızca bir erkek ve bir kadın arasında olacağını savunan İngiliz Kilisesi, din görevlilerinin eşcinsel evliliğine izin vermiyor. Öte yandan, ABD’deki Anglikan Kilisesi din görevlilerinin eşcinsel evliliklerine izin veriyor.\n\nEşcinsel hakları adına kampanyalar yürütüp eşcinsel evliliği destekleyen Desmond Tutu, Aralık 2021’de öldü. Tutu, Güney Afrika’da ırk ayrımcılığına karşı verdiği mücadeleden dolayı 1984’te Nobel Barış Ödülü’nü kazanmıştı.",
    "Batı akdeniz mermerde güney afrika'ya, orman ürünlerinde i̇ngiltere'ye yöneldi": "Gönül Dağı dizisinde bir veda daha!\n\nEn Çok Okunanlar\n\nEn Çok Okunanlar\n\nANTALYA (AA) - HATİCE ÖZDEMİR TOSUN - Yaş sebze ve meyve ihracatında önemli bir paya sahip Batı Akdeniz'de ihracatçılar, yurt dışına satılan ürün çeşitliliğini ve ülke sayısını artırmak amacıyla mermer için Afrika'ya, orman ürünleri için İngiltere'ye açıldı.\n\nYılda 2 milyar doların üzerinde ihracata imza atan Antalya, Isparta ve Burdur'da yurt dışı satışlarını artırmayı hedefleyen ihracatçılar, alternatif ürün ve pazar noktasında çalışmalara başladı.\n\nYaş sebze ve meyve, maden ve metaller, kimyevi maddeler, ağaç mamulleri ve orman ürünleri, çimento, cam seramik ve toprak ürünleri ile demir sektörlerinde 127 ülkeye ürün satan Batı Akdeniz'de gerek ürün çeşitliliğini gerekse miktarını artırmak için yurt dışı heyet ziyaretleri hızlandı.\n\n2022'de ilk olarak Dubai'ye giden ihracatçılar, ardından Güney Afrika ve İngiltere'ye ticari heyet gezisi düzenledi.\n\n- \"Ticari ziyaretler verimli geçiyor\"\n\nBatı Akdeniz İhracatçılar Birliği (BAİB) Başkanı Ümit Mirza Çavuşoğlu, AA muhabirine, ziyaretlerin oldukça verimli geçtiğini söyledi.\n\nGüney Afrika'ya mermer, İngiltere'ye ise ağaç ve orman ürünleri için gittiklerini anlatan Çavuşoğlu, \"Güney Afrika'dan mermer ile ilgili, İngiltere'den de ağaç ve orman ürünleri ile ilgili talepler gelmeye başladı. 1-2 ay içerisinde yurt dışı satışlarını gerçekleştireceğiz.\" dedi.\n\nMaden mermer sektöründe yılın 7 ayında 310 milyon 608 bin dolarlık ihracat yapıldığını belirten Çavuşoğlu, ağaç mamulleri ve orman ürünleri sektöründe de yaklaşık 179 milyon dolarlık bir satış gerçekleştiğini kaydetti. Çavuşoğlu, yeni açılımlarla bölgenin her iki sektördeki ihracatının önemli ölçüde artacağına inandıklarını ifade etti.\n\nBölgenin özellikle yaş sebze ve meyve ile maden sektöründe çok aktif olduğunu dile getiren Çavuşoğlu, bölgenin yüzde 50 ihracatını söz konusu iki sektörün oluşturduğunu bildirdi.\n\nYeni pazarlarla bölgenin potansiyelini oluşturan ürünlerin ihracatında önemli bir artış hedeflediklerini aktaran Çavuşoğlu, ileriki günlerde İtalya, İspanya, Moskova, Tayland, Hindistan gibi ülkelere de ziyaretler gerçekleştireceklerini belirtti. Bölge olarak çok aktif çalıştıklarını ifade eden Çavuşoğlu, hem fuarlara katıldıklarını hem de ticari ziyaretlere ara vermediklerini kaydetti.\n\nÇavuşoğlu, Batı Akdeniz olarak bu yıl 127 ülkeye ihracat gerçekleştirdiklerini söyledi. 10 binin üzerinde kayıtlı, 2 bin 500'ün üzerinde de aktif üyeye sahip olduklarını dile getiren Çavuşoğlu, gelecek yıl hem ihracat yapan üye sayısını hem de ihracat miktarını artırmak istediklerini bildirdi.\n\nAnadolu Ajansı, DHA, İHA tarafından geçilen tüm Antalya haberleri, bu bölümde Haberturk.com editörlerinin hiçbir editoryal müdahalesi olmadan otomatik olarak ajans kanallarından geldiği şekliyle yer almaktadır. Antalya Haberleri alanında yer alan haberlerin hepsinin hukuki muhatabı haberi geçen ajanslardır.",
    "İngiliz monarşisi Güney Afrikalılar için 'acı ve uzak' bir tarihi temsil ediyor": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Denizli gündem haberi | Güney Afrika Cumhuriyeti artık yabancı din görevlilerine çalışma izni vermeyecek": "Denizli habere göre Güney Afrika Cumhuriyeti'nde yabancı uyruklu din görevlilerine bundan böyle çalışma izni veya daimi ikamet izni verilmeyeceği bildirildi.\n\nGüney Afrika Cumhuriyeti'nde yabancı uyruklu din görevlilerine bundan böyle çalışma izni veya daimi ikamet izni verilmeyeceği bildirildi.\n\nİçişleri Bakanı Aaron Motsoaledi, Malavi asıllı Hristiyan vaiz Stepherd Busihiri hakkında yürütülen meclis soruşturmasında yaptığı açıklamada, artık yabancı uyruklu din görevlilerinin çalışma ve daimi ikamet izni başvurularının işleme alınmayacağını belirtti.\n\nMotsoaledi, yabancı din görevlilerin ancak iş yapabilen ziyaretçi statüsünde ülkeye gelebileceklerini ifade ederek, \"Bu değişiklik, yabancı din görevlilerinin daimi ikamet statüsünde göç etmelerini artık imkansız hale getiriyor.\" dedi.\n\nBushiri meselesi\n\nGüney Afrika'da kurulan ve Afrika çapında on binlerce takipçisi bulunan Aydınlanmış Hristiyan Buluşması Kilisesi'nin kurucusu olan Bushiri, tecavüz, dolandırıcılık, kara para aklama ve göçmen yasasını ihlal suçlamalarıyla 2019'da tutuklanmıştı.\n\nBir yıl sonra eşiyle birlikte kefaletle serbest bırakılan ve yasa dışı yollardan ülkeyi terk eden Bushiri, kısa bir süre sonra Malavi'de yakalansa da tekrar serbest bırakılmış, Güney Afrika'nın iade talebi de Malavi Yüksek Mahkemesi tarafından reddedilmişti.\n\nBushiri'ye yasa dışı oturma izni verdikleri şüphesiyle bazı devlet görevlileri hakkında soruşturma başlatılmış, üst düzey bir yetkili açığa alınmıştı.\n\nİçişleri Bakanlığının yabancı din görevlileri hakkında aldığı bu kararda, Bushiri vakasının doğrudan etkisi olduğu düşünülüyor.",
    "Denizli haber... Güney Afrika Cumhuriyeti'nde elektrik krizi bir üst seviyeye ulaştı": "Güney Afrika Cumhuriyeti'ndeki elektrik arzı krizi, elektrik santrallerinde art arda meydana gelen arızaların ardından bir üst seviyeye ulaştı.\n\nGüney Afrika'da elektrik arzındaki sıkıntılar nedeniyle ulusal düzeyde uzun süreli elektrik kesintileri yapılıyor.\n\nÜlkenin ulusal elektrik üretim ve dağıtım firması Eskom'dan yapılan açıklamada, geçen hafta günde en az 6 saat uygulanan planlı kesintilerin bu haftadan itibaren 10 saate çıkarıldığı bildirildi.\n\nAçıklamada, 10 saatlik kesintilerin hafta boyunca devam etmesinin beklendiği, halihazırda bakım ve tamiri süren 18 elektrik üretim ünitesinin gelecek hafta hizmete sokulmasının planlandığı belirtildi.\n\nCumhurbaşkanı Ramaphosa, kriz nedeniyle yurt dışı seyahatini yarıda kesiyor\n\nBu seviyede elektrik kesintisini en son 2020 yılında yaşayan Güney Afrikalıların artan tepkileri, halihazırda Kraliçe 2. Elizabeth'in cenaze töreni için İngiltere'de bulunan Cumhurbaşkanı Ramaphosa'nın yurt dışı programını yarıda kesmesine neden oldu.\n\nCumhurbaşkanlığından yapılan açıklamada, yarın ABD'ye geçmesi planlanan Ramaphosa'nın yaşanan kriz nedeniyle cenazenin ardından acilen Güney Afrika'ya döneceği duyuruldu.\n\nAna muhalefet partisi Demokratik İttifaktan (DA) yapılan açıklamada, krizden Eskom'un tek başına sorumlu olmadığı ifade edilerek Cumhurbaşkanı Ramaphosa ve hükümet elektrik krizinin çözümü konusunda hesap vermeye çağrıldı.\n\nKesintiler ciddi düzeyde mesai kaybına neden oluyor\n\nGüney Afrika Ticaret ve Sanayi Odası (SACCI) Başkanı Mthokozisi Xulu, yaptığı açıklamada, üst seviyede elektrik kesintilerinin yaşandığı bir ortamda üretkenliğin imkansız olduğunu söyledi.\n\nXulu, kesintilerin ekonomik faaliyetlere ağır darbe vurduğunu belirterek \"Eskom'un güvenilmezliği karşısında gerçekten harap olduk\" dedi.\n\nGüney Afrika genelinde gündüz mesai saatleri içinde yaşanan kesintiler ciddi bir iş saati kaybı problemini de beraberinde getiriyor.\n\nÖrneğin, ülkenin ekonomik kalbi Johannesburg kentinin iş, finans ve ticaret merkezlerinde Rosebank bölgesinde bugün 08.00-12.30 ve 16.00-18.30 arasında yaşanan kesintiler en az 5 saatlik kayba neden oldu. Bu süre zarfında birçok işletmenin hizmetlerinde aksama yaşandığı gözlendi.",
    "Otomotiv Sanayi’nin Kalbi Konya’da Atıyor": "Konya Sanayi Odası (KSO) tarafından düzenlenen 6. OSEG (Uluslararası Otomotiv Sektörünün Geleceği) Konferansı başladı. Yurt içinden ve 13 farklı ülkeden otomotiv sektörünün önde gelen isimlerinin katıldığı OSEG Konferansında konuşan KSO Başkanı Memiş Kütükcü, Türkiye’nin lider sanayi üretim merkezlerinden birisi haline gelen Konya’nın sanayide bir devrim yaptığının altını çizdi.\n\nKonya Sanayi Odası tarafından 2010 yılından bu yana iki yılda bir düzenlenen OSEG (Uluslararası Otomotiv Sektörünün Geleceği) Konferanslarının 6.’sı başladı. Otomotiv sektöründeki gelişmeler, yeşil dönüşümün sektöre etkileri, sektördeki yenilikler, mobilite ekosistemi, yeni normalde tedarik zinciri gibi başlıkların ele alındığı OSEG konferansının açılış konuşmasını Konya Sanayi Odası Başkanı Memiş Kütükcü yaptı.\n\nBaşkan Kütükcü, OSEG konferanslarının yapıldığı 2010 yılından bu yana aradan geçen 12 yılda Konya sanayisinin çok büyük değişimlere şahitlik ettiğini, şehrin bu dönemde adeta üretim ve ihracat devrimi yaptığını vurguladı.\n\n“Konyalı Otomotivciler 53 İl’den Daha Fazla İhracat Yapıyor”\n\nKonya’nın son 12 yılda ihracatını 960 milyon dolardan 3 milyar dolara çıkardığını, ihracatçı firma sayısının 1064’ten 2992’ye ulaştığını ifade eden Kütükcü, “Bu süreçte, şehrimizin ekonomisine en büyük katkıyı veren sektörlerin başında gelen otomotiv endüstrimiz de başarıdan başarıya koştu. 2010 yılında 191 milyon dolar ihracat yapan Konyalı otomotivcilerimiz, son 12 yılda ihracatlarını 3 katına çıkararak geçtiğimiz yılı 596 milyon doları aşkın ihracat ile tamamladı. Sektörün ihracatı bu yılın ilk 8 ayında da 461 milyon doları aştı. Konyalı otomotivcilerimiz bu yılın ilk 8 ayında, 81 İlimizin 53’ünden daha fazla ihracat gerçekleştirdi. Konya bu dönemde, otomotiv sektöründe Türkiye’nin en fazla ihracat gerçekleştiren 7. ili konumuna geldi. Konya otomotiv sektörümüzde şu anda 460’ı aşkın firmamız 22 bine yakın kişiye doğrudan istihdam sağlıyor” dedi.\n\n“Sektörün Gelişmesi İçin Çalışıyoruz”\n\nReklam\n\nKonya Sanayi Odası olarak otomotiv sektörünün başarısını sürdürmesi için birçok çalışma yaptıklarını ifade eden Kütükcü, şöyle devam etti: “Konya Sanayi Odası olarak, önemli başarılara imza atan otomotiv sektörümüzün gücüne güç katmak, küresel işbirliklerini ve ana sanayi ile çalışma yeteneğini artırmak için çok önemli çalışmalar yaptık, yapmaya devam ediyoruz. 2008 yılında Türkiye’de sektörün ilk kümelenme projesi olan Konya Otomotiv Yan Sanayi İş Kümesi’ni hayata geçirdik. Uluslararası Rekabetçiliğin Geliştirilmesi (Ur-Ge) projeleri ile sektörün rekabet gücünü artırdık. Yurtdışı iş gezileri ve fuar organizasyonları ile sanayicilerimizin yeni iş bağlantıları kurmalarına destek olduk. Bu kapsamda düzenlediğimiz OSEG Konferanslarımızda, klasik bir konferans olmanın ötesinde sektördeki yeniliklerin ve son gelişmelerin tartışıldığı, ikili iş görüşmelerinin yapıldığı bir ticaret lobisi haline geldi.”\n\n3 Farklı Oturum Gerçekleştirildi\n\nKütükcü’nün açılış konuşmasının ardından oturumlara geçildi.\n\nDünya Gazetesi (NBE) Yönetim Kurulu Başkanı Hakan Güldağ’ın moderatörlüğünü yaptığı “Avrupa Yeşil Mutabakatı ve Sektöre Etkileri” oturumunda, Boğaziçi Üniversitesi Yönetim Bilimleri Fakültesi Öğretim Üyesi Prof. Dr. Sevil Acar Aytekin, EMKICE Bilgi İnovasyon Merkezi Kıdemli AB Finansman Danışmanı Ilija Vuckov, QTR Grup İş Geliştirme Müdürü Ebru Balcı ve Framo GmbH Genel Müdürü Makmie Jebrahim konuşmacıları bilgilendirdi.\n\nGenmot Yönetim Kurulu Üyesi Mustafa Aşar’ın moderatörlüğünü yaptığı “Yeni Normalde Tedarik Zinciri” oturumunda, TVH Türkiye Satın Alma Müdürü İrfan Semiz, ISITEC International Türkiye Ülke Müdürü Alper Ünal, CONTRACT Kalite Kontrol ve Proses Yönetimi Genel Müdürü Evren Belenlioğlu, Otomotiv Satış Sonrası Ürün ve Hizmetler Derneği Genel Sekreteri Ali Özçete ve TOFAŞ Tedarik Zinciri Geliştirme Uzmanı Anıl Özata, tedarik süreçleri ile ilgili bilgilendirmelerde bulundu.\n\nTürkiye Elektrikli ve Hibrit Araçlar Derneği Yönetim Kurulu Başkanı Berkan Bayram’ın moderatörlüğünde gerçekleştirilen “Mobilite Ekosisteminin Geleceği” konferansında da MENTORO Danışmanlık Kurucu Ortak ve Danışman İş Ortağı Şahin Tulga, Frost&Sulivan Baş Danışmanı Hikmet Çakmak, Altınay Elektromobilite Genel Müdürü Mert Uygun, Tofaş Tedarik Zinciri Geliştirme Müdürü Murat Cesur ve Kar Plastik Genel Koordinatörü Murat Dilicioğlu, mobilite ekosistemi ile ilgili bilgileri paylaştı.\n\nReklam\n\nİkili iş görüşmeleri yapılacak\n\nOSEG konferansına Almanya, Belarus, Belçika, Cezayir, Çekya, Fas, Fransa, İran, Makedonya, Polonya, Romanya, Mısır, Tunus gibi 13 ülkeden sektör temsilcileri ve panelistler katıldı. İlk gün üç panelde tamamlanan konferans kapsamında Konyalı sanayiciler, ikili iş görüşmeleri de yapacak.",
    "*GÜNEY AFRİKA'DA TEMMUZ'DA TOPTAN SATIŞLAR YILLIK -%0,9 (ÖNCEKİ -%4,3) [FNC-NEWS]": "",
    "Alstom, Güney Afrika’da Lokomotif Gövdesi Üretecek": "Alstom, Güney Afrika’daki üretim kapasitesini, TMH Africa’dan tren kaporta üretimi için varlık satın alarak genişletti. Alstom, şirket iş kurtarma başvurusunda bulunmadan önce Transnet ile yaptığı elektrikli TRAXX lokomotif projesi için tren gövdeleri tedarik etti.\n\nBu satın alma yoluyla Alstom, 105 çalışanının tamamını karşıladı ve ülkedeki uzmanlığını korudu. Alstom’un ürün portföyünü büyütmesi ve Güney Afrika’daki coğrafi ayak izini genişletmesi nedeniyle tren gövde kaplamalarının yerel üretimi önemli bir kilometre taşını temsil ediyor.\n\n“Üretim kapasitemizi çeşitlendirmekten ve müşterilerimize büyük değer sunmaya devam etmekten memnuniyet duyuyoruz. Lokomotif gövdelerini yerel olarak üretme beceri ve bilgisini elde tutmak , Güney Afrika pazarının geri kalanına çok ihtiyaç duyulan son teknoloji nakliye çözümlerini tanıtmak için uzun vadeli büyüme stratejimizle uyumludur. Alstom, lokomotif tasarımı ve üretiminde 150 yılı aşkın deneyime sahiptir. Alstom Güney Afrika Genel Müdürü Bernard Peille, lokomotif portföyümüz sektördeki en geniş portföydür ve dünya çapındaki çoğu elektrikli ve hibrit pazarını kapsamaktadır.",
    "Japon ev kadınlarının yeni gözde para birimi": "Meksika pesosu, ülkesinin yüksek faiz oranlarını ve para biriminin güçlü performansını beğenen Japonya'da giderek daha çok ilgi çekiyor.\n\nJaponya'da bireysel yatırımcıların pozisyonlarına bakıldığında yatırımcıların Tokyo Borsası'nda işlem gören 14 para birimi arasında nette en büyük uzun pozisyonlarının Meksika pesosunda olduğu görülüyor.\n\nNet uzun pozisyonlar bu yıl iki katından fazla artarak 50,7 milyar yene (360 milyon dolar) ulaştı. Meksika pesosunun ardından net uzun pozisyonlarda ikinci sırada Güney Afrika randı geliyor.\n\nMeksika pesosu, Japon bireysel yatırımcılarını Japonya Merkez Bankası'nın uyumlu politikası nedeniyle yerel olarak yen ve sıfıra yakın faiz oranlarından muzdarip oldukları bir zamanda ekstra getirilerle cezbetti.\n\nMeksika para birimi, Türk lirasından sonra 14 para birimi arasında en yüksek faiz oranlarına sahip, ancak peso bu yıl TL'yi neredeyse yüzde 40 puan geride bıraktı.\n\nGeçen ay politika faizini tüm zamanların en yüksek seviyesine çıkaran Meksika Merkez Bankası, Fed'in sıkılaşmasını takip etmeye devam edecek.",
    "Zimbabve'de 201 ila 252 milyon yıl öncesine ait dinozor fosili bulundu": "Zimbabve'de bulundu... En az 201 milyon yıllık! 0:00 / 0:00\n\nAA\n\nBilim insanları, Güney Afrika ülkesi Zimbabve'de 201 ila 252 milyon yıl öncesine ait dinozor fosili ortaya çıkardıklarını açıkladı.\n\nBilim dergisi Nature'a göre, Yale Üniversitesi'nden Dr. Chris Griffin ve bir grup bilim insanı tarafından yayınlanan araştırma sonucu Zimbabve'de bulunan fosilin Afrika'da şimdiye kadar bulunan en eski fosil olduğu belirtildi.\n\nAraştırmada, Zimbabve'de bulunan dinozor fosilinin, 201 ila 252 milyon yıl öncesine ait olduğu kaydedildi.\n\nAfrika'nın şimdiye kadar bulunan en eski dinozor fosiline \"Mbiresaurus\" ismi verildiği ve bu ismin Zimbabve'nin Mbire bölgesinden esinlendiği bilgisi paylaşıldı.\n\nHaftalar süren kazı çalışmasına, Griffin liderliğindeki bilim insanlarının yanı sıra Zimbabve Doğa Tarihi Müzesi'nden bilim insanları da destek verdi.\n\nSon olarak 2018'de Arjantin'de, 201 ila 237 milyon yıl öncesine ait olduğu tahmin edilen dev dinozor fosili keşfedilmişti.\n\n*Temsili fotoğraf AP tarafından servis edilmiştir.",
    "Güney Afrika’nın ‘Ali Amca’sı son yolculuğuna uğurlandı": "Johannesburg şehrinde inşa ettiği Nizamiye Külliyesi’nin yanındaki evinde dün sabah son nefesini veren hayırsever işadamı Ali Katırcıoğlu’nun (Kervancı abi) âni vefatı, Güney Afrika’da ve dünyanın dört bir yanındaki sevenlerini yasa boğdu.\n\nmail gönder\n\nyazdır\n\nbüyüt küçült Binlerce Hizmet gönüllüsü sosyal medya hesaplarından Katırcıoğlu için “büyük bir çınarımızı kaybettik” derken, Güney Afrikalı dostları ise kendi kültürlerindeki ifade ile “büyük bir Baobab ağacı devrildi” tabiri ile Ali Kervancı’nın bu dünyadan ayrılmasının nasıl bir büyük bir kayıp olduğunu ifade etti.\n\n\n\nYaptığı hayırlarla ve kurduğu dostluklarla Güney Afrika’da her kesimin Uncle Ali (Ali Amca) diye hitap ettiği Katırcıoğlu, Nizamiye’nin arka bahçesindeki kabristanda üç ay önce kaybettiği eşi Necla Katırcıoğlu’nun yanında toprağa verildi. Katırcıoğlu’nun cenazesinde, kendisi yıllardır tanıyan, bayramlarda, Ramazan iftarlarında ziyaret eden siyaset, medya, işadamları, Türk komitesi ve Güney Afrikalı Müslümanlardan büyük bir kalabalık hazır bulundu. Türkmen Terzi'nin haberine göre, Ali Katırcıoğlu’nun ani vefatının ardından Hizmet Hareketi gönüllülerinin yanında, Güney Afrika’daki dostlarından da taziye mesajları yağmaya başladı. Erken yaşta babasını kaybettiği için Katırcıoğlu’na yıllarca baba diyen, kendisini Çamlıca’daki evinde ziyaret eden, Nizamiye’nin açılışını dönemin devlet başkanı Jacop Zuma ile yapan eski Eyalet Başbakanı ve Bakan Nomvula Mokanyene sosyal medya hesabından duygu dolu ifadeler paylaştı. Mokanyane Uncle Ali’yi şu sözlerle yad etti:\n\n“Güney Afrika’ya geldi ve yoksulluk, eşitsizlik ve işsizlikle mücadele uzun mücadelemizin bir parçası oldu. Afrika’daki ve dünyadaki en muhtaç sahibi insanların eğitimine yatırım yaptı. O bana baba, ben de ona kız oldum. Beni yurt içi ve yurt dışındaki dostları ile tanıştırdı. Yaşadığı son süreçte çocukları ve yol arkadaşlarının çok acılarını çekti ama geleceğe dair umutlarını hiç kaybetmedi. Çok sevdiği ve uğruna çok mücadele ettiği kendi devleti ve halkı tarafından cadı avına maruz bırakıldı. Farklılıkları ve hoşgörüyü benimseyen bir Müslümandı. Paylaşmak ve sevmek onun ikinci ve üçüncü adıydı. Sevgili eşinizin, annemizin kaybı, asla iyileşemediğiniz bir darbe oldu. Dil, seninle benim aramda hiçbir zaman bir engel olmadı. Her zaman birlikte vakit geçirebildik ve ancak daha sonra dostumuz Mustafa’yı sohbetimizi tercüme etmesi için getirdik. Eyelatimiz Gauteng’in sakinleri Uncle Ali’siz ve onun cömertliği olmadan daha fakir olacak. Seni tanımaktan, seni anlamaktan, sana inanmaktan ve sana saygı duymaktan sonsuza kadar mutluluk duyacağım canım babam.”\n\n\n\n\n\n\n\n\n\nFacebook hesabından Uncle Ali ile Türkiye’deki evinde ve Nizamiye’de çekilen resimleri paylaşan ve Katırcıoğlu’nun yakın ailesine, geniş ailesine, yurt içi ve yurt dışındaki Türk camiasına başsağlığı dileyen Mokanyane, içten mesajını şu sözlerle tamamladı: “İyi geceler Ali Amca yeni bir sabahta görüşürüz. Artık dinlenme vaktin sevgili Ali Amca.”\n\n\n\nKatırcıoğlu’nu her fırsatta ziyaret eden dostu, Nizamiye’nin bulunduğu Gauteng Eyaleti Başbakanı David Makhura ise Uncle Ali’nin ardından şu mesajı paylaştı: “Sevgili Mustafa ve Gauteng’deki Güney Afrika Türk toplumu üyeleri. Ali Amca’nın kalplerimizi kıran vefat haberini derin bir kederle öğrendik. Ali Amca büyük bir vatanseverdi. Böyle sevgi dolu ve harika bir Baba’nın aramızdan ayrılması bizi derinden üzdü! Biz teselli edilemeziz! Allah Ali Amca’yı yeryüzündeki iyi işleri için şereflendirsin.”\n\nGüney Afrika Devlet Başkanlığı eski Genel Müdürü Dr. Cassius Reginald Lubisi de hislerini şöyle ifade etti: “Ali Amca’nın vefat haberi beni derinden üzdü. Büyük bir Baobab ağacı devrildi! Küçük vücut yapısına sahip bir adam ama zamanımızın gerçek bir devi. Onunki özverili ve fedakar bir hayattı, uğruna çok acı çekti. Ailesine ve tüm Nizamiye ailesine ve Güney Afrika ve diasporadaki Türk toplumuna başsağlığı dileriz. Ali Amca’nın ruhu sonsuz huzur içinde yatsın.”\n\n\n\n\n\n\n\nNizamiye iftarlarının müdavimlerinden Güney Afrika Cumhuriyeti Orman, Balıkçılık ve Çevre İşleri Bakanı Barbara Creecy ise Uncle Ali için şu ifadeleri kullandı: ”Ali Amca’nın kaybından dolayı hepinize içten başsağlığı diliyoruz! Bu çok büyük adamın ölümünün yasını tutarken düşüncelerim ve dualarım sizlerle.”\n\n\n\nDün sabah saatlerinde vefat eden Katırcıoğlu’nun naaşı bu sabah Nizamiye’ye getirildi. Nizamiye’nin Afrikalı hafız talebeleri Katırcıoğlu’nun naaşı önünde uzun süre Kur’an okudu. Cuma Namazı’nın ardından Cenaze namazı kılındı. Uncle Ali’nin Müslüman olmayan dostları da cenaze namazını kendileri için hazırlan mekandan izlediler.\n\n\n\n\n\n\n\n\n\n0\n\nDİĞER DÜNYA HABERLERİ",
    "Afrika'da Kraliçe 2. Elizabeth'in ardından yas tutanların yanında, İngiltere'nin sömürgeci geçmişi de hatırlatılıyor": "Afrika'da Kraliçe 2. Elizabeth'in ardından yas tutanların yanında, İngiltere'nin sömürgeci geçmişi de hatırlatılıyor\n\n11 Eylül 2022\n\nNomsa Maseko | BBC Güney Afrika Muhabiri\n\nKaynak, Getty Images\n\nİ﻿ngiltere'de Kraliçe 2. Elizabeth'in ölümü ardından dünya liderleri üzüntülerini dile getirdi, pek çok ikişi içten taziye mesajlarını ve hayranlık duygularını paylaştı.\n\nİngiltere'nin eski sömürgelerinde de pek çok kişi Kraliçe'nin anısını onurlandırırken, bazıları da onun kendi ülkelerini ziyareti sırasında çekilmiş fotoğraflarını paylaştı.\n\nAncak bu hayranlık herkesin paylaştığı ortak bir duygu olmadı.\n\nBazıları için Kraliçe'nin ölümü, sömürge yönetiminin kanlı geçmişine dair anıları yeniden canlandırdı. Bunlar arasında yerli halka yapılan zulümler, Batı Afrika ülkelerinden heykel ve tarihi eserlerin kaçırılması, Güney Afrika ve Hindistan'dan altın ve elmas çalınması, baskı ve kölelik sıralandı.\n\nGüney Afrika Devlet Başkanı Cyril Ramaphosa Kraliçe'yi dünya çapında pek çok kişi tarafından sevgiyle hatırlanacak olağanüstü bir halk figürü olarak tanımlarken, muhalefetteki Ekonomik Özgürlük Savaşçıları partisi (EFF), yas tutanlar arasına katılmayacağını söyledi.\n\nÜlkenin üçüncü büyük partisi tarafından yapılan açıklamada, \"70 yıllık Kraliçe olarak hüküm sürdüğü süre boyunca, İngiltere'nin ve ailesinin dünya çapında işlediği suçları asla kabul etmedi ve aslında zulmün gururlu bir bayraktarı oldu\" denildi.\n\n\"Bizim için onun ölümü, bu ülkenin ve Afrika'nın tarihindeki çok trajik bir dönemin hatırlatıcısıdır.\"\n\nSosyal medyada ise eleştiriler çok daha ileri gitti.\n\nKaynak, Getty Images Fotoğraf altı yazısı, Kraliçe Elizabeth'in 1961'de Gana Cumhurbaşkanı Kwame Nkrumah ile dansı Güney Afrika'da apartedi yönetimi tarafından hoş karşılanmamıştı\n\nNijerya doğumlu ABD'li profesör Uju Anya'nın Kraliçe'nin ölümünden önceki saatlerde Twitter'dan paylaştığı mesajlar sert bir tartışmayı tetikledi.\n\nBu mesajlardan biri Twitter tarafından kuralları ihlal ettiği gerekçesiyle kaldırıldı.\n\nİkinci tweetinde ise Anya şunları yazdı:\n\n\"Ailemin yarısını katleden ve yerinden eden bir soykırıma ve bugün hayatta olanların hala üstesinden gelmeye çalıştığı sonuçlara sponsor olan bir hükümeti denetleyen hükümdarı reddetmekten farklı bir şey ifade etmemi bekleyen varsa, bir yıldıza dilek tutmaya devam edebilir.\"\n\nAnya'nın paylaşımının1960'ların sonlarında gerçekleşen ve Nijerya İç Savaşı olarak da bilinen Biafra Savaşı'na gönderme yaptığı anlaşılıyor. Bu savaşta İngiltere hükümeti, Biafra Cumhuriyeti'ni ilan eden ayrılıkçıları abluka ve aç bırakma politikalarıyla ezen Nijerya hükümetini desteklemiş ve silahlandırmıştı.\n\nBir Twitter kullanıcısı (@ParrenEssential) ise Nijeryalıların böyle davranmadığını savundu ve \"Kültürümüzü ve ülkemizi yanlış tanıtıyorsunuz\" diye yazdı.\n\nBazıları da ölen bir insanı aşağılamanın \"Afrika'ya yakışmadığını\" söyledi.\n\nKaynak, Getty Images Fotoğraf altı yazısı, Kraliçe 2. Elizabeth 1953'teki taç giyme töreninde elinde Afrika Yıldızı elmasının olduğu asayı taşıyor\n\nKraliçe'nin öldüğü gün paylaşılan diğer mesajlarda da, 1905'te Güney Afrika'daki bir elmas madende çıkarılan ve şu anda İngiliz Kraliyet Mücevherleri arasında yer alan Afrika Yıldızı elmasının iadesi talep edildi.\n\nPek çok kişi bu elması \"çalıntı\" olarak nitelendiriyor. Her ne kadar Transvaal hükümeti (1857 - 1902 yılları arasında hüküm süren) tarafından satın alınmış ve İngiliz Kraliyet Ailesi'ne bir sadakat göstergesi olarak verilmiş olsa da sosyal medyada hakim olan görüş, madenin gerçek sahibinin Güney Afrika halkı olduğu yönünde.\n\nTwitter kullanıcısı @Qban_Linx, en büyük parçası hükümdarların taç giyme törenlerinde taşıdıkları kraliyet asasında yer alan 400 milyon dolarlık elmasın 75.000 Güney Afrikalı öğrencinin yüksek öğrenim masraflarını karşılayabileceğini söyledi.\n\nKraliçe Elizabeth'in ölümünün ardından Hindistan'da da benzer bir tepki görüldü. Twitter'da \"Kohinoor\" (Kuh-i Nur – Işık Dağı) etiketi hızla trend oldu. Bu etiket, yeni Konsort Kraliçe Camilla tarafından takılacağı bildirilen kraliyet tacındaki büyük elmasa gönderme yapıyordu.\n\nBu elmasın İngiltere'nin Hindistan'daki sömürge aracı olan East India Company (Doğu Hindistan Şirketi) tarafından ele geçirilip, Kraliçe Victoria döneminde kraliyet mücevherleri arasına katıldığı sanılıyor.\n\nDiğer eleştiriler ise Kraliçe'nin gücünü ve nüfuzunu kullanarak İngiliz sömürge yönetimine karşı mücadele edenlerin kalıntılarının iadesini sağlamış olması gerektiği konusunda yoğunlaşıyor.\n\nKenyalılar ve Güney Afrikalılar, 19. yüzyılın sonunda bugünkü Kenya'da Nandi direnişine önderlik eden Koitalel Samoei ve 1835 yılında öldürülen Güney Afrika'nın Koza krallığının lideri Hinstsa kaKhawula gibi kahramanların başlarının ülkelerine iadesini talep ediyor. Bu kişilerin cesetleri parçalandıktan sonra başları ganimet olarak İngiltere'ye götürülmüştü.\n\nKaynak, Getty Images\n\nMau Mau isyanı sırasında Kenyalıların acımasızca öldürülmesi de hatırlatılıyor. İsyana 81 yıl önce 17 yaşındayken katılan Gitu Wa Kahengeri, İngiliz güçleri tarafından bir kampta alıkonulduğunu, dövüldüğünü ve yemek verilmediği bilgisini paylaştı.\n\nReuters haber ajansına verdiği demeçte, \"Doğuştan hakkım olan toprağımı işgal ettiler,\" diyen Kahengeri, \"Ama Kraliçe'nin yasını tutuyoruz çünkü o bir insan. İnsanların ölmesine üzülüyoruz\" diye konuştu.\n\nKraliçe'den \"özverili hizmetin yükselen bir simgesi\" olarak söz eden Kenya Devlet Başkanı Uhuru Kenyatta, dört günlük ulusal yas ilan ettiği için bazı Kenyalıların tepkisini çekti.\n\nBotsvana'nın eski devlet başkanı Ian Khama da Kraliçe'nin mirasını savunanlardan biri oldu ve onu \"yeri doldurulamaz biri\" olarak tanımladı:\n\n\"Sömürgecilik hatırlamak istediğimiz bir şey değil, karanlık bir dönemdi. Kraliçe bu mirası devraldı, mimarı o değildi... ama geldiğinde sanki sömürgeciliğin yol açtığı hasarı onarıyor gibiydi; sizden üstün değiliz, gelişiminize katılmak ve uluslar olarak büyümenize yardımcı olmak istiyoruz mesajı veriyordu. Afrika kıtasının ona 'karanlık bir geçmişten yeni bir dönem getiren biri' olarak bakması gerekir.\"\n\nBirçok kişi Kraliçe'nin imparatorluk döneminde işlenen suçlar için hiçbir zaman özür dilemediğini vurguladı.\n\nAncak Kraliçe, 1919'da Hindistan'ın kuzeyindeki Amritsar bölgesinde yaşanan katliam gibi \"üzücü\" ve \"zor olayların\" yaşandığını kabul etti.\n\nBir İngiliz generalin askerlerine duvarlarla çevrili bir bahçede göstericilerin üzerine ateş açmaları emri verdiği bölgeyi 1997'de ziyaret etmeden önce üzüntülerini ifade eden bir konuşma yaptı.",
    "Güney Afrika'da hafta sonuna kadar elektrik kesintileri yaşanacak": "Güney Afrika Cumhuriyeti'nde cumartesi gününe kadar ülke genelinde planlanmış elektrik kesintileri yaşanacağı bildirildi.\n\nÜlkenin ulusal elektrik üretim ve dağıtım firması Eskom'dan yapılan açıklamada, vatandaşlar, bugünden itibaren 10 Eylül tarihine kadar ulusal düzeyde yaşanacak elektrik kesintileri konusunda uyarıldı.\n\nGüney Afrika, halihazırda elektrik üretiminin yüzde 80'e yakınını karşıladığı elektrik santrallerinde yaşanan arızalar nedeniyle, kapasitesinin oldukça altında elektrik üretimi gerçekleştirebiliyor.\n\nÜlkede uzun süredir ulusal düzeyde yaşanan elektrik kesintileri ekonomik ve sosyal hayatı olumsuz etkilerken, Eskom sıklıkla eleştirilerin odağında yer alıyor.\n\n40 binden fazla çalışanı ve yıllık yaklaşık 14 milyar dolar geliriyle elektrik üretiminde tekel konumunda bulunan bu kamu iktisadi teşebbüsünün, üretim, iletim ve dağıtım olmak üzere üç ayrı yapıya bölünerek özelleştirmesi meselesi, son dönemde ülke kamuoyunun gündeminde geniş yer buluyor.\n\nBununla birlikte Güney Afrika Cumhuriyeti, elektriğe ulaşımın yüzde 46 seviyelerinde görüldüğü Sahra Altı Afrika'da, elektriğe ulaşımın en yaygın olduğu ülkelerden biri olma özelliği taşıyor.\n\nResmi verilere göre ülke nüfusunun yüzde 80'inden fazlasının elektriğe doğrudan erişimi bulunuyor.",
    "Ukrayna'dan Tekirdağ'a getirilen gıda ürünleri gemiyle Afrika ve Uzak Doğu ülkelerine gönderiliyor": "Ukrayna'dan kara yoluyla Tekirdağ'a getirilen gıda ürünleri, Asyaport Limanı'nda konteynerlere yüklenerek gemilerle Güney Afrika ve Uzak Doğu ülkelerine gönderiliyor.\n\nRusya savaşı nedeniyle konteyner taşımacılığında sorun yaşayan Ukraynalı ihracatçılar, yeni çözümler arıyor.\n\nBu kapsamda ihraç gıda ürünleri Moldova, Romanya ve Bulgaristan üzerinden kara yoluyla Tekirdağ'daki Asyaport Limanı'na getirildikten sonra, konteynerlere yüklenerek gemilerle Güney Afrika ve Uzak Doğu ülkelerine ulaştırılıyor.\n\nİhraç ürünlerin taşımacılığını yapan firmanın yetkilisi Mehmet Tapkan, Ukrayna'nın savaş nedeniyle limanlarında sorun yaşadığını ifade etti.\n\nUkrayna'dan bir süredir çıkaramadıkları ihraç ürünleri Türkiye üzerinden dünya pazarına ulaştırmaya başladıklarını belirten Tapkan, \"Ukrayna-Rusya savaşından dolayı Ukraynalı ihracatçılar konteynerle taşımacılık yapamıyorlardı. Bu nedenle çeşitli alternatif yollara yoğunlaştılar. Bununla ilgili Polonya'da bir liman ve Köstence limanıyla görüşmeler yapıyorlardı. Biz onları Asyaport Limanı'na yönlendirdik. Artık burası da onlar için yeni bir güzergah oldu.\" dedi.\n\nTekirdağ'daki limanın konumu ve kabiliyetleri bakımından Ukraynalı ihracatçıların yeni ihraç kapısı olduğunu vurgulayan Tapkan, şunları kaydetti:\n\n\"Yükleri tırlarla Ukrayna'dan Asyaport Limanı'na getirip buradan konteynerlere aktarıyoruz. Ukrayna'nın ihracatını ülkemiz üzerinden yapmaya önem veriyoruz. Bu durum ülkeye katma değer oluşturuyor. Aynı zamanda tahıl koridoruna ikinci bir yol açmak için çabalıyoruz. Şu ana kadar 27 tır geldi. Ayda 100-150 tır gönderecek şekilde çalışmalarımıza devam edeceğiz.\"",
    "ÖZEL HABER GÜNDEMİ / 26 Eylül 2022": "Kurucusu: Mustafa Kemal Atatürk / 6 Nisan 1920\n\n\n\n\n\n1- ASELSAN, Afrika'da \"hayat kurtaracak\"\n\n- Sağlık alanındaki ürünleriyle son dönemde yurt dışı satış başarıları yakalayan ASELSAN, bu kez Güney Afrika'ya ani kalp durmalarında hastanın elektroşokla hayata döndürülmesini sağlayan defibrilatör cihazı ihraç edecek\n\n\n\n- ASELSAN Yönetim Kurulu Başkanı ve Genel Müdürü Haluk Görgün: - \"Buradaki varlığımızla ileride daha aktif olabileceğimizi, daha fazla ihracat yapabileceğimizi söyleyebilirim\"\n\n\n\n- \"Güney Afrika'da sadece savunma alanında değil, sivil alandaki ürünlerimizle çözüm oluşturabileceğimiz birçok fırsatımız var. Bunları değerlendirmek için gayret gösteriyoruz\"\n\n(Göksel Yıldırım/Pretorya) (Fotoğraflı-Görüntülü)\n\n\n\n\n\n2- Bosna Hersek'teki seçimlerde Devlet Başkanlığı Konseyi için 9 aday yarışıyor\n\n- Bosna Hersek'te kanton, entite ve devlet düzeyindeki parlamentolar ile Devlet Başkanlığı Konseyi üyelerinin belirleneceği seçimler 2 Ekim'de yapılacak\n\n\n\n- Devletin en üst mevkisi Devlet Başkanlığı Konseyi için 3 Boşnak, 2 Hırvat ve 4 Sırp toplam 9 aday yarışıyor\n\n\n\n- Kayıtlı 3 milyon 368 bin 666 seçmenin sandık başına gideceği seçimlere 90 siyasi parti, 17 bağımsız aday ve 38 koalisyon olmak üzere 145 siyasi unsur katılıyor\n\n(Lejla Biogradlija Aksan/Saraybosna) (Grafikli)\n\n\n\n\n\n3- Emtia piyasasında geçen hafta \"şahin düşüş\" yaşandı\n\n- Geçen hafta pamuk yüzde 6,8, platin yüzde 5,7, gümüş yüzde 3,6, paladyum yüzde 3,2, pirinç yüzde 2,5 ve soya fasulyesi yüzde 1,6 değer kaybetti\n\n\n\n- Vadeli işlem ve emtia piyasaları uzmanı Zafer Ergezen:\n\n\n\n- \"Fed faizleri 0,75 baz puan artırdı. Bu da ekonomik büyüme endişelerini artırıyor\"\n\n(Burhan Sansarlıoğlu/İstanbul)\n\n\n\n\n\n4- Kreşte 2 yaşındaki kızının uyutulurken darbedildiğini fark eden anne şikayetçi oldu\n\n- Vücudunda morluklar gördüğü bebeğine, Zeytinburnu'ndaki kreşte uyutulurken zarar verildiğini öne süren anne S.A:\n\n\n\n- \"Diğer öğretmenin de çocuğumu uyutmaya çalıştığı sırada kızımın bacak ve bileklerini sıktığını ve kızımın yüzünü bir örtüyle tamamen kapatarak havasız bıraktığını gördüm. Boğulma tehlikesi yaşayan kızımın ağlayarak kalkmak istediğini gördüğümde içim parçalandı\"\n\n(Mehmet Ali Derdiyok/İstanbul) (Fotoğraflı-Görüntülü)\n\n\n\n\n\n5- Galatasaray Nef Kaptanı Göksenin Köksal, hem Türkiye'de hem Avrupa'da iddialı:\n\n- \"İki sezon önceki şeyler geride kaldı. Yeni koçumuzun (Pistiolis) gelmesiyle ciddi bir şekilde toparlandık\"\n\n\n\n- \"ULEB Avrupa Kupası şampiyonluğundan sonra Avrupa'da bir başarımız yok. İnşallah bu sezon bu hasrete son vermek istiyoruz. Şampiyonlar Ligi'nde şampiyon olmak istiyoruz\"\n\n\n\n- \"Fenerbahçe, Anadolu Efes ve birkaç takımın bizden bütçe olarak ciddi fazlası var ama biz hiçbir zaman geri adım atmayız\"\n\n(Emrah Oktay/İstanbul) (Fotoğraflı-Görüntülü)\n\n\n\n\n\n\n\n***\n\nAnadolu Ajansının yayımladığı haber, görüntü, fotoğraf ve internet ile wap için oluşturduğu her türlü bilgi, abone olmayanlar tarafından hiçbir şekilde kullanılamaz. Abonelerimiz de sözleşme kapsamı dışında bu yayınları çoğaltamaz, başka kurum ve kuruluşlara aktaramaz. Aykırı davrananlar hakkında hukuki ve cezai her türlü başvuru hakkımız saklıdır.",
    "*GÜNEY AFRİKA'DA AĞUSTOS'TA ABSA İMALAT SEKTÖRÜ PMI 52,1 (ÖNCEKİ 47,6) [FNC-NEWS]": "",
    "Son dakika haber! Güney Afrika Polis Bakanı, göçmenlerin yüksek suç oranlarının sorumlusu olmadığını söyledi": "Son dakika habere göre Güney Afrika Cumhuriyeti Polis Bakanı Bheki Chele, suç oranlarının oldukça yüksek olduğu ülkede, göçmenleri bu durumun sorumlusu gören iddialara karşı çıkarak suçların büyük çoğunluğunun Güney Afrika uyruklu kişilerce işlendiğini belirtti.\n\nGüney Afrika Cumhuriyeti Polis Bakanı Bheki Chele, suç oranlarının oldukça yüksek olduğu ülkede, göçmenleri bu durumun sorumlusu gören iddialara karşı çıkarak suçların büyük çoğunluğunun Güney Afrika uyruklu kişilerce işlendiğini belirtti.\n\nCele, nisan ile haziran ayları arasında, ortalama her saat başı 3 kişinin cinayete kurban gittiği ve 1000'e yakın soygun ve hırsızlık vakasının yaşandığı ülkenin polis bakanı olarak kendisini göçmenlerden ziyade Güney Afrika uyruklu suçluların endişelendirdiğini ifade etti.\n\nGüney Afrika'daki 247 hapishanede bulunan 544 bin mahkumdan sadece 18 bininin yabancı uyruklu olduğuna dikkati çeken Cele, bu rakamların duruma en önemli kanıt olduğunu belirtti. Cele, toplumu ve yerel yönetimleri suçla mücadelede güvenlik güçlerinin çalışmalarına destek olmaya çağırdı.\n\nGöçmen meselesi\n\nGüney Afrika İstatistik Kurumu (StatSA) verilerine göre, ülkede 4 milyon civarında göçmen bulunuyor. Düzensiz göçmenlerinin sayısının da 1,5 milyon civarında olduğu tahmin ediliyor. Bu düzensiz göçmenlerden bir kısmı ise suç örgütlerinin kontrolündeki kaçak madenlerde çalıştırılıyor ve bazılarının suç olaylarına karıştıkları görülüyor. Bu da bazı bölgelerde göçmenlere karşı öfkeye neden oluyor.\n\nÖte yandan, ülkenin kronik problemi olan yüksek orandaki işsizliğin Kovid-19 salgını sonrası yüzde 34 seviyelerine yükselmesiyle iş bulmakta iyice zorluk çeken bazı Güney Afrikalılar, bu durumdan da göçmen işçileri sorumlu tutuyor. Bu durum özellikle Johannesburg gibi büyük kentlerin yoksul mahallelerinde zaman zaman düzensiz göçmen karşıtı ölümcül şiddet olaylarının yaşanmasına sebep oluyor.",
    "Balıkesir'deki 23. Suçıktı Şiir Akşamları etkinliğine 6 ülkeden şairler katıldı": "BALIKESİR (AA) - Balıkesir'in Dursunbey ilçesinde gerçekleşen 23. Suçıktı Şiir Akşamları etkinliğine Bulgaristan, Makedonya, Azerbaycan, Irak (Kerkük), Güney Afrika ve Moldova'dan (Gagavuzya) şairler katıldı.Balıkesir Büyükşehir ile Dursunbey...\n\nBALIKESİR (AA) - Balıkesir'in Dursunbey ilçesinde gerçekleşen 23. Suçıktı Şiir Akşamları etkinliğine Bulgaristan, Makedonya, Azerbaycan, Irak (Kerkük), Güney Afrika ve Moldova'dan (Gagavuzya) şairler katıldı.\n\nBalıkesir Büyükşehir ile Dursunbey belediyelerinin ortaklaşa düzenlediği programa Dursunbey Kaymakamı Ramazan Teke, Karesi Kaymakamı Mehmet Arslantaş, Dursunbey Belediye Başkanvekili Mustafa Sali, çeşitli kurum ve kuruluşların temsilcileri ile çok sayıda davetli katıldı.\n\nAçılış konuşmasını Dursunbey Belediye Başkanvekili Mustafa Sali yaparak, Suçıktı Şiir Akşamlarının 23’ncüsünü hep birlikte icra etmekten duyduğu mutluluğu dile getirdi.\n\nErzurumlu şair ve çevirmen Cahit Koytak şairler arasında prestijli bir etkinlik olan Suçıktı Şiir Akşamlarında onur konuğu olmaktan dolayı büyük bir gurur duyduğunu ifade etti.\n\n\n\nDaha sonra şiirlerini seslendiren Cahit Koytak’ın ardından A. Ali Ural, Ahmet Murat Özel, Ali Sali, Ayşe Sevim, Aziz Şakir, Esra Elönü, Esra Matyan, İnci Okumuş, İntiqam Yaşar, Mehmet Atilla Maraş, Mehmet Özer Kazancı, Metin Celal, Metin Önal Mengüşoğlu, Mürsel Sönmez, Serap Kadıoğlu, Shabbir Banoobhai, Todur Zanet ve Tuba Kaplan gibi şairler şiirlerini icra etti.",
    "Silahta ihracat kapısını 'milli tabanca' açıyor": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Denizli haber! Güney Afrika, şap nedeniyle uyguladığı sığır taşımacılığı kısıtlamasını kaldırdı": "Güney Afrika Cumhuriyeti'nde, şap hastalığına karşı 18 Ağustos'tan bu yana uygulanan sığır taşımacılığı kısıtlamaları kaldırıldı.\n\nTarım, Toprak Reformu ve Kırsal Kalkınma Bakanı Thoko Didiza, yaptığı açıklamada, 21 günlük bir kısıtlamanın ardından ülke genelinde sığır nakliyatı yasağının kaldırıldığını belirtti.\n\nBakan Didiza, bu 21 günlük süreçte tek bir şap vakasına rastlanmadığı belirterek yasağın, veterinerlerce gerçekleştirilen çalışmalara dayandığını söyledi.\n\nÜlkede bu yılın ilk aylarından itibaren 116 şap vakası bildirilmişti. Çin bu nedenle nisan ayında Güney Afrika'dan yün ithalatını durdurmuştu. Bunun üzerine hükümet 16 Ağustos'ta sığır taşımacılığını ulusal düzeyde yasaklamıştı.\n\nBu nakliye yasağı, halihazırda satışı gerçekleştirilen sığırların nakliyesinin tamamlanması için tanınan 48 saatlik sürenin ardından 18 Ağustos'tan itibaren ülke çapında uygulamaya konmuştu.",
    "Deli dedikleri buysa… – Arif Mostarlı (Yeni Yaşam)": "Sevgili başbakanlarının politik bir eylemci tarafından öldürülmesini bir türlü hazmedemedi ırkçılar. Özendirici bir örnek olmasın diye ‘deli’ ilan ettiler Dimitri’yi ve idam yerine yıllar süren işkenceyi tercih ettiler. Acı olan, muhaliflerin sessizliğiydi\n\n“Her gün, tanıdığınız bir adamın milyonlarca insanın acısını çektiği çok ciddi bir suç işlediğini görüyorsunuz. Onu mahkemeye çıkaramaz veya polise şikâyet edemezsiniz çünkü o zaten ülkede kanunun kendisidir. O zaman sorun şu: Sessiz kalıp suçuna devam etmesine izin mi vereceksin yoksa onu durdurmak için bir şey mi yapacaksın?”\n\nYukarıdaki sözler, bir akıl hastasının sayıklamalarına benziyor mu?\n\nDeğil zaten. Tamam, biraz karışık bir zihni var belki, hayatı da karışık ama deli değil. Apartheid’in mimarı Güney Afrika Başbakanı Hendrik Verwoerd’ı öldürmek için, cesaret ve vicdan yeterliydi zaten.\n\nDimitri Tsafendas… 6 Eylül 1966’da Verwoerd’u, Cape Town’daki Meclis oturumu sırasında bıçakladı. Hastaneye bile yetiştiremediler başbakanı.\n\nHer yerde devrimci\n\nBazı insanlar doğuştan enternasyonalist olur. Dimitri de öyleydi. 1918’de, Portekiz sömürgesi Mozambik’in başkentinde anarşist eğilimli Yunan bir baba ve melez bir annenin oğlu olarak dünyaya geldi. Daha sonrasını çıplak gözle izlemek hayli zor. Mozambik, Güney Afrika, Mısır… Ailenin büyük bölümü Osmanlı’ya karşı Büyük Girit İsyanı’nın militanlarıydı. Kendisi ise erken yaşta komünistti ve daha 20 yaşındayken Portekiz Gizli Servisi’nde kalın bir dosyası vardı. Nerede isyan varsa hep orada oldu. 1939’da Güney Afrika Komünist Partisi (SACP) üyesiydi; sonra gemilerde çalıştı. 1947’de ABD Dimitri’yi Yunanistan’a sürdüğünde hemen iç savaşa katıldı. Sonra yeniden Portekiz’e gitti ama daha ilk gün tutuklandı. Mozambik ve Güney Afrika’ya girmesi yasaklandı; 12 yıl çeşitli ülkelerde yaşadı, 8 dil öğrendi. Duvar işçiliğinden dilenciliğe ve deli taklidine kadar her şeyi yaptı. 1961’de İstanbul’da Limasollu Naci Koleji’nde İngilizce öğretmenliği bile yaptı.\n\nBu arada kendisini ‘ıslah olmuş’ gibi göstererek Mozambik yasağını kaldırttı ama ülkeye girer girmez de gerilla propagandası yaptığı için yeniden hapsedildi. Sorgularında Aziz Petrus olduğunu iddia etti, doktorları da ikna edince bırakıldı.\n\nSuikast ve sonrası\n\n1965 yılında Güney Afrika’ya döndüğünde önce epey bir ‘uyumlu adam’ portresi yarattı. Böylece Temmuz 1966’da Cape Town’daki Meclis’te kuryelik gibi bir iş elde etti. Önce başbakanı kaçırmayı planladı. Ancak, SACP’den eski yoldaşları hiç hevesli değillerdi. Bunun üzerine tek başına harekete geçmeye karar verdi ve öyle de yaptı. Silah bulamayınca bıçak kullanmaya karar verip uyguladı. Verwoerd hemen öldü. Dimitri için ise cezaevi ve korkunç işkenceler dönemi başladı. Elektrik, dayak yanında, hücrede yıllarca her gün idam sehpasına çıkarılıp tam boğulurken ipten indirildi. Bu arada bütün Afrika nefret öğesi olan Verwoerd’un ölümünü ‘heyecan verici’ bulurken, ANC ve SACP onu yok sayıyordu.\n\nMahkemede, ırkçı rejimin yargıçları ona idam cezası vermek yerine ‘deli’ olarak görmeyi tercih etti. Dimitri’nin devrimci geçmişi, sabıka kayıtları, polis raporları mahkemeye hiç taşınmadı. Daha ilk gün zaten rejim yetkilileri onun bir ‘deli’ olduğunu ilan etmişlerdi. Duruşma sırasında da, siyasi görüşlerinden, Verwoerd’u öldürme nedeninden hiç söz edilmedi, ‘Komünist’ ve ‘Komünizm’ kelimeleri ise hiç kullanılmamıştı. Dimitri’ye şizofreni teşhisi konmuştu ve böylece ‘devlet başkanının istediği kadar içeride kalmasına’ hükmedildi\n\nÖnce Robben adasındaydı; sonra Pretoria Merkez Hapishanesi’ne götürüldü ve özel bir hücrede yıllarını kesintisiz işkence altında geçirdi. Apartheid’in sona ermesinden sonra bir hastaneye kaldırıldı. 81 yaşındayken, Ekim 1999’da zatürreden yaşamını yitirdi. ANC ve diğer Apartheid karşıtı çevreler cenazesine bile katılmadılar, Verwoerd görkemli mezarında yatarken, Dimitri’nin cenazesi, isimsiz bir mezara gömülüydü.\n\nTarihin derinlikleri\n\nNihayet, araştırmacı Harris Dousemetzis, binlerce belgeyi bir araya getiren üç ciltlik bir biyografi yazdığında tarihin taşları yerine oturdu. Dimitri’nin şizofren değil, politik eylemci olduğu yüzlerce kanıtla ortaya konulunca SACP bürokratları da yelkenleri suya indirdiler.\n\nAslında mesele gayet basitti. Çeşitli ülkelerde sabıka kaydı olan tecrübeli bir komünist, Güney Afrika’nın merkezinde başbakanı öldürmüştü ve ırkçı rejim, onun bir kahraman olarak diğer eylemciler için bir örnek olmasından korkmuş, bu yüzden Dimitri’yi uzun bir siyasi militanlık geçmişine sahip aklı başında bir adam olarak sunan ezici kanıtlara karşın deli olarak ilan etmeye karar vermişti. Üstelik rejim, onu idam etmemişti ama idamdan bin kez beter koşullarda geceli gündüzlü işkence altında cehennem hayatı yaşatmıştı.\n\nAralık 2019’da SACP, Dimitri’nin parti üyeliğini yenileme kararı aldı ve hatta ölümünün 20. yılında bir anma düzenledi; ama oldukça geç kalmıştı. Mandela bütün bağışlayıcılığıyla Verwoerd’un mezarını ziyaret ederken, Dimitri hâlâ bir çukurun dibindeydi.\n\nKaynak: Yeni Yaşam",
    "Alışveriş arabasında bulunan bebeği kaçıran kadın kameralara yakalandı": "Güney Afrika'da bir süpermarkette anne ve babasının sırtını döndüğü sırada alışveriş arabasından bir bebeğin kaçırıldığı korkunç anlar güvenlik kamerasına yansıdı."
}