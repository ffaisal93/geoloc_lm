{
    "Lübnan’ın Suriyeli mültecileri ülkelerine geri gönderme planıyla ilgili neler biliniyor?": "Lübnan’ın Suriyeli mültecileri ülkelerine geri gönderme planıyla ilgili neler biliniyor?\n\n26 Eylül 2022, 09:38 +03\n\nM﻿ahmut Hamsici | BBC Türkçe\n\nKaynak, Getty Images Fotoğraf altı yazısı, 2018'de Masnaa sınır kapısından geçerek Lübnan'dan ülkelerine dönen, Suriyeli mülteciler.\n\nDünyada, nüfusuna oranla en fazla mülteciyi barındıran ülke olan Lübnan’da hükümet, hazırladığı yeni planla Suriyeli mültecileri adım adım ülkelerine göndermeyi hedefliyor.\n\nLübnanlı yetkililer, ülkenin, yaşadığı derin ekonomik kriz karşısında büyük bir mülteci nüfusunu artık taşımakta zorlandığını savunuyor.\n\nÇeşitli insan hakları örgütleri ise dönüş için Suriye’de şartların oluşmadığını ve geri gönderme yönteminin insan onuruna uygun olmadığını öne sürerek plana karşı çıkıyor.\n\nBBC Türkçe, planla ilgili bilinenleri ve tartışmaları inceledi.\n\nLübnan’daki Suriyelilerin durumu ne?\n\n6,7 milyon nüfusa sahip olan Lübnan, kişi başına düşen mülteci sayısı açısından dünyada ilk sırada.\n\nLübnan hükümetine göre ülkede yaşayan Suriyelilerin sayısı 1,5 milyon.\n\nÖte yandan Lübnan, son dönemde tarihinin en büyük ekonomik krizlerinden birini yaşıyor.\n\nÜlkede 2019'da başlayan, Covid-19 salgınıyla birlikte artan, 2020’deki Beyrut Limanı patlaması ile iyice derinleşen ekonomik kriz, devam ediyor.\n\nBirleşmiş Milletler verilerine göre günümüzde Lübnan toplumunun yüzde 80’i yoksulluk sınırının altında yaşıyor.\n\nKaynak, Getty Images Fotoğraf altı yazısı, ﻿Uluslararası kurumların verilerine göre, Lübnan'daki Suriyeli mültecilerin yüzde 90'ı aşırı yoksulluk içinde yaşıyor.\n\nHükümetin planında ne var?\n\nLübnan’dan Suriye’ye dönmek isteyen mülteciler yıllardır kendi bireysel başvurularıyla bunu yapabiliyor.\n\nHükümetin yeni planı ise organize ve kitlesel bir dönüş planını içeriyor.\n\nLübnan Yerinden Edilmiş Kişiler Bakanı Issam Şerafeddin, Temmuz ayında yaptığı bir basın açıklamasında, hükümetin Suriyeli mültecileri düzenli olarak ülkelerine gönderme planını kamuoyuna duyurdu.\n\nBu açıklamasında Şerafeddin, “Suriyeli mültecilerin, oradaki savaş bittikten sonra ülkelerine dönmemeleri kabul edilemez” dedi ve ekledi: “Suriye devleti bu konuda iş birliği için elini uzattı.”\n\nBakan, Birleşmiş Milletler Mülteciler Yüksek Komiserliği’ne de (UNHCR) konuyla ilgili tekliflerde bulunduğunu, bunlardan birinin de Suriye, Lübnan ve UNHCR’dan meydana gelen üçlü bir komite oluşturmak olduğunu söyledi.\n\nPlan, her ay 15 bin Suriyelinin ülkelerine gönderilmesini içeriyor.\n\nGideceklerin isimlerinin Suriye yönetimine bildirileceği, güvenlik kontrolü ve resmi kayıt işlemlerinin yapılacağı aktarılıyor.\n\nŞerafeddin yine Temmuz ayındaki bir röportajında, “Bu; Lübnan için gerekli olan insani, onurlu, vatansever ve ekonomik bir plandır. Bu planı hayata geçirme konusunda ciddiyiz ve bunu birkaç ay içinde yapmayı düşünüyoruz” dedi.\n\nLübnan basını, plan kapsamında, dönmek isteyen mültecilerin isimlerin kaydettirebilecekleri 17 ofisin açıldığı bildiriyor.\n\nÜlke basını, ilk konvoyun yola çıkmasının yakın olduğu yönünde haberler yayımlıyor.\n\nLübnan’da yayın yapan Al-Hurra haber sitesi, Şerafeddin’in kendilerine yaptığı açıklamada, gidecek ilk kafiledeki insanların listesinin hazır olduğunu, bunun Suriye’ye gönderildiğini ve önümüzdeki birkaç hafta içinde yola çıkacaklarını söylediğini belirtti.\n\nBBC Türkçe, planla ilgili Lübnanlı yetkililere görüş talebinde bulundu ancak henüz yanıt alamadı.\n\nKaynak, Getty Images Fotoğraf altı yazısı, 2018'de, Jdaidat Yabous sınır kapısı üzerinden, Lübnan'dan Suriye'ye dönen mülteciler.\n\nBirlemiş Milletler Mülteciler Yüksek Komiserliği plana nasıl bakıyor?\n\nUNHCR, Lübnan’daki tartışmalarda önemli bir yer tutuyor.\n\nPeki kurum, geri dönüş yaklaşımını nasıl değerlendiriyor?\n\nKonuyla ilgili BBC Türkçe’nin sorularını yanıtlayan UNHCR Lübnan Sözcüsü Paula Barrachina, Suriye’ye geri dönüş yaklaşımı konusunda şunları söylüyor:\n\n“Suriyeli mültecilerin büyük bir bölümü eninde sonunda Suriye’ye dönmeyi umut etmekle birlikte geri dönüşe dair kararları, farklı faktörlere dayanıyor.\n\n\"Mülteciler, Suriye’deki durumla bağlantılı farklı faktörlerin toplamına dair kaygı duymaya devam ediyor. Mevcut durumda UNHCR, mültecilerin Suriye’ye büyük boyutlarda gönüllü geri gönderilmesini ne kolaylaştırıyor ne de teşvik ediyor.\n\n“Bununla beraber her yıl binlerce mülteci geri dönüş hakkını uyguluyor. Bazıları dönmeden önce UNHCR ile temas kuruyor ve bu durumlarda UNHCR, danışmanlık hizmeti gibi sınırlı destek sağlayabiliyor.\n\n\"UNHCR, mültecilerin temel bir insan hakkı olan ülkelerine, kendi seçtikleri bir zamanda, özgürce ve gönüllü olarak dönmeleri hakkına saygı gösterme çağrısı yapıyor.”\n\nHükümetin planıyla ilgili UNHCR’ın tavrını sorduğumuzda ise Barrachina, “UNHCR, mültecilerin muhtemel zulüm tehlikesi ile karşılaşacakları ülkelere geri gönderilmemesi ilkesi ile dönüşlerin gönüllü, güvenli ve haysiyetli doğasını muhafaza etmek doğrultusunda ihtiyaçları desteklemeye devam edecektir” cevabını veriyor.\n\n“Lübnan hükümetinin şimdilik Suriyeli mültecilerin dönüşüyle ilgili bir planı UNHCR ile paylaşmadığını” belirten Barrachina, “hükümetle, yapıcı iş birliği ve diyaloğu sürdüreceklerini” söylüyor.\n\nKaynak, Getty Images Fotoğraf altı yazısı, UNHCR, Lübnan hükümetinin planına destek açıklamadı.\n\nİnsan hakları örgütleri neden karşı çıkıyor?\n\nUluslararası insan hakları örgütleri ise planı eleştiriyor.\n\nBunun en önemli gerekçelerinden biri, Suriye’deki şartların dönüş için uygun olmadığını savunmaları.\n\nBBC Türkçe’ye konuşan Uluslararası Af Örgütü (Amnesty International) Lübnan araştırmacısı Reina Wehbi, “Uluslararası Af Örgütü’nün araştırması, Suriye yönetiminin bireylere yönelik çeşitli ve büyük insan hakları ihlallerinde bulunmaya devam etmesi nedeniyle, mültecilerin dönüşünün güvenli olmadığını gösteriyor” diyor.\n\nWehbi, “Vatana ihanet, muhaliflik veya ‘terörizm’ algıları, güvenlik güçlerinin suçlamalarını körüklüyor ve sonra da dönenlere işkence ve diğer kötü muameleleri uyguluyorlar. Bunlar arasında cinsel istismar ve tecavüz, hukuk dışı ve keyfi tutuklama ve zorla kaybetme de var” diye devam ediyor.\n\nWehbi’ye göre bunlar göz önünde tutulduğunda geri gönderme uluslararası hukuka aykırı:\n\n“Döneceklerinde tutuklanma riski bulunması nedeniyle Uluslararası Af Örgütü, bu zaman diliminde Suriye’ye herhangi bir dönüşün, 1951 Cenevre Sözleşmesi'nin 33. maddesinde (Mülteci ve sığınmacıların zulüm tehlikesinin olduğu yerlere geri gönderilmesi yasaklanır) bahsedilen geri göndermeme zorunluluğunun ihlali anlamına geleceğine inanmaktadır.”\n\nLübnan hükümeti geri dönüşlerde “zorlama” olmadığını savunuyor.\n\nWehbi ise bu konuda ise “Lübnan hükümeti, fiziksel olarak mültecileri isimlerini kaydettirmeye veya sınıra giden otobüslere binmeye zorlamıyor. Bununla birlikte, Lübnan’daki çok kötü şartlar, özellikle de geçerli oturum vizesi almak ve temel hizmetlere erişimde insanların önüne çıkan bariyerler, Suriyeli mültecilerin tam anlamıyla özgür iradelerini gösterme yeterliliklerine dair kaygıları artırıyor” yorumunu yapıyor.\n\nBölge ülkelerinin Batı’ya yönelik, mülteci krizinin yükünü yeterince paylaşmadıkları yönündeki eleştirileri sorduğumuzda Wehbi, “uluslararası toplumun, mültecileri ağırlayan ülkelerle sorumluluğu paylaşması gerektiğini” söylüyor.\n\nKaynak, Getty Images Fotoğraf altı yazısı, ﻿Uluslararası insan hakları örgütleri, Suriye'deki mevcut durumun geri dönüşler için uygun olmadığını savunuyor.\n\nBBC Türkçe’ye konuşan İnsan Hakları İzleme Örgütü (Human Rights Watch - HRW) Lübnan araştırmacısı Nadia Hardman da planın mülteciler açısından çok kaygı verici olduğunu söylüyor:\n\n“Lübnan, kesinlikle çok insanı ağırlıyor. Avrupa, mültecilerle ilgili yükümlülüklerini dışarı yaptırmak istedi. Bunu unutmamamız lazım.\n\n\"Diğer yandan Lübnan çok büyük bir ekonomik krizden geçiyor ve mülteciler günah keçisi olarak görülebiliyor. Lübnan bir taraftan da Suriyelilerle ilgili olarak, on yıllardır Lübnan’da yaşayan Filistinliler’inkine benzer şekilde, uzun süreli bir durumla karşı karşıya kalmak istemiyor. Onlara geçici gözüyle bakıyor.\n\n“Buradaki Suriyeliler zaten özgür bir hayat yaşamıyor. Genel olarak yasal bir statüleri yok. Her 10 Suriyeliden biri aşırı yoksulluk içinde yaşıyor.\n\n\"Bir de bunların üstüne bu yeni plan çok kaygı verici. Lübnan’ın ekonomik krizde olduğunu anlıyoruz ancak buna verilecek cevap bu olmamalı.”\n\nHardman, HRW’nun da Suriye’nin dönüşler için güvenli olmadığını savunduğunu belirtiyor:\n\n“Rejim aynı rejim, güvenlik aygıtı aynı güvenlik aygıtı. Aynı insan hakları ihlalleri devam ediyor. Hiçbir şey değişmiş değil, hesap verebilirlik yok. Geçen yıl yaptığımız bir çalışmada, Suriye’ye dönen mültecilerin nasıl insan hakları ihlalleriyle karşılaştıklarını kayıt altına aldık.”\n\nKaynak, Getty Images Fotoğraf altı yazısı, Lübnan Cumhurbaşkanı Michel Aoun (Solda) ve Lübnan Yerinden Edilmiş Kişiler Bakanı Issam Şerafeddin (Ortada).\n\nHükümet eleştirilere ne diyor?\n\nHükümet yetkilileri ise insan hakları örgütlerinin eleştirilerini haksız buluyor.\n\nYetkililer, Suriye’de son yıllarda ilan edilen aflarla dönüş için güvenli bir ortam oluştuğu görüşünde .\n\nLübnan Yerinden Edilmiş Kişiler Bakanı Issam Şerafeddin, Temmuz ayında verdiği bir röportajda; insan hakları örgütlerinin, Suriye’ye dönen mültecilerin hapis ve zorla kaybetme gibi olaylarla karşılaştığı yolundaki raporlarını, “bir korku kampanyası” diyerek eleştirdi.\n\nBakan, \"Suriye hükümetinin eski silahlı muhalifler ve siyasi muhalifler hakkındaki suçlamaları düşürmeyi kabul ettiğini\" savundu ve “Suriye devletinin konu güvenlik olduğunda dahi birçok dönüşle ilgili meseleleri kolaylaştırmasına şaşırdım. Silah taşımış olanlardan bile feragat ediliyor” dedi.\n\nUNHCR ve mültecilerle ilgili bağış yapan ülkelerin, yardımlarını Suriye’ye yeniden yönlendirme konusundaki isteksizliklerini de eleştiren Şerafeddin, bunun mültecileri dönüşten vazgeçirdiğini savundu.\n\nŞerafeddin, “UNHCR’ın pozisyonu ne olursa olsun plana devam edeceğiz” diyor.",
    "Lübnan, İsrail ile deniz sınırının çizilmesi konusunda ABD'den \"yazılı teklif\" bekliyor": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Lübnan'da günlerdir kapalı olan bankalar yeniden açıldı; gergin müşteriler para çekme telaşında": "Lübnan'da bir haftadır kapalı olan bankaların kısmen açılmasıyla hesaplarındaki paraya ulaşmaya çalışan müşteriler uzun kuyruklar oluşturdu.\n\nÇoğu bankanın kapalı kaldığı, açık olanların da yalnızca randevu ile işlem yaparak ancak bir avuç müşteriyle ilgilenebildiği ülkede dondurulmuş hesaplarına erişmek isteyen öfkeli halk arasındaki tartışmalar zaman zaman kavgaya dönüşüyor.\n\nFransabank'ın kapalı olan Beyrut şubesi önünde onlarca asker, iç güvenlik görevlisi ve müşteriler saatlerce sıra beklemeye zorlandı.\n\nKuyrukta randevu saatini bekleyen 67 yaşındaki emekli öğretmen Yolla Sawan bankasının aylık para çekme sınırı olan 130 doları çekebilmeyi umduğunu belirtti.\n\nAFP haber ajansı, banka yakınlarında nakit paranın tükendiği bir ATM'nin kuyruğunda memurlar ve diğer müşterilerin beklediğini aktardı.\n\nİsmini açıklamak istemeyen bir iç güvenlik görevlisi saatlerdir maaşını çekmek için kuyrukta beklediğinden yakındı ve \"Söyleyecek bir şeyim yok, tükendim\" diye konuştu.\n\nMaaşını çekmek için kuyrukta bekleyen bir başka iç güvenlik görevlisi kilitli kapıdan \"Artık hiçbir şey umurumda değil. Maaşıma ihtiyacım var\" diye bağırdı.\n\nBankaları güvenlik önlemlerini arttırdı\n\nBankalar 2019 yılında Lübnan'da ekonominin çökmesi sonrasında para çekimi konusunda acımasız kısıtlamalar uyguluyor.\n\nO tarihten bu yana Lübnan lirası piyasa değerinin yüzde 95'inden fazlasını kaybetti. Bu kamu sektöründe maaşların aylık 40 dolara kadar düşmesi anlamına geliyor.\n\nLübnan bankalar birliği pazar günü yaptığı açıklamada bankaların sınırlı kapasite ile iş yerleri, eğitim kurumları ve hastaneler için yeniden açılacağını belirtmişti. Birçok bankanın iç güvenlik görevlisini işe aldığı görüldü.\n\nLübnan banka çalışanları sendika başkanı George Haji bazı bankaların açılmadığını, açılanların da güvenlik önlemlerini arttırdığı görüldü. Haji \"Bu hafta deneme haftası\" diye konuştu.\n\nAçıklamada ayrıca kamu ve özel sektör kurumlarının maaş transferini sağlayabilmek için ATM'lerin herkesin kullanımına açık olduğu ifade edilmişti.\n\nÜlkenin güneyindeki Sidon kentinde bir güvenlik gücü mensubunun BLOM bankasının şubesine girerek zorla maaşını çekme girişiminde bulunmasının ardından birçok bankada ağır güvenlik tedbirlerinin alındığı görüldü.",
    "'Ekonomi ve çöp krizinin' yaşandığı Lübnan'da fabrikasıyla 2 soruna çözüm üretiyor": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Lübnan'da emekli askerler meclis binası önünde toplandı: Maaşlarına yüzde 300 zam yapıldı": "26 Eylül 2022 Pazartesi, 14:54\n\nLübnan'da emekli askerler, \"düşük maaş\" ve \"kötü yaşam koşullarını\" protesto etmek için 2022 bütçe görüşmelerinin yapıldığı Meclis binası önünde toplandı.\n\nSavunma Bakanı Muris Silm de göstericilere destek için yoğun güvenlik önlemlerinin alındığı Beyrut'taki Meclis binasının önüne geldi.\n\nSilm, göstericiler ile hükümet arasında müzakere yapmak için bir müddet Mecliste görüşmelerde bulundu.\n\nSlim, emekli askerlerin bulunduğu alana gelerek, göstericilere hitaben yaptığı açıklamada, \"Maaşların yüzde 300 artırılmasına karar verildi\" ifadesini kullandı.\n\nSlim ayrıca, değişen maaşların 2023 bütçesinden tahsil edileceğini ve o dönemki bütçe esas alınarak değişikliklerin yapılacağını söyledi.",
    "Lübnan: Suriye’de tekne batması sonucu 75 göçmen öldü": "Lübnan: Suriye’de tekne batması sonucu 75 göçmen öldü\n\nLübnan'dan Avrupa'ya ulaşmak isteyen düzensiz göçmenleri taşıyan bir teknenin dün Suriye açıklarında batması sonucu 75 kişi yaşamını yitirdi.\n\nYazıları büyüt\n\nYazıları küçült\n\nStandart boyut\n\nLübnan Ulaştırma Bakanı Ali Hamiye, AA muhabirine yaptığı açıklamada, dün Suriye’nin Tartus kenti açıklarında meydana gelen tekne faciasına ilişkin bilgi verdi.\n\nDünden bu yana devam eden arama kurtarma çalışmaları neticesinde şu ana kadar 75 kişinin cenazesine ulaşıldığını belirten Hamiye, 20 kişinin ise kurtarıldığını aktardı.\n\nBakan, kurtarılanların 12’sinin Suriyeli, 5’inin Lübnanlı, 3’ünün de Filistinli olduğunu söyledi.\n\nArama kurtarma çalışmalarının sürdüğünü kaydeden Hamiye, kayıp sayısına ilişkin bilgi vermedi.\n\nÖte yandan, Lübnan Cumhurbaşkanlığı Ofisinden yapılan yazılı açıklamaya göre Cumhurbaşkanı Mişel Avn, yetkili kurumlara, hayatını kaybedenlerin ve kurtulanların ailelerine her türlü kolaylığın sağlanması talimatı verdi.\n\nBaşbakan Necib Mikati ise Ulaştırma Bakanı Hamiye’den, tekne faciasında hayatını kaybeden Lübnanlılarla ilgili Suriye makamlarıyla irtibata geçilmesini istedi.\n\nLübnan medyasında yer alan haberlerde, dün, ülkenin kuzeyindeki Trablusşam kentinden yola çıkan bir göçmen teknesinin battığı belirtilmişti. Söz konusu teknede, Lübnanlıların yanı sıra Suriyeli ve Filistinlilerin de bulunduğu ifade edilmişti. (AA)\n\nİlginizi Çekebilir Çek bakan: Türkiye'ye mülteci baskısını artıralım",
    "Lübnan'da bankalara baskın": "Lübnan'da bankalara baskın\n\nTarihinin en büyük krizini yaşayan Lübnan'da halk bankalara baskınlar düzenliyor. Dün de Beyrut ve Sayda kentlerinde paralarını çekemeyenler banka şubelerinde çalışanları rehin aldı. Bankalar üç gün kapanacak.\n\n-\n\nA\n\n+\n\nBeyrut’taki banka baskınlarına halktan da büyük destek var. Lübnanlılar krizden bankaları da sorumlu tutuyor. (Foto: AA)\n\nDış Haberler\n\nLübnan’da banka baskınları devam ediyor. Dün Sayda kentinde mevduatı dondurulan bir kişi bankayı basarken Beyrut'ta da bir banka şubesinde iki kişi paralarını çekebilmek için çalışanları rehin aldı.\n\nBeyrut'un Tarik Cedid bölgesindeki özel bir bankaya gelen ve isminin Abd Subra olduğu öğrenilen bir Lübnanlı, dondurulan hesabındaki parasını çekmek istedi, ancak parasını alamayınca eylem yaptı. Bankanın kapılarını kapatan ve içeriye kimsenin girişine izin vermeyen Subra'ya daha sonra dışarıdan gelen başka bir banka mağduru daha katıldı.\n\nBanka önünde toplanan onlarca Lübnanlı ise alkışlar ve tezahüratlarla Subra ve diğer şahsa destek verdi. Sayda kentinde de bir baba ve oğul, dondurulan hesaplarındaki parayı çekebilmek için tabancayla bankadaki görevlileri tehdit ederek hesabından 19 bin 200 dolar çektikten sonra güvenlik görevlilerine teslim oldu.\n\nBANKALAR ÜÇ GÜN KAPALI\n\nBir hafta içerisinde bankalara yapılan üst üste baskınlar nedeniyle gelecek hafta 3 gün bankaların kapalı olacağı belirtildi. Beyrut'ta 14 Eylül Çarşamba günü de Sali Hafız adlı bir kadın, Blom Bankası'nın Beyrut'un merkezindeki şubesinde dondurulan hesabındaki parayı çekmek için bankayı basmış ve hesabındaki 13 bin dolarlık bir meblağı aldıktan sonra şubeden ayrılmıştı. 28 yaşındaki genç kadın daha sonra gözaltına alınırken bankadan 20 bin dolarlık tasarrufundan sadece bir 13 bin dolarını aldığını söylemişti.\n\nBeyrut'ta 11 Ağustos’ta da bir kişi, parasını çekemediği için silahla banka çalışanlarını tüm gün rehin almıştı.\n\nDÖVİZ KITLIĞI VAR\n\nLübnan'daki döviz kıtlığı nedeniyle bankalar vatandaşların mevduatlarına bloke koymuş durumda. Müşterilere dolar yerine düşük oranda Lübnan sterlini teklif ediyor. Ülkede döviz rezervlerinin erimesini önlemek amacıyla 2019'dan itibaren ülkedeki tüm döviz mevduat hesapları dondurulmuştu. Ardından Lübnan Merkez Bankası, Kasım 2021'de kısıtlı ve hükümetin belirlediği kur üzerinden vatandaşların parasını çekebileceğini duyurmuştu.\n\n***\n\nATİNA’DA PAHALILIK EYLEMİ\n\nYunanistan'ın başkenti Atina'da öğrenciler ile sendikalar hayat pahalılığını protesto etti. Maliye Bakanlığı önünde toplanan eylemciler, İçişleri Bakanlığına kadar yürüdü. Sendikacılar, maaşlara zam yapılmasını ve dar gelirli grupların desteklenmesini talep etti. Öğrenciler ise pahalılığın yanı sıra hükümetin bu yıldan itibaren üniversitelerde polis görevlendirilmesine ilişkin kararını protesto etti. Özellikle Ukrayna'daki savaşın ardından dünya gündemine oturan enerji krizi, Yunanistan'da da elektrik ve doğal gaz fiyatlarının artışıyla genel bir hayat pahalılığı sorununa neden olmuştu.\n\n***\n\nHAİTİ'DE PROTESTOLAR SÜRÜYOR\n\nHaiti, artan hayat pahalılığına karşı ülke çapında aralıksız devam eden protestoların üçüncü haftasında. Başkent Port au Prince'te, artan akaryakıt fiyatlarına ve pahalılığa karşı düzenlenen protestoların yanı sıra vatandaşlar caddelerde su ve gaz kuyrukları oluşturuyor. Protestolara katılan Haitililer Başbakan ve Geçici Devlet Başkanı Ariel Henry’nin istifasını talep ediyor. Kendilerine gaz ve diğer şiddet yöntemleri ile müdahale eden polise karşı kentte barikatlar da kuran Haitililer, zaman zaman kamu binalarının, özellikle de bankaların olduğu bölgelerde ateşler yakıyor.",
    "Lübnan Ulaştırma Bakanı’nın evine bombalı saldırı düzenlendi": "BİST hisse verileri 15 dakika gecikmelidir. BİST isim ve logosu \"Koruma Marka Belgesi\" altında korunmakta olup izinsiz kullanılamaz, iktibas edilemez, değiştirilemez. BİST ismi altında açıklanan tüm bilgilerin telif hakları tamamen BİST'e ait olup, tekrar yayınlanamaz. Veriler tarafından sağlanmaktadır.\n\nwww.sozcu.com.tr internet sitesinde yayınlanan yazı, haber, video ve fotoğrafların her türlü hakkı Estetik Yayıncılık A.Ş.’ye aittir. İzin alınmadan, kaynak gösterilerek dahi iktibas edilemez.\n\nCopyright © 2022 - Tüm hakları saklıdır. Estetik Yayıncılık A.Ş.",
    "Lübnan Meclisi 2022 genel bütçe tasarısını kabul etti": "Lübnan Meclisi, 2022 bütçesini onayladı.\n\nLübnan haber ajansı NNA'ya göre, 2022 genel bütçe tasarısı, 63 milletvekilinin \"evet\" oyuyla Meclisten geçti. Oylamada 37 milletvekili \"hayır\" oyu kullanırken 6'sı çekimser kaldı.\n\nBütçenin en önemli maddeleri arasında askerler, emekliler, sözleşmeliler ve tüm kamu çalışanlarının maaşlarına 5 milyon Lübnan lirasından az ve 12 milyondan fazla olmamak kaydıyla temel maaşın iki katı kadar zam yapılması yer aldı.\n\nUluslararası Para Fonu (IMF), Lübnan'a vereceği 3 milyar dolarlık kredi için 2022 bütçesinin onaylanmasını da içeren bir dizi şart koşmuştu.\n\nIMF heyeti, Beyrut'ta 8 Nisan'da yaptığı açıklamada, Lübnan hükümeti ile yaklaşık 4 yıl süre zarfında ödenmesi planlanan 3 milyar dolarlık kredi konusunda ön anlaşmaya varıldığını duyurmuştu.\n\nLübnan'daki ekonomik kriz\n\nLübnan özellikle 2019'dan bu yana ciddi bir ekonomik krizle mücadele ediyor.\n\nLübnan Merkez Bankasındaki dolar likidite sorunu ve döviz rezervlerinin erimesi, ülkede başka ciddi krizlerin de patlak vermesine yol açtı.\n\nEkonomik krizden önce yaklaşık 440 dolar civarında olan asgari ücret, Lübnan lirasındaki değer kaybı nedeniyle 30 doların altına kadar düştü.",
    "Lübnan: Kuveyt'e kaçırılmak üzere olan 1 milyondan fazla uyuşturucu hap ele geçirildi": "Lübnan İçişleri Bakanı Besam Mevlevi, Twitter hesabından yaptığı açıklamada, Lübnan güvenlik güçlerinin Beyrut Limanı'nda ele geçirdiği hapların, bir üzüm sevkiyatının içinde saklandığını belirtti.\n\nEle geçirilen uyuşturucu hapların ilk olarak Sudan'a oradan da Kuveyt'e gönderilmek üzere olduğu bilgisini paylaşan Mevlevi, konuya ilişkin soruşturmanın devam ettiğini aktardı.\n\nKörfez ve Lübnan ilişkilerini bozan \"Captagon\"\n\nLübnan'dan bazı Körfez ülkelerine uyuşturucu kaçakçılığı yapılması, aylardır Beyrut ile başta Suudi Arabistan olmak üzere Körfez ülkeleri arasında gerilime neden oluyor.\n\nLübnan İç Güvenlik Teşkilatından emekli Albay Adil Maşmuşi, Mayıs 2021'de katıldığı bir televizyon programında, Lübnan'da Hizbullah'ın denetimindeki bölgelerde yaklaşık 20 adet uyuşturucu hap üretim tesisi bulunduğunu söylemişti.\n\nHizbullah ise uyuşturucuyla ilgili yöneltilen tüm suçlamaları reddediyor.\n\nKuveyt Dışişleri Bakanı Ahmed Nasır el-Muhammed es-Sabah da 22 Ocak'ta Lübnan'ı ziyaret etmiş, ziyaretinin Körfez ülkeleriyle Beyrut yönetimi arasında güven tazeleme amacı taşıdığını ifade etmişti.",
    "Lübnan Müftüsü Deryan'dan cumhurbaşkanlığı seçimi öncesi \"birlikte yaşam\" vurgusu": "Dar'ul Fetva Kurumundan yapılan yazılı açıklamada, Deryan'ın Lübnan Meclisi'ndeki 27 Sünni milletvekilinin 24'üyle Beyrut'taki Dar'ul Fetva Kurumunda bir araya geldiği belirtildi.\n\nDeryan burada yaptığı konuşmada, \"Lübnan'da özellikle cumhurbaşkanlığı makamı büyük öneme sahiptir. Çünkü Arap alemindeki tek Hristiyan cumhurbaşkanıdır ve birlikte yaşamanın sembolüdür. Cumhuriyetin yeni bir cumhurbaşkanı olmalı ve onun seçiminden siz sorumlusunuz.\" ifadelerini kullandı.\n\nLübnan Cumhurbaşkanında bulunması gereken bazı özelliklere değinen Deryan, \"Hepimizin istediği cumhurbaşkanının net özellikleri var. Bunlar Taif Anlaşması'nı, anayasayı, birlikte yaşama ilkesini, Lübnan'ın ulusal ve uluslararası meşruiyet ilkelerini korumasıdır.\" diye konuştu.\n\nDeryan ayrıca, \"Lübnan'ın ulusal ve İslami birliğin güçlendirilmesi gereken tehlikeli bir süreçten geçtiğini\" kaydederek, cumhurbaşkanının yetkilerine halel getirilmemesi çağrısında bulundu.\n\nHristiyan Özgür Yurtsever Hareketi lideri Mişel Avn'ın, 2016 yılında seçildiği cumhurbaşkanlığı makamındaki görev süresi 31 Ekim 2022'de sona eriyor.\n\nLübnan'daki farklı dinleri ve mezhepleri karşı karşıya getiren iç savaşın 1990'da sona ermesinin ardından yapılan Taif Anlaşması'na göre, cumhurbaşkanı Hristiyan Marunilerden, başbakan Sünni Müslümanlardan ve meclis başkanı Şiilerden seçiliyor.\n\nKaynak: AA",
    "Lübnan'da telekomünikasyon çalışanlarının grevi internet kesintilerine yol açtı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Lübnan: ABD İsrail'den Lübnan ile deniz sınırı anlaşmasını tamamlamasını istedi": "Buhabib, Lübnan Başbakanı Necib Mikati ile Hükümet Sarayı'nda bir araya geldikten sonra basın toplantısı düzenledi.\n\nGazetecilerin, Lübnan ve İsrail arasındaki tartışmalı deniz sınırı meselesinde anlaşmaya varmak için ABD'li ara bulucu Amos Hochstein'ın yeni bir öneri ile Beyrut'ta gelip gelmediğine ilişkin sorusuna Buhabib, \"Şüphesiz yeni bir teklif ile geldi ancak detaylarını burada açıklayamam.\" yanıtını verdi.\n\nABD Başkanı Joe Biden'ın deniz sınırı meselesinde bizzat devreye girdiğini belirten Buhabib, \"Joe Biden, İsrail Başbakanı Yair Lapid ile anlaşmanın tamamlanması için konuştu. Amerikan tarafı bu ay veya önümüzdeki ay içerisinde anlaşmanın yapılması kanaatinde.\" ifadelerini kullandı.\n\nİsrail ile Lübnan arasındaki tartışmalı deniz sınırı meselesinde ara buluculuk yapan ABD Dışişleri Bakanlığı Enerji Güvenliği Danışmanı Hochstein, 9 Eylül'de Beyrut'ta gelip Lübnanlı yetkililerle görüştükten sonra anlaşmaya varılması hususunda iyimser olduğunu yinelemişti.\n\nREKLAM\n\nİsrail ile Lübnan arasındaki sınır anlaşmazlığı\n\nİsrail ile Lübnan arasında yaklaşık 860 kilometrekarelik deniz sahası anlaşmazlığı bulunuyor.\n\nİki ülke de bu bölgenin kıta sahanlığında hak iddia ediyor. İsrail, Lübnan hükümetinin lisanslama sürecine başladığı beş bloktan üçünün İsrail kıta sahanlığı sınır bölgesinde yer aldığını öne sürüyor.\n\nLübnan tarafı ise tartışmalı bölgenin 2 bin 290 kilometre olduğunu söylüyor.\n\nİsrail ve Lübnan deniz sınırı anlaşmazlığının çözümü amacıyla Ekim 2020'de Birleşmiş Milletler (BM) gözetimi ve ABD ara buluculuğunda dolaylı müzakereler başlamıştı.\n\nMüzakereler, Mayıs 2021'deki beşinci turun ardından anlaşmaya varılmaksızın askıya alınmıştı.\n\nİsrail Genelkurmay Başkanı'ndan açıklama\n\nİsrail'in 5 Haziran'da ihtilaflı deniz sahası \"Kariş\"e bir sondaj gemisi göndermesi bölgede gerilimi yeniden yükseltmişti.\n\nREKLAM\n\nHizbullah Genel Sekreteri Hasan Nasrallah, 6 Haziran'da Yunanistan'a \"Lübnan ile İsrail arasındaki tartışmalı deniz sınırında Tel Aviv için gaz arama çalışmaları yürüten gemiyi ivedi şekilde geri çekme\" çağrısı yapmıştı.\n\nİsrail Genelkurmay Başkanı Aviv Kochavi ise 13 Haziran'da yaptığı açıklamada, Lübnan'da bir sonraki savaş sırasında imha edilecek binlerce hedef belirlediklerini kaydederek, \"Komuta karargahı, roket güdümlü el bombaları, fırlatıcılar ve bu hedeflerin daha fazlası olan tüm hedefler saldırı planında. Tüm bu hedefler, Lübnan'da vurulacak.\" demişti.\n\nLübnan Cumhurbaşkanı Mişel Avn, İsrail ile bir yıldır askıda olan müzakerelere yeniden başlanması için 14 Haziran'da, ara bulucu konumundaki ABD Dışişleri Bakanlığı Enerji Güvenliği Danışmanı Amos Hochstein ile bir araya gelmişti.\n\nREKLAM\n\nDÜNYA Lübnan Cumhurbaşkanı: İsrail'in tehditlerini kabul etmiyoruz",
    "Lübnan ordusu da eşlik ediyor! Dümeni İsrail'e kırdılar": "Lübnan'ın işgalci terörist İsrail ile deniz sınırına hareket eden 40'ın üzerinde tekne, ülkenin sınır haklarını savunmak üzere yola çıktı.\n\nÜlkenin resmi haber ajansı NNA'ya göre, Beyrut ve Tel Aviv yönetimleri arasındaki deniz anlaşmazlığını protesto etmek ve Lübnan'ın deniz zenginliklerini savunmak üzere bir grup tekne yola koyuldu.\n\nTrablusşam Limanı'ndan yola çıkan botlara, başkent Beyrut'un yanı sıra Sidon ve Tire'den tekneler de katıldı.\n\nLübnan ordusunun da eşlik ettiği konvoyun, işgalci İsrail'in deniz sınırındaki Nakura bölgesine doğru yöneldiği bildirildi.\n\nTeknelerin üzerinde \"Lübnan'ın sınır, petrol ve gaz hakkını göz ardı etmeyin\" ve \"Pazarlık yok, taviz yok, deniz zenginliklerimiz bizimdir\" pankartlarının asıldığı bildirildi.\n\nLübnan ve İsrail arasında deniz sınırı anlaşmazlığı\n\nLübnan ile işgalci İsrail arasında yaklaşık 860 kilometrekarelik deniz sahası anlaşmazlığı bulunuyor. Lübnan tarafı ise tartışmalı bölgenin 2 bin 290 kilometre olduğunu söylüyor.\n\nİsrail ve Lübnan deniz sınırı anlaşmazlığının çözümü amacıyla Ekim 2020'de Birleşmiş Milletler (BM) gözetimi ve ABD ara buluculuğunda dolaylı müzakereler başlamıştı.\n\nMüzakereler, Mayıs 2021'deki beşinci turun ardından anlaşmaya varılmaksızın askıya alınmıştı.",
    "ABD'den Lübnan-İsrail ihtilafı açıklaması: Önemli gelişmeler var": "09 Eylül 2022 Cuma, 14:40\n\nİsrail ile Lübnan arasındaki tartışmalı deniz sınırı meselesinde ara buluculuk yapan ABD Dışişleri Bakanlığı Enerji Güvenliği Danışmanı Amos Hochstein, Lübnan temasları kapsamında başkent Beyrut'taki Baabda Sarayı'nda Cumhurbaşkanı Mişel Avn tarafından kabul edildi.\n\nAmos Hochstein, görüşme sonrası kısa bir açıklama yaparak, \"Müzakere sürecinde önemli gelişmeler var ve anlaşmaya varılması hususunda iyimserim\" ifadelerini kullandı.\n\nHochstein, görüşmeye ilişkin daha fazla bilgi vermezken İsrail'in Lübnan’a yanıtı hakkında da herhangi bir detaya girmedi.\n\nHochstein, son olarak 31 Temmuz’da Beyrut’a gelmiş ve yine görüşmeler sonrasında \"anlaşmaya varılması hususunda iyimser olduğunu\" ifade etmişti.\n\nÖnceki ziyarette olduğu gibi Lübnan tarafından da henüz bir açıklama gelmedi.",
    "Lübnan, Suriyeli mülteciler konusunda uyardı: Durum kontrolden çıkmadan müdahale edilmeli": "09 Eylül 2022 Cuma, 09:30\n\nLübnan Başbakanı Necib Mikati'nin, BM Genel Sekreteri Antoino Guterres'e hitaben yazdığı mektup yayınlandı.\n\nNecib Mikati, mektubunda, Lübnan'ın durumu ve ekonomik gelişmelere değinerek, \"10 bin 452 metrelik yüz ölçümü ve 4 milyon nüfusa sahip Lübnan, küçük bir ülkedir. Nüfus oranına göre dünyada en çok mülteciyi kabul eden ülkedir. Lübnan'da 3 yıldır devam eden ekonomik kriz, Lübnanlıların yüzde 80'inini yoksulluk sınırının altına itti\" ifadelerini kullandı.\n\nMikati, Suriyeli sığınmacıların Lübnan'a yıllık maliyetinin 3 milyar dolar civarında olduğuna işaret ederek, \"Lübnan'ın mücadele ettiği zorluklar nedeniyle Suriyeli mülteciler meselesine, durum kontrolden çıkmadan önce müdahale edilmelidir\" şeklinde çağrı yaptı.\n\nBirleşmiş Milletler verilerine göre Lübnan'da kayıtlı 850 bin Suriyeli mülteci bulunuyor. Lübnan hükümeti ise bu sayının 1,5 milyon civarında olduğunu belirtiyor.\n\nMikati, 20 Haziran'da, yaptığı açıklamada, uluslararası toplumun destek vermemesi halinde Suriyeli mültecilerin yasal yollarla ülkeden çıkarılması için adım atacaklarını söylemişti.\n\nBu kapsamda Lübnan Mülteciler Bakanı İsam Şerafeddin, 15 Ağustos'ta Suriye'deki yetkililerle görüşüp aylık 15 bin Suriyeli mültecinin geri dönüşünü ele almıştı.",
    "Lübnan'da memur ve asker maaşlarında 3 kat artış": "Lübnan resmi ajansı NNA'nın haberine göre Meclis, 2022 bütçe taslağının tartışıldığı bir oturum gerçekleştirdi.\n\nMeclis oturumda, kamu sektörü çalışanları, askeri personel ve emeklilerin maaşlarını üç kat artırmayı kabul etti.\n\n\n\nOturumda konuşan Lübnan Maliye Bakanı Yusuf el-Halil, harcamaların 47 bin 328 milyar Lübnan lirasından (yaklaşık 1,2 milyar dolar) 37 bin 859 milyar liraya (yaklaşık 974 milyon dolar) düşürüldüğünü belirtti.\n\nHalil, bütçe açığının, toplam harcamaların yüzde 36'sına tekabül eden yaklaşık 13 bin 500 milyar liraya (yaklaşık 3,5 milyon dolar) ulaşmasının beklendiğini ifade etti.\n\nMeclis Başkanı Nebih Berri, bazı parlamento bloklarının milletvekillerinin bütçeyle ilgili oylama sırasında geri çekilmesi nedeniyle bütçenin tartışmasını 26 Eylül'e erteledi.\n\n\"Değişim\" ve \"Güçlü Cumhuriyet\" dahil olmak üzere bazı bloklar, mevcut bütçenin \"gerçek bir vizyon ve ciddi reformlardan\" uzak olduğunu savunuyor.\n\nLübnan iki yıldan uzun süredir, yerel para biriminin dolar karşısında rekor değer kaybına, ilaç, yakıt başta olmak üzere temel emtia sıkıntısına ve vatandaşların satın alma gücünde keskin bir düşüşe yol açan tarihinin en kötü ekonomik krizine sahne oluyor.",
    "Başkan Erdoğan, Lübnan Başbakanı Necip Mikati ile görüştü": "Başkan Erdoğan'ın ABD'deki diplomasi trafiğini hız kesmeden devam ediyor. Bu kapsamda Başkan Erdoğan, Lübnan Başbakanı ile görüşme gerçekleştirdi.",
    "Lübnan'dan İsrail'e uyarı: İşgal ettiğiniz bölgelerden çekilin": "08 Eylül 2022 Perşembe, 12:10\n\nLübnan Savunma Bakanı Maurice Slim, İsrail'in işgal altında tuttuğu Şebaa Çiftlikleri, Kfarchuuba tepeleri ve Ghajar kasabasının kuzeyinden çekilmesi gerektiği konusunda uyarıda bulundu.\n\nMaurice Slim, BM Lübnan Geçici Görev Gücü (UNIFIL) Misyon Başkanı Aroldo Lazaro Saenz ile yaptığı görüşmede, \"Lübnan, haklarını ve egemenliğini savunacak bir konumdaydı ve hâlâ da bu konumda\" diyerek, iki ülke arasında Mavi Hat boyunca sınır sorunlarına çözüm bulunması çağrısında bulundu.\n\nSlim, İsrail ile deniz sınırlarının çizilmesinin hızlandırılmasının gerekliliğini de vurguladı.\n\nSlim, ülkenin güneyinde sakinliği ve istikrarı korumak amacıyla Lübnan ordusu ile UNIFIL arasında sürekli koordinasyon ve işbirliğinin önemini vurgulayarak, BM Güvenlik Konseyi'ne Lübnan'ın güneyinde faaliyet gösteren uluslararası güçlerin görev süresini bir sene uzattığı için teşekkür etti.\n\nLazaro ise Lübnan ordusunun BM Güvenlik Konseyi'nin son kararında öngörüldüğü üzere denizdeki kabiliyetlerini artırmasını ve deniz kuvvetlerine görevlerini en kısa sürede yerine getirebilmeleri için gerekli teçhizatı sağlamasını diledi.",
    "Lübnanlı bakanların İsrail sınırındaki duvara taş attığı görüntüler viral oldu": "DUVAR - Lübnanlı bazı bakanların ülkenin güneyine yaptıkları ziyaret sırasında İsrail'in iki ülke arasındaki sınıra ördüğü duvara taş fırlatmaları sosyal medyada viral oldu.\n\nLübnan Turizm Bakanı Velid Nasır'ın organize ettiği etkinlik kapsamında, bazı bakanlar Şiilerin çoğunlukta yaşadığı güney bölgelerine günübirlik ziyaret gerçekleştirdi.\n\nSosyal ve yerel medyada paylaşılan görüntülere göre, etkinlik kapsamında İsrail'in Lübnan sınırına ördüğü duvara yakın bir tepeye çıkan Lübnan Enerji Bakanı Velid Fayyad ve Sosyal İşlerden Sorumlu Bakan Hiktor Haccar, duvara taş fırlattı.\n\nAA'nın aktardığına göre Fayyad ve Haccar'ın \"Taşı kim duvara yakın atabilir?\" diyaloğunun yer aldığı görüntüler kısa sürede sosyal medyada viral oldu.\n\nBakanların duvara taş atarken etraflarında Lübnan askerlerinin bulunması ve güvenliklerini sağlaması da dikkati çekti. (HABER MERKEZİ)",
    "BMGK, Lübnan Geçici Görev Gücü'nün görev süresini bir yıl daha uzattı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Lübnan’da telefon dükkanı soygununda dört kişi öldürüldü": "Lübnan’ın kuzeyindeki Trablusşam kentinde bir telefon dükkanını soymaya çalışan silahlı hırsızlar dört kişiyi öldürdü.\n\nLübnan resmi ajansı NNA’da yer alan açıklamada, Trablusşam kentindeki bir telefon dükkanına gelen motosikletli soyguncuların el bombası atması ve ateş açması sonucu dört kişinin hayatını kaybettiği belirtildi.\n\nKentte tansiyon yükseldi\n\nOlayın ardından kentte tansiyonun yükseldiği ve Lübnan Başbakanı Necip Mikati’nin devreye girdiği belirtildi.\n\nMikati’nin Trablusşam’da güvenliğin artırılması ve huzurun sağlanması için Lübnan İçişleri Bakanı Bessam Mevlevi ve Lübnan Genelkurmay Başkanı Joseph Avn ile irtibata geçtiği kaydedildi.",
    "BM Güvenlik Konseyi vetoları, Filistin ve Lübnan'la ilgili 43 karar tasarısını başarısız kıldı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Hizbullah: Türkiye’nin İsrail ile ilişkisine doğrudan tepki göstermiyoruz": "BEYRUT - Lübnan’ın son seçimlere göre en çok oy alan partisi Hizbullah, bu sene 40'ıncı yıldönümünü çeşitli etkinliklerle kutluyor. Ülkede aynı zamanda önemli bir askeri güç olan Hizbullah, bu süre zarfında kritik dönemleri geride bıraktı. Örgüt, özellikle İsrail işgaline karşı direnişte oynadığı rol ile Lübnan siyasetinin en önemli aktörlerinden biri haline geldi.\n\nBugünlerde Lübnan’ın hem deniz, hem de kara sınırında İsrail ile ciddi bir gerilim yaşanıyor. Sözlü gerilim bazen Hizbullah’ın güçlü olduğu Güney bölgesinde askeri hareketliliğe de neden oluyor. Hizbullah lideri Hasan Nasrallah, \"Savaşa hazır olun\" çağrısı yaptı. Ancak Lübnan’ın son iki yıldır yaşadığı diğer kriz ülke sınırları içerisinde devam ediyor. Lübnan lirasının değer kaybı durdurulamıyor. Merkez Bankası iflas etmiş durumda. Ülke gün geçtikçe yoksullaşıyor.\n\nTüm bu konuları Hizbullah’ın politika enstitüsü Araştırmalar ve Belgelendirme için Danışmanlık Merkezi Başkanı Dr. Abdül Halim Fadlallah ile konuştuk. Son dönemde Türkiye ile İsrail arasında 'ısınan' ilişkilere dair Hizbullah’ın bakış açısını da sorduk.\n\n‘GERÇEK ÇATIŞMA İÇ SAVAŞ DEĞİL, ARAP-İSRAİL ÇATIŞMASIYDI’\n\nBugünlerde çeşitli etkinliklere Hizbullah’ın 40'ıncı yıldönümü kutlanıyor. Geriye dönüp baktığınızda hareketin bu 40 yıllık süre zarfında geçtiği dönemleri nasıl birbirinden ayırıyorsunuz? Kuruluştan yola çıkarak bu dönemleri ve partinin içerisinden geçtiği değişimleri, dönüşümleri nasıl tanımlayabilirsiniz?\n\nHizbullah’ın kuruluşu 1982’deki İsrail işgalinden sonra gerçekleşti ancak sadece işgale karşı bir tepki anlamına gelmiyordu. Çünkü Hizbullah’ın Lübnan’da, toplumsal çevrede kökleri vardı. Çünkü o günlerde Lübnan’daki insanların gerçek anlamda bir değişim talebi söz konusuydu. Özellikle de Lübnan’ın bölge içerisindeki konumuna dair. Bahsettiğimiz zaman diliminde tehditler büyük ölçüde İsrail’den geliyordu ve bölgedeki ülkelerin etkisiyle iç savaş kısır bir çatışma yaratıyordu. İşte bu nedenle halkta da Lübnan’ın konumuna dair radikal bir değişim talebi doğdu.\n\nGerçek çatışma Arap-İsrail çatışmalarından ibaretti. Dönemin siyasilerinin aldığı bu pozisyon sadece ideolojik bakış açısıyla ilgili değildi, aynı zamanda gerçekçiydi. “Lübnan bu çatışmada nötr kalabilir” diyorlardı. Ancak Lübnan bu yöndeki politikaların bedelini en ağır şekilde ödedi. Hizbullah sayesinde Lübnan halkının gerçek ihtiyaçlarına kavuşması mümkün oldu.\n\nİlk aşamada Hizbullah’ın kuruluş nedeni ve temel amacı İsrail işgaline karşı direnmekti, özellikle de 1982 İsrail işgaline. 1985’teki resmi kuruluş ilanından önce Hizbullah, İsrail’e karşı yüzlerce askeri operasyon düzenledi. Şehit olma operasyonları, Sur (Tyre) kentindeki İsrail işgal birliklerine büyük saldırılar ve diğer operasyonlar… Ki bu 1985’te İsrail’in Lübnan’dan ilk kez çekilmesindeki öncelikli neden oldu. O dönemde İsrail hâlâ Güvenlik Kemeri sınırındaydı, bu sınır Lübnan’ın yüzde 10’una tekabül ediyordu. Dediğim gibi bu dönemde Hizbullah’ın temel amacı direnişti -ki bugün hâlâ Hizbullah için İsrail’e karşı direniş önceliktir. Bununla birlikte Lübnan ile İsrail arasındaki güç dengesini korumak ve kurulacak güç dengesiyle İsrail’den gelecek herhangi bir saldırıyı önleyebilme imkanına sahip olmak da Hizbullah’ın temel amaçlarına dahil.\n\n‘ÜRETKEN OLMAYAN SINIFLARIN ÇIKARLARI ÖN PLANA KONULDU’\n\nPeki 1985’ten sonraki aşama hakkında neler söyleyebiliriz?\n\nBahsettiğiniz tarihten sonra Hizbullah açık mektup ile kendi kuruluşunu resmen ilan etti ve direnişin yanı sıra siyasi amaçlarını duyurdu. Hizbullah, 1985’ten sonra İsrail ve İsrail yanlısı grupların konumlarına karşı büyük bir saldırıya geçti ve İsrail işgalinin karşısına çıkabilmek için stratejilerinde ve taktiklerinde derin bir değişim hamlesine gitti. Lübnan İç Savaşı’nın durduğu 1991’e kadar da hareket gücünü korudu. Bu tarihten önce Hizbullah ülkedeki iç savaşın bir parçası değildi. Savaşın bittiği tarihten önce de herhangi bir iç kuvvet saldırdığı zaman Hizbullah kendini ve direnişin varlığını korumak için yer aldı. Ancak yine de tam anlamıyla savaşın bir parçası değildi. Savaşın 'kısır' olduğu kanısına sahipti çünkü bu savaş dünyadaki büyük güçlerin bölgedeki ‘Kırmızı Hattı’ tarafından kontrol ediliyordu.\n\nSavaşı sona erdiren Taif Anlaşması ile birlikte Hizbullah parlamentonun bir parçası haline geldi. Ve bu katılımla birlikte ülkedeki en büyük partilerden biri oldu. Bu katılımdaki amaç, direniş seçeneğini ve Lübnan halkını, özellikle de Lübnan’ın en yoksul yerlerinde yaşayanları korumaktı. Ülkedeki bölgeler arasında yeniden denge yaratmak için. Lübnan’daki bölgeler ve sınıflar arasındaki boşluklara köprü olup eşitsiz ekonomik aktivitelere katılımı sağlayabilmek için. Özetle 1990’larda Hizbullah’ın temel amacı tükenmiş ve ötekileştirilmiş durumdaki kitlelere hizmet edebilmekti. Bu kötü politikalar Lübnan’da eşitsizliğe yol açıyordu. Dolayısıyla Hizbullah, özellikle neoliberal politikalara karşı muhalif bir tavır aldı, hâlâ da öyle. Özellikle Taif Anlaşması'yla birlikte gelen Troyka, Hariri’nin ekonomik planını yarattı ki bu neoliberal proje Lübnan’ı daha eşitsiz bir hale getirdi ve insanlar arasındaki uçurumu büyüttü. Bu durum elbette toplumsal gerilimi artırdı. Üretim sürecinin tarafları arasındaki gerilim artarken, emek ötekileştirildi. Sadece Lübnan’daki üst sınıfların çıkarları gözetilmedi, aynı zamanda faiz ödemesi, emlak kirası ve tekelci faaliyetler ile yaşayan, üretken olmayan sınıfların çıkarları ön plana kondu.\n\nHizbullah bu tarz politikaların karşısında yer aldı ve parlamentoda da sadece muhalefet konumunu korudu. Ta ki 2005’teki Reis Şehit Refik Hariri’nin suikastına kadar. Hizbullah bu tarihten sonra ulusal güvenliği, ulusal yönetimi, direniş tercihini ve tüm gruplar arasındaki dengeyi koruma amacı ile hükümete dahil olma kararı aldı. Buna ek olarak sosyal ve ekonomik politikaları değiştirmeyi denemeyi amaçladı. Ancak toplumsal ve ekonomik politikalarda reformun önündeki engeller, işgale karşı durmaktan çok daha zor oldu. İşgale meydan okumak, mesela yolsuzluğa meydan okumaktan daha kolaydı.\n\nEkonomi konusuna tekrar geleceğiz ancak hazır hareketin tarihinden bahsediyorken, kuruluşunuzdan beri sürekli gündemde olan önemli bir konunun, İran konusunun üzerinde durmak istiyorum. Öncelikle kuruluşunuzun kökleri İran İslam Devrimi’nden de önceye dayanıyor. Bunun bir anlamı var mı?\n\nEvet, bu doğru. Ancak gerçek anlamda ilham verici olan ve kuruluşu yaşatan İran’daki devrim oldu. İran İslam Devrimi ideolojik, stratejik, siyasi anlamda kurtuluş çağrısıydı. Amerikan hegemonyasına karşı gerçek ve derinlikli politikalar yarattı. Emperyalist politikalar ve emperyalist hegemonya ile ilişkili ahlaki konularda bir karşılamaydı. İran devrimiyle ilişki, basit ve normal bir siyasi konu değildir. Bu devrimin dünya tarihindeki temel önemi değişimi, bir taraftan diğerine geçebilmeyi ve bölgedeki en büyük güce meydana okuyabilmeyi amaçlamasıdır.\n\nFakat tüm bu ilham bir tarafa, siz en nihayetinde dünyanın başka bir parçasında yer alıyorsunuz. Siyasi ve toplumsal anlamda daha farklı bir yapıyla karşılaştığınız için belki İran’dan daha farklı avantajlara ya da daha farklı engellere sahipsiniz. Bu nedenle Hizbullah olarak İran’dan daha farklı yaklaşımlara, bakış açılarına sahip olduğunuz oluyor mu? Çünkü siyasi arenadaki rakipleriniz durmadan sizin İran ile bağlarınızı dile getirerek bu ilişkiyi eleştiriyor.\n\nBu grupların İran ile yaptıkları ayrım ve farklılaştırma, ulusal çıkarlara veya Lübnan çıkarlarına dayanmıyor. İran’ın rolü ve dünyadaki konumuna dair tartışma, Lübnan’daki bazı kişilerin ve grupların, dünyadaki ve bölgedeki diğer kişiler ve ülkelerle olan ilişkilerine dayanıyor. İran’ın rolü ve konumuna dair yürütülen tartışma buradaki güçlerle alakalı değil, İran’ın bağımsızlığına meydan okuyan bölgesel ve uluslararası gündemle ilgili. İran ile problem, bazı kişilerin ‘Lübnan ve Lübnanlıların çıkarıyla uyuşmadığını’ düşünmesi değil. Çünkü onların stratejik görüşleri İran tercihine karşı duruyor. Bu aynı zamanda bu dünya düzenine, bölgedeki Amerikan varlığı ve Amerikan stratejilerine, İsrail’e, işgale ve İsrail’in bölgedeki rolüne karşı İran’ın radikal yaklaşımına muhalefet demek… İran hakkında tek bir ulusal muhalefet nedeni yok.\n\nHizbullah, İran ile birlikte çünkü İran direnişi destekledi ve hâlâ destekliyor, çünkü Filistin meselesinde açık duruşları var. Bu çok kritik bir nokta: İran, bölgedeki ülkelerin birliğinden yana. Suriye’nin bölünmesine karşıydı ve hâlâ da karşı. Irak’ın bölünmesine karşı. Lübnan’daki siyasi sorun ve tartışma hakkında İran hâlâ dengeli bir konuma sahip. İran’ın Lübnan’daki iç işleyişe ve iç sorunlara müdahalede bulunduğuna dair tek bir işaret yok. Hükümet kurulmasında, seçimlerde, seçimlerin öncesinde ve sonrasında, Hizbullah ile diğer gruplar arasında yaşanan sorunlarda İran’ın rolüne dair tek bir işaret yok. İran’ın Lübnan hakkında tek ve net konumu direnişi destekliyor olmasıydı ve direniş Lübnanlı bir seçenekti, Lübnanlı bir hareket gücüydü, Lübnanlı bir ufuktu. İran’ın projesi falan değildi. Çünkü direniş Irak-İran savaşından, Soğuk Savaş’ın sonundan ve Sovyetler Birliği’nin çöküşünden önceydi.\n\nTüm bunlardan önce ya da sonra Filistin meselesinde ve bölgedeki direnişte İran’ın konumunda hiçbir değişiklik olmadı. Bölgedeki zincirleri koparttı. Arap -sözüm ona- ‘Baharı’ndan önce ya da sonra, Irak’ın işgalinden önce ya da sonra, İsrail’in mağlubiyeti ve Lübnan’dan çekilişinden önce ya da sonra… Hâlâ aynı konumu koruyor. Bu konum da bölgedeki yerel direniş gruplarıyla ilintiden ibaret.\n\nHİZBULLAH NASIL BİR EKONOMİ İSTİYOR?\n\nTekrar başta konuştuğumuz ekonomi meselesine geri dönelim. 1990’larda Hizbullah’ın ‘neoliberal politikalara karşı olduğunu ve yoksulların çıkarlarını korumaya çalıştığını’ ve ‘sınıflar arasındaki uçuruma köprü olma görevini’ söylediniz. Daha somut konuşmak gerekirse bu dengeyi sağlamak sizin toplumsal ajandanızda nasıl mümkün olabilir? Farz-ı muhal ülkeyi şekillendirmek tamamen sizin elinizde, sizden başka da başka bir güç yok. Bunu nasıl gerçekleştirebilirdiniz?\n\nDediğimiz gibi Taif Anlaşması’ndan sonra Hizbullah neoliberal gündeme karşıydı. Örneğin, kiralama projesine karşıydı ki hâlâ güncelliğini koruyor. İç savaşta yıkılan Beyrut’taki ‘Downtown’ bölgesi, neoliberal bakış açısıyla yeniden yapılan bir emlak projesiydi. 'Downtown' sadece özel sektöre değil, hepsi dışarıdan gelen en büyük yatırımcılara verildi. Lübnan’daki ve Doğu Akdeniz kıyılarındaki en önemli yerlere el koydular. Hizbullah, (özel şirket) Solidere için bu deneyimin alınıp bu kıyılarda uygulanmasına karşıydı. Bu projenin tekrarlanmasına karşı kesin tavır alındı. Üstelik bu projenin yaratılmasını öneldi ve projeyi özel sektörün elinden alıp, dönemin Lübnan hükümetinin eline taşıyarak dönüştürdü. Bu, Hizbullah’ın konumu ve baskısı sonucu gerçekleşti. Özel proje böylece kamusal bir projeye dönüştü. Ancak maalesef, kamusal bir proje olduğu için yerleşmesi ve bitirilmesi mümkün olmadı.\n\nHizbullah kamu borçları politikalarını reddetti. Çünkü bu borçlarla Lübnan ekonomisi üzerinde baskı kuruldu, daha büyük baskı Lübnanlılar üzerine yıkıldı ve bu kamu borcu zamanla öyle büyüdü ki, GSYİH’nin iki katına ulaştı. Bu, ülkenin içerisinde bulunduğu durum açısından bir felakettir. Hizbullah bu politikaları tamamen reddetmektedir. Özellikle de yabancı para birimleriyle alınmış olan borçları reddetmektedir. 1998’de, Lübnan hükümeti kamu borcunu liraya değil de yabancı para birimlerine dönüştürünce, bu durum Hizbullah tarafından tamamen reddedildi. Ancak o dönemde Hizbullah parlamentoda bir azınlıktı, sanırım koltukların yüzde 10’una sahipti.\n\nHizbullah, eşit bir vergilendirme sistemi talep etti. Çünkü Lübnan’daki vergilendirme sistemi oldukça eşitsizdi ve adil bir çağrıda bulundu. Böylece insanlar, gruplar ve bölgeler arasında gelirin ve zenginliğin yeniden dağılımı amaçlanıyordu. Maalesef hükümetler tüm bu politikalarda ısrar ettiler, bu da Lübnan’ı eşit dünya sıralamasında en aşağılara yönlendirdi. Sanırım Lübnan dünyanın 4’üncü ya da 5’inci en eşitsiz ülkesi. Kamu borcu büyüdükçe büyüdü ve Lübnan, GSYİH’e oranla kamu borcunun en yüksek seviyede olduğu dünyadaki 3'üncü ülke haline geldi.\n\nHizbullah, banka sisteminin de rolünü reddetti. Hizbullah’ın amacı, bankacılık sistemini değiştirmek ve bu anlamda üretici sektörü destekleyen koruyucu bir role sahip olmaktır. Gerçek insanlar için yasaları yaratmaktır. Lübnanlıların ve Lübnan’daki sektörlerin (özellikle tarım ve endüstri) gerçek ihtiyaçlarını karşılamaktır.\n\nHizbullah’ın konumu bundan ibarettir. Hizbullah, Lübnan’daki en büyük ticari bankaların çıkarlarını koruyan ve Lübnanlıların çıkarlarını bir kenara atan Merkez Bankası’nın rolünü reddetmektedir. Merkez Bankası’nın bu para politikası, bir kişiyi binlerce kişinin önüne koyup geri kalanı görmezden gelmeye sebep oldu.\n\n‘DIŞ POLİTİKA SADECE BATILI ÜLKERDEN İBARET SANILIYOR’\n\nLübnan’da mezhepçi sistemin rolü, iç savaştan bu yana kritik bir mesele olarak her daim tartışılıyor. Son dönemde ülkenin içerisinden geçtiği krizde de ülkenin mezheplere göre dağıtılan yapısı kimi taraflarca eleştiriliyor. Sizin Lübnan’ı bölen mezhepçi yapıya dair düşünceleriniz nelerdir? Sizce mezhepçi yapı, devlet organlarını felce uğratıyor mu? Çünkü ekonomik kriz ile birlikte Lübnan’ın ciddi anlamda felce uğramış bir devlet sorunu da var.\n\nHizbullah, özellikle Taif Anlaşması’yla birlikte mezhepçi sistemin, Lübnan’daki gelişmeye, değişime ve reform isteğine engel olduğu görüşünde. Çünkü aynı zamanda Lübnan’daki sorunun kötü bir tanımıdır bu… Lübnan’daki sorunun temeli mezhepler ya da dinler değil. Sorun, kamu politikaları, dış politika, askeri politika ve sosyo-ekonomik politika; dini politikalar değil. Soru şu, bu engelden nasıl kaçınılabilir, nasıl başa çıkılabilir? Yukarıdan aşağıya mı? Yoksa aşağıdan yukarıya mı?\n\nHizbullah, önce direkt siyasi sistemi değiştirmek yerine, siyasi sistemi yaratan çevreyi değiştirmeyi öne koyuyor. Eğer biz siyasi sitemi geliştirebilirsek, bu zamanla bir aygıt olabilir. Bu sorunla başa edip ötesine geçmenin yolu politikaları değiştirmektir. Dış politikaları… Çünkü Lübnan’ın yeni bir dış politikaya ihtiyacı var. Çünkü bazıları dış ilişkileri sadece Lübnan’ın Batılı ülkelerle kurduğu ilişkilerden ibaret zannediyorlar. Bizim bu yelpazeyi genişletmemiz gerekiyor. ABD ve Avrupa ile birlikte olmak ama aynı zamanda Çin, Rusya ve Afrika ile de birlikte olmak gerekiyor. Lübnan’ın çıkarı neredeyse artık…\n\nDiğer nokta ise bazı gruplar ve liderlikler aracılığıyla mezhepçi sisteme yapılan yatırımın önüne geçebilmek. Bazı liderlikler bu mezhepçi sistemden fayda sağlıyor.\n\nBu isimlere örnek verebilir misiniz?\n\nKimsenin ismini veremem. Ama Lübnan’daki bazı gruplar kendi politikalarına ve siyasi çıkarlarına varmak için bu mezhepçi ruha ve duygulara yatırım yapıyor. Bu yatırım Lübnanlılar arasındaki farklılıkları ve uçurumu büyütüyor. Çünkü istikrarlı zamanlarda Lübnanlılar yakınlaştıkça yakınlaşıyor. 1990’larda güvenlikten ve siyasetten gelen tehditler bugünkü kadar büyük olmadığı için sorun sosyo-ekonomik politikalardı, Hıristiyan-Müslüman, Şii-Sünni sorunu değildi. Bu yabancı gündemle ilişkili çünkü hatırlamalıyız ki bölgedeki bazı ülkeler, bazı güçler bu konuya yatırım yapıyor. Lübnan’ın içerisindeki bazı gruplar bu mezhepçi düşünceden çıkar sağlıyor.\n\nBuna ek olarak mezhepçi düşünce ve mezhepçi bölünme, ekonomik sorunla birlikte geliyor. Çünkü Lübnan’ın içerisindeki ve dışarısındaki bazı gruplar yoksulluktan da çıkar sağlıyor, yoksulluğun artmasını istiyor. Bu şu an oldukça açık. Lübnan’ın kuzeyini gidip görebilirsiniz. Demografik olarak çoğunluğu Sünni ve Hıristiyan olan bir bölge. Oradaki insanların yoksulluğundan çıkar sağlayan bazı liderlikler ve bazı gruplar, insanları Hizbullah’a karşı yöneltiyorlar ve Hizbullah’a karşı bir kale yaratmaya çalışıyorlar. Ama -oradaki arkadaşlarımızla da bizzat görüştüm- şimdi durum değişiyor. Problemlerinin direnişle, Hizbullah’la alakalı olmadığını fark ettiler. Sorun bu liderlikler ve onların partileri tarafından yürütülen neoliberal politikalardı. Hiçbirinin adil, çıkarlarından yana bir politika sunduğu yok. Şimdilerde Kuzey’deki mezhepsel sorun azaldıkça azaldı. Çünkü geçmişteki bazı gruplar bu ruhtan fayda sağladı, şimdi gerçeği fark ettiler.\n\n‘SEÇİMLER RADİKAL BİR DEĞİŞİM YARATMADI’\n\nSon seçimlerde belki sizin parti olarak oylarınızda kritik bir değişim yaşanmadı. Ancak sizin ittifakınızda yer alan bazı partiler ciddi kayıplar verdi ve parlamentoda yeni dengelerden söz ediliyor. Siz bu sonuçları nasıl değerlendiriyorsunuz, önünüzdeki yolu nasıl görüyorsunuz?\n\nSon seçimler Lübnan’daki konuyu değiştirmek için iyi bir zamanlama oldu. Bazı gruplar seçimleri ertelemek için talepte bulundu, Hizbullah bunu reddetti. Çünkü değişim ve siyasi gelecek için Lübnanlılara olumlu işaretler vermek gerekiyordu. Sonuçlar iyi çünkü Lübnan halkının gerçekliğine ayna tuttu. Geleneksel gruplarda ve partilerde çok büyük, radikal bir değişim olmadı. Yine de parlamentoda genişlik ve varlık anlamında küçük bir değişiklik oldu. Gelecek Hareketi olayını bir tarafa bırakın çünkü biliyorsunuz (Saad) Hariri bu seçimlere katılmadı ve Sünni toplumundaki temsiliyet bölünmüş oldu. Ancak bu şimdi ana sorun değil.\n\nYeni parlamento değişim, reform ve kötü ekonomik durumun içerisinden çıkabilmek için Lübnanlılara yeni bir şans verdi. Bu seçim sonuçlarına göre Hizbullah neredeyse yüzde 20’lik bir oyla en popüler güç durumunda. Bu oy oranı ikinci partinin iki katına eşit. Hizbullah varlığını güçlendirmiş oldu, sanırım diğer seçime kıyasla yüzde 1 oy kazandı. Bazı partiler ileriye doğru atılım yaptı, diğerleri geri adım attı…\n\nAslında evet, adına ‘Değişim Milletvekilleri’ denen yeni bir milletvekili bloğumuz oluştu. Biz deneyimlerini ve konumlarını görmek üzere bekliyoruz. Henüz onları olumlu ya da olumsuz olarak yargılayamayız. İç politikalardaki önerilerini ve dış politikalar hakkındaki bakış açılarını öğrenmek için beklememiz gerekiyor.\n\n‘HAKKIMIZ İHLAL EDİLİRSE SAVAŞIRIZ’\n\nDoğrusu tüm röportajımızda dönüp dolaşıp dış politikadan bahsettik ancak son olarak belki biraz daha açmak gerekebilir. Sizin de vurguladığınız üzere Hizbullah için oldukça önemli bir gündem bu. Bugün dünya gündemine baktığımız zaman oldukça gergin bir atmosfere rastlıyoruz, son bir yılda büyük değişimlere tanıklık ettik. Özellikle de Ukrayna’daki savaş ve son olarak Çin-Tayvan gündemi… Dünyanın bu köşesini düşündüğümüzde ise İsrail’in hareketlendiğine tanıklık ediyoruz. Aslında Orta Doğu’daki pek çok gelişme, gerilim seviyesinin yükseldiğine işaret ediyor. Lübnan da buna dahil. Hizbullah lideri Hasan Nasrallah son konuşmalarından birinde \"Savaşa hazır olun\" mesajı verdi. Kimileri bunun, ‘yeni bir yorum olmadığını’ dile getirdi. Ancak dünyadaki ve bölgedeki tüm bu gelişmeleri hesaba katınca bu sözler ne anlama geliyor? Siz kısa vadede İsrail ile ya da farklı şekilde bir savaşın yaşanabileceğini düşünüyor musunuz?\n\nHizbullah, Lübnan’ın uluslararası gündemine ve uluslararası ilişkilerine dair prensiplere sahip. Birincisi Filistin gündemin merkeziliği. Hizbullah, İsrail işgaliyle yüzleşen Filistin direnişini destekliyor ve politikalarını bu temel üzerine kuruyor. İkincisi ise Hizbullah, -özellikle bu bölgedeki- herhangi bir Amerikan ve Batı müdahalesine karşı duruyor. Hizbullah her seviyede Lübnan’ın gerçek bağımsızlığı için çağrıda bulunuyor: Siyasi, ekonomik, sosyal… her seviyede. Hizbullah, Lübnan politikalarıyla bölgedeki diğer gelişmeler arasında bağ kurmayı reddediyor. Örneğin Hizbullah, Ukrayna-Rusya savaşıyla Lübnan’daki güncel durum arasında bağ kurmaya karşı çıkıyor. Ve her türlü Lübnan’ın sorunlarıyla [İran’ın] nükleer yol[u] arasındaki bağları da reddediyor. Bunları da bir kenara koyuyoruz çünkü bu İran’ın kendi politikasıdır. Hizbullah, Lübnan’ın tüm ülkelerle ilişkilerini çeşitlendirmesinden yana tavrını koruyor. İsrail hariç elbette.\n\nŞimdi direnişin politikası, herhangi bir İsrail tehdidi durumunda Lübnan’ı savunma konusunda çok net. Doğrudan ya da dolaylı tehditler… Şimdi biz düşmanın, bizim denizdeki varlığımıza, bizim denizdeki hakkımıza karşı konumunu bekliyoruz. Eğer İsrail hakkımızı ihlal ederse, direniş de karşı koymalıdır. Lübnan’ın petrol ve gaz varlığı ile Lübnan haklarını savunmalıdır.\n\nİsrail hariç demişken, bu bağlamda Türkiye’nin konumunu nasıl değerlendiriyorsunuz? Son dönemde Türkiye, İsrail ile bağlarını pekiştiren önemli adımlar attı. Birleşik Arap Emirlikleri de aynı şekilde. Son dönemde bu üçlünün bir şekilde ortak bir konum sergilemesi gündem oldu. Türkiye’nin İsrail ile olan ilişkisini nasıl değerlendiriyorsunuz?\n\nHizbullah’ın Türkiye’ye dair olumsuz bir konumu yok. Ama böylesi durumların önüne geçmek adına önlemlerimiz var. Bazı ülkelerin konumları bizim haklarımıza karşı mıdır, değil midir? Bizim haklarımızı ihlal ediyor, mu etmiyor mu? Biz biliyoruz, bazı Arap, İslami ya da bölgedeki diğer ülkeler İsrail ile siyasi, ekonomik ve stratejik seviyelerde derin ilişkiler kurdular. Hizbullah doğrudan tepki göstermeyi reddediyor -bizim haklarımıza dokunmadığı müddetçe. Diğer ülkelerin özellikle düşmanla, İsrail ile kurdukları ilişkileri, Lübnan ve direniş çıkarları bakış açısıyla görüyoruz.",
    "Lübnan Enerji Bakanı: İran'ın yakıt hibesi elektrik üretimimiz için stratejik öneme sahip": "Lübnan Enerji Bakanlığının medya ofisinden yapılan yazılı açıklamaya göre Enerji Bakanı Fayyad, İran'ın Beyrut Büyükelçisi Mucteba Emani başkanlığındaki heyetle bir görüşme gerçekleştirdi.\n\nBaşkent Beyrut'taki bakanlık binasında gerçekleştirilen görüşmede, Lübnan'daki elektrik üretim tesislerinde kullanılmak üzere İran'ın hibe edeceği yakıtla ilgili ayrıntılar ele alındı.\n\nDost ve kardeş ülkelerden gelen diğer hibeler gibi İran'dan gelecek hibeyi de memnuniyetle karşıladıklarını belirten Fayyad, \"İran'ın hibe edeceği yakıt, elektrik planının uygulanması için stratejik öneme sahip bir başlangıç noktası olacak.\" ifadesini kullandı.\n\nİran'ın Beyrut Büyükelçisi Emani de ülkesinin Lübnan'a sadece elektrik santrallerinde kullanılacak yakıt konusunda değil, enerji sektörü ile ilgili her konuda; özellikle de elektrik santrallerinin inşasında yardım etmeye hazır olduğunu kaydetti.\n\n- Fayyad'ın \"İran'dan hibe yakıt kabul edilebilir\" açıklaması\n\nFayyad, Hizbullah Genel Sekreteri Hasan Nasrallah'ın daha önce yaptığı, \"Lübnan hükümeti kabul ederse İran'dan karşılıksız yakıt getirebiliriz.\" açıklaması üzerine 29 Temmuz'da ülkede yayımlanan \"El Cumhuriye\" gazetesine kısa bir değerlendirmede bulunmuştu.\n\nLübnan hükümetindeki bir bakan olarak Nasrallah'ın teklifine cevap veren Fayyad, \"Karşılıksız ve hibe çerçevesinde İran'ın yakıtını kabul edebilirim. Bununla ilgili bir sorunum yok.\" ifadelerini kullanmıştı.\n\nHizbullah, Lübnan'da akaryakıt krizinin zirveye ulaştığı Eylül 2021'de 4 milyon litre İran yakıtını Lübnan hükümetinin izni olmadan Suriye üzerinden ülkeye getirmişti.\n\nLübnan hükümeti, ABD'nin yaptırımlarına maruz kalmamak için İran'dan gelen yakıtı kabul etmemeyi tercih ediyordu ancak ülkenin içinde bulunduğu şartlar hükümetin bu tutumunu değiştirdiğini gösteriyor.\n\nLübnan'da 2019'dan bu yana devam eden ekonomik kriz nedeniyle Merkez Bankası, önceden olduğu gibi yakıtı sübvanse etmiyor.",
    "": "",
    "İsrail’e ait İHA Lübnan deniz sınırına düştü": "İsrail ordusundan konuya dair yazılı açıklama yapıldı.\n\nAçıklamada, orduya ait insansız hava aracının arıza nedeniyle kuzey sınırına yakın deniz sahasına düştüğü, olayın ardından aracın denizden çıkarıldığı ve kazanın araştırılacağı kaydedildi.\n\nAçıklamada ayrıca, \"soruşturmanın sonuna kadar bu tür araçların faaliyetlerinin durdurulduğu\" belirtildi.\n\nOrdu açıklamasında, düşen hava aracının görevine ilişkin ayrıntıya yer verilmedi.\n\nİsrail ile Lübnan, Doğu Akdeniz’de deniz yetki alanlarının belirlenmesi konusunda anlaşmazlık yaşıyor.\n\nLübnan, kendi ekonomik bölgesinde yer aldığını belirttiği “Kariş” gaz sahasında İsrail’in sondaj faaliyetlerinde bulunmasına karşı çıkıyor.",
    "Dünyada büyük kriz! Fransa, Almanya ve Lübnan Türkiye'ye teklif yaptı": "Ama bu sobalar el yapımı olduğu için işçiliği çok fazla. Şuanda 2 bin 250 liradan satıyorum. Günde 4-5 soba yapabiliyorum. Herkese yetişmek için gayret gösteriyorum. Gece gündüz çalışıyorum. Sipariş çok ama çalıştıracak eleman bulamıyoruz.",
    "Lübnan Cumhurbaşkanı’nın partisi Vatan Partisi’ni ziyaret etti: ‘Batı Asya Birliği’nde mutlaka Lübnan da var’": "Lübnan Cumhurbaşkanı Mişel Avn’ın kurduğu ve Meclisi’ndeki ikinci büyük gruba sahip ve hükümet ortağı olan Özgür Yurtseverler Hareketi’nin Uluslararası İlişkiler Bürosu yöneticileri Beşir Haddad ve Remi Menhem, 7 Eylül günü İstanbul’da Vatan Partisi’ni ziyaret etti. Lübnan heyetini Vatan Partisi Genel Başkanı Doğu Perinçek, Uluslararası İlişkiler Bürosu (UİB) Başkan Yardımcısı Adnan Akfırat ve UİB üyesi Çimen Filiz Paşa karşıladı.\n\nLübnan Özgür Yurtseverler Hareketi’nin Türkiye ile ilişkilerini geliştirmek için geldiklerini belirten Beşir Haddad, “Batı Asya’daki herkes gibi Doğu Perinçek’i tanıdıklarını ve hayranlıkla izlediklerini” ve bu ziyaret nedeniyle de çok heyecanlı olduklarını söyledi. Haddad, çok farklı etnik gruplardan oluşan ve pek çok din ve mezhebin olduğu küçük bir ülke olan Lübnan’ın egemenliğini ve bağımsızlığını korumanın öncelikleri olduğunu belirtti. Özgür ve Birleşik Filistin devletini savunduklarını, Filistin halkının kabul ettiği her çözümü destekleyeceklerini belirten Haddad, bölgedeki en büyük tehdidin ABD ve İsrail olduğunu söyledi.\n\nVATAN PARTİSİ’NİN SURİYE ZİYARETİ\n\nLübnan’da iki milyon Suriyeli sığınmacı bulunduğunu, beş milyon nüfuslu bir ülkede bu kadar çok sığınmacının çok ciddi yük getirdiğini vurgulayarak Suriye’nin yabancı müdahaleden kurtulup, ülkesinde huzur ve istikrar sağlamasını desteklediklerini belirtti. Haddad, “Sayın Perinçek’in Suriye Devlet Başkanı Beşar Esad ile görüşecek olmasından çok umutluyuz” dedi. Özgür Yurtseverler Hareketi olarak, Lübnan’daki koalisyon ortağı bazı partilerin Suriye karşıtı olmasından dolayı, resmen ilişki kurmadıklarını ancak dolaylı olarak ilişkilerini geliştirdiklerini belirtti.\n\nVatan Partisi Genel Başkanı Doğu Perinçek, Türkiye’nin 2014’ten itibaren Atlantik Sisteminden kopup Avrasya’nın etkili gücü haline gelme sürecini özetledi ve Doğu Akdeniz’de ABD, İsrail, Yunanistan’ın savaş kışkırtmasıyla Türkiye’yi engellemeye çalışmasını vurguladı. Perinçek, Vatan Partisi’nin Karadeniz-Akdeniz Barış Planını hatırlatarak, Ukrayna’dan Yemen’e hatta giderek Tayvan Boğazı’na uzanan ortak bir cephe olduğunu, Lübnan’ın da bu cephede yer almasından memnun olunacağını belirtti. Perinçek, Kuzey Kıbrıs Türk Cumhuriyeti’nin tanınmasının kritik önemde olduğunu belirterek, Lübnan’ın kendi egemenliğini korumak ve Doğu Akdeniz’deki ekonomik hakları için Kıbrıs’ın tamamının ABD’nin denetimi altına girmemesinin yaratacağı imkânı dikkatlerine sunduğunu söyledi.\n\n‘BİRLİK KURULMALI’\n\nPerinçek’in Batı Asya ülkelerinin ortak hareketiyle ABD’nin bölgeden çekilmek zorunda kalacağını belirtti ve Batı Asya ülkelerinin bir konfederasyon ya da federasyonda birleşmesini savunduklarını belirtti. Beşir Haddad ise, Özgür Yurtseverler Hareketi ve Cumhurbaşkanı Mişel Avn’ın da önce Lübnan, Suriye, Irak’ın birleşmesini giderek bütün Batı Asya ülkelerinin birlik kurmasını savunduğunu bildirerek, “Batı Asya Birliği’nde mutlaka Lübnan da var.” dedi.\n\nPerinçek, Lübnan ile ilişkileri geliştirmekten memnun olacaklarını belirtti, “Vatan Partisi sizin de eviniz, her zaman bekleriz” dedi. Özgür Yurtseverler Hareketi sözcüleri de Perinçek’i Beyrut’ta ağırlamayı çok istediklerini belirterek, en kısa zamanda görüşme dileğiyle ayrıldılar.",
    "Lübnan Ulaştırma Bakanı'na suikast girişimi!": "Lübnan resmi ajansı NNA'da yer alan habere göre, Hamiye'nin Bekaa bölgesinde bulunan evinde patlama meydana geldi.\n\nHaberde, bahçenin elektrik kablosuna yerleştirilmiş bombanın infilak ettiği kaydedilirken, Bakan'ın evde olup olmadığı, can kaybı veya yaralanmaya dair detay verilmedi.",
    "Lübnan'da Ulaştırma Bakanı'nın evine bombalı saldırı": "Lübnan resmi ajansı NNA’da yer alan habere göre, Ulaştırma Bakanı Ali Hamiye’nin Bekaa bölgesinde bulunan evinde patlama meydana geldi.\n\nHaberde, bahçenin elektrik kablosuna yerleştirilmiş bombanın infilak ettiği kaydedilirken, Bakan'ın evde olup olmadığı, can kaybı veya yaralanmaya dair detay verilmedi.\n\nBeyrut Liman patlamasının sembolü yerle bir oldu\n\nLübnanlı milyarderin lüks yatı Fethiye'de\n\nHizbullah'tan İsrail ile 'savaş ihtimali' açıklaması",
    "Lübnan'daki Amber Sineması 28 yıl aradan sonra yeniden kullanıma açıldı": "Kapatılmadan önce 30'dan fazla tiyatro ve sinema salonuna ev sahipliği yapan Amber Sinema binası, restore çalışmalarının ardından 28 yıl sonra yeni bir görünüm kazandı.\n\nAmber Sineması, çalışmaların ardından \"Lübnan Ulusal Tiyatrosu\" olarak yeniden faaliyete geçti.\n\nDaha önce de bazı kullanılmaz haldeki sinema binalarının restorasyon çalışmalarını yürüten Tiro Sanat ile Istanbouli Théâtre derneklerinin önceki açıklamalarında, bu tiyatronun eğitim atölyeleri, festivaller ve sanat performanslarının yanı sıra halk kütüphanesinin de yer aldığı vatandaşlara yönelik bir kültür platformu olduğu belirtildi.\n\nSinema binasının yeniden kullanıma açılışı, halihazırda devam eden \"Trablusşam Uluslararası Tiyatro Festivali\"ne denk geldi.\n\nREKLAM\n\n27 Ağustos'ta başlayan ve dört gün sürecek olan festivalde Cezayir, Tunus, Meksika, Irak, Umman, İtalya, İspanya ve Lübnan'dan tiyatro gösterileri yer alıyor.\n\nSinema binasının, Trablusşam'da kentin hafızasının bir parçasını oluşturduğu ifade ediliyor. Bu nedenle yetkililerin, bu tür projelerle kentin kültürel mirasını korumaya çalıştığı ifade ediliyor.",
    "Suudi Arabistan: 8 yılda Lübnan’dan gelen 700 milyon uyuşturucu hap ele geçirildi": "Suudi Arabistan: 8 yılda Lübnan’dan gelen 700 milyon uyuşturucu hap ele geçirildi\n\nSuudi Arabistan'ın Beyrut'taki Büyükelçisi Velid el-Buhari, 8 yılda Lübnan üzerinden ülkesine gelen 700 milyon uyuşturucu hap ele geçirdiklerini açıkladı.\n\nYazıları büyüt\n\nYazıları küçült\n\nStandart boyut\n\nBuhari, başkent Beyrut’ta Lübnan İçişleri Bakanı Bessam Mevlevi ile görüştükten sonra ortak basın toplantısı düzenledi.\n\nLübnan’dan veya Lübnan üzerinden Suudi Arabistan’a uzanan uyuşturucu trafiğine dikkati çeken Buhari, “Son 8 yıl içinde narkotik ekiplerimiz, 700 milyon hap ve yüzlerce kilogram uyuşturucu ele geçirdi.” ifadelerini kullandı.\n\nBuhari, Lübnan hükümetinin uyuşturucu trafiğinin önüne geçilmesi için son dönemde bazı tedbirler aldığını hatırlattı.\n\nTESLİM EDİLMESİ TALEBİ\n\nBüyükelçi Buhari, ayrıca, Suudi Arabistan tarafından hakkında yakalama emri çıkarılan ve Lübnan’da olduğu düşünülen Ali Haşim’in sınır dışı edilerek Suudi Arabistan makamlarına teslim edilmesi talebinde bulundu.\n\nGerekli işlemlerin yapılması için Lübnan hükümetine talep mektubunun verildiğini belirten Buhari, Haşim’in Suudi Arabistan’ın ulusal güvenliğini tehdit ettiğini ve terör faaliyetlerinde bulunduğunu savundu.\n\nLÜBNAN İLE KÖRFEZ ÜLKELERİ ARASINDA İLİŞKİLER\n\nEski Lübnan Enformasyon Bakanı George Kardahi’nin, 27 Ekim 2021’de yayımlanan bir televizyon programında, Yemen’deki tutumu nedeniyle Suudi Arabistan’a yönelik suçlayıcı ifadeler kullanması Lübnan ile Körfez ülkeleri arasında diplomatik krize yol açmıştı.\n\nSuudi Arabistan, Kuveyt, Birleşik Arap Emirlikleri ve Bahreyn, 30 Ekim 2021’de Beyrut yönetimi ile diplomatik ve ticari ilişkilerini kestiklerini duyurmuştu.\n\nSöz konusu ülkeler, Kardahi’nin istifasından 5 ay sonra nisanda Lübnan ile diplomatik ilişkilerini yeniden tesis etmişti. (AA)\n\nİlginizi Çekebilir İstanbul Ambarlı Limanı'nda 2 ton uyuşturucu ele geçirildi\n\nİlginizi Çekebilir Suudi bakan konuştu, petrol fiyatları yükseldi",
    "Lübnan'da IŞİD operasyonu: Uyuyan hücre çökertildi": "29 Ağustos 2022 Pazartesi, 15:37\n\nLübnan Cumhurbaşkanlığına bağlı Devlet Güvenliğinden yapılan açıklamada, ülkenin güneyinde yuvalanan ve çökertilen IŞİD hücresi hakkında bilgi verildi.\n\nAçıklamada, IŞİD'e ait hücre elemanlarının, Suriye'den yasa dışı yollarla Lübnan'ın güneyindeki Nebatiye kentine gelerek burada bir köye yerleştiğinin tespit edildiği aktarıldı.\n\nGelen istihbaratın değerlendirilmesinin ardından IŞİD mensuplarına yönelik operasyon düzenlendiği ve hepsinin tutuklandığı ifade edildi.\n\nYakalanan kişilerin daha önce Suriye'de terör faaliyetlerinde yer aldığı kaydedilen açıklamada hücrenin kaç kişiden oluştuğu ve uyruklarına dair bilgi verilmedi.\n\nŞiilerin yoğunlukta yaşadığı Nebatiye aynı zamanda İran destekli Hizbullah'ın da güneydeki \"kalesi\" olarak biliniyor.",
    "Lübnan'da emekli askerlerin maaşı yüzde 300 artırılıyor": "X\n\nYorum Yazma Sözleşmesi\n\n“Sayfamızın takipçileri suç teşkil edecek, yasal olarak takip gerektirecek,hakaret ve küfür içeren, aşağılayıcı, küçük düşürücü, kaba, ahlaka aykırı, müstehcen, toplumca genel olarak kabul görmüş kurallara aykırı, kişilik haklarına zarar verici ya da benzeri niteliklerde hiçbir yorumu bu web sitesinin hiçbir sayfasında paylaşamazlar. Bu tür içeriklerden doğan her türlü mali, hukuki, cezai, idari sorumluluk yorumu gönderen takipçiye aittir. KONHABER yapılan yorumlar arasından uygun görmediklerini herhangi bir gerekçe belirtmeksizin yayınlamama veya yayından kaldırma hakkına sahiptir. Konhaber başta yukarıda sayılan hususlar olmaz üzere kanun hükümlerine aykırılık gerekçesi ile her türlü adli makam tarafından başlatılan soruşturma kapsamında kendisinden Ceza Muhakemesi Kanunu’nun 332.maddesi doğrultusunda istenilen yorum yapan takipçilerine ait ip bilgilerini ve yapmış olduğu yorumları paylaşabileceğini beyan eder ”",
    "Lübnan'da kapasitesi dolan cezaevlerinde ilaç ve beslenme sorunu başladı": "Mevlevi, başkent Beyrut'ta düzenlediği basın toplantısında, ülkede bir süredir gündem olan cezaevlerinin durumuna ilişkin bilgi verdi.\n\nÜlkedeki cezaevi sorunları arasında tutukluların mahkemeye çıkarılamamalarının da önemli bir yer tuttuğunu kaydeden Mevlevi, \"Hakimlere, cezaevlerindeki yoğunluktan kaynaklı sorunların çözümüne katkı sunmaları için yargılamaları hızlandırmaları çağrısında bulunuyorum. Ayrıca bu koşullar ışığında genel affın da ciddi bir şekilde değerlendirilmesi gerekiyor\" dedi.\n\nMevlevi, kalabalığın yanı sıra cezaevlerinde ciddi şekilde beslenme ve ilaç tedariki sıkıntısı da yaşandığını kaydetti.\n\nAçık kaynaklara göre Lübnan'da kapasitesi maksimum 3 bin 500 olan 25 cezaevi bulunuyor.\n\nAncak ülkede son dönemde artan güvenlik ve toplumsal olaylar nedeniyle cezaevlerindeki kişi sayısının bunun 3 katı fazlasına 10 bine ulaştığı ifade ediliyor.\n\nEkonomik krizle boğuşan Lübnan'da son olarak hakimler de düşük maaş ve kötü yaşam koşulları nedeniyle süresiz greve gittiklerini duyurmuştu.",
    "Lapid, Lübnan ile deniz sınırları tartışmasında hükümeti eleştiren Netanyahu'yu \"sorumsuzlukla\" suçladı": "İsrail Başbakanı Yair Lapid, Lübnan ile deniz sınırının belirlenmesine ilişkin muhalefet lideri Binyamin Netanyahu'nun hükümete yönelttiği suçlamaları \"son derece sorumsuzca\" bulduğunu söyledi.\n\nİsrail'in Times of Israel haber sitesinin aktardığına göre Lapid, BM 77. Genel Kurulu görüşmelerine katılmak üzere bulunduğu New York'ta gazetecilere açıklamalar yaptı.\n\nBinyamin Netanyahu'nun dün Twitter hesabından paylaştığı ve kendisini tartışmalı Kariş gaz sahası konusunda \"Hizbullah'a boyun eğmekle\" suçladığı videoya değinen Lapid, şunları söyledi:\n\n\"Bu ulusal anlamda son derece sorumsuzcadır. Başbakan, BM Genel Kurulu için New York'ta bulunuyor. Amerika'da karmaşık bir müzakere yürütülüyor. (Netanyahu) Güvenlik meselesinde bilgilendirilmediği için detayları bilmiyor. Bu, İsrail'in müzakerelerine, güvenliğimize ve diplomatik ve ekonomik çıkarlarımıza zarar veriyor.\"\n\nNetanyahu, dün paylaştığı görüntülü mesajında, İsrail Başbakanı'nı Kariş sahasından gaz çıkarmayı geciktirmekle ve \"milyarlarca dolarlık gaz sahasını Lübnan'a teslim etmeye niyetli olmakla\" suçlayarak, \"Lapid, Nasrallah'ın tehditleri karşısında tamamen boyun eğdi.\" ifadelerini kullanmıştı.\n\nEski Başbakan Netanyahu, bu eleştirilerinin üzerine 1 Kasım'da yapılacak genel seçimlerde önderlik ettiği Likud'un da dahil olduğu sağ parti hükümetine oy vermeleri için İsraillilere çağrı yapmıştı.\n\nİsrail ile Lübnan arasındaki sınır anlaşmazlığı\n\nİsrail ile Lübnan arasında yaklaşık 860 kilometrekarelik deniz sahası anlaşmazlığı bulunuyor.\n\nİki ülke de bu bölgenin kıta sahanlığında hak iddia ediyor. İsrail, Lübnan hükümetinin lisanslama sürecine başladığı beş bloktan üçünün İsrail kıta sahanlığı sınır bölgesinde yer aldığını öne sürüyor.\n\nLübnan tarafı ise tartışmalı bölgenin 2 bin 290 kilometrekare olduğunu belirtiyor.\n\nİsrail ve Lübnan deniz sınırı anlaşmazlığının çözümü amacıyla Ekim 2020'de Birleşmiş Milletler gözetimi ve ABD ara buluculuğunda dolaylı müzakereler başlamıştı.\n\nMüzakereler, Mayıs 2021'deki beşinci turun ardından anlaşmaya varılmaksızın askıya alınmıştı.\n\nİsrail'in 5 Haziran'da ihtilaflı deniz sahası \"Kariş\"e bir sondaj gemisi göndermesi bölgede gerilimi yeniden yükseltmişti.\n\nÖte yandan ABD Dışişleri Bakanlığı Enerji Güvenliği Danışmanı Amos Hochstein da İsrail ile bir yıldır askıda olan müzakerelere yeniden başlanması için ara buluculuk görevini üstleniyor.\n\nHochstein, son olarak 9 Eylül'de Beyrut'ta bazı temaslarda bulunmuş ve anlaşmaya varılması hususunda iyimser olduğunu ifade etmişti.\n\nLübnan'daki Hizbullah Genel Sekreteri Hasan Nasrallah ise 17 Eylül'deki açıklamasında ülkesi ile İsrail arasındaki tartışmalı deniz sınırına ilişkin müzakereleri takip ettiklerini, Lübnan'ın taleplerinin karşılanmaması halinde Kariş Doğal Gaz Sahası'nı hedef alacaklarını söylemişti.",
    "Dışişleri Bakanı Çavuşoğlu, Lübnan Dışişleri Bakanı Habib ile görüştü": "Dışişleri Bakanı Mevlüt Çavuşoğlu, ABD’nin New York kentindeki temasları kapsamında Lübnan Dışişleri Bakanı Abdallah Bou Habib ile görüştü.\n\n\n\nDışişleri Bakanı Mevlüt Çavuşoğlu, Birleşmiş Milletler 77. Genel Kurulu’na katılmak için geldiği ABD’nin New York kentinde temaslarına devam ediyor. Bakan Çavuşoğlu, temasları kapsamında Türkevi’nde Lübnan Dışişleri Bakanı Abdallah Bou Habib ile görüştü.",
    "'Petrolden önce reforma ihtiyacımız var'": "Lübnan korkunç bir ekonomik krizle boğuşuyor. Bir kısmı Lübnan açıklarında yer alan enerji yataklarının ekonominin toparlanmasına yardımcı olabileceği görüşü hâkim. Bu nedenle birkaç yıldır Lübnan karasularında yer alan potansiyel enerji yataklarında sondaj ve üretim yapılması için parsellerin belirlenmesi ve yabancı enerji devi şirketlerin yer aldığı konsorsiyumlar kurulması için hummalı bir çalışma yürütülüyor.\n\nAncak ortada ciddi bir sorun daha var; gaz ve petrol olduğu tahmin edilen bölgelerin bir kısmında İsrail de hak iddia ediyor ve iki ülke arasında hala karasuları sınırları belirlenmiş değil.\n\nLübnan tarafının talebi, İsrail’in olumlu bakması ve Amerika’nın desteği ile, Amerikalı bir arabulucu haftalardır Lübnan-İsrail arasında mekik dokuyor.\n\nZaman zaman İsrail ve Lübnan Hizbullah’ı arasında gerilimin yükselmesine sebep olan enerji yatakları konusunda tek sorun karasuları sınırı da değil.\n\nLübnanlı enerji uzmanı Laury Haytayan ile hem yeniden gündeme gelen savaş senaryolarını hem de Lübnan’daki genel durumu konuştuk.\n\nLaury Haytayan\n\nLübnan ve İsrail teknik olarak hala savaş halinde. İki ülke arasında doğrudan ilişkiler yok ancak Amerika’nın arabuluculuğunda karasuları sınırı belirleme müzakereleri devam ediyor. Bu sürece Lübnan’ın bakış açısı nasıl?\n\nLübnan 'karasuları sınırı' meselesine, karasuları sınırının tanımlanmasından çok gaz meselesi olarak bakıyor. Şimdiki hükümet petrol ve gazın ülkenin mevcut durumuna ve gayri safi milli hasılaya olumlu etki edeceğine inanıyor. Eğer petrol ve gaz sektörleri yeniden işe başlarsa, bunun, IMF’den ve uluslararası toplumdan bulmaya çalıştıkları finansal desteği almalarına yardım edeceğini düşünüyorlar.\n\nİsrail açısından ise bu bir güvenlik meselesi. Eğer bir karasuları anlaşması yaparlarsa Lübnan ile aralarındaki krizleri ve gerilimleri yatıştırabilecekleri hissiyatındalar. Bu nedenle, her şeyin ötesinde, eğer Lübnan petrol ve gazı ekonomik sebeplerle kullanabilirse bu, Lübnan’ın İsrail ile savaşmaktan çok ekonomik kazanımlara odaklanmasına yol açacak.\n\nAmerikalılar bu anlaşma ile politik sebeplerle ilgileniyor, anlaşmanın ne olduğu fark etmiyor, çünkü birbirlerine karşı olan bir Arap ülkesi ile İsrail arasındaki anlaşma iyiye işaret.\n\nBence şu anda tek mesele zamanlama çünkü (müzakere sürecine taraf olan) bütün ülkeler seçimlere kilitlenmiş durumda. ABD’de gelecek Kasım’da seçimler var. İsrail’de Kasım ayında genel seçimler var. Lübnan’da da Ekim ayının sonunda cumhurbaşkanlığı seçimi yapılacak. Seçim faktörü anlaşmanın zamanlaması konusunda etkili olabilir.\n\nLübnan, petrol ve gaz çıkarılması süreçlerini kotarabilecek durumda mı?\n\nLübnan, özellikle İsrail (karasuları) sınırında olan ve tartışmalı alan sayılan 9.uncu blok olmak üzere gaz sahalarının potansiyeli konusunda iyi bir dataya sahip olduğunu söylüyor ve bu bölgelerden faydalanmak istiyor.\n\nBu nedenle, eğer (karasuları sınırı konusunda) bir anlaşmaya varılırsa daha sonra ana operatör olan Fransız şirketi Total’in 9.uncu blokta sondaj çalışmaları yapmaması için hiçbir sebep kalmayacak. Total şu anda, “Sondaj yapmayacağım, petrol ve gaz için herhangi bir eyleme başlamayacağım çünkü ortada garanti yok” diyor.\n\nEğer Total bu bölgelerde petrol ve gaz bulursa bu Lübnan’ın gaz üreticisi olmasına ve petrolle birlikte gelen bütün kazanımlarıyla ekonomisine yardımcı olacak.\n\nAncak şunu unutmamak gerek ki, Lübnan’daki sistem ekonomik ve siyasi olarak çökmüş bir sistem. Bu nedenle otomatik olarak “Eğer gazı ve petrolü olursa Lübnan daha iyi bir pozisyona kavuşur” diyemeyiz. Bu (söylem), hükümetin anlatısı ve Amerika’nın itmesi. Ancak hepimiz biliyoruz ki Lübnan gibi çökmüş devletlerde, Lübnan’daki gibi zayıf kurumlarla, Lübnan’da mevcut olduğu gibi yolsuzlukla, petrolün ve gazın ekonomiye güvenli bir şekilde dahil olması mümkün değil.\n\nBu nedenle önce reformlar üzerinde çalışmalıyız, iyi bir yönetim için çalışmalıyız. Bu sayede petrol ülke ekonomisine olumlu anlamda yardımcı olabilir.\n\nMüzakereler devam ederken İsrail tarafı Kariş adlı bölgeye bir sondaj gemisi gönderdi ve çalışmalar başladı. Lübnan ve İsrail basınlarında çıkan haberlere bakılırsa iki taraf da Kariş adı verilen bölgede hak iddia ediyor. Hatta yeni bir Hizbullah-İsrail savaşı senaryosunun da Kariş sebebiyle çıkabileceğini söyleyenler de var.\n\nÖncelikle bir noktayı açıklığa kavuşturmama izin verin, Lübnan 2020’nin Ekim ayında müzakereler başladığında maksimalist taleple başlamıştı. Lübnan, Kariş’in tartışmalı bölgede yer aldığını ve Lübnan’ın bu bölgede hakları olduğunu iddia edebilirdi ancak yasal olarak herhangi bir iddiada bulunmadı. Bugün uluslararası hukuka göre, (Lübnan’ın) Kariş’e dair iddiaları yasal değil.\n\nHizbullah İsrail’i “eğer (Lübnan ile) bir anlaşma yapılmadan Kariş’te sondaj ve üretim yapmaya başlarsan sondaj platformlarını vururum” diyerek tehdit ediyordu.\n\nHizbullah’ın pozisyonu şu; petrol ve gaz bizim için çok önemli. Petrol ve gaz bizi IMF programlarından ve Amerikalıların müdahalelerinden koruyabilir.\n\nBu nedenle Hizbullah gaz ve petrol kaynaklardan faydalanılmasını istiyor.\n\nÇözüm savaşa gitmek değil. Eğer petrol ve gazdan faydalanmak istiyorsanız istikrara ihtiyacınız var ve şirketlere Lübnan’a gelmeleri için garanti vermeniz gerekir.\n\nÜlke olarak eğer, “savaşa gidebilirim” diyorsanız bu, şirketlere doğru sinyal vermeyecek aksine şirketleri Lübnan’da yatırım yapmaları konusunda daha çok korkutacaktır.\n\nBu nedenle eğer Hizbullah gaz ve petrol konusunun yeniden başlamasını istiyorsa savaşa gidemez; eğer Hizbullah’ın başka bir ajandası veya amacı yoksa ve bir savaş için gaz ve petrol meselesini bir savaş için bahane olarak kullanmıyorsa…\n\nBence gerginlikler Lübnan’ı daha iyi ve hızlı bir anlaşmaya kavuşturmak için çünkü IMF ile daha iyi bir anlaşma istiyorlar. Çünkü bugün IMF ile bir anlaşma (-nın gereklerinin) kabul edilmesi çok zor. Reform yapmak zorundalar, ancak bunu yapmak istemiyorlar. Petrol ve gazın ekonomik olarak yardım edeceğini düşünüyorlar; bu nedenle de çok kısa sürede anlaşmaya varmak için, savaşa gitmekle tehdit ederek İsrail üzerinde baskı kurmaya çalışıyorlar.\n\nLübnan’daki hükümetin, politikacıların, bürokratların reformlar konusunda bir yol haritası hazırlama girişimi var mı?\n\nHayır. Reform yapıyormuş gibiler ancak gerçekleşen reform yok. Çünkü herhangi bir reform (iç savaşın bittiği) 1990’lardan beri ülkeyi yöneten politik sınıfın ve siyasi partilerin çıkarlarına ters. Daha fazla fakirliğe, ülkenin darmadağınık olmasına veya çökmesine yol açsa bile herhangi bir reforma karşılar. Sadece kendilerinin ve kendilerinden olanların çıkarlarını umursuyorlar.\n\nLübnan halkı ile aynı gemideler. Eğer Lübnan batarsa mevcut siyasetçiler ve siyasi hareketler de ülke ile birlikte batacak.\n\nBatmak… Hayır; bu politikacılar için özellikle de önde gelenler için geçerli değil. Bütün mal varlıkları Lübnan dışında, bütün paraları Lübnan dışında, hepsinin aileleri Lübnan dışında. Sadece güçlerini korumak istiyorlar ve bu nedenle herhangi bir reform yapmak istemiyorlar, güçlerini sağlamlaştırmak istiyorlar ve ülkenin çöküşünü umursamıyorlar. Ülkenin durumundan doğrudan etkilenmiyorlar çünkü sahip oldukları her şey ülke dışında ve patronaj sistemini ve sahip oldukları gücü korumak istiyorlar.\n\nLübnan’da günlük hayatınız nasıl?\n\nSize günlük hayatımızla ilgili bir örnek vereyim; sabah kahvemi içmek için çok erken, saat 6’da kalkmak zorundayım çünkü sabah 7’de elektrik kesiliyor. 11’e kadar jeneratörlerin birkaç saat çalışmasını bekliyoruz; eğer jeneratörünüz varsa ve gerekli yakıtı alacak kadar şanslıysanız. O zaman bulaşık, ütü, duş alma gibi işlerimizi yapabiliyoruz. Öğle saat 12’de elektrik tekrar kesiliyor. Aynı zamanda internetimiz de yok çünkü interneti de kesiyorlar. Marketlerde her gün yeni fiyatlar var ve her gün fiyatlar yükseliyor. Petrol fiyatları çıldırmış durumda ve bu da (ülke ve şehir içinde) hareket etmeyi etkiliyor. Kamu çalışanları işe gitmiyor, bu nedenle kamu hizmetleri tamamen felç olmuş durumda.",
    "Lübnan Cumhurbaşkanı Mişel Avn": "Haberler ›› Güncel ›› Lübnan Cumhurbaşkanı Mişel Avn - Haberler\n\nBu haber AA tarafından hazırlanmış olup habere Haberler.com tarafından hiçbir editöryal müdahalede bulunulmamıştır. AA tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı AA kurumudur.",
    "40 yıldır hesabı sorulamayan katliam: Sabra ve Şatilla": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Cumhurbaşkanı Erdoğan, Lübnan Başbakanı ile görüştü": "Miçotakis'ten Türkçe paylaşım: Biz düşman değiliz\n\nYunanistan Başbakanı Miçotakis'ten, iki ülke ilişkilerine dair Türkçe bir paylaşım geldi. Miçotakis, paylaşımında, ''Yunanistan Türkiye'yi tehdit etmiyor. Biz düşman değiliz. Biz komşuyuz ve aramızdaki dostluk ilişkilerine çok önem veririz'' sözleri yer aldı.",
    "ABD: Hizbullah'a saldırırsa İsrail'i durdurmayız": "ABD Dışişleri Bakanı Antony Blinken, Lübnan ile İsrail arasında artan tansiyona dair açıklamalar yaptı.\n\nLübnan Başbakanı Necip Mikati ile görüşen Blinken'ın, bölgedeki gerilime dair Mikati'yi uyardığı ifade edildi.\n\nDiplomatik kaynakların aktardığı bilgilere göre Blinken, İran destekli Hizbullah'ın bölgede küçük de olsa bir saldırı düzenlemesi halinde İsrail'in misillemede bulunacağını söyledi. Blinken, bu durumda ABD'nin İsrail'i durduramayacağını ifade etti.\n\nİki ülke arasında Kariş gaz sahası sebebiyle gerilim yaşanıyor.\n\nİsrail, Hizbullah'ın tehditlerine rağmen bölgeden gaz çıkarmaya başlayacaklarını ifade ediyor.\n\nHizbullah ise, İsrail'in böyle bir adım atması halinde bölgeyi saldırılarla hedef alma tehdidinde bulunuyor.\n\nTarafları uzlaştırmak için girişimler devam ederken, gerilim bölgede silahlı bir çatışmaya evrilebileceği vurgulanıyor.",
    "Lübnan'ın son şansı güneş panelleri": "Lübnan ekonomisi, onlarca yıllık yolsuzluk ve kötü yönetimin ardından 2019’da çöktü ve devlet günde bir veya iki saatten fazla elektrik sağlayamaz hale geldi.\n\n\n\nÜlkenin kuzeyindeki Toula köyünde yaşayan bir grup gönüllü, güneş panelleri aracılığıyla bir elektrik üretim projesi kurmak için 100 bin dolardan fazla para topladı.\n\n\n\nProjedeki gönüllülerden biri olan mühendis Elie Gereige AFP’ye yaptığı açıklamada, “Güneş enerjisi artık bir alternatif değil, bir zorunluluk. Paneller kurmasaydık, köyün elektriği olmazdı” dedi.\n\n\n\nGeçen kış boyunca, Toula halkı özel jeneratörler aracılığıyla günde sadece üç saat elektrik aldı.\n\n\n\nKöy halkı, Lübnan devleti ve onun müflis ve güçsüz kurumlarının parmağını kıpırdatmayacaklarını anlayarak, enerjiyi güvence altına almak için harekete geçmeye karar verdi.\n\n\n\nToplanan para ile kilise arazisine kurulu 185 panelli bir güneş enerjisi çiftliği inşa edildi.\n\n\n\nAlternatif enerji projesi üzerinde çalışan bir mühendis, güneş enerjisinin artık ışıkların 17 saat açık kalmasına yardımcı olduğunu söyledi.\n\n\n\nKöyün jeneratörünü güneş enerjisiyle beslemek için belediyeyle birlikte çalıştılar, tüm topluluğa güç sağlarken yakıt maliyetlerini düşürdüler.\n\n\n\nİki yıl önce başlayan ekonomik çöküş, elektrik sorununu daha da kötüleştirdi ve günde en fazla iki saat elektrik sağlanamazken, yetkililer üretim tesislerini işletmek için yeterli yakıt ithal edemedi.\n\n\n\nGeçen yıldan bu yana devlet sübvansiyonlarının kademeli olarak kaldırılması nedeniyle akaryakıt fiyatlarındaki artışla birlikte, Lübnanlılar artık kiraladıkları jeneratörlerin parasını ödeyememeye başladı.\n\n\n\nAylar içinde güneş panelleri birkaç bölgede kuruldu. Sadece çevre dostu bir alternatife gitmek veya emisyonları azaltmak için değil, krize karşı evler, şirketler ve ticari kuruluşlar için mevcut tek seçenek haline geldi.\n\n\n\nHatta yerel bir STK’nın kurduğu güneş panelleri sayesinde Beyrut’un tek çalışan trafik ışıklarına kavuşuldu.\n\n\n\nToula’daki bir market sahibi Jacqueline Younes, “İki yıldır çocuklar dondurma istiyorlar, şimdi nihayet zamanı geldi” dedi.\n\n\n\nToula’nın güneyinde yer alan Spinneys süpermarketinin bir şubesi de jeneratör ödemelerini azaltmak için otopark ve çatıya paneller yerleştirdi.\n\n\n\nSpinneys’in sahibi Gray Mackenzie Retail şirketinin Lübnan başkanı Hasan Ezzeldine, “Güneş panelleri sayesinde enerji maliyetlerimizin yaklaşık yarısından tasarruf edeceğimizi düşünüyorum. Bugün yakıt maliyeti çok büyük. Bu bir felaket” diye konuştu.\n\n\n\nŞirket, Lübnan’da bulunan mağazalarının jeneratörlerini günün her saatinde çalıştırmak amacıyla yakıt satın almak için ayda 800 bin ila 1.4 milyon dolar arasında harcama yapıyordu.\n\n\n\nÖzel jeneratör fiyatlarındaki keskin artış, çok sayıda Lübnanlıyı güneş enerjisini benimsemeye sevk etti. Konutların çatıları ve balkonları güneş panelleri ile doldu.\n\n\n\nEv hanımı Zeina Sayegh, devletin benzin sübvansiyonlarının çoğunu kaldırdığı geçen yaz Beyrut’taki dairesine yaklaşık 6 bin dolara güneş enerjisi kurdu.\n\n\n\nBinada panelleri olan tek kişi oydu. Bu yıl ise ona dokuz komşu katıldı.\n\n\n\nSayegh, “Bu şekilde daha rahatım. Elektriğin kontrolünün bende olduğunu hissediyorum” dedi.\n\n\n\nAncak güneş enerjisine geçiş, özellikle para birimi dolar karşısında değerinin yüzde 90’ından fazlasını kaybetmiş ve nüfusunun yaklaşık yüzde 80’i yoksulluk sınırının altında olan bir ülkede maliyeti açısından kolay bir şey değil.\n\n\n\nBirçok Lübnanlı, bu geçişi finanse etmek için bir araba, mücevher veya arsasını sattı.\n\n\n\nLübnan ekonomisi çökmeden önce, sadece birkaç şirket güneş enerjisi kurulum hizmetleri sunuyordu.\n\n\n\nAncak güneş enerjisi şirketi Free Energy’den Antoine Skayem, yüksek talebin herkesin güneş enerjisi sistemleri satmaya başlaması için kapı açtığını söyledi.\n\n\n\nSkayem, bunun da panellerin yanması veya çatılardan uçması gibi birçok kazaya yol açtığını belirtti.\n\n\n\nUzmanlar, konuyla ilgili herhangi bir devlet gözetimi yokken, gerekli güvenlik önlemleri alınmadan güneş panelleri kurulmasının tehlike olduğu konusunda uyarıyor.\n\nKaynak: Şarku’l Avsat",
    "Lübnan'da eski kadın diplomat Tracy Şamun, cumhurbaşkanı adayı oldu": "Lübnan'ın eski Amman Büyükelçisi Tracy Şamun, eylül ayında yapılacak cumhurbaşkanlığı seçimleri için adaylığını açıkladı.\n\nEski Lübnan Cumhurbaşkanı Kamil Şamun'un torunu olan Şamun, başkent Beyrut'ta düzenlediği basın toplantısında cumhurbaşkanlığı seçimlerinde yarışacağını ifade etti.\n\nCumhurbaşkanı adayı olarak vizyonundan söz eden Şamun, \"Lübnan'ı dış çatışmalardan uzak tutmak ve halkı kısır iç çekişmelerden kurtarmak amacıyla tüm siyasi güçler arasında ortaklıklar bulmaya çalışacağım.\" diye konuştu.\n\nLübnan'ın bir kesim veya başkasına karşı yönetilmeyeceğini söyleyen Şamun, \"Ancak anayasal kurumları, ordu ve güvenlik güçlerine verip insanların adil yargılanmasını garanti eden bağımsız bir yargı yoluyla yönetilebilir.\" dedi.\n\nSiyasi aktivist olan 61 yaşındaki eski kadın diplomat, 4 Ağustos 2020'deki Beyrut Limanı patlamasından sonra ülkedeki siyasi sisteme tepki göstermek ve halkı ile dayanışma içerisinde olduğunu göstermek için 3 yıllık Lübnan Amman Büyükelçilik görevinden istifa etmişti.\n\nLübnan'ın mevcut Cumhurbaşkanı Mişel Avn'ın görev süresi 31 Ekim itibariyle sona erecek.\n\nCumhurbaşkanlık kotasının ülkedeki Hristiyanlara verildiği Lübnan'da, cumhurbaşkanı meclis tarafından yapılan oylama ile seçiliyor.\n\nNormal şartlarda 1 Eylül itibariyle meclisin seçim için oturum düzenlemesi ve 6 yıl görev yapacak adaylardan birisini oy çokluğu ile seçmesi gerekiyor.\n\nAncak ülkedeki siyasi partiler arasındaki kutuplaşma, istikrarsızlık ve güç dengesi nedeniyle genellikle meclis oturumu öncesi taraflar arasında yapılan ittifak ve konsensüslerden sonra cumhurbaşkanı seçimi yapılıyor.\n\nAvn, 2016'da cumhurbaşkanı olarak seçilmişti. Ancak Avn'dan önce de 2012'den 2016'a kadar siyasi istikrarsızlık nedeniyle meclis cumhurbaşkanı seçimi yapamamış, yetkiler başbakan ve bakanlar kuruluna devredilmişti.",
    "Lübnan Üniversitesi, Çin Enstitüsü ile Nükleer Enerji Araştırmaları Konusunda Anlaşma İmzaladı": "BEYRUT, 15 Eylül (Xinhua) -- Lübnanlı bir üniversite ile Çinli bir enstitü Çarşamba günü Beyrut'ta, nükleer enerjinin barışçıl amaçlarla geliştirilmesi ve kullanılması hakkında bilimsel araştırmalar yürütülmesine ilişkin bir işbirliği anlaşması imzaladı. Anlaşma, Beyrut Amerikan Üniversitesi (AUB) ile plazma fiziği alanında Çin'in en önemli laboratuvarlarından olan Çin Bilimler Akademisi Plazma Fiziği Enstitüsü (ASIPP) arasında imzalandı. AUB'de düzenlenen imza törenine; AUB dekanı Zaher Dawy, Çin'in Lübnan büyükelçisi Qian Minjian, Lübnan Atom Enerjisi Komisyonu Genel Müdürü Bilal Nsouli ile Lübnan ve Çin'den çok sayıda yetkili ve akademisyen katıldı.\n\nÇin büyükelçisi imza töreninde, \"Bu işbirliği, Çin ile Arap ülkeleri arasında nükleer enerjinin barışçı amaçlarla geliştirilmesi ve kullanımı alanındaki işbirliğinde büyük bir ilerlemeye işaret ediyor\" dedi. Qian Çin'in, başta gelişmekte olan ülkeler olmak üzere tüm ülkelerin nükleer enerjiyi barışçıl kullanma konusunda yadsınamaz haklarını güçlü bir şekilde desteklediğini belirtti. Qian, \"Küresel nükleer enerji endüstrisinin istikrarlı bir şekilde büyümesiyle birlikte nükleer enerjinin ve nükleer teknolojinin barışçı kullanımının desteklenmesi de enerji güvenliğinin garanti altına alınması, iklim değişikliğiyle başa çıkılması ve ekonomik ve sosyal kalkınmanın desteklenmesi açılarından büyük önem taşımaktadır\" dedi. İmza törenine katılamayan ASIPP direktör yardımcısı Lu Kun da video üzerinden yaptığı konuşmada, işbirliği anlaşmasının ASIPP'in gelecek stratejisi açısından büyük bir adım olacağını söyledi. Lu, \"Bu anlaşmayla AUB ve ASIPP füzyon ve plazma araştırmalarından öğrencilerin eğitimi ve bilim insanlarının değişimine kadar birçok alanda daha ayrıntılı işbirliği faaliyetleri yürütecek\" dedi. Nsouli ise bu inisiyatifin geleceğin bölge liderlerinin bilim ve teknoloji alanlarında kaliteli bir eğitim almaları açısından yeni kapılar açtığını belirtti.",
    "Çok dilli okullarıyla bilinen Lübnan'daki eğitim sistemi ekonomik kriz nedeniyle zorda": "Lübnan'da 3 yıldır devam eden ekonomik kriz nedeniyle düşük maaşlarla çalışan birçok öğretmen görevlerinden istifa etmeyi düşünürken, okul masraflarını karşılayamayan ebeveynler de çocuklarını okuldan almayı düşünüyor.\n\nLübnan'da 3 yıldır devam eden ekonomik kriz nedeniyle düşük maaşlarla çalışan birçok öğretmen görevlerinden istifa etmeyi düşünürken, okul masraflarını karşılayamayan ebeveynler de çocuklarını okuldan almayı düşünüyor.\n\nLübnan bir dönem kaliteli, çok dilli ve köklü eğitim kurumları ile bölgenin önde gelen ülkeleri arasındaydı. Ülkenin özellikle özel okullarından mezun olan lise seviyesindeki öğrenciler ana dil Arapçanın yanı sıra akıcı bir şekilde Fransızca ve İngilizce konuşabiliyor.\n\nAncak ülkede 3 yıldır devam eden ekonomik kriz nedeniyle eğitim kurumları, eğitimciler ve ebeveynler çok zor bir süreçten geçiyor.\n\nEkonomik kriz yaşanmadan ve ülke altyapısı çökmeden önce normal şartlarda yeni atanan bir öğretmenin maaşı 1200 dolar civarındaydı.\n\nLübnan lirasının dolar karşısındaki değer kaybı, öğretmen maaşlarının 130 dolara kadar düşmesine neden olurken, hükümet enflasyon karşısında eriyen maaşlara bir çözüm sunamadı.\n\nDüşük maaş, artan masraflar, zayıflayan alım gücü, okullarda elektrik gibi temel ihtiyaçların dahi olmaması nedeniyle öğretmenler, bu yıl eylül yerine ekimde eğitim-öğretim yılına başlayacak.\n\nÖğretmenlerin yüzde 73'ü görev bırakmayı düşünüyor\n\nBeyrut'ta bulunan ve eğitim kurumlarıyla ilgili saha çalışmaları yürüten \"Lübnan Araştırma Merkezi\" ve Lübnan Amerikan Üniversitesi bu ayın başında ülkedeki eğitim sistemi hakkında ortak bir rapor hazırladı.\n\nÜlke genelinde devlette görev yapan öğretmen sayısının 39 bin olduğuna dikkat çekilen raporda, öğretmenlerin aylık gelirlerinin 131 dolar olduğu ancak sadece ulaşım masraflarının bile 128 doları bulduğu kaydedildi.\n\nRaporda, ekonomik kriz nedeniyle öğretmenlerin yüzde 66'sının ek işte çalışmak zorunda olduğu, aynı zamanda yüzde 65'inin yine geçimini sağlamak için borçlandığını söylediği aktarıldı.\n\nÜlkede birçok sektör gibi devlete ait sağlık sistemi de ekonomik krizden payını alan sektörler arasında. Krizden önce ülkede özel sağlık sigortası oldukça yaygın bir sistemdi ancak 4 kişilik bir aile için ortalama ödenmesi gereken 1 yıllık sigorta bedeli yaklaşık 2 bin 500 dolar.\n\nDaha önce birçok öğretmen, dilediği takdirde kendisi için özel sigorta yapabilecek güçte iken söz konusu rapora göre öğretmenlerin yüzde 99'u sağlık hizmeti alımında ciddi sıkıntılar yaşıyor.\n\nRapora göre, devletin verdiği maaşı \"sadece bir zaman kaybı\" olarak değerlendiren öğretmenlerin yüzde 73'ü görevi bırakmayı ve başka sektörde çalışmayı planlıyor.\n\nÖğretmenlerde olduğu gibi veliler için de durum hiç iç acıcı değil. Özel okula giden her 10 öğrenciden 5'i, ücretin ödenememesi nedeniyle okulunu terk edip devlet okuluna geçti.\n\nSöz konusu raporda, ortalama özel okula giden bir öğrencinin yıllık masrafının 2 bin 350 dolar olduğu, ailelerin düşük maaşla artık bu ücretleri ödeyebilecek güçte olmadığı ifade ediliyor.\n\nÖğrencilerin okulu bırakma riski söz konusu\n\nLübnan Meclisi Çocuk ve Kadın Komisyonu Başkanı Milletvekili Anaye İzzeddin, AA muhabirine yaptığı açıklamada, ülkedeki krizin en çok etkilediği sektörlerin başında eğitim ve eğitimcilerin yer aldığını, sektörün çok zor bir süreçten geçtiğini söyledi.\n\nLübnan Eğitim Bakanlığından ülkedeki eğitim sisteminin ne durumda olduğunu somut bilgilerle göz önüne sermek için veriler talep ettiklerini belirten İzzeddin, \"Velilerin okul masrafını ödeyememesi nedeniyle öğrencilerin okulu bırakması söz konusu olabilir.\" dedi.\n\nHükümetin yanı sıra uluslararası fon ve Birleşmiş Milletler tarafından eğitim için ayrılan bütçenin sadece maaşlara ayrılmasının mümkün olmadığını aktaran İzzeddin, elektrik üretimi için yakıtın da ciddi bir külfet olduğunu kaydetti.\n\nÖzel okul taksitlerinin dolar ile ödenmesi zorunluluğu\n\nLübnan'da eğitim alanında araştırma yapan Muhammed Şemseddin'e göre ülkedeki öğrencilerin yüzde 65'i özel, yüzde 35'i ise devlet okullarında eğitim alıyor.\n\nLübnan Özel Okul Aile Komitesi Başkanı ve Avukat Melek Hamiye'ye göre Lübnan'ın yasalarına aykırı olmasına rağmen, çocuklarını özel okullara gönderen velilerden Lübnan lirası yerine peşin veya taksitlerin tamamen dolarla ödenmesi isteniyor.\n\nKrizden önce Lübnan lirası 1500 civarındayken bugün bir dolar 35 bin Lübnan lirasından işlem görüyor. Bu nedenle maaşını Lübnan lirası alan ailelerin dolarla okul taksidi ödemesi oldukça güç.\n\nHamiye \"Bu mevzu gelecek nesilleri tehdit ediyor. Onları eğitim hakkından mahrum bırakıyor. Çocukların okulu bırakmasına ve toplum içerisinde kaosun çıkmasına yol açıyor.\" dedi.\n\n522 bin Suriyeli mülteci öğrenci var\n\nLübnan hükümetinin verilerine göre ülke genelinde 1,5 milyon Suriyeli mülteci yaşıyor.\n\nBM Mülteciler Yüksek Komiserliğinin Aralık 2021'deki raporuna göre de Lübnan'da okul çağında olan yaklaşık 522 bin mülteci çocuk bulunduğu ifade edilmişti.\n\nNormal şartlarda mülteci çocuklar BM tarafından kamplarda kurulan okullar ve Lübnan'a ait devlet okullarında eğitim alıyordu. Ancak Lübnan'daki ekonomik krizden dolayı Suriyeli mülteci çocukların imkanları da çok kısıtlandı.\n\nDevletin verdiği elektriğin tüm gün boyunca sadece 2 saat olması nedeniyle sınıflarda özellikle kış mevsiminde neredeyse hiç uygun bir eğitim ortamı bulunmuyor.\n\nLübnanlı öğrencilerden sonra öğlen veya akşam okula giden Suriyeli mülteciler, geçen yıl okula kasım ayında çok gecikmeli ve kısa bir dönem için başlamıştı.",
    "961 Nerenin Telefon Kodu? +961 Alan Kodu Hangi Ülkeye Ait?": "961 Nerenin Telefon Kodu? +961 Alan Kodu Hangi Ülkeye Ait?\n\nYurt dışından farklı numaralardan gelen aramalar içerisinde +961 kodu ile aranan kişiler \"+961 alan kodu hangi ülkeye ait?\" sorusuna yanıt arıyor. Peki, 961 nerenin telefon kodu?\n\nHaber devam ediyor\n\nHaber devam ediyor\n\n961 alan kodu Lübnan'a aittir. Eğer telefonunuza +961'li bir numaradan arama gelirse Lübnan'da geliyor demektir.\n\n961 Nerenin Telefon Kodu?\n\nDünyada bütün ülkelerin kendine has bir alan kodu vardır. Eğer yurtdışından bir arama gelirse bu alan kodlarına bakarak aramanın hangi ülkeden geldiğini bulabilirsiniz. 961 telefon alan kodu Güneybatı Asya'da yer alan Lübnan ülkesinin alan kodudur. Yurtdışı aramalarının tümünde +961 yazar. Eğer Lübnan'dan farklı bir ülke telefonunu ararsanız numaranın başında +961 yazar. Eğer size farklı bir ülkede olduğunuzda +961'li bir numaradan arama gelirse Lübnan'dan arama geliyor demektir.\n\n+961 Alan Kodu Hangi Ülkeye Ait?\n\n+961 numaralı telefon kodu Lübnan ülkesine aittir. Güneybatı Asya'daki Lübnan ülkesinin alan kodu +961 olduğu için yurtdışı aramalarında bu alan kodu çıkar. Her ülkenin kendi telefon alan kodu vardır ve yurtdışı araması yapıldığında karşı telefonda bu alan kodları yazar. Bu sayede kişiler hangi ülkeden arama geldiğini kolay bir şekilde bulabilir. Eğer size yurtdışından bir arama gelirse bu kodu internete yazarak hangi ülkeye ait olduğunu kolaylıkla bulabilirsiniz. +961 alan kodu Lübnan ülkesine aittir.\n\n961 Hangi Ülkenin Telefon Alan Kodudur?\n\nUluslararası telefon ülke kodları birçok kişi tarafından araştırılan konulardandır. Telefonlara yurtdışı aramaları geldiğinde aramanın yapıldığı ülkenin alan kodu numaranın başında yazar. Bu sayede siz de hangi ülkeden arama geldiğini kolaylıkla öğrenebilirsiniz. +961 telefon alan kodu Lübnan'ındır. Numaranın başında +961 yazarsa aramanın Lübnan'dan yapıldığını anlayabilirsiniz.\n\nLübnan Ülke Ve Şehir Kodları\n\nÜlkelerin hem genel bir alan kodu hem de şehirlerinin kodları vardır. Lübnan'ın ülke telefon alan kodu +961'dir. +961 1 olursa Beyrut, +961 4 olursa Lübnan dağı Matn bölgesi, +961 5 olursa da Lübnan dağı Chouf bölgesi araması demektir. Güney Lübnan'ın kodları da +961 72, 73, 74 ve 75'dir.\n\nHaber devam ediyor\n\nHaber devam ediyor",
    "Lübnan ve Yeni Zelanda, Dünya Kupası'nda": "FIBA Dünya Kupası Asya Elemeleri'nde Lübnan ve Yeni Zelanda bileti aldı.\n\nYeni Zelanda, Ürdün'ü 100-72 yenerek 6'da 6 yaptı ve üst üste 6. kez Dünya Kupası yolunu tuttu.\n\nLübnan da Hindistan'ı 95-63 ile geçti ve 5. galibiyeti ile turu geçmeyi başardı. Lübnan, 2010 Dünya Şampiyonası'ndan sonra ilk kez vize aldı.\n\nF Grubu'nda ise Avustralya 8'de 8e yaptı ancak matematiksel olarak hala Dünya Kupası vizesi garantilenmedi."
}