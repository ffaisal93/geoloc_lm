{
    "Arjantin’deki Nazi denizaltısıyla ilgili çarpıcı iddia: Hitler intihar etmedi mi?": "Arjantin’deki Nazi denizaltısıyla ilgili çarpıcı iddia: Hitler intihar etmedi mi?\n\nAdolf Hitler'i, Almanya'dan Güney Amerika'ya taşıdığı iddia edilen Nazi denizaltısının enkazı Arjantin kıyılarında ortaya çıktı.\n\nSozcu.com.tr\n\nYazıları büyüt\n\nYazıları küçült\n\nStandart boyut\n\nArjantin kıyılarında keşfedilen batık bir denizaltının, Adolf Hitler’in Güney Amerika’ya kaçmasına yardım eden “gizli bir Nazi aracı” olduğu iddia edildi.\n\n80 metre uzunluğundaki enkaz, Arjantin’in merkezindeki bir liman olan Quequen yakınlarında Missing Link grubunun üyeleri tarafından keşfedildi.\n\nMirror’da yer alan habere göre, devletin görevlendirdiği dalgıçlar enkazı ziyaret etti ve ilk görüntülerini yayınladı.\n\n30 metre derinlikte olan enkaz için yapılan keşif çalışmaları altı gün sürdü ve 43 kişilik bir ekip tarafından tamamlandı.\n\nTARİHÇİLER İDDİALAR KABUL ETMEDİ\n\nMissing Link grubunun lideri 66 yaşındaki Abel Basti, Hitler’in İkinci Dünya Savaşı’ndan sağ kurtulup Arjantin’e kaçtığına inanıyor ve bunun üzerine yazdığı kitapları da var. Bulunan enkazın da iddialarına kanıt olduğunu düşünüyor.\n\nAncak tarihçiler onun iddialarını kabul etmiyorlar ve kendi grup üyelerinden bazıları da iddiaları yüzünden ondan uzaklaştı.\n\nHitler’in intihar etmek yerine 1945’te Arjantin’e geldiğini söyleyen Basti, denizaltının da sonrasında patlayıcılarla yok edildiğini iddia ediyor.\n\nİngiltere’deki Kingston Üniversitesi’nde kıdemli bir tarih öğretim görevlisi olan Steven Woodbridge de, denizaltı keşfinin “çok ilgi çekici” olduğunu ve “tarihsel olarak önemli” olabileceğini söyledi ancak “Hitler’in firar ettiği iddiaları tamamen saçmalık ama sürekli tekrarlanıyor” diyerek iddiaları kabul etmedi.\n\nİlginizi Çekebilir İran devlet televizyonu Kraliçe 2. Elizabeth'i Hitler'e benzetti, İngilizler ayağa kalktı\n\nİlginizi Çekebilir Microsoft'un kurucu ortağı Paul Allen'ın lüks yatı 1,6 milyar TL'ye satılıyor\n\nİlginizi Çekebilir Otomobil plakalarıyla Hitler'i övüyorlarmış",
    "Messi takım arkadaşına tokat mı attı?": "Messi takım arkadaşına tokat mı attı?\n\nArjantin Milli Takımı'nın yıldızı Lionel Messi'nin takım arkadaşı Rodrigo De Paul ile idmanda kavga ettiği iddia edildi. Messi'nin tokat attığı iddia edildiği Paul'un Honduras maçı sonrası yaptığı açıklamalar ise dikkat çekti.\n\nHaber devam ediyor\n\nHaber devam ediyor\n\nArjantin Milli Takımı ve PSG'nin yıldızı Lionel Messi'nin takım arkadaşı Rodrigo De Paul ile yaşadıkları konuşuluyor. İspanyol medyasının iddiasına göre; antrenmanda ikili arasında gerinlik yaşanırken Messi tokat attı. De Paul'un Honduras maçı sonrası yaptığı açıklamalar ise dikkat çekti.\n\nYENİ SEZONA İYİ BAŞLADI\n\n\n\nLionel Messi, Paris Saint Germain'deki ikinci sezonuna oldukça etkili başladı. Yıldız futbolcu bu sezon Fransız devinde 11 müsabakada forma şansı buldu. Arjantinli oyuncu bu süreçte rakip fileleri 6 kez havalandırdı. Lionel Messi takım arkadaşlarına 8 gol pası verdi. Fransız deviyle sözleşmesi sezon sonunda bitecek olan yıldız oyuncunun güncel piyasa değeri 50 milyon euro olarak gösteriliyor.\n\nMilli Takım'da Kuntz'un koltuğu sallanıyor\n\nBARCELONA YENİDEN DEVREDE\n\n\n\nİspanyol gazeteis Mundo Deportivo'da yer alan haberde, Barcelona'nın Lionel Messi'yi takıma kazandırmak için çalışmalara başladığı ve birçok opsiyonun hazırlandığı belirtildi. Haberde, Barcelona yönetiminin sezon sonunda maaş limiti konusunda herhangi bir sorun yaşamak istemediği kaydedildi. Öte yandan Arjantinli yıldıza kulüp elçisi olması için de teklif yapılabileceği belirtildi.\n\nARJANTİN RAHAT KAZANDI\n\n\n\n2022 Dünya Kupası hazırlıklarını sürdüren Arjantin, kendi sahasında Honduras ile yaptığı hazırlık maçından 3-0 galip ayrılmayı başardı. Ancak maçtan sonra karşılaşmadan çok Arjantinli oyuncu Lionel Messi ile Rodrigo De Paul konuşuldu.\n\nHaber devam ediyor\n\nHaber devam ediyor\n\nMESSİ'YE SERT FAUL\n\n\n\nArjantin, rakibi önünde Lautaro Martinez'in 16. dakikadaki golüyle öne geçti. Dünya yıldısı Lionel Messi 45 ve 69. dakikada attığı gollerle skoru belirledi. Messi'nin 45. dakikada attığı gol penaltıdan geldi. Ancak karşılaşmadan çok maçın 39. dakikasında yaşanan olay konuşuldu. İki Honduraslı futbolcu arasında kalan Messi sert bir faulle durduruldu.\n\nİLK TEPKİ RODRİGO DE PAUL'DEN\n\n\n\nFaule ilk tepkiyi Messi'nin takım arkadaşı Rodrigo De Paul verdi. Honduraslı oyuncuların üzerine koşan De Paul'e Arjantinli futbolcular da destek verdi.\n\nANTRENMANDA KAVGA ETTİLER\n\n\n\nRodrigo De Paul'un bu hareketi Arjantin basınında şaşkınlık yarattı. Çünkü daha önce çıkan haberlere göre Messi ile De Paul birkaç gün önce antrenmanda büyük bir kavga ettiler.\n\nHaber devam ediyor\n\nHaber devam ediyor\n\nMESSİ TOKAT ATTI İDDİASI\n\n\n\nTakım kaptanı Messi'nin idmanda Rodrigo De Paul'e tokat attığı iddia edildi. İki futbolcu arasındaki gerilim uzun sürmeden sona erdi. Yaşanan kavgayı Paredes'in ayırdığı ifade edildi.\n\nMundo Deportivo'nun haberine göre De Paul, dünya yıldızına \"Aptal mısın Messi?\" dedi. PSG'nin yıldızı bu sözlerine sinirlendi ve De Paul'e tokat attı.\n\n\"MESSİ'YE DÜNYA KUPASI KAZANDIRMAK İSTİYORUZ\"\n\n\n\nHonduras maçı sonrasında ise Rodrigo de Paul, Messi ile ilgili olarak \"Leo Messi, bizim her şeyimiz. Ona Dünya Kupası kazandırmak istiyoruz. Messi kaptanınız ise isterse onun için savaşa da gidersiniz. \" ifadelerini kullandı.\n\nDe Paul'ün maç sonunda Messi'ye dokunulmasına izin bile vermemesi dikkat çekti\n\n(Ajansspor)",
    "Arjantin’de suikast girişimine uğrayan Kirchner için dayanışma gösterisi": "Arjantin’de binlerce kişi, dün silahlı saldırı girişimine maruz kalan Cumhurbaşkanı Yardımcısı ve eski Cumhurbaşkanı Cristina Fernandez de Kirchner’a destek olmak için gösteri düzenledi.\n\nHükümetin öncülüğünde başkent Buenos Aires’teki hükümet binası Casa Rosada’nın önündeki sembolik Mayıs Meydanı’nda düzenlenen gösteriye kabinenin yanı sıra siyasi, sosyal ve sendikal örgütlerin temsilcileri ile binlerce kişi katıldı. Arjantin Cumhurbaşkanı Alberto Fernandez’in cuma gününü resmi tatil ilan etmesinin ardından Mayıs Meydanı ile meydana çıkan 3 caddeyi dolduran göstericiler, Kirchner’ın maruz kaldığı silahlı saldırı girişimini kınadı ve ulusal birlik çağrısında bulundu.\n\nArjantin Aktörler Derneği Başkanı Alejandro Darin’in okuduğu bildiride, Kirchner ve Peronizm’e muhalif çevrelerin düzenledikleri gösterilerde kullandıkları ceset çuvalları, tabut ve giyotin gibi nesneler örnek gösterilerek, medyada ve siyasette yer alan ötekileştirme ve nefret dili kınandı. Bildiride, “Arjantin halkı, Cristina’ya veya Peronizm’e sempati duymayan milyonlarca kişi de dahil olmak üzere, olanlar karşısında şok oldu. Ulusal birlik için bu çağrıyı tüm vatandaşların onuruna yapıyoruz ancak ne pahasına olursa olsun nefrete hayır” denildi.\n\nSİLAHI YÜZÜNE DAYAMIŞTI\n\nFernandez de Kirchner, dün akşam saatlerinde evine girmeden önce kendisine destek olmak için toplanan taraftarlarını selamladığı sırada kalabalığın arasından bir kişi Kirchner’ın yüzüne yakın mesafeden silah doğrultmuş, saldırgan tetiği çekmesine rağmen silah tutukluk yapıp patlamamıştı.\n\nKirchner’ın yargılandığı davada hakkında 12 yıl hapis istenmesinin ardından evinin önünde başlayan gösterileri fırsat bilen saldırganın 1993’ten beri Arjantin’de yaşayan 35 yaşındaki Fernando Andres Sabag Montie olduğu öğrenilmiş ve olay yerinde gözaltına alınmıştı. Yapılan analizlerin ardından silahın Bersa model Lusber 84 olduğu, şarjörünün de dolu olduğu belirtilmişti.\n\nKirchner’a suikast girişimi ulusal ve uluslararası çevrelerce sert bir şekilde kınanmış, Arjantin Cumhurbaşkanı, girişimin ardından yaptığı ulusa sesleniş konuşmasında cuma gününü tatil ettiğini duyurmuştu. (AA)",
    "Broker modeline göre Dünya Kupası'nı Arjantin kazanacak": "Londralı borsa simsarı, yaklaşan FIFA Dünya Kupası’nın kazananını tahmin etmek adına bir model geliştirdi. Sonuçlarda Arjantin için bir zafer ve İngiliz futbolseverler için daha uzun yıllar boyunca devam edecek bir hüzün öngörülüyor.\n\nİngiltere’yi alt edecek\n\nLionel Messi’nin Arjantin’i yarı finallerde İspanya engelini aşacak ve 18 Aralık günü Katar’daki finalde geçmişteki rakibi İngiltere’yi mağlup ederek 36 yıl aradan sonra ilk Dünya Kupası’nı kaldıracak. Bunu Liberum Capital Ltd.’nin stratejisti Joachim Klement söylüyor.\n\nİki kupanın sahibini önceden bildi\n\nKlement, modelin 2014’te kupayı elde eden Almanya ve 2018’de kupaya erişen Fransa’nın şampiyonluklarını da önceden öngördüğünü ekliyor. Yine de Klement’e göre şans faktörü hala devrede. Ve öngörüsü yanlış çıktığı takdirde sunacak birkaç mazereti var. Hatta bunu “20 yıldan uzun bir zamandır finansal hizmet endüstrisinde çalışıyorum. Bu süreçte mükemmelleştiğim şey ise yanlış öngörüler için mazeretler bulmak” diye anlatıyor. Dahası “Eğer haklıysam bu bir meziyettir. Eğer yanılırsam bu başkasının hatasından kaynaklıdır” diyor.\n\nÜlkelerin özellikleri takımlara etki ediyor\n\nKlement modelinin halihazırdaki takım gücüyle beraber önceki araştırmaların da ispatladığı biçimde milli takımların performansına etki eden diğer sosyoekonomik değişkenleri de barındırdığını belirtiyor. Bu değişkenler arasında kişi başına düşen gayri safi yurt içi hasıla, nüfus büyüklüğü ve ülkenin sıcaklığı yer alıyor.\n\nYatırım bankaları bile rapor yayımlıyor\n\nBazı yatırım bankaları büyük futbol turnuvaları öncesinde öngörülerini yayımlıyor. Goldman Sachs Inc, Euro 2020 başlamadan önce 6 bin maça dair verileri kullanarak bir olasılık modeli hazırlamıştı. Goldman başlangıçta Belçika’nın şampiyon olacağını belirtmiş, sonrasında adayını turnuva ikincisi olan İngiltere olarak belirlemişti.\n\nKöklü rekabet\n\nİngiltere ve Arjantin arasındaki futbol rekabeti on yıllar öncesine dayanıyor. Nihayetinde Arjantin’in kazanacağı Meksika’daki 1986 Dünya Kupası’nın çeyrek finalinde Diego Maradona tarafından atılan ve kötü bir şöhrete sahip olan Tanrı’nın Eli golü, bu rekabetin kırılma anlarından biri. İngiltere tarihi boyunca Dünya Kupası’nı yalnızca bir defa, 1966’da kaldırmayı başardı. Klement aynı zamanda bu güzel oyuna duyduğu sevgiyi de ifade ediyor: İşiniz, evliliğiniz ya da çocuğunuzun doğumu... 20’li yaşlardaki milyonerlerden hangisinin çimlerin üzerinde bir çocuk oyuncağını tekmelemekte daha başarılı olacağı sorusu karşısında bunlar hiçbir önem ifade etmiyor.\n\nKaynak: Bloomberg",
    "TCMB’nin faiz kararı çok konuşulmuştu! Hükümetten faiz açıklaması: Dikkat çeken ‘Arjantin’ örneği": "Türkiye Cumhuriyet Merkez Bankası (TCMB) geçtiğimiz yıl başlayan faiz indirimlerine yıl başında ara vermiş ve 7 ay boyunca faizleri yüzde 14 seviyesinde sabit bırakmıştı. Ağustos ayına gelindiğinde ise Merkez sürpriz bir karara imza atarak faizleri 100 baz puan düşürerek yüzde 13’e çekmişti. Son olarak geçtiğimiz Perşembe günü ise faizleri 100 baz puan daha düşüren Merkez Bankası politika faizini yüzde 12 olarak açıkladı. TCMB açıklama metninde geçen metinde olduğu gibi bu faiz seviyesinin yeterli olduğunu belirtirken makro ihtiyati politikalara devam edileceği bilgisi paylaşıldı.\n\nSon yıllarda en sert faiz artışlarını yapan dünyanın birçok önemli merkez bankalarının aksine TCMB’nin faiz indirimi yapması piyasalarda yankı uyandırmıştı. Hazine ve Maliye Bakan Yardımcısı Mahmut Gürcan katıldığı bir toplantıda faiz indiriminin sebebini açıkladı.\n\nYENİ YILI İŞARET ETTİ\n\nMahmut Gürcan, dünyada olduğu gibi Türkiye'de de enflasyonda bir artış eğilimi söz konusu olduğunu belirterek, “Özellikle geçen yılın aralık ayından yükselen enflasyon trendi en yüksek nisan ayında gerçekleşti. Nisandan sonra aylık olarak ciddi düşüşleri sağlamaya başladık. Ağustosta enflasyonumuz yüzde 1,46 gerçekleşti önümüzdeki süreçte enflasyonda çok ciddi artışlar beklemiyoruz. Enflasyon yatay bir seyre geçti. Özellikle yeni yıldan itibaren bu artışların düşüşe geçtiğini hep beraber göreceğiz” diye konuştu.\n\nGürcan, tedarik zincirinin kırılmasıyla beraber enflasyonist baskının tüm dünyada hissedildiğini de vurguladı.\n\nARJANTİN ÖRNEĞİNİ VERDİ\n\nHalen 165 ülke arasında 131 ülkenin negatif reel faiz verdiğini dile getiren Gürcan, şöyle devam etti:\n\n\"Özellikle Sayın Cumhurbaşkanımız politika faizinde düşüşün önemini arz ettiğinden beri, Türkiye'de de şu anda enflasyonun çok altında bir politika faizi uyguluyoruz. Ama baktığımızda enflasyonun çok altında politika faizi uygulayan tam 131 tane ülke var. Rusya'da 14,3'lük enflasyon varken politika faizi 7,5, Bulgaristan'da 17,7'lik enflasyon varken politika faizi sıfırlarda, Çek Cumhuriyeti'nde 17,2 iken politika faizi 7. Böyle baktığımızda tüm dünya ülkelerinde politika faizleri enflasyonun altında. Arjantin'de yüzde 70 bir enflasyon var. Orada sürekli enflasyonla beraber politika faizini artırıyorlar. Şu anda yüzde 69'luk politika faizleri var ama kurda da herhangi bir düşüşü yaşamıyorlar. Yani Arjantin bize bir örnek olması açısından çok önemli.\"\n\n“ENFLASYONDA KALICI DÜŞÜŞ HEDEFİ İÇİN…”\n\nHazine ve Maliye Bakan Yardımcısı Gürcan, Türkiye'de de enflasyon arttıkça politika faizin artması, yüzde 80 enflasyon yaşarken yüzde 85 politika faizinin verilmiş olması durumunda yaşanacaklara ilişkin şunları söyledi:\n\n\"Eğer ki faiz artışı olsaydı, şirketlerin artan finansman giderlerini, karlılığın ve öz sermayenin erimesini, şirket kapanmalarını ve diğer şirketlere ve bankalara borçların ödeyememelerini, iflaslarla işten çıkmalarını çok rahatlıkla, bundan önceki gördüğümüz krizlerde olduğu gibi burada da görebilirdik. Yine aynı şekilde bankaların kaynak maliyetlerindeki artışı, şirket kapamalarından dolayı kredilerini geri alamamalarını, sorunlu kredilerdeki artışı, kredi verme iştahındaki azalmayı da görecektik. Birey ve toplumda istihdamda olanaklarının azalmasını, işsizliğin arttığını görecektik. Finansman borçlarını ödeyememe, iş yerlerinin kapanmasından dolayı işsizliğin artışını ve gelir dağılımındaki bozulmayı, toplumsal huzurunun da bozulduğunu görebilirdik.\"\n\nDünyada enflasyonun hızlı bir biçimde artışını sürdürdüğünü ve enflasyonun küresel bir sorun haline geldiğinin altını çizen Gürcan, Türkiye'de de artış kaydeden enflasyonun kalıcı olarak düşürülmesi noktasında attıklarını adımları anlattı.\n\n\n\n",
    "Arjantin bu yıl 9. kez faiz artırdı": "Uzun süredir ekonomik krizle mücadele eden ve siyasi problemlerin sürdüğü Arjantin'de dün yıllık enflasyon ağustosta yüzde 78,5 ile 30 yılın en yüksek seviyesinde gerçekleşti.\n\n\n\nAçıklanan veri sonrası ülkede enflasyon beklentileri de yukarı yönlü eğilimini sürdürdü. Yapılan son anketlere göre, ülkede yıllık enflasyonda artış beklentisi 2022 sonu için yüzde 95'e ulaştı.\n\nFAİZDE 5,5 PUANLIK ARTIŞ\n\n\n\nBu gelişme sonrası bugün kararlarını açıklayan Arjantin Merkez Bankası, politika faizini 550 baz puan artırarak yüzde 75'e yükseltti.\n\n\n\nBanka yıl başında yüzde 38 düzeyindeki politika faizinde ocakta 200, şubatta 250, martta 200, nisanda 250, mayısta 200, haziranda 300, temmuzda 800 ve ağustosta 950 baz puan artırıma gitmişti.\n\n\n\nBu ayki 550 baz puanlık adımla yıl içinde 9. kez faizleri artıran banka, politika faizini de toplamda 37 puan yükseltmiş oldu.\n\n\n\nÜlkede politika faizi, yıl başında yüzde 38 düzeyindeydi.\n\n",
    "Arjantin Hakkında Her Şey; Arjantin Bayrağının Anlamı, Arjantin Başkenti Neresidir? Saat Farkı Ne Kadar, Para Birimi Nedir?": "Arjantin Hakkında Her Şey; Arjantin Bayrağının Anlamı, Arjantin Başkenti Neresidir? Saat Farkı Ne Kadar, Para Birimi Nedir?\n\nGüney Amerika'nın en büyük ikinci ülkesi olan Arjantin Cumhuriyeti, Şili ve Brezilya ile sınır komşusudur. Yaklaşık 300 yıl boyunca İspanya'nın sömürgesi olan Arjantin, 9 Temmuz 1816 tarihinde bağımsızlığını ilan etti. Son verilere göre ülkenin nüfusu 46 milyon 155 bindir. Nüfusun %40'ı tarım ve hayvancılıkla geçimini sağlar.\n\nHaber devam ediyor\n\nHaber devam ediyor\n\nGüneydeki topraklar tarıma daha elverişlidir. Arjantin'de en çok yetiştirilen tarım ürünleri şeker pancarı, soya, mısır ve buğdaydır. Ülkede maden ihracatından vergi alınmaması, madenciliğin gelişmesini sağlamıştır. Ülkede son yıllarda yaz turizmi ve otomotiv sektörü de gelişmiştir.\n\nArjantin Hakkında Her Şey\n\nEn büyük şehirleri - San Miguel de Tucuman, Bahia Bianca, Mendoza, Cordoba, San Antonio de Aroco\n\nResmi Dili - İspanyolca\n\nKonuşulan Diller - Guaranice ve Portekizce\n\nÇıkarılan madenler - Altın ve bakır\n\nArjantin Dansları - Tango, Murga, Zamba\n\nArjantinli yazar - Julio Cortazar, Jorge Luis Borges, Jose Hernandez, Ernesto Sabato, Juan Gelman\n\nArjantinli yönetmenler - Carlos Sorin, Juan Jose Jusid, Fernando E. Solanas, Gaspar Noe, Simon Feldman\n\nArjantinli Futbolcular - Lionel Messi, Angel Di Maria, Nicolas Otamendi, Lucas Martines Quarta\n\nArjantin Bayrağının Anlamı\n\nArjantin 1812 yılından bu yana aynı bayrağı kullanmaktadır. Ülkenin resmi bayrağı mavi ve beyaz şeritlerden oluşur. Mavi, umudu ve bağımsızlık için verilen mücadeleyi; beyaz ise barışı ve özgürlüğü simgeler.\n\nArjantin bayrağının ortasında güneş yer alır. Güneş üretmek, paylaşmak ve yardımlaşmak gibi insani erdemleri temsil eder. Ülkenin alternatif bayrağında güneş yer almasa da tüm resmi toplantılarda ve ulusal seremonilerde güneşin bulunduğu bayrak kullanılmaktadır.\n\nArjantin'in Başkenti Neresidir?\n\nArjantin Cumhuriyeti'nin başkenti Buenos Aires'tir. Buenos Aires kelimesinin Türkçe karşılığı sıcak ve güzel havalardır. Başkentte yılın dokuz ayı yaz yaşandığı için şehre bu isim verilmiştir.\n\nBuenos Aires'te toplam nüfusun yaklaşık %25'i yaşamaktadır. Bunun en büyük nedeni şehirde istihdam oranının çok yüksek olmasıdır. Onlarca heykelin ve anıtın bulunduğu Plaza de San Martin, Buenos Aires'in en çok ziyaret edilen parklarından biridir.\n\nHaber devam ediyor\n\nHaber devam ediyor\n\nEfsane futbolculardan biri olan Maradona Buenos Aires doğumludur. Bu nedenle 2005 yılından sonra Buenos Aires Stadyumunun adı Estadio Diego Armando Maradona olarak değiştirilmiştir.\n\nŞehirdeki Müzeler\n\n1- Buenos ve Latin Amerika Sanat Müzesi\n\n2- Bellas Artes Ulusal Müzesi\n\n3- La Plata Müzesi\n\nBunun dışında Recoleta Mezarlığı ve Teatra Colon adlı opera binası da Buenos Aires'te yer alıyor.\n\nArjantin İle Türkiye Arasındaki Saat Farkı Ne Kadar?\n\nTürkiye, Arjantin'den 6 saat ileridedir. Örneğin Arjantin'de gece 01.30'ken Türkiye'de sabah 7.30'tur.\n\nArjantin'in Para Birimi Nedir?\n\nArjantin'in para birimi Peso'dur. Peso'nun uluslararası piyasalardaki kısaltması ARS şeklinde yazılır. 1 Arjantin pesosu 0, 13 Türk lirasına eşittir.\n\nArjantin İle İlgili Filmler\n\n1- Arjantin - 100 Kilometre\n\n2- Muerte en Buenos Aires - Buesnos Aires'teki Katil\n\n3- Arjantin Öyküleri\n\nHaber devam ediyor\n\nHaber devam ediyor\n\n4- Argentina Latente - Uykudaki Arjantin\n\n5- Down Argentina Way - Arjantin Yolu\n\nArjantin İle İlgili Kitaplar\n\n1- Selçuk Baran - Arjantin Tangoları\n\n2- Tuğrul Türkkan - Arjantin Rüyası\n\n3- Jemas Petras - Küreselleşme Kıskacında Arjantin\n\n4- Gaby Weber - Arjantin, Şili, Bolivya, Uruguay",
    "Arjantin beklentilerin üzerinde büyüdü": "Arjantin Ulusal İstatistik Enstitüsü'nden yapılan açıklamaya göre ikinci çeyrekte GSYH geçen yılın aynı dönemine göre yüzde 6,9 büyüme gösterdi. Piyasa beklentisi büyümenin yüzde 6,5 olacağı yönündeydi.\n\nSöz konusu dönemde imalat sanayi yüzde 7,7, inşaat sektörü yüzde 9,9 büyürken, tarım, hayvancılık ve ormancılık sektörü yüzde 5,5 daraldı. En yüksek büyüme hızı yüzde 53,9 ile otel ve restoran sektöründe gerçekleşti.\n\nAynı dönemde mevsimsel etkilerden arındırılmış verilerle bir önceki döneme göre büyüme yüzde 1 oldu.\n\nArjantin ekonomisi yılın ilk çeyreğinde dönemsel yüzde 0,9, yıllık yüzde 6 büyüme göstermişti.",
    "Arjantin’de yeni salgın artıyor!": "Arjantin’de yeni salgın artıyor!\n\nArjantin’de yer alan Tucuman Eyaleti’nde gizemli bir zatürre hastalığı nedeniyle 3 kişinin öldüğü ve 6 kişinin enfekte olduğu açıklandı. Vakaların da artması ülkede yeni bir viral salgın endişesini de beraberinde getirdi. İngiliz Independent gazetesinde yer alan habere göre, vakalar Tucumán’daki özel bir hastanede 8 sağlık çalışanı ve bir yoğun bakım hastasından oluşuyor.\n\nHaber devam ediyor\n\nHaber devam ediyor\n\nKökeni bilinmeyen zatürre ile enfekte olan kişilerin Kovid-19, grip ve hantavirüs de dahil 30’dan fazla virüs ve bakteri testlerinin negatif çıktığını bildiren yetkililer, bunun da yeni bir virüse işaret ettiğini kaydetti. Hastalığın, genellikle yeni viral salgınların kurbanları olan sağlık çalışanlarına bulaşması hastalığın yayılma hızının yüksek olabileceğini gösterdi. Vakaların karantinaya alındığı belirtildi.\n\nNefes alamadılar\n\nTucumán Eyaleti Sağlık Bakanı Luis Medina Ruiz, gizemli pnömoniye (zatürre) yakalanan İlk 6 hastanın 18-22 Ağustos tarihleri arasında yoğun akciğer enfeksiyonu ile hastaneye başvurduklarıı ve nefes almada güçlük ve göğüs ağrısı benzeri semtomlar gösterdiklerini söyledi. Ruiz, “Bu hastaların ortak noktası, iki taraflı pnömoni ile şiddetli solunum rahatsızlığı ve Kovid-19’a çok benzeyen X-Ray görüntülerindeki benzerliktir.\n\nAncak, hastaların ‘Kovid-19, soğuk algınlığı, hem A hem de B tipi grip’ dahil olmak üzere 30’dan fazla virüs ve bakteri için test edilmiş ve bunların hepsi negatif çıkmıştır” dedi. Hastalardan alınan numunelerin daha fazla analiz için Arjantin Ulusal Sağlık Laboratuarları’na gönderildiğini belirten Ruiz, karantinaya alınan hastaların temas edenlerin de izlenerek izole edildiğini vurguladı.\n\nDünya Sağlık Örgütü (DSÖ) ve Avrupa Hastalık Kontrol Merkezi’nin salgın istihbarat ekipleri gizemli pnömoni vakalarını izlediklerini duyurdu.",
    "Buenos Aires Maratonu Arjantin'de yapıldı": "Arjantin'in başkenti Buenos Aires'te 37. kez gerçekleştirilen Latin Amerika'nın en önemli maratonuna 8 binden fazla kişi katıldı. Maraton nedeniyle şehrin bir kısmında yollar trafiğe kapatıldı.\n\nKenyalıların öne çıktığı maratonda erkeklerde ilk 3'e giren Kenyalı atletler Victor Kipchirchi, 2 saat 7 dakika 5 saniye ile birinciliği, Edwin Kiptoo 2 saat 9 dakika 32 saniye ile ikinciliği ve Victor Kiplimo, 2 saat 11 dakika 43 saniye ile üçüncülüğü elde etti.\n\nKadınlarda ise Kenyalı atlet Rodah Jepkorir Tanu, 2 saat 26 dakika 50 saniye ile birinci, Etiyopyalı atlet Kasu Lemeneh 2 saat 28 dakika ile ikinci, Kenyalı Sharon Cherop 2 saat 28 dakika 56 saniye ile üçüncü oldu.",
    "Arjantin krizinin düşündürdükleri": "Arjantin krizinin düşündürdükleri\n\nHalkın yüzde 40’ının yoksulluk sınırında yaşadığı Arjantin’de krize karşı öfke büyüyor. İki ayda üç ekonomi bakanının değiştiği ülkede eylemler IMF gibi kurumlara da önemli mesajlar gönderiyor.\n\n-\n\nA\n\n+\n\nFotoğraf: AA\n\nDoç. Dr. Aylin TOPAL*\n\nArjantin’den gelen ekonomik kriz haberleri yeni değil. Arjantin ekonomisi 2018’den itibaren derinleşen bir krizin içinde. Biraz daha geniş açı ile baktığımızda kabaca her 10 yılda bir ülkede kriz dinamiklerinin güçlendiği söylenebilir. Dolayısıyla, Arjantinlilerde sürekli bir dejavu etkisi yaşanıyor.\n\nTüm halkta güvencesizlik ve geleceksizlik hali hakim. Geleceğini göremeyen halk yakın geçmişe baktığında muhtemelen bugünlerini 1998-2002 yılları arasında yaşadıkları kriz dönemine benzetiyorlar. Bir cümle ile söylersek, 1998-2002 yılları arasında ekonomi yüzde 28 küçülmüş, dönemin çocuklarının yüzde 70’i yoksulluk sınırında büyümüştü.\n\nCovid-19 pandemisinin etkilieri, Rusya-Ukrayna savaşının ekonomik şokları, sarmal halinde yaşanan gıda ve enerji krizleri zaten kırılgan olan Arjantin ekonomisini derin bir krize sürüklüyor. Ekonomik ve siyasi belirsizliğin olduğu koşullarda dolar anavatanına geri dönme eğilimi gösterir. Bu eğilimin üzerine, bir de ABD Merkez Bankası’nın sıkı para politikası bardağı taşıracak son damla oluyor.\n\nENFLASYONDA TÜRKİYE İLE BAŞA BAŞ\n\nGeçen aylarda yıllık enflasyon beklentileri yüzde 60’lar düzeyindeydi, sonra yüzde 70’ler telaffuz edilmeye başlandı. En son hükümet yıllık enflasyonun yüzde 90 civarında olacağı yönünde açıklama yaptı. Türkiye ile başa baş giden bir enflasyon oranı son 30 yılın en yüksek düzeyinde. Enflasyon karşısında artmayan ücretler nedeniyle, şu an fiilen Arjantin nüfusunun yüzde 40’ı yoksulluk sınırının altında yaşıyor. Arjantin pesosunun endişe verici değer kaybıyla birlikte, iç piyasada büyük ölçüde Amerikan doları kullanılmaya başlandı. Doların resmi kur seviyesinin neredeyse iki katına alınıp-satıldığı bir karaborsa piyasası hâkim.\n\nArjantin’in IMF borçları da bulunmakta. 2018 yılında yaşanan krizde, IMF tarihinin en büyük borcu olarak kaydedilen 57 milyon dolar alındı. Üstelik bu yıl içinde belirlenen hedefler yerine getirilemedi. Örneğin, enflasyon oranlarının 38-48 bandına çekilmesi hedefi tutturulamamış oldu. Önümüzdeki süreçte Arjantin muhtemelen dış borçlarının yapılandırmak durumunda kalacak.\n\nİKİ AYDA ÜÇ EKONOMİ BAKANI\n\nBaşkan Alberto Fernandez ekonomik krizin yönetimi için farklı çözümler deniyor. Kamu maliyesi için Merkez Bankasının sürekli Arjantin pesosu basıyor. Ancak, piyasadaki para miktarının artması enflasyonu daha da körükleyen değişkenlerden biri. Son iki ayda üç farklı Ekonomi Bakan atandı. Mevcut ekonomi bakanı Sergio Massa 6 Ağustos’ta kabineye katıldı. Arjantin ekonomisinde yapılacak yeni reformlar için taze kan olacak Massa görevi kabul eder etmez kamu harcamalarının kısılmasına yönelik kararlar açıkladı. Kamu açığını daraltmaya çalışacağını duyurdu.\n\nArjantin kamu maliyesinin temel kalemlerine ilişkin bir değerlendirme, kamu maliyesinin ne denli bir açmazda olduğunu gösteriyor. Halen kamu maliyesinin önemli kalemleri enerji sübvansiyonları, emeklilik ve kamu personeli maaşları ve sosyal yardımlardır. Bu kalemlerin tamamı ülkenin 2001 krizinden çıkmasını sağlayan uygulamalar oldular. Kamu maliyesini iyileştirmeye çalışırken, yüzde 40’ı yoksulluk sınırında yaşanan halkın gözetilmesi gerekecek. Milyonların enerji ihtiyacı için sübvansiyonlar, hane halklarına temel gelir sağlayan kamu istihdamı ve emeklilik maaşları gerekli. Yoksulluk sınırındaki hanelerin beslenmesi için gıda bankalarına yapılan destekler devam edecek. Enerji ve gıda sektörünün dev şirketleri büyürken, Arjantin halkının enerji ve gıda kriziyle tek başına bırakılması “çözüm” olabilir mi?\n\nVERİLEN SÖZLER TUTULMAYACAK\n\nKamu harcamalarının azaltılmasından ziyade belki de vergi rejiminde bir düzenleme gerekecek. Latin Amerika’nın üçüncü büyük ekonomisi olan ülkede özel sektöre, gümrük vergilerine ve yüksel gelirli hanelere bir vergi artırımı gerekecek. Ama bunlar da IMF’ye verilen sözü tutmaya yetmeyecek!\n\nArjantin gelir-gider dengesi yapısal olarak açık veren bir ülke. 1900’lerden beri Arjantin ekonomisinin yalnızca 10 yıl cari fazla verdiğini söylersek, Massa’nın işinin ne denli zor olduğunu görebiliriz. Arjantin, bütçe açığını borçlanma ile kapatan bir ülke. Arjantin tarihi boyunca belki diğer Latin Amerika ülkeleriyle kıyaslandığında en sık borç krizine giren ülke. Daha önce sekiz kez moratoryum ilan etmiş bir ekonomi. Bu bilgi ışığında, mevcut kriz bağlamında JP Morgan’a göre Arjantin’in kredi notu El Salvador ve Venezuela’nın ardından en düşük üçüncü ülke. Bu olumsuz beklenti güçlendikçe Arjantin ekonomisinin para piyasalarına erişimi iyice zayıflayacak. Borçlar her seferinde daha kısa vadeli ve daha yüksek faizli olacak. Bu da politik istikrarsızlığı derinleştirici bir sarmal demek.\n\nHÜKÜMETE VE IMF’YE MESAJLAR\n\nYani bugünlerde Arjantin’den sokak eylemleri ve grev haberleri alıyoruz. Bu eylemler hükümete olduğu kadar IMF gibi kurumlara önemli bir mesaj gönderiyor. Gösteriler yaşanan krizin çözümünde sermaye birikimini ve piyasaları önceleyen politikaların uygulanmasının kitleler açısından kabul edilemez olduğunu gösteriyor. Toplumsal ve politik istikrarsızlıkların bölgeye yayılıp, küresel ekonomik dengeleri etkileyebileceğine ilişkin mesaj veriliyor.\n\nBu noktada uzun erimli bir analizle zenginlik-fakirlik, gelişmişlik-geri kalmışlık ilişkisine yalnızca bir ülkenin kendi sınırları içinde yaşanan dimaniklerle değerlendirilmemesi gerektiğini hatırlatmak isterim. Bazı ülkeler sürekli açık veriyor ve borçlanıyorsa bunun tarihsel bir sebebi var. Arjantin bu konuda önemli bir ülke. Arjantin adı nereden gelir? Latince Gümüş kelimesinden. Nüfusunun yüzde 40’i yoksul olan, bankalara, IMF’ye sürekli borçlu ve sık sık kriz yaşayan bu ülkenin adı neden böylesine değerli bir madenden geliyor.\n\n16. yüzyılda İspanyol ve Portekizli kaşifler bugünkü Arjantin’e geldiklerinde gümüşlü alüvyonlarla parıldayan nehirleri ve dağları görmüşler. Ve sömürgecilik yılları boyunca bu gümüş ülkesinin zenginlikleri gemilerle Avrupa’ya taşınmış. Sömürgecilik yıllarında geri kalan diğer madenler batı ve Kuzey Amerikalı şirketlerin işletimine verilmiş. Spekülatif bir yorumla, Avrupa bankalarındaki gümüş rezervlerinin önemli bir kısmı büyük ihtimalle Arjantin’den gelmiştir. Borç-alacak ilişkisinin muhasebesi uzunca bir tarihsel perspektiften yapıldığında Arjantin halkı borçlu değil, belki de alacaklıdır. Sokak eylemlerinin adalet çağrısı meşrudur.\n\n*ODTÜ Latin Amerika Çalışmaları Ana Bilim Dalı Başkanı",
    "Arjantin'de Cumhurbaşkanı Yardımcısı dolandırıcılıkla suçlandı, sokaklar karıştı": "Savcı Diego Luciani, \"yasa dışı bir örgütün lideri\" olmak ve kamu mallarını yolsuzlukla yönetmekle suçladığı Fernandez de Kirchner ile onun cumhurbaşkanlığı döneminde birçok kamu ihalesi alan ve daha önce yolsuzluktan suçlu bulunan iş adamı Lazaro Baez için 12, eski Kamu Yatırımları ve Hizmetleri Bakanı Julio De Vido, eski Bayındırlık Sekreteri Jose Francisco Lopez ve Ulusal Yollar Müdürü Nelson Periotti için 10'ar yıl hapis cezası istedi.",
    "Arjantin Cumhurbaşkanı Yardımcısı Kirchner hakkındaki yolsuzluk iddialarını reddetti": "Kirchner, 80 dakika boyunca çevrimiçi olarak duruşmaya katılarak, hakkındaki yolsuzluk iddialarını reddetti.\n\nFederal savcıları \"inanılmaz yalanlar\" söylemekle suçlayan Kirchner, liderlik yaptığı hükümetlerin halk tarafından seçildiğini ve yasa dışı dernekler olmadığını söyledi.\n\nSavcılar, Arjantin'i 2007-2015'te iki dönem üst üste yöneten Fernandez de Kirchner'in Santa Cruz eyaletinde yol yapım ihalelerinde yolsuzluk yapmakla itham edildiği davada 12 yıl hapis cezasına çarptırılması ve ömür boyu kamu görevinden alıkonulmasını talep etmişti.\n\nİhale sözleşmelerinin pek çoğunun, Kirchner ailesinin yakın tanıdıklarına fayda sağladığı iddia edilmişti.\n\nAleyhindeki cezanın aylar içinde sonuçlanması beklenen Kirchner'in yüksek mahkemelere başvurması durumunda nihai karara varma süresinin önemli ölçüde uzayacağına inanılıyor.",
    "Arjantin'de toprak işçileri gösteri düzenledi": "06.09.2022\n\nArjantin'in başkenti Buenos Aires'te enflasyon ve yoksulluk oranlarındaki artışla karşı karşıya kalan toprak işçileri, \"El campo Alimenta\" adlı bir yasa tasarısının onaylanmasını talep etmek için gösteri düzenledi. Gösteride tarım işçileri Arjantin Ulusal Kongresi önünde 20 bin kilodan fazla meyve ve sebzeyi dağıttı. Vatandaşlar ücretsiz dağıtılan ürünlere ilgi gösterirken, tarım işçileri uygun fiyatlarla organik ve böcek ilacı içermeyen gıda arzını talep eden \"Tarla beslenir\" yasası ile devletin kırsal kesimde insana yakışır bir yaşamı garanti etmesini talep ediyorlar. ( Pablo Barrera - Anadolu Ajansı )",
    "60 milyon Euro'luk boşanma... Wanda Nara-Mauro Icardi çiftinin serveti": "WANDA NARA'DAN AYRILIK AÇIKLAMASI - Mauro İcardi ve Wanda Nara, evlerin dışında toplam değerleri 1 milyon Euro’yu geçen lüks 5 arabaya sahip. Bu arada ayrılıkla ilgili sorulara sosyal medyadan yanıt veren Nara, \"Bu içimi acıtıyor ama ruh sağlığım için bunu yapmak zorundaydım. Bencil olmak zorundaydım ve kendimi seçtim. Beni de düşünün” dedi. Nara’nın yakın dostu ve avukatı Ana Rosenfeld de Arjantin basınına yaptığı açıklamada,“Mauro ve Wanda’nın ayrılığı anlaşmalı olmadı. Wanda çok üzgün ancak karar ona ait. Wanda konuyla ilgili yakında geniş bir açıklama yapacak. Bu karar karşılıklı anlaşmayla verilmiş değil, tek taraflı alınmış bir karar\" dedi.",
    "'Messi sessiz bir lider': PSG starının dehası eski Arjantin patronu Sampaoli tarafından açıklandı": "'Messi sessiz bir lider': PSG starının dehası eski Arjantin patronu Sampaoli tarafından açıklandı\n\nEski Arjantin patronu Jorge Sampaoli, Lionel Messi'yi \"sessiz bir lider\" olarak nitelendirirken, onu sahada \"dahi\" yapan şeyin ne olduğunu açıkladı.\n\nNELER OLDU? Jorge Sampaoli, Rusya'da düzenlenen 2018 Dünya Kupası'nda Arjantin milli takımını yönetirken, Messi ile yakından çalışma fırsatı bulmuştu.\n\nİkilinin çalıştıkları süre boyunca her zaman aynı fikirde olmakları iddia edildi ancak teknik direktör, Messi'yi bir futbol dehası olarak görüyor.\n\nNELER SÖYLENDİ? Sampaoli, Şili'de ADN Deportes'e verdiği demeçte: \"Messi'yi yönetmek bir dehayı yönetmektir, o herkesin üstünde bir insan, ne zaman kaybedip ne zaman kazanacağınızı bile biliyor. İki bakışta size neler olduğuna dair bir parametre veriyor. Sessiz bir lider ama ne olacağını anlıyor.\"\n\n\"Kendini buna hazırlayan takımın kazanma şansı olmadığını biliyor. Teknik yeteneklerinin ve oyunu okuma yeteneğinin ötesinde biliyor; bu yüzden o bir dahi.\" şeklinde konuştu.\n\nBÜYÜK RESİM: Arjantin, son 16 turunda Fransa'ya 4-3 mağlup olduktan sonra 2018 Dünya Kupası'na veda etti, ancak bu yıl Katar'da kupayı kaldırmak için favoriler araaında yer alıyor. 2022 Dünya Kupası'nın Messi'nin milli takım kariyeri için bir son olacağı iddia ediliyor. Arjantin; Polonya, Meksika ve Suudi Arabistan ile birlikte C grubunda yarışacak.\n\nARJANTİN İÇİN SIRADA NE VAR?\n\nLionel Scaloni'nin Arjantin'i milli arada 24 Eylül'de Honduras'la ve 28 Eylül'de Jamaika'yla karşılacak. 22 Kasım'da ise ilk grup maçında Suudi Arabistan'a karşı mücadele edecek.",
    "Arjantin’in Eski Efsane Guardı, Milli Takımın Başına Geçiyor": "2022-09-01T07:56:54+00:00\n\n2022-09-01T07:56:54+00:00\n\n2022-09-01T07:56:54+00:00.\n\nby Eurohoops Team / info@eurohoops.net\n\n2008 yılında Arjantin ile Olimpiyat bronzu kazanan ve şu anda Minnesota Timberwolves‘ta yardımcı antrenör olarak görev yapan eski oyuncu Pablo Prigioni, artık Arjantin milli takımının başantrenörü.\n\nArjantin Basketbol Federasyonu, A Erkek Milli Takımı’nın başına Pablo Prigioni’nin getirildiğini duyurdu. Başantrenör, ilk deneyimini 2-11 Eylül tarihleri arasında AmeriCup’ta yaşayacak.\n\n45 yaşındaki eski NBA oyuncusu Prigioni şöyle konuştu:\n\n“Milli Takım için hissettiğim duygu ve bu gruba olan bağlılığım büyük. Arjantin forması en önemli şey. Personelimiz ve oyuncularımız ile birlikte önümüzdeki turnuvada elimizden gelenin en iyisini yapmaya odaklandık.”\n\nFederasyon Başkanı Fabian Borro ise şu sözleri dile getirdi:\n\n“Pablo, gelişimin ve kalıcı evrimin bir örneğidir. Oyuncu olarak yükselen bir kariyeri vardı ve uzun süre dünyanın en iyi turnuvalarında yer aldı. Milli Takım’da antrenör olarak kariyer gelişiminin sürekli olacağından şüphem yok.”\n\nArjantin basketbolundaki “Altın Nesil” in bir üyesi olarak Prigioni, diğer başarıların yanı sıra 2008 Pekin Olimpiyatları’nda bronz madalya kazanan kadronun bir parçasıydı. Avrupa ve NBA’de oyuncu olarak olağanüstü bir görev yapan Cordobalı 45 yaşındaki koç, böylece bir milli takımın başantrenörü olarak ilk maçına çıkacak.\n\nOyuncu olarak emekli olduktan sonra, EuroLeague ekibi Baskonia‘nın koçu oldu. Daha sonrasında NBA’de Brooklyn Nets ve Minnesota Timberwolves‘ta asistanlık yaptı. Prigioni, milli takım görevine rağmen Timberwolves’taki pozisyonunu koruyacak.\n\nPrigioni’ye AmeriCup’ta Gonzalo García, Leonardo Gutiérrez ve Guido Fabbris yardımcı olarak eşlik edecek.\n\nBasketbol gündemindeki en son gelişmeleri kaçırmamak için tıklayın!",
    "Arjantin'de petrol rafinerisi yangını 3 can aldı": "Yerel yetkililere göre, Arjantin'in güneybatısındaki bir petrol rafinerisinde çıkan yangında dün erken saatlerde en az üç kişi hayatını kaybetti. İtfaiyeciler, eyalet başkenti Neuquen'e yaklaşık 120 kilometre uzaklıktaki New American Oil rafinerisindeki bir depolama tankında başlayan yangını söndürmek için bütün bir sabah boyunca çalıştı.\n\nYerel medya kuruluşları büyük bir patlamanın ardından tesisten yükselen kara duman bulutlarını gösteren bir video yayınladı. Yangının hızla rafineriye yayıldığı aktarıldı.\n\nİşçilere 'grev' çağrısı\n\nThe Washington Post'un haberine göre, Plaza Huincul kasabasının Belediye Başkanı Gustavo Suárez, rafineride çalışan üç işçinin öldüğünü söyledi. Neuquen eyalet hükümeti, yangının çıkış nedeninin araştırıldığını bildirdi.\n\nRío Negro, Neuquén ve La Pampa eyaletlerinin Özel Petrol İşçileri Sendikası, \"İşçilerin yaşamına saygı gösterilmemesinden bıktıklarını\" söyleyerek, işçilere grev çağrısında bulundu.\n\nhalktv.com.tr // Dış Haberler\n\nYangına müdahalede yeni iddia: Kiralık helikopterleri, paraları ödenmediği için kalkış yapmadı\n\nAntalya'da bir yangın daha\n\nMarmaris yangını 19'uncu saatinde kontrol altında",
    "Turkish Cargo, Togg’u kış testleri için Arjantin’e taşıdı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Yunus Emre Enstitüsü, Arjantin'de Göçmenler Günü Festivali'ne katıldı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "2022 Dünya Kupası'nın açıklanan milli formaları: Almanya, Arjantin ve daha fazlası!": "Puma'nın Dünya Kupası formalarını tasarlamaya karar vermesinin ilk örneğini Senegal'de görüyoruz...\n\nFormanın ortasındaki büyük şekle ve genel olarak göze tuhaf gelen bu tasarıma alışsak iyi olur çünkü çok fazla ülkede Puma tasarımı göreceğiz.\n\nAncak her şeye rağmen Senegal'in forması güzel, hiç değilse ilk bakışta Senegal forması olduğu anlaşılıyor, çünkü bazı ülkelerin maalesef bu sene böyle bir şansı yok.",
    "Arjantin’de FIBA AmeriCup Öncesi Şok: Koç Nestor Garcia ile Yollar Ayrıldı": "2022-08-31T18:27:35+00:00\n\n2022-08-31T18:27:35+00:00\n\n2022-08-31T18:27:35+00:00.\n\nby Eurohoops Team / info@eurohoops.net\n\nFIBA AmeriCup’a çok kısa bir süre kala Arjantin’de sürpriz bir gelişme yaşandı. Arjantin Basketbol Federasyonu’ndan yapılan açıklamada başantrenör Nestor Garcia ile yolların ayrıldığı açıklandı.\n\nGeçtiğimiz gece FIBA Dünya Kupası Elemeleri Amerika ayağında Bahamalar karşısında 95-77’lik skorla kazanan Arjantin’de FIBA AmeriCup’a iki gün kala şok bir gelişme meydana geldi. Arjantin’de 57 yaşındaki başantrenör Nestor Garcia ile yollar ayrıldı. Yapılan açıklamada FIBA AmeriCup için Brezilya’ya giden Arjantin Milli Takımı’nda Nestor Garcia’nın kafileden ayrıldığı ve Brezilya’ya gitmediği de belirtildi.\n\nNestor Garcia, 2021’den bu yana Arjantin Milli Takımı’nda başantrenörlük görevini yürütüyordu. Arjantin, FIBA AmeriCup’ta B Grubu’nda Porto Riko, Dominik Cumhuriyeti ve Virjin Adaları ile aynı grupta yer alıyor.\n\nBasketbol gündemindeki en son gelişmeleri kaçırmamak için tıklayın!",
    "Lionel Messi, neden Miami'ye gitti?": "Lionel Messi, Dünya Kupası öncesi hazırlık maçları öncesinde Miami'ye gitti\n\nPSG'nin süperstarı, ABD'de oynanacak iki hazırlık maçı için Arjantinli takım arkadaşlarına katıldı.\n\nMessi, Florida'ya ulaştı\n\nArjantin, Inter Miami'de antrenman yapacak\n\nMessi, Honduras ve Jamaika ile karşılaşacak\n\nNE OLDU? Forvet; Angel Di Maria, Leandro Paredes ve Nicolas Tagliafico ile birlikte Dünya Kupası öncesi oynanacak iki hazırlık maçı için Florida'ya indi. Lionel Scaloni, Jamaika ve Honduras'a karşı oynanacak maçlarda ince bir ayar yapmaya çalışacak.\n\nDAHA BÜYÜK RESİM: Arjantin, iki maçada Inter Miami'nin antrenman seansında hazırlanacak. Albiceleste'nin ilk maçı 23 Eylül'de Miami'deki Hard Rock Stadyumu'nda Honduras'a karşı. Arjantin daha sonra 27 Eylül'de Red Bull Arena'da Jamaika ile mücadele etmek için New Jersey'e gidecek.\n\nVE DAHA FAZLASI: Messi, Barcelona'dan transferinin ardından zorlu bir ilk sezonu geride bıraktı ve bu sezon PSG'de oldukça formda. Arjantinlinin şimdiden altı golü, sekiz asisti var ve kesinlikle son Dünya Kupası'na formda girecek gibi görünüyor. Arjantin, 2021'deki Copa America başarısının ardından kupanın favorilerinden biri olacak.\n\nİKİ FOTOĞRAFTA HİKÂYE: .\n\nBİLİYOR MUSUN? Messi'nin Şampiyonlar Ligi'nde Maccabi Haifa'ya attığı gol, Cristiano Ronaldo'yu geride bırakmasını sağladı ve Arjantinli, Avrupa'nın en büyük turnuvasında 39 farklı takıma karşı gol atan ilk oyuncu oldu.\n\nMESSI'YI NE BEKLİYOR? Forvet, millî aranın ardından PSG'ye dönecek ve 1 Ekim'de Nice'e karşı mücadele edecek.",
    "2022 Dünya Kupası formaları": "Ülke bayrağının renkleri, yeşil ve kırmızı detaylarla karıştırılan ağırlıklı olarak beyaz tasarımla bir kez daha sahneye çıkıyor. Forma, 1958'den bu yana ilk kez Dünya Kupası finallerini kutlamaya hazırlanan bir ülkenin geçmişe selamı niteliğinde.",
    "'Umarım hiçbir şey olmaz': Messi, Dünya Kupası öncesinde kendini sakatlıklardan özel olarak korumayacağını açıkladı": "'Umarım hiçbir şey olmaz': Messi, Dünya Kupası öncesinde kendini sakatlıklardan özel olarak korumayacağını açıkladı\n\nLionel Messi, Dünya Kupası'ndan önce sakatlık yaşamamayı umuyor ancak bunun için ekstra bir önlem almayacağını söylüyor.\n\nDünya Kupası'na iki aydan daha kısa bir süre kaldı\n\nMessi, sakatlık ihtimali için ekstra bir önlem almayacak\n\nKatar 2022 Dünya Kupası, Messi'nin 5. Dünya Kupası olacak.\n\nNELER OLDU? Messi'nin son Dünya Kupası olma ihtimali taşıyan 2022 Katar Dünya Kupası iki aydan daha kısa bir sürede başlayacak. Arjantinli yıldız sakatlık yaşamadığı sürece, ülkesine kupayı kazandırmak için mücadele edecek. Messi, olası sakatlık ihtimali hakkında açıklama yaptı ve bu konuda endişeli olmadığını söyledi.\n\nNE SÖYLENDİ? Messi, TyC Sports'a verdiği demeçte, \"Bence bu biraz karmaşık, çok maç var ve az dinlenme zamanı var. Ama her zamanki gibi bununla yüzleşmelisiniz. Dünya Kupası içinse, her şeyin olması gerektiği için olduğuna ve olması gerekiyorsa da olacağına inanıyorum. Umarım kimseye bir şey olmaz ve hepimiz şimdi olduğumuz gibi (Dünya Kupası'na) gelebiliriz.\" şeklinde konuştu.\n\nBÜYÜK RESİM: 35 yaşındaki oyuncu, kariyerinin beşinci Dünya Kupası'nda yer almaya hazırlanırken 2022/23 sezonunda PSG formasıyla şu ana kadar 11 maçta altı gol kaydetti. Ayrıca Arjantin'in Honduras'ı 3-0 yendiği son uluslararası maçında iki gol attı.\n\nÜÇ FOTOĞRAFLA HİKÂYE:\n\nARJANTİN İÇİN SIRADA NE VAR? Arjantin, 27 Eylül'de Jamaika ile karşılaşacak ve yenilmezlik serisi 35 maça çıkarmaya çalışacak.",
    "Arjantin'de 'Cumhurbaşkanı yardımcısına suikast' sebebiyle üçüncü kişi tutuklandı": "16 Eylül 2022 Cuma, 14:42\n\nArjantin'de, 35 yaşındaki Brezilyalı Fernando Andres Sabag Montiel, Cristina Fernandez de Kirchner'e evine girmeden önce destekçilerini selamladığı sırada silah doğrulttu ancak silah ateş almadı.\n\nBaşkenti Buenos Aires'de, eski Cumhurbaşkanı ve Cumurbaşkanı yardımcısı Kirchner'e düzenlenen suikast girişiminden bir saat sonra Sabag Montiel'in kız arkadaşı Brenda Uliarte de tutuklandı.\n\nThe Guardian'ın haberine göre, Arjantin polisi iki şüphelinin ardından üçüncü bir şüpheliyi daha tutukladı. Tutuklanan iki şüheliden biri olan Uliarte'nin telefonu incelendi ve Agustina Diaz'ın da suikast girişimi ile bağlantılı olduğunu ortaya çıkardı.\n\nArjantin polisinden henüz bir suçlama ile karşıya karşıya kalmadığını belirtti.",
    "FIBA AmeriCup 2022’de Şampiyon Arjantin!": "2022-09-12T08:09:57+00:00\n\n2022-09-12T08:09:57+00:00\n\n2022-09-12T08:19:20+00:00.\n\nby Eurohoops Team / info@eurohoops.net\n\nFIBA AmeriCup 2022’nin final mücadelesinde Brezilya ile Arjantin kozlarını paylaştı.\n\nBüyük heyecana sahne olan karşılaşmadan Gabriel Deck’in kritik basketiyle 73-75 galip ayrılan Arjantin, altın madalyanın sahibi oldu. Brezilya ise gümüş madalya ile turnuvayı noktaladı.\n\n🏆 Gabriel Deck son hücumda sahne alıyor, Arjantin’i altın madalyaya taşıyor! 🧊🥇#AmeriCup pic.twitter.com/uhVt8Sd4i1 — Eurohoops Türkiye (@EurohoopsTR) September 12, 2022\n\nYarı finalde Arjantin, ABD karşısında galibiyete uzanırken Brezilya, Kanada’yı saf dışı bırakmıştı.\n\nArjantin’de maçın en kritik basketinin başrolü Gabriel Deck 20 sayı – 7 ribaundla performansını taçlandırdı. Nicolas Laprovittola 15 sayı – 8 ribaund – 4 asist, Facundo Campazzo 13 sayı – 4 ribaund – 5 asist, Leandro Bolmaro 9 sayıyla şampiyonlukta rol oynadı.\n\nBrezilya’da Vitor Benite 18 sayı, Marcelinho Huertas 11 sayı, Yago Santos 11 sayı – 5 ribaund – 9 asist, George De Paula 8 sayı – 3 ribaund ile mücadele etti.\n\nÇeyrek Skorları:\n\nÇeyrek: 14-26 Çeyrek: 24-22 Çeyrek: 22-19 Çeyrek: 13-8\n\nBasketbol gündemindeki en son gelişmeleri kaçırmamak için tıklayın!",
    "Çin ve Arjantin Dışişleri Bakanları, BM Genel Kurulu Oturumu Sırasında Bir Görüşme Yaptı": "Wang Çin'in, iki ülke liderinin vardığı önemli mutabakatları uygulamaya koymak ve diplomatik ilişkilerin kuruluşunun 50. yıl dönümünü stratejik işbirliğini derinleştirme ve Çin- Arjantin stratejik ortaklığını yeni bir düzeye çıkarma fırsatı olarak kullanmak için Arjantin ile birlikte çalışmaya hazır olduğunu söyledi.\n\nCafiero ise Arjantin ve Çin'in, 50 yıl önce aralarında diplomatik ilişkilerin kurulmasından bu yana daima birbirlerine saygı duyduğunu ve işbirliği yaptıklarını söyledi. Çin'e, ülkesine verdiği destek için teşekkür eden Arjantinli bakan Arjantin'in tek-Çin politikasına sıkı sıkıya bağlı olduğunu ve Çin'in yatırımlarından memnuniyet duyduğunu kaydetti.\n\nNEW YORK, 22 Eylül (Xinhua) -- Çin Devlet Konseyi Üyesi ve Dışişleri Bakanı Wang Yi Salı günü, devam eden BM Genel Kurulu'nun 77. oturumu sırasında Arjantin Dışişleri Bakanı Santiago Cafiero ile bir görüşme yaptı. İçinde bulunduğumuz yılın Çin ile Arjantin arasında diplomatik ilişkilerin kurulmasının 50. yıl dönümü olduğuna işaret eden Wang, Çin-Arjantin ilişkilerinin daha büyük adımlar atabilmek için geçmişten güç almasının çok önemli olduğunu söyledi. Wang iki tarafın, Çin Cumhurbaşkanı Xi Jinping ile Arjantin Devlet Başkanı Alberto Fernandez'in stratejik rehberliğinde, Çin-Arjantin ilişkilerinin sürekli ve derinlikli gelişimini teşvik ettiğini söyledi. Wang sözlerini, iki tarafın Çin-Arjantin Dostluk ve İşbirliği Yılı'nı kutlamak için görkemli faaliyetler düzenlediğine, Kuşak ve Yol'un birlikte inşasını hızlandırdığına ve çeşitli alanlarda uygulamaya dayalı işbirliğinde verimli sonuçlar elde ettiğine değinerek sürdürdü.\n\nWang ayrıca Çin'in iki ülke liderinin vardığı önemli mutabakatları uygulamaya koymak ve diplomatik ilişkilerin kuruluşunun 50. yıl dönümünü stratejik işbirliğini derinleştirme ve Çin-Arjantin kapsamlı stratejik ortaklığını yeni bir düzeye çıkarma fırsatı olarak kullanmak için Arjantin ile birlikte çalışmaya hazır olduğuna işaret etti. Wang, önemli birer gelişmekte olan ülke olarak Çin ve Arjantin'in ortak vizyon, arayış ve çıkarları paylaştığını ve ortak sorumlulukları omuzladığını söyledi. Çin'in Arjantin'in tek-Çin ilkesine bağlılığını takdir ettiğini ve Arjantin'in ulusal egemenlik ve toprak bütünlüğünü güven altına almasına destek verdiğini belirten Wang, Çin'in, Arjantin'in BRICS ailesine katılmasından memnuniyet duyacağını ve uluslararası ve bölgesel konularda iki taraf arasındaki iletişim ve koordinasyonu güçlendirmeye hazır olduğunu ifade etti.\n\nCafiero ise Arjantin ve Çin'in, 50 yıl önce aralarında diplomatik ilişkilerin kurulmasından bu yana daima birbirlerine saygı duyduğunu ve işbirliği yaptıklarını söyledi. Cafiero ülkesine verdiği güçlü destek için Çin'e teşekkür ederek Arjantin'in tek-Çin politikasına bağlı olduğunu ve Çin'in yatırımlarını memnuniyetle karşıladığını ekledi. Arjantinli bakan, ülkesinin gelecek 50 yılda daha verimli ikili ilişkilere öncülük etmek için Kuşak ve Yol işbirliğini geliştirmeye ve ekonomi, ticaret, madencilik, kaya gazı ve doğalgaz alanında ikili işbirliğini genişletmeye hazır olduğunu söyledi. Arjantin ve Çin'in her ikisinin de çok taraflılığı savunduğunu ve diğer ülkelerin işlerini asla yargılamadığının altını çizen Cafiero, Arjantin'in Çin'in liderlik ve açıklık politikasını büyük ölçüde takdir ettiğini ve daha güçlü Güney-Güney işbirliği için BRICS mekanizmasına erken bir tarihte katılmayı sabırsızlıkla beklediğini sözlerine ekledi. Wang, Çin-Arjantin stratejik işbirliğinin çağın eğilimine uygun olduğunu ve Çin'in, Arjantin'in uluslararası ve bölgesel konularda daha büyük bir rol oynamasını desteklediğini ve Arjantin'in Latin Amerika ve Karayip Ülkeleri Topluluğu'nun (CELAC) dönem başkanı olarak sorumluluklarını yerine getirmesini takdirle karşıladığını söyledi. Wang, Çin-Latin Amerika işbirliğinin iki tarafın halkına da daha fazla fayda sağlayabilmesi için Çin'in, Çin-CELAC Forumu'nun sonuçları üzerinden ilerlemek konusunda Arjantin ile birlikte çalışmaya hazır olduğunu kaydetti.",
    "Mourinho'dan Arjantin hocasına Dybala çağrısı: \"Bana birkaç şişe şarap gönder!\"": "Roma Teknik Direktörü Jose Mourinho'dan, Arjantin Milli Takımı Hocası Lionel Scaloni'ye Paulo Dybala çağrısı: \"Bana birkaç şişe şarap göndermeli\"\n\nPortekizli hoca, sansasyonel açıklamalarıyla dikkat çekmeyi başarıyor.\n\nMourinho, Monza karşısında 3-0'lık galibiyette iki gol atan yıldız oyuncusunun performansından fazlasıyla etkilendi. Portekizli hoca, harika oyununun ardından Arjantinli yıldızı hakkında bir de çağrıda bulundu. Alınan galibiyet, sezona yenilmez bir başlangıç yapan Roma için oldukça önemliydi ve Serie A'da üst sıradaki yerini koruması anlamına geliyordu.\n\nNe söylendi?\n\nDAZN'e konuşan Portekizli taktisyen Dybala hakkında, \"Sakatlık geçmişi var, ama şimdi iyileşiyor\" dedi.\n\n\"Bence bu, Katar'daki Dünya Kupası için gelecekte olabileceklerin bir işareti.\n\n\"Belki [Arjantin patronu] Lionel Scaloni bana birkaç şişe şarap göndermeli, çünkü emrinde harika bir oyuncu olacak\" dedi.\n\nBüyük resim\n\nDybala, Juventus'ta sakatlık nedeniyle kesintiye uğrayan zorlu geçen sezonun ardından temmuz ayında ücretsiz olarak Roma'ya transfer oldu.\n\n28 yaşındaki oyuncu, Roma'da elinden gelenin en iyisini yapabileceğini ve Katar'daki 2022 Dünya Kupası'nda Arjantin için önemli bir rol oynayacağını da gösterdi.\n\nVe Mourinho, Arjantin Milli Takımı için de büyük bir güç olacak oyuncusunun yıldızlaşmasına büyük bir katkıda bulundu.\n\nDolayısıyla, Arjantin'in hocasından istedikleri konusunda pek de haksız sayılmaz.\n\nÜç Fotoğrafta Mourinho ve Dybala\n\nBİLİYOR MUSUN? Dybala'nın Monza'ya karşı attığı iki gol, yıldız oyuncunun Serie A'da 100 gole ulaştığını tescilledi.\n\nROMA İÇİN SIRADA NE VAR: Mourinho'nun ekibi, pazar günü Udinese ile Serie A karşılaşmasına çıkacak.\n\nDaha fazlası için:\n\nParis Saint-Germain, Valencia forması giyen Carlos Soler transferini 20 milyon Euro'ya tamamladı",
    "Adidas, 2022 Dünya Kupası retro kaleci koleksiyonunu piyasaya sürdü: Arjantin, İspanya ve daha fazlası": "Adidas, 2022 Dünya Kupası retro kaleci koleksiyonunu piyasaya sürdü: Arjantin, İspanya ve daha fazlası\n\n90'lar ilhamlı retro tasarımları sevdiniz mi?\n\n2022 Dünya Kupası yaklaşırken, büyük markalar birer birer Dünya Kupası temalı yeni ürünlerini ve formalarını piyasaya sürüyor; Adidas da bunlardan biri.\n\nAdidas, Arjantin, Almanya, İspanya, Belçika ve Meksika için cesur tasarımlar içeren ikon kaleci forma koleksiyonuyla 90'lara geri döndü.\n\nAdidas 90'lar ilhamlı ikon kaleci formaları nasıl alınabilir?\n\nSitemizde yer alan tüm ürünleri bağımsız olarak seçiyoruz. Sağlanan bağlantılar aracılığıyla bir şey satın aldığınızda komisyon kazanabiliriz.\n\nFormalar 12 Eylül'de Adidas'ın internet sitesinde satışa sunulmuştu. Şimdi bazılarına hep beraber göz atalım.\n\nArjantin\n\nArjantin, 1990 Dünya Kupası finalinde Almanya'ya karşı yetersiz kalmıştı. Ancak Sergio Goycochea'nın giydiği mor-siyah ikonik formayı herkes hatırlıyordur. Adidas'ın retro forma koleksiyonunda yine bu desenler ve renkler karşımıza çıkıyor.\n\nAlmanya\n\nArjantinden sonra bahsettiğimiz senenin şampiyonu olan Almanya'nın ikonik kaleci formasına göz atalım. Alman kaleci Bodo Illgner, milli takımı Arjantin'e karşı üçüncü kez Dünya Kupası kazandığında çarpıcı bir mor-beyaz forma giyiyordu.\n\nTasarım onun pembeyle süslenmiş ve biraz modernize edilmiş hali ancak 90'lar havasını korumayı başarıyor.\n\nMeksika\n\nCesur ve ışıltılı renklerle hatırlanacak biri varsa o da 'dünyanın en çok gol atan kalecilerinden' 90'ların Jorge Campos'udur. Forma, Campos'un yıllar boyunca giydiği tüm renklerden; pembeden, sarıdan ve, limon yeşilinin bütün parlak tonlarını iç içe geçiriyor.\n\nİspanya\n\nİspanyol forması, formanın yarısında sivrileşen tasarım kullanan 90'ların adidas kaleci şablonundan ilham almıştır. Liverpool taraftarları 1995/96 sezonundan Adidas tasarımlarını hatırlayacağı için, bu formaya aşina olabilir.\n\nBelçika\n\nBelçika'nın ikon forması, geçmişten ilham almak yerine Belçika'da yapılan uluslararası elektronik müzik ve dans festivali Tomorrowland'den ilham alıyor.",
    "Bitso, Arjantin’de QR kod ile kripto ödemesi hizmeti sunacak": "Popüler kripto borsası Bitso, mobil cüzdan uygulamasında QR kod ile ödeme yapma özelliğini Arjantin’deki kullanıcılarının beğenisine sunacağını duyurdu. Bu gelişmeyle birlikte Arjantin’deki Bitso kullanıcılarının; ülke genelindeki süpermarketler, restoranlar ve mağazalarda QR kod okutarak kripto parayla ödeme yapabilecekleri ifade edildi. Söz konusu uygulamanın, geçen yıla göre yüzde 80 oranında artan enflasyonla mücadele eden Arjantin ekonomisinde resmi para birimi ‘peso’ya alternatif oluşturmayı hedeflediği tahmin edildi.\n\nAktarılan detaylara göre; Bitso, dijital cüzdan uygulamasındaki yeni özelliği 27 Eylül tarihinden itibaren Arjantin’de kademeli olarak kullanıma sunacak. QR kodla kripto ödemesi yapma özelliği, kripto paraları daha fazla yerde daha kullanışlı hale getirmeyi ve kullanıcıların günlük hizmetlere kripto parayla erişebilmesine olanak tanımayı hedefleyecek. QR kodlar ayrıca, Arjantinli tüketicilerin fiziksel mağazaları ziyaret ederken yaptıkları harcamalar için kullanacakları ödeme metoduna yeni bir alternatif oluşturacak.\n\nBitso, satış sonrası kripto paraları otomatik olarak Arjantin peso'suna çevirecek\n\nÖte yandan; Arjantin’deki pek çok mağaza, halihazırda QR kodlar aracılığıyla itibari para birimlerinde ödeme yapma seçeneği sunuyor. Bitso’nun yeni QR kodla ödeme özelliğinde ise ABD dolarına sabitlenen ‘stablecoin’ler, Dai, Ether, Bitcoin ve Arjantin peso’su ile ödeme seçeneğinin yer alacağı ifade ediliyor. Bitso’nun, satış sonrasında kripto paraları satıcılar için otomatik olarak Arjantin peso’suna çevireceğinin de altı çiziliyor.\n\nYeni özellik, Arjantin Merkez Bankası tarafından onaylanan Mercado Pago ve Modo gibi tüm ödeme altyapısı sistemleri tarafından destekleniyor. Arjantin’de QR kodların, popüler bir ödeme yöntemi olduğu biliniyor. Ülke, Latin Amerika’daki en yüksek QR kod kullanım oranlarına ev sahipliği yapıyor. Arjantin ayrıca, Chainalysis’in ‘2022 Küresel Kripto Benimseme Endeksi’ne göre dünyada 13’üncü sırada yer alıyor.",
    "Gabriel Deck Yıldızlaştı; FIBA AmeriCup’ta Arjantin, Porto Riko’yu Devirdi": "2022-09-05T07:43:43+00:00\n\n2022-09-05T07:43:43+00:00\n\n2022-09-05T07:43:43+00:00.\n\nby Eurohoops Team / info@eurohoops.net\n\nFIBA AmeriCup B Grubu ikinci maçında Arjantin, Porto Riko ile karşı karşıya geldi. Arjantin rakibi karşısında 99-86’lık skorla sahadan galip ayrılan taraf oldu.\n\nBu sonuçla Arjantin grupta 2’de 2 yaparken Porto Riko ise ilk yenilgisini yaşadı.\n\nArjantin’de Gabriel Deck 27 sayı – 9 ribaund – 2 asist ile yıldızlaşırken Nico Laprovittola da 20 sayı – 5 ribaund – 4 asist ile öne çıktı. Facundo Fampazo 17 sayı – 15 asist ile double-double yaparken Marcos Della 10 sayı – 7 ribaund, Leandro Bolmaro da 7 sayıyla oynadı.\n\nPorto Riko’da Christopher Ortiz 21 sayıyla takımının en skoreri olurken Justin Reyes 14, George Conditti ve Ethan Thompson 9 sayıyla oynadı. Alfonso Plummer de 8 sayıyla maçı tamamladı.\n\nÇeyrek skorları:\n\n1. çeyrek: 19-21\n\n2. çeyrek: 47-44\n\n3. çeyrek: 75-64\n\n4. çeyrek: 99-86\n\nBasketbol gündemindeki en son gelişmeleri kaçırmamak için tıklayın!",
    "TOGG Arjantin'de kış testine girdi | Video": "Geçtiğimiz hafta Turkish Cargo uçağına yüklenip karlı ve dağlık alana götürülen Togg'un nerede olduğu belli oldu. Yerli otomobil TOGG'un sosyal medya hesabından yapılan açıklamada, \"TOGG Akıllı Cihazımızı Güney Kutbu’na en yakın noktaya, kış testlerinin devamı için Arjantin'in Ushuaia kentindeki akredite test merkezine Turkish Cargo ile taşıdık\" denildi.",
    "Galatasaray'da Wanda Nara, Arjantin'den stada canlı bağlandı!": "Inter formasıyla ortalığı kasıp kavuran, İtalya Serie A'da 2 kez gol kralı olduktan sonra 50 milyon Euro'ya PSG'nin yolunu tutan Mauro Icardi Galatasaray ile ilk maçına çıktı. Golde katkısı bulunan Arjantinli yıldızın eşi Wanda Nara stada gelemedi. Nara'nın nerede olduğu ortaya çıkarken paylaşım geldi.\n\nİLK YARIDA 2 GOL, 2 DİREK\n\nNef Stadyumu'ndaki zorlu müsabakanın ilk yarısı oldukça hareketli geçti. Sarı-kırmızılılar ilk dakikada Sergio Oliveira'nın golüyle 1-0'lık üstünlüğü yakaladı. Süper Lig devine cevap gecikmedi. Konyaspor'da Endri Çekiçi, 15'inci dakikada yaklaşık 30 metre mesafeden rakip fileleri havalandırdı. Yeşil-beyazlılarda ilk yarıda Amir Hadziahmetovic ve Endri Çekiçi direğe takıldı.\n\nICARDİ İLK KEZ SAHADA\n\nGalatasaray'da yeni transfer Mauro Icardi bu sezon ilk kez forma şansı buldu. Sarı-kırmızılı taraftarlar Arjantinli oyuncuya oyuna girerken büyük destek verdi.\n\nGALİBİYET GOLÜ\n\n82'nci dakikasında Galatasaray'da sol kanattan Leo Dubois'in pasında Mauro Icardi ceza sahasında gol noktasına hareketlendi. Sarı-kırmızılıların yıldızı Mauro Icardi ile birlikte topa hareketlenen Francisco Calvo son anda topa dokundu. Francisco Calvo'nun ters vuruşunda top ağlarla buluştu ve sarı-kırmızılılar 2-1'lik üstünlüğü yakaladı.\n\nSTADYUMDA 'ICARDİ' ANONSU\n\nGalatasaray'ın bulduğu ikinci golde futbolcular Mauro Icardi'yi tebrik etti. Stadyumda yapılan gol anonsunda 'Mauro Icardi' diye bağırıldı. Sarı-kırmızılı taraftarlar, Arjantinli futbolcuya büyük destek verdi. Öte yandan Konyaspor'da kaleci Sehic 87'nci dakika ikinci sarıdan kırmızı kart gördü.\n\nWANDA NARA ÇEKİM İÇİN ARJANTİN'DE\n\nMaske Kimsin Sen programının Arjantin versiyonu \"La Mascara\" programında jüri üyesi olan Wanda Nara, hafta başında çekimler nedeniyle İstanbul'dan ayrılmıştı. Icardi'nin eşi sosyal medyadan \"Taşındım. Sözleşmeleri yaptım. Ev aradım. Okullarla görüştüm. Her şeyi düzenli bıraktım. Dersler başlasın!\" notunu paylaşmıştı.\n\nSTADA GÖRÜNTÜLÜ BAĞLANDI\n\nEşinin Galatasaray formasıyla ilk çıktığı maçı kaçıran Wanda Nara yine de takip etmeyi ihmal etmedi. Nara sosyal medyadan yaptığı paylaşım ile Nef Stadyumu'na görüntülü bağlandı.\n\nNARA'DAN TÜRKÇE CEVABI\n\nBir takipçisinin \"Bazı Türkçe kelimeleri öğrenmeyi deneyecek misin\" sorusuna Nara, \"Evet\" yanıtını verdi. Öte yandan ünlü model, Türk lokumu aldığı anları takipçileriyle paylaştı.\n\nWANDA NARA'NIN TALEPLERİ ORTAYA ÇIKMIŞTI\n\nGalatasaray'ın yeni forveti Mauro Icardi'nin eşi ve aynı zamanda menajeri olan Wanda Nara'nın Türkiye'ye gelmeden önce sarı kırmızılı kulüpten bir dizi talepleri olduğu ortaya çıkmıştı\n\nNara'nın Türkiye'ye gelmeden önce Galatasaray yetkililerinden özel aşçı, 5 çocukları için okul, Aralık ayına kadar otel odası, ailece yaşayacakları ev, özel güvenlik ve 24 saat şoförlü araç talebi olduğu kaydedildi.\n\nÖte yandan Wanda Nara'nın mesleki çalışmalarını sürdürmek için İstanbul - Buenos Aires arasında sık sık mekik dokuyacağı bilgisi de programda yer aldı.\n\nTRANSFER DETAYLARI\n\nMauro Icardi'nin 6 milyon 750 bin Euro'luk maaşının 6 milyon Euro'sunu PSG, 750 bin Euro'sunu Galatasaray ödeyecek.\n\nKulüpten yapılan açıklamada, ''Profesyonel futbolcu Mauro Emanuel Icardi Rivero'nun bedelsiz geçici transferi konusunda kulübü Sas Paris Saint-Germain ile anlaşmaya varılmıştır. Yapılan anlaşma uyarınca 2022-2023 futbol sezonu için futbolcuya toplam 6.750.000 EUR ödenecektir. Bahsi geçen tutarın 6.000.000 EUR'luk kısmı Sas Paris Saint-Germain Kulübü tarafından, 750.000 EUR ise şirketimiz tarafından ödenecektir.'' ifadeleri kullanılmıştı.",
    "Dünyanı bekleyen büyük tehlike! Son 10 yılın en düşük seviyesinde": "Dünyanı bekleyen büyük tehlike! Son 10 yılın en düşük seviyesinde\n\nKüresel çapta tahıl arzı ve mahsul verileri, dünyanın son yılların en düşük tahıl stokuna doğru ilerlediğini gösteriyor.\n\nHaber devam ediyor\n\nHaber devam ediyor\n\nEuronews'in haberine göre; Amerika Birleşik Devletleri'nden (ABD) Fransa ve Çin'e, önemli tarım bölgelerinde yaşanan kötü hava koşulları hasattaki verimi düşürüyor. Ukrayna'da ihracatın yeniden başlamasına rağmen dünyanın en yoksul ülkelerinden bazılarında kıtlık riski de artmış durumda.\n\nUkrayna'nın bu yaz Karadeniz limanlarından sevkiyatlara yeniden başlaması ve ABD'li çiftçilerin büyük miktarlarda gerçekleştirdiği ekimler umutlarını artırmıştı.\n\nFakat dünyanın en büyük mısır üreticisi ABD'den son üç yılın en düşük mısır hasadının yapılacağının anlaşılması ve kuraklığın Avrupa hasadını da olumsuz etkilemesi bu umutları suya düşürdü.\n\nHükümetler arası bir kuruluş olan Uluslararası Hububat Konseyi'nin derlediği rakamlara göre, 2022/23 mahsul yılının sonunda, dünyanın tampon mısır stokları beş yıl öncesine göre yüzde 28 geriledi.\n\n80 gün yetecek miktara gerileyen mahsul 2010/2011 yıllarından bu yana en düşük seviyeyi gördü.\n\nBu rakam, son küresel gıda krizinin yaşandığı 2012'de dünyanın sahip olduğundan daha az günlük mısır stoku anlamına geliyor. Uluslararası Hububat Konseyi de açıklamasında, dünya genelinde hasat edilmiş tüm tahıl stoklarının bu sene son sekiz yılın en düşük seviyesine ineceğini duyurdu.\n\nÖzellikle Güney Amerika'daki mevcut kurak hava koşullarının, ekim sezonunda da devam etmesi halinde küresel stokların daha da azalması söz konusu.\n\nDünyanın üç numaralı mısır ihracatçısı Arjantin'de kuru hava nedeniyle mahsul tahminleri şimdiden düşürülüyor.\n\nArjantin hükümeti, 2021/22 mısır sezonundaki 36 milyon tona kıyasla, önümüzdeki haftalarda ekilecek olan ürün ihracatını da başlangıçta 10 milyon tonla sınırladı.\n\nBu arada Çin'deki çiftçiler, mahsulleri tehdit eden kuraklıkla boğuşurken, Hindistan kötü hava koşulları nedeniyle pirinç ihracatını sınırladı.\n\nStrategie Grains danışmanlık şirketi, üretiminin son 15 yılın en düşük seviyesine inmesini beklediği Avrupa Birliği'nin (AB) Ukrayna'dan yaptığı ithalatı yaklaşık yüzde 30 artırarak 10,4 milyon tona çıkarmak zorunda kalacağını açıkladı.\n\nHaber devam ediyor\n\nHaber devam ediyor\n\nAvrupa'nın daha büyük ithalat talebi, kuraklıktan etkilenen Afrika Boynuzu gibi yerler için daha az talep anlamına geliyor. Birleşmiş Milletler'e (BM) göre, Afrika Boynuzu'nu etkisi altına alan şiddetli kuraklık nedeniyle yarım milyon Somalili çocuk bu yüzyılın en kötü kıtlığında açlıkla karşı karşıya.\n\n\"Ukrayna'nın mevcut açığı kapatması boş bir umut\"\n\nUkrayna'nın mısır ve buğday ihracatı, BM'nin Rusya ile vardığı anlaşmanın savaşın başlamasından bu yana abluka altında tutulan limanlardan sevkiyatların yeniden başlamasına izin vermesinden bu yana artış gösterdi.\n\nAncak Ukrayna'nın, özellikle de savaşın uzaması halinde ne kadar ihracat yapabileceği henüz belli değil.\n\nWashington merkezli tarımsal danışmanlık şirketi World Perspectives'in başkanı Gary Blumenthal, \"Ukrayna'nın arz ve talepteki mevcut açığı kapatacağına dair boş bir umut bulunuyor\" dedi.\n\nHaber devam ediyor\n\nHaber devam ediyor\n\nResmi tahminlere göre, Rusya'nın işgalinin ardından Ukrayna'nın 2021'de 42,1 milyon ton olan mısır hasadının 2022'de 25 ila 27 milyon tona düşmesi bekleniyor.\n\nAyrıca savaşla ilgili uygulanan yaptırımlar nedeniyle Rusya'nın rekor büyüklükte olması beklenen buğday mahsulünün ambarlarda kalacağı düşünülüyor.",
    "Arjantin’in Metropol Şehri Kripto Paralar İle Vergi Ödeme Dönemini Başlattı": "Hükümet tarafından gelen yeni bir duyuruyla Arjantin’in Mendoza şehrinde vergi ödemeleri için kripto para kullanımının kabul edilmeye başlandığı açıklandı.\n\nKripto paraların kullanımı her geçen gün yaygınlaşırken özellikle Latin ve Güney Amerika ülkelerinin hızlı adaptasyonu dikkatlerden kaçmıyor. Son gelişmeler ışığında, Arjantin’in batısında yer alan yaklaşık 1 milyon nüfusluk Mendoza şehrinde kripto paraların vergi ödemelerinde kullanılabileceği resmi olarak açıklandı.\n\nMendoza’da Vergi Dairesi tarafından yapılan açıklamada vergi ödemeleri için ilk aşamada sadece Tether (USDT)‘nin kabul edileceği belirtildi. İlerleyen süreçte başta stablecoinler olmak üzere diğer kripto para birimlerinin de vergi ödeme sistemlerine dahil edileceğinin altı çizildi.\n\nŞarap ve zeytin üreticiliğinin global çapta öncülerinden olan Mendoza şehrinin yetkilileri tarafından yapılan açıklamada “vergi mükelleflerine vergi yükümlülüklerine uymaları için farklı yollar” vermek olarak nitelendirilen bu yenilikçi adımın topluluk üzerinde olumlu etkiler yaratması bekleniyor.\n\nBunun yanı sıra Mendoza, kripto paralar ile vergi ödemesini kabul eden ilk şehir değil. Bu yılın Mart ayında Florida Valisi Ron DeSantis, firmaların kripto para birimlerinde vergi ödemelerini sağlamak için adımlar attığını açıklamıştı. Ayrıca İsviçre‘nin Zug kantonu bölgesinde 2021 yılının başından veri vergi ödemelerinin Bitcoin ve Ethereum ile yapılabildiği biliniyor.",
    "Enflasyonda dünya birincisi olduk: Türkiye modeliyle Arjantin'i de solladık": "Son 24 yılın rekorunu kıran enflasyon yurttaşı yoksullaştırırken iktidar kanadı sürekli global enflasyonu öne sürerek yurttaştan sabır istiyor.\n\nEnflasyon canavarını tek haneye düşürme hedefi ile yola çıkan AKP hükümeti, aradan geçen 20 yılda Türkiye’yi uluslararası arenada da dünyanın en yüksek enflasyonuna sahip ülke haline getirdi.\n\nCumhuriyet'ten Ali Can Polat'ın haberine göre Ekonomik Kalkınma ve İşbirliği Örgütü’nün (OECD) Temmuz 2022 enflasyon oranları ile hazırladığı verilerde Türkiye, yeni ekonomi modelinin uygulanmaya başlandığı Eylül 2021’den itibaren depara kalkarak yıllardır krizle boğuşan Arjantin’i geçti ve dünyada en yüksek enflasyonu yaşayan ülke oldu.\n\nEylül ayı enflasyonu yüzde 52.47 olan Arjantin’de şu anda enflasyon yüzde 71 seviyesinde bulunurken eylülde enflasyonu yüzde 19.58 olan Türkiye ise bilime inat uygulanan politikalarla enflasyon rakamlarını yüzde 80’e çıkardı.\n\nFAİZ VURGUSU\n\nTürkiye’nin resmi enflasyon rakamlarının bile dünyadaki enflasyonun 8 katı olduğunu söyleyen Prof. Dr. Selva Demiralp, “Hissedilen enflasyon daha da yüksek. Arada böyle ciddi bir ayrışma olduğu zaman nerede hata yapıldığını sormak gerek. Cevap basit, global enflasyona karşı sene başından beri en az 75 merkez bankası faiz artışına giderken, TCMB’nin adı dünyada en negatif reel faiz veren merkez bankası olarak geçiyor” dedi.\n\nDALGALANMA ZARARI KATLAR\n\nProf. Dr. Veysel Ulusoy ise Arjantin’in yüksek enflasyonundaki sabitliğe dikkat çekti. Türkiye’de enflasyonun yüksekliğinin yanında oynaklığının da iç piyasaya büyük yaralar açtığını söyleyen Ulusoy, “Arjantin’de enflasyon geçen yıl yüzde 50 idi şimdi 71 ve bakın kademe kademe yükselmiştir. Bu da zararlı ama bizimki gibi bir yılda yüzde 19’dan 80’e yükselmesi bambaşka bir şey. Üreticiyi iç piyasaya fiyat veremez hale getirir” dedi.\n\nUlusoy, OECD verilerinde yer alan enflasyonun resmi enflasyon olduğunun altını çizerek “Bir de halkın maruz kaldığı yüzde 180’lik enflasyonu bu dalgalanmayla okuyunca tahribatın büyüklüğünü görebiliyoruz” diye konuştu.",
    "Bitcoin Madencisi Bitfarms, Arjantin’de Madenciliğe Başladı": "Kanada kuruluşlu madencilik şirketi Bitfarms, 10’uncu tesisini Arjantin’de kurdu.\n\n\n\nSon dakika gelişmelerden anında haberdar olmak için bizi Twitter ve Telegram kanalımızdan takip edebilirsiniz.\n\nBitcoin madenciliği yapan şirket, Arjantin’de üretime başlamasının ardından işlem gücünü 4.1 EH/s’ye çıkardı. Bitfarms, yeni tesisiyle birlikte portföyüne 10 MW güç kapasitesi ekledi.\n\nBitfarms Tesislerini Çoğaltmaya Devam Ediyor\n\nPazartesi günü yapılan bir basın açıklamasına göre, Arjantin’deki Bitcoin madencilik tesisinin de üretime geçmesiyle birlikte 50 MW’lık gücü çevrimiçi hale getirmeyi planlıyor. Bitcoin madencilik şirketi Bitfarms, Arjantin’de yapılması planlanan 2.tesis inşaatının 2023 yılının ortalarında tamamlanmasını beklediklerini aktardı.\n\nBitfarms şirketinin başkanı ve yöneticisi olarak görev yapan Geoff Murphy, artan elektrik maliyetlerine rağmen yaptıkları anlaşmalarla bu durumu tersine çevirdiklerini aktararak, sözleşme kapsamında portföy maliyetinin düşmesini beklediğini belirtti.\n\nArjantin’de kurulan Bitcoin madencilik tesisinden sonra Bitfarms, madenciliğin farklı ülkelere yayılmasının iklim ve coğrafya açısından yararlı olduğunu belirtti. ABD, Kanada ve Paraguay‘da faaliyet gösteren tesislerine Arjantin’i de ekleyen Bitfarms, bu genişlemenin devam edeceğini aktardı.\n\nBitfarms, Arjantin’de başlatılan 50 MW’lık Bitcoin madenindeki enerji maliyetinin portföyündeki 10 tesis arasında en düşük maliyetli tesis olacağının da altını çizdi.",
    "Jose Sosa'nın Arjantin kariyeri istediği gibi başlamadı": "Jose Sosa, Fenerbahçe ile sözleşmesini tamamladıktan sonra Süper Lig'den aldığı tekliflere rağmen futbola başladığı Estudiantes'e dönmeyi tercih etmişti. Yıldız oyuncunun Arjantin kariyeri pek de istediği gibi başlamadı.\n\nFenerbahçe'nin 2020-21 sezonu başında Trabzonspor'dan olaylı bir şekilde transfer ettiği Jose Sosa, Sarı-Lacivertlilerde ilk sezonunda zaman zaman iyi işler yapsa da ilerleyen süreçte düzenli forma şansı bulamamıştı.\n\n37 YAŞINDA 2,5 YILLIK İMZA ATTI\n\n\n\nSözleşmesinin tamamlanmasının ardından Fenerbahçe'ye veda eden Jose Sosa 2002 yılında futbola başladığı Estudiantes'e geri dönmüştü.\n\n37 yaşındaki Jose Sosa, Arjantin ekibiyle 2,5 yıllık sözleşme imzaladı.\n\n7 MAÇIN 6'SINDA KADRO DIŞI\n\nYeşil sahalara adım attığı takımda futbola veda etmek isteyen Jose Sosa'nın 3. Estudiantes dönemi güzel başlamadı.\n\nArjantin ekibi, Jose Sosa'nın gelişinin ardından 7 maça çıkarken, deneyimli futbolcu bu maçların 6'sında kadro dışı kaldı.\n\nZİELİNSKİ TERCİH ETMİYOR\n\nEstudiantes ile sadece 1 karşılaşmaya çıkan ve 32 dakika sahada kalan Jose Sosa, teknik direktör Ricardo Zielinski tarafından tercih edilmiyor.\n\nBüyük umutlarla geri dönen 37 yaşındaki futbolcunun durumuyla ilgili kulüpten henüz bir açıklama da yapılmadı.\n\n31 Aralık 2024'e kadar sözleşmesi bulunan Jose Sosa'nın güncel piyasa değeri 300 bin euro olarak gösteriliyor.",
    "Arjantin’de el konulan Venezuela uçağının mürettebatına ülkeden çıkış izni": "Arjantin’de, haziran ayında alıkonulan, ABD’nin yaptırım uyguladığı ve Venezuelalı havayolu şirketine devredilen kargo uçağının 19 mürettebatından 12’sine ülkeden çıkış izni verildi.\n\nArjantin resmi haber ajansı Telam’da yer alan habere göre, La Plata Federal Temyiz Mahkemesi, Emtrasur’a ait uçağın 19 kişilik mürettebatına uygulanan ülkeden çıkış yasağını 12 kişi için kaldırılmasına ve soruşturmaya bakan Federal Yargıç Federico Villena’nın tüm mürettebatın usul durumunu 10 gün içinde tamamlamasına karar verdi.\n\nMahkeme kararında, dosyanın teslim edilmesini takip eden 10 gün içinde, “bekleyen tüm işlemler, usul durumunun tanımı ile kişilere ve eşyalara getirilen kısıtlamaları sonuçlandırmalıdır” ifadesi yer aldı.\n\nBöylece, Mehdi Museli ile 11 Venezuelalının ülkeden çıkış yasağı kaldırılırken, aralarında İran ve Venezuelalıların bulunduğu 7 kişilik mürettebatın ülkeden çıkış yasağı devam ediyor.\n\nGözaltında bulunmayan bu kişiler, başkent Buenos Aires yakınındaki Uluslararası Ezeiza Havalimanında bir otelde konaklıyor.\n\nVenezuela uçağına neden el kondu?\n\n\n\nABD’nin yaptırım uyguladığı İran şirketi Mahan Havayollarından Venezuela’nın devlet hava yolu şirketi Conviasa’nın alt kuruluşu Emtrasur Kargoya kullanım hakları devredilen Boeing 747-300 tipli YV3531 kayıt numaralı kargo uçağı 6 Haziran’da Karakas’tan Arjantin’e gelmişti.\n\n7 Haziran’da Karakas’a dönmesi planlanan uçak, yakıt yetersizliği nedeniyle bu uçuşu gerçekleştirememiş, 8 Haziran’da yakıt almak üzere Arjantin’den Uruguay’a hareket etmiş ancak Uruguay’ın hava sahasını kapatması üzerine yakıt alamadan Arjantin’e geri dönmüştü.\n\nGüvenlik güçleri tarafından aranan kargo uçağının, araba parçaları taşıdığı tespit edilmişti.\n\nArjantin İsrail Dernekleri Delegasyonu (DAIA), İranlı mürettebatın ABD’nin terör örgütü ilan ettiği İran Devrim Muhafızları Ordusuna bağlı Kudüs Gücü ile bağlantılı oldukları iddiasıyla uçağın ve mürettebatın soruşturulması için şikayetçi olmuştu.\n\nDurdurulan uçağın, 5’i İranlı 14’ü Venezuelalılardan oluşan mürettebatının pasaportlarına el konulmuş ve ülkeden çıkış yasağı getirilmişti.\n\nABD Federal Soruşturma Bürosu (FBI), uçağın kaptan pilotu Golamrıza Kasımi’nin İran Devrim Muhafızları Ordusuna bağlı Kudüs Gücü ile bağlantılı olduğuna dair dosyayı Yargıç Villena’ya iletmişti.\n\nABD’nin de isteği doğrultusunda ağustos ayında uçağa resmen el konulmuştu.\n\n(AA)",
    "Dogo Arjantin köpek eğitimi nasıl verilmelidir? Dogo Arjantin ırkı köpeklerin bakımı ve özellikleri": "Dogo Arjantin, laboratuvarda dokuz ayrı köpek cinsinin melezlenmesi ile doğan ırktır. Biçimli, orta boylu ve kaslı vücut yapısıyla dikkat çeken Dogo Arjantin, genellikle bekçi köpeği olarak kullanılmaktadır. Peki, Dogo Arjantin cinsinin bakımı ve eğitimi nasıl olmalı? İşte detaylar...\n\nSahiplerine en düşkün cinsler arasında yer alan Dogo Arjantinler, oldukça zeki ve oyuncu köpeklerdir. Doğru eğitim ve ilgiyle kişiliği oturan bu cins, kuvveti ve cesaretiyle en yakın dostunuz olmaya adaydır.\n\nDOGO ARJANTİN NASIL EĞİTİLMELİ?\n\nDogo cinsi bazen agresif olduğu için temkinli olmakta fayda vardır. Dogo eğitecek kişilerin mutlaka önceden deneyim kazanmış olması gerekiyor. Dogo eğitiminin sonuçları bir ay içinde ortaya çıkar. Bu cinse kalk, pati ver, otur gibi talimatlar verildiğinde kolaylıkla anlar. Tehlikeli bir cins olduğu sanılan Dogo'lar, iyi bir eğitim aldıklarında yumuşak başlı köpekler olurlar. Yani Dogo'ların huyları sahiplerinin eğitimine bağlıdır.\n\nDOGO ARJANTİN HANGİ ÖZELLİKLERE SAHİP?\n\nDogo Arjantin cinsinin en belirgin özelliği şunlardır;\n\n- En başarılı bekçi köpeklerinin başında Dogo Arjantin gelir.\n\n- Ailesine çok düşkündür.\n\n- Zekasıyla herkesi kendine hayran bırakır.\n\n- Öpücükleriniz ve sarılmalarınız onu çok mutlu edecektir.\n\n- Öğretilenleri uygulayabilir fakat katı kurallardan hoşlanır.\n\n- Sistemli bir eğitim isteyen Dogo, esnek olunmasını hiç sevmez.\n\n- Büyüdükçe saldırganlaşabilirler.\n\n- Genelde asabi olmayan bu ırk, -deyim yerindeyse- birisi ona fırça atınca, kafa tutunca öfkelenir. Zaten bu özellik, tüm köpek ırklarının doğasında vardır.\n\n- Dogo Argentino, kişiliği itibariyle biraz zorlu bir ırk olduğundan, bakımı özen ister, eğitimi ciddiyet gerektirir.\n\n- Geçmişten beri av köpeği olarak kullanılan Dogo, avcılık konusunda da çok yeteneklidir.\n\n- Eğitimine daha yavruyken başlanmalıdır.\n\n- Küçük yaşlardan itibaren başka köpekler ile birlikte yaşamaya alışırsa, büyüdüğünde onlarla sorun yaşamaz. Aksi takdirde birbirlerine kanı ısınmaz.\n\n- Yavruluk döneminde sosyal olarak yetiştirilmesi gerekir.\n\n- Bakışlarından ne kadar zeki ve uyanık olduğu belli olan Dogo Arjantin, koyu ela ya da koyu kahverengi gözlere sahiptir. Burun ucunun siyahlığı ise her Dogo'da aynıdır. Kareye benzer derin ve geniş göğüs kafesiyle heybetli bir görünüm sergileyen Dogo, aynı zamanda ne kadar korkusuz olduğunun sinyalini vermektedir. - Vücudunu saran parlak, sık, pürüzsüz ve beyaz tüyleri kısa ve tek tabakalıdır.\n\n- Dogo Arjantin, biraz hırçın bir ırktır. Bu yüzden eğer Dogo Arjantin sahiplenecekseniz, ona karşı dominant olmasını bilmelisiniz. Yoksa başına buyruk davranır ve sahibine kulak asmaz.\n\nDOGO ARJANTİN KÖPEKLERİ NASIL BESLENMELİ?\n\n- Bu cinsin yavruyken kuru mamayla beslenmesi tavsiye edilmiyor. Yavruluk sürecinde üç kere mama verilmeli. Bebeklik döneminin ardından vitamin takviyeleri ile iskelet sistemi desteklenmeli. Genellikle tavuk alerjisi olan bu cins için tavuklu mamalar kullanılmamalı.\n\n- Çok enerjik olan bu cins her gün egzersiz yapmak ister.\n\n- Keskin bir zekaya sahip olan ırkın, algıları oldukça açıktır.\n\n- Bazen hırçınlaşan bu cinsin uzman kişilerce eğitilmesi önemlidir.",
    "Uzaktan çalışanlara dijital göçebe vizesi: Hangi ülkeler, hangi koşulları sağlıyor?": "Girişimcilerin yurt dışına taşınmasına yardımcı olan Nomad Capitalist'e göre, uzaktan çalışma vizelerinin sayısı pandemi öncesinden bu yana katlanarak çoğaldı. 2020’den beri en az otuz ülke uzaktan çalışma izinlerini arttırdı.\n\nRekabet kızışıyor\n\nKolombiya dahil en az 12 ülke daha yakın zamanda uzaktan çalışma programlarına başlayacak. Büyük bir potansiyel gurbetçi havuzu için yarışıyorlar. İşgücü yönetimi şirketi MBO Partners tarafından yapılan bir araştırmaya göre, geçen yıl yalnızca 15.5 milyon Amerikalı dijital göçebe vardı, bu 2019'daki sayının iki katından fazla. Bu esnekliğe sahip olan çalışanların sayısı azalırken, salgın öncesi seviyelerin üzerinde kalması muhtemel.\n\nAirbnb'nin kurucu ortağı ve baş strateji sorumlusu Nate Blecharczyk'e göre İşçi Bayramı'ndan sonra yakın zamanda ofise dönüş baskısına rağmen, yabancı ülkelerde uzaktan çalışmaya olan ilgi güçlü olmaya devam ediyor. Blecharczyk, 28 gün veya daha uzun süreli konaklamalar için yapılan rezervasyonların platformda en hızlı yükselen kategori haline geldiğini söyledi.\n\nÇalışanlar konum bağımsızlığını tercih diyor\n\nUzaktan çalışma platformu FlexJobs’un iletişim başkan yardımcısı Kathy Gardner, ofise dönüş planlarından bağımsız olarak her yerden çalışma eğilimi büyümeye devam edecek dedi ve \"Pek çok profesyonel, evden çalışırken de aynı derecede başarılı olduklarını fark etti ve bu yüzden konum bağımsızlığına sahip olmayı tercih ediyorlar\" diye ekledi.\n\nŞu an da dijital göçebe programları sunan yaklaşık 50 ülke bulunuyor. İşte en popüler yerlerden bazıları ve nasıl başvurabileceğinizin cevabı:",
    "Brezilya'da Dünya Kupası için ilk Xl savaşları: Raphinha, Vinicius Jr, Gabriel Jesus ve Neymar ile birlikte geniş kadro": "Tite, elit kulüplerde oynayan ve son on yılın en büyük maçlarından bazılarında deneyim sahibi olan iki kaleci olan Liverpool'dan Alisson'a veya Manchester City'den Ederson'a güvenebilir.\n\nGeçen yaz Copa America'da görevleri paylaştılar ve Alisson, Venezuela ve Kolombiya'ya karşı grup maçlarına ilk 11 başladı. Ederson, Arjantin'e 1-0'lık son yenilgi de dahil olmak üzere diğer dört maça ilk 11 başladı. Weverton da turnuvada oynadı.\n\nO zamandan beri Tite, Alisson'u Brezilya kalesini korumak için tercih etti.\n\nÖnde olan isim: Alisson",
    "Tarihte Bugün: Arjantin Cumhurbaşkanı Juan Peron, Askerî Darbeyle Devrildi": "Bakü, Azerbaycan’ın başkenti ve en büyük şehridir. Ayrıca ülkenin idari, siyasi ve ekonomik merkezidir. Yaklaşık 2,5 milyon nüfusa sahip büyük bir şehir olan Bakü, kültürel mirasıyla da Azerbaycan’ın kültür merkezi olarak kabul ediliyor. Bu nedenle, sınırsız olanakları sayesinde [devamı...]",
    "160 yıl önce Arjantin'de kaybolan geminin gizemi, bu keşifle birlikte çözülmüş olabilir": "Arjantin'de, bir geminin keşfedilen kerestelerinden alınan ağaç halkası verileri, geminin Rhode Island dışında bir balina avcısı olduğunu ve en son 160 yıl önce yüzerken görüldüğünü gösteriyor. Dendrochronologia dergisinde yeni yayınlanan araştırmaya göre, Buenos Aires'in yaklaşık 700 mil güneyinde keşfedilen batık, akıbeti bugüne dek bilinmeyen Dolphin adlı geminin kalıntılarına benziyor.\n\nÇalışmanın baş yazarı ve IANIGLA-CONICET'te dendrokronolog olan Ignacio Mundo, “Yüzde yüz kesin olarak söyleyemem, ancak ağaç halkalarının analizi, bunun o gemi olma olasılığının çok yüksek olduğunu gösteriyor” dedi.\n\nGemi ilk olarak 2004 yılında Puerto Madryn kıyılarında keşfedildi ve birkaç yıl sonra kalıntıları (geminin omurgası ve gövdesinin bir kısmı) ilk kez ortaya çıkarıldı. Geminin Dolphin olduğu yönündeki spekülasyonlar on yıldır dolaşımda, ancak son ekip ağaç halkası verilerinin bunu onayladığını düşünüyor.\n\nAğaç halkaları, volkanik patlamalardan Kuzey Amerika'daki sömürgeciliğe kadar olaylarla tanışmak için inanılmaz derecede yararlı bir araç. Kuraklık gibi iklimsel eğilimleri kodlarlar ve elbette zamanı söylerler, çünkü bir ağaç yaşadığı her yıl için bir halka büyütüyor.\n\nEnkazdan birkaç ağaç örneği alındı ve Kuzey Amerika Kuraklık Atlası ile çapraz referans yapıldı. Atlas, 2.000 yıldan daha eski olan yaklaşık 30.000 ağaçtan ağaç halkası örnekleri içeriyor.\n\nKarşılaştırma, enkazın omurgasının beyaz meşeden, gövdesinin ve ahşap çivilerinin sırasıyla sarıçam ve kara akasyadan yapıldığını doğruladı. Her üç ağaç türü de Amerika Birleşik Devletleri'nin doğusunda yetişiyor. Ahşabın tarihlendirilmesi, bazı ağaçların ilk olarak 1679'da büyümeye başladığını ve en son meşe ağaçlarının Dolphin’in inşaatının başlamasından bir yıl önce 1849'da kesildiğini gösteriyor.",
    "Bu yıl yurt dışındaki 84 suçlu yargılanmak için Türkiye'ye iade edildi": "İçişleri Bakanlığından yapılan açıklamaya göre, Emniyet Genel Müdürlüğü İnterpol-Europol Daire Başkanlığı bünyesinde oluşturulan özel ekip, yurt dışına firar eden suç örgütü liderleri ve suçlulara yönelik çalışmalarına aralıksız devam ediyor.\n\nÖzel ekip, firari şahısların yurt dışındaki hareketlerini izleyerek yerlerini tespit ediyor. Bu ekip, daha sonra ilgili ülkelerin İnterpol birimleriyle yoğun temas ve etkili iş birliği kurarak suçluların yakalanmasını sağlıyor.\n\n\"Mafya tipi suç örgütlenmesi\" liderleri ile \"dolandırıcılık\", \"tehdit\" ve \"yağma\"dan aranan birçok kişi kaçtıkları ülkelerde, oluşturulan bu özel ekip sayesinde yakalandı.\n\nBu yıl içerisinde 84 şüpheli yargılanmak üzere Türkiye'ye iade edildi.\n\nYurt dışında yakalanan 7 kişinin iadesi bekleniyor\n\nTürk İnterpolü tarafından yurt dışında yakalanması sağlanan ve yargılanmak üzere Türkiye'ye iadesi beklenen suç örgütü liderleri arasında; kripto para uygulaması Thodex'in sahibi Faruk Fatih Özer, silahlı saldırı eylemlerinden aranan suç örgütü lideri Barış Boyun, \"Göl Çetesi\" elebaşı Volkan Reçber; birçok yaralama, tehdit, yağma, iş yerine zarar verme ve cinayet suçundan aranan Binali Camgöz, \"Şirinler\" suç örgütünün elebaşı \"Meks\" lakaplı Mehmet Sabri Şirin ile yağma ve cinayet gibi birçok olayın faili olarak aranan suç örgütü elebaşı Serkan Kurtuluş ile yardımcısı Lider Camgöz bulunuyor.\n\nThodex kurucusunun iade süreci devam ediyor\n\nArnavutluk'a 20 Nisan 2021'de kaçan ve hakkında kırmızı bülten çıkartılan kripto para uygulaması Thodex'in sahibi Özer, 30 Ağustos 2022'de Arnavutluk'un Vlora şehrinde yakalandı. Türk İnterpolü ile Arnavutluk polis teşkilatının iş birliğiyle yakalanan Özer, şu anda Arnavutluk'ta tutuklu bulunuyor ve iade süreci devam ediyor.\n\nTürk İnterpolünün çalışmaları sonucunda Gürcistan İnterpolü tarafından yakalanıp ardından burada adli kontrolle serbest bırakılan Barış Boyun, 3 Ağustos 2022'de İtalya'nın Rimini şehrinde giriş yaptığı otelde yakalandı.\n\nİstanbul'da birçok silahlı saldırı, mala zarar verme ve yağma eylemlerini gerçekleştiren Boyun hakkında, Gürcistan'da serbest bırakılmasının ardından Emniyet Genel Müdürlüğü İnterpol-Europol Daire Başkanlığınca yapılan çalışmalar neticesinde kırmızı bülten çıkartıldı. İtalya'da tutuklanan Boyun'un iade süreci için temaslar sürüyor.\n\nGöl Çetesi lideri Volkan Reçber, Karadağ'da tutuklu\n\nİstanbul'da diğer suç örgütleri ile silahlı çatışmalara giren ve olaylarda kullandıkları taşıtları bulunmaması için göle atması nedeniyle kamuoyunda \"Göl Çetesi\" olarak bilinen suç örgütünün elebaşı Volkan Reçber, 30 Temmuz 2022'de Türk İnterpolünün yoğun çalışmaları neticesinde Karadağ Podgoritsa Havalimanı'nda yakalandı.\n\nReçber, Romanya'da yasa dışı silah bulundurma suçuyla ilgili Ocak 2021'de yargılandığı davada adli kontrol kararıyla serbest bırakıldı. Daha sonra Türk İnterpolü, elde ettiği istihbarat neticesinde Reçber'in Karadağ'da yakalanmasını sağladı. Karadağ'da tutuklu bulunan Reçber'in Türkiye'ye iade süreci devam ediyor.\n\nBinali Camgöz de Karadağ'da tutuklu bulunuyor\n\nİzmir'de birçok yaralama, tehdit, yağma, iş yerine zarar verme, cinayet suçlarından aranan ve \"Deniz\" ismiyle de bilinen Binali Camgöz de özel ekibin çalışmaları sonucunda Karadağ'da yakalandı.\n\nYasa dışı yollarla kaçtığı Gürcistan'da sahte kimlik çıkartan ve bu kimlikle Balkan ülkelerine geçtiği belirlenen Camgöz için Türk İnterpolü kırmızı bülten çıkartarak, 6 Temmuz 2022'de yakalanmasını sağladı. Camgöz, Türkiye’ye iadesi tamamlanana kadar Karadağ'da tutuklu bulunuyor.\n\nŞirinler suç örgütü lideri Hollanda'da tutuklatıldı\n\nSilahlı yağma, cinayet, yaralama olaylarına karışan Şirinler suç örgütünün elebaşı \"Meks\" lakaplı Mehmet Sabri Şirin, Emniyet Genel Müdürlüğü İnterpol-Europol Daire Başkanlığınca hakkında çıkartılan kırmızı bültenin ardından Hollanda'nın Limburg bölgesinde yakalandı. Şu an Hollanda'da da tutuklu bulunan Şirin'in iade süreci sürüyor.\n\nSuç örgütü lideri ile yardımcısı Arjantin'de yakalandı\n\nİzmir'de birçok silahlı saldırı, mala zarar verme, yağma ve cinayet eylemlerini gerçekleştiren ve suç örgütünün lideri olarak aranan Serkan Kurtuluş, Türk İnterpolünün girişimleri neticesinde 11 Haziran 2020'de Arjantin’de, örgütteki sağ kolu Lider Camgöz ile birlikte sahte kimliklerle yakalandı.\n\nArjantin'de tutuklu bulunan bu şahısların da Türkiye'ye iade süreci devam ediyor.",
    "Avrupa ülkeleri, 2022 Dünya Kupası’nın başlamasına iki ay kalmışken iyi bir görünüm çizmiyor": "Avrupa ülkeleri, 2022 Dünya Kupası’nın başlamasına iki ay kalmışken iyi bir görünüm çizmiyor\n\nArjantin ve Brezilya 2022 Dünya Kupası için favori görülürken Avrupa takımları, turnuvaya iki ay kalmışken nasıl bir görünüm sunuyor?\n\nGüney Kore ve Japonya'da düzenlenen 2002 Dünya Kupası, Avrupalı olmayan bir takım tarafından kazanılan son kupaya ev sahipliği yapmıştı ve kupayı Brezilya kazanmıştı.\n\nDaha sonraki turnuvalarda Avrupa ülkelerinin egemenliği görüldü ancak Brezilya ve Arjantin'in şu an netleştirdiği bir şey varsa o da 2022 Katar Dünya Kupası'na güçlü bir şekilde girecek olmaları.\n\nİki ülke de Katar 2022'ye son hazırlık maçı haricinde namağlup gidiyor. Kaka, Brezilya veya Arjantin’in kupayı kazanma şansını çok yüksek görüyor.\n\nGOAL Türkiye, Avrupa ülkelerinin Dünya Kupası öncesinde nasıl bir görüntü çizdiğini inceliyor\n\nFransa\n\nAvrupa ülkeleri içinde favoriler arasında yer alan Fransa; Mbappe, Benzema, Dembele, Griezmann, Nkunku, Giround, Ben Yedder gibi oyuncular sahip. Güçlü bir savunması bulunan Fransız Milli Takımı'nda buna rağmen Dünya Kupası turnuvalarında yolunda gitmeyen durumlar vardı.\n\n2018 Dünya Kupası, kupayı kazanmalarına rağmen kolay bir turnuva değildi. Fransa, Uluslar Ligi'nde ise Avusturya'yı yenmeyi başardı ve gruptaki ilk galibiyetini aldı ancak şimdi Danimarka'yı yenmek zorunda çünkü şu an son haftanın öncesinde grupta 3.sırada yer alıyor.\n\nİspanya & Portekiz & İngiltere & İtalya\n\nPortekiz, Hollanda ile birlikte beklentileri karşılayan tek Avrupa takımı. Portekiz’in Çek Cumhuriyeti karşısında aldığı 4-0’lık galibiyet, Portekiz’in ne kadar tehlikeli olabileceğini tekrar gösteriyor.\n\nİspanya ise İsviçre 2-1 yenildi.\n\nGeçen hafta İngiltere'yi yenen İtalya, üst üste ikinci Dünya Kupası finallerini kaçırdıktan sonra daha fazla drama yaşamak istemiyor. İtalya, Uluslar Ligi'nde yarın Macaristan ile karşılaşacak.\n\nİngiltere ise, Euro 2020'de İtalya'ya elendiğinden bu yana kötü bir rüyanın içinde. Uluslar Ligi'nde başarılı gitmeyen İngiltere, şimdiye kadar iki beraberlik, üç mağlubiyet yaşadı ve hiç zafer kazanamadı.\n\nBelçika & Hollanda & Sırbistan\n\nBelçika, Hollanda karşısında aldığı 4-1'lik yenilgiden sonra rövanşta komşularını yenmek için mücadele edecek. Hollanda ise oldukça başarılı giderek Dünya Kupası için hırslı olduklarını bir kez daha ispatladı.\n\nBelçika'da Lukaku ve Eden Hazard gibi kilit oyuncular, sakatlık ve oyun sürelerinin yetersizliği gibi sebeplerle kulüp düzeyinde çok iyi değiller. Ancak Kevin De Bruyne ve Thibat Courtois gibi oyuncular şu an milli takımları için her şeyi yapıyor.\n\nBağımsız olarak tarihinde 3. kez Dünya Kupası’na katılacak olan Sırbistan ise, Dünya Kupası öncesi Uluslar Ligi’nde başarılı bir görünüm sergiliyor. Dün akşam İsveç karşısında 4-1 galip gelen Sırbistan’ın Fulham yıldızı Aleksandar Mitrović gibi bir silahı var. Bu galibiyetin ardından grupta 10 puana yükselen Sırbistan, zirveyi Norveç ile birlikte paylaşıyor. Buna karşın İsveç ise 3 puanla küme hattında kalıyor.",
    "BUENOS AİRES - Arjantin'de Kraliçe II. Elizabeth anısına etkinlik düzenlendi": "GÖRÜNTÜ DÖKÜMÜ :- Buenos Aires 'te bulunan İngiliz Büyükelçiliği- Elçilik binasına gelen İngiliz vatandaşları BUENOS AİRES (AA) - Arjantin 'in başkenti Buenos Aires'te bulunan İngiliz Büyükelçiliği, 96 yaşında hayatını kaybeden Kraliçe 2. Elizabeth'i anmak için ülkede ikamet eden tüm İngiliz vatandaşlarının taziye defteri imzalayabilmeleri ve Kraliyet ailesine saygılarını sunabilmeleri için kapıları açtı. Büyükelçilikte bulunan İngiliz bayrağı da yarıya indirildi."
}