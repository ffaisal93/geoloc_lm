{
    "Bangladeş'te feribot kazası: Sekizi çocuk en az 25 ölü, onlarca kayıp": "Bangladeş'te festival kutlamak için tapınağa giden Hinduların bulunduğu bir teknenin Pançagarh bölgesindeki Karatoya Nehri'nde batması sonucu 25 kişi hayatını kaybetti, onlarca kişi de kayboldu.\n\nHayatını kaybedenlerden 12'sinin kadın, sekizinin de çocuk olduğu belirtildi.\n\nPançagarhlı emniyet yetkilileri, Durga Puja Festivali kapsamındaki Mayalaya Günü etkinliği için Badheshwar Tapınağı'na gidenleri taşıyan teknenin yerel saatle 14.30'da Karatoya Nehri'ne açıldığını söyledi.\n\nYetkililer, teknede aralarında kadın ve çocukların da bulunduğu 60 ila 70 yolcu olduğunu ifade etti.\n\nTeknenin Karatoya'nın orta kesimlerine geldiğinde battığını belirten yetkililer, olayda 25 kişinin hayatını kaybettiğini, en az 20 kişinin kaybolduğunu bildirdi.\n\nYetkililer, kaybolanlara ilişkin arama kurtarma çalışmaları ile hayatını kaybedenlerin kimlik tespit çalışmalarının sürdüğünü söyledi.\n\nPolis yaklaşık 20 kişinin halen kayıp olduğu, bazı yolcuların ise yüzerek kıyıya çıkmayı başardığını ya da kurtarıldığını aktardı.\n\nÖte yandan, Bangladeş'te yayın yapan bazı haber siteleri, teknede 100'den fazla yolcu bulunduğunu ve en az 70'inin kurtarılarak bölgedeki hastanelere kaldırıldığını belirtti.\n\nGeniş iç su yollarına ve sıkı denetim olmayan güvenlik standartlarına sahip Bangladeş'te her yıl yüzlerce kişi feribot kazalarında hayatını kaybediyor.\n\nGeçen yıl nisan ayında aşırı kalabalık bir feribotun başkent Dakka'nın dışındaki Şitalakhsya Nehri'nde bir kargo gemisiyle çarpışıp batması sonucu en az 34 kişi hayatını kaybetmişti.",
    "Bangladeş'te Dünya Nehirler günü": "25.09.2022\n\nBangladeş'in Çttagong kentindeki Karnaphuli Nehri, her geçen gün şehir atıklarıyla kirleniyor. Nehrin temizlenmesi ve arındırılması için çalışmalar yürütülse de henüz istenen sonuca ulaşılmış değil. Çöplerle dolmuş Karnaphuli Nehri, Dünya Nehirler Günü kapsamında görüntülendi. ( Mohammad Shajahan - Anadolu Ajansı )",
    "": "",
    "Japonya'dan, Bangladeş'teki Arakanlı Müslümanlara 3,5 milyon dolar insani yardım": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Bangladeş'te bot battı: 24 ölü, 30 kayıp": "Akit haber güncel son dakika gündem haberleri ve haber arşivi.\n\nBiz her vakit, hakikati haykırdık ve gerçeğin izinde olduk. Her devrin gazetesi olmadık, milletin gazetesi olduk.\n\nwww.yeniakit.com.tr internet sitesinde yayınlanan yazı, haber, röportaj, fotoğraf, resim, sesli veya görüntülü sair içeriklerle ilgili telif hakları Uğurlu Gazetecilik Basın Yayın Matbaacılık Reklamcılık Limited Şirketi’ne aittir. Bu içeriklerin iktibas hakkı saklıdır. İzinsiz ve kaynak gösterilmeksizin iktibas olunamaz; hiçbir surette kopyalanamaz, yeniden yayıma konulamaz.",
    "Bangladeş, sınır ihlalleri nedeniyle Myanmar'ın Dakka Büyükelçisi'ni çağırdı": "",
    "Bangladeş'te iki gün içerisinde 11 kişi yıldırım isabet etmesi sonucu öldü": "Başkent Dakka'nın Mirpur bölgesinde yaşayan Md. Rashedul Islam, yağışlı veya rüzgarlı havalarda, evden dışarı çıkmaktan korktuklarını söyledi.\n\nIslam, bölge halkının yağışlı dönemlerde evlerinin çatısına çıkarak yağmur banyosunun keyfini çıkardığını ancak son zamanlarda bu sahneleri görmenin oldukça zor olduğunu belirtti.\n\n3 binden fazla kişi hayatını kaybetti\n\nBangladeş Afet Yönetimi ve Yardımı Bakanlığı verilerine göre, ülkede 2011'den bu yana yıldırım düşmesi sonucu, 3 binden fazla kişi hayatını kaybetti.\n\nİklim değişikliğinden en çok etkilenen ülkelerden Bangladeş'te bu ölümlerin neredeyse yüzde 70'i, nisan-haziran döneminde kayda geçiyor.\n\nBangladeş'te söz konusu felaket her yıl yüzlerce can alıyor.",
    "Bangladeş’te bot battı: 24 ölü, 30 kayıp": "Bangladeş’te bot battı: 24 ölü, 30 kayıp Bangladeş'in Panchagarh bölgesindeki Karatoya Nehri'nde batan bottaki 24 kişi hayatını kaybetti, kayıp 30 kişi için ise arama çalışmaları sürüyor.\n\n25 Eylül 2022, Pazar günü, saat 17:03 'de eklendi.\n\nBangladeş'te Pançagarhlı emniyet yetkilileri, Durga Puja Festivali kapsamındaki Mayalaya Günü etkinliği için Badheshwar Tapınağı'na gidenleri taşıyan teknenin yerel saatle 14.30'da Karatoya Nehri'ne açıldığını söyledi.\n\n\n\nYetkililer, teknede aralarında kadın ve çocukların da bulunduğu 60 ila 70 yolcu olduğunu ifade etti.\n\n\n\nTeknenin Karatoya'nın orta kesimlerine geldiğinde battığını belirten yetkililer, olayda 24 kişinin hayatını kaybettiğini, en az 30 kişinin kaybolduğunu açıkladı.\n\n\n\nYetkililer, kaybolanlara ilişkin arama kurtarma çalışmaları ile hayatını kaybedenlerin kimlik tespit çalışmalarının sürdüğünü söyledi.\n\n\n\nÖte yandan, Bangladeş'te yayın yapan bazı haber siteleri, teknede 100'den fazla yolcu bulunduğunu ve en az 70'inin kurtarılarak bölgedeki hastanelere kaldırıldığını duyurdu.",
    "Bangladeş Başbakanı'ndan Rohingya Müslümanlarının ihmal edilmesine eleştiri": "Bangladeş Başbakanı AFP’ye verdiği röportajda ülkesinde mülteci kamplarında kalan Rohingyalara karşı dünyanın kayıtsızlığını eleştirdi.\n\nBangladeş Başbakanı Şeyh Hasina Vecid, New York'ta düzenlenen Birleşmiş Milletler Genel Kurulu oturumunun arasında Fransız Haber Ajansı AFP’ye verdiği röportajda dünyanın Rohingyalara karşı kayıtsızlığını eleştirdi.\n\nThe New Khalij News’in haberine göre Bangladeş Başbakanı Şeyh Hasina Wajid, başta kadın ve çocuklar olmak üzere Rohingya Müslümanlarının Bangladeş kamplarında kötü koşullarda yaşadıklarını vurguladı.\n\nBölge sakinlerinin de bu sorundan muzdarip olduğunu söyleyen Şeyh Hasina, Kovid-19 salgını ve Ukrayna savaşı nedeniyle uluslararası yardımların azalmasından üzüntü duyduğunu belirtti.\n\n2017 yılında yaklaşık 1 milyon Rohingya Müslümanı Myanmar’daki askeri saldırının ardından komşu ülke Bangladeş’e sığındı.\n\nBM İnsan Hakları Yüksek Komiseri Michelle Bachelet ise geçtiğimiz Ağustos ayında yaptığı açıklamada Rohingyaların Myanmar'a geri dönmeleri için uygun koşulların oluşmadığını belirtmişti.\n\nVecid, Bangladeş vatandaşlarının Rohingya mültecilerinin varlığından ötürü kızgın olmadıklarını ancak bu durumdan memnun da olmadıklarını söyledi.\n\nBangladeş Başbakanı son olarak Rohingyaların ülkelerine dönüp hayatlarına devam etmelerinin herkesin en büyük dileği olduğunu ekledi.\n\n4087878",
    "Bangladeş, Hindistan'ın Arakanlıların Myanmar'a dönüşünde büyük rol oynayabileceğini düşünüyor": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Bangladeş: 1 milyondan fazla Rohingyalı mülteci ciddi bir güvenlik ve istikrar endişesi oldu": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Myanmar'dan atılan havan mermisinin Bangladeş sınırına düşmesi sonucu 1 Arakanlı öldü": "Ülkenin Myanmar sınırındaki Bandarban semtinde görevli Komiser Yardımcısı Yasmin Parjin Tibriji, sınır hattında güvenlik tedbirlerini desteklediklerini ve dün akşam Myanmar'dan atılan havan mermisinin Bangladeş topraklarına düşmesi sonucu bir kişinin öldüğünü ve birkaç kişinin yaralandığını doğruladıklarını belirtti.\n\nTibriji, hükümet yetkililerini bilgilendirdiklerini ve gelen emir ve talimatlar doğrultusunda gerekli önlemleri alacaklarını söyledi.\n\nYerel basında yer alan haberlerde hayatını kaybeden Arakanlının 18 yaşındaki Iqbal Hossain Bari Mohammad Iqbal olduğu bilgisi paylaşıldı.\n\nPatlamada, 6 Arakanlının da yaralandığı aktarıldı.\n\nArakanlı topluluk lideri Dil Mohammad, Myanmar ordusunun Arakanlıların kaldığı kampları kasten hedef aldığını, havan mermisi fırlatarak Bangladeş'teki Arakanlı mültecileri korkutmaya ve geri dönüş sürecini sekteye uğratmaya çalıştığını vurguladı.\n\nMohammad, dün akşamdan bu yana sınırda yoğun silah seslerinin duyulduğunu, dün akşam saatlerinden itibaren Arakanlı mültecilerin kaldığı kampta 4, sınırdaki Ghumdum'da 2 havan mermisinin patladığını bildirdi.\n\nMyanmar ordusu ve muhalif silahlı güçler arasındaki çatışmalar bir aydan fazla süredir Bandarban'ın Ghumdum bölgesi yakınlarındaki ormanlık alanlarda devam ediyor.\n\nArakanlı Müslümanlara etnik temizlik\n\nMyanmar'ın Arakan eyaletinde 2012'de Budistler ile Müslümanlar arasında çatışmalar çıkmış, olaylarda çoğu Müslüman binlerce kişi katledilmiş, yüzlerce ev ve iş yeri ateşe verilmişti.\n\nArakan'daki sınır karakollarına 25 Ağustos 2017'de düzenlenen eş zamanlı saldırıları gerekçe gösteren Myanmar ordusu ve Budist milliyetçiler, kitlesel şiddet eylemleri başlatmıştı.\n\nBirleşmiş Milletler'e (BM) göre, Ağustos 2017'den sonra Arakan'daki baskı ve zulümden kaçıp Bangladeş'e sığınanların sayısı 900 bini geçti.\n\nUluslararası insan hakları kuruluşları, yayımladıkları uydu görüntüleriyle yüzlerce köyün yok edildiğini kanıtlamıştı.\n\nBM ve uluslararası insan hakları örgütleri, Arakanlı Müslümanlara yönelik şiddeti \"etnik temizlik\" ya da \"soykırım\" olarak adlandırıyor.",
    "United Aygaz Bangladeş faaliyete başladı": "HABERTURK.COM\n\nAygaz’ın, yurt dışında büyüme stratejisi çerçevesinde United Enterprises & Co. Ltd. ortaklığıyla kurduğu United Aygaz Bangladeş, Anwara'daki 6 bin metrik ton kapasiteli Chattogram ana fabrikasında faaliyetlerine başladı.\n\nBangladeş pazarına yönelik LPG temini, dolumu ve dağıtımı konularında faaliyette bulunmak üzere eşit yönetim esaslarına dayalı bir ortak girişim şirketi olan United Aygaz, ülkeye LPG enerji çözümleri sunacak.\n\nUnited Aygaz LPG tüpleri, hem ev hem de endüstriyel tüketiciler için 12 kg ve 35 kg olmak üzere iki farklı boyda sunuluyor. Markanın, müşterilerinin sorularına cevap verebilmek için 7 gün 24 saat aktif olan çağrı merkezi de çalışmalarına başladı. İlerleyen günlerde dökme ve otogaz segmentlerinde de faaliyet gösterilmesi planlanıyor.\n\nAygaz Genel Müdürü Gökhan Tezel, “Hızlı büyüyen bir ülke olan Bangladeş’in, bu büyümeye paralel olarak enerji ihtiyaçları da hızla artıyor. United Aygaz’la daha iyi, daha güvenli ve daha kullanışlı temiz enerji çözümleri sunarak, insanlara her günü en iyi şekilde yaşamaları için gereken enerjiyi sağlamak amacıyla çalışıyoruz. Hava kirliliğinin oldukça dikkat çekici seviyelerde olduğu Bangladeş için LPG çok önemli bir enerji çözümü olarak ortaya çıkıyor. Tıpkı yurtiçinde olduğu gibi yurtdışında da ev, ticari ve endüstriyel segmentlerde ürün ve hizmetlerimiz ve ülke genelindeki yetkili distribütörlerimiz aracılığıyla garantili müşteri memnuniyeti sağlama konusunda kararlıyız” dedi.\n\n\"PANDEMİ KOŞULLARINA RAĞMEN BİR YILDA TAM KAPASİTE SATIŞA BAŞLADIK\"\n\nYaklaşık bir yıl gibi kısa bir sürede tam kapasite satışlara başladıklarını belirten United Aygaz Bangladeş CEO’su Ercüment Polat, “Aygaz'ın tecrübe ve birikimi ile United Group'un gücünü birleştirerek harmoni içinde çalıştık. Bu süreçte öğrendik, geliştik, zorluklarla mücadele ederek, Asya Kıtası’nda yepyeni bir ekiple başarıya ulaşmanın keyfini yaşadık. Gerek Türkiye'den destek için gelen arkadaşlarımız gerekse Bangladeş'de oluşturduğumuz müthiş ekibimiz sayesinde pandemi koşullarına rağmen, olabildiğince hızlı bir şekilde faaliyetimize tam kapasite ile başladık. Bangladeş LPG pazarına büyük bir katma değer yaratacağımıza ve böylesi iyi bir ekiple hedeflerimize beklentimizin ötesinde bir hızla ulaşacağımıza inanıyorum” dedi.",
    "Kamboçya Bangladeş maçı ne zaman, saat kaçta, hangi kanalda?": "",
    "Bangladeş, Rusya'dan 500 bin ton buğday satın alacak": "Kabine yetkilisi Abdul Barik, başkent Dakka'daki bakanlar kurulu toplantısında yaptığı açıklamada, Rusya'dan 500 bin ton buğday ithalatı yapılacağını duyurdu.\n\nAçıklamada, Bangladeş'in Rusya'ya dolar ile ödeme yapacağı ve ton başına 430 ABD doları ödeyeceği belirtildi.\n\nÖte yandan, bakanlar kurulu toplantısında, Hindistan ve Vietnam'dan 230 bin metrik ton pirinç ithal edilmesinin de onaylandığı belirtildi.",
    "Bangladeşli iş insanlarıyla İTO'da ikili görüşme fırsatı": "Bangladeşli iş insanlarıyla İTO'da ikili görüşme fırsatı Bangladeş'in en büyük şehri ve başkenti Dakka’dan gelen iş insanları ile İTO üyesi firmalar ikili görüşme gerçekleştirilecek. 28 Eylül’de İTO’da yapılacak görüşmede; tarım, gıda işleme, altyapı, inşaat, enerji, tekstil, ilaç, deri, ayakkabı, otomobil, elektrik elektronik, savunma ve genel ticaret alanında faaliyet gösterenler yer alacak.\n\nİstanbul Ticaret Odası (İTO), üyelerinin uluslararası pazarda rekabet gücünü artırmasına yardımcı olacak faaliyetlerine devam ediyor. Bu kapsamda İTO, Dhaka Ticaret ve Sanayi Odası Heyeti İle İkili Görüşmeler Etkinliği düzenleyecek.\n\n\n\nEtkinlikte; Bangladeş'in en büyük şehri ve başkenti olan Dakka’dan gelen iş insanları ile ikili görüşme gerçekleştirilecek.\n\n\n\nİkili görüşmelerde tarım, gıda işleme, altyapı, inşaat, enerji, tekstil, ilaç, deri, ayakkabı, otomobil, elektrik elektronik, savunma ve genel ticaret alanında faaliyet gösterenler yer alacak.\n\n\n\nSöz konusu etkinlik 28 Eylül 2022 Çarşamba günü, İTO’nun 5’inci kat fuaye alanında 14:30-18:30 saatleri arasında organize edilecek.\n\n\n\nKatılımın ücretsiz olduğu etkinlikte yer almak için aşağıdaki adresten kayıt yaptırılması gerekiyor.\n\n\n\nhttps://forms.gle/brsVRtaVCY3H3sag6",
    "Bangladeş'in Ulusal Balığı Hilsa'da Bolluk Yaşanıyor": "DAKKA, 19 Eylül (Xinhua) -- Bangladeş'in ulusal balığı Hilsa, bu Güney Asya ülkesinde çok sevilen bir balık türü. Geçtiğimiz günlerde, Bangladeş'in liman kenti Chattogram'da halen devam eden balık sezonunun en yoğun dönemi yaşandığı için Hilsa balığı bolluğu vardı.\n\nDAKKA, 19 Eylül (Xinhua) -- Bangladeş'in ulusal balığı Hilsa, bu Güney Asya ülkesinde çok sevilen bir balık türü. Geçtiğimiz günlerde, Bangladeş'in liman kenti Chattogram'da halen devam eden balık sezonunun en yoğun dönemi yaşandığı için Hilsa balığı bolluğu vardı. Çalışanlar, Hilsa balığını yılın geri kalanında satılmak üzere bozulmadan saklamak için tuzlayarak işlemden geçiriyor.\n\nBangladeş'in Chattogram kentinde büyük bir balık işleme merkezinde Hilsa balığını tuzlayarak işlemden geçiren çalışanlar görülüyor, 15 Eylül 2022. (Fotoğraf: Xinhua)\n\nBangladeş'in Chattogram kentinde büyük bir balık işleme merkezinde Hilsa balığını tuzlayarak işlemden geçiren bir kadın görülüyor, 15 Eylül 2022. (Fotoğraf: Xinhua)\n\nBangladeş'in Chattogram kentinde büyük bir balık işleme merkezinde Hilsa balığını tuzlayarak işlemden geçiren çalışanlar görülüyor, 15 Eylül 2022. (Fotoğraf: Xinhua)\n\nBangladeş'in Chattogram kentinde büyük bir balık işleme merkezinde Hilsa balığını tuzlayarak işlemden geçiren çalışanlar görülüyor, 15 Eylül 2022. (Fotoğraf: Xinhua)\n\nBangladeş'in Chattogram kentinde büyük bir balık işleme merkezinde Hilsa balığını tuzlayarak işlemden geçiren çalışanlar görülüyor, 15 Eylül 2022. (Fotoğraf: Xinhua)",
    "ZGK Gökşin Kimya Bangladeş'te Denizli’yi temsil etti": "Bangladeş, pandemi nedeniyle iki yıllık aradan sonra ‘40. Dye+Chem Bangladeş Uluslararası Boya ve Tekstil Kimyasalları Fuarı’na ev sahipliği yaptı. 12 ülkeden 300’e yakın firmanın ürünlerini sergileme fırsatı bulduğu fuara; Türkiye’den 12 firma katılırken, Denizli’den sadece ZGK Gökşin Kimya katıldı.\n\nFuarla ilgili konuşan ZGK Gökşin Kimya Yönetim Kurulu Başkanı Zafer Gökşin; “Fuara, firmamızı ve firmamızın üretimdeki yerini göstererek, kendi kimyasallarımızı tanıtmak için katıldık. Etkinliğe ilgi ve katılımın çok yoğun olduğunu, potansiyeli oldukça yüksek bir fuar olduğunu söyleyebiliriz. Ülkemizi temsilen katılan diğer firmalar gibi, globalde de yerini almış birçok firma kendisini ve ürünlerini tanıtma fırsatı edindi. Firmamız özelinde, çok verimli bir fuar deneyimi olduğunu söylemeliyiz. Gerçekleştirdiğimiz önemli temaslar ve görüşmelerin yanı sıra, gördüğümüz ilgi ve taleplerden de oldukça memnunuz” diye konuştu.",
    "Bangladeş, 2026 Yılına Kadar 100 Milyar ABD Doları İhracat Geliri Hedefliyor": "DAKKA, 18 Eylül (Xinhua) -- Bangladeş Ticaret Bakanı Tipu Munshi Cumartesi günü yaptığı açıklamada, ülkesinin ihracat gelirlerini sadece dört yıl içinde iki katına çıkarmak amacıyla yüksek bir büyüme sürecine girdiğini belirtti. Dakka'daki Ulusal Basın Kulübü'nde Bangladeş Yabancı Basın Muhabirleri Derneği (OCAB) toplantısında konuşan Munshi, hükümetin 2026 yılına kadar 100 milyar ABD doları ihracat hedefi belirlediğini söyledi. Bakan, \"2024'e kadar 80 milyar ABD doları, 2026'ya kadar ise 100 milyar ABD doları ihracat hedefi planlıyoruz\" dedi.\n\nBangladeş'in geçen yıl, mal ihracatından ülkeye yaklaşık 60 milyar ABD doları gelir sağladığını belirten Munshi, konfeksiyon ihracatının ülkenin yıllık gelirinin yüzde 82'sini oluşturduğunu vurguladı. Munshi, mal ihracatı hedefine ulaşmak için triko ve dokuma dahil hazır giyime her zaman olduğu gibi özel öncelik verileceğini söyledi.\"Daha fazla hazır giyim ihraç etme potansiyelimiz var\" diyen Bakan Munshi, Çin'in Bangladeş ürünlerinin yüzde 98'ine gümrüksüz erişimi artıracağını duyurmuş olması nedeniyle, ülkenin hazır giyim sektörünün daha da parlak göründüğünü ifade etti.\n\nBunun dışında, Çin'in konfeksiyon sektörünün yer değiştirdiğini söyleyen Bakan, \"Sonuç olarak şansımız arttı. Kalifiye insan gücümüz ve düşük üretim maliyetimiz mevcut\" dedi. Bakan, ihracatı artırma amaçlı çeşitli çabalar kapsamında, hükümetin bilişim ve iletişim teknolojileri, deri, plastik, aydınlatma mühendisliği ve hint keneviri de dahil olmak üzere 10 ürünün ihracatını artırma amaçlı özel girişimlerde bulunduğunu belirtti. \"Bangladeş, ihracat artışını engelleyen sorunları çözmek için çalışmaya başladı bile\" diyen Bakan Munshi, ülkesinin daha fazla PTA (tercihli ticaret anlaşması) veya FTA (serbest ticaret anlaşması) imzalamaya büyük önem verdiğine işaret etti.\n\nMunshi, \"Butan ile tercihli ticaret anlaşmamız var. PTA veya FTA gibi ticari anlaşmaları birçok ülkeyle sonuçlandırmak için ise görüşmeler ciddiyetle sürüyor\" diye ekledi.",
    "Bangladeş'te dang humması vakalarında hızlı artış": "Sağlık Bakanlığı'na bağlı DGHS tarafından bildirilen rakamlara göre, Temmuz ayında sivrisinek kaynaklı hastalık 1571 kişiye bulaştıktan sonra Ağustos ayında 3.521 daha dang humması vakası kaydedildi.\n\nDGHS'ye göre, bölgelere göre Dakka ve komşu ilçeler sivrisinek kaynaklı hastalık riskine karşı hala daha savunmasız durumda.\n\nPerşembe günü yerel saatle 08:00'e kadar 24 saat içinde Dakka'da 204 olmak üzere toplam 275 taze dang humması vakası bildirildi.\n\nYeni enfeksiyon çetelesi, Bangladeş'in başkentinde sivrisinek kaynaklı hastalığın hızla artan eğilimine işaret ediyor.\n\nDGHS, Perşembe günü bildirilen yeni enfeksiyonlarla birlikte, Bangladeş'te bu yıl şimdiye kadar toplam dang humması vakalarının 7,951'e yükseldiğini ve Ağustos ayında 11 ve Temmuz'da dokuz olmak üzere 31 şüpheli ölüm olduğunu söyledi.\n\nDakka'daki yetkililer, ülkede dang humması enfeksiyonları genellikle Haziran-Eylül döneminde artmaya başladığından, sivrisinek yok etme çabalarını yakın zamanda güçlendirdi.\n\nKaynak: Xinhua",
    "Mustafa Karahasanoğlu anısına Bangladeş’te su kuyusu açıldı": "İSTANBUL (AA) Akit Medya Grubu İcra Kurulu Başkanı Mustafa Karahasanoğlu'nun anısına \"Türkiye'nin Su Kuyusu Platformu\" \"sukuyusu.com.tr\" tarafından Bangladeş'te su kuyusu açıldı.\n\nPlatformdan yapılan açıklamada, dünyanın ücra köşelerinde suya hasret kalan insanların su ihtiyacını giderme misyonuyla hareket eden Broksan Grup kuruluşu \"sukuyusu.com.tr\"nin, Karahasanoğlu'nun anılarını dünyanın bir ucunda yaşatmaya devam ettiği belirtildi.\n\nGrup yetkililerinin ifadelerine yer verilen açıklamada şunlar kaydedildi:\n\n\"Mustafa Karahasanoğlu'nun hatıralarına sahip çıktığımızı, unutmadığımızı ve dualarımızdan eksik etmediğimizi bir kez daha vurgulamak istiyoruz. Sukuyusu.com.tr olarak, Bangladeş'te açtığımız su kuyusu, temiz su sıkıntısı yaşayan halkın içilebilir su ihtiyacını karşılarken özellikle hayvancılık ve tarımsal faaliyetlerde de kullanılarak bölge insanları için geçim kaynağı oluyor. Hayatını kaybeden ve çevresi tarafından çok sevilen Mustafa Karahasanoğlu'na Allah’tan rahmet, ailesine başsağlığı ve sabır diliyoruz.\"\n\nKaynak: AA",
    "Bangladeş olmak...": "Bangladeş olmak...\n\nUzun zaman önce, \"Bangladeş olacağız\" diye yazmıştım. Az kaldı, oluyoruz. Ve şimdilerde bunu söyleyenlerin sayısı arttı...\n\nPeki, nedir 'Bangladeş olmak'?\n\nİçinde binlerin açlık sınırında, sağlıksız koşullarda, güvencesiz çalıştığı üst üste yığılmış atölyelerle dolu bir binanın çökmesi ve bir yığın işçinin ezilerek ölmesidir.\n\nBunun hesabının kimseden sorulamamasıdır.\n\nSıkış tepiş kent varoşlarında, üç kuruş sadakaya muhtaç yüzbinlerin birbirini ezmesidir.\n\nAsgari ücretin 100 doların altında olduğu, sokaklarında sefaletin kol gezdiği, en temel sağlık hizmetlerine ulaşamayan milyonların yaşadığı, zengin beyaz turistlerin ve çok uluslu şirketlerin her bakımdan istismar ettiği bir ülke...\n\nHatırlayacaksınız, Türkiye'de emeğin, emekçinin milli gelirden aldığı payda inanılmaz bir gerileme yaşandığına dikkat çekmiştik. (Son iki yılda yüzde 38'den yüzde 25'e.)\n\nBu gerilemeyi Türkiye İstatistik Kurumu (TÜİK) verilerinden çıkardık.\n\nPeki, emeğin payı nasıl geriliyor?\n\nYine aynı TÜİK sayesinde!\n\n4 Ekim 2021 itibarıyla halktan toplanan vergilerle 3 bin 896 personel çalıştırıyor ve bize enflasyon konusunda alenen palavra açıklıyor.\n\nTÜİK enflasyonu yüzde 81 açıklıyor, bağımsız ENAG verileri ise yüzde 180'in üzerinde enflasyon olduğunu söylüyor.\n\nEkim 2021'den beri artısı eksisi olmamışsa, TÜİK'in 3 bin 896 personeli veri gizleme, veri çarpıtma işi ile ilgileniyor.\n\nTÜİK'ten iktidarın canını sıkacak hiçbir veri açıklanmıyor. Biz verileri bağımsız araştırma kuruluşlarından öğreniyoruz.\n\nDİSK-AR'ın yaptığı araştırmaya göre dört kişilik bir ailenin yoksulluk sınırı 23 bin 500 liraya yükseldi.\n\nOysa devlete yıllarca pirim ödemiş emekliler 3 bin 500 lira sınırında maaş alıyor. Ve tüm emeklilerin maaşları giderek o alt sınıra yaklaşıyor.\n\nÇalışan nüfusun çoğunun maaşı ya asgari ücret, ya asgari ücrete giderek yaklaşıyor.\n\nDevlet maaş zamlarını TÜİK verilerini esas alarak açıklıyor.\n\nPatronlar devleti takip ediyor.\n\nBöylelikle emeğiyle yaşayanların reel gelirleri altı ayda bir düşürülüyor.\n\nMilyonlar hızla açlık sınırı altına sürükleniyor, sağlıksız, sefil bir hayata...\n\nŞimdi okullar açıldı, öğrenci aileleri çocuklarına forma alamıyor. Aslında, 'eğitim' denen mevhumun bir kıymeti kalmadı.\n\nSırf işsizliği ertelemek ve yandaşları 'akademisyen' yapmak için icat edilmiş ve adına 'üniversite' denmiş binalara tıkıştırılan 8 milyon genç eğitim aldığını zannederken, aslında çoğu fiilen 'işsiz'.\n\nBu esnada aileler çocuklarını okutmak için çırpınıyor.\n\nSonra ne oluyor?\n\nAtanamadığı için inşaatta çalışan bir öğretmen adayı düşüp ölüyor, bir diğeri bunalımdan intihar ediyor...\n\nBu esnada bankalar kârlarını sekize katlıyor.\n\nBüyük holdingler keza...\n\nBir asalaklar kastı oluştu. İktidar çevresinde toplaşmış bu 'kast' inanılmaz bir avanta, iltimas, komisyon ağı kurmuş, arsızca ceplerini dolduruyor.\n\nZenginin daha zengin olduğu yerde yoksullar hızla daha yoksul hale sürükleniyor.\n\nHalk, gözüne far tutulmuş tavşan misali, öylece hareketsiz duruyor.\n\nSofrasındaki lokmaların gidişini şuursuzca, ne yapacağını bilmeden seyrediyor.\n\nSesini çıkaranın kafasında cop patlıyor.\n\nHesap sorma mekanizmalarının tamamen yok edildiği, halkın parasıyla medyanın, yani haber alma mekanizmalarının şakşakçılara peşkeş çekildiği bir cinnet atmosferinde, biçare yığınlar sadakaya muhtaç edilmiş, şuurunu yitirmiş vaziyette...\n\nHalkını dünyanın dibine sürükleyen iktidar, kamuoyu yoklamalarına bakılırsa, hâlâ milyonların oyunu alacak gibi görünüyor.\n\nÖyle ki, iktidarın en tepesinden başlayarak aşağı doğru oluşturulan besin zincirinin en altında yaşayanlar, 250 liralık alışveriş çeki için iktidara amigoluk bile yapıyor...\n\nSadece 100 dolar için icralık olmuş milyonlar, bu borçları affedildiği için seviniyor! Bu borçları yine kendilerinin ödeyeceğini bilemiyorlar.\n\nŞuurun gittiği, bilincin yitirildiği yerde ileri doğru bir hamle nasıl yapılacak, işte sorumuz, sorunumuz budur.\n\nİşimiz hiç kolay değil...\n\n*Bu makalede yer alan fikirler yazara aittir ve Tükenmez Haber'in editöryal politikasını yansıtmayabilir.",
    "Bangladeş'te İklim Değişikliği Nedeniyle Nehir Kıyısı Erozyonu Şiddetlendi": "MUNSHIGANJ, 21 Eylül (Xinhua) -- Bangladeş 'in Munshiganj bölgesi sakinleri, Padma Nehri'nin bu muson döneminin başlangıcında güçlü bir şekilde etkilenip çiftlik evleri ve geniş ekili alanların çoğunu sular altında bırakmasından bu yana son birkaç aydır endişe içinde yaşıyor.\n\nKaynak: Xinhua\n\nBangladeş, Eylül, Güncel, Son Dakika\n\nSon Dakika › Güncel › Bangladeş'te İklim Değişikliği Nedeniyle Nehir Kıyısı Erozyonu Şiddetlendi - Son Dakika\n\nBu haber Xinhua tarafından hazırlanmış olup habere Sondakika.com tarafından hiçbir editöryal müdahalede bulunulmamıştır. Xinhua tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı Xinhua kurumudur.",
    "Bangladeş'te Bal Kabağı Hasadı": "Bangladeş'te Bal Kabağı Hasadı Güncel Haberler CHATTOGRAM, 16 Eylül (Xinhua) -- Bangladeş'in Chattogram Tepesi Yolları bölgesinde çiftçiler bal kabağı dolu sepetleri taşıyor, 12 Eylül 2022. (Fotoğraf: Xinhua) CHATTOGRAM, 16 Eylül (Xinhua) -- Bangladeş'in Chattogram Tepesi Yolları bölgesinde çiftçiler bal kabağı dolu sepetleri taşıyor, 12 Eylül 2022. (Fotoğraf: Xinhua) Kaynak: Xinhua / Güncel 12 Eylül Darbesi Bangladeş Eylül Güncel Haberler\n\nHaberler ›› Güncel ›› Bangladeş'te Bal Kabağı Hasadı - Haberler\n\nBu haber Xinhua tarafından hazırlanmış olup habere Haberler.com tarafından hiçbir editöryal müdahalede bulunulmamıştır. Xinhua tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı Xinhua kurumudur.",
    "Rıdvan Karluk: Türkiye  Demokrasi Liginde  Küme Düşerek  Ruanda ve  Bangladeş’in de Altında Kaldı": "\n\nİsveç Göteborg Üniversitesi V-Dem Enstitüsü'nün her yıl açıkladığı 2022 Demokrasi Raporu'nda Türkiye, en çok otorikleşen 5 ülkeden biri olmuştur. İfade özgürlüğü, medyaya baskı, iş dünyasının özgürlüğüne kısıtlama gibi farklı parametrelerde 3700 uzman ve akademisyenin katkı yaptığı, 1789’dan 2021 yılına kadar 202 ülkeden 30 milyon veriye dayanan V-Dem Demokrasi Raporu alanında saygın bir çalışmadır. V-Dem Enstitüsü, 2014 yılında Profesör Staffan I. Lindberg tarafından kurulan bağımsız bir araştırma enstitüsüdür. (https://v-dem.net/media/publications/dr_2022.pdf) Göteborg Üniversitesi siyaset bilimi bölümünde yer almaktadır.\n\nDemokrasi Çeşitleri, (Varieties of Democracy: V-Dem) 1900'den günümüze dünyadaki tüm ülkelerde yeni demokrasi göstergeleri geliştirmeyi amaçlayan uluslararası bir araştırma projesidir. Proje iki kurum tarafından yönetilmektedir: Göteborg Üniversitesi Siyaset Bilimi Bölümü'ndeki V-Dem Enstitüsü ve Notre Dame Üniversitesi'ndeki Kellogg Uluslararası Çalışmalar Enstitüsü. Demokrasinin yeni göstergeleri, yeni bir veri tabanında toplanmıştır. Veri tabanının karakteri, demokrasinin doğası, büyüme ve hayatta kalma hakkında daha önce mümkün olmayan bir şekilde test edilecek yeni soruları ortaya çıkarmaktadır.\n\nDemokrasi Çeşitleri, dünya çapında demokrasiyi kavramsallaştırmak ve ölçmek için yeni bir yaklaşımdır. (https://www.v-dem.net/en/) V-Dem Projesi, beş üst düzey demokrasi ilkesini birbirinden ayırır: “seçimli, liberal, katılımcı, müzakereci ve eşitlikçi” Bu ilkeleri ölçmek için veri toplar. (V-Dem Methodology v10. Varieties of Democracy (V-Dem) Project) Veri kümesi her yıl güncellenir, genişletilir ve yayınlanır. (https://www.insidehighered.com/news/2020/03/30/new-index-rates-countries-degree-freedom-scholars)\n\nV-Dem her yıl dünyadaki demokrasinin durumunu açıklayan Demokrasi Raporu yayınlamaktadır. Rapor; veri seti, bilimsel makaleler, çalışma belgeleri, Enstitü’nün etkileşimli grafik araçlarını içeren web sitesinde yayınlanır. V-Dem Enstitüsü'nün demokrasi kriterleri, Freedom House'un Dünya Özgürlük Raporu arasında en ayrıntılı olanıdır. (Varieties of Democracy: Measuring Two Centuries of Political Change. By Michael Coppedge, John Gerring, Adam Glynn, Carl Henrik Knutsen, Staffan I. Lindberg, Daniel Pemstein, Brigitte Seim, Svend-Erik Skaaning, and Jan Teorell. Cambridge: Cambridge University Press, 2020)\n\nV-Dem,1789–2019 döneminden günümüze kadar olan siyasi alanı kapsayan 470'ten fazla gösterge, 82 orta düzey endeks ve 5 üst düzey endekse sahiptir. Her gösterge, en az beş ülke uzmanı tarafından bağımsız olarak kodlanmıştır. V-Dem, uzman derecelendirmelerinde derecelendirme güvenilirliği ve güven aralıklarıyla başa çıkmak için metodolojik araçlar kullanır. Siyaset bilimci Daniel Hegedus, V-Dem'i \"bilimsel araştırmalar için nicel demokrasi verilerinin en önemli sağlayıcısı\" olarak tanımlamıştır.\n\nV-Dem Enstitüsü, 2020 yılında yayınladığı Rapor’da, ABD'de Cumhuriyetçi Parti'nin 2000 yılından beri demokratik normlardan uzaklaşarak Macaristan ve Türkiye'deki otokratik iktidar partilerine benzer bir çizgi izlemeye başladığını açıklamıştır. Enstitü, dünya demokrasilerinin İlliberalizm Endeksi'nde, \"Cumhuriyetçi Parti, Macaristan, Hindistan, Polonya ve Türkiye'de iktidardaki milliyetçi partilerinkine benzer bir tutum ve taktik benimseyerek rakiplerini şeytanlaştırmaya ve onlara karşı şiddeti özendirmeye başladı\" ifadelerini kullanmıştır.\n\nAraştırmada Türkiye için şu ifadelere yer verilmiştir: \"Polonya'daki Hukuk ve Adalet Partisi (PiS), Macaristan'daki Fidesz Partisi ve Türkiye'deki Adalet ve Kalkınma Partisi (AKP), illiberalizm endeksinde, milenyuma tipik bir demokrasideki iktidar partileri gibi başladı. Hindistan'daki Bharatiya Janata Partisi (PJP) 1999'da bazı illiberalizm işaretleri vermeye başlamıştı. Ama son 20 yıl içinde bu dört partinin tümü giderek daha fazla illiberal oldu. Şimdi bu partiler, illiberalizm açısından tipik bir otokrasideki iktidar partilerine çok yakın.” (https://www.gazeteduvar.com.tr/isvec-v-dem-enstitusu-turkiye-demokrasi-statusunu-2014te-kaybetti-haber-1502745)\n\nDünya Demokrasi Ligi’nde Türkiye, Ruanda ve Bangladeş gibi ülkelerin gerisine düşerek son 10 yılda en fazla anti-demokratik duruma gelen ülkeler arasında yer almış, 179 ülke arasında ancak 147'nci olabilmiştir. Bunun sebebi, Türkiye'nin “toksik kutuplaşma” içinde olduğudur. Türkiye’nin altında yer alan ülkeler aşağıdadır.\n\nBu listede NATO, OECD, AVRUPA KONSEYİ üyesi olan ve de AB’ye aday hiçbir ülke yoktur. Bu duruma acaba siyasetçilerimiz ne diyecekler merak etmekteyim. Çünkü, şimdiye kadar hiçbir ziyaretçiden bu konuda bir açıklama gelmemiştir. Bizimkiler havanda su dövmeye devam etmektedirler. Bu, demokrasimiz açısından utanç vericidir. Bir aydın olarak bana düşen görevi yaptım. Gerisini siyasetçilerimize bırakıyorum.\n\n\n\nTürkiye, en çok otorikleşen 5 ülkeden biridir ve anti-demokratik hale gelen ülkeler arasındadır. Listenin 2 alt sırasında nerede olduğunu kimsenin bilmediği ve adını da duymadığı 1.1 milyon nüfulu Eswatini Krallığı ( eski Svaziland) ile Gine yer almıştır. Ben merak edip bu krallığın yerini haritada buldum. Türkiye, çoğulcu olmayan partiler tarafından yönetilerek en çok otoriterleşen 6 ülke arasındadır. Türkiye'nin “seçimli otokrasi” (diğerleri liberal, katılımcı, müzakereci ve eşitlikçi) olarak tanımlandığı 2022 raporundaki şu tespit çok ilginçtir:\n\n“Türkiye'de kutuplaşma AK Parti'nin 2002 yılında seçilmesi ile başladı ve demokrasiye karşı stratejik bir araç olarak kullanıldı. Kutuplaşma toksik hale geldiğinde farklı kamplar birbirlerini kendi yaşam tarzlarına ya da ülkelerinin var oluşuna karşı bir tehdit olarak algılamaya başlarlar. Araştırma, vatandaşların çok kutuplaştırıldığında demokrasiyi terk etme eğiliminin arttığını gösteriyor.” Ortadoğu ve Kuzey Afrika bölgesinde (MENA) otoritekleşen iki ülke Yemen ve Türkiye’dir.\n\n• Son 50 yıldaki 33 ülkede otorikleşme söz konusudur. Bu ülkelerde 2,8 milyar insan yaşamaktadır.\n\n• Son on yılda en fazla otorikleşen 10 ülkenin 7'sinde demokrasi çökmüş durumdadır.\n\n• Çoğulculuk karşıtı partiler güçlüdür. En büyük 10 otorikleşen ülkelerden 6'sı şunlardır: Brezilya, Macaristan, Hindistan, Polonya, Sırbistan ve Türkiye.\n\n• AB kendi otorikleşme dalgasıyla karşı karşıyadır. 27 AB üyesinden 6'sında yüzde 20 otorikleşme yaşanmaktadır.\n\n• Demokrasi seferberliği düşük seviyelerdedir.\n\n• Otorikleşmenin derinleşmesine izin veren riskler tartışılmamaktadır.\n\n• Demokrasi seviyesi 2021'de 1989 seviyelerine düşmüştür.\n\n• 30 yıllık demokratik ilerlemeler ortadan kalkmıştır.\n\n• Liberal demokrasilerin sayısı 2021’de 34'e gerilemiştir.\n\n• 1995'ten buyana bu kadar azalma olmamıştır.\n\n• Kapalı otokrasiler 2020–2021 arasında 25'ten 30'a çıkmıştır:.\n\n• Otokrasiler dünyanın yüzde 70'ini barındırmaktadır. Bu, 5.4 milyar insan demektir.\n\n• İfade özgürlüğünde bozulmalar vardır. Söz konusu hükümetlerin sayısı on yıl önce sadece 5 idi.\n\n• “Toksik kutuplaşma” 32 ülkede önemli ölçüde artmıştır.\n\n• Son on yılda 25 ülkede seçim yönetim organlarının özerkliği hükümetler tarafından baltalanmıştır.\n\n(https://v-dem.net/media/publications/dr_2022.pdf)\n\nTürkiye, demokrasiye ilişkin alt açılımlardan ‘müzakereci demokrasiler' sıralamasında Myanmar ve Sudan gibi ülkelerin bile gerisindedir. Bu durum Türkiye gibi bir ülke için kabul edilemez bir durumdur. Siyasetçilerimiz sadece içeriye dönük değerlendirmeler yapmak yerine bu durumu kamuoyunun gündemine getirmelidirler. Şimdiye kadar, belki atlamış olabilirim, hiçbir siyasetçimizin ağzından bu durumla ilgili bir yorum duymadım. Belki bundan sonra duyabilirim. Çünkü seçimler yaklaşıyor.",
    "Bangladeş'te ana muhalefet partililer ile polis çatıştı: 1 kişi hayatını kaybetti": "Bangladeş'te, ana muhalefet Bangladeş Milliyetçi Partisi (BNP) üyeleri ile polis arasında çıkan çatışmada; 1kişinin öldüğü, yaklaşık 100 kişinin de yaralandığı bildirildi.\n\nYerel basında yer alan haberlere göre; BNP'nin kuruluşunun 44'üncü yıl dönümü dolayısıyla düzenlenen miting sırasında polis ile göstericiler arasında arbede çıktı.\n\nOlayların, Narayanganj kentinin sanayi bölgesinde yaşandığı ve 1 kişinin hayatını kaybettiği, yaklaşık 100 kişinin yaralandığı kaydedildi.\n\nAna muhalefet partisi yetkilileri, polisin göstericilere kasıtlı saldırdığını iddia etti.\n\nBNP Genel Sekreteri Mirza Fahrül İslam Alemgir, yaşananları kınayarak sorumluların cezalandırılmasını istedi. Alamgir, \"Çalışanlarımızdan biri öldürüldü. Bu cinayeti şiddetle kınıyoruz ve ilgili makamların suçluları derhal tespit edip adalete teslim etmesini talep ediyoruz\" dedi.\n\nÇatışmada hayatını kaybeden BNP üyesinin, Shaon adında 24 yaşında bir genç olduğu bilgisi paylaşıldı.\n\nÖte yandan, Emniyet yetkilileri, miting düzenleyen BNP'lilerin izinsiz şekilde yolu trafiğe kapattığını bildirdi.\n\nOlaylarda, en az 20 polisin de yaralanıp hastaneye kaldırıldığı kaydedildi. (AA)",
    "TİKA'dan Bangladeş'e yoğun bakım ünitesi desteği": "TİKA'dan Bangladeş'e yoğun bakım ünitesi desteği Güncel Haberler Türk İşbirliği ve Koordinasyon Ajansı Başkanlığının (TİKA), Bangladeş'in Bogura bölgesinde bulunan TMSS Tıp Fakültesi ve Rafatullah Hastanesi'ne 8 adet yoğun bakım ünitesi desteği sağladı. Türk İşbirliği ve Koordinasyon Ajansı Başkanlığının (TİKA), Bangladeş'in Bogura bölgesinde bulunan TMSS Tıp Fakültesi ve Rafatullah Hastanesi'ne 8 adet yoğun bakım ünitesi desteği sağladı. Cihazlar, Türkiye'nin Dakka Büyükelçisi Mustafa Osman Turan, TiKA'nın Bangladeş yetkililerinin yanı sıra çok sayıda kişinin katılımıyla, hastanede düzenlenen törenle Bangladeş halkının kullanımına sunuldu. Güncel Kaynak: AA / Md. Kamruzzaman Bangladeş Türkiye Güncel Haberler\n\nHaberler ›› Güncel ›› TİKA'dan Bangladeş'e yoğun bakım ünitesi desteği - Haberler\n\nBu haber AA tarafından hazırlanmış olup habere Haberler.com tarafından hiçbir editöryal müdahalede bulunulmamıştır. AA tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı AA kurumudur.",
    "Video: Bangladeş'in Başkentinde Dang Hummasıyla Mücadele Hız Kazandı": "20 milyondan fazla insanın yaşadığı Bangladeş'in başkenti Dakka'da neredeyse her Eylül'de dang humması vakalarında sert bir artış yaşanıyor.\n\nSağlık Hizmetleri Genel Müdürlüğü'nün Pazartesi günü açıkladığı verilere göre şu ana kadar 2.914 vaka ve 16 ölümün görüldüğü dang humması vakalarında bu Eylül ayında büyük artış bekleniyor.\n\nPazartesi günü yerel saatle 8.00 öncesindeki 24 saatte 228'i Dakka'da olmak üzere toplam 345 yeni dang humması vakası bildirildi.\n\nYeni enfeksiyon verilerinin, sivrisineklerin neden olduğu olduğu bu hastalığın başkentte hızlı bir artış eğilimine girdiğini ortaya koyması üzerine yetkililer, sivrisineklerle mücadele çalışmalarına hız verdi.\n\nMD MALEK, İlaçlama görevlisi:\n\n\"Benim adım Md Malek. 32 yıldır Dakka Güney Kenti Şirketi'nde ilaçlama elemanı olarak çalışıyorum. Hep sivrisinek avladım; hala da avlıyorum. Bu yıl, dang humması sezonu başlamadan önce çalışmaya başladım. Dang hummasından kurtulmak için çok çalışıyoruz. Çok çalışıyoruz ve kenti dang hummasından uzak tutacağız.\"\n\nHASİBUR RAHMAN MANİK, Belediye meclisi üyesi:\n\n\"Ben Hasibur Rahman Manik. Dakka Güney Kenti Şirketi'ne bağlı 26 numaralı Mıntıka'nın meclis üyesiyim. İnsanların sivrisinek enfeksiyonundan korunması için sabahleyin larva bölgelerini ziyaret edip öğleden sonra ilaçlama çalışmaları yürütüyoruz; bu işleri kişisel olarak gözetliyorum. Sabahleyin larva bölgelerini temizlemek için yaklaşık 10 elemanımız var; öğleden sonra da ilaçlamaya başlıyorlar. Burada 6 ilaçlama makinesi ve 10 personel bulunuyor. İlk tur, sabahleyin başlıyor ve öğlene kadar devam ediyor, saat 3'ten sonra da yıkama işlemine başlıyoruz. Sivrisinekler genellikle ev çatılarında, alt borularda, buzdolabı altlarında, evlerin su biriken avlularında doğuyor. Yerel sakinlerin farkındalığını artıracak adımlar atıyoruz. Her evi ziyaret ederek bu işlemleri gerçekleştiriyoruz.\"\n\nMD RAFİQ, Dakka sakini:\n\n\"Benim adım Md Rafiq. 35 yıldır bu bölgede yaşıyorum. (Yağmur) sezonunun başından beri dang humması taşıyan sivrisinek kovucuyla ilaçlama yapılıyor. Şu ana kadar bu bölgede dang humması görülmedi. Bu yıl kent şirketi bu bölgede geçen yıllara göre daha iyi iş çıkarıyor.\"\n\nKELO MİAH, Dakka sakini:\n\n\"Adım Kelo Miah. Kishoreganj bölgesindeki Bhairab Polis İstasyonu'na bağlı Rasulpur köyündenim. Sivrisinek kovucu ilaç iyi uygulandığında sivrisinekler daha az saldırıyor; bu yıl kent şirketi iyi çalışıyor. Bizim iyiliğimiz için çalışıyorlar ve her gün ilaç veriyorlar.\"\n\nXinhua Haber Ajansı muhabirleri Dakka'dan bildiriyor.",
    "ABD, Arakanlılara 170 milyon dolardan fazla insani yardım yaptığını duyurdu": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Dakka'da Renkli Yunnan Sergisi Açıldı": "DAKKA, 26 Eylül (Xinhua) -- Bangladeş 'in başkenti Dakka'da açılan Renkli Yunnan sergisi sırasında çiçek ürünleri hakkında bilgi almak isteyen bir ziyaretçi, 24 Eylül 2022. Dakka'daki Bangabandhu Bangladeş-Çin Dostluk Sergi Merkezi'nde Cumartesi günü düzenlenen etkinlikte, Yunnan'ın yerel kültürü, mirası ile meyve, fındık ve çiçekler de dahil olmak üzere çeşitli yöresel ürünler sergilendi. (Fotoğraf: Xinhua)\n\nKaynak: Xinhua\n\nBangladeş, Eylül, Güncel, Son Dakika\n\nSon Dakika › Güncel › Dakka'da Renkli Yunnan Sergisi Açıldı - Son Dakika\n\nBu haber Xinhua tarafından hazırlanmış olup habere Sondakika.com tarafından hiçbir editöryal müdahalede bulunulmamıştır. Xinhua tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı Xinhua kurumudur.",
    "Sürgündeki Rohingyaların dönüşü mümkün mü? – DW – 28.08.2022": "Bundan beş yıl önce, Ağustos 2017'de Myanmar ordusu, ülkenin kuzeybatısındaki Bangladeş sınırında yer alan Arakan (resmî adıyla Rakhine/Rakhayn) eyaletinde yaşayan Müslüman etnik azınlık Rohingyalara karşı, \"Temizlik operasyonu\" olarak nitelendirdiği bir askerî harekât başlattı. Binlerce sivil öldürüldü, kadınlara ve kızlara tecavüz edildi, tüm köyler yakılıp yıkıldı. Yaklaşık 700 bin Arakanlı Müslüman, sınırdaki Naf nehrini geçerek komşu Bangladeş'e sığındı. Büyük bölümü bugün hâlâ oradaki mülteci kamplarında yaşıyor.\n\nMyanmar ordusu söz konusu operasyonun, birkaç gün önce polis karakollarına saldıran Rohingya militan direniş grubu \"Arakan Rohingya Kurtuluş Ordusu (ARSA)'nın saldırılarına karşılık vermek için yapıldığını duyurmuştu. Birleşmiş Milletler ve uluslararası insan hakları örgütleri, operasyonu orantısız olduğu gerekçesiyle kınadı. Myanmar ordusu savaş suçları, insanlığa karşı suçlar ve soykırımla itham edildi. Myanmar, halen Lahey'deki Uluslararası Adalet Divanı'nda Soykırım Suçunun Önlenmesi ve Cezalandırılması Sözleşmesi'ni ihlal ettiği gerekçesiyle yargılanıyor.\n\nAyrımcılığın uzun geçmişi\n\nMyanmar'da resmî bir azınlık olarak tanınmayan Rohingya Müslümanları, on yıllardır ayrımcılığa uğruyor ve adeta şeytanlaştırılıyor. Bunun sonucu olarak, birçoğunun geçerli bir vatandaşlığı yok. Dolasıyla hiçbir vatandaşlık hakkından yararlanamıyorlar, tıbbi bakım ve diğer temel hizmetleri alamıyorlar ve çocuklarını okula gönderemiyorlar. Özgürlükleri de son derece kısıtlı.\n\nHindistan'dan Bangladeş'e geçen çok sayıda mülteci de bulunuyor Fotoğraf: Abdur Rahman\n\nŞu anda Bangladeş'te bir milyondan fazla, diğer ülkelerde ise sayıları 300 ile 400 bin arasında olduğu tahmin edilen Arakanlı Müslüman yaşıyor. Yaklaşık 400 bini de Myanmar'da, sürgün edilmeden önce yaşadıkları Arakan eyaletinin başkenti Akyab (resmî adıyla Sittwe) yakınlarındaki kamplarda yaşamaya devam ediyor. Arakan eyaletindeki çoğunluk nüfusu ise onlarca yıldır merkezî hükümet ve orduyla çatışma halinde olan Budist Arakanlılardan oluşuyor.\n\nBirçok Myanmarlı, Rohingya Müslümanlarını komşu Bangladeş'ten gelen yasadışı göçmenler olarak görüyor. Oysa Rohingyaların büyük çoğunluğu, nesillerdir Myanmar'da yaşıyor. Arakanlı Budistler tarafından da çok fazla çocuk sahibi olmakla ve Budist kadınlarla evlenerek Myanmar'da Budizm'i tehlikeye atmakla suçlanıyorlar. Ancak nüfus yapısına bakıldığında, bu suçlamaların yersiz olduğu görülüyor. Gerek Arakan'da gerekse ülke genelinde Budizm sağlam bir şekilde kök salmış vaziyette. Toplam nüfusun yüzde 87'sinden fazlası Budist inanıcına mensup. Budizm'e karşı bu komplo teorisi, özellikle 2017'den önce, nüfuz sahibi milliyetçi rahipler tarafından çeşitli video vaazlar ve yoğun sosyal medya paylaşımlarıyla sürekli olarak gündeme getirildi. Ajitasyon ve abartıyla yoğrulmuş bu yoğun propaganda, Rohingya Müslümanlarına karşı on yıllardır süregelen önyargı ve sistematik ayrımcılığın Myanmar’da geniş kabul görmesine neden oldu.\n\nAskerî darbe bakış açısını değiştirdi\n\nAncak Şubat 2021'deki askerî darbe sonucu, ülkenin Nobel Barış Ödülü sahibi lideri Aung San Suu Kyi'nin hapse atılması ve halk protestolarının şiddetle bastırılmasından bu yana toplumun büyük bölümünün, Rohingya Müslümanlarına yönelik görüş ve tutumlarında da bir değişim gözleniyor.\n\nMyanmar'ın merkezindeki çoğunluğu oluşturan Bamar nüfusu da tıpkı beş yıl önce Arakanlı Müslümanlar gibi ordunun sözde \"Temizlik operasyonlarının\" kurbanı oldu. Bunun neticesinde iki halk grubu arasında bir tür dayanışma oluşmaya başladı. Özellikle, orduya karşı mücadele eden, ancak Aung San Suu Kyi yönetimindeki Ulusal Demokrasi Birliği'nin (NLD) politikalarını da benimsemeyen Z Kuşağına mensup genç aktivistler, bir süredir \"Rohingya için adalet\" talep ediyor. Ancak bunun tam olarak ne anlama geldiğini ve bu söylemle neyin kastedildiği henüz net değil.\n\nFakat kesin olan, darbenin ardından askerî yönetime \"karşı hükümet\" olarak kurulan Ulusal Birlik Hükümeti (NUG)'un Haziran 2021'de yaptığı bir açıklamayla Rohingya Müslümanlarına kısmen de olsa destek vermiş olması: \"Rohingya mültecilerinin ve ülke içinde yerinden edilmiş diğer kişilerin güvenli, gönüllü, onurlu ve sürdürülebilir geri dönüşünün yanı sıra medenî hakları, fırsat eşitliği ve adaleti, ayrıca acı ve zararlarının tazminini teşvik edecek kapsamlı yasal ve politik reformları taahhüt etmekteyiz.\"\n\nBununla birlikte Rohingya Müslümanlarının uğradığı zulüm hakkında yakın zamanda DW'ye konuşan Rohingya köenli Aung Kyaw Moe da NUG'un gölge kabinesindeki İnsan Hakları Bakanlığı'na danışman olması da olumlu bir işaret olarak değerlendiriliyor.\n\nDayanışma söylemlerinin altında çıkar hesapları mı yatıyor?\n\nAncak Arakanlı Müslümanlarla yeni keşfedilen bu dayanışmanın ne kadar samimi olduğunu anlamak hayli zor. Ayrıca NUG oluşumunun, Myanmar'ın hiçbir yerinde resmî hükümet yetkisi bulunmadığından, bu açıklamaların niyet beyanından öteye geçmesi, en azından şimdilik söz konusu değil.\n\nRohingyalı Müslümanların çocukları Fotoğraf: Mohammad Shajahan/AA/picture alliance\n\nDiğer taraftan NUG'un birinci önceliğinin, askerî cunta yönetimine karşı mücadele etmek olduğu da açık. Bu amaçla kurulan gölge kabine, gelişmeler karşısında şimdiye kadar hayli temkinli davranan ve sadece insanî yardım faaliyetlerinde bulunan Batı ülkelerin desteğini umuyor. Bu nedenle Rohingya Müslümanları ile dayanışma söylemleri, muhtemelen büyük ölçüde kendi çıkarlarından kaynaklanıyor. Zira Rohingyaların durumu, ABD ve Avrupa hükümetleri için insan hakları açısından büyük önem taşıdığından, NUG bu konuda Batı'nın tutumunu benimseme yoluna gitti. Oysa şu anki gölge hükümetinin bazı üyeleri, daha önce Arakanlı Müslümanlara dair olumlu bir bakış açısını kesin olarak reddediyordu.\n\nBüyük ölçüde Aung San Suu Kyi'nin partisi NLD'nin üyelerinden oluşan NUG, Rohingya meselesinde bir ikilem içinde. Dönemin Myanmar lideri Suu Kyi, soykırım iddialarına karşı ülkesini 2019 yılında Uluslararası Adalet Divanı'nda savunmuştu. Bunu yaparken de ordunun eylemlerine karşı korumacı bir tavır takındı. Birçok taraftarı da onun bu tutumunu destekledi.\n\nAncak dönemin Rohingya politikası şimdi sorgulandığında, Suu Kyi'nin yanıldığı, yanıltıldığı ya da ordunun onu kullandığı düşünülüyor. İster yanılmış ister kandırılmış isterse kullanılmış olsun; devrik liderlerine hâlâ bir azize gibi saygı duyan pek çok taraftarı için, Arakan Müslümanlarının desteklenmesi kesinlikle kabul edilemez bir durum. Bu nedenle Suu Kyi destekçilerinin, Ulusal Birlik Hükümei NUG'a karşı sırf bu yüzden cephe almaları da kuvvetle muhtemel.\n\nİç savaşın yıkıma uğrattığı ülkede, halkın genelinin Rohingyalara dair görüş ve tutumu konusunda herhangi bir anket ya da sosyal araştırma yapmak mümkün değil. Bu nedenle darbeden bu yana geçen bir buçuk yıl içinde nüfusun geniş kesimlerinin, on yıllardır süregelen ayrımcılık söylem ve uygulamalarını bir kenara bırakıp bırakmadığı sorusuna cevap bulmak neredeyse imkânsız.\n\nSürgündeki Arakanlıların dönüşü mümkün görünmüyor\n\nMyanmar halkının Rohingyalara yönelik düşünce ve tutumu ne olursa olsun, mevcut koşullar altında mültecilerin Bangladeş'ten Myanmar'a geri dönüşünün mümkün olmadığı aşikâr.\n\nRohingyalar Myanmar'a geri dönebilir mi? Fotoğraf: Kazi Riasat/NurPhoto/picture alliance\n\nBM İnsan Hakları Komiseri Michelle Bachelet, Ağustos başlarında Bangladeş'e gerçekleştirdiği ziyaretin ardından yaptığı açıklamada, geri dönüşten sadece bir kez bahsetmiş ve şunları vurgulamıştı: \"Geri dönüş gönüllü ve onurlu şekilde olmalı; ancak ve ancak Myanmar'da güvenli ve sürdürülebilir koşullar mevcutsa gerçekleşmelidir.\"\n\nRohingya Müslümanlarından Aung Kyaw Moe, bir süre önce DW'ye verdiği mülakatta, Arakan eyaletindeki durumun iyileşmediğini söyledi ve \"Koşullar 2017'dekiyle neredeyse aynı,\" dedi. Taylandlı sosyolog ve Myanmar uzmanı Tony Waters da \"Myanmar in a Podshell\" adlı podcast yayınında şu yorumda bulundu: \"Arakan'a geri dönüş olmayacak. Myanmar'daki olayları takip eden herkes için bu çok açık bir durum.\"\n\nMyanmar'da iç savaş devam ediyor ve ekonomi dibe vurmuş durumda. Ayrıca Arakanlıların silahlı kolu olan Arakan Rohingya Kurtuluş Ordusu ile Myanmar ordusu arasında kırılgan bir ateşkes söz konusu. Ateşkesin bozulması halinde Rohingya Müslümanları, tarihte sık sık olduğu gibi yine farklı cepheler arasında sıkışıp kalabilir.",
    "Bangladeş'te Şeker Kamışının Erken Hasadı Yapıldı": "DAKKA, 30 Ağustos (Xinhua) -- Bangladeş'in çiftçilerin ticari açıdan önemli bir şeker mahsulünü hasat etmekle meşgul olduğu bazı bölgelerinde, şeker kamışının erken hasadı tüm hızıyla devam ediyor.\n\nDAKKA, 30 Ağustos (Xinhua) -- Bangladeş'in çiftçilerin ticari açıdan önemli bir şeker mahsulünü hasat etmekle meşgul olduğu bazı bölgelerinde, şeker kamışının erken hasadı tüm hızıyla devam ediyor. Bu uzun tropik çok yıllık bitki şimdi başkent Dakka pazarında çok popüler. Bangladeş'te şeker kamışı hasat mevsimi genellikle Eylül ayından Mart ayına kadar sürüyor.\n\nBangladeş'in başkenti Dakka'da bir pazarda şeker kamışı saplarının demetini omuzunda taşıyan bir işçi, 29 Ağustos 2022. (Fotoğraf: Xinhua)\n\nBangladeş'in başkenti Dakka'da bir pazarda şeker kamışı saplarını hazırlayan işçiler, 29 Ağustos 2022. (Fotoğraf: Xinhua)\n\nBangladeş'in başkenti Dakka'da bir pazarda şeker kamışı saplarının demetini elinde taşıyan bir işçi, 29 Ağustos 2022. (Fotoğraf: Xinhua)\n\nBangladeş'in başkenti Dakka'da bir pazarda şeker kamışı saplarının demetini omuzunda taşıyan bir işçi, 29 Ağustos 2022. (Fotoğraf: Xinhua)",
    "Bakan Çavuşoğlu ABD'deki temaslarına devam ediyor": "Haberin Devamı\n\nDışişleri Bakanı Mevlüt Çavuşoğlu, Birleşmiş Milletler 77. Genel Kurulu'na katılmak için gittiği ABD'nin New York kentinde birçok mevkidaşı ile görüşme gerçekleştirdi.\n\nBakan Çavuşoğlu, Polonya Dışişleri Bakanı Zbigniew Rau ile bir araya geldi.\n\nDışişleri Bakanı ardından Avustralya Dışişleri Bakanı Penny Wong ile görüştü.\n\nBakan Çavuşoğlu, temasları kapsamında Türkevi’nde İrlanda Dışişleri ve Savunma Bakanı Simon Coveney ile görüştü.\n\nHaberin Devamı\n\nBakan Çavuşoğlu, temasları kapsamında BM Genel Merkezi’nde Malezya Dışişleri Bakanı Saifiddun Abdullah ile görüştü.\n\nBakan Çavuşoğlu, Estonya Dışişleri Bakanı Urmas Reinsalu'yu kabul etti.\n\nÇavuşoğlu, bir görüşme de BM Genel Merkezi’nde Endonezya Dışişleri Bakanı Retno Marsudi ile gerçekleştirdi.\n\n\"ROHİNGA MÜSLÜMANLARI TEMEL HAKLARINDAN MAHRUM\"\n\nÇavuşoğlu ayrıca, Bangladeş tarafından düzenlenen Rohinga Krizine Dair Yüksek Düzeyli Yan Etkinliğe katılarak konuşma yaptı. Söz konusu toplantıya eşbaşkanlık ettiği için gerçekten çok mutlu olduğunu belirten Çavuşoğlu, “Yarım yüzyıldır Rohinga Müslümanları temel haklarından mahrum kalmış ve temel ihtiyaçlarını karşılamaktan mahrum kalmış durumda. Ne yazık ki uluslararası camia da bu konuya ilgisini yitirmekte” dedi. Bangladeş’in 1 milyondan fazla Rohinga'ya ev sahipliği yaptığını hatırlatan Çavuşoğlu, Bangladeş’in bu krizdeki en önemli külfeti çektiğini belirterek, “Elbette dünyanın da bu yükü paylaşmak için daha fazla şey yapması lazım. Biz kendi açımızdan hem acil ihtiyaçları karşılayan, hem de gelir oluşturacak faaliyetleri destekliyoruz. İnsani yardım faaliyetlerini destekliyoruz ve aynı zamanda Cox’s Bazaar’da bizim hastanemiz bin 500 kişiye her gün hizmet sunuyor. Bunun yanında Bangladeş'le beraber yardım çalışmalarına katılıyoruz” dedi.\n\nHaberin Devamı\n\nSöz konusu toplantıya katılmadan önce Türkevi'nde MIKTA Dışişleri Bakanları Toplantısına başkanlık ettiğini hatırlatan Çavuşoğlu, “Burada Rohingaları ve Bangladeş'i üye devletlerle beraber nasıl destekleyebileceğimizi yani Meksika, Endonezya, Kore ve Avustralya'yla nasıl destekleyebileceğimizi de görüştük” dedi. Myanmar’daki askeri darbenin Bangladeş'teki Rohingaların durumunu daha da zorlu hale getirdiğine dikkat çeken Çavuşoğlu, “Bizim Rohingaların temel haklarını sağlamak için çaba göstermemiz gerekiyor. Aynı zamanda onların da gönüllü olarak Myanmar'a güvenli şekilde dönüşlerini sağlamak bizim sorumluluğumuz. Geçen ay Uluslararası Adalet Divanı, Myanmar’ın öncül itirazlarını reddetti ve Gambia'nın talebini kabul etti. Biz Gambia'ya bu liderliği için çok teşekkür ederiz. Bunun yanında uluslararası camianın üyelerini de mali olarak İslam İşbirliği Teşkilatı (İİT) tarafından kurulmuş olan fona destek yapmaya çağırıyoruz. Rohingalar gerçekten de modern zamanlarda gördüğümüz en büyük trajedilerden birini yaşıyor. Bu yardım çabalarının yanı sıra aynı zamanda Rohinga davasını da uluslararası gündemde yüksekte tutmaya çalışmalıyız. Rohingalar evlerine dönmek istiyorlar, adalet istiyorlar. Bizim görevimiz de onlara bu haklı davalarında yardımcı olmak, onların yanında durmaktır” dedi.",
    "Şiddetli yağmur ve gelgit, Bangladeş'in sahil kesimlerinde taşkınlara yol açtı": "Şiddetli yağmur ve gelgit, Bangladeş'in sahil kesimlerinde taşkınlara yol açtı Güncel Haberler Su basan bölgelerin dron görseli Yerel halkın barikat kurması Su basan evler Yerel halkın açıklamaları Şiddetli yağmur ve gelgit, Bangladeş\"in sahil kesimlerinde taşkınlara yol açtı. Su basan bölgelerin dron görseli Yerel halkın barikat kurması Su basan evler Yerel halkın açıklamaları Şiddetli yağmur ve gelgit, Bangladeş\"in sahil kesimlerinde taşkınlara yol açtı. Su seviyesinin yükselmesi sonucu, kıyı kesimindeki yerleşimler ve tarım alanları su altında kaldı. Yerel halkın, su taşkınını önlemek için yıkılan barikatları tamir etmeye çalıştığı görüldü. Güncel Kaynak: AA / Zakir Hossain Chowdhury Bangladeş su Güncel Haberler\n\nHaberler ›› Güncel ›› Şiddetli yağmur ve gelgit, Bangladeş'in sahil kesimlerinde taşkınlara yol açtı - Haberler\n\nBu haber AA tarafından hazırlanmış olup habere Haberler.com tarafından hiçbir editöryal müdahalede bulunulmamıştır. AA tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı AA kurumudur.",
    "11. INTERPA Konferansı “Polislikte Dijitalleşme”": "Akit haber güncel son dakika gündem haberleri ve haber arşivi.\n\nBiz her vakit, hakikati haykırdık ve gerçeğin izinde olduk. Her devrin gazetesi olmadık, milletin gazetesi olduk.\n\nwww.yeniakit.com.tr internet sitesinde yayınlanan yazı, haber, röportaj, fotoğraf, resim, sesli veya görüntülü sair içeriklerle ilgili telif hakları Uğurlu Gazetecilik Basın Yayın Matbaacılık Reklamcılık Limited Şirketi’ne aittir. Bu içeriklerin iktibas hakkı saklıdır. İzinsiz ve kaynak gösterilmeksizin iktibas olunamaz; hiçbir surette kopyalanamaz, yeniden yayıma konulamaz.",
    "Küresel felaket sel": "",
    "Cumhurbaşkanı Erdoğan BM Zirvesi'nin ardından birçok ülke lideriyle görüştü": "Cumhurbaşkanı Erdoğan'dan diplomasi trafiği 0:00 / 0:00\n\nHABERTURK.COM\n\nCumhurbaşkanı Recep Tayyip Erdoğan, Birleşmiş Milletler (BM) 77. Genel Kurulu hitabının ardından BM Genel Merkezinde liderlerle görüştü.\n\nFinlandiya Cumhurbaşkanı Sauli Niinisto ve Kırgızistan Cumhurbaşkanı Sadır Caparov ile bir görüşme gerçekleştiren Cumhurbaşkanı Erdoğan, İspanya Başbakanı Pedro Sanchez’i de kabul etti.\n\nCumhurbaşkanı Erdoğan, BM Genel Merkezinde Katar Emiri Şeyh Temim bin Hamed Al Sani, Kazakistan Cumhurbaşkanı Kasım Cömert Tokayev, Güney Kore Devlet Başkanı Yoon Suk-yeul, Bangladeş Başbakanı Şeyh Hasina Vecid ile de sohbet etti.\n\n\n\nCumhurbaşkanı Erdoğan’ın Kazakistan Cumhurbaşkanı Tokayev ile sohbetine BM Genel Sekreteri Antonio Guterres de eşlik etti.\n\nCumhurbaşkanı Recep Tayyip Erdoğan, İsrail Başbakanı Yair Lapid ile de bir araya geldi.\n\nErdoğan, Japonya Başbakanı Kişida Fumio'yu kabul etti. Kabulde, Dışişleri Bakanı Mevlüt Çavuşoğlu, Hazine ve Maliye Bakanı Nureddin Nebati, Milli Savunma Bakanı Hulusi Akar, Sanayi ve Teknoloji Bakanı Mustafa Varank ile Ticaret Bakanı Mehmet Muş da yer aldı.",
    "Günün özeti": "\n\nRusya’daki okul saldırısında can kaybı 13’e yükseldi\n\nRusya’ya bağlı Udmurtya Cumhuriyeti’ndeki bir okulda yaşanan silahlı saldırıda hayatını kaybedenlerin sayısı 13’e yükseldi.\n\n.....\n\nBıçaklı kavga kask kamerasına yansıdı\n\nİzmir’in Konak ilçesinde iki grup arasında bıçaklı kavga çıktı. Kavga anı yoldan geçen bir motosiklet sürücüsünün kask kamerasına yansıdı.\n\n\n\n....\n\nBaşkasının ehliyetini kullanan taksici denetime takıldı ceza üstüne ceza yağdı\n\nKadıköy’de İstanbul Emniyet Müdürlüğüne bağlı sivil trafik polis ekipleri taksilere yönelik denetim gerçekleştirdi. Denetime takılan bir taksi sürücüsü ise başkasının ehliyetini gösterince ceza üstüne ceza yedi. Aracın, belediye çalıştırma izninin bitmiş olması ve sürücünün yanında ehliyeti olmaması sebebiyle ceza üstüne ceza yağdı. Sürücüye toplamda 2 bin 250 lira ceza uygulandı.\n\n\n\n\n\n......\n\nBangladeş’te bot battı: 24 ölü, 30 kayıp\n\nBangladeş’in Panchagarh bölgesindeki Karatoya Nehri’nde batan bottaki 24 kişi hayatını kaybetti, kayıp 30 kişi için ise arama çalışmaları sürüyor.\n\n\n\n....\n\nAraç fiyatları arttı, lüks araçlar yedieminde çürümekten kurtuldu\n\nSiirt’te, çeşitli nedenlerle yediemin otoparkına çekilen ve toplam değerleri 30 milyon TL’nin üzerinde olan 100 araç çürümeye terk edilmişti. Son bir yıl içinde araç fiyatlarının artmasıyla kentte yediemin otoparkında araçları olan vatandaşlar eksik evraklarını tamamlayarak araçlarını almaya başladı.",
    "IMF, Asya’ya çöktü": "IMF, Asya’ya çöktü\n\nGüney Asya ülkeleri Sri Lanka, Pakistan ve Bangladeş kötü yönetim nedeniyle IMF kıskacında. Eski Bangladeş Parlamento Üyesi Khaled “Küresel bir kriz var ancak bazı ülkeler diğerlerinden daha fazla acı çekiyor” diyor.\n\n-\n\nA\n\n+\n\nFotoğraf: AA\n\nYaren ÇOLAK\n\nGüney Asya ülkeleri Uluslararası Para Fonu (IMF) kıskacında. Kötü yönetim nedeniyle yoksulluğu en ağır şekilde yaşayan Asya ülkelerinde sık sık elektik kesintileri oluyor, okullar tatil ediliyor, akaryakıt yok, gıda krizi ciddi boyutlara ulaştı. Buna karşılık yoksul Güney Asya ülkeleri Sri Lanka, Pakistan ve Bangladeş teker teker IMF’nin kapısını çalıyor.\n\nSri Lanka'nın, IMF ile 2,9 milyar dolarlık kredi ön anlaşmasına vardığı bildirildi. Yüksek cari açık ve enflasyonla boğuşmaya devam eden Pakistan Merkez Bankası da önceki gün IMF’den 1,16 milyar dolarlık yeni bir kredinin alındığını aktardı. Bangladeş’in de kurum ile anlaşmaya çalıştığı biliniyor.\n\n2014-2018 yılları arasında Bangladeş Parlamento üyeliği yapan Mahjaben Khaled, BirGün’ün sorularını yanıtladı.\n\nCovid-19 ve Rusya-Ukrayna arasındaki savaşın küresel anlamda ekonomiyi etkilediğinin altını çizen Khaled, “Ve bazı ülkeler diğerlerinden daha fazla acı çekiyor. Yakıt zammı dünya çapında yükseliş trendinde. Ancak Güney Asya ülkeleri için tablo çok daha acı. Bangladeş’te yükselen enerji ve gıda fiyatları ithalat faturasını ve cari açığı şişirdi” dedi.\n\nEkonomik krizle mücadele kapsamında hükümetin çareyi yine IMF’den borç almakta bulduğunu söyleyen Khaled, görüşmelerin başladığını belirtti. Ülkedeki yönetim açığı, yolsuzluk, çeşitli ve sosyal altyapıların yetersizliği, gelir eşitsizliğine dikkat çeken Khaled, tarım politikalarına ağırlık verilmesi gerektiğini kaydetti.\n\n***\n\nACI REÇETE DAYATAN IMF GİTTİĞİ HER ÜLKEYİ BATIRDI\n\nUluslararası Para Fonu’nun (IMF) krizdeki ülkelere “kurtarma” adı altında dayattığı ekonomi programlarının sonu çok daha büyük mali krizlerle sonuçlanıyor. IMF verdiği krediler karşılığında, uyguladığı “acı reçeteler”le bu ülkelerin ekonomilerini dış borç sarmalına sokup kendisine bağımlı hale getiriyor. Geçmişte IMF güdümlü ekonomik programların uygulandığı Arjantin’den Meksika’ya, Endonezya’dan Şili’ye, Güney Kore’den Malezya’ya, Tayland’dan Türkiye’ye kadar pek çok ülke örneğinde de görüldüğü üzere fatura emekçilere kesiliyor. Kemer sıkma politikalarını dayatan IMF’nin programları nedeniyle işyerleri kapanıyor, sosyal devlet uygulamaları yok ediliyor, yoğun işten çıkarmalar yaşanıyor. Ülkelerde gelir adaletsizliği artarken dayatılan neo liberal yıkım politikaları nedeniyle yoksulluk gün geçtikçe artıyor.\n\n***\n\nSRİ LANKA\n\nTarihinin en ağır ekonomik kriziyle karşı karşıya kalan ülkede, Rajapaksaların kötü yönetimine karşı halk aylardır sokakta. 16 Mart’ta başlayan protestoların hedefinde ülkedeki önemli siyasi pozisyonları tutmuş Rajapaksa ailesi ve geleneksel siyasi yöneticiler yer aldı. 31 Mart’ta halk, Devlet Başkanı Gotabaya Rajapaksa’nın konutunu işgal etti. 1 Nisan’da OHAL kararı alınsa da istifa furyası başladı. 9 Mayıs’ta Başkan Rajapaksa da istifa etti, kabine feshedildi. Güvenlik güçleri ve protestocular arasında çıkan çatışmada 8 kişi hayatını kaybetti, en az 250 kişi yaralandı. Sri Lanka’nın toplam dış borcu 51 milyar doları aşarken bu yıl vadesi dolan yaklaşık 7 milyar dolarlık borcunu ise geçici olarak temerrüde düşürdü. Ülkede yüzde 60’ı aşan enflasyona karşın hükümet tarafından yapılan açıklamada, alınan yeni krediyle ekonomiyi istikrara kavuşturmanın hedeflendiği vurgulandı.\n\nBANGLADEŞ\n\nGüneydoğu Asya’nın yoksul ülkelerinden Bangladeş, emek sömürüsünün en yoğun yaşandığı ülkelerden. Artan açlığa, yoksulluğa ve adaletsizliğe karşı yoksul halkın isyanı büyüyor. Bangladeş’te 5 Ağustos’ta akaryakıt fiyatlarına yüzde 52 zam yapılması halkı sokağa döktü. Şimdilerde ülkede genel grev hazırlığı var. Halk, hükümeti istifaya çağırıyor. Bangladeş Merkez Bankası’nın döviz rezervleri, son bir yıl içinde 45,5 milyar dolardan 39,67 milyar dolara düşerken ülkenin dış ticaret açığının da sürekli arttığı bildirildi. Bangladeş takası son üç ayda yüzde 20 değer kaybederken ülkede temmuz-mayıs dönemi cari açık 17,2 milyar dolar seviyesinde gerçekleşti. Geçen yılın aynı döneminde cari açık 2,78 milyar dolar olarak gerçekleşmişti. Kötü yönetim nedeniyle iflasın eşiğindeki Bangladeş, IMF’den 4,5 milyar dolarlık bir kredi istedi.\n\nPAKİSTAN\n\nİslamad, IMF ile 2019’da 39 ayda ödenmesi planlanan 6 milyar dolarlık ekonomi kurtarma paketi için anlaştı. Anlaşma gereği Pakistan’dan petrol ve elektrik ücretleri dâhil pek çok kalemin sübvanse edilmemesi istendi. İmran Han hükümeti, 28 Şubat’ta görevdeyken petrol fiyatlarını düşürdü ve bu fiyatları 4 ay dondurduğunu açıkladı. IMF ise Pakistan’a vereceği 3 milyar dolarlık fonu durdurdu. 10 Nisan’da Han, mecliste yapılan güven oylaması sonucu görevinden alındı. Mayıstan bu yana yapılan görüşmeler sonucu, yeni Şahbaz Şerif yönetimi, IMF ile 14 Temmuz’da 1,17 milyar dolarlık kredinin serbest bırakılması konusunda anlaşma yaptı. IMF’den yapılan açıklamada ise onaylanması halinde yeni 1,16 milyar dolarlık krediyle Pakistan’a verilen miktarın 4,2 milyar dolara ulaşacağı aktarıldı.",
    "Gaziosmanpaşa'da 143 kaçak göçmen yakalandı": "Gaziosmanpaşa'da dün gece saatlerinde kaçak göçmenler kamyon kasasından inerek sokaklara dağıldı. Bu anlara ait görüntülerin sosyal medyada yayınlanmasının ardından polis ekipleri, çalışma başlattı. Kaçak göçmenlerin sevkinde kullanıldığı tespit edilen 45 ADU 797 plakalı kamyon sahibi G.Ç ve sürücü H.Ç gözaltına alındı. Kamyona el konuldu. Karadeniz Mahallesi'nde göçmenlerin yerleştirildiği tespit edilen 3 adrese baskın yapıldı. Yine Gaziosmanpaşa'daki denetimde durdurulan minibüste kaçak göçmenler yakalandı. Minibüs şoförü de gözaltına alındı. Denetimlerde toplam 143 kaçak göçmen yakalandı. Göçmenler sınır dışı edilmek üzere İl Göç İdaresine teslim edildi. Göçmen kaçakçılığı suçuna karıştıkları belirtilen 3 şüpheli hakkında adli işlem yapıldığı öğrenildi.",
    "19.00’da TOSS, India-Legends vs Bangladeş-Legends’i izleyin, RSWS 2022 LIVE’ı takip edin": "IND-L ve BAN-L Canlı Akış – RSWS 2022 CANLI Akış – 19.00’da TOSS: India Legends, devam eden Road Safety World Series (RSWS) 2022’nin 18. maçında bugün 19:30’da Bangladeş Legends ile düelloya hazırlanıyor. Hindistan 12 puanla ilk sırada yer alırken, Bangladeş üç maçta sıfır galibiyetle son sırada yer alıyor. Hindistan, Bangladeş’e karşı bir galibiyet hedefliyor ve liderliğini genişletmeyi umuyor. Yaklaşan India-Legends – Bangladeş-Legends maçını canlı olarak ne zaman ve nasıl izleyebileceğinizi kontrol edin. InsideSport.IN ile HİNDİSTAN-L-Bangladeş-L CANLI güncellemelerini takip edin\n\nIND-L vs BAN-L Canlı Akış: Hindistan-L vs Bangladeş-L CANLI ne zaman ve nasıl izlenir\n\nRSWS 2022 Puan Tablosu: Son Puan Tablosunu Kontrol Edin\n\nRSWS 2022: IND-L vs BAN-L Canlı Akış: India Legends vs Bangladeş Legends Hindistan’da CANLI ne zaman ve nasıl izlenir: Check out\n\nSachin Tendulkar liderliğindeki taraf sağlam bir kriket oynadı. Güney Afrika ve İngiltere’ye karşı kazandıkları zaferlerin ikisi de yankılanan galibiyetlerdi. Tendulkar, Binny ve Yusuf Pathan’ın katkısıyla takımın vuruşu ve bowlingi komuta edildi. Spin ikizleri Rahul Sharma ve Ojha, hasarın çoğuna neden olan etkili bowling oyuncuları olarak göründüler. Hindistan tam bir performans sergilemeye ve Bangladeş’e karşı puan farkını genişletmeye çalışacaktı.\n\nMaç Detayları\n\nHindistan Efsaneleri vs Bangladeş Efsaneleri (RSWS 2022 Maç 18)\n\nTarih ve Saat: 25 Eylül Pazar 19:30\n\nmekan: Dehradun\n\nIND-L ve BAN-L Canlı Akış Ayrıntıları\n\nIndia Legends – Bangladeş Legends maçı canlı yayınlanacak. Sports18, Ristey Cineplex, ve Renkler Cineplex Superhits. Maçın canlı yayını şu adresten yapılacak. Voot uygulaması.\n\nRSWS 2022: IND-L vs BAN-L Canlı Akış: India Legends vs Bangladeş Legends Hindistan’da CANLI ne zaman ve nasıl izlenir: Check out\n\nIND-L ve BAN-L Olası Oynama XI’leri\n\nHindistan Efsaneleri: Sachin Tendulkar, Naman Ojha, Suresh Raina, Yusuf Pathan, Stuart Binny, Irfan Pathan, Gony, Pragyan Ojha, R Pawar, Rahul Sharma\n\nBangladeş Efsaneleri: M Hossain, Nazimuddin, A Ahmed, Kapali, N Sadat, D Ghosh, Elias Sunny, Abul Hasan, M Sharif, D Mahmud, Razzak\n\nRSWS 2022: IND-L vs BAN-L Canlı Akış: India Legends vs Bangladeş Legends Hindistan’da CANLI ne zaman ve nasıl izlenir: Check out\n\nInsideSport’u GOOGLE HABERLER’de takip edin / InsideSport.IN ile RSWS 2022 LIVE Güncellemelerini ve IND-L ile BAN-L LIVE güncellemelerini takip edin\n\nİlişkili",
    "Bakan Soylu: Onların bacaklarını kırın dedim": "İçişleri Bakanı Süleyman Soylu, Kırklareli kent merkezinde düzenlenen mitingde yaptığı konuşmada, dünyadaki krizden tüm ülkelerin etkilendiğini Türkiye'nin gerekli tedbirleri aldığını söyledi.\n\nCumhurbaşkanı Recep Tayyip Erdoğan'ın liderliğinde hep birlikte Türkiye'nin her türlü zorluğu yeneceğini söyleyen Bakan Soylu, ortak akılla vatandaşları zorda bırakmamak için ellerinden geleni yaptıklarını vurguladı.\n\nDünyadaki krizi Türkiye'nin fırsata çevireceğini ifade eden Soylu, \"Bu krizde Avrupa debelenmeye devam ederken biz bu krizden çıkıp bunu bir fırsata döndüreceğiz ve Avrupa'yı da peşimize takacağız bunu da göreceksiniz. Bunu da liderimiz sağlayacak. Bize itimat edin, güvenin\" dedi.\n\n\"Kimseye müsamahamız yok\"\n\nTürkiye'nin uyuşturucuyla mücadelesini etkin ve başarılı bir şekilde sürdürdüğünü ifade eden Soylu, bu mücadeleye \"kafasını\" koymuş bir adam olduğunu vurguladı.\n\nUyuşturucuyla mücadelede her yere, her ana müdahale ettiklerini belirten Bakan Soylu konuşmasını şöyle sürdürdü:\n\n\"Uyuşturucu satıcılarının ayaklarını kırın diye ben polislerime söyledim. Bana o zaman kızdılar. Çok net söyleyeyim. Hiçbir şekilde müsamahamız yoktur. Aynı şekilde devam ediyoruz. Gereğini yerine getireceğiz. Kimseye müsamahamız yok. İki ay sonra tekrar geleceğim, göreceksiniz ne olacak. Tamam mı? Sokakları kimseye bırakamam. Kimse, kim vatandaşımızı, kim bizim büyüklerimizi, kardeşlerimizi zehirlemeye çalışırsa feleğini ters çevirmeyen namerttir, namerttir, namerttir...\n\n2016'da uyuşturucudan ölen kişi sayısı 941 kişiydi. Bugün 270 kişiye kadar düşürdük. Bu mücadelemiz devam edecek. Okulların önünde bu melaneti satarlardı şu anda. Hiçbir tanesinin her tarafı baskı altına aldık. Yıllardan beri adım attırmıyoruz, adım attırmayacağız.\"\n\n\"Uyuşturucu rotası değişti\"\n\nAmerika'nın yıllarca Afganistan'da uyuşturucu ürettiğini ve dünya pazarına gönderdiğini ileri süren Soylu, \"Şimdi uyuşturucunun rotası döndü. Akdeniz'den, denizlerden gitmeye çalışıyor. Eskiden uyuşturucunun Türkiye'ye girerken doğudan yüzde 30'u yakalanırdı, yüzde yetmişi batıya gelirdi. Şimdi yüzde 73'ünü Hakkari, Van ve Ağrı'da yakılıyoruz. Geri kalanını burada yakalamaya çalışıyoruz. Siz bize itimat edin. Adım attırmayınız\" dedi.\n\n\"Ay yıldızlı bayrak olursa gideriz\"\n\nSoylu, Bangladeş ziyaretine de değindi.\n\nTürkiye'nin Bangladeş'te kamplarda kalanlara da yardım elini uzattığına işaret eden Soylu, bu kamplarda 1 milyon insanın yaşadığını söyledi.\n\nBangladeş'in sığınmacılar için bir adada kamp yaptığını ancak sığınmacıların bu alana geçmek istemediklerini anlatan Soylu, \"Bangladeş bunlara bir ada yapmış, 350 milyon dolar da para harcanmış. Bunları oraya geçirmek istiyor, bunlar kabul etmiyorlar. Bütün temsilcilerle oturduk konuştuk, ne dediler biliyor musunuz? Bu söz bize büyük bir mükellefiyet ve sorumluluktur. Evet. 'Ay yıldızlı bayrak oraya dikilirse biz oraya gideriz' dediler. Buradan binlerce kilometre öteden insanların bu Anadolu coğrafyasına nasıl ama nasıl bir ümit bağladıklarını söylemek istiyorum\" dedi.",
    "Cumhurbaşkanı Erdoğan bir haftalık diplomasi turunu tamamladı": "Cumhurbaşkanı Recep Tayyip Erdoğan, 15 Eylül'de ulaştığı Semerkant'ta ilk olarak Azerbaycan Cumhurbaşkanı İlham Aliyev ve Pakistan Başbakanı Şahbaz Şerif'le görüştü.\n\nAkşam zirveye katılan liderlerle \"Ebedi Şehir\" kompleksini ziyaret eden Cumhurbaşkanı Erdoğan, burada Rusya Devlet Başkanı Vladimir Putin, İran Cumhurbaşkanı İbrahim Reisi, Azerbaycan Cumhurbaşkanı İlham Aliyev, Tacikistan Cumhurbaşkanı İmamali Rahman, Belarus Cumhurbaşkanı Aleksandr Lukaşenko ve diğer liderlerle sohbet etti.\n\nGezi sırasında Putin ile özel sohbet de gerçekleştiren Erdoğan, komplekste incelemelerde bulundu. Erdoğan'ın liderlerle sohbetine ilişkin görüntüler, medyada geniş yer buldu.\n\nCumhurbaşkanı Erdoğan, zirvenin yapıldığı 16 Eylül'de ise temaslarına Çin Devlet Başkanı Şi Cinping görüşmesiyle başladı.\n\nDaha sonra Moğolistan Cumhurbaşkanı Ukhnaagiin Khurelsukh ile bir araya gelen Cumhurbaşkanı Erdoğan, zirvenin geniş katılımlı oturumunda konuşma yaptı. Erdoğan, konuşmasında Türkiye'nin doğu ile batı arasındaki köprü konumunun emsalsiz imkanlar sunduğunu belirterek, \"Güvenlikten ekonomiye, enerjiden ulaşıma, tarımdan turizme her alanda iş birliğine hazırız.\" mesajını verdi.\n\nOturumun ardından Hindistan Başbakanı Narendra Modi'yi kabul eden Erdoğan, Özbekistan Cumhurbaşkanı Şevket Mirziyoyev, Rusya Devlet Başkanı Vladimir Putin ve İran Cumhurbaşkanı İbrahim Reisi ile ikili görüşmeler gerçekleştirdi. Görüşmelerde ikili ekonomik ilişkilerin yanı sıra bölgesel konular, Rusya-Ukrayna Savaşı ve Türkiye'nin barış çabaları ele alındı.\n\nDiplomasi trafiği ABD'de devam etti\n\nCumhurbaşkanı Recep Tayyip Erdoğan, Özbekistan'daki temaslarını tamamlamasının ardından Birleşmiş Millet 77. Genel Kurulu için ABD'nin New York'ta kentine geldi.\n\nErdoğan, burada da bazı devlet ve hükümet başkanlarıyla temaslarını sürdürdü. Bu kapsamda bazı liderleri Türkevi'nde kabul eden Erdoğan, bazılarıyla da BM Genel Merkezi'nde görüştü.\n\nCumhurbaşkanı Erdoğan, BM 77. Genel Kurulu kapsamında Ürdün Kralı 2. Abdullah, Libya Başkanlık Konseyi Başkanı Muhammed El-Menfi, Yemen Başkanlık Konseyi Başkanı Reşad Muhammed El-Alimi, Guatemala Cumhurbaşkanı Alejandro Eduardo Giammattei Falla, Gürcistan Başbakanı İrakli Garibaşvili, Almanya Başbakanı Olaf Scholz, İsrail Başbakanı Yair Lapid, Japonya Başbakanı Kişida Fumio ile Türkevi'nde bir araya geldi.\n\n\"Dünya beşten büyüktür\"\n\nErdoğan, BM 77. Genel Kuruluna hitabından önce Ukrayna Devlet Başkanı Volodimir Zelenskiy ile telefonda görüştü.\n\nDaha sonra Genel Kurula hitap eden Erdoğan'ın gündeminde, Türkiye'nin dış politikası, Rusya-Ukrayna Savaşı, Türkiye'nin çabalarıyla açılan tahıl koridoru, gıda güvenliği, Suriye, Yunanistan'ın Türkiye'ye yönelik tacizleri, terörle mücadele, Doğu Akdeniz ve Ege Denizi'ndeki mülteci sorunu vardı.\n\nErdoğan, konuşmasında BM'nin yeniden yapılandırılmasına yönelik mesajını da \"Dünya beşten büyüktür\" ve \"Daha adil bir dünya mümkündür.\" ifadeleriyle verdi.\n\nErdoğan, BM Genel Kurulu'na hitabının ardından BM Genel Merkezi'nde, BM Genel Sekreteri Antonio Guterres, Finlandiya Cumhurbaşkanı Sauli Niinistö ve Kırgızistan Cumhurbaşkanı Sadır Caparov ve İspanya Başbakanı Pedro Sanchez ile görüştü.\n\nErdoğan ayrıca FIFA Başkanı Gianni İnfantino'yu Türkevi'nde kabul etti.\n\nRecep Tayyip Erdoğan ayrıca BM Genel Merkezi'nde, Katar Emiri Şeyh Temim bin Hamed Al Sani, Kazakistan Cumhurbaşkanı Kasım Cömert Tokayev, Güney Kore Devlet Başkanı Yoon Suk-yeul ve Bangladeş Başbakanı Şeyh Hasina Vecid ile de sohbet etti.\n\nCumhurbaşkanı Erdoğan ABD temaslarının son gününde ise KKTC Cumhurbaşkanı Ersin Tatar, Avusturya Cumhurbaşkanı Alexander Van der Bellen, Polonya Cumhurbaşkanı Andrezj Duda ile görüştü.\n\nCumhurbaşkanı Erdoğan, İngiltere Başbakanı Liz Truss ve Lübnan Başbakanı Necip Mikati ile de bir araya geldi.\n\nErdoğan, ABD temasları boyunca ayrıca Türk Amerikan Ulusal Yönlendirme Komitesi yemeğine katıldı, Türk vatandaşlarıyla bir araya geldi, Amerikan Yahudi Toplumu Çatı Kuruluşlarının temsilcileriyle, ABD'nin önde gelen iş insanlarıyla görüştü.\n\nSETA'nın düzenlediği ABD'li bazı düşünce kuruluşlarıyla yuvarlak masa toplantısında bir araya gelen Erdoğan, ABD'li senatörler Lindsey Graham, Chris Coons ve James Risch'i de kabul etti.",
    "İçişleri Bakanı Soylu Trabzon'da açıklamalarda bulundu": "Bakan Soylu, Trabzon'un Sürmene ilçesinde iş insanı Mehmet Ali Kancıoğlu tarafından yaptırılacak 16 derslikli \"Saniye-İlyas Kancıoğlu Özel Gereksinimli Bireyler Okulu\"nun temel atma törenine katıldı.\n\nHizmet yapmanın herkese nasip olmayacağını belirten Soylu, böylesi anlamlı bir hayır işini üstlenen Kancıoğlu ve ailesine teşekkür etti.\n\nSoylu, ilçede hayırseverler tarafından yapılan bazı işleri de anlatarak, \"Hayırda yarışan bir millet olarak, bu konuda sadece kendimize ve gelecek nesillerimize değil, dünyaya da örnek olan bir anlayışı ortaya koyuyoruz.\" diye konuştu.\n\nCumhurbaşkanı Recep Tayyip Erdoğan'ın talimatları ve insanlık konusunda dünyaya örnek olan anlayışı çerçevesinde, yaklaşık 15 gün önce Çevre, Şehircilik ve İklim Değişikliği Bakanı Murat Kurum ile sel felaketinin yaşandığı Pakistan'a gittiklerini belirten Soylu, şöyle devam etti:\n\n\"Dünyada bu konuda bir numara olduğumuzu söylemek isterim. Sadece milli gelirine oranla değil, yaptığı yardımın büyüklüğü açısından da nicelik olarak da dünyada insani yardım içerisinde Türkiye Amerika'dan zengin değil, Almanya'dan zengin değil ama Allah bu millete öyle yüce gönüllülük vermiş ki gönlü zengin. Dünyanın her tarafına ulaşabilecek bir kabiliyete sahip. Biz buradan yapılan yardımları trenlerle götürmeye yetişemiyoruz. Uçaklarla, hava köprüsüyle götürmeye yetişemiyoruz. Orada da bir sistem kurduk. Orada da dağıtmaya yetişemiyoruz. Çadırları kurmaya yetişemiyoruz, 30 bine yakın çadır...\"\n\nAllah'tan Pakistan halkına yardımcı olmasını niyaz eden Soylu, \"Milletimiz dünyanın her yerinde. Buradan Bangladeş'e kadar, Arakan'a kadar, Filistin'e kadar, Yemen'e kadar, Lübnan'a kadar, her tarafa kadar elinden gelen bütün desteği ortaya koyan bir anlayışı sergilemektedir. Böyle bir milletin evladı olmaktan, böyle bir milletin sorumluluğunu taşımaktan, insanlığın ne olduğunu bütün dünyaya gösteren anlayışı ortaya koyan bir milletin evladı olmaktan büyük onur duyuyoruz.\" dedi.\n\nSoylu, konuşmaların ardından, protokol üyeleri ve özel gereksinimli bireylerin de katılımıyla butona basarak, gelecek eğitim öğretim yılında hizmete alınması planlanan ve yöre mimarisine uygun inşa edilecek okulun temelini attı.\n\nBakan Soylu, daha sonra, Köprübaşı ilçesinde yapımı tamamlanan \"Hatice-Aslan Aksoy Anaokulu\"nun açılış törenine katıldı.\n\nSoylu, merhum Aslan Aksoy'un güzel hasletlerine dikkati çekerek, Aksoy'un eşi Hatice Aksoy, oğlu Aydın Valisi Hüseyin Aksoy ve diğer aile fertlerine yaptıkları güzel hizmet için teşekkür etti.\n\n\"İyilik medeniyeti, bizim milletimizin de ülkemizin de en önemli vasıflarından birisidir. Biz iyilik medeniyetinin çocuklarıyız.\" ifadesini kullanan Soylu, Suriye, Bangladeş ve Yemen'de yaşanan sorunları çeşitli örneklerle anlattı.\n\nSoylu, dünyanın en büyük ekonomik krizlerinden birinin de Lübnan'da yaşandığına işaret ederek, şu değerlendirmelerde bulundu:\n\n\"Lübnan'da 0-2 yaş arasındaki çocukların sütle buluşmaları imkansız hale gelmiş. Sadece bir dünya lideri değil, dünyaya vicdanı da vadeden, ahlakın, iyiliğin, çalışkanlığın, kardeşliğin ne olduğunu anlatmaya çalışan Sayın Cumhurbaşkanımız, bana bir talimat verdi. Dedi ki 'Lübnan'daki 0-2 yaşındaki çocukların bütün süt ihtiyacını biz karşılayacağız.' O günden itibaren bizim iyilik gemilerimiz Mersin'den kalkar, Lübnan'a gider. 15 gün önce AFAD Başkanımız Lübnan'daydı. Orada tarif şöyle, 'Denizin ötesinde bir hayırlar ülkesi var, adı Türkiye. Denizin ötesinde bir hayırlar milleti var, adı Türk milleti. Denizin ötesinde bir lider var, hayır lideri, adı Recep Tayyip Erdoğan'dır.' Dünyanın neresine giderseniz gidin, hangi görevleri yaparsanız yapın, isterse azametinizden dünya korksun, isterse gücünüzden herkes titresin ama en iyi güç iyiliktir ve bu millet, bu karakterde bir millettir Allah'a hamdolsun.\"\n\nDünyada yaşanan savaşlar nedeniyle milyonlarca insanın başka ülkelere gitmek durumunda kaldığını, bunun bir örneğinin de Ukrayna'daki savaşta görüldüğünü belirten Soylu, şöyle devam etti:\n\n\"Sadece siyaset uğruna, Avrupa'nın belki de insanlığa en yakışmayan karakterlerinden birisi olan yabancı düşmanlığını bu ülkeye nakşetmek isteyenler, sadece bir tek oy uğruna memleketimizi farklı göstermeye, insanlarımızı farklı göstermeye, bizi bir ırkçılığın içerisine koymaya ve bizi esas itibarıyla biraz önce anlatmaya çalıştığım o güzel karakterimizden ayırmaya çalışıyorlar. Biz Müslümanız. Hiç kimse Peygamber Efendimizin Veda Hutbesi'ni unutmasın, hiç kimsenin zihninden çıkmasın. Biz bu topraklarda, etrafımızdaki bütün coğrafyanın karşı karşıya kaldığı sıkıntıların sorumluluğunu yaşayan bir milletiz. Bugüne kadar kimseye sırtımızı dönmedik.\"\n\nSoylu, Pakistan'a 30 bin çadır gönderdiklerini yineleyerek, \"Tam 250 bin gıda paketi gönderdik. Sayın Cumhurbaşkanımız talimat verdi, 100 bin çadır gönderilecek. Bu milletin gayretleriyle, emekleriyle trenler gidiyor, uçaklar gidiyor. Hiçbir şeyimiz eksilmiyor, hiç merak etmeyin. Her şeyimiz daha fazlalaşıyor. Her sıkıntıya girdiğimizde o insanların duaları ve Cenab-ı Allah'ın mükafatıyla karşı karşıya kalıyoruz. Bu işe devam edeceğiz.\" dedi.\n\nBakan Soylu, açılışın ardından davetlilerle birlikte okulu gezdi.\n\nAraklı ilçesinde yapımı tamamlanan yeni Hükümet Konağı ve Belediye hizmet binasının da açılışını gerçekleştiren Soylu, milletin emrine amade olduklarını söyledi.\n\n\"Tayyip Erdoğan ve Türkiye yeni başlıyor.\" ifadesini kullanan Soylu, \"Dünyada ekonomik kriz var. Etkilenmiyor muyuz? Etkileniyoruz ama tecrübesiyle, bilgisiyle, o dünyayı avucu gibi bilen anlayışıyla birlikte onlar patinaj yapmaya ve bu krizin altında debelenmeye çalışacaklar, göreceksiniz Türkiye buradan büyük bir fırsat üretecek, zengin, güçlü ve büyük bir Türkiye olarak yoluna devam edecek.\" diye konuştu.\n\nBakan Soylu, ilçede yapılması planlanan yatırımları da sıralayarak, \"Hiç endişe etmeyin, göreceksiniz, hep beraber göreceğiz, 2023'ten sonra yürüyen bir Türkiye değil, Tayyip Erdoğan liderliğinde koşan bir Türkiye ile bütün dünyaya bu ülkenin yüzünü göstereceğiz.\" dedi.\n\nKaynak: AA",
    "Türkiye Demokrasi Liginde küme düştü": "Türkiye Demokrasi Liginde küme düştü Dünya Demokrasi Ligi’nde Türkiye, Ruanda ve Bangladeş gibi ülkelerin gerisine düşerek son 10 yılda en fazla anti-demokratik duruma gelen ülkeler arasında yer almış, 179 ülke arasında ancak 147'nci olabilmiştir. Bunun sebebi, Türkiye'nin “toksik kutuplaşma” içinde olmasıdır.\n\nİsveç Göteborg Üniversitesi V-Dem Enstitüsü’nün her yıl açıkladığı 2022 Demokrasi Raporu’nda Türkiye, en çok otoriterleşen 5 ülkeden biri olmuştur. İfade özgürlüğü, medyaya baskı, iş dünyasının özgürlüğüne kısıtlama gibi farklı parametrelerde 3700 uzman ve akademisyenin katkı yaptığı, 1789’dan 2021 yılına kadar 202 ülkeden 30 milyon veriye dayanan V-Dem Demokrasi Raporu alanında saygın bir çalışmadır. V-Dem Enstitüsü, 2014 yılında Profesör Staffan I. Lindberg tarafından kurulan bağımsız bir araştırma enstitüsüdür.(https://v-dem.net/media/publications/dr_2022.pdf) Göteborg Üniversitesi Siyaset Bilimi bölümünde yer almaktadır.\n\nDemokrasi Çeşitleri, (Varieties of Democracy: V-Dem) 1900’den günümüze dünyadaki tüm ülkelerde yeni demokrasi göstergeleri geliştirmeyi amaçlayan uluslararası bir araştırma projesidir. Proje iki kurum tarafından yönetilmektedir: Göteborg Üniversitesi Siyaset Bilimi Bölümü’ndeki V-Dem Enstitüsü ve Notre Dame Üniversitesi’ndeki Kellogg Uluslararası Çalışmalar Enstitüsü. Demokrasinin yeni göstergeleri, yeni bir veri tabanında toplanmıştır. Veri tabanının karakteri, demokrasinin doğası, büyüme ve hayatta kalma hakkında daha önce mümkün olmayan bir şekilde test edilecek yeni soruları ortaya çıkarmaktadır.\n\nDemokrasi Çeşitleri, dünya çapında demokrasiyi kavramsallaştırmak ve ölçmek için yeni bir yaklaşımdır. (https://www.v-dem.net/en/) V-Dem Projesi, beş üst düzey demokrasi ilkesini birbirinden ayırır: “seçimli, liberal, katılımcı, müzakereci ve eşitlikçi” Bu ilkeleri ölçmek için veri toplar. (V-Dem Methodology v10. Varieties of Democracy (V-Dem) Project) Veri kümesi her yıl güncellenir, genişletilir ve yayınlanır.\n\n(https://www.insidehighered.com/news/2020/03/30/new-index-rates-countries-degree-freedom-scholars)\n\nV-Dem her yıl dünyadaki demokrasinin durumunu açıklayan Demokrasi Raporu yayınlamaktadır. Rapor; veri seti, bilimsel makaleler, çalışma belgeleri, Enstitü’nün etkileşimli grafik araçlarını içeren web sitesinde yayınlanır. V-Dem Enstitüsü’nün demokrasi kriterleri, Freedom House’un Dünya Özgürlük Raporu arasında en ayrıntılı olanıdır. (Varieties of Democracy: Measuring Two Centuries of Political Change. By Michael Coppedge, John Gerring, Adam Glynn, Carl Henrik Knutsen, Staffan I. Lindberg, Daniel Pemstein, Brigitte Seim, Svend-Erik Skaaning, and Jan Teorell. Cambridge: Cambridge University Press, 2020)\n\nV-Dem,1789–2019 döneminden günümüze kadar olan siyasi alanı kapsayan 470’ten fazla gösterge, 82 orta düzey endeks ve 5 üst düzey endekse sahiptir. Her gösterge, en az beş ülke uzmanı tarafından bağımsız olarak kodlanmıştır. V-Dem, uzman derecelendirmelerinde derecelendirme güvenilirliği ve güven aralıklarıyla başa çıkmak için metodolojik araçlar kullanır. Siyaset bilimci Daniel Hegedus, V-Dem’i “bilimsel araştırmalar için nicel demokrasi verilerinin en önemli sağlayıcısı” olarak tanımlamıştır.\n\nV-Dem Enstitüsü, 2020 yılında yayınladığı Rapor’da, ABD’de Cumhuriyetçi Parti’nin 2000 yılından beri demokratik normlardan uzaklaşarak Macaristan ve Türkiye’deki otokratik iktidar partilerine benzer bir çizgi izlemeye başladığını açıklamıştır. Enstitü, dünya demokrasilerinin İlliberalizm Endeksi’nde, “Cumhuriyetçi Parti, Macaristan, Hindistan, Polonya ve Türkiye’de iktidardaki milliyetçi partilerinkine benzer bir tutum ve taktik benimseyerek rakiplerini şeytanlaştırmaya ve onlara karşı şiddeti özendirmeye başladı” ifadelerini kullanmıştır.\n\nAraştırmada Türkiye için şu ifadelere yer verilmiştir: “Polonya’daki Hukuk ve Adalet Partisi (PiS), Macaristan’daki Fidesz Partisi ve Türkiye’deki Adalet ve Kalkınma Partisi (AKP), illiberalizm endeksinde, milenyuma tipik bir demokrasideki iktidar partileri gibi başladı. Hindistan’daki Bharatiya Janata Partisi (PJP) 1999’da bazı illiberalizm işaretleri vermeye başlamıştı. Ama son 20 yıl içinde bu dört partinin tümü giderek daha fazla illiberal oldu. Şimdi bu partiler, illiberalizm açısından tipik bir otokrasideki iktidar partilerine çok yakın.” (https://www.gazeteduvar.com.tr/isvec-v-dem-enstitusu-turkiye-demokrasi-statusunu-2014te-kaybetti-haber-1502745)\n\nDünya Demokrasi Ligi’nde Türkiye, Ruanda ve Bangladeş gibi ülkelerin gerisine düşerek son 10 yılda en fazla anti-demokratik duruma gelen ülkeler arasında yer almış, 179 ülke arasında ancak 147’nci olabilmiştir. Bunun sebebi, Türkiye’nin “toksik kutuplaşma” içinde olduğudur. Türkiye’nin altında yer alan ülkeler aşağıdadır.\n\nBu listede NATO, OECD, AVRUPA KONSEYİ üyesi olan ve de AB’ye aday hiçbir ülke yoktur. Bu duruma acaba siyasetçilerimiz ne diyecekler merak etmekteyim. Çünkü şimdiye kadar hiçbir siyasetçiden bu konuda bir açıklama gelmemiştir. Bizimkiler havanda su dövmeye devam etmektedirler. Bu, demokrasimiz açısından utanç vericidir. Bir aydın olarak bana düşen görevi yaptım. Gerisini siyasetçilerimize bırakıyorum.\n\nTürkiye, en çok otoriterleşen 5 ülkeden biridir ve anti-demokratik hale gelen ülkeler arasındadır. Listenin 2 alt sırasında nerede olduğunu kimsenin bilmediği ve adını da duymadığı 1.1 milyon nüfuslu Eswatini Krallığı (eski Svaziland) ile Gine yer almıştır. Ben merak edip bu krallığın yerini haritada buldum. Türkiye, çoğulcu olmayan partiler tarafından yönetilerek en çok otoriterleşen 6 ülke arasındadır. Türkiye’nin “seçimli otokrasi” (diğerleri liberal, katılımcı, müzakereci ve eşitlikçi) olarak tanımlandığı 2022 raporundaki şu tespit çok ilginçtir:\n\n“Türkiye’de kutuplaşma AK Parti’nin 2002 yılında seçilmesi ile başladı ve demokrasiye karşı stratejik bir araç olarak kullanıldı. Kutuplaşma toksik hale geldiğinde farklı kamplar birbirlerini kendi yaşam tarzlarına ya da ülkelerinin var oluşuna karşı bir tehdit olarak algılamaya başlarlar. Araştırma, vatandaşların çok kutuplaştırıldığında demokrasiyi terk etme eğiliminin arttığını gösteriyor.” Ortadoğu ve Kuzey Afrika bölgesinde (MENA) otoriterleşen iki ülke Yemen ve Türkiye’dir.\n\nSon 50 yıldaki 33 ülkede otoriterleşme söz konusudur. Bu ülkelerde 2,8 milyar insan yaşamaktadır.\n\nSon on yılda en fazla otoriterleşen 10 ülkenin 7’sinde demokrasi çökmüş durumdadır.\n\nÇoğulculuk karşıtı partiler güçlüdür. En büyük 10 otoriterleşen ülkelerden 6’sı şunlardır: Brezilya, Macaristan, Hindistan, Polonya, Sırbistan ve Türkiye.\n\nAB kendi otoriterleşme dalgasıyla karşı karşıyadır. 27 AB üyesinden 6’sında yüzde 20 otoriterleşme yaşanmaktadır.\n\nDemokrasi seferberliği düşük seviyelerdedir.\n\nOtoriterleşmenin derinleşmesine izin veren riskler tartışılmamaktadır.\n\nDemokrasi seviyesi 2021’de 1989 seviyelerine düşmüştür.\n\n30 yıllık demokratik ilerlemeler ortadan kalkmıştır.\n\nLiberal demokrasilerin sayısı 2021’de 34’e gerilemiştir.\n\n1995’ten bu yana bu kadar azalma olmamıştır.\n\nKapalı otokrasiler 2020–2021 arasında 25’ten 30’a çıkmıştır:\n\nOtokrasiler dünyanın yüzde 70’ini barındırmaktadır. Bu, 5.4 milyar insan demektir.\n\nİfade özgürlüğünde bozulmalar vardır. Söz konusu hükümetlerin sayısı on yıl önce sadece 5 idi.\n\n“Toksik kutuplaşma” 32 ülkede önemli ölçüde artmıştır.\n\nSon on yılda 25 ülkede seçim yönetim organlarının özerkliği hükümetler tarafından baltalanmıştır.\n\n(https://v-dem.net/media/publications/dr_2022.pdf)\n\nTürkiye, demokrasiye ilişkin alt açılımlardan ‘müzakereci demokrasiler’ sıralamasında Myanmar ve Sudan gibi ülkelerin bile gerisindedir. Bu durum Türkiye gibi bir ülke için kabul edilemez bir durumdur. Siyasetçilerimiz sadece içeriye dönük değerlendirmeler yapmak yerine bu durumu kamuoyunun gündemine getirmelidirler. Şimdiye kadar, belki atlamış olabilirim, hiçbir siyasetçimizin ağzından bu durumla ilgili bir yorum duymadım. Belki bundan sonra duyabilirim. Çünkü seçimler yaklaşıyor."
}