{
    "İsveç'te yaşayan Süryanilere Türkiye'ye yatırım daveti": "Stockholm A.A -Uluslararası Demokratlar Birliği (UID) İsveç Bölge Başkanlığının davetlisi olarak İsveç'te bulunan AK Parti Mardin Milletvekili Cengiz Demirkaya, Midyat Belediye Başkanı Veysi Şahin, UID Almanya Genel Başkan Yardımcısı Ali Kılınç, Södetellje kentinde St Jacob Kilisesi ve St Afram Kilisesi'nde Süryanilerden oluşan heyetle buluştu.\n\nDemirkaya, burada yaptığı konuşmada, Süryanilerden Türkiye'ye yatırım yapmalarını istedi.\n\nSüryanilerin sorunlarını çözmeye devam ettiklerini vurgulayan Demirkaya, \"Ben sizlerin geldiğiniz memleketlere geri dönmenizi ve oralara yatırım yapmanızı istiyorum. Bizim oradaki kiliselerin tapu sorunları birebir çözülüyor. Farklı sorunlarınız da çözülüyor. İnşallah siz de Türkiye'ye memleketinize dönersiniz, oralara yatırımlarınızı yaparsınız. Ben Kızıltepeliyim, orada da Süryani aileler var, onlarla da çok güzel diyaloğumuz ve dostluğumuz var.\" ifadelerini kullandı.\n\nMidyat Belediye Başkanı Veysi Şahin ise Süryani kökenli vatandaşları \"Türkiye'ye yatırım yapmaya\" davet ederken, sorunların birer birer çözüldüğünü belirtti.\n\nSorunları takip etmenin görevleri olduğunun altını çizen Şahin, \"Arazi itilafları olsun eski kiliseler olsun bunlar Cumhurbaşkanımızın talimatlarıyla yavaş yavaş çözülüyor. İnşallah bundan sonra da bir sorun olduğunda sorunları takip etmek bizim görevimiz. Sayın Demirkaya ile birlikte sizin sorunlarınızla ilgili bir dosya hazırlayıp İçişleri Bakanlığımıza İstanbul Metropolitimizle birlikte sunacağız.\" dedi.\n\nŞahin, Mityat'ın açık hava müzesi niteliğinde olduğunu belirterek, \"Uluslararası organizasyonlar ve yatırımlarla Midyat'ın tanıtımına katkıda bulunarak ilçemizi turizm merkezi haline getireceğiz.\" diye konuştu.\n\nUID İsveç Bölge Başkanı Özer Eken de Türkiye'den gelen heyetle birlikte Stockholm'ün çeşitli bölgelerinde 3 gündür vatandaşların sorunlarını dinlediklerini ve not aldıklarını belirtti.\n\nEken, sorunları dinledikten sonra Türkiye'ye ileteceklerini söyledi.\n\nHeyet daha sonra Södetelje Belediye Başkanı Boel Godne’i ziyaret ederek Midyat hakkında bilgi verdi.",
    "İsveç Hakkında Her Şey; İsveç Bayrağının Anlamı, İsveç Başkenti Neresidir? Saat Farkı Ne Kadar, Para Birimi Nedir?": "İsveç Hakkında Her Şey; İsveç Bayrağının Anlamı, İsveç Başkenti Neresidir? Saat Farkı Ne Kadar, Para Birimi Nedir?\n\nİsveç, Danimarka, Finlandiya, İzlanda ve Norveç ile birlikte İskandinavya ülkeleri arasında yer almaktadır. 16. yüzyılda İskandinavya Birliği İsveç ile Danimarka arasında yaşanan anlaşmazlıklardan ötürü bozulmuş ve 15 Haziran 1523 tarihinde İsveç bağımsızlığını ilan etmiştir.\n\nHaber devam ediyor\n\nHaber devam ediyor\n\nÜlkenin yüzölçümü 450.295 kilometrekaredir. 2021 yılı verilerine göre İsveç'in nüfusu 10 milyon 182 bindir.\n\nİsveç Hakkında Her Şey\n\nMilli Marşı - Du Gamla Du Fria\n\nKonuşulan Diller - İsveççe, Danca, Almanca\n\nEn büyük şehirleri - Lund, Göreborg, Uppsala, Malmö, Kaimar, Hjö\n\nSınır komşuları - Danimarka ve Finlandiya\n\nMeşhur yemekleri - İsveç köftesi ve Knackebröd\n\nİsveçli ünlüler - Zlatan İbrahimoviç, Ingar Bergman, Ludwig Augustinson, Liv Ullman, Ingrid Thulin, Max von Sydow, Cornella Jakobs, Tusse, Oscar Linros\n\nİsveç Bayrağının Anlamı\n\n1906 yılında resmen kabul edilen İsveç bayrağında sarı ve mavi olmak üzere iki renk vardır. Sarı renk, yardımlaşmayı, mücadele etmeyi, azmi, ülke için fedakarlıklarda bulunmayı simgeler. Mavi renk ise zenginliği, cömertliği, iyiliği ve cesareti temsil eder.\n\nDiğer birçok Avrupa ülkesinde olduğu gibi İsveç bayrağında da Hristiyanlar için kutsal olan haç yer almaktadır. Haç hem Hz. İsa'nın kavmi için çektiği çilenin hem de Hristiyanların manevi birliğinin sembolüdür.\n\nİsveç'in Başkenti Neresidir?\n\nİsveç'in başkenti Stockholm'dür. 188 kilometrekarelik yüzölçümüne sahip olan Stockholm'ün nüfusu 2021 yılında 1 milyonu geçmiştir.\n\n1991 yılında UNESCO dünya mirası listesine dahil edilen Drottningholm Sarayı, Stockholm'ün en çok turist çeken yerlerinden biridir. 16. yüzyılda inşa edilen saray, haftanın her günü ziyaret edilebilir. Dünyada batık gemilerin sergilendiği ilk müze olma özelliğine sahip olan Vasa Müzesi de Stockholm yer alır. 1990 yılında açılan müze, bu zamana kadar 1 milyardan fazla kişi tarafından ziyaret edilmiştir.\n\nStockholm ile özdeşleşen yerlerden bir diğeri Fotografiska adlı fotoğraf müzesidir. Çağdaş sanata ilgi duyan turistler tarafından ziyaret edilen müzede ünlü fotoğrafçıların yanı sıra amatör fotoğrafçıların da eserleri sergilenmektedir.\n\nİsveç İle Türkiye Arasındaki Saat Farkı Ne Kadar?\n\nHaber devam ediyor\n\nHaber devam ediyor\n\nİsveç ile Türkiye arasında 1 saat fark vardır. Türkiye'de saat 03.00 iken İsveç'te saat 04.00'tür.\n\nİsveç'in Para Birimi Nedir?\n\nİsveç, 25 Mart 2001 tarihinde Avrupa Birliği'ne üye olsa da resmi para birimi Euro değil Krondur. Ülkedeki merkez bankasının adı Svenges Riksbank'tır ve sadece bu bankanın para basma yetkisi vardır.\n\n1 İsveç Kronu - 1.73 Türk Lirası\n\nİsveç, ekonomisi en gelişmiş Avrupa ülkelerinden biridir. Ülkenin temel geçim kaynakları ticaret, sanayi ve balıkçılıktır. Madencilik de son yıllarda önem kazanmıştır. 2021 yılında İsveç'te yaklaşık 9 ton altın çıkarılmıştır. Gümüş ve bakır gibi değerli madenler de İsveç'te en çok çıkarılan madenler arasında yer alıyor.\n\nİsveç'in en fazla ihracat yaptığı ülkeler Almanya ve İzlanda; en çok ihraç ettiği ürünler ise otomobil, yedek parça ve takı malzemeleridir.\n\nİsveç İle İlgili Filmler\n\n1- Stockholm, My Love\n\nHaber devam ediyor\n\nHaber devam ediyor\n\n2- En kärlekshistoria - İsveççe Aşk Hikayesi\n\n3- Stockholm Stories - Stockholm Hikayeleri\n\nİsveç İle İlgili Kitaplar\n\n1- Robert Sabatier - İsveç Kibritleri\n\n2- Abdullah Gürgün - Aziz Nesin ve İsveç Serüveni\n\n3- Oral Çalışlar - Kadınların İsveç'i",
    "İsveç'te Milletvekili Andreas Norlen, yeniden Meclis Başkanı seçildi": "STOCKHOLM (AA) - İsveç'te ılımlı Muhafazakar Parti Milletvekili Andreas Norlen, ikinci kez Meclis Başkanı seçildi.Ülkede 11 Eylül'de yapılan genel seçimler sonucunda yenilenen Mecliste, sağ blok partilerin aday gösterdiği Norlen, yeniden Meclis...\n\nSTOCKHOLM (AA) - İsveç'te ılımlı Muhafazakar Parti Milletvekili Andreas Norlen, ikinci kez Meclis Başkanı seçildi.\n\nÜlkede 11 Eylül'de yapılan genel seçimler sonucunda yenilenen Mecliste, sağ blok partilerin aday gösterdiği Norlen, yeniden Meclis Başkanı oldu.\n\nBütün partilerden onay alan Norlen, herkese teşekkür etti.\n\n- Hükümet kurma girişiminin ne aşamada olduğunu öğrenecek\n\nGenel seçim sonucuna göre, sağ blok partiler yüzde 49,6, azınlık hükümeti ile iktidardaki sol blok partiler yüzde 48,9 oy aldı. Buna göre, 349 sandalyeli parlamentoda sağ blok partiler 176, sol blok partiler 173 sandalye kazandı.\n\nSeçimlerde aşırı sağ görüşlü İsveç Demokratlar Partisinin (SD) oy oranını yüzde 20,5'e kadar yükselterek ülkenin 2. büyük partisi durumuna gelmesi dikkat çekti.\n\nBu tablo sonrası ılımlı Muhafazakar Parti (M) liderliğinde sağ blokun Liberal Parti, Hristiyan Demokrat Partisi ile üçlü koalisyon kurup dışarıdan aşırı sağcı İsveç Demokratlar Partisinin hükümete destek vermesi ihtimali öne çıkmıştı.\n\n\n\nİsveç Meclis Başkanı Norlen, 19 Eylül'de hükümet kurma görevini ılımlı Muhafazakar Parti (M) lideri Ulf Kristersson'a vermişti. Norlen, çarşamba günü Kristersson ile yeniden bir araya gelip, hükümeti kurma çalışmalarının ne aşamada olduğunu öğrenecek.",
    "": "",
    "Avrupa’da aşırı sağcılar, Meloni’nin zaferiyle gaza geldi: ‘Kuzeyde İsveç, güneyde İtalya’": "Avrupa’nın aşırı sağcı partilerinin liderleri, İtalya’da seçimin galibi Giorgia Meloni’ye ve liderlik ettiği sağ ittifaka destek mesajları paylaştı.\n\nİtalya’da seçimden Giorgia Meloni’nin liderlik ettiği sağ ittifak galip çıktı. (Fotoğraf: Reuters)\n\nİtalya’da düzenlenen genel seçimlerde sandık çıkış anketlerine göre Giorgia Meloni liderliğindeki aşırı sağcı İtalya’nın Kardeşleri Partisi (FdI) birinci çıktı.\n\nMeloni’nin zaferi, Faşist Parti’nin lideri Benito Mussolini’nin Ekim 1922’de iktidara gelmesinden tam 100 yıl sonra başka bir şırı sağcının İtalya’nın başına geçeceği anlamına geliyor.\n\nMussolini, diktatörlükle ülkeyi yıkıma götürmüş ve İkinci Dünya Savaşı’nda Almanya’nın diktatörü Adolf Hitler’le kurduğu ittifakla birçok insanlık suçuna imza atmıştı.\n\nMeloni, gençliğinde çekilen görüntülerde faşist lider Mussolini’yi “Her şeyi İtalya için yaptı” diyerek onaylamıştı.\n\nAvrupa Birliği (AB) yönetimi, İtalya’daki seçimlerle ilgili sessizliğini korurken, üye ülkelerin aşırı sağcı liderlerinden tebrik mesajları geldi.\n\nAlmanya\n\nAlmanya’da göçmen ve İslam karşıtı olarak bilinen Almanya için Alternatif (AfD) Partisi’nin üst yönetimi İtalya’nın Kardeşleri Partisi (FdI) lideri Meloni’yi kutladı.\n\nAfD eş başkanları Alice Weidel ve Tino Chrupalla, ortak açıklamada şunları kaydetti: “Meloni’yi seçilmesinden dolayı kutluyor ve bir İtalyan hükümetinin başına geçen ilk kadın olmasını diliyoruz. FdI’nin seçim başarısı, aklın başka bir zaferidir. Almanya, ‘trafik ışığı koalisyonuyla‘ Avrupa’da hayli yalnız duruyor.”\n\nAfD Federal Meclis Milletvekili Beatrix von Storch da Twitter’dan İtalya’yla sevindiklerini belirterek “Tüm orta-sağ ittifakına tebrikler. Salvini etrafındaki dostlarımızla Giorgia Meloni güçlü bir hükümet kurabilir. Kuzeyde İsveç, güneyde İtalya. Sol hükümetler dünde kaldı” paylaşımında bulundu.\n\nİsveç’teki seçimlerde aşırı sağ görüşlü İsveç Demokratlar Partisi (SD) yüzde 20’nin üstünde oy alarak ülkenin en büyük ikinci partisi konumuna gelmişti.\n\nAvusturya\n\nAvusturya Özgürlük Partisi (FPÖ), İtalya’daki aşırı sağcı birliğin seçim zaferini memnuniyetle karşıladı.\n\nPartinin Avrupa Parlamentosu (AP) Grubu Başkanı Harald Vilimsky, seçimin yalnız İtalya için değil AB için de olumlu neticelendiğini ileri sürdü.\n\n‘İtalyanların dünkü tercihleriyle Brüksel merkezli ‘Avrupa Birleşik Devletleri’ anlayışına karşı çıktığını‘ kaydeden Vilimsky, halklardan ve ana vatanlardan oluşan bir Avrupa anlayışını desteklediklerine ilişkin güçlü bir işaret ortaya koyduklarını savundu.\n\nİspanya\n\nİspanya’da üçüncü büyük siyasi parti olan aşırı sağcı Vox partisinin lideri Santiago Abascal, “Milyonlarca Avrupalı umudunu İtalya’ya bağladı. Meloni, herkesin güvenliği ve refahı için işbirliği yapabilen, gururlu, özgür ve egemen uluslardan oluşan bir Avrupa için yol gösterdi” dedi.\n\nPortekiz\n\nPortekiz’deki üçüncü büyük siyasi parti aşırı sağcı Chega da Meloni’nin liderliğindeki İtalya’nın Kardeşleri ve Matteo Salvini’nin başkanlığındaki Lig partilerini seçim galibiyeti dolayısıyla kutladı.\n\nChega, yayımladığı mesajında, “İtalya, gerçek bir politika değişikliğinin ve aynı zamanda Avrupa’nın politik olarak yeniden yapılandırılmasının yolunu açıyor. Değişiklik Portekiz’e de gelecek” dedi.\n\nHollanda\n\nHollanda’da İslam ve yabancı karşıtı aşırı sağcı Özgürlük Partisi (PVV) lideri Geert Wilders ve aşırı sağcı Demokrasi için Forum Partisi (FvD) lideri Thierry Baudet da Meloni’yi tebrik etti.\n\nWilders, Meloni’ye Twitter üzerinden atıfta bulunarak “Yaşasın İtalya” ifadesini kullanırken, Baudet, “Giorgia Meloni’ye harika zaferinden dolayı tebrikler” diye mesaj paylaştı.\n\nMacaristan\n\nMacaristan Başbakanı Viktor Orban, Facebook’tan “Bravo Giorgia. Hak edilenden daha fazla bir zafer. Tebrikler” dedi.\n\nAB’den seçimlere yönelik tepkilerse bazı etkili parlamenterlerle sınırlı kaldı, vekiller endişe içerikli mesajlar paylaştı.",
    "İsveç'te sandıktan sağ blok çıktı": "Pazar günkü genel seçimlerden sonra oyların yaklaşık yüzde 95'inin sayılmasıyla, sekiz yıllık Sosyal Demokrat iktidarından sonra, İsveç'in sağ bloğu yeni bir hükümete işaret ediyor.\n\n6.578 oylama bölgesinin %95'inin sayılmasıyla, Ulf Kristersson liderliğindeki muhalefet bloğu 349 sandalyeli parlamentoda 175 sandalye kazandı ve iktidardaki Sosyal Demokratlar ve müttefikleri üzerinde küçük bir avantaj sağladı.\n\nPazartesi günü erken saatlerde gelen rakamlar Ilımlılar, İsveç Demokratları, Hıristiyan Demokratlar ve Liberallerin 349 sandalyeli parlamentoda 175 sandalye kazandığına, merkez solun 174 sandalye kazandığına işaret etti.\n\nİsveç'te yapılan genel ve yerel seçimlerde kesin olmayan sonuçlara göre, Pazar akşamı Başbakan Mangdalena Andersson liderliğindeki Sosyal Demokrat Parti seçimi önde götürüyordu.",
    "İsveç’te kiliseler kapatılıyor": "22 Eylül 2022 Perşembe, 11:05\n\nİsveç’te artan enerji fiyatları nedeniyle ülke çapında enerji tasarrufu tedbirleri çerçevesinde enerji maliyetlerini aşağı çekmek amacıyla kiliseler kapatılmaya başladı.\n\nİsveç Kilisesi Kültürel Miras Departmanı Başkanı Markus Dahlberg, bu tür önlemlerin İsveç’in birçok bölgesinde, özellikle de enerji fiyatlarının en yüksek olduğu güneyde tartışıldığını söyleyerek, \"Kırsal alanda bulunan birçok kilise var. Bu kiliseler daha küçük cemaatlere sahip. Bu da onların bakımı için onlara büyük bir yükün bineceği anlamına geliyor\" dedi.\n\nLund piskoposluğundan Andreas Mansson ise piskoposluğun 540 kilisesinden 150’sini enerji tasarrufu için bu kış tamamen veya kısmen kapatılabileceğini açıklayarak, \"Hiç şüphe yok ki ısınma en büyük masraf. Birçok binanın yalıtımı oldukça kötü. Lund piskoposluğu binaları daha verimli hale getirmek için çok yatırım yaptı, ancak hala ısıtmayı yutan büyük hacimli büyük binalardan bahsediyoruz\" ifadelerini kullandı.\n\n\n\n",
    "İsveç'te Stenström, Türkiye ile NATO görüşmelerine devam edecek": "İsveç, Türkiye ile NATO görüşmelerine devam edecek 0:00 / 0:00\n\nAA\n\nİsveç Meclis Başkanı Andreas Norlen tarafından hükümet kurmak için görevlendirilen Kristersson, Türkiye ve NATO görüşmeleri hakkında açıklamalarda bulundu.\n\nDevlet televizyonu SVT'nin haberine göre, Kristersson, Türkiye ile NATO müzakerelerinin ciddiyetle sürdüğünü kaydetti.\n\nGörüşmelere başmüzakereci sıfatıyla eski Başbakan Magdalena Anderssons'un sekreteri Oscar Stenström'ün devam edeceğini vurgulayan Kristersson, \"İsveç'te seçim yapıldığı için dünyadaki gelişmeler durmuyor. NATO meselesi seçimden önce olduğu gibi bugün de önemli. Müzakerelerin sonuna kadar da konu önemli olmaya devam edecek. Anderssons'un sekreteri Oscar Stenström'e güvenim sonsuz, bu müzakerelerde liderlik etme yeteneğine güveniyorum.\" ifadelerini kullandı.\n\nÖte yandan ülkede resmi olmayan seçim sonucuna göre, sağ blok partiler yüzde 49,6, azınlık hükümeti ile iktidardaki sol blok partiler ise yüzde 48,9 oy aldı. Buna göre 349 sandalyeli parlamentoda sağ blok partileri 176, sol blok partileri 173 sandalye kazandı.\n\nBu tablo sonrası, hükümet kurma görevi ılımlı Muhafazakar Parti (M) lideri Ulf Kristersson'a verilmişti.\n\nTÜRKİYE, FİNLANDİYA VE İSVEÇ GÖRÜŞMELERİ\n\nTürkiye, Finlandiya ve İsveç tarafından NATO Madrid Zirvesi'nde 28 Haziran'da Üçlü Muhtıra imzalanmıştı. Muhtıra çerçevesinde kurulan Daimi Ortak Mekanizma'nın ilk toplantısı da 26 Ağustos'ta Finlandiya'nın Vantaa kentinde yapılmıştı.",
    "İsveç: Seçimleri sağ partilerin kazanması üzerine Başbakan Andersson görevi bırakacağını açıkladı": "İsveç seçimleri: Aşırı sağ ikinci parti oldu, sosyal demokratlar iktidarı kaybetti\n\n15 Eylül 2022\n\nTiffany Wertheimer | BBC News\n\nKaynak, Getty Images\n\nİsveç Başbakanı Magdalena Andersson, Pazar günkü seçimlerde hükümetinin yenilgiye uğramasının ardından görevi bırakacağını açıkladı. Neo-Nazi hareketinden doğan bir siyasi parti olan İsveç Demokratları ülkede ikinci parti oldu.\n\nO﻿yların başa baş olması nedeniyle sayım Pazar gecesinden beri sürüyordu.\n\nAndersson'un merkez sol koalisyonu, sağ partilerden oluşan bloğa karşı 176'ya karşı 173 sandalye ile seçimleri kıl payı kaybetmiş görünüyor. Oyların yüzde 99'u sayılmış durumda.\n\nLiberal muhafazakar olarak tanımlanan Ilımlı Parti lideri Ulf Kristersson'un hükümeti kurması bekleniyor.\n\nHükümette, artan çete saldırılarına karşı kampanya yürüten aşırı sağcı bir parti olan İsveç Demokratları da yer alacak.\n\n2015'te Avrupa'ya göç akınının yükselişe geçmesiyle ülkede göçmenlerle ilgili kaygılar artmış, SD'nin oyunda hızlı bir artış gözlemlenmişti.\n\nP﻿arti Avrupa dışında ülkelerden göçe karşı çıkıyor.\n\nSeçimleri ikinci olarak tamamlayan aşırı sağ parti, 2018 seçimlerine kıyasla oyunu 3 puandan fazla yükseltti.\n\n'Bu zayıf bir çoğunluk, ama yine de çoğunluk'\n\nNihai sonuç, İsveç'te standart bir uygulama olan ikinci sayımın ardından teyit edilecek.\n\nBaşbakan Andersson ise Çarşamba günü düzenlediği basın toplantısında yenilgiyi kabul etti.\n\n\"Parlamentoda bir-iki sandalye avantajları var. Bu zayıf bir çoğunluk, ama yine de çoğunluk\" ifadesini kullanan Andersson, Perşembe günü resmen istifa edeceğini söyledi.\n\nİsveç'in ilk kadın başbakanı olan Andersson, geçen yıl göreve geldiğinde ilk gün istifa etmiş, kısa bir süre sonra görevine geri dönmüştü.\n\nSeçim kampanyasına çeteler, göç ve entegrasyon konularının yanı sıra yükselen elektrik fiyatları da damgasını vurdu.\n\nSağ blok dört partiden oluşuyor: İsveç Demokratları, Ilımlı Parti, Hıristiyan Demokratlar ve Liberaller.\n\nNeo-Nazi hareketinden doğdu\n\nKaynak, Getty Images Fotoğraf altı yazısı, İsveç Demokratları'nın lideri Jimmie Akesson\n\nBir zamanlar siyasi partiler tarafından dışlanan İsveç Demokratları partisinin, oyların yaklaşık yüzde 20'sini kazanması İsveç siyaseti için önemli bir dönüm noktası olarak görülüyor.\n\n1980'lerin sonunda bir neo-Nazi hareketinden doğan parti, imajını düzeltmeye çalışırken yavaş yavaş güçlendi.\n\nParti, seçim kampanyasında, daha uzun hapis cezaları ve göçü kısıtlama yoluyla \"İsveç'i yeniden güvenli hale getirme\" vaadinde bulundu.\n\nAncak partinin lideri Jimmie Akersson, dört partinin de tam desteğine sahip olmadığı için başbakan olamayacak.\n\nIlımlı Parti lideri hükümeti kuracak\n\nOnun yerine Ilımlı Parti lideri Ulf Kristersson hükümeti kurma çalışmalarına başlayacağını söyledi.\n\nKristersson Çarşamba günü yaptığı açıklamada \"İsveç'in tamamı ve tüm vatandaşları için yeni, istikrarlı ve güçlü bir hükümet kurmak üzere elimden geleni yapmaya hazırım\" dedi.\n\nKristersson 2019'da partiyle bir ittifak kurmak için görüşmelere başlamış, bu hamle İsveç'in siyasi manzarasını değiştirmişti.\n\nGörevi bırakan Sosyaal Demokrat Andersson, Çarşamba günü gazetecilere yaptığı açıklamada partinin artan popülaritesinden endişe duyanları anladığını belirerek, \"Endişelerinizi anlıyorum ve paylaşıyorum\" dedi.\n\nMagdalena Andersson'un Sosyal Demokratları 2014'ten beri İsveç'i yönetiyor ve 1930'lardan beri ülke siyasetine hükmediyordu.",
    "İsveç sağa kayıyor": "İsveç soldan sağa tarihi bir güç geçişi yaşıyor. Göçmenlik, çok kültürlülük ve şiddet içeren suç temalarının hakim olduğu bir seçim kampanyasının ardından 11 Eylül’de yapılan seçimde radikal sağcı populist İsveç Demokratları her beş seçmenden birinin oyunu aldı. Seçim kampanyasında göç karşıtlığı ve suçla mücadele konularını merkeze koymak İsveç Demokratları‘nın oylarını şimdiye kadar hiç olmadığı kadar artırdı ve partiyi İsveç siyasi sahnesinin kalbine taşıdı. Radikal sağcı İsveç Demokratları parlamentodaki en güçlü ikinci güç haline geldi.\n\n* * * *\n\nAmerikan Foreign Policy dergisinde Elisabeth Braw şöyle yazıyordu… ‘İsveç Demokratları olağanüstü güçlendiği için, aslında iktidar siyasi bölünmenin sadece bir tarafından diğer tarafına geçmekle kalmıyor, önemli ölçüde sağa doğru hareket ediyor‘… Göteburg Üniversitesi'nde siyaset bilimci Johan Martinsson de ‘Bu partinin parlamentoya 2010 yılında girdiği düşünülürse durumun ne kadar dramatik olduğu anlaşılır‘ diyor.\n\n* * * *\n\nKim bu yüzde 20’den fazla oy alabilen radikal sağcı populist İsveç Demokratları… Kökleri neo-Nazi hareketine dayanan bir parti… Nazi hayranları tarafından kurulan ve onlarca yıl ana akım siyasetin yanına bile yanaşamadığı bu hareketti… İsveç Demokratları Partisi 1988'de kuruldu ve yirmi yılı aşkın bir süre parlamentoya giremedi. Fakat 2010 yılından bu yana üç seçim üst üste seçmen desteğini artırdı. Parti‘nin liderliğini 2005 yılında devralan ve halen sürdüren Jimmie Akesson, partinin alevlerden oluşan sembolünün yerine masum görünüşlü bir çiçek getirdi.\n\n* * * *\n\nSeçim kampanyası sırasında, İsveç Demokratlarının bir sözcüsü, partinin renklerinde bir metro vagonunun resmini tweetledi : Vagonun üzerinde ‘Hoş geldiniz. Geri Dönüş Ekspresi'ne. İşte tek yön bilet. Bir sonraki durak, Kabul.‘ yazıyordu… İsveç Demokratları‘nın, Avrupalı olmayanlar için Avrupa'nın en düşmanca ortamlarından birini yaratmayı ve sığınma elde etmeyi neredeyse imkansız hale getirmeyi amaçladığı söyleniyor.\n\n* * * *\n\nBaşbakan Magdalena Andersson liderliğindeki iktidardaki Sosyal Demokrat Parti, yüzde 30 oy alarak birinci parti oldu ama Andersson hükümet kurabileceği partilerle birlikte çoğunluğu kaybedince istifa etti… Hükümeti Ilımlı Muhafazakar Parti lideri Ulf Kristersson’un kurması bekleniyor… 59 yaşındaki Kristersson muhtemelen İsveç'in yeni başbakanı olabilir. Hükümet kurma çalışmalarının kolay bir süreç olmayacağı gözüküyor… İsveç Demokratları ile aynı hükümette olmak istemeyenler var… Hükümeti dışarıdan desteklemesini isteyenler var. Halbukionlar ikinci büyük parti olarak bakanlıklar peşinde…\n\n* * * *\n\nAzınlık hükümetleri İsveç'te normdur. Bununla birlikte, tamamen yeni olan şey, bir hükümetin sağcı popülistlerin oylarına bağımlı olması…Kristersson’un bu siyasi bir kargaşayı ne kadar şekillendirebilecekleri diğer merkez sağ partilere bağlı. Kristersson’un 2018 seçimlerinden önce bir söz verdiği de söyleniyor… İsveç Demokratları ile işbirliğini kabul etmeyeceğini söylemiş… Ama şimdi hükümeti kurabilmek için İsveç Demokratları’na ihtiyaç var…\n\n* * * *\n\nİsveç'in siyasi manzarası bu… Kristersson, seçim gecesi yeni, güçlü ve istikrarlı bir hükümet kurmak için ne gerekiyorsa yapmaya hazır olduğunu söylemişti… Ne yapacağını herkes merak ediyor… İsveç bugüne kadar kendisini herkesi kucaklayan açık bir ülke, insani bir dünya gücü olarak gördü. Ama şimdi hükümeti etkileyecek bir parti şöyle diyor: Önce İsveç.\n\n\n\n",
    "İsveç’te kritik seçim öncesi Türkiye tartışması": "İsveç’te kritik seçim öncesi Türkiye tartışması\n\nRusya'nın Ukrayna'ya saldırması sonrasında NATO'ya girmek isteyen İsveç ile Türkiye arasında yaşanan gerilim sonrasında sıcak bir gelişme yaşandı.\n\nSozcu.com.tr\n\nYazıları büyüt\n\nYazıları küçült\n\nStandart boyut\n\nTürkiye’nin İsveç ve Finlandiya’nın NATO üyeliğini veto etmesi sonrasında Haziran ayında İspanya’da yapılan NATO Liderler Zirvesi’nde ikna edilmesi sonrasında İsveç’te gündem değişmiyor…\n\nTürkiye’nin İsveç’i terör örgütlerine destek verdiği ve terörle mücadelede Ankara ile işbirliği yapmamakla suçladığı Stockholm yönetiminin NATO üyeliği için anlaşma yapması, 11 Eylül’de sandığa gidecek ülkede tartışılmaya devam ediliyor. İsveç’te koalisyon hükümetin ortaklarından Sol Parti, anlaşmaya imza atan Sosyal Demokratlar’a ateş püskürdü.\n\nTerör örgütü PKK’nın paçavralarıyla poz vererek hem Ankara’nın hem de Sosyal Demokratlar’ın tepkisini çeken Sol Parti’nin sözcülerinden Hanna Gunnarsson, seçim öncesinde açıklamalarda bulundu.\n\nYEŞİLLER DE DESTEK ÇIKTI\n\nGunnarsson, “Hükümetin basitçe Türkiye ve Cumhurbaşkanı Erdoğan’ın son hafta ve aylardaki taleplerine boyun eğmesi çok endişelendiriyor” dedi. Sveriges Radio’ya konuşan Gunnarsson’a benzer bir açıklama da merkez sol partisi Yeşiller’den geldi.\n\nYeşiller’den Maria Ferm, “Erdoğan, İsveç’i yönetmemeli” dedi.\n\n11 Eylül’de seçime hazırlanan İsveç’te aşırı sağcı İsveç Demokratları’nın mülteci sorunu ve suç oranının artmasıyla birlikte anketlerde yükselişe geçtiği görülüyor. Koalisyonun büyük ortağı Sosyal Demokratlar’ın nasıl performans sergileyeceği ise hem İsveç’te hem de Avrupa’da yakından takip ediliyor.\n\nİlginizi Çekebilir İsveç'ten terör örgütü itirafı: Sebebi o fotoğraf\n\nİlginizi Çekebilir İsveç'te terör örgütü PKK tartışması büyüyor",
    "Sırbistan 4-1 İsveç (MAÇ SONUCU - ÖZET)": "UEFA Uluslar B Ligi 4. Grup mücadelesinde Sırbistan sahasında İsveç ile karşılaştı. Rajko Mitic Stadyumu'nda oynanan mücadeleyi Sırbistan 4-1 kazandı.\n\n\n\nEv sahibi ekibe galibiyeti getiren golleri 18, 45+1 ve 48. dakikalarda Aleksandar Mitrovic ve 70. dakikada Lukic kaydetti. İsveç'in tek golü 15. dakikada Claesson'dan geldi.\n\nAlınan bu sonucun ardından Sırbistan puanını 10'a yükseltti ve lider Norveç'le puanını eşitledi. kaldı. İsveç ise 3 puanda kaldı.",
    "İsveç’te artan göçmen karşıtlığını nasıl anlamalıyız?": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Türkiye ile NATO üyelik pazarlığı yapan İsveç sandığa gidiyor, seçimle ilgili bilinmesi gerekenler": "Rusya'nın Ukrayna'yı işgalinin ardından NATO'ya üyelik başvurusu yapan İsveç, pazar günü yeni hükümeti belirlemek için sandık başına gidiyor. NATO üyeliği için Türkiye ile görüşmelere devam eden İsveç'te oluşacak siyasi yapı merakla bekleniyor.\n\nİsveç’te yapılacak genel seçimlerde, son yüzyıldır ülke siyasetinde belirleyici rol oynayan Sosyal Demokrat Parti’nin sağ partiler karşısında zorlanması bekleniyor.\n\nSeçimlerin ardından Başbakan Magdalena Andersson, en fazla sandalyeyi kazanması halinde diğer sol ve merkez partilerin desteğiyle bir sonraki hükümeti tekrar kurma şansına sahip olabilir.\n\nBunun dışında ana muhalefetteki ılımlı Muhafazakar Parti ve aşırı sağcı İsveç Demokratlar Partisi’nin de 11 Eylül’deki seçimlerin ardından gelecek koalisyon hükümetini kurma şansları bulunuyor.\n\nSon anketlere göre, hükümette bulunan Sosyal Demokrat Parti’nin yüzde 30'la birinci parti çıkacağını ana muhalefetteki ılımlı Muhafazakar Parti’nin yüzde 18,6, aşırı sağcı İsveçli demokratların da yine yüzde 18 civarında oy alacağını ortaya koyuyor.\n\nAnketler Başbakan Andersson’ın popülaritesinin, partisinden daha fazla olduğunu gösteriyor. Peki İsveç’teki seçimlerin sonucu neden önemli ve sonuçların yansıması ne olabilir?\n\nİsveç’teki genel seçimler Avrupa için neden önemli?\n\nBatı Avrupa’nın istikrarlı bir ülkesinde rutin bir seçimin Avrupa’da manşetlere çıkmaması doğal karşılanabilir. Ancak İsveç’te durum biraz daha faklı.\n\nDaha liberal ve daha ilerici olarak görüldüğü ve Avrupa'nın geri kalanından daha yaygın hale gelen cinsiyet eşitliği veya LGBT gibi birçok politikaların ilk kaz İsveç’te ağırlık kazanması itibarıyla bu ülkedeki seçimler Avrupa’nın diğer bölgelerini de yakından ilgilendiriyor.\n\nBu sene aşırı sağcı ve milliyetçe İsveçli Demokratların oylarını önemli ölçüde artırması, göç ve göçmenlerle ilgili tartışmaların da artmasına yol açtı.\n\nSeçimler ve oy verme sistemi nasıl işliyor?\n\nBu ülkede her dört yılda bir yapılan seçimlerle parlamentonun 349 üyesi seçiliyor. Bölgesel ve yerel seçimler de yine 11 Eylül’de düzenlenecek.\n\nYurt dışındaki oy verme işlemleri büyükelçiliklerde 24 Ağustos’ta başladı. İlk dört gün sandığa gidenlerini sayısının, daha önce seçimlere oranla daha düşük olduğu gözlendi.\n\nBununla birlikte İsveç’te sandığa gidenlerin oranı genelde yüzde 90 civarında seyrediyor.\n\nİsveç’te, her partinin bir aday listesi sunduğu bir tür nispi temsil seçim sistemine göre oy kullanılıyor. Ülkede 29 seçim bölgesi bulunuyor. Ülke genelinde yüzde en az 4 oranında oy alan ve seçim bölgesinde en az yüzde 12 oranında oy alan partiler aldıkları oyun ağırlığına göre parlamentoya milletvekili gönderme hakkına sahip oluyor.\n\nSiyasi parti liderleri ve öne çıkan politikaları neler?\n\nSosyal Demokrat Parti lideri ve Magdalena Andersson, parti içinde çok seviliyor. Bu siyasetçinin popülaritesi, partinin her zaman önüne geçiyor.\n\nÖzellikle ülkesinin NATO üyeliği için önemli adımlar atması ve partisindeki karşıt görüşlüleri ikna etmesi bu popülaritesinin artmasına yol açtı.\n\nBununla birlikte Andersson’ın bu kadar seviliyor olması, partinin oylarına gerektiği gibi yansımadı.\n\nİsveç'te aşırı sağın ayak sesleri\n\nİsveçli Demokratların lideri Jimmie Akesson, partisini geçmişteki “etnik milliyetçi” ve “faşizm” temelli politikalarından arındırıp daha modern bir hale getirmek için önemli ardımlar attı.\n\n2010 yılında partisinin seçim barajını aşarak 20 milletvekilini parlamentoya göndermesinde Akesson önemli rol oynadı.\n\nİsveçli Demokratlar Akesson liderliğinde AB karşıtlığından da uzaklaştı ve parti içinde ülkenin AB’den çıkmasını isteyenler kalmadı.\n\nBununla birlikte İsveçli Demokratlar, AB’nin üye ülkeler arasında ticaret ağırlık bir kurum olmasını daha fazla arzu ediyor.\n\nİsveçli Demokratlar için son dönemde en büyük sorun Rusya’nın Ukrayna’yı işgaliyle başlarken, parti lideri Jimmie Akesson, bir toplantıda Putin ve Biden arasında tercih yapmayı reddettiğini bildirdi.\n\nİşgale karşı olduğunu belirten Akesson, Putin’i açıkça kınamaktan kaçındı. Ülkede, “Akesson’ın partisi ve Kremlin arasında önemli bağlantılar olduğunu” düşünenlerin sayısı da oldukça fazla.\n\nJimmie Akesson ayrıca, partisini aşırı sağ bir oluşum imajından, merkez partiye çekmek için son 20 yıldır mücadele veriyor.\n\nIlımlı Muhafazakar Parti lideri Ulf Kristersson, tecrübeli bir siyasetçi ve geçmişte bakanlık görevin de bulundu.\n\nAna muhalefet konumundaki bu partinin lideri Kristersson, son dönemde aşırı sağ partiye çok oy kaptırdı. Bu seçimde yarışı aşırı sağcı partinin arkasından bitirmesi halinde, bu liderin partideki koltuğunu da kaptıracağına kesin gözüyle bakılıyor.\n\nSeçim kampanyasında tartışılan önemli konular neler?\n\nGelecek pazar günü düzenlenecek seçimlerde İsveçli seçmeni düşündüren en önemli konu ne? Hayat pahalılığı mı? Ukrayna savaşı mı? Kış aylarıyla birlikte enerji faturalarının artacak olması? Yoksa çevre konuları mı?\n\nGothenburg Üniversibitesi Siyasal Bilimler Fakültesi’nde araştırmacı olan Nora Theorin, sağcı seçmeni en fazla ilgilendiren konuların başında, suç oranı, kamu düzeni ve göç konusunun geldiğini söyledi.\n\nTheorin, sol eğilimli seçmenin ise gelir dağılımı adaletsizliği ve sosyal sınıflar arasındaki uçurumu öncelikle gündeme getirdiğine işaret etti.\n\nTheorin, ekonomi alanındaki gelişmelerin, enerji krizi v nükleere enerji konuların da yine seçmenin önem verdiği konular arasında olduğunu sözlerine ekledi.\n\nSeçimin sonucu ne olacak? Kim kazanacak?\n\nSon anketler Sosyal Demokratları biraz önde gösterse bile hala ortada karışık bir tablo olduğunu ortaya koyuyor.\n\nSon anketlere göre, Magdalena Andersson'ın Sosyal Demokrat Partisi, Yeşiller, diğer sol partiler ve merkez partilerin oluşturduğu cephenin yeni hükümeti oluşturabileceğini ortaya koyuyor.\n\nBununla birlikte, İsveçli Demokratlar, ılımlı Muhafazakar Parti, Hristiyan Demokratlar ve liberal partilerin oluşturduğu cephenin de yarışı az farkla da kazanacağını gösteren anketler de mevcut.\n\nBununla birlikte son dönemde oy oranı oldukça düşüren Muhafazakar Parti’nin seçimi kesin kaybedeni olarak görenlerin sayısı oldukça fazla.",
    "İsveç Başbakanı’ndan “U-dönüşü”: Türkiye’ye iade etmeyeceğiz": "İsveç Başbakanı’ndan “U-dönüşü”: Türkiye’ye iade etmeyeceğiz\n\nYarın sandığa gidecek İsveç'te Başbakan Magdalena Andersson açıklamalarda bulundu.\n\nSozcu.com.tr\n\nYazıları büyüt\n\nYazıları küçült\n\nStandart boyut\n\nİsveç’te yarın yapılacak kritik oylama öncesinde başbakan Magdalena Andersson açıklamalarda bulundu…\n\nRusya’nın Ukrayna’yı işgal etmesiyle birlikte NATO’ya girmek isteyen İsveç’in üyeliğini Türkiye veto etmişti. Haziran ayında İspanya’nın başkenti Madrid’de taraflar bir araya gelirken Türkiye ikna edilmiş ve bir mutabakat imzalanmıştı.\n\nTürkiye’nin terörle mücadelede işbirliği yapılması çağrısına olumlu yanıt veren İsveç, Ankara’nın iadesini istediği isimleri göndereceğinin sinyalini vermişti. İsveç Başbakanı Andersson, Türkiye ile işbirliği yapılacağını duyururken, terör örgütü paçavralarıyla poz veren Sol Parti’yi de eleştirmişti.\n\n“TÜRKİYE İLE YAPTIĞIMIZ ANLAŞMAYA GÖRE…”\n\nFakat Andersson, seçime saatler kala açıklamalarda bulundu. Andersson, “Kürtlerin haklarını savunmaya devam edeceğiz. Hiçbir Kürdü Türkiye’ye teslim etmeyeceğiz” dedi.\n\nRudaw’a konuşan Andersson, “İsveç vatandaşı olan hiçbir Kürdü Türkiye'ye teslim etmeyeceğiz. Terör eyleminde bulunmayan herkes İsveç yasalarının koruması altındadır. Ben İsveç Başbakanı olduğum müddetçe Kürtlerin haklarını savunmaya devam edeceğim. Türkiye ile yaptığımız anlaşmaya göre İsveç kimliğine sahip hiçbir Kürt iade edilmeyecek” ifadelerini kullandı.\n\nİlginizi Çekebilir İsveç'te kritik seçim öncesi Türkiye tartışması\n\nİlginizi Çekebilir İsveç'ten terör örgütü itirafı: Sebebi o fotoğraf\n\nİlginizi Çekebilir İsveç'te terör örgütü PKK tartışması büyüyor",
    "İsveç seçimleri: Sekiz yıllık hükümetin sonu mu?": "Ahmet Tirej Kaya\n\nDUVAR - Finlandiya ile birlikte yaptığı NATO üyeliği başvurusuyla gündemde olan İsveç, tarihinin en kritik seçimlerinden birine hazırlanıyor. 11 Eylül’de gerçekleşecek seçimlere sayılı günler kalırken, yapılan son anketler ülke siyasetindeki iki karşıt bloğun başa baş olduğunu gösteriyor.\n\nÜlkede dört yılda bir yapılan seçimler en son 2018 yılında gerçekleşti. Seçim sonuçlarına göre parlamentoda sekiz parti temsil ediliyor: Sosyal Demokratlar (S), Muhafazakarlar (M), İsveç Demokratları (SD), Merkez Parti (C), Sol Parti (V), Hıristiyan Demokratlar (KD), Liberaller (L) ve Çevre Partisi (MP). Sol Parti’den milletvekili olarak seçilen Amineh Kakabaveh ise şu an bağımsız milletvekili olarak parlamentoda bulunuyor.\n\nHükümetin güven oyu alması için 349 sandalyeli parlamentoda 175 milletvekilinin ‘ret’ oyu vermemesi gerekiyor. 2018’deki seçimlerde toplam sandalye sayısı 116 olan S ve MP’nin güven oyu alabilmek için diğer partilerin desteğine ihtiyacı vardı. Göçmen karşıtı SD’nin sağ bir hükümetin içinde olmasını kabul etmeyen Merkez Parti ve Liberaller ile Sol Parti’nin ön açmasıyla, S ve MP tarafından azınlık hükümeti kurulabildi. Yaşanan birçok krizin ardından ise şu an hükümette sadece Sosyal Demokratlar bulunuyor.\n\nİKİ BAŞBAKAN ADAYININ DA İŞİ ZOR\n\nGeçtiğimiz yıl önceki başbakan Stefan Löfven’in görevi bırakmasının ardından Magdalena Andersson, ülkenin ilk kadın başbakanı seçildi. Özellikle NATO’ya üyelik tartışmalarının yoğunlaştığı dönemde kamuoyundaki güvenirliği ciddi bir yükselişe ulaşan Andersson’un son zamanlardaki performansı ise düşük bir seyir izliyor. Partisi anketlerde hala birinci olmayı sürdürse de Andersson’un, tek başına hükümeti kurması mümkün görünmüyor ve kendisine yakın duran farklı çizgilerdeki partileri nasıl bir arada tutacağı merakla bekleniyor.\n\nParlamentodaki ikinci büyük parti Muhafazakarlar’ın lideri Ulf Kristersson, Andersson’dan sonra başbakanlığa en yakın ikinci isim. Kristersson’u da olası bir hükümet kurma görevinde zorlu bir süreç bekliyor. Kristersson, SD’nin ikinci parti olduğu yönündeki anket sonuçlarından da rahatsız. Ancak böyle bir durumda da SD’nin tek başına ya da dışardan destekle bir hükümet kurabilmesi beklenmiyor. Kristersson ise KD ile birlikte deneyeceği hükümet kurma girişimine SD’den destek alabilir.\n\nHer iki liderin olası bir hükümet kurma görevinde Sol Parti ve Liberaller’in de tavrı belirleyici bir konumda olacak.\n\nELEKTRİK FATURALARI HÜKÜMETİ ZORLUYOR\n\n2022 seçimlerine parlamentodaki partiler dışında başka partiler de katılıyor. Oy oranları çok düşük olan bu partilerin yüzde dört olan seçim barajını geçmesi beklenmiyor. Ayrıca seçimler parlamento, belediye ve bölge olarak üç kısımdan oluşuyor. İsveç vatandaşı olan kişiler aynı anda yapılan bu üç seçimde oy kullanabiliyor. Ülkede en az üç yıl yaşamış ve oturum hakkı bulunanlar ise yalnızca belediye ve bölge seçimleri oy hakkına sahip.\n\nPartilerin seçim kampanyalarında en fazla gündeme getirdiği konular; ülkede artan suç oranları ve çeteleşme, çevre ve iklim sorunları, sağlık ve bakım hizmetleri, eğitim ve savunma konuları. Güncel bir sorun olarak elektrik faturalarındaki artışlar, muhalefetin hükümeti en fazla sıkıştırdığı konuların başında geliyor. Özellikle Rusya’nın Avrupa’ya gaz akışını belirsiz bir süre boyunca durdurma kararı almasının ardından elektrik faturaları daha da yükseldi. İsveç hükümeti, toplumda ciddi bir tepkinin olduğu yükselişe alternatif bir çözüm bulmamakla suçlanıyor.\n\nSON ANKETLER: SD İKİNCİ SIRADA\n\nÜlkedeki önde gelen araştırma şirketlerinin son açıkladığı verilere göre iki blok arasındaki yarış başa baş durumda. Anket sonuçlarına göre aşırı sağ ikinci sırada bulunuyor. (Şirketlerin bir gün arayla açıkladığı anketlerinde dahi çok farklı sonuçların bulunuyor olmasını not etmek gerekiyor. Ayrıca söz konusu iki blok, oluşturulmuş herhangi bir ittifakı ifade etmemekle birlikte, hükümet kurabilecek ya da kurulacak bir hükümete dışarıdan destek verebilecek partileri içeriyor.)\n\nSifo adlı şirketin 4 Eylül’de yayınladığı sonuçlarda S, MP, C ve V’den oluşan birinci blok yüzde 48.6, M, KD, SD ve L’den oluşan ikinci blok ise 49.6 oy alıyor. Sosyal Demokratlar yüzde 28.5 oyla birinciyken, İsveç Demokratları yüzde 19.4 oyla ikinci sırada bulunuyor. Muhafazakarlar ise yüzde 18.1 oyla üçüncü sırada yer alıyor.\n\nNovus’un 4 Eylül’de açıkladığı sonuçlarda ilk blok yüzde 50.3, ikinci blok yüzde 49 olarak ölçülüyor. Novus’a göre de SD ikinci parti konumunda.\n\nSifo ve Novus şirketleri 15 gün içerisinde çok sayıda anket sonucu açıkladı. Anketlerin bazılarında iki blok arasında fark açılsa da genel olarak başa baş durum sürüyor.\n\nIpsos ise en son araştırmasını 31 Ağustos’ta kamuoyuna duyurdu. Sonuçlara göre ilk blok 48, ikinci blok yüzde 49.8 olarak ölçüldü. Ipsos’un sonuçlarına göre SD, yüzde 22.2 oy oranında bulunuyor ve birinci parti olan S ile arasındaki fark yüzde 5.1’e inmiş gözüküyor.\n\nUzun yıllar ülkede marjinal ve Neo-Nazi yanlısı bir oluşum olarak değerlendirilen ve ilk olarak 2010’da parlamentoya giren göçmen karşıtı İsveç Demokratları 2018 seçimlerinden üçüncü parti olarak çıkmıştı. O dönem aldığı yüzde 17.5 oyla siyasette ağırlığını koymaya başlayan parti, şimdi ise olası bir sağ hükümetin kurulmasında iş birliği yapılacak bir konuma geldi. Hiçbir partinin birlikte hükümet kurmaya yanaşmadığı İsveç Demokratları, şu an ülkenin ikinci büyük partisi olan Muhafazakarlar’ın olası bir hükümet kurma aşamasında kilit bir role sahip olacak.",
    "İsveç'te beklentiden daha sert faiz artışı": "Brezilya Merkez Bankası, ABD ve Avrupalı yetkililer enflasyonla mücadeleye devam etse de agresif sıkılaştırma politikasını durdurdu ve politika faizini sabit tuttu.\n\nMerkez bankasının Copom olarak adlandırılan para politikası kurulu, dün aldığı kararla faiz oranını yediye karşı iki oy ile yüzde 13,75'te sabit tuttu.\n\nReuters anketine katılan 82 ekonomistten 24'ü faizlerin sabit tutulmasını bekliyorlardı.",
    "Sırbistan - İsveç maçı ne zaman, saat kaçta ve hangi kanalda canlı yayınlanacak? | UEFA Uluslar Ligi": "👉 Sırbistan - İsveç maçını canlı takip etmek için tıklayın...\n\nUEFA Uluslar Ligi'nde heyecan devam ederken Sırbistan ile İsveç karşılaşması heyecanla bekleniyor. Maç ile ilgili tüm detaylar merak ediliyor. Peki, Sırbistan - İsveç maçı ne zaman, saat kaçta ve hangi kanalda canlı yayınlanacak?\n\nSIRBİSTAN - İSVEÇ MAÇI NE ZAMAN, SAAT KAÇTA VE HANGİ KANALDA CANLI YAYINLANACAK?\n\nSırbistan - İsveç maçı 24 Eylül Cumartesi günü 21.45'te oynanacak. Karşılaşmanın canlı yayıncısı bulunmuyor.\n\nSIRBİSTAN - İSVEÇ MAÇI MUHTEMEL 11'LER\n\nSırbistan\n\nV. Milinkovic-Savic; Pavlovic, Veljkovic, S. Mitrovic; Lazovic, Lukic, Gudelj, Kostic; S. Milinkovic-Savic, Tadic; A. Mitrovic\n\nİsveç\n\nOlsen; Andersson, Lindelof, Hien, Augustinsson; Kulusevski, Olsson, Svanberg, Forsberg; Elanga, Gyokeres",
    "İsveç’ten terör örgütü itirafı: Sebebi o fotoğraf": "İsveç’ten terör örgütü itirafı: Sebebi o fotoğraf\n\nİsveç Dışişleri Bakanı Ann Linde, Sol Partinin 3 milletvekilinin terör örgütü PKK'nın sözde paçavralarını sallamasıyla Türkiye ile NATO müzakerelerinin daha zorlaştığını söyledi.\n\nSozcu.com.tr\n\nYazıları büyüt\n\nYazıları küçült\n\nStandart boyut\n\nGotland Adası’nda askeri birliği gezen Linde, Aftonbladet gazetesine yaptığı açıklamada, “Türkiye ile yapılan NATO müzakereleri, Sol Parti milletvekillerinin terör örgütü PKK’nın bayrağını sallamalarından sonra daha da zorlaştı. Türk medyası sürekli bunu ve buna benzer olayları gündeme getiriyor. İsveç kanunlarına göre bunların ifade özgürlüğü olduğunu dile getiriyoruz. Fakat bunun hükümet için çok uygunsuz bir durum olduğunu düşünüyoruz” ifadelerini kullandı.\n\nTürkiye, Finlandiya ve İsveç’in imzaladığı mutabakat kapsamında 26 Ağustos’ta Finlandiya’nın Vantaa kentinde düzenlen Daimi Ortak Mekanizma’nın ilk toplantısını değerlendiren Linde, “Toplantı ilk önce İsveç’te yapılacaktı, bazı pratik nedenlerden dolayı Finlandiya’ya taşındı. Bu toplantıda terörle mücadelede daha yakın iş birliği ile ilgili olan bu anlaşmayı uygulamak için yapılan çalışmalar gözden geçirildi” dedi.\n\nİsveç İhracat Kredi Kurulunun (EKN) Türkiye’de bir altyapı şirketine 3 milyar kron kredi verme kararını da değerlendiren Linde, bunun tamamen koşul ve kanunlara uygun olduğunu aktardı.\n\nSol Parti Milletvekilleri Daniel Riazat, Momodou Malcom Jallow ve Lorena Delgado Varas, Visby kentinde 7 Temmuz’da, terör örgütü YPG/PKK’yı simgeleyen bez parçalarıyla fotoğraf çektirip sosyal medyada paylaşmıştı.\n\nBAŞBAKAN KINAMIŞTI\n\nBunun üzerine Başbakan Andersson, Sol Parti milletvekillerinin terör örgütünü simgeleyen bez parçalarıyla poz vermesini kınamıştı.\n\nAndersson, İsveç devlet televizyonu SVT’ye verdiği demeçte, 11 Eylül’de yapılacak genel seçimden sonra terör örgütü PKK’nın sözde paçavralarını sallayan Sol Parti ile ortaklık yapmayı düşünmediklerini söylemişti.\n\nAdalet ve İçişleri Bakanı Morgan Johansson da Twitter hesabından yaptığı açıklamada, PKK’nın elinde çok sayıda masumun kanı olduğunu belirterek “PKK, 1984’te Olof Palme hükümeti tarafından terör örgütü olarak tanındı.” ifadesini kullanmıştı.\n\nSol Parti milletvekillerinin görüntülerini “kabul edilemez” olarak nitelendiren Johansson, partiye PKK eylemlerini bırakma çağrısında bulunmuştu. (AA)\n\nİlginizi Çekebilir İsveç'te terör örgütü PKK tartışması büyüyor",
    "İsveç seçimlere hazırlanıyor: Kırk katır mı kırk satır mı?": "TÜLİN UYGUR / İSVEÇ\n\nHükümetin göçmen yoğun bölgelere yönelik ‘paralel yapılarla mücadele edeceğiz’, ‘her bir taşı ters çevireceğiz’ söylemi adeta İsveç’in entegrasyon politikasındaki başarısızlığının itirafı.\n\nİsveç halkı 11 Eylül 2022 günü seçim sandıklarına gidecek ve önümüzdeki 4 yıl için ülkeyi yönetmesini istediği partiye oy verecek. Ayrıca 20 bölge ve 290 belediyede de söz sahibi olacak partileri seçecek.\n\nİsveç’in NATO’ya başvurusuyla birlikte başlayan süreci ve Türkiye’nin İsveç’e karşı “teröristlere yataklık ettiği” gerekçesiyle aldığı tavır sonrası gelişen “Türkiye” karşıtlığını yazmıştık.(1)\n\nİsveç’te yükselen ırkçılığa dikkat çekerek ırkçılıktan hüküm giyen bir parti liderinin “Kuran yakma” provokasyonu sonucu göçmen yoğun bölgelerde yapılan eylemlerin, hükümet ve muhalefet politikacıları tarafından “göçmen ve Müslüman” karşıtı popülist bir söyleme dönüştürüldüğünü de yazmıştık.(2)\n\nSeçimlere az bir zaman kala İsveç’teki tartışmalara “NATO -Türkiye karşıtlığı”, “göçmen-Müslüman” karşıtlığı yanı sıra “entegrasyon başarısızlığı” damgasını vurmuş durumda. Hükümetin göçmen yoğun bölgelere yönelik “paralel yapılarla mücadele edeceğiz”, “her bir taşı ters çevireceğiz” söylemi adeta İsveç’in entegrasyon politikasındaki başarısızlığının itirafı.\n\nHem iktidarı hem de muhalefeti parmağına dolayarak toplumu zehirleyen parti ise son seçimlerden üçüncü parti olarak çıkan ve bugün “göçmen-Müslüman” karşıtlığının bayraktarlığını yapan İsveç Demokratları (SD)… Sözde milli bir duruş iddiasındaki bu parti, esas olarak İsveç’e göçün durdurulmasını, suç işleyen göçmenlerin aileleriyle birlikte derhal sınır dışı edilmesini savunuyor. 349 üyeli İsveç parlamentosunda 61 milletvekiliyle iktidara oynayan SD, Ilımlı Muhafazakârlar (M), Hristiyan Demokratlar (KD) ile Liberalleri (L) yanına almayı başararak gündemi belirliyor. İktidar partisi Sosyaldemokratlar (S) da “refah toplumunu yeniden inşa” tartışmalarında SD’nin tuzağına düşmekten kurtulamıyor.\n\nIRKÇILARIN HEDEFİ GETTOLAR\n\nGöçmen ve Müslüman düşmanı ırkçılar sürekli göçmen yoğun getto bölgelerini hedef gösteriyor. Bu bölgelerden biri 100’den fazla etnik grubun ve 150’den fazla dilin kullanıldığı Stockholm’ün bir banliyösü olan Rinkeby. Buradaki rengarenk yaşam, büyük ailelerin keyifli beraberlikleri, iyi komşuculuk, dayanışma olumlu. Ancak bölgedeki olumsuzluklar yıllardır yapılan araştırma ve çalışmalarla ortaya çıkarılıyor. Etnik, dinsel ve kültürel kökeni farklı insanların bazen bağımsız adacıklar gibi yaşadığı ve örgütlendiği bu tür bölgelerde aile mahkemeleri kurulduğu, din adamları baskısı yaşandığı, kadınların üzerinde mahalle baskısı olduğu, müzik ve spor derslerine gönderilmeyen öğrenciler, okula devam edemeyen kız çocukları, kız ve erkek çocukları üzerinde ataerkil baskılar sürekli basının gündeminde.\n\nSon dönemlerde gelen göçmenlerin çalışma hayatına girememesi ve sosyal yardım bağımlılığından kurtulamaması, psikosomatik olarak tanımlanan hastalıkların bu bölgelerde fazla görülmesi, yetişkinlerin İsveççe konuşma zorluğu gibi sorunlar bu tür bölgelerin başlıca sorunları arasında. İsveç’in ve Stockholm’ün arka sokaklarındaki yaşamlar yıllardır basının ve politikacıların dilinde.(3) Buna rağmen bir türlü çözüm üretilmemesi sorunların ağırlaşmasına yol açarken bu bölgelerde yaşayanlar arasında “dışlanmışlık” algısı artıyor.\n\nRİNKEBY-URSVİK KÖPRÜSÜ YIKILACAK MI?\n\nRinkeby’nin, yeni kurulan göçmeni az Ursvik bölgesiyle bağlantısını sağlayacak ve henüz açılışı yapılmayan köprü SD’nin hedefinde. İki ayrı belediye sınırlarındaki köprü 92 milyon krona mal oldu. Köprü nedeniyle Ursvik’te ev fiyatlarının düştüğünü, Rinkeby’nün korku saçtığını iddia ederek köprünün yıkılmasını istiyorlar.(4)\n\nSosyal demokratların seçim afişi, ‘hiçbir genç suç işlemeyecek’.\n\nFATURA GÖÇMENLERE Mİ?\n\nGöçmen yoğun bölgelere “çok kültürlülük-mülti külti” söylemiyle ve “göçmen romantizmiyle” yaklaşan etnik İsveçli kesimlerin ve “uzman” göçmenlerin bakışının etkili olduğu politikalar “entegrasyon” sorununun çözümüne katkı sağlayamıyor. Bazı sorunlar ise kemikleşmiş durumda.\n\nGeçtiğimiz aylarda göçmen yoğun bölgelerdeki çeteleşmeler, çeteler arası hesaplaşmalar, sokak ortasında yapılan infazlar, uyuşturucu ticareti ve kullanımı, suçluluk oranlarındaki önlenemeyen yükseliş nedeniyle kanunlarda değişiklik yapıldı ve cezalar artırıldı. Suçlu Bakım Kurumu’nun tutuklu ve ıslah evlerinde 2019-2020’de yaptığı araştırmaya göre İsveç’te her yıl 21 yaş altında yaklaşık bin 200 çocuk ve genç tutuklanıyor. Tutukluların diğer tutuklularla birlikte olması, ziyaretçi kabul etmesi, mektup yazması ve okuması, telefon görüşmeleri yapması kısıtlanıyor. Bu kısıtlamalar ve tecrit, maalesef çocuk ve gençlerin psikolojik ve fiziksel sağlığını olumsuz etkiliyor. İsveç, tutukevlerinde yaşanan insan hakları ihlali nedeniyle ulusal ve uluslararası örgütler tarafından eleştiriliyor. Vatandaşlığı olmayan tutukluların psikolojik sağlıklarının daha fazla etkilendiği de araştırmanın ortaya koyduğu sonuçlardan.(5) Kısacası entegrasyon sorunları suç ve ceza yöntemiyle çözülemeyecek kadar karmaşık bir hal almış durumda.\n\nGöçmen yoğun bölgeler seçim sürecinde de sürekli göçmen kökenli suç-eğitim-iş-sağlık temalarını işleyen basının ve “paralel toplum” vurgulaması yapan politikacıların hedefinde. Hızlanan oy savaşında Sosyaldemokrat hükümet de muhalefet gibi oklarını “artan suçluluk ve çeteler” üzerinden göçmen yoğun bölgelere çevirmeyi tercih ediyor. Muhalefetin suçlamalarına karşın yeni politika arayışında olan hükümet, giderek karmaşık bir hal alan entegrasyon sorununu çözmek için Danimarka’dan medet umuyor. Entegrasyon ve Göç Bakanı Anders Ygeman ile Sosyal İşler Bakanı Lena Hallgren Danimarka’yı ziyaret etti, oradaki yerleşim stratejisini yerinde inceledi. Şimdi bu stratejiler İsveç’e ithal edilecek.\n\nTAŞINMAYA MI ZORLANACAKLAR?\n\nDanimarka hükümeti göçmenleri “Batılı” ve “Batılı olmayan” ülkelerden gelenler olarak ayırıyor. Batılı ülkeler olarak EU ülkeleri, ABD, İngiltere, Avustralya, Yeni Zelanda, İsviçre, Norveç ve bazı küçük devletler sayılıyor. Geriye kalan herkes “Batılı olmayanlar” kategorisinde yer alıyor. Danimarka hükümetinin ve muhalefetinin üzerinde anlaştığı 2030 yılı hedefine göre hiçbir mahallede “Batılı olmayanların” oranı yüzde 30’u aşmayacak. Bu hedef çerçevesinde bazı göçmen yoğun bölgelerde yaşayan “Batılı olmayan göçmenler” zorla evlerinden çıkarılmaya başlandı.\n\nİsveç’te şimdiye kadar böyle bir yerleşim politikası izlenmediği için bazı bölgelerdeki yüzde 89’lara varan göçmen oranının nasıl yüzde 30’lara çekilebileceği ise tartışma konusu.\n\nÇOCUKLAR İÇİN ÖNERİLEN TESTLER\n\nSeçimler öncesinde kan kaybeden Liberaller (L) yüzde 4 barajını aşmak için ırkçı söylemlerden medet umuyor ve İsveç Demokratları (SD)’nin peşine takılmış durumda. Halbuki partinin ırkçılık karşıtı bir geçmişi var. Eski adı Halk Partisi olan (L)’nin eski başkanlarından Bengt Westerberg, 1991 seçimlerinin ardından yüzde 10 oy oranıyla parlamentoya giren ve bugünkü ırkçı partinin öncülü olan Yeni Demokrasi (Ny Demokrati)’nin parti başkanı İsveç televizyonu (SVT) stüdyosuna girdiği zaman “ırkçılarla aynı panelde bulunmayacağını” belirterek stüdyoyu terk etmişti.\n\nWesterberg’in bu tavrı, ırkçılık karşıtı tartışmalara dönmüş, Westerberg, partisi ve toplum tarafından desteklenerek sempati toplamıştı. Bugünkü Liberaller ise popülist ve göçmen karşıtı bir tutum sergiliyor, göçmen yoğun bölgelerdeki 2 yaşındaki çocukların İsveççe testine tabi tutulmasını istiyor. Liberallerin parti başkanı Johan Pehrsson günlük DN gazetesine verdiği demeçte Erdoğan üzerinden Türkiye’yi ve NATO sürecini eleştirirken Erdoğan’a “kendine gel” çağrısı yaptı. Türkiye için “keşke ülke bugünkü ülke olmasaydı” dedi. (6)\n\nİsveç seçimleri için kimler oy kullanabilir? Parlamento seçimlerinde: -En geç seçim günü 18 yaşını doldurmuş her İsveç vatandaşı oy kullanabilir. Belediye ve bölge seçimlerinde: -En geç seçim günü 18 yaşını doldurmuş, -İsveç vatandaşı olup, belediye ve bir bölgede nüfusa kayıtlı olanlar veya -Bir AB ülkesi vatandaşı veya İzlanda, Norveç vatandaşı olup bir belediye veya bölgede nüfusa kayıtlı olanlar, veya -Yukarda sayılan ülkeler dışında başka bir ülkenin vatandaşı veya vatansız olup, kesintisiz üç yıl İsveç’te nüfusa kayıtlı olup aynı zamanda bir belediye veya bölgede nüfusa kayıtlı olanlar oy kullanabilir. Yurtdışında yaşayan İsveçliler: Vergi Dairesine başvurarak nüfus kaydını “yurtdışı” olarak değiştirerek İsveç’ten başka ülkelere göç etmiş İsveçliler de İsveç parlamentosu ve Avrupa parlamentosu seçimlerinde bulundukları ülkelerdeki konsolosluk ve büyükelçiliklerde oy kullanılabilirler. Posta ile oy kullanma: Oy pusulasını seçim kurumundan alan kişiler, en geç seçim günü Seçim Kurumu’na ulaşacak şekilde kimliklerini en az iki kişiye doğrulatarak yurt içi ve yurt dışından posta ile oy kullanılabilirler.\n\nLiberallerin 2 yaşındakilere dil testi yapılmasını istemesinin ardından bu kez Ilımlı Muhafazakarların (M) başkanı, göçmen yoğun bölgelerde yaşayan 5 yaşındaki çocuklara ADHD testi(7) yapılmasını istedi.\n\nSosyaldemokratlar da göçmenlere karşı şahin politikasından yana. Seçim afişlerinde “hiçbir genç suçlu olmayacak” diyen parti, göçmen bölgelerinde yaygın kukuletalı genç fotoğraflarıyla süslediği afişle oklarını göçmen bölgelerine çevirdiğini gösteriyor.\n\nBugünkü hükümeti dışardan destekleyen Sol Parti (V) ise NATO’ya hayır diyen bir parti. ABD politikalarına karşı çıkmayan partinin lideri Nooshi Dadgostar, partisinin YPG/PKK tişörtleri giyerek poz veren milletvekillerine karşı olduğunu belirtse de V Türkiye karşıtlığında ısrarcı bir parti. Türkiye’ye silah satışına da karşı. NATO karşıtı söylemlerini de Türkiye üzerinden yürüten partinin seçim broşürleri Türkiye’de konuşulan Kürtçe (Kurmanci), Irak ve Suriye’de konuşulan Kürtçe (Sorani), Arapça, Somalice ve Farsça yayınlanırken Türkçesi yok! İklim politikalarını öne çıkaran partinin, şiddet ve suçluluğa karşı reçetesi ise daha fazla polis ve artırılmış cezalar.\n\nHristiyan Demokratlar (KD) göçmen ve İslam karşıtlığında SD’nin peşine takılanlardan. Irkçı Paludan’ın Kuran yakmasını protesto eylemleri sırasında 100 polisin yaralanması üzerine parti başkanı Ebba Busch Thor “100 polis yerine 100 gösterici yaralansaydı” diyerek polisin göstericilere ateş etmesi gerektiğini savunmuştu. Hristiyan Demokratlar (KD), Eylül seçimlerinin ardından Ilımlı Muhafazakârlar (M) ve İsveç Demokratları (SD) ile koalisyon kurma hazırlıkları yapıyor. İsveç’te mecliste temsilcisi olan 8 partiden 5’inin başkanı kadın.\n\nİsveç Demokratları seçim afişi: Yakala ve sınırdışı et.\n\nANKETLERDE SD İKİNCİ PARTİ\n\nEn son iki kamuoyu araştırmasında da İsveç Demokratları ikinci parti olarak görünüyor.(8) Göçmen ve Müslüman karşıtlığıyla tüm seçim tartışmalarını istediği zemine çeken, Türkiye karşıtlığında kimseden geri kalmayan parti, çabalarının meyvesini toplayacak gibi. Seçimlerden sonra göçmen ve Müslüman karşıtlığının hâkim olduğu sağ blok koalisyonu kurulabilir.\n\nTÜRKLERİN BASKI GRUBU YOK\n\nGöçmen-Müslüman karşıtlığı, entegrasyon sorunları ve Türkiye karşıtlığının öne çıktığı bir seçim sürecindeyiz. Türk toplumu bu seçimlerde kırk katır mı kırk satır mı misali bir kıskaçta. Irkçı partilere oy vermemek ve onları iktidara taşımamak için alışılagelmiş partilere kullanılacak oylar bu defa da Türkiye karşıtlığını desteklemek anlamına gelecek ve o partileri güçlendirecek. Örgütlü olmayan Türk toplumu bir baskı grubu oluşturma şansını bu seçimlerde de kaybetmiş durumda. Seçim sonuçları ne olursa olsun göçmenleri hızla artan pahalılık, sosyal yardımların kısıtlanacağı, İsveç’e kalifiye iş ve beyin göçü dışında göç yollarının kapatılacağı, işsiz kalanların evsiz de kalabileceği, sert tedbirlerin öne çıkacağı bir gelecek bekliyor. Gelişmeleri hep birlikte izleyeceğiz.\n\nDİPNOTLAR:\n\n1-\n\n2-\n\n3-\n\n4-\n\n5-\n\n6-\n\n7- https://www.dn.se/sverige/inget-lokalt-stod-for-sds-forslag-att-riva-rinkebybron-genomkorkat/\n\n8- https://www.tfkriminalvard.org/rapporter/kartlaggning-av-unga-i-hakte/\n\n9- https://www.dn.se/sverige/johan-pehrson-l-erdogan-maste-ta-sig-samman/\n\n10- ADHD-DEHB testi dikkat eksikliği ve hiperaktivite bozukluğu tanısına yardımcı olmak üzere kullanılıyor. Sonuca göre göçmen çocuklarına tanı konularak “özel” sınıflara gönderilmesine yol açabilecek bu testin İsveççe yapılması ise teste yönelik en büyük eleştirilerden.\n\n11- https://www.svt.se/datajournalistik/val2022/valjarbarometer-dag-for-dag/",
    "İsveç'te Eritre vatandaşları arasında siyasi kavga": "Expressen gazetesinin haberine göre, Stockholm'ün Husby Mahallesi'nde, iki farklı siyasi görüşü benimseyen Eritre vatandaşlarının kavgasında 5 kişi tutuklandı, 100'den fazla kişi gözaltına alındı.\n\nHusby Belediye Meclis Üyesi OleJörgen Persson, gazeteye yaptığı açıklamada, Eritre rejimini destekleyen bir grubun, belediyeye ait Halk Evinde eğlence düzenlemesine, karşı görüşlü grubun karşı çıkmasıyla olayların büyüdüğü bilgisini paylaştı.\n\nPersson, sorumluluğun, belediye binasını kiraya verenlerde olduğunu söyledi.\n\nCumartesi akşamı meydana gelen kavgada, gerginliği önlemek için olay yerine çok sayıda polis ve güvenlik görevlisi gönderildi.\n\nStockholm Polis Sözcüsü Mats Eriksson da kavgada yaralanan olmadığını belirterek, \"Olayları önlemek için cop ve biber gazı kullanmak zorunda kaldık, böylece kavgayı kontrol altın aldık. Bölgede durum sakin.\" ifadelerini kullandı.\n\nFotoğraf: Oscar van Gend - Unsplash",
    "İsveç'te konut fiyatları 5 aydır düşüyor": "İsveç'te konut piyasası analizi sunan emlak şirketi Valueguard tarafından hazırlanan rapora göre ağustos ayında konut fiyatlarında düşüş bir önceki aya göre yüzde 0,2 oldu. Temmuz ayında fiyatlarda yüzde 2,9 azalış yaşanmıştı. Böylece üst üste yaşanan düşüş beşinci aya taşındı.\n\nÜlkede 3 ayda konut fiyatlarında ortalama yüzde 6,8 düşüş yaşandı.\n\nKat mülkiyetli konutlarda fiyatlar yüzde 0,6 artarken, villa tipi evlerde yüzde 0,6 geriledi.\n\nBaşkent Stockholm'de ise seyir tersine döndü ve aylık bazda fiyatlarda yüzde 1,4 artış yaşandı. Diğer büyük şehirlerden Göteborg'da yüzde 0,1 artış olurken, Malmö'de yüzde 0,2 düşüş kaydedildi.\n\nKonut fiyatları yıllık bazda da düşüşünü hızlandırdı ve bir önceki ay yaşanan yüzde 2,6 gerilemenin ardından geçen ay düşüş yüzde 4,4 oldu.",
    "Videonun göçmen partisinin İsveç meclisine girmesini kutlayanları gösterdiği iddiası": "",
    "İsveç’in iade etmek istediği Kürt mülteciye homofobik saldırı": "Ahmet Tirej Kaya\n\nGÖTEBORG - Hakkında verilen Türkiye’ye iade kararı nedeniyle gözetim merkezinde tutulan Kürt mülteci Zinar Bozkurt bir grup tarafından homofobik saldırıya uğradığını belirtti. Özellikle son süreçte gözetim merkezinde bulunan bu kişilerin psikolojik ve fiziksel baskısına maruz kalan Bozkurt, polisler tarafından zor kullanılarak Stockholm Märsta’da bulunan gözetim merkezine gönderildi.\n\n19 Ağustos’tan bu yana Göteborg şehrinde bulunan Kållered Gözetim Merkezi’nde tutulan Zinar Bozkurt, perşembe günü yemekhanede bulunduğu sırada yine aynı merkezde kalan bir grup tarafından saldırıya uğradı. Yemek yediği sırada gruptaki bir kişinin kendisine masadan kalkmasını söyleyerek hakaret ettiğini ve tehditler savurduğunu aktaran Bozkurt, daha sonra aynı kişinin yemek yediği masayı ters çevirdiğini ve olayın ardından gardiyanların bu kişiyi hücreye koyduğunu ifade etti.\n\nÖLÜMLE TEHDİT EDİLMİŞTİ\n\nGece saatlerinde gardiyanlar tarafından uyandırılan Bozkurt, saldırıyı yapan kişinin daha fazla hücrede tutulamayacağını ve can güvenliği nedeniyle kendisinin Stockholm’e gönderileceğini öğrendi. Kendisinin değil, söz konusu kişinin başka bir yere gönderilmesi gerektiğini söylemesine rağmen sabah saatlerinde polisler tarafından zorla araca bindirilen Bozkurt, Stockholm’de bulunan başka bir gözetim merkezine nakledildi.\n\nGruptaki kişilerin gözetim merkezine geldikleri günden beri eşcinsel kimliği nedeniyle kendisine psikolojik ve fiziksel şiddet uyguladığını ifade eden Bozkurt, yine aynı grup tarafından ölümle tehdit edilmişti.\n\nGÖÇ KURUMU: HABERİMİZ YOK\n\nGöteborg’da tutulduğu yerin eşinin yaşadığı şehre çok yakın olduğunu ve bu sayede sık sık görüşebildiklerini söyleyen Bozkurt, şimdi ise çok uzak bir yere gönderilerek eşinden ve kendisini ziyarete gelen yakınlarından uzaklaştırıldığını ifade etti.\n\nGöç Kurumu’nda iade dosyasından sorumlu kişiyle görüşen Bozkurt’un avukatı ise, “Yaşananlardan haberim yok” yanıtıyla karşılaştı.\n\nNE OLMUŞTU?\n\nİsveç’in hakkında Türkiye’ye iade kararı verdiği Zinar Bozkurt, 19 Ağustos’ta kaldığı evden gözaltına alınarak Kållered Gözetim Merkezi’ne gönderilmiş ve bu tarihten itibaren açlık grevine başlamıştı. Oluşan kamuoyunun ardından iade süreci geçici olarak durdurularak dosyasının tekrar görülmesine karar verilen Bozkurt, bu karara rağmen serbest bırakılmamasını protesto etmek amacıyla açlık grevini ölüm orucuna çevirmişti. 31 Ağustos’ta ise bayılan ve sağlık durumu kötüleşen Bozkurt, ölüm orucunu bitirdiğini ve mücadelesine devam edeceğine açıklamıştı.\n\n1 Eylül’de Göç Kurumu’yla görüşme gerçekleştiren Zinar Bozkurt’un iltica başvurusuyla ilgili henüz olumlu ya da olumsuz bir karar alınmış değil.",
    "İsveç'te WikiLeaks'in kurucusu Assange'ın ABD'ye iade edilmemesi için protesto düzenlendi": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "İsveç'te düzenlenen seçimlerde Türk kökenli Muharrem Demirok Merkez Partisinden milletvekili oldu": "Demirok, uzun yıllardır siyasetin içinde bulunduğunu ve mecliste dört yıl görev almak için milletvekili seçilmekten de mutlu olduğunu söyledi.\n\nElinden geldiğince hayat pahalılığını önlemeye ve enerji ücretlerinin artışına çare bulmaya çalışacağını dile getiren Demirok, \"Linköping kentinde 12 yıl boyunca Çevre ve Enerjiden Sorumlu Belediye Başkanlığı yaptım. Buradan edindiğim tecrübeyi inşallah meclise de taşıyıp, birçok soruna çare bulmaya çalışacağım.\" ifadesini kullandı.\n\nKonya'nın Kulu ilçesinden İsveç'e gelen bir işçi ailesinin bu ülkede doğan çocuğu olduğunu aktaran Demirok, İsveç'te yaşayan 50 bin Kululu hemşehrisine de manevi desteklerinden dolayı teşekkür etti.\n\nMuharrem Demirok'un babası Hamza Demirok da oğlunun milletvekili seçilmesinden çok mutlu olduğunu ve oğluna iyi eğitim alması için verdiği desteğin faydalarını gördüğünü belirterek, gurbetçi ailelerin, çocuklarına iyi eğitim aldırmasını tavsiye etti.\n\nREKLAM\n\nDÜNYA Yunan vekilden itiraf gibi sözler: Erdoğan Türkiye'yi süper güç yapıyor",
    "İsveç'te bir kağıt fabrikası, artan elektrik fiyatları nedeniyle üretimi durdurdu": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "İsveç'te seçimlere 3 gün kala ankette Sosyal Demokratlar önde": "Navus Araştırma Şirketi'nin en son yayımladığı ankete göre, Sosyal Demokrat Parti, yüzde 27,8 oy oranıyla birinciliğini korudu.\n\nGöçmen karşıtlığı söylemleriyle öne çıkan İsveç Demokratlar Partisi (SD) yüzde 20,6 ile ikinci sıraya yerleşti.\n\nAna muhalefetteki ılımlı Muhafazakar Parti ise yüzde 17,3 oy oranı ile 3. sıraya geriledi.\n\nİsveç'te partiler sağ ve sol blok olarak seçimlere giderken bu seçimde, aşırı sağcı SD'nin oyunu artırması nedeniyle Merkez Partisi sol bloka geçti.\n\nMerkez Partisi (C) lideri Annie Lööf, seçimler sonrası kurulacak hükümette SD'nin etkisinin olmaması için Sosyal Demokrat Parti ile koalisyon kurabileceklerini açıkladı. Lööf, bu koalisyonda ana muhalefetteki ılımlı Muhafazakar Parti'nin de yer almasını istedi.\n\nPartilerin birinci gündemi, suç çetelerinin artan sokak çatışmaları\n\nUzmanlar ise göçmenleri ülkedeki artan suç oranları ile özdeştiren bir dil kullanan İsveç Demokratlar Partisi'nin, popülist söylemleri sayesinde anketlerde ikinci sıraya yükseldiğini ifade etti.\n\nPartinin açıkladığı manifestoda, sağ blok patiler kendileri ile hükümet koalisyonu kurmak isterse, suç işleyen göçmenlerin İsveç vatandaşlığının ellerinden alınıp ülkelerine gönderilmesi gerektiği belirtiliyor. Ayrıca SD, ülkede Kur'an-ı Kerim yakarak provokasyona kalkışan kişilere tepki gösteren ve saldıranların, sert cezalara çarptırılmasını ön koşul olarak gösteriyor.\n\nÖte yandan İsveç, son 5 yıldır suç örgütleriyle mücadelede ağır bir tabloyla karşı karşıya. Polisin yayımladığı rapora göre, bu yılın 9 ayında İsveç'te 260 silahlı saldırı gerçekleştirildi ve bu olaylarda 49 kişi öldü, 70 kişi yaralandı.\n\nSiyasetin birinci konusu bu olurken sağ blokta bulunan ılımlı Muhafazakar Parti, Hristiyan Demokrat Parti ve Liberal Parti, suç örgütü ve çetelerin son yıllarda artan silahlı çatışmalarının önlenememesini Sosyal Demokrat hükümetinin başarısızlığı olarak değerlendiriyor.\n\nSöz konusu partiler, ilk seçim vaadi olarak, bu olumsuz tablonun üzerine giderek suç örgütlerine karşı yasaları sertleştirip İsveç'i daha güvenli hale getirmek istediklerini beyan ediyor.\n\nEnerji fiyatlarının ve enflasyonun artışını da önleyeceklerini açıklayan sağ blok partileri, vergileri aşağı çekip maaşları yükselteceklerini, yeni nükleer elektrik santralı kuracaklarını vadediyor.\n\nSol blokun en büyük partisi Sosyal Demokratlar ise seçim vaadi olarak, suç örgütleri ve çetelerin ülkeyi güvensiz hale getirmeye çalıştığını ve bunu önlemek için daha fazla polisin işe alınacağını kaydediyor. Enerji fiyatlarındaki artışın ve enflasyonun düşürülmesi için vatandaşlara ekonomik yardım adı altında destek paketlerinin açıklanacağı ifade ediliyor.\n\nTürkiye ile yapılan NATO görüşmelerini milli bir mesele olduğu için partiler seçim konusu yapmazken, sol bloktaki Sol Parti ve Yeşiller Çevre Partisi de iklim krizi ve göçmen haklarının iyileştirilmesi konusunu ön plana çıkardı.\n\nİsveç'te Türk kökenli siyasetçiden yoğun seçim kampanyası\n\nİsveç'te 3 yıl önce kurulan Farklı Renkler Partisi (Nyans) lideri Mikail Yüksel de yoğun seçim kampanyası yürütüyor.\n\nYüksel, AA muhabirine, farklı millet ve kökenlerden insanlarla bir araya gelerek, çok kültürlü bir yönetim oluşturduklarını söyledi. İsveç'te \"İslamofobi\" ve ırkçılığın son dönemlerde artış gösterdiğini ifade eden Yüksel, \"Amacımız, İsveç'te azınlık haklarını korumak, garanti altına almak ve yükselen ırkçılıkla mücadele etmek.\" dedi.\n\nTürkiye dostu bir politikacı olduklarını aktaran Yüksel, \"Seçimlerden sonra meclise girersek biz de NATO konusunda Türkiye'ye verilen sözlerin yerine getirilmesi için çalışmalar yapacağız.\" ifadesini kullandı.\n\nİsveç'i son 8 yıldır Sosyal Demokrat Parti azınlık hükümeti yönetiyor\n\nİsveç'te 2014'teki seçimlerde birinci parti çıkan Sosyal Demokratlar, hükümeti kuracak çoğunluğu bulamayınca Yeşiller ve Çevre Partisi ile ülkeyi 4 yıl azınlık koalisyon hükümeti olarak yönetmişti. 2018 seçimlerinde de birinci olan Sosyal Demokrat Partisi yine çoğunluğu bulamayınca Yeşiller ve Çevre Partisi ile tekrar azınlık hükümeti kurmuş ve bunu 3 yıl devam ettirmişti.\n\nYeşiller ve Çevre Partisinin 2021'de hükümetten çekilmesi üzerine Sosyal Demokrat Parti tek başına hükümet olarak yoluna devam etti.",
    "ABD'den Finlandiya ve İsveç mesaj: Yıl sonuna kadar NATO'ya katılabilirler": "23 Eylül 2022 Cuma, 12:34\n\nABD'nin Finlandiya Büyükelçisi Douglas Hickey, Finlandiya ve İsveç'in NATO üyelik sürecine dair Politico'ya değerlendirmelerde bulundu.\n\nHickey, Finlandiya ve İsveç'in bu yılın sonuna kadar NATO'nun resmi üyesi olacağına inandığını söyledi.\n\nHickey, Macar mevkidaşı ile görüşmesinin ardından yakında Macaristan'ın da Finlandiya ve İsveç'in NATO'ya katılması yönünde olumlu bir karar alabileceğini söyledi.\n\n'TÜRKİYE BU SÜREÇTE YALNIZ KALMAK İSTEMEZ'\n\nDouglas Hickey, Türkiye'nin bu süreçte \"yalnız kalmak istemeyeceğini\", bu yüzden Finlandiya ve İsveç'in üyeliğini \"hızlı bir şekilde onaylayabileceğini\" savundu.\n\nHickey, Türkiye'ye atıfta bulunarak, \"Bu süreçte çok uzun süre yalnız kalmak istediğini sanmıyorum\" ifadelerini kullandı.\n\nHickey, \"Finlandiya, modern tarihteki tüm ülkelerin NATO'ya katılmaya en hazır olanıdır. Sadece başkasını değil, kendilerini de koruyacaklarını biliyorlar\" diye konuştu.\n\nHickey ayrıca, özellikle Rusya'nın kısmi seferberlik ilan etmesinin ardından sürecin \"çok önemli\" olduğunu belirterek, \"Finlandiya ve İsveç'in NATO'ya kabulünü başarmalıyız. Bu durumu istikrara kavuşturmamız gerekiyor\" dedi.",
    "İsveç, Ukrayna'ya askeri ve sivil yardım yapacağını açıkladı": "Anne ve çocuğuna ait... 2 bin yıllık!\n\nİsveç, Ukrayna'ya askeri ve sivil yardım yapacak 0:00 / 0:00\n\nAA\n\nİsveç Başbakanı Magdalena Andersson, Rusya savaşından dolayı Ukrayna'ya 1 milyar kron (yaklaşık 93 milyon dolar) daha askeri ve sivil yardım sağlayacaklarını söyledi.\n\nMagdalena Andersson, İsveç Dışişleri Bakanı Ann Linde ve Ukrayna Dışişleri Bakanı Dmitro Kuleba, İsveç'in başkenti Stockholm'de bir araya gelerek güncel konuları görüştü.\n\nGörüşmenin ardından düzenlenen basın toplantısında konuşan Andersson, Ukrayna'ya yapılacak askeri ve sivil yardıma değindi.\n\nAndersson, \"Askeri savunma ve ülkenin yeniden inşası için sivil alanda kullanılmak üzere 1 milyar kron daha yardım yapmaya hazırlanıyoruz. Önceden yaptığımız yardımların bir benzeri olacak. Rusya savaşı hepimizi derinden etkiledi. Bunun bedelini de Ukraynalı siviller ödedi. Bundan dolayı da Rusya'yı kınıyorum.'' ifadelerini kullandı.\n\nKuleba da savaş devam ettiği sürece daha fazla yardım ve silah isteyeceklerini kaydetti.\n\nUkrayna'nın güneyinde bulunan Rusya kontrolündeki Zaporijya Nükleer Santrali'nde oluşabilecek bir felaketin tüm dünyayı tehdit edeceği konusunda uyarıda bulunan Kuleba, \"Rusya tüm dünyayı bir nükleer kaza riskine atıyor. Rusya'nın Zaporijya Nükleer Santrali'nden çekilmesini talep etmek için hep birlikte baskı yapmalıyız.\" dedi.\n\nİsveç Dışişleri Bakanı Ann Linde ise Ukrayna'ya verilen desteğin güçlü olduğuna ve İsveç'in gerektiği sürece Ukrayna'nın yanında yer alacağına dikkati çekti.\n\nİsveç hükümeti, 25 Mayıs'ta Ukrayna'ya 95 milyon avro askeri yardım göndereceğini duyurmuştu. Ukrayna'ya yüksek oranda askeri destek verileceği, gizlilik nedeniyle desteğin mahiyetinin açıklanmayacağı belirtilmişti.\n\nİsveç, Ukrayna'ya daha önce 5 bin AT4 tanksavar silah, 5 bin çelik yelek, 5 bin askeri kask ve 135 bin askere yetecek hazır gıda göndermişti.",
    "İsveç'te Türk siyasetçi 1. sıradan milletvekili adayı gösterildi": "İsveç'in Linköping kenti Çevre ve Enerjiden Sorumlu Belediye Başkanı Muharrem Demirok, 2022 genel seçimlerinde Merkez Partisi (C) tarafından birinci sıradan milletvekili adayı gösterildi.\n\nİsveç'in Linköping Çevre ve Enerjiden Sorumlu Belediye Başkanı Muharrem Demirok, Merkez Partisinin Östergötland bölgesi birinci sıra milletvekili adayı oldu.\n\n11 Eylül'de yapılacak seçimlere hazırlanan Demirok, Çevre ve Enerjiden Sorumlu Belediye Başkanlığı görevini 12 yıldır yürüttüğünü belirterek \"Türk kökenli bir siyasetçi olarak uzun yıllar politikayla uğraşıyorum. Geçen yıl milletvekilliğini kıl payı kaybettim. Bu sene büyük ihtimalle kazanacağım. Zira, partimiz bölgeden en az 1 milletvekili çıkarıyor.\" ifadelerini kullandı.\n\nKulu'dan milletvekili adaylığına\n\nKonya'nın Kulu ilçesinden İsveç'e gelen bir işçi ailesinin bu ülkede doğan çocuğu olduğunu aktaran Demirok, \"Çift kültürlü biri olarak İsveç'te yaşayan 50 bin Kululu hemşehrilerimi temsil ettiğimin bilinciyle parlamentoda iyi çalışmalar yapacağımı düşünüyorum.\" dedi.\n\nİsveç'in \"en çevreci\" kenti\n\nDemirok, Linköping'i, İsveç'in \"en çevreci\" şehri haline getirdiklerini belirterek iki geri dönüşüm tesisiyle şehrin sıcak su, elektrik ve ısınma ihtiyacının yüzde 90'ını çöpten elde ettiklerini söyledi.\n\n2025'e kadar yüzde 10'luk petrol kullanımını tamamen sıfırlamayı amaçladıklarını dile getiren Demirok, \"İsveç'te fosil yakıtların kullanımına son verilmesi yönünde büyük adımlar attık. Çöplerin yakıta dönüştürülmesi yoluyla evlerin elektrik ve ısınma ihtiyacını sağlamada İsveç'in en başarılı şehri olduk.\" diye konuştu.",
    "İsveç'te Türk camisine taşlı saldırı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "İspanya meclisi, İsveç ve Finlandiya'nın NATO üyeliğini onayladı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "İsveç Başbakanı yanlış 'Truss'ı tebrik etti": "İngiltere'de Liz Truss, Boris Johnson'ın istifasının ardından eski Maliye Bakanı Rishi Sunak ile girdiği seçimde oyların yüzde 57,4 ünü alarak, İngiltere'nin 3'üncü kadın başbakanı oldu. Truss, sosyal medyadan çok sayıda tebrik aldı.\n\n\n\nİsveç Başbakanı Magdalena Andersson, tebrik mesajını yanlış Liz Truss'a gönderdi.\n\n\n\nAndersson, İngiltere'nin yeni Başbakanı Truss yerine, Twitter'da \"Liz Truss\" adını kullanan Liz Trussell'ı tebrik etti.\n\nAndersson, iki ülke arasındaki derin iş birliğini sürdüreceklerine vurgu yaptı.\n\nTrussel ise \"Sizi ziyaret etmek için sabırsızlanıyorum, köfteleri hazırlayın\" yanıtını verdi.\n\n\n\nMesaj Twitter'da on binlerce beğeni aldı. İsveç başbakanı daha sonra hatasını anlayıp, mesajını silerken paylaşım, sosyal medyada espri konusu oldu.",
    "İsveç Tarihinde Her Şeyin Değiştiği ve Trafiğin Yeniden Şekillendiği Gün: Dagen H": "Trafikte bu kadar çok araba varken taraf değiştirmek ise tamamiyle bir kabustu. Şeritleri ve tabelaları değiştirmek askeriyenin yardımıyla bir ay sürdü ki bu değişiklikle boğuşan yaklaşık iki milyon sürücüyü idare etmekten bahsetmiyoruz bile. Peki her şey soldan dikreksiyona göre ayarlanmışsa neden trafiğin tarafını değiştirdiler? 'Dagen H' olarak tarihe geçen ve sağ trafik anlamına gelen günün ayrıntıları, öncesi ve sonrasında yaşananlar sizlerle.",
    "İsveçli turistler Alanya'da otelden çıkarıldı: Şirket parasını ödemedi": "Ahmet Tirej Kaya\n\nDUVAR - Alanya’da Detur adlı şirket aracılığıyla seyahat paketi satın alan İsveçli turistlerin, kaldıkları otelden ‘parasını ödemedikleri’ gerekçesiyle çıkarıldığı öne sürüldü.\n\nAftonbladet gazetesinde yer alan habere göre, Alanya’ya tatil için gelen çok sayıda İsveçli turist, Detur adlı şirket aracılığıyla uçak ve otel hizmetlerini içeren paket satın almalarına rağmen otel ücretlerinin ödenmediğini öğrendi. Kendilerine otel tarafından, odaların parası ödenmediği taktirde otelden çıkarılacakları söylenen turistlerden biri gazeteye yaptığı açıklamada, “Detur şirketinin Alanya’da bulunan yetkilisiyle yaptığım konuşmada, yalnızca ödemeyi yapmak zorunda olduğum ve şirketin yapacak bir şeyinin olmadığı söylendi. Kendimi çok kötü hissediyorum” dedi.\n\n'ÜCRETİ ÖDEYİP FİŞİNİ SAKLAYIN'\n\nŞirketten otele gönderilen mesajda ise, Detur adlı şirketin daha büyük bir şirkete satıldığı ve bütün ticari işlemlerin durdurulduğu belirtildi. Mesajda mağdur turistlere otel ücretlerini ödemeleri ve fişini saklamaları gerektiği ifade edilerek, yeni şirketin belirli olmayan bir tarihte paraları yatıracağı kaydedildi.\n\nGeceyi başka bir otelde geçirmek zorunda kalan bir diğer turist ise, cumartesi günü İsveç’e olan dönüş bileti için de tedirgin olduğunu, bu sebeple Pegasus ile iletişime geçtiğini belirterek Pegasus’un kendisi adına ayrılmış bir biletin olmadığını söylediğini aktardı.\n\n'OTELDEKİ ORTAM ÇOK KÖTÜYDÜ'\n\nAilesiyle beraber otelden çıkarıldığını söyleyen Jonny Haddad da otelde kendileri gibi 15 aile bulunduğunu ve çok tedirgin olduklarını belirterek: “Önce ödeme yapmazsak cuma gününden önce yiyecek, içecek ve oda hizmetlerinden yararlanamayacağımızı söyleyerek bizi uyardılar. Biz de cuma günü maaş alacağımızı ve o zaman ödeyebileceğimizi söyledik. Oteli, paralarını almadıkları için anlıyorum ama onlar da bizi anlamak zorunda, çünkü zaten seyahat şirketine ödeme yaptık” dedi.\n\nHaddad, Alanya’daki diğer otellerde şirket tarafından mağdur edilen 50 civarında ailenin olduğunu ifade ederek, \"Oteldeki ortam çok kötüydü. Herkes kızgındı ve Detur’a ödeme yaptıklarını açıkladı. Ama otel parasını almamıştı ve bu yüzden kararlıydılar: 'Eğer ödemezseniz burada kalamazsınız' dediler\" sözleriyle yaşadıklarını anlattı.\n\n'YEMEK YEMEMİZ ENGELLENDİ'\n\nHer şeyin dahil olduğu tur paketi satın aldığını söyleyen Liselott Wågdalen ise, otel restoranında yemek yemelerinin engellendiğini belirtti. Wågdalen cuma günü İsveç’e uçak bileti olduğunu ve havaalanına gidecek otobüsün kendilerini alıp almayacağından emin olmadıklarını ifade ederek, “Bir gün öncesinden havaalanı otobüsleri için mesaj alınması gerekiyor ama çoğumuz bu mesajı almadık” dedi.\n\nHaberde, perşembe günü Detur şirketinin İsveççe Facebook sayfasına giriş yapılamadığı belirtilerek, çok sayıda kişinin söz konusu sayfa yoluyla şirkete ulaşmaya çalıştığı aktarıldı. Haberde ayrıca gazetenin şirketi defalarca aradığı ama şirketin kapandığı belirtilirken, aramalardan birinde ise muhabirlerin kendisini tanıtmasının ardından telefonun kapatıldığı ifade edildi.",
    "Trabzonspor'da ayrılık kapıda! İsveç yolcusu": "Trabzonspor’un en kısa sürede elden çıkarmaya çalıştığı Anders Trondsen ayrılık için geri sayıma geçti.\n\nTürkiye Futbol Federasyonu’na geçtiğimiz günlerde gönderilen resmi A takım listesine ismi yazılmayan 27 yaşındaki Norveçli orta saha oyuncusunun çeşitli kulüplerle görüşme halinde olduğu belirlendi. Trondsen’in İsveç liginin köklü kulüplerinden Göteborg’un da listesinde yer aldığı vurgulandı.Kariyerini Göteborg’da sürdürmeyi planlayan deneyimli oyuncunun bedelsiz olarak Trabzonspor’dan ayrılmak istediği, bordo-mavililerin de alacaklarından vazgeçmesi koşuluyla bu transferi onaylayacağı ileri sürüldü. Anders Trondsen iki yıl önce 950 bin euro bonservis bedeliyle Rosenborg’dan transfer edilmişti. Bordo-mavili formayla yalnızca 14 maça çıkabilen Norveçli futbolcu gol ve asist katkısı yapamadı.",
    "Bakan Bozdağ'dan İsveç ve Finlandiya'ya iade tepkisi": "Adalet Bakanı Bekir Bozdağ, NTV canlı yayınında Funda Görey'in gündeme ilişkin sorularını yanıtlıyor.\n\nBakan Bozdağ'a yöneltilen sorular ve yanıtları şöyle;\n\nAVUKAT ÜCRETLERİ GÜNCELLENECEK Mİ?\n\n81 baronun ortak kararı ile CMK ücret tarifesinin iyileştirilmesi talebi ile eylem kararı alındı. 20 Eylül'de 1 günlük ardından 3 günlük iş bırakma eylemleri yapılacak. Ücret güncellemesi gündemde mi?\n\nBeklentilerin üzerinde bir tarife hazırladık. Avukatların haklarının en üst düzeyde korunması Adalet Bakanı olarak benim birinci vazifem. Avukatlarla ilgili ciddi çalışmalar yapıyoruz. Mevzuata aykırı bir adım atamayız, kimse beklemesin. Bu konuda düzenleme yapacağımızı beyan ettik. Bütün artışları gözeterek tarifeyi hazırlayacağız. Bir tane değil yüz tane eylem yapsalar benim açımdan bir kıymeti yok. Avukatları düşünmek zorundayız onların haklarını koruyacağız.\n\n''FİNLANDİYA VE İSVEÇ TÜRKİYE'YE VERDİĞİ SÖZÜ TUTMALI''\n\nYurt dışından iadesi beklenen isimler Arnavutluk'tan Thodex kurucusu Faruk Fatih Özer, Bulgaristan'dan Levent Göktaş, İsveç ve Finlandiya’dan da istenen teröristler vardı. Ne durumda iade süreçleri?\n\nFinlandiya 6 kişinin dosyasını yeniden inceledi ve iade talebini reddetti yeniden.\n\nİade taleplerimizi hazırladık ve gönderdik. Bundan sonraki aşama o ülkelerde adli idari makamların kararına göre şekillenecektir. Dosyalar Arnavutluk ve Bulgaristan'a ulaştı. Değerlendirmeler devam ediyor. Bazı yerlerde azami 40 gün içerisinde karar verilmesi gerekiyor. 10 gün içerisinde de karar çıkabilir 40 gün içerisinde de. Finlandiya ve İsveç iadeleri biraz daha farklı. Madrid'de mutabakat metni imzalandı izleme komitesi kuruldu. Ekim ayında Finlandiya ve İsveç'ten gelen uzmanlar konuyu ele alacak. Finlandiya'da İsveç'te ellerindeki dosyadaki deliller iade için yeterli olduğu halde şu anda tek bir kişiyi iade etmediler. Finlandiya'da PKK'dan 3 kişi, FETÖ'den 4 kişi var toplam 7 kişi. Finlandiya ve İsveç Türkiye'ye verdiği sözü tutmalı.\n\n''ÜZERİNDE DURDUĞUMUZ KAPSAMLI BİR YARGI PAKETİ VAR''\n\nYeni yargı paketi hazırlığı var mı?\n\nAdalet Bakanlığı yargı alanında yeni çalışmalar yapıyor. Üzerinde durduğumuz kapsamlı bir yargı paketi var.\n\nHASTA TUTUKLU, HÜKÜMLÜLERİN DURUMU\n\nHasta tutuklu ve hükümlülerle ilgili acaba biz ne yapabiliriz. Şu anda arkadaşlarımız bir çalışma yürütüyor. Henüz öneriler var. Yeni bir düzenleme ihtiyacı olduğunu görüyoruz.",
    "İkiyüzlü Batı'nın tutumuna böyle isyan etti: Bunu Türkiye'ye nasıl söylerler?": "Batılı uzmanlar, Türkiye'nin terör örgütü PKK/YPG'ye destek veren Finlandiya ve İsveç'in NATO üyeliğine karşı çıkmasına hak verdi.\n\nCumhurbaşkanı Recep Tayyip Erdoğan'ın özellikle İsveç'in terör örgütü PKK/YPG için güvenli bir sığınak olmaya devam ettiği yönündeki sözlerine atıfta bulunan Batı basını, Finlandiya ve İsveç'in NATO'ya katılımının 1 yıl içinde gerçekleşmesinin mümkün görünmediğini yazdı.\n\nTürkiye'de gelecek yıl gerçekleşecek Cumhurbaşkanlığı ve Milletvekili seçimlerine işaret eden Avrupa Politika Merkezi'nde (EPC) Türkiye konusunda uzmanlaşmış analist Amanda Paul, 2023'deki seçimlerin Türkiye için önemli olduğunu ve Türk parlamentosunun seçimlerden önce İsveç ve Finlandiya'nın NATO üyeliği konusunda bir karar vermesinin beklenmediğini söyledi.\n\nPKK'nın ABD ve AB tarafından uluslararası düzeyde terör örgütü olarak görüldüğünü Suriye'de SDG paravanını kullanan YPG'yi ise terör örgütü olarak nitelemediğine vurgu yapan Paul, Türkiye'nin terör örgütü PKK/YPG konusunda mevcut konumundan geri çekilmeyeceğini de belirtti.\n\nBunu Türkiye'ye nasıl söylerler?\n\nİsveç ve Finlandiya'nın NATO'ya katılmasını isteyen ülkelerin Türkiye'ye baskı yapmaktan başka bir seçeneğinin olmadığını söyleyen Paul, ABD ve Batılı ülkelerin tutumunu eleştirdi. Paul, \"Ankara'ya anlaşmayı imzalamasını ve başvuruları onaylamasını nasıl söylerler? Eğer ABD aynı durumda olsaydı ki teröre karşı tutumunu biliyoruz onlar da aynı tavrı alırlardı\" ifadelerini kullandı.\n\nTürkiye, İsveç ve Finlandiya arasında 3'lü memorandum imzalandı\n\nTürkiye, İsveç ve Finlandiya arasında Finlandiya ve İsveç'in NATO üyelik süreçleri hakkında üçlü memorandum imzalandı.\n\nYapılan ortak bildiride yer alan maddeler şöyle:\n\nFinlandiya ve İsveç, PKK ve diğer tüm terörist örgütlerin ve bağlantılı şahısların faaliyetlerini engelleyeceklerini taahhüt eder.\n\nTürkiye, Finlandiya ve İsveç terör örgütlerinin faaliyetlerini engellemek amacıyla aralarındaki iş birliğini artırmaya karar vermişlerdir.\n\nFinlandiya ve İsveç, PKK ve bütün uzantılarının para toplama ve eleman devşirme faaliyetlerine yönelik soruşturma başlatacak ve bunları yasaklayacaklar\n\nMüstakbel NATO müttefikleri olarak Finlandiya ve İsveç, PYD/YPG ve Türkiye'de FETÖ olarak tanımlanan örgüte destek sağlamayacaklar\n\nİsveç yeni ve daha etkin bir Terör Suçları Kanunu'nun 1 Temmuz itibarıyla yürürlüğe gireceğini ve hükümetin terörle mücadele mevzuatını tahkim edeceğini teyit eder.\n\nStar Gazetesi",
    "Ambulansın olduğu yolu kesen aktivistlere İsveç'te soruşturma": "İsveç'in başkenti Stockholm'de ambulansın da bulunduğu yoldaki trafiği kesen 10 çevreci aktivist hakkında polis soruşturma başlatırken savcılık da ambulansın uzun süre trafikte mahsur kalması nedeniyle bu kişiler hakkında gözaltı talebinde bulundu.\n\nStockholm'ün Solna ilçesinde 29 Ağustos'ta çevreci aktivistler Karolinska Hastanesi önünde otoyolu kesmişti.\n\n\n\nİki saat süren eylemde kilometrelerce kuyruk oluşmuş, içinde hasta bulunan ambulans da saatlerce yolda mahsur kalmıştı. Polisin aktivistlere müdahalesiyle trafik açılmıştı.\n\nÇevreci aktivistler, benzin ve mazotla çalışan araçların, doğaya zarar vermelerinden dolayı İsveç'te yasaklanmasını istiyor. Aktivistler, bu konuya dikkati çekmek için her gün Stockholm'ün farklı caddelerinde trafiği engelleme eylemi yapıyor.",
    "İsveç’te seçimlerin ardından hükümet kurma hesapları": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "İsveç'te bir antilop bakıcısını boynuzlayarak öldürdü": "İsveç'te bir hayvan parkı çalışanı, bakıcısı olduğu antilobun boynuz darbeleriyle öldü. Parkın sahibi Richard Berglund gazetecilere verdiği bilgide, olayın park ziyarete kapatıldıktan sonra bakıcının hayvanı ahırına götürdüğü sırada yaşandığını söyledi.\n\nOlaya kendisinin de şahit olduğunu belirten Oland Hayvan ve Eğlence Parkı sahibi açıklamasında \"Arkadaşımızdı, hepimiz çok üzgünüz\" dedi, ancak olayla ilgili daha fazla bilgi vermedi.\n\nOlay, İsveç'in güneybatısındaki Oland adasında bulunan hayvan parkında pazar günü meydana geldi. Dünyanın en büyük antilop türünün boynuzlarıyla gelen ölümle ilgili fazla ayrıntı bilinmiyor.\n\nPolis olayı bir iş kazası olarak değerlendirdiklerini ve bunun için standart prosedürün uygulanacağını bildirdi. Kurbanın kimliği de açıklanmadı. Yerel basına yansıyan haberlerde bakıcının yabancı kökenli olduğu belirtildi.\n\nİnternet sitesinde parkın sezon bitimi nedeniyle kapatıldığı duyuruldu.",
    "Solberg, Norris'i İsveç'te ralli testine davet etti": "Haberi dinle\n\nBirçok farklı motor sporları disiplinine ilgi duyduğu bilinen Norris, geçtiğimiz haftalarda Autosport'a verdiği bir röportajda gelecekte rallilere katılmak istediğini söylemişti.\n\nNorris'in röportajının ardından sosyal medya üstünden bir paylaşım yapan Hyundai sürücüsü Oliver Solberg, Norris'i İsveç'teki evlerinde bulunan ralli araçlarından biriyle test yapmaya davet etti.\n\nSonrasında Motorsport.com'a konuşan Solberg, bu teklifin gerçekleşmesi için gerçekten hevesli olduğunu söyledi.\n\nSolberg, \"İsveç'teki çiftliğe gelmek istiyorsa, etrafta bekleyen bir sürü ralli arabası var, eğer biraz turlamak kapım açık.\"\n\n\"Pazartesi sabahı ona mesaj gönderebilir ve bir ralli arabası sürmesini isteyebilirim.\"\n\n\"O süper iyi ve süper yetenekli bir pilot, bu yüzden bir ralli arabasında da harika işler yapacağına eminim.\" dedi.\n\nLando Norris, McLaren Photo by: Andy Hone / Motorsport Images\n\nNorris'e teklif yapan tek taraf Solberg değil. WRC'de zor günler geçiren M-Sport, Norris'in çekim yapmak için ekibin İngiltere'nin Cumbria kentindeki tesisini ziyaret etmesinin ardından İngiliz pilotu ağırlamak isteyen bir diğer taraf.\n\nAutosport'a konuşan M-Sport takım patronu Richard Millener, \"Lando'nun ziyarete geldiği gün ne yazık ki işte değildim, onunla tanışmak güzel olurdu.\"\n\n\"Şu anda McLaren'da çalışan birkaç eski çalışanımız, Lando'nun ziyaretin ardından gerçekten heyecanlandığını söyledi.\"\n\n\"O sırada sürüş yapabilecek durumda değildi ama bir ralli aracına binmeyi seveceğine inanıyorum, bunun takım için de harika olacağını düşünüyorum.\"\n\n“Gerçekten eğlenceli ve cana yakın bir adama benziyor, onunla bu tür şeyler yapmak epey güzel olurdu.” dedi.\n\nElbette ralli ile ilgilenen tek F1 pilotu Norris değil. Valtteri Bottas geçtiğimiz yıllarda birkaç kez Arktik Rallisi'ne katılırken Kimi Raikkonen de F1'e ara verdiği 2010 ve 2011 sezonlarında yarı zamanlı olarak WRC'de mücadele etti -hatta bir beşinciliği dahi var.\n\nRalli denince akla gelen bir diğer örnek de Robert Kubica. Boş zamanlarında birçok rallide mücadele eden Polonyalı, 2011'de ciddi bir ralli kazası geçirerek her iki kolunun da hasar görmesine sebep olmuş ve F1'e 7 senelik bir ara vermek zorunda kalmıştı.\n\nYine de ralli tutkusundan vazgeçmeyen Kubica, 2013'te WRC2 şampiyonu oldu.",
    "Antalya'ya sonbaharın ilk kafilesi İsveç'ten geldi": "Antalya turizminde, yaz mevsiminin sona ermesiyle Eylül ayıyla birlikte sonbahar - kış sezonu başladı. İsveç'ten 14 günlük Türkiye tatili için 31 kişilik kafile kente geldi. Nisan sonuna kadar 10 bin kişi ve 130 bin geceleme olacak programda turistler, 1 hafta Antalya ve Kapadokya bölgesini gezecek, 2'nci hafta Side'de güneşli sonbahar günlerinde dinlenecek.\n\n\n\nAvrupa'da havaların soğumaya başladığı bugünlerde özellikle Kuzey Avrupalı emekliler, gözünü Akdeniz'e çevirdi. Güneşlenip, denize girecekleri, kültürel ve tarihi alanları seyahat edebilecekleri sonbahar dönemi emekliler için ideal sezon olurken, Avrupa'da okul tatillerinin sona ermesiyle çocuklu aileler ise evlerine döndü. Böylece seyahat tutkunu emeklilerin güney tatilleri de başladı. Antalya merkezli tur operatörü, sezonun ilk misafirlerini eylül ayının ilk günü İsveç'ten Antalya'ya getirdi. Ceketleriyle Antalya'ya inen yolcular, güneşli havayı görünce uzun uçuş yorgunluğunu unuttu.\n\nREKLAM\n\n'YATAN DEĞİL GEZEN TURİST'\n\nKış döneminde gelen her turistin, turizmin 12 aya yayılması için büyük önem taşıdığını belirten firma genel müdürü Recep Yavuz, 14 günlük programlarla gelen misafirlerin, Antalya- Konya- Kapadokya etabında yaklaşık 2 bin kilometre seyahat ederek, 20'den fazla ören yeri ziyaret edeceğini kaydetti. Yavuz, bu misafirlerin yatan değil, gezen turist olduğunu dile getirdi.\n\n7 ÜLKEDEN UÇUŞ PROGRAMI\n\nYavuz, 2022 sonbahar ve 2023 ilkbahar döneminde bu programı Almanya, Avusturya, Fransa, Belçika, Danimarka, İngiltere ve İsveç'ten gelen turistlerle devam ettireceklerini söyledi. Pandemi dönemindeki tıkanıklığın 2022 yılına yayıldığı ve bu yüzden kış programını bir ay öne çekerek Eylül ayında başladıklarını belirten Yavuz, kültürel gezi, alışveriş ve dinlenme amaçlı programın 14 gün boyunca aktif olarak sürdüğünü kaydetti.\n\nREKLAM\n\nORTA YAŞ ÜSTÜ TURİST\n\n'Best ager' denilen orta yaş üstü turistlerin Kapadokya'da balonla uçup, Alanya'da seralardan muz topladıklarını ve ülkeye özgü her şeye ilgi duyduklarını anlatan Yavuz, “Sonbahar- kış döneminde ayın yarısını ülkemizde geçirecek olan turistlerin bazıları ilkbahar için şimdiden rezervasyon yaptırdı\" diye konuştu.\n\n130 BİN GECELEME\n\nProgramdaki rezervasyonlara göre eylül- aralık dönemi 70 bin, eylül- nisan dönemi ise toplamda 130 bin geceleme gerçekleşeceğini belirten Recep Yavuz, 10 bin turistin 13 gece 14 günlük paketlerle Antalya'ya geleceğini açıkladı. Yavuz, bu sürecin turizmin 12 aya yayılmasına katkı sağladığını kaydetti.\n\n\n\nİsveç'ten gelen ilk kafilede bulunan Johnsson çifti, Türkiye'ye daha önce golf için geldiklerini, aldıkları servis ve misafirperverlik nedeniyle tekrar geldiklerini söyledi.\n\n1980'li yıllarda Türkiye'ye fabrika inşaatı için geldiğini belirten bir turist ise 6'ncı kez Türkiye'ye geldiğini ve daha görecek çok yer olduğunu dile getirdi.\n\nREKLAM\n\nCEKETLERİ ÇIKARDILAR\n\nİsveçli turistlere eşlik eden profesyonel tur rehberi Utku Eren, misafirlerin Antalya Havalimanı'na ayak basar basmaz ceketlerini çıkardıklarını ve 'Türkiye' dediklerini söyledi. Stockholm'de havanın sabah saatlerinde 12, Antalya'da ise 24 derece olduğunu belirten Eren, turistlerin böyle havada çok heyecanlı olduklarını dile getirdi.\n\nÖte yandan yılbaşından 31 Ağustos'a kadar İsveç'ten Antalya'ya 140 bin turist geldi.\n\nGÜNDEM Antalya'ya hava yoluyla gelen turist sayısı 9 milyonu aştı",
    "Son dakika... İsveç'te feribot yangını: İçinde 300 yolcu var": "Son dakika... İsveç'te feribot yangını: İçinde 300 yolcu var\n\nAFP'de yer alan sonra dakika haberine göre, İsveç kıyılarında 300 kişiyi taşıyan arabalı feribotta yangın çıktı.\n\nHaber devam ediyor\n\nHaber devam ediyor\n\nİsveç'in Gotland Adası'nın kuzeyinde bulunan ve içinde 300 kişinin olduğu tahmin edilen arabalı feribotta yangın çıktı.\n\nİsveç Denizcilik İdaresi sözcüsü Jonas Franzen AFP'ye verdiği demeçte, 'Güvertesinde bir yangın var' açıklamasını yaptı.\n\nFeribotun bağlı olduğu Stena Line şirket Sözcüsü Stefan Elfström tarafından yapılan açıklamada ise alevlerin kontrol altında olduğu ve şu ana kadar yaralanan olmadığı aktarıldı.\n\nElfström ayrıca, feribottaki yolcularla ilgilenildiğini söyledi.",
    "İsveç'te iki öğretmeni öldüren sanığa ömür boyu hapis cezası verildi": "Malmo Bölge Mahkemesi, 21 Mart'ta, Latin Okulu'na baltalı saldırı düzenleyen ve 2 kadın öğretmeni öldüren Cederholm'u müebbet hapse mahkum etti.\n\nMahkemeden yapılan açıklamada, saldırganın, Victoria Edström ve Sara Böök adlı iki öğretmeni öldürmek ve okuldaki öğrenci ve öğretmenleri tehdit etmek suçundan hüküm giydiği kaydedildi.\n\nİsveç'te ömür boyu ceza alanlar 20 ila 25 yıl arasında hapis yatarken, 2 Ocak'tan itibaren de 18 ila 21 yaş arasında suç işleyen gençlerin ceza indirimi de kaldırılmıştı.\n\nİsveç'in Malmö kentinde 21 Mart'ta balta ve bıçakla Latin Okulu'na giren Cederholm, iki kadın öğretmene saldırmış, öğrencileri de tehdit etmişti.\n\nSaldırı sonrası hastaneye kaldırılan öğretmenler hayatını kaybederken, Cederholm'da polise teslim olarak suçunu itiraf etmişti."
}