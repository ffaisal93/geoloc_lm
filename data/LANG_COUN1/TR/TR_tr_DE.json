{
    "Almanya LNG tedariki konusunda BAE ile el sıkıştı": "Birleşik Arap Emirlikleri (BAE), Başbakan Olaf Scholz'un Rus enerjisine alternatifler bulmak amacıyla yaptığı bölgesel turun bir parçası olarak Körfez ülkesini ziyaret etmesiyle Almanya'ya sıvılaştırılmış doğalgaz tedarik etmek için bir anlaşmayı kabul etti.\n\nBAE resmi ajansı ve RWE'nin açıklamalarına göre Abu Dhabi National Oil Company (ADNOC) bu yılın sonlarında Alman kamu enerji kuruluşu RWE'ye 137 bin metreküp LNG tedarik edecek ve bu ülkenin kuzeybatısında Brunsbüttel'de halen yapım aşamasında olan, tesise ilk teslimat olacak.\n\nPazar günü konuyla ilgili yapılan açıklamada, ADNOC'un 2023'te Alman müşterileri için beş LNG kargosu daha ayırmasının beklendiği belirtildi.\n\nBAE 2026 yılına dek LNG üretimini 12 milyon tona çıkarmayı planlıyor\n\nAlmanya, Ukrayna'nın işgalinin başladığı Şubat ayından bu yana Rusya dışındaki kaynaklardan enerji ithalatını güvence altına almaya çalışıyor. Petrol zengini bir ülke olan BAE, nispeten mütevazı bir gaz ihracatçısı olsa da, LNG üretimini 2026 yılına kadar yılda 12 milyon tona çıkarmayı planlıyor.\n\nReuters’in haberine göre Scholz anlaşma açıklanmadan önce, \"Dünyadaki LNG üretiminin, mevcut yüksek talebin Rusya'da bulunan üretim kapasitesine başvurmak zorunda kalmadan karşılanabileceği noktaya ilerlediğinden emin olmamız gerekiyor\" ifadelerini kullandı.\n\nRWE, anlaşmanın LNG tedarik altyapısının oluşturulmasında \"önemli bir mihenk taşı\" olduğunu söyledi.\n\nMevcut LNG tedariki Rusya'dan boşalan miktarı doldurmaktan çok uzak\n\nAncak Scholz'un Körfez ziyareti sırasında Aralık ayında sadece bir tankerle başlayan şimdiye kadar sağladığı LNG miktarının, Almanya'nın Rusya'dan tedarik ettiği ve şu anda durmuş doğalgaz kapasitesinin yerini almak için ihtiyaç duyduğu miktarlara kıyasla oldukça küçük olduğu değerlendiriliyor.\n\nMoskova'nın Ukrayna'yı işgalinden önce, Rus doğalgazı Almanya'nın toplam faz arzının yarısından fazlasını oluşturuyordu.\n\nCumartesi günü Cidde'de Suudi veliaht prensi Muhammed bin Salman ile görüşen Scholz, ülkesine daha büyük gaz arzı sağlayabilecek toplantılar için Pazar günü Katar'a gitti.\n\nİmzalanan sözleşmelerle ilgili anlaşmazlıklar sürüyor\n\nDünyanın en büyük LNG ihracatçısı Katar, Almanya ile hali hazırda geçici bir LNG tedarik anlaşması imzalamış olsa da sözleşmelerle ilgili görüşmeler, fiyatlandırma ve sözleşmelerin süresi gibi konularda anlaşmazlıklar devam ediyor.\n\nReuters'in haberine göre, Alman şansölyesi Doha'da Katar Emiri Şeyh Tamim bin Hamad Al Thani ile bir araya gelerek ülkesine yapılacak LNG teslimatlarında \"daha fazla ilerleme kaydetmek\" istediğini söyledi.\n\nAlmanya’nın BAE ile imzaladığı ikili anlaşma, endüstriyel sektörüleri karbondan arındırma amacıyla hidrojen yakıtı için düşük karbonlu amonyak tedariki için Alman Steag ve Aurubis ile yapılan bir anlaşma da dahil olmak üzere diğer enerji anlaşmalarını da kapsıyordu. İlk kargo bu ay Hamburg'a ulaştı.\n\nBAE'nin yenilenebilir enerji aracı Masdar, 2030 yılına kadar 10 GW yenilenebilir enerji üretimi sağlamak amacıyla Kuzey Denizi ve Baltık Denizi'ndeki Alman kıyılarındaki açık deniz rüzgar projeleriyle ilgili araştırmalarda bulunacak.\n\nBu ay Almanya'ya ilk dizel tedariki yapıldı\n\nADNOC, gelecek yıl bir Alman şirketine ayda 250 bin ton dizel tedarik etme anlaşmasının bir parçası olarak bu ay Almanya'ya ilk dizel teslimatını da yaptı.\n\nAdnoc CEO'su Sultan Al Jaber, \"Bu dönüm noktası niteliğindeki yeni anlaşma, BAE ile Almanya arasındaki hızla büyüyen enerji ortaklığını güçlendiriyor\" dedi.\n\nAnlaşma, Suudi gazeteci Jamal Khashoggi'nin öldürülmesinin ardından Almanya'nın BAE'nin bölgesel müttefiki Suudi Arabistan'a silah ihracatını durdurmasından bu yana ikili ilişkilerde zorlu yılların ardından geldi.\n\nBAE'nin Yemen'deki savaşa dahil olması, birçok kişinin enerji tedarikini kolaylaştırmak adına insan hakları konularını gözden kaçırma hareketlerini eleştirdiği Berlin yönetimi ile olan gerilimi de artırmıştı.",
    "Gurbetçi: Almanya'da kriz yok, yılda 3-4 defa tatile çıkıyorlar": "Yapılan bir sokak röportajında 4 senedir Almanya'da yaşadığını söyleyen bir vatandaş ''Almanya'da okuduğun bölümün illa bir karşılığını alıyorsun. Türkiye'de büyük bir gelir adaletsizliği var.'' ifadelerini kullandı.\n\nAlmanya ve Türkiye'yi yan yana getirdiğiniz zaman refah olarak nasıl değerlendirirsiniz sorusuna ''Almanya'da öyle büyük bir enflasyon sorunu yok Almanya'da kimse sefalet çekmiyor tabi son zamanlarda yakıtta biraz fiyat artışı oldu ama orta tabaka herkes yeterli beslenebiliyor, tatile çıkabiliyor. Benim kız arkadaşımın ailesi yılda en az dört defa tatil yapabiliyorlar'' ifadelerini kullandı.\n\nİşte o röportaj:",
    "Telefon dolandırıcıları sınırları aştı! İstanbul’dan arayıp Almanya’yı dolandırdılar": "Telefon dolandırıcıları sınırları aştı! İstanbul’dan arayıp Almanya’yı dolandırdılar\n\nİstanbul’dan Almanya’da yaşayan bir çok kişiyi arayarak “Piyango kazandınız” diye dolandıran suç şebekesine polis 5 ilde operasyon düzenledi. Alman polisi ile ortak yapılan operasyonda 28 şüpheli yakalandı. Suç şebekesinin 394 bin euro haksız kazanç elde ettiği tespit edildi.\n\nHabip ATAM\n\nYazıları büyüt\n\nYazıları küçült\n\nStandart boyut\n\nİstanbul Mali Suçlarla Mücadele Şube Müdürlüğü ekipleri nitelikli dolandırıcılık yapan bir şebekenin özellikle Almanya'da yaşayan birçok kişiyi dolandırdığını belirledi.\n\nSuç örgütüne yönelik Anadolu Cumhuriyet Başsavcılığı koordinesinde çalışma başlatıldı. Çetenin özellikle Almanya'da yaşayan kişileri arayarak “Piyangodan ikramiye kazandınız” diyerek dolandırıcılık yaptıkları tespit edildi.\n\nİddiaya göre şüpheliler, aradıkları kişilere ikramiye havalesi için bazı ödemeler yapmaları gerektiğini söyledi. İkna olan kişiler çetenin kurbanı oldu.\n\n‘POLİS OLARAK TANITTILAR'\n\nTürk Polisi, olayın bir ayağının Almanya'da olması sebebiyle Alman Polis Departmanı ile ortak çalışma başlattı. Araştırmalar sonucu çetenin aradıkları bazı kişilere de kendilerini polis ve resmi memur olarak tanıtıp yeniden ulaştıkları anlaşıldı.\n\nİddiaya göre, şebeke üyeleri ulaştıkları kişileri hesaplarında usulsüz para aktarımı yapıldığı konusunda korkutarak, para talep etti.\n\n394 BİN EURO\n\nŞebeke üyelerinin kandırdıkları kişilerden talep ettikleri paraları farklı ödeme sistemlerinden aldıkları anlaşıldı. Daha sonra aldıkları paraları bankaya yatıran şüphelilerin 394 bin euro haksız kazanç elde etikleri tespit edildi.\n\nBİR TUTUKLAMA, 27 SERBEST\n\nÇalışmaların ardından 21 Eylül'de İstanbul, Rize, Tokat, Şanlıurfa ve İzmir'de düzenlenen eş zamanlı operasyonda 28 şüpheli yakalandı.\n\nEmniyetteki işlemlerin ardından adliye sevk edilen şüphelilerden 4'ü adli makamlarca serbest bırakıldı. 23 şüpheli hakkında adli kontrol uygulandı, 1 kişi ise tutuklandı.\n\nİlginizi Çekebilir Dolandırıcıların yeni yöntemi pes dedirtti: '1 milyon dolara böbreğinizi satar mısınız?'\n\nİlginizi Çekebilir İstanbul'da 100 milyonluk altın dolandırıcılığı iddiası",
    "Almanya'da üşüyen milletvekillerine battaniye teklifi": "Almanya'da Thüringen Eyalet Parlamentosu Başkanı Birgit Pommer, 22 Eylül'de gerçekleştirilen 90. oturumda milletvekillerine genel kurul salonunun soğuk olması nedeniyle battaniye alabileceklerini söyledi.\n\n\n\n\"Burası baya soğuk. Kullanabileceğiniz birkaç battaniye var burada. Belki önceliği kadınlara bırakırsanız daha iyi olur. Bir dahaki sefere, burada 8-9 saat oturulduğunda herkesin bu ısıya dayanabilmesi için kesinlikle bir düzenleme yapacağız.\"\n\n\n\nEyalet parlamentosunun internet sitesine yüklenen görüntülerde, Pommer'in teklifine rağmen hiçbir milletvekilinin battaniye almadığı görülüyor.\n\n\n\nThüringen eyalet yönetimi, enerjiden tasarruf etmek için kamu binalarında ısıyı 19 santigrat dereceye düşürme kararı almıştı.",
    "Almanya, İran’a karşı yaptırımlar talep etti": "Almanya, İran’a karşı yaptırımlar talep etti\n\nAlmanya Dışişleri Bakanı Annalena Baerbock, İran’da 22 yaşındaki Mahsa Emini’nin “başörtüsü kurallarına uymadığı” gerekçesiyle gözaltına alındıktan sonra ölümü üzerine başlayan protestoları bastırmak için şiddet uygulanmasından dolayı bu ülkeye karşı yaptırım kararı alınmasını istedi.\n\n-\n\nA\n\n+\n\nAlmanya Dışişleri Bakanı Annalena Baerbock,, Alman Haber Ajansı DPA’ya yaptığı açıklamada, İran’da barışçıl protestoları ölümcül şiddetle bastırma girişiminin cevapsız kalmaması gerektiğini belirtti.\n\nAvrupa Birliği (AB) kapsamında bu konunun hızlı bir şekilde ele alınmasını ve olaylara ilişkin sonuçların çıkarılmasını talep eden Baerbock, \"Benim için buna, sorumlulara karşı yaptırımlar da dahildir.\" ifadesini kullandı.\n\nBaerbock, bir toplumun durumu konusunda kadın haklarının önemli bir ölçüt olduğunu vurgulayarak, “Bir ülkede kadınlar güvende değilse kimse güvende değildir.” değerlendirmesinde bulundu.\n\nÖte yandan Alman Dışişleri Bakanlığı Sözcüsü Christian Wagner, Berlin’de düzenlenen basın toplantısında İran’ın Berlin Büyükelçisinin Dışişleri Bakanlığına çağrıldığı bilgisini paylaştı.",
    "Mehmet Özhaseki: Çocukluğumda herkes Almanya'ya kaçıyordu, şimdi eş konuma geldik!...": "AK Parti Genel Başkan Yardımcısı Mehmet Özhaseki, \"Şimdi Cumhurbaşkanımızın gittiği her yerde devlet başkanları görüşmek için sıraya giriyorlar.\" dedi.\n\nÖzhaseki '' Benim çocukluğumda mahallemizde furya başlamıştı herkes Almanya'ya gitmeye çalışıyordu, niye oradan şu kadar maaş alır hazır Türkiye'ye göndereyim geçimimi sağlayayım diye. Şimdi Allah'a hamdolsun bütün istatistiklerde muhalefet bile bizi Almanya'yla kıyaslıyor.'' ifadelerini kullandı.\n\nÖzhaseki, sözlerini şöyle sürdürdü:\n\n\"Allah'a hamdolsun, bütün istatistiklerde muhalefet bile bizi Almanya'yla, İngiltere'yle, ABD'yle kıyaslıyor. Onlarla eş konuma geldik. Hele hele liderimiz yurt dışına çıkıyor... Eskiden o yabancı devlet başkanları karşısında biraz ezik duran bizim liderlerimiz karşısında hepimizin içi yanardı. Bizim başbakanımızdı, cumhurbaşkanımızdı. Elbette ki bu milleti temsil ediyordu. Benim de içim yanıyordu. Dün IMF'nin memurları geldiğinde bando takımlarıyla törenlerle karşılanırdı. Gençliğimde hatırlıyorum, Cottarelli törenlerle karşılanırdı. Gittiği her yerde Allah'a hamdolsun bu milleti onurla temsil eden bir Cumhurbaşkanımız var. Şimdi Cumhurbaşkanımızın gittiği her yerde devlet başkanları görüşmek için sıraya giriyorlar. Dün, CNN muhabiriydi galiba, Cumhurbaşkanımıza 'Biden'la görüşmek için bir uğraş verecek misiniz?' diye soruyor. 'Niye uğraşıyorum niye görüşeyim ki' diyor. 'O Biden ise ben de Erdoğan'ım' diyor. Allah'a hamdolsun biz Şuşa'da, orada işgal altındaki topraklardan kurtardık. Mavi Vatan'da hamdolsun Türkiye'nin Akdeniz'deki hakimiyet alanını genişlettik. Aynı şekilde Suriye'de kendi güvenliğimizi sağlayacak şekilde büyük operasyonlar yapıyoruz. Bunlar kolay işler değil.\"\n\nAlmanya'ya göç eden hemşire: Türkiye'de çocuklarımı okutamıyordum şimdi ise...\n\nAlmanya'ya giden radyoloji teknikeri: \"Neden buraya geldin?\" dediklerinde utancımdan söyleyemiyorum",
    "Almanya da elektrik fiyatına sınır üzerinde çalışıyor": "Verilen bilgilere göre Avrupa Birliği'nin üye ülkelerin tamamında uygulanacak bir fiyat sınırı üzerinde anlaşmaya varamaması halinde Almanya bu sonbaharda ulusal elektrik fiyat sınırını uygulamaya koyacak.\n\nAlman otomotiv sektöründe her 10 şirketten biri yüksek enerji maliyetleri nedeniyle üretimi kısmış durumda ve geri kalan şirketlerin üçte biri de aynısını yapmayı değerlendiriyorlar.\n\nDetsche Bank, yüksek enerji fiyatlarınını yol açacağı üretim kayıpları nedeniyle Alman ekonomnisinin gelecek yıl yüzde 3,5 daralabileceğini savunuyor.\n\nAB Komisyonu bu ay başında sunduğu öneride doğal gaz dışındaki kaynaklardan üretien elektrik için fiyatın 180 euro/MW olarak sınırlanmasını istemişti.\n\nAB Enerji bakanları bu öneriyi ve diğer önerileri tartışmak için Cuma günü olaganüstü bir toplantı yapacaklar.",
    "Almanya'da iş dünyasının ekonomiye güveni zayıflıyor": "Almanya'da iş dünyasını ekonomiye olan güveni eylül ayında da zayıflamaya devam etti.\n\nEnerji yoğun sektörler ile konaklama, ağırlama sektörü kış ayların için en kötümser, en çok endişelenen sektörler olarak öne çıktı.\n\nEkonomik düşünce kuruluşu Ifo tarafından hazırlanan iş dünyası güven endeksi eylül ayında, ağustos ayındaki 88,6 puandan 84,3 puana indi. Beklenti ise 87 puana gerileyeceği yönündeydi. Endeks 2021 Eylül ayında 99,2 puan seviyesindeydi.\n\nIfo ekonomisti Klaus Vohlrabe yaptığı değerlendirmede, \"Neredeyse tüm cephelerde, ekonominin tüm sektörlerinde göstergelerde büyük bir eksi var. Alman ekonomisi bir resesyon ile karşı karşıya\" dedi.\n\nEnerji yoğun sektörlerin kış ayları konusunda özellikle karamsar olduklarını belirten Vohlrabe, konaklama, ağırlama sektöründe endişeleri de çok büyük olduğunu ifade etti.\n\nŞirketlerin yüzde 65,8'inin tedarik darboğaçlarından endişe ettiklerini belirten Vohlrabe, ihracat beklentilerinin de hafif şekilde düştüğünü söyledi.",
    "Almanya’da ‘toplumsal olaylar büyüyebilir’ endişesi": "BİST hisse verileri 15 dakika gecikmelidir. BİST isim ve logosu \"Koruma Marka Belgesi\" altında korunmakta olup izinsiz kullanılamaz, iktibas edilemez, değiştirilemez. BİST ismi altında açıklanan tüm bilgilerin telif hakları tamamen BİST'e ait olup, tekrar yayınlanamaz. Veriler tarafından sağlanmaktadır.\n\nwww.sozcu.com.tr internet sitesinde yayınlanan yazı, haber, video ve fotoğrafların her türlü hakkı Estetik Yayıncılık A.Ş.’ye aittir. İzin alınmadan, kaynak gösterilerek dahi iktibas edilemez.\n\nCopyright © 2022 - Tüm hakları saklıdır. Estetik Yayıncılık A.Ş.",
    "Almanya'ya BAE'den dizel yakıt": "Birleşik Arap Emirlikleri (BAE) haber ajansı WAM'ın haberine göre, BAE Devlet Başkanı Muhammed bin Zayid Al Nahyan, Körfez turu kapsamında ülkesini ziyaret eden Almanya Başbakanı Olaf Scholz ile bir araya geldi.\n\nGörüşmede, BAE ve Almanya arasında kapsamlı stratejik ortaklığı geliştirmek için iş birliği yolları, bölgesel ve uluslararası gelişmeler ele alındı.\n\nBAE Devlet Başkanı Al Nahyan ve Almanya Başbakanı Scholz'un da katıldığı törende iki ülkenin ilgili yetkilileri ve şirketleri arasında enerji alanında bir dizi anlaşmaya imza atıldı.\n\nBAE ulusal petrol şirketi ADNOC ile Alman enerji şirketi Hoyer arasında 2023 yılında aylık 250 bin tona kadar dizel yakıt temin edilmesi konusunda anlaşmaya varıldı.\n\nADNOC ile Alman enerji şirketi RWM arasında imzalanan anlaşmaya göre de, BAE ulusal petrol şirketinin Alman şirkete sıvılaştırılmış doğal gaz tedarik edeceği, ilk sevkiyatın 2022 sonunda yapılacağı aktarıldı.\n\nKörfez turu çerçevesinde dün Suudi Arabistan'a giden Almanya Başbakanı Scholz, bugün de BAE'deki temaslarının ardından Katar'a geçti.\n\nAlman medyasında Scholz'un enerji alanında görüşmeler ve anlaşmalar yapmak üzere Körfez turuna çıktığı haberleri yer almıştı.",
    "UEFA Uluslar Ligi'nde İngiltere küme düştü": "",
    "Almanya, Putin’e karşı gelenler Ruslara iltica hakkı tanıdı": "qha muhabir 23 Eylül 2022, 22:01\n\nRusya Devlet Başkanı Vladimir Putin, 21 Eylül 2022 tarihinde ülke genelinde seferberlik ilan etmesinin ardından ülkeyi terk etmeye çalışan Rus vatandaşlarının sayısı artıyor. Almanya İçişleri Bakanı Nancy Faeser, Rusya’da askere gitmeyi reddeden Rus vatandaşlarının, Almanya’ya iltica başvurusunda bulunabileceğini açıkladı.\n\nAlmanya İçişleri Bakanlı Nancy Faeser, kısmi seferberlik ilan edilen Rusya’da seferberlik karşıtı firari askerlerin Almanya’ya iltica başvurusunda bulunabileceğini bildirdi. Almanya İçişleri Bakanlı Nancy Faeser, dün Frankfurter Allgemeine Sonntagszeitung ulusal gazetesine Rusya’nı kısmi seferberlik ilanıyla ilgili bir açıklamalarda bulundu.\n\nSEFERBERLİĞİ REDDEDEN RUSLARA İLTİCA HAKKI\n\nÖte yandan, Alman Bakan Faeser, Frankfurter Allgemeine Sonntagszeitung’a yaptığı açıklamada, “Kural olarak, ağır baskı tehdidi altındaki firari askerler, Almanya’da uluslararası korumadan yararlanırlar. Vladimir Putin’in rejimine cesurca karşı çıkan ve bu nedenle kendilerini büyük bir tehlikeye atan herkes, siyasi zulüm gerekçesiyle Almanya’ya iltica başvurusunda bulunabilir.” dedi. Ayrıca Nancy Faeser, Almanya’nın zulüm gören Rus muhalifleri aylardır ülkeye kabul etmekte olduğunu da açıkladı.",
    "Almanya’da ‘yeni zamanlar’ – Ergin Yıldızoğlu (Cumhuriyet)": "Bugünlerde “herkes”, İsveç, İtalya, yaklaşan Brezilya, Türkiye seçimlerinde emekçi sınıfların olası tercihlerine bakarak demokrasinin geleceğinden kaygılanıyor. Ben, aklı 1930’lara takılıp kalmış biri olarak Almanya’da orta sınıfın ruh halinden kaygılanıyorum.\n\n‘Yapısal parçalanma’ riski\n\nAlman Ekonomik Araştırmalar Enstitüsü’ne (DIW) göre 1995-2019 arasında, Almanya ekonomisinde gelirler artarken sınıflar arasındaki fark açılmaya devam etmiş. Nüfusun üst yüzde 10’u toplam varlıkların yüzde 60’ından fazlasını edinirken alt yüzde 50’sini oluşturan yaklaşık 40 milyon kişinin payına ülkenin toplam varlıklarının yalnızca yüzde 1.3’ü düşmüş. Tam ortadakilerin net varlığı (2017), (“otomobil, özel emeklilik fonu ve ‘dededen kalma altın saat’”) 23.000 Avro’nun altında kalmış.\n\nPandemi, enerji-gıda krizi, ekonomik yavaşlama bu durumun üstüne geldi. Der Spiegel’e konuşan Ticaret ve Sanayi Odaları Birliği (DIHK) başkanı Peter Adrian “Ülke yıllarca sürecek bir ekonomik kriz ve daha önce hayal bile edilemeyecek bir refah kaybıyla karşı karşıya” diyor. Alman Sendikalar Federasyonu (DGB) başkanı Yasmin Fahimi, bu yorumu doğruluyor. Almanya Ulusal Sanayiciler Birliği (BDI) başkanı Siegfried Russwurm’a göre, birliğin üyelerinin yüzde 90’ı, “enerji ve hammadde fiyatlarındaki artışların varoluşsal ya da çok büyük risk olduğunu” bildiriyormuş. “Beş şirketten biri maliyetlerin daha düşük olacağı ülkelere taşınmayı planlıyormuş”. Alman İşverenler Birliği (BDA) başkanı Reiner Dulger, “Şirketlerin iflas etmesini ancak devlet yardımı önleyebilir” diyor. Fahimi’ye göre de “Devlet yardım etmezse Almanya sanayisini kaybetmeye başlayabilir”.\n\nTüm sınıflar devletten yardım bekliyor ama “Yerleşik dünya düzeni dağılıyor, küreselleşme çağı kapanıyor, bunun sonucunda Alman modeli refah tehlikeye giriyor; gelecekte dağıtılması beklenen kaynaklar da giderek daralıyor”. Gerçekten de uzun yıllar sürmesi beklenen bir resesyonun kaçınılmazlığı üzerinde pek bir görüş ayrılığı yok. Spiegel, DIHK başkanının ve diğer ekonomi liderlerinin düşüncelerini şöyle toparlıyor: “Almanya’yı bir resesyondan çok daha fazlası bekliyor. Olası bir yapısal parçalanma Almanya ve Avrupa’yı felakete sürükleyebilir.”\n\nOrta sınıfın ‘düşme’ korkusu\n\nBu “Zeitenwende” içinde orta sınıftan insanlarla konuşan Spiegel’in edindiği izlenim, bunların çoğunun (yaklaşık 14 milyon) statülerine ancak tutunabildiğine, daha da düşmekten çok korktuklarına ilişkin. Genelde “bu enerji ve geçim sıkıntısı krizi” içinde devlet en üst ve en alt gelir dilimlerine yardım ediyor, alt gelir dilimlerine etsin ama “orta sınıfı ihmal ediliyor” gibi bir kanaat egemen.\n\nİki basınç, orta sınıfın aşağı düşme korkusunu körüklüyor. Birincisi, enerji fiyatları ve genel olarak enflasyon, hem aile bütçesini zorluyor hem de otomotive, kimya, demir çelik, ilaç, kâğıt, oto yan sanayi gibi sektörlerde maliyetleri hızla artırıyor. Almanya Otomotiv Sanayi Birliği başkanı Hildegard Müller’e göre “Orta ve küçük üreticilerin durumu gittikçe daha dramatik bir hal alıyor.İflasa başvuranların, işletmesini kapatanların sayısı giderek artıyor”. Dei Zeit, “Un fiyatının yüzde 100, şeker fiyatının yüzde 50 arttığına, küçük fırınların kapanmaya başladığına” işaret ediyor. İkincisi, bu yüksek enerji maliyetleri karşısında, işletmeler arasında bu maliyetin daha düşük olduğu ülkelere taşınma eğilimi artıyor. Her iki basınç da daha fazla işsizlik, yoksulluk, toplumsal gerginlik, güvensizlik demek. Orta sınıfın hem kendi refahının geleceğine hem de Almanya’nın Avrupa içindeki durumuna ilişkin gerileme korkusu arttıkça Spiegel’in anımsattığı gibi (17/09/22) “Ülkenin her yerinde işlerin sarpa sarma sirki artmaya başlıyor”. (Devam edecek)\n\nKaynak: Cumhuriyet",
    "S&P'den Almanya için resesyon uyarısı": "Haberin Devamı\n\nKredi derecelendirme kuruluşu S&P, Almanya'nın kredi notunu teyit etti. Kuruluş, ülkenin yabancı ve yerel para cinsinden uzun dönem notunun AAA olduğunu, kısa dönem notunun ise A-1+ olduğunu duyurdu.\n\nS&P analistlerinin yaptığı Almanya değerlendirmesinde ülkenin önümüzdeki birkaç ay içinde resesyona doğru ilerlediğini, GSYH'nin 2023 yılında yüzde 0,3 oranında daralma gösterebileceğini belirtti.\n\nAB, ABD ve Çin gibi ülkelere en fazla ihracatı yapan Almanya'nın bu ülkelerdeki büyüme zayıflaması ve enerji gibi risklerin olduğunu ve bunun da Almanya ekonomisini etkileyebileceğini duyuran S&P \"Almanya'nın zengin ve çeşitlendirilmiş ekonomisi, önemli net dış kreditör konumu, ılımlı kamu açıkları ve borç yükü, yeterli derecelendirme tamponu sağlamaya devam ediyor\" değerlendirmesinde bulundu.",
    "Önde gelen düşünce kuruluşları, Almanya için 2023'te daralma bekliyor Yazar Foreks": "© Reuters. Almanya'nın önde gelen ekonomik düşünce kuruluşları 2023'te daralma bekliyorlar\n\nHandelsblatt gazetesinin haberine göre Almanya'nın önde gelen 4 ekonomik düşünce kuruluşu, 2023 yılında Alman ekonomisinin ve yükseleceğini tahmin ettiler.\n\nRWI, Ifo, IfW ve IWH tarafından Almanya Ekonomi Bakanlığı için hazırlanan ve perşembe günü yayımlanacak raporda yer alan tahminlere göre. Alman ekonomisinin bu yıl sadece yüzde 1,4 büyümesi ve 2023 yılında yüzde 0,4 daralması bekleniyor.\n\nBahar raporunda Alman ekonomisinin bu yıl yüzde 2,7 ve gelecek yıl yüzde 3,1 büyüyeceği tahmin edilmişti.\n\nDüşünce kuruluşları Almanya'da enflasyonun bu yıl yüzde 8,4 olmasını ve gelecek yıl yüzde 8,8'e yükselmesini de bekliyorlar.\n\n-Foreks Haber Merkezi-",
    "Almanyada Türkiye'den yeni göç dalgası endişesi": "Almanya'da hükümet Türkiye'den büyük bir göç dalgası bekliyor. Sınırların güvenliğinden sorumlu Alman Federal Polis Teşkilatı tarafından yapılan açıklamaya göre, özellikle genç yaştaki Suriyeli ve Afganların giderek daha sık bir şekilde yasadışı yollardan Almanya'ya girmeye çalıştıkları belirlendi. Yetkililer sadece Saksonya eyaletinde her gün yaklaşık 100 mültecinin kayıtlara geçtiğini, bunların çoğunluğunun \"Balkan rotası\" olarak bilinen güzergahtan gelerek Almanya'nın doğusundaki Çek Cumhuriyeti üzerinden kaçak giriş yaptıklarının saptandığını duyurdu. Almanya İçişleri Bakanı Nancy Faeser, Balkanlar üzerinden Almanya'ya ulaşmaya çalışan göçmenlerin sayısının artmasının kendisini endişelendirdiğini söyledi. Göçün neden birden bire bu kadar arttığının belirsiz olduğunu sözleyen Faeser, komşu ülkeler tarafından yeterince kontrol yapılmamasını eleştirdi. \"Yasa dışı girişleri durdurma konusunda ortak bir sorumluluğumuz var\" diyen Alman Bakan, Federal Polis Teşkilatı'nın Çek sınırındaki gözetim faaliyetlerini arttırdığını, ayrıca Avusturya ile olan sınır kontrollarını genişlettiğini duyurdu.\n\n\n\nBalkan rotası reveçta\n\nSosyal medyada paylaşılan haber ve videolarda, Türkiye'deki Suriyeli sığınmacıdan oluşan ve sayılarının 40 bini bulduğu öne sürülen bir grubun Almanya'ya doğru yürüyüşe başladığı iddia edilmişti. Ancak daha sonra paylaşılan videonun 2015 yılına ve Slovenya-Hırvatistan sınırındaki bir mülteci göçüne ait olduğu ortaya çıkmış, buna karşın kış ayları gelmeden Avrupa ülkelerinin sınırlarına kafileler halinde konvoylarla gitme planını hayata geçirmek için sosyal medya üzerinden organize olan grupların bulunduğu iddialarının ise doğru olduğu anlaşılmıştı. Söz konusu gruplarda Türkiye'de yaşayan sığınmacıların yanı sıra, Sudan, Suriye, Lübnan, Afganistan gibi ülkelerden çok sayıda kişinin Avrupa'ya gitme umuduyla yer aldıkları ortaya çıktı. AB'nin sınır güvenliğinden sorumlu kurumu Frontex'in gözlemleri de \"Balkan rotası\" üzerinde bir hareketlilik olduğunu doğruluyor. Düzensiz göçmenlerin Avrupa'ya ulaşmak için kullandığı en yaygın rotanın Batı Balkanlar'dan başladığını belirten Frontex yetkilileri; Bulgaristan, Romanya, Macaristan gözergahının yanı sıra Bosna-Hersek, Hırvatistan veya Sırbistan'a da yasa dışı göç denemeleri olduğunu ifade ediyor. Frontex'in raporlarında \"Balkan rotası\" üzerinden Avrupa'ya geçen yasa dışı göçmen sayısının 2022'nin Ocak-Temmuz ayları arasında geçen yılın aynı dönemine göre yüzde 205 artış gösterdiği belirlenmiş.",
    "Almanya'da enerji kavgası: Eyaletler kılıçları çekti": "Enerji krizi Almanya'da gün geçtikçe yeni problemler ortaya koyuyor. Bu kez ülkenin kuzey eyaletleri ile güneyi birbirine girdi.\n\nAlmanya'nın kuzeyindeki Schleswig Holstein, Mecklenburg Vorpommern ve Aşağı Saksonya eyaletleri, ülkenin yenilenebilir enerji yükünü taşıdıklarını belirtik, enerjinin eyaletlerinde daha ucuz olması gerektiğini savundu.\n\nSABOTAJ SUÇLAMASI\n\nAşağı Saksonya Eyaleti'nin Enerji Bakanı Olaf Lies, \"Enerjiyi üretiyor ve üretildiği yerde yaşıyorsam, bu enerji orada daha ucuz olmalı. Kuzey, yıllardır enerji geçişinin yükünü taşıyor\" dedi.",
    "Almanya Başbakanı, Erdoğan ile görüştükten sonra konuştu: İrite oldum": "Almanya Başbakanı, Erdoğan ile görüştükten sonra konuştu: İrite oldum\n\nCumhurbaşkanı Erdoğan, New York'ta liderlerle görüşmeye devam ederken, dün Almanya Başbakanı Olaf Scholz ile bir araya geldi. Görüşme sonrasında Scholz, Türkiye'nin Şangay İşbirliği Örgütü'ne girmesi ile ilgili olarak açıklamalarda bulundu.\n\nSozcu.com.tr\n\nYazıları büyüt\n\nYazıları küçült\n\nStandart boyut\n\nAlmanya Başbakanı Olaf Scholz dün Cumhurbaşkanı Erdoğan ile bir araya geldi. Birleşmiş Milletler Genel Kurulu’nda konuşma da yapan Scholz, Erdoğan ile görüşmesi sonrasında dikkat çekici açıklamalarda bulundu.\n\nCumhurbaşkanı Erdoğan’ın, “Hedef Şangay Beşlisi’ne üye olmak” sözlerini değerlendiren Scholz, Erdoğan ile gerçekleştirdiği görüşmeden sonra düzenlenen basın toplantısında bu gelişmeden dolayı “çok irite” olduğunu dile getirdi. Scholz, kullandığı bu ifadeyle duyduğu rahatsızlığı açıkladı.\n\nScholz, Türkiye’nin Rusya ve Çin’in önderliğinde oluşturulan Orta Asya merkezli güvenlik grubuna katılmasıyla ilgili net açıklamalarda bulundu. Scholz, “Bu örgüt, küresel birlikteliğe önemli katkılar yapan bir kuruluş değil. Dolayısıyla bu gelişmeden dolayı çok irite oldum” dedi.\n\nScholz, ayrıca Rusya’nın Ukrayna’da ele geçirdiği bölgelerde yapacağı herhangi bir referandumun da geçerliliği olmayacağını dile getirirken, Rusya’nın Ukrayna’nın tahıl nakliyatını durdurmaya çalışabileceğini söyledi. Scholz, Almanya ve Türkiye’nin bunu engellemeye çalıştığını söyledi.\n\nİlginizi Çekebilir Erdoğan, Reuters'a konuştu: Biden ile görüşecek mi?\n\nİlginizi Çekebilir Cumhurbaşkanı Erdoğan, İsrail Başbakanı Lapid'i kabul etti",
    "Almanya’yı savaşın içine çekmek mi istiyorlar?": "Almanya’yı savaşın içine çekmek mi istiyorlar?\n\n-\n\nA\n\n+\n\nİnsanlığın Ukrayna’daki savaşın neden olduğu uluslarası kaosun içinden birçok ülkenin savaştığı daha büyük bir çatışma süreciyle, burada adını koyalım, Üçüncü Dünya Savaşı’yla, karşı karşıya kalacağına işaret eden karamsar analistlerin öngörüleri henüz doğrulanmadı. Ama Kafkaslar’dan, Orta ya da Uzak Asya’dan, hatta o kadar uzağa gitmeye gerek yok Ege’den gelen sıcak çatışma ya da potansiyel çatışma haberleri bu uyarılara her zamankinden daha fazla kulak vermek gerektiğini gösteriyor.\n\nUkrayna bataklığına saplanan Rusya, artık uzun yıllar Sovyetler Birliği bünyesinde birarada yaşayan ülkeler arasındaki çatışmaları durdurma gücünü kaybediyor. Azerbaycan-Ermenistan ve Tacikistan-Kırgızistan arasındaki geçen hafta yaşanan çatışmalar bunun işaretlerini veriyor. Cumhurbaşkanı Erdoğan’ın Yunanistan’a “bir gece ansızın gelebiliriz!” diye seslenmesinin ardından “NATO üyesi bu iki ülke arasında savaş çıkabilir mi? Çıkarsa NATO ne yapabilir?” soruları uluslararısı gündemde. Bu arada ilk kez bir ABD Başkanı, Çin’in Tayvan’a müdahale etmesi halinde askerlerin görevlendireceğini açıkladı. Suriye, Irak, Yemen, Libya’daki ya da Afrika’nın diğer bölgelerindeki silahlı çatışmalar zaten devam ediyor. Bütün bu çatışmaların yaygınlaşmasını önleyebilecek güçler de kendi aralarında doğrudan ya da dolaylı çatışma halinde.\n\n\n\nUkrayna’nın müttefiklerinin, özellikle de Amerika’nın devasa siyasi, ekonomik, askeri ve de insani desteğiyle Rusya’ya karşı direnişini sürdürmesi ve son günlerde de cephenin çeşitli bölgelerinde önemli başarılar kazanmasının ardından canlandırılan çok yönlü kampanya, savaşın diplomatik süreçlerin devreye sokulmasıyla geçici de olsa durdurulabileceğine dair umutları tamamen ortadan kaldırıyor. Amerika ve müttefiklerinin hedefi Ukrayna’nın zaferi. Herkes bu “zafer”i daha farklı bir biçimde tarif ediyor, ancak Ukrayna’nın cephede dengeleri kendi lehine değiştirdiği bu günlerde “taraflar masa başına otursun, daha fazla insan ölmesin, sakat kalmasın, doğa, kentler, köyler daha fazla tahrip olmasın, insanlığın refahı için harcanabilecek kaynaklar silaha, cephaneye gitmesin!” çağrısını yapanlar, “zor durumdaki Putin’in nefes almasını, toparlamasını hedefleyen ajan” suçlamasıyla susturuluyor.\n\n\n\n***\n\n\n\nBu kargaşa ortamında sukunetini korumaya çalışan Almanya’nın sosyal demokrat Başbakanı Olaf Scholz üzerindeki çok yönlü baskı şiddetleniyor. Alman tanklarını cepheye sürme taleplerini “diğer müttefikler de Ukrayna’ya tank vermedi” ya da “elimizde zaten yeterince tank yok, olanlar da bize lazım” diyerek geçiştirmeye çalışan Scholz, isteği kadar Rusya’yı kınasın, Almanya’nın Ukrayna’ya yaptığı milyarlarca dolar değerindeki ekonomik, insani ve askeri yardımları hatırlatırsa hatırlatsın bu baskıdan kurtulması mümkün değil. Financial Times’in birkaç gün önceki manşetten yayınlanan analizin başlığı durumu özetliyor: “Alman lider, Ukrayna ordusuna tank verilmesi için artan baskıyla karşı karşıya. Müttefikleri Scholz’u silah yardımı konusunu yeniden gözden geçirmesi ve savaş alanındaki kazanımlarını sağlamlaştırması için Kiev’e yardım etmesi için ikna etmeye çalışıyorlar.” Yazıda, Scholz’un söz konusu tankların teslimatına karşı sıraladığı gerekçelere, Amerikalıların, NATO Genel Sekreteri’nin, tabii ki Ukrayna’nın ve daha önemlisi Alman hükümetini oluşturan koalisyondaki Yeşillerin, liberallerin ve silah sanayiinin sözcülerinin açıklamalarıyla karşı çıkılıyor. Hatta bunlara kendi partisi SPD’nden (Almanya Sosyal Demokrat Partisi) destek gelmeye başladığı vurgulanıyor.\n\n\n\n***\n\n\n\nPutin’in trolleri aracılığıyla Almanya’da yoğun bir propoganda kampanyası sürdürdüğünden yakınan Alman ana akım medyası da Scholz’u eleştiren, kınayan, yalancı çıkaran yayınlarla dolu. Örneğin Ukrayna Dışişleri Bakanı Dmytro Kuleba’nın merkez sağın amiral gemisi FAZ’da (Frankfurter Allgemeine Zeitung) yayınlanan sözleri: “Bizim için bir bulmaca. Şimdi biz Leopard ve Marder tankları istiyoruz, ama Almanya bize Dingo modeli zırlı personel taşıyıcı veriyor. Tabii o da yararlı ve bundan dolayı müteşekkiriz. Ancak savaşta bizim en çok ihtiyacımız olan şey değil bunlar. Neden tıkanıyor? Sorun nerede? Neden biz ihtiyacımız olan ve Almanya’nın elinde olan silahları alamıyoruz. Berlin’in bir ‘silah duvarı’ önünde takılıp, kaldığını sanıyorum. Bence Başbakan’ın bu duvarın yıkması için koşullar olgunlaşmış durumda.”\n\n\n\nBir diğer örneği “Die Welt”ten aktaralım. Avrupa’nın en büyük medya holdingi bünyesindeki bu gazetede çıkan son haberlerden birinde de Alman silah üreticilerinin Ukrayna’nın istediği tankları teslim etmeye hazır olduğu belirtiliyor. Başbakan Scholz ve Savunma Bakanı Christine Lambrecht istedikleri kadar “elimizde yeterince yok” desin, ülkenin en büyük silah üreticilerinden Rheinmetall’den yapılan açıklamaya göre şu anda Alman ordusunun kullanmadığı çok sayıda Marder (“sansar” anlamına geliyor) modeli tank savaşta kullanılacak hale getirilmek üzere elden geçiriliyor. Haberde şu anda 15 tankın teslim edilmeye hazır olduğu ve tabii ki teslimat için hükümetin onayının gerektiğine, yani şu anda öyle bir onayın sözkonusu olmadığına, işaret ediliyor.\n\n\n\nBir diğer haber de yine FAZ’dan. Şimdiye kadar Ukrayna’ya silah verilmesine karşı çıkan Vatikan da artık fikrini değiştirmiş. “Papa Françesko kamuoyu önünde ilk kez Ukrayna’ya silah verilmesinin belirli koşullar altında ahlaki olarak görülebileceği değerlendirmesinde bulundu” cümlesiyle başlayan haber, Papa’nın beş ay önce Ukrayna’ya silah verilmesine karşı olduğu hatırlatmasıyla noktalanıyor.\n\n\n\n***\n\n\n\nBirkaç hafta önce Almanya’nın ana akım medyası, Berlin ziyareti sırasında İsrail’in baskılarını “soykırım”a benzeten Filistin Devlet Başkanı Mahmud Abbas’ın laflarını ağzına tıkmak için yarış içindeydi. Bunun üzerine konuk başkan hakkında “soykırım inkarı”ndan, Hitler döneminde yok edilen insanların anısına saygısızlıktan cezai soruşturma bile başlatılmıştı. Ama şimdi aynı medya Rusya’nın Ukrayna’da “soykırım” yaptığı iddiasına, bu “soykırım”ı önlemek için leopar ve sansar gibi doğadaki yırtıcı hayvanların isimlerini taşıyan Alman tanklarının zorunlu olduğu propogandasına en ufak bir eleştiri getirmeden katılıyor.\n\n\n\nBakalım iktidardaki üçlü koalisyonun en büyük ortağı Alman sosyal demokrasisi bu kuşatmaya daha ne kadar direbilecek, bu belli değil. Ancak Almanya’nın daha etkin olması gerektiği ortada.\n\n\n\nBaşbakan Scholz muhtemelen bu nedenle, Avrupa’nın NATO’dan bağımsız bir uluslararası savunma ittifakına ihtiyacı olduğunu, Avrupa Birliği’nin karar alma mekanizmalarının reformdan geçirilmesi güçlendirilmesini savunuyor, tüm baskılara rağmen çok eleştirdiği Putin’le görüşme çabalarını sürdürüyor ve son olarak da Birleşmiş Milletler Genel Kurulu’nda yaptığı konuşmada tüm insanlığa seslenip, Almanya’nın artık BM Güvenlik Konseyi’nin daimi üyeleri arasına alınmasını istiyor.\n\n\n\nŞu anda Almanya’da siyasi, ekonomik ve askeri açıdan karar verici durumda olan birçok yetkili gibi Scholz da, bundan önceki iki dünya savaşının çıkmasında büyük rolü olan Almanya’nın tarihi sorumluluğunun bilincinde. Ama bir yandan da anayasal müdahaleyle silahlı kuvvetlerin modernizasyonu için 100 milyarlar euroluk ekstra bütçe çıkaran, savunma harcamalarının bundan sonra her yıl en az 60 milyar euro olmasına karar veren hükümetin başında bulunuyor.\n\n\n\nŞimdiye kadar “siyasi ve ekonomik açıdan bir dev, ama askeri bir cüce” olarak görülen bu ülke hızla askeri açıdan da devleşme sürecine girerken, Ukrayna bataklığına çekiliyor. Bu maceranın sonu hiç bir taraf açısından iyi olmayabilir.",
    "Almanya'da eşcinsel aileye verilen Emir bebek yurda yerleştirildi! Anne Küçükbıyık A Haber'e konuştu: İnşallah Türk aileye verilecek": "Peki bundan sonra ne olacak? Emir bebeğin annesi Aygül Küçükbıyık A Haber'e özel açıklamalarda bulundu.\n\nTürkiye'nin merakla takip ettiği Emir bebeğin annesi Aygül Küçükbıyık, \"Emir geçtiğimiz hafta cumartesi günü eşcinsel aileden alınıp bir yurda yerleştirildi. Biz bunu duyduk ve çok sevindik. Bundan sonraki umudumuz inşallah bir Türk aileye verilecek. Şu anda biz de beklemedeyiz. Biz gelişmeleri avukat aracılığıyla duyduk.\" dedi.",
    "Onlarca hemşire Almanya'da iş vaadiyle dolandırıldı": "Almanya'da iş ümidiyle bir firmaya başvuran onlarca hemşire dolandırıldı. Tezgahın ortaya çıkmasıyla da firma sahibi Almanya'da gözaltına alındı.\n\nBir firma hemşirelere Almanca eğitimi, evrakların tercümesi, uçak bileti, oturma izni ve iş garantisi vadettti.\n\n\n\nHemşirelerin dil eğitimi başladıktan bir süre sonra firma sahibinin Almanya'da sigorta dolandırıcılığından gözaltına alındığını, iş garantisi verilen firmaya ait bakımevinin de hizmetine son verildiği öğrenildi.\n\nOnlarca hemşire mağdur olurken firma hala hemşirelerin başvurularını almaya devam ediyor.\n\n36 AY VADE İLE KREDİ GEÇTİ\n\nMağdur hemşirelerden biri olan Metehan Uğur Aynal, ilk başta 4 bin 500 euro ödediklerini sonra da Almanya'daki masraf ve sınav ücreti adı altında bin 150 euro daha verdiklerini söyledi.\n\n\n\nSenet de imzalatan firmanın parasını ödeyebilmek için Aynal ve babası 36 ay vade ile kredi bile çekti.\n\n''SUÇ DUYURUSUNDA BULUNDUM''\n\nMetehan, derslere daha fazla odaklanabilmek için işinden de istifa ettiğini açıkladı ve yaşadıklarını şöyle dile getirdi:\n\n\n\n''Hem işimizden hem de cebimizdeki paradan olduk. Bir de hayallerimizden olduk. Ücret iadesiyle ilgili görüşmeye gittiğimizde de sözleşmeyi feshettikten sonra ödemeleri yapacaklarını söylediler. Aradan bir ay geçti ben paramızı alamayacağımızı anlayınca Savcılığa suç duyurusunda bulundum. Şu an Almanya ve Türkiye mağdurların bin kişiyi aştığını tahmin etmekteyiz.\n\n\n\nHakan Pehlivan da firmanın mağdur ettiği hemşirelerden biri.\n\n\n\nPehliven, ''Bir yakınıma döviz olarak borçlandım. Başka kurslara başvurmamız için paraya ihtiyacımız var. Bu da şu anda mümkün değil'' dedi.\n\nFİRMA SAHİBİ GÖZALTINDA\n\n\n\nTürkiye'de televizyon programlarına katılarak tanıtımını yapan, Almanya'da gözaltına alınan firma sahibi 54 ayrı suçla suçlanıyor.",
    "Almanya, enerji şirketi Uniper'i kamulaştırdı": "Alman hükümeti, mali yapısı bozulan enerji şirketi Uniper'i kamulaştırdı.\n\nAlmanya Ekonomi ve İklimi Koruma Bakanlığı'ndan yapılan açıklamada, Alman hükümetinin enerji şiketi Uniper'e 8 milyar euro sermaye aktarılacağı belirtilerek, hükümetin Fortum'un Uniper'deki yüzde 77,9'luk hisse payının hisse başına 1,70 euro karşılığında alacağı aktarıldı.\n\n\n\nBakanlığın açıklamasında, sermaye artırımının ve hisse alımının tamamlanmasının ardından hükümetin Uniper'in yaklaşık yüzde 99'una sahip olacağı belirtilerek, böylece hane halkı ve şirketler için enerji arzının güvence altına alınacağı vurgulandı.\n\nÜLKENİN EN BÜYÜK GAZ İTHALATÇISI\n\n\n\nAlmanya'nın en büyük Rus gazı ithalatçısı konumundaki Uniper, Rusya’dan yeterli miktarda tedarik sağlayamayınca piyasalardan daha yüksek fiyatlardan aldığı gazı müşterilerine, kriz öncesi yapılan anlaşmalar kapsamında, çok düşük fiyatlara satmak zorunda kalmış bu nedenle mali açıdan zor bir duruma düşmüştü.\n\n\n\nFinlandiya kamu şirketi Fortum, enerji şirketi Eon'dan Uniper'in yüzde 46,6'lık hissesini 2018'de satın almış ve ardından kurtarma paketi görüşmelerine kadarki süreçte hisse payını yüzde 77,9'a çıkarmıştı.\n\n\n\nAlman işçi sendikaları, Fortum'un Uniper'i satın almasına ve çoğunluk hisselerine sahip olmasına karşı çıkarak, şirketin çıkarlarının çalışanların çıkarıyla uyuşmadığı gerekçesiyle Berlin hükümetine şirketin çoğunluk hisselerini geri alması için çağrıda bulunmuştu.\n\n\n\nENERJİ KRİZİNİN ETKİSİ\n\n\n\nRus enerji şirketi Gazprom, Kuzey Akım boru hattı üzerinden Avrupa'ya günlük doğal gaz sevkiyat kapasitesini 27 Temmuz'da yüzde 20'ye düşürmüş ve eylül başında ise tamamen durdurmuştu.\n\n\n\nEnerji ithalatında büyük oranda Rusya'ya bağımlı olan ve Avrupa'nın en büyük ekonomisi konumundaki Almanya, Moskova'nın Kuzey Akım 1 doğal gaz boru hattı üzerinden gaz akışını durdurma kararı sonrasında bir enerji kriziyle karşı karşıya kalmıştı.\n\n\n\nRusya-Ukrayna savaşına ilişkin endişeler, enerji fiyatları üzerinde yukarı yönlü baskı oluşturmaya devam ederken, Alman hükümeti de bu kış sanayi çarklarının dönmesini, elektrik temininin kesintiye uğramamasını ve konutların ısınmasını garanti altına alabilmek için politikalar geliştirmeye çalışıyor.\n\n\n\nÜlkenin enerji maliyetlerindeki artış, enflasyonu körüklerken, hane halkı ve şirketler üzerinde de baskıyı artırıyor.",
    "Almanya piyasaları kapanışta düştü; DAX 0,46% değer kaybetti Yazar Investing.com": "© Reuters. Almanya piyasaları kapanışta düştü; DAX 0,46% değer kaybetti\n\nInvesting.com – Almanya hisse senedi piyasaları Pazartesi kapanışın ardından düştü , ve sektörlerindeki hisselerin düşüşüyle düştü.\n\nFrankfurt borsasının kapanışıyla 0,46% değer kaybetti52 haftanın en düşük seviyesini gördü,bu sırada endeksi 0,40% geriledi, ve endeksi 0,08% değer kaybetti.\n\naltında işlem gören ve seansın en iyi performansını sergileyen SAP SE (ETR: ) 2,23% veya 1,81 puan yükselerek 82,87 seviyesinden işlem görüyor. Bu sırada Siemens Energy AG (ETR: ) 2,10% veya 0,24 puan artışla 11,69 seviyesinden işlem görürken Mtu Aero Engines Holding AG (ETR: ) 1,99% veya 3,05 puan artışla 156,40 seviyesinden işlem görüyor.\n\nSeansın en kötü performansını sergileyen RWE AG (ETR: ) 3,36% veya 1,35 puan düşüşle 38,80 seviyesinden kapandı. Deutsche Telekom AG (ETR: ) 2,63% veya 0,48 puan düşüşle 17,83 seviyesinden işlem görürken Vonovia SE (ETR: ) 2,50% veya 0,55 puan değer kaybederek 21,45 seviyesinden işlem görüyor.\n\nMDAX altında işlem gören ve en iyi performansı sergileyen ADTRAN Holdingsa Inc (ETR: ) 6,95% artışla 20,00, seviyesinden işlem görürken Rheinmetall AG (ETR: ) 4,48% değer kazanarak 161,95 seviyesinden işlem görüyor. Rational AG (ETR: ) ise 2,33% artışla 422,00 seviyesinden kapandı.\n\nEn kötü performansı sergileyen Varta AG (ETR: ) ise 4,20% düşerek 36,99 seviyesinden işlem görüyor. CTS Eventim AG (ETR: ) 3,74% düşüşle 42,26 seviyesinden işlem görürken United Internet AG (ETR: ) 3,35% değer kaybederek 19,49 seviyesinden kapandı.\n\nTecDAX altında işlem gören ve en iyi performansı sergileyen ADTRAN Holdingsa Inc (ETR: ) 6,95% artışla 20,00, seviyesinden işlem görürken SAP SE (ETR: ) 2,23% değer kazanarak 82,87 seviyesinden işlem görüyor. SMA Solar Technology AG (ETR: ) ise 2,05% artışla 48,78 seviyesinden kapandı.\n\nEn kötü performansı sergileyen Varta AG (ETR: ) ise 4,20% düşerek 36,99 seviyesinden işlem görüyor. United Internet AG (ETR: ) 3,35% düşüşle 19,49 seviyesinden işlem görürken Deutsche Telekom AG (ETR: ) 2,63% değer kaybederek 17,83 seviyesinden kapandı.\n\nFrankfurt Borsası değer kaybeden hisse senetlerinin sayısı 395 iken değer kazananlarınki 291 olarak belirlendi. Ayrıca 71 adet hisse senedi sabit kaldı.\n\nVonovia SE (ETR: ) hisseleri 2,50% veya 0,55 düşüşle 21,45 seviyesi ile en düşüğüne geriledi. Varta AG (ETR: ) hisseleri 4,20% veya 1,62 düşüşle 36,99 seviyesi ile 3 yılın en düşüğüne geriledi. CTS Eventim AG (ETR: ) hisseleri 3,74% veya 1,64 düşerek 42,26 seviyesi ile 52 haftanın en düşüğüne geriledi. United Internet AG (ETR: ) hisseleri 3,35% veya 0,68 düşüşle 19,49 seviyesi ile en düşüğüne geriledi. Varta AG (ETR: ) hisseleri 4,20% veya 1,62 değer kaybederek 36,99 seviyesi ile 3 yılın en düşüğüne geriledi. United Internet AG (ETR: ) hisseleri 3,35% veya 0,68 düşüşle 19,49 seviyesi ile en düşüğüne geriledi.\n\nDAX için zımni volatilite ölçümü yapan 0,58% oranında artışla 31.00 puanı gördü. 1 ayın en yüksek seviyesini vurdu.\n\nAralık vadeli Altın Vadeli İşlemleri 1,30% veya 21,55 değer kaybederek onsu $1,00 seviyesinden işlem görüyor. Diğer yandan emtialarda Kasım vadeli Ham Petrol WTI Vadeli İşlemleri 2,77% veya 2,18 oranında düşüşle varili $76,56 seviyesinden işlem görüyor. Bu sırada Aralık vadeli Brent Petrol Vadeli İşlemleri 2,78% veya 2,36 düşüşle varili $82,67 seviyesinden işlem görüyor.\n\nEUR/USD 0,82% düşüşle 0,96 seviyesinden işlem görürken EUR/GBP 0,82% artışla 0,90 seviyesinden işlem görüyor.\n\nDolar Endeksi Vadeli Islemleri 0,97% artışla 114,06 seviyesinden işlem görüyor.",
    "Türkiye'den Almanya'ya İlk İşçi Göçü Ne Zaman Başladı? Almanya İşçi Göçü Nedenleri ve Sonuçları": "Özellikle Almanya’da ortaya çıkan emek arzı sorununun bir sonucu olarak gerçekleşen Almanya işçi göçü nedenleri nelerdir? Sosyoekonomik ve kültürel açıdan Türkiye’den Almanya’ya işçi göçü sonuçları nelerdir? İşte, Türkiye’den Almanya’ya ilk işçi göçü hakkındaki tüm detaylar…\n\nTürkiye’den Almanya’ya İlk İşçi Göçü Ne Zaman Başladı?\n\n2. Dünya Savaşı’nın ardından Almanya, gelişen sanayisine yeni işgücü arayışına girmiş ve bu arayışını yabancı ülkelerden temin etme yoluna gitmiştir. İlk önce 1955 yılında İtalya, 1960 yılında Yunanistan ve İspanya 1961’de ise Türkiye ile işgücü antlaşmaları imzalayarak, bu ülkelerden yabancı işçiler Almanya’ya davet edilmiştir.\n\n30 Ekim 1961 tarihinde Federal Almanya Cumhuriyeti’nin başkenti Bonn’da imzalanan Almanya – Türkiye İşgücü Antlaşması ile gerçekleşecek olan işçi göçünün hukuki temeli atılmıştır.\n\n1961’den itibaren İstanbul Tophane’de bulunan Alman İrtibat Bürosu aracılığıyla işçi seçimi işlemleri başlamıştır. Almanya’da çalışmak isteyen işçiler ilk iş olarak bu büroya gelip başvuru yapıyorlar ve daha sonra bu büronun vereceği kâğıdı bekliyorlardı.\n\nTürkiye’den Almanya’ya giden ilk işçi grubu 450 kişilik bir kafile olup Almanya’nın Düsseldorf kentine gitmiş; şehre varan işçi kafilesini ise Alman yetkililer bando takımıyla karşılamışlardır.\n\nTrenler vasıtasıyla yapılan yolculuk İstanbul’daki Sirkeci Garı’ndan başlayarak Münih’te sonlanıyordu. Burada gidecekleri şehirlere göre gruplara ayrılan işçiler yeni trenlere bindiriliyor ve gittikleri yerde onlara hazırlanan odalarda kalıyorlardı.\n\n1961 yılında başlayan bu işçi göçü, 1973 yılında petrol krizinin etkisiyle yaşanan ekonomik kriz sebebiyle Alman hükümeti tarafından durdurulmuştur. 1973 yılında yabancı işçi alımı sona erdiğinde Almanya’daki Türk işçi nüfusu 600 bine dayanırken; aileleriyle birlikte bu sayı 900 bin civarıdır.",
    "Almanya Milli Takımı'na Mergim Berisha önerisi! Bundesliga'da göz doldurdu": "Reuter açıklamasında, \"Almanya'nın Dünya Kupası kadrosunda herhangi bir sürpriz olursa forvet oyuncumuz Mergim Berisha aday kadro için düşünmeye değer\" ifadelerini kullandı.",
    "Almanya hedefini ilan etti: Avrupa’nın askeri gücü olmak": "Almanya hedefini ilan etti: Avrupa’nın askeri gücü olmak\n\nKaynak, Getty Images\n\n13 Eylül 2022\n\nD﻿eğer Akal - Berlin\n\nAlmanya Savunma Bakanı Christine Lambrecht, Almanya’nın Avrupa’nın lider askeri gücü olma hedefini açıkladı.\n\nLambrecht, Alman Dış İlişkiler Konseyi’nde yaptığı konuşmada, hazırlıkları devam eden Almanya’nın ilk Ulusal Güvenlik Stratejisinin ana hatlarını anlatırken, dikkat çekici mesajlar verdi.\n\nNazi döneminin yol açtığı şüphelerin aşılması gerektiğini savunan Lambrecht, bugün Almanya’nın güçlü bir demokrasi olduğunu, Alman Silahlı Kuvvetleri Bundeswehr’in de güvenliği sağlayan merkezi bir aktör olarak görülmesi gerektiğini söyledi.\n\nRusya’nın Ukrayna’ya saldırısını önemli bir dönüm noktası (Zeitwende) olarak nitelendiren Lambrecht, Almanya’nın güvenlik konularını yeniden değerlendirmek durumunda olduğunu, Alman ordusunun ülkeyi ve müttefikleri savunabilecek şekilde güçlendirileceğini, bu sürecin aynı zamanda siyasi kültürde, orduya ve askeri konulara bakışta bir değişim gerektirdiğini vurguladı.\n\nLambrecht’in Almanya’nın güvenlik politikalarına ilişkin yeni yol haritası hakkındaki konuşmasında verdiği önemli mesajlar şöyle:\n\nAlman ordusuna “merkezi otorite” rolü\n\nKaynak, Getty Images\n\nSosyal Demokrat Partili Lambrecht, gelecek nesillerin özgür bir ortamda, barış ve güvenlik içinde yaşayabilmeleri için Almanya’nın acil bir rota değişikliğine gitmesi, Alman ordusunun da bu süreçte daha güçlü ve daha aktif hale getirilmesi gerektiğini söyledi.\n\nLambrecht, “Her şeyden önemlisi bizim, Almanya’nın, değişmesi gerektiğidir… Şunu açıkça söylememe izin verin: Bu değişimi sağlamazsak gelecekte güvende yaşamamız mümkün olmayacak” ifadelerini kullandı.\n\nAlman Silahları Kuvvetleri’nin önemi ve ağırlığının artacağını kaydeden Lambrecht, Bundeswehr’in ülkenin varlığını koruyan, “merkezi bir güvenlik otoritesi” olarak kabul edilmesi gerektiğinin altını çizdi.\n\nNazi geçmişinin yol açtığı şüpheleri aşma çabası\n\nAlman Savunma Bakanı konuşmasında, ülkenin Nazi geçmişi nedeniyle, orduya ve askeri konulara hala şüpheyle bakıldığını söylerken, bunun değişmesi gerektiğini savundu.\n\n“Biz Almanların, Nasyonel Sosyalizm döneminde işlediğimiz suçlar sonrasında, Alman ordularının Avrupa’daki imha savaşı sonrasında, askeri olana şüpheyle bakmayı bir erdem haline getirmiş olmamız şaşırtıcı değil” diyen Lambrecht, bunların üzerinden yaklaşık 80 yıl geçtiğini, aradan geçen sürede Almanya’nın ve Bundeswehr’in büyük bir dönüşüm geçirdiğine işaret etti.\n\nLambrecht, “Bundeswehr bugün, o dönem ile hiç bir ortak yanı olmayan bir ordu. Almanya, barışçıl amaçları olan, güçlü bir şekilde demokrasiye bağlı bir ülke. Silahlı kuvvetleri toplumun bir parçası. Özgürlükçü demokratik anayasal düzene yeminliler. Şu da çok önemli ve her seferinde altı çizilmesi gerekiyor: Bizim silahlı kuvvetlerimizde, koşulsuz itaat değil, vicdani bağlılık geçerlidir” şeklinde konuştu.\n\nSavunma Bakanı, Almanya’nın 73 yıllık demokrasisi ve 67 yıllık demokratik silahlı kuvvetleriyle artık başka bir ülke olduğunu ve özgüvenini de yeniden tesis ettiğini söylerken, günümüzde güçlü bir orduya, caydırıcılığa sahip olmanın da hiç olmadığı kadar büyük önem taşıdığını anlattı.\n\nSiyasi kültürde değişim hedefi\n\nKaynak, Getty Images\n\nKonuşmasında sıklıkla Rusya’nın Ukrayna’ya saldırısının, jeopolitik açıdan büyük bir dönüm noktası (Zeitenwende) oluşturduğuna vurgu yapan Lambrecht, yaşananlardan önemli dersler çıkarılması gerektiğini savundu.\n\nAlman Bakan, “Bizim, tehlike anında, hem kendimizi hem ittifakımızı savunabilmemiz için güçlü, savaşmaya hazır silahlı kuvvetlerine ihtiyacımız var. Bu, 2022 yılında artık sadece teorik bir fikir oyunu değil, bir realite” şeklinde konuştu.\n\nLambrecht, yeni tehditlere karşı Alman ordusunun güçlendirilmesi için birçok yeni silahın alınacağını, yeni birliklerin oluşturulacağını söylerken, yeni dönemin türlü zorluklar içereceğine işaret etti.\n\n“Gerçek Zeitenwende kafalarda gerçekleşecek ve hepimiz en büyük zorluğun da kafalardaki değişimi sağlamak olduğunu biliyoruz” diyen Lambrecht, siyasi kültürde değişim sağlamanın sancılı bir süreç olduğunun farkında olduklarının altını çizdi.\n\nAlmanya için 'lider askeri güç' olma hedefi\n\nBakan Lambrecht, konuşmasında Almanya’nın Avrupa’nın lider askeri gücü olma hedefini de açıkladı.\n\nBundeswehr’in sadece Almanya’nın güvenliğinin garanti altına alınmasında rol üstlenmediğini, aynı zamanda NATO müttefiklerinin güvenliğine de katkı sağladığını anlatan Lambrecht, Almanya’nın Soğuk Savaş döneminde tesis edilen güvenlik mimarisinden en çok faydalanan ülke olduğunu hatırlattı, “Ve artık bizim, en çok askeri katkı sağlayan ülke olmamız gerekiyor” dedi.\n\n\"Almanya’nın büyüklüğü, coğrafi konumu, ekonomik gücü, kısaca ağırlığı, bize bir liderlik rolü yüklüyor. İstesek de istemesek de… Askeri olarak da bu geçerli” diyen Lambrecht, Alman demokrasisinin istikrarlı, kurumlarının güçlü olduğunu, siyasi kültürünün de militarist değil barışçıl olduğunun altını çizdi.\n\nSavunma Bakanı, “Almanya’nın bu rolü oynamaktan korkması için bir neden de yok, Almanya bunu başarabilir” ifadesini kullandı.\n\nKaynak, Getty Images\n\nNATO ana omurgayı oluşturmaya devam edecek\n\nAlmanya’nın ilk kez hazırladığı kapsamlı ulusal güvenlik stratejisinde NATO ana omurgayı oluşturmaya devam edecek.\n\nBakan Lambrecht, NATO’nun Almanya’nın güvenliğinin temel taşı olmaya devam edeceğini söylerken, Avrupalılar olarak daha fazla rol üstlenerek ittifakı güçlendirmeyi hedeflediklerini kaydetti.\n\nAB’nin ağırlığı artırılacak, ABD’nin yükü hafifletilecek\n\nAlman bakan, AB’nin savunma yetkinliğinin güçlendirilmesi hedefine de vurgu yaptı, bu alanda tarihi adımların atıldığını söyledi, Avrupalıların savunmaya daha fazla yatırım yapmasının, ABD’nin üzerindeki yükü hafifleteceğini anlattı.\n\nSon dönemde ABD’nin dikkatlerini Hint-Pasifik bölgesine çevirdiğine de işaret eden Lambrecht, şu değerlendirmeyi yaptı:\n\n“ABD gelecekte Avrupa’nın güvenliğini muhtemelen aynı ölçüde garanti edemeyecek. Bunun ne anlama geldiği çok açık. Biz Avrupalılar, en başta da biz Almanlar, başka güçler bize saldırmayı akıllarına dahi getirmeyecekleri şekilde, askeri güç gösterebilmek için, daha fazla adım atmalıyız.”\n\nABD’deki gelişmeler endişe nedeni\n\nLambrecht, ulusal güvenlik stratejisi hakkındaki konuşmasında, ABD’yi Almanya’nın en önemli müttefiki olarak nitelendirirken, Trump döneminde yaşanan çalkantıları hatırlattı.\n\nABD iç siyasetinde yaşanan gelişmeleri yakında izlediklerinin altını çizen Lambrecht, şunları söyledi:\n\n“ABD’de yaşanan siyasi ve toplumsal kutuplaşmayı izliyoruz. ABD iç siyaseti, bizim güvenliğimiz için çok büyük önem taşımakta. Donald Trump’ın başkanlığı, ABD’nin güvenlik garantilerine bağımlılığımız bir kez daha gözler önüne serdi, bu bağımlılıkla ilgili soru işaretlerini de gündeme taşıdı… Avrupa’nın koruyucu gücü olan ABD’nin yerinin doldurulamayacağının bilincindeyiz. Ama biz, aynı zamanda Avrupalılar olarak gücümüzü ve yetkinliklerimizi geliştirmek zorunda olduğumuzu da biliyoruz.”\n\nNükleer caydırıcılık güçlendirilecek\n\nAlmanya’nın yeni güvenlik stratejisinin bir diğer ayağını da nükleer caydırıcılık oluşturuyor.\n\nAlman Savunma Bakanı Lambrecht, yakın bir gelecekte ABD’nin nükleer caydırıcılığına bir alternatif bulunmadığını söylerken, “Biz Avrupalılar için bu caydırıcılık mutlaka muhafaza edilmeli” dedi.\n\nBakan, NATO’da bu konuda ABD ile gerekli çalışmaların yürütülmesi gerektiğini vurgularken, Almanya olarak da ihtiyaç duyulan katkıyı sunmaya hazır olduklarını söyledi, buna örnek olarak da hükümetin F-35 savaş uçaklarını satın alma kararını gösterdi.\n\nKaynak, Getty Images\n\nSavunma harcamaları artacak\n\nAlmanya yeni güvenlik stratejiyle savunma alanında rekor harcama yapmaya hazırlanırken, ülkede yüksek enflasyon, enerji fiyatlarındaki büyük artış, büyük tepkilere ve gösterilere yol açıyor.\n\nSavunma Bakanı Lambrecht, karşı karşıya bulundukları zorlukların farkında olduklarını, önceliklendirmenin ne şekilde yapılması gerektiği konusunda Alman Hükümeti tarafından gerekli değerlendirmelerin yapılmakta olunduğunu söyledi.",
    "Bunlara dikkat! Eylül ayından itibaren Almanya'da neler değişecek ?": "300 Euro'luk bir kerelik ödeme, uzatılmış korona koruma önlemleri ve 9 Euro'luk biletin sonu. İşte Almanya'da Eylül ayından itibaren yapılacak yenilikler...\n\nEnerji sabit oranı\n\n\n\nEylül ayında, vatandaşları yüksek enerji maliyetlerinden kurtarmak için gelir ödemesi gereken her çalışana bir defaya mahsus 300 Euro ödeme yapılacak.\n\nEnerji tasarrufu önlemleri\n\nBu sonbahar ve kış aylarında daha fazla enerji tasarrufu yapmak gerekecek. Bunun için önlemler Eylül ayında başlayacak. Federal hükümete göre, bunlar kamu binalarının genellikle sadece en fazla 19 dereceye kadar ısıtılabileceğini şart koşuyor. Koridor, fuaye veya teknik odalar gibi geçiş alanları mümkünse hiç ısıtılmamalyacak. Ayrıca, kamu güvenliği izinleri şartıyla, anıtlar artık geceleri aydınlatılmayacak, vitrinler ve reklam panolarına 22:00 ile 06:00 saatleri arasında elektrik verilmeyecek . Bir diğer önlem ise özel havuzların artık elektrik ve gazla ısıtılamayacak olması.\n\nEnfeksiyon Koruma Yasası\n\n\n\nMart 2022'deki koruyucu önlemler Eylül ayında sona eriyor. Soğuk mevsimin başlamasıyla birlikte korona sayılarında artış beklendiği için koruyucu önlemler de artırılacak. Bu, maske kullanımının ve daha sık testlerin yeniden insanların günlük hayatlarının bir parçası olacağı anlamına geliyor.\n\nHemşireler için daha yüksek ücretler\n\n\n\nHemşire ve bakıcıların maaşları Eylül ayından itibaren tekrar artacaktır. Ver.di'nin bildirdiği gibi, eğitim almayan hemşireler saat başına 12 Euro yerine 13,70 Euro, bir veya iki yıllık eğitimi olan hemşireler 12,50 Euro yerine 14,60 Euro ve uzmanlar için ücret 15 Euro'dan 17,10 Euro'ya yükseliyor.\n\nCoca Cola fiyat artışı\n\n\n\nİçecek üreticisi CocaCola, 1 Eylül 2022 itibariyle yüzde yedi'ye varan bir fiyat artışı açıkladı. Cam ve PET şişelerdeki içecekler yüzde üç ila dört arasında daha pahalı hale gelecek.\n\n9 euro bilet ve yakıt indirimi\n\n\n\n1 Eylül 2022'den itibaren 9 Euroluk bir bilet olmayacak, ülke çapında yapılan bu düzenleme 31 Ağustos itibariyle son buluyor. Yardım paketlerinin bir diğer önlemi olan yakıt indirimi de önümüzdeki ay sona erecek.\n\nE-reçete\n\n\n\nDoktor tarafından yazılan reçetelerin fişleri e-reçete ile değiştirilecek. Bunu yapmak için, Almanya'daki eczanelerin 1 Eylül 2022'ye kadar uygun şekilde düzenlemesi gerekiyor.. E-reçetelerin verilmesi önce Westphalia-Lippe'de başlayacak, ardından adım adım Almanya genelinde uygulamaya geçilecek. Schleswig-Holstein da bir başlangıç ​​bölgesi olarak düşünülmüştü, ancak son zamanlarda veri koruma endişeleri nedeniyle geri çekildi .\n\nKısa çalışma ödeneği\n\n\n\nFederal İş Kurumu'na göre, bir şirket, çalışanların en az yüzde onu iş kaybından etkileniyorsa, 30 Eylül 2022'ye kadar kısa çalışma kaydı yaptırabilir.\n\nFotoğraf: Unsplash - markusspiske",
    "Almanya'nın nitelikli işçi listesinde hangi meslek gruplarında açık var?": "İş gücü açığı nedeniyle ekonomisi daraltma riskiyle karşı karşıya bulunan Almanya \"nitelikli işçi\" olarak tanımladığı göçmenlere ihtiyaç duyuyor.\n\nÜlkeyi göçmenler için cazip hale getirmek isteyen hükümet bunun için yeni bir plan hazırladı. Almanya Çalışma Bakanlığı'nın açıkladığı plana göre göçmenlik için bürokratik engeller azaltılacak, vatandaşlık süresi kısaltılacak ve çokuluslu vatandaşlık kolaylaştırılacak.\n\nPuan bazlı vize sistemine geçilmesini öngören plan nitelikli işçilerin ülkeye yerleşmesini kolaylaştıracak.\n\nPeki hangi meslekler nitelikli iş kapsamına giriyor? Almanya hangi alanlarda nitelikli iş gücüne ihtiyaç duyuyor?\n\nAlmanya'nın ihtiyaç duyduğu meslek grupları hangileri?\n\nAlmanya'ya çalışmak için gelmek isteyen nitelikli iş gücüne yol göstermeyi amaçlayan hükümet \"Make it in Germany\" (Almanya'da hayat kurun) adlı bir internet sayfası hazırladı.\n\nAlmanya Ekonomi Bakanı Robert site için hazırlanan bir YouTube videosunda Almanya'da çalışmayı düşünenlere seslendi.\n\n\"Almanya'da şu anda pek çok şey oluyor\" diyen bakan, Alman ekonomisinin iklim nötr olmayı hedeflediğini, dijitalleşmenin yeni iş fırsatları yarattığını, yeni şirketlerin piyasaya girdiğini ve ülkenin geleceğine yatırım yaptığını belirtti.\n\nİyi bir çalışma ortamı ve yüksek hayat kalitesi sunduklarını vurgulayan Habeck \"Yine de hala becerilerini, uzmanlıklarını ve tutkularını Almanya'ya getirmek isteyen kişi arayışındayız\" dedi.\n\nİşte aranan meslekler listesi ve ihtiyacın yüksek olduğu branşlar:\n\nMühendisler : Otomasyon teknolojisi, inşaat, mimarlık, otomotiv sanayi - elektrikli ulaşım ve sürücüsüz ulaşım dahil, yenilenebilir enerjiler, çevre koruma ve yapay zeka\n\nİletişim teknoloji uzmanları: Yazılım geliştirme, uygulama destek, IT güvenliği, veri bilimi\n\nBilim insanları:\n\nBiyo teknoloji, kimya, enerji ve çevre mühendisliği, tıbbi mühendislik, eczacılık, fizik\n\nHekimler\n\nHemşireler ve bakıcılar: Hasta, çocuk ve yaşlı bakımı\n\nYetenekli zanaatkarlar: İnşaat ve gelişim, metal ve elektronik, ahşap ve plastik, endüstriyel temizlik, el yapımı gıda ürünleri, sağlık ve kişisel bakım, grafik tasarım, giyim, tekstil ve deri endüstrisi\n\nYemek ve konaklama sektörü profesyonelleri\n\n\"Size ihtiyacımız var\"\n\nHabeck bu alanlardaki profesyonellerin kendilerini geliştirmesine olanak sağlayacak eğitim imkanlarını, aileleriyle yerleşmesi ve çocuklarının eğitimi için sunacakları olanakları ve hatta Alman vatandaşlığını daha erken kazanmanın mümkün hale getirileceğini özellikle vurguladı.\n\nDünyanın her yerinden herkesi memnuniyetle karşıladıklarını belirten Habeck \"Size ihtiyacımız var\" diye seslendi.\n\nMake it to Germany sitesinde hangi bilgiler var?\n\nMake it to Germany sitesinde Almanya'da çalışmak, eğitim almak, yaşamak, vize ve oturum işlemleriyle ilgili her türlü resmi bilgiyi bulmak mümkün.\n\nAslen İngilzce, Fransızca, İspanyolca ve Rusça hazırlanan sitede Türkçe giriş sayfası bulunuyor ancak ayrıntılı bilgiler İngilizce açıklanmış. Sitede ayrıca İş Piyasası adlı bölümde güncel iş ilanları aratılabiliyor.",
    "Almanya'daki hastaneler enerji krizi nedeniyle iflas tehlikesiyle karşı karşıya": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Almanya’da iklim protestosu": "Almanya’da iklim protestosu\n\nAlmanya'da çevre ve iklim aktivistleri hükûmetin iklim politikalarını protesto etti.\n\nYazıları büyüt\n\nYazıları küçült\n\nStandart boyut\n\nİklim hareketi Fridays for Future tarafından yapılan çağrının ardından Almanya’nın 270 il ve ilçesinde insanlar iklimin daha fazla korunması için gösteriler düzenlendi.\n\nAlmanya genelinde yaklaşık 300 bin kişinin katıldığı protesto yürüyüşlerinde fosil yakıtlara son verilmesi ve yenilenebilir enerjilerin hızla yaygınlaştırılmasının yanı sıra “ulaşımda tutarlı bir değişim” çağrısında bulunuldu.\n\nGöstericiler “İklim krizinin köküne inin” ve “Bu bizim dünyamız”, “iklim için 1,5 derece” yazılı pankartlar taşıdılar.\n\nGösterilerde iklimin koruması için Alman hükumetinin 100 milyar avro fon ayırması istendi. (AA)\n\nİlginizi Çekebilir Danimarka, iklim krizi için tazminat ödeyen ilk zengin ülke olacak",
    "Yunus Emre eserleri ile Almanya ve Hollanda’da anlatıldı": "Haberin Devamı\n\nALMANYA’nın Köln kentindeki Yunus Emre Türk Kültür Merkezi tarafından 24 Eylül’de Diyanet İşleri Türk İslam Birliği Konferans Salonu’nda düzenlenen dinletide, televizyon programcısı ve yazar Serdar Tuncer’e Bosna Hersekli Sanatçı Zejd Şoto eşlik etti. Yunus’un sevgiyi, hoşgörüyü ve insani değerleri en veciz biçimde ifade ettiği şiirleri ve ilahileri okundu. Köln’de yaşayan Türkler programa yoğun ilgi gösterdi. Dinletide, Serdar Tuncer, Yunus Emre’nin dünya görüşünün derinliğini yansıtan birbirinden değerli şiirlerini seslendirdi ve Yunus’un düşünce dünyasından bahsetti. Yunus Emre’ye göre tüm eksikliklerin tek bir sebebi olduğunu belirten Tuncer, “Günümüz dünyasında aşkın, sevginin eksik olması dünyamızı yaşanamaz hâle getiriyor” dedi. Yunus’un hayatından kesitler sunan Tuncer, gönül, tevazu, aşk ve sevgi kavramlarını kendine özgü sunumuyla izleyicilere aktardı. Yunus Emre Enstitüsü Köln müdürü Dr. Yılmaz Bulut, “Yunus’un felsefesi müzik ile buluşturan programların Avrupa‘nın değişik şehirlerinde devam edecek” dedi.\n\nHaberin Devamı\n\nİKİNCİ PROGRAM AMSTERDAM’DA\n\nHollanda’nın Amsterdam şehrinde 25 Eylül’de Amsterdam Yunus Emre Türk Kültür Merkezi tarafından ikinci kez gerçekleştirilen ‘Yunus’un İzinde’ programı Corendon Village Oteli’nde yapıldı. Programa Lahey Büyükelçisi Şaban Dişli, Amsterdam Başkonsolosu Engin Arıkan, Yunus Emre Enstitüsü Başkanı Şeref Ateş, Türk kurum ve kuruluşlarının temsilcileri, davetliler ve Hollandalı müzikseverler olmak üzere yaklaşık 300 kişi katıldı. Programda bir konuşma yapan Ateş, “Enstitü olarak Türkiye düşüncesini ve kültürümüzü dünyayla buluşturuyoruz. Yunus Emre gibi yaşadığımız dünyayı anlamaya ve anlamlandırmaya çalışırken, diğer canlar ile bağlar da kuruyoruz” ifadelerini kullandı. Dinletide Serdar Tuncer, ‘Aşkın Aldı Benden Beni’, ‘Gönüller Yapmaya Geldim’, ‘Bir Kez Gönül Yıktın İse’, ‘Gel Gör Beni’ gibi Yunus Emre’nin dünya görüşünün derinliğini yansıtan eserleri seslendirdi.\n\nHaberin Devamı",
    "Avrupa'nın en büyük ekonomisi zorda: Almanya'yı zor yıllar bekliyor": "Avrupa'nın en büyük ekonomisi Almanya, enflasyon, gıda ve enerji kriziyle karşı karşıya.\n\nRusya'nın Batı'nın uyguladığı yaptırımlara misilleme olarak Avrupa'ya giden gazı büyük oranda kesmesi ile başlayan enerji krizi devam ediyor.\n\nAvrupa Birliği'nin aldığı tasarruf planı kapsamında ülkeler enerji kullanımını düşürmeye çalışırken Avrupa'nın en büyük ekonomisi ve en kalabalık nüfusu olan Almanya'da bu kış milyonlarca evin soğukta kalmasından endişe ediliyor.\n\nAlmanya’da yayımlanan haftalık Der Spiegel dergisi yaşanan krizi kapağına taşıyarak \"Almanya'yı zor yıllar bekliyor\" başlığını attı.\n\nİşte Der Spiegel'in o kapağı:\n\n\"ALMANYA RESESYONUN EŞİĞİNDE\"\n\nKış aylarının yaklaşması ile gaz ihtiyacında yaşanacak artış ve enerji fiyatlarındaki hızlı yükseliş nedeni ile çöküş riski ile karşı karşıya kalan Almanya'da iflas endişeleri artmaya başladı.\n\nREKLAM\n\nMünih merkezli Ekonomi Araştırma Enstitüsü (Ifo) verilerine göre, Alman ekonomisi temmuz ayında kötüleşti. Ifo Başkanı Clemens Fuest, “Almanya resesyonun eşiğinde. Yüksek enerji fiyatları ve gaz kıtlığı tehdidi ekonomiyi olumsuz etkiliyor” dedi.\n\nENFLASYONDA REKOR BEKLENTİ\n\nEkonomistler ülkede yüksek enflasyon durumunda herhangi bir gevşeme ise beklemiyor.\n\nElektrik ve gaz fiyatları daha uzun bir süre yüksek kalırsa enflasyonun bu yılki rekor seviyedeki yüzde 8'den 2023'te yüzde 8,7'ye yükselmesinin muhtemel olduğunu kaydeden ekonomistler, bunun nedeni olarak da elektrik ve gaz piyasa fiyatlarının tüketicilere gecikmeli olarak ulaşmasını gösteriyor.\n\nÖte yandan ülkede enerji maliyetlerindeki artış, enflasyonu yukarı yönlü körüklerken, hane halkı ve şirketler üzerinde de baskıyı artırıyor.\n\nREKLAM\n\nDÜNYA Alman hükümeti enflasyona karşı çalışanlara çözüm arıyor\n\nDÜNYA Almanya'da fatura krizi patlak verdi: Doğal gaz faturasını gören emekli polis şoke oldu",
    "Avrupa'daki enerji krizinde son durum! Alman Ekonomi Bakanı: Hava durumu için dua ediyorum": "\"YUKARIDAN YARDIM BEKLİYOR\"\n\nAlman Bild gazetesi, \"Gaz depolama yüzde 90 ama Habeck yukarıdan yardım bekliyor.\" diyerek Alman bakanı 'ti'ye aldı. Haberde, \"Soğuk bir kışa hazırlıklı değil miyiz? Gaz depolama tankları zaten dolu olmasına rağmen, ürpertici kış tehdidiyle karşı karşıyayız. Görünüşe göre önümüzdeki aylarda kış aylarının tüketimini telafi etmek için depolama tanklarını yeterince doldurmayacağız.\" ifadelerine yer verildi.\n\n\"ALMANYA'YI ZOR GÜNLER BEKİYOR\"\n\n\n\nEnerji krizi nedeniyle pek çok Avrupa ülkesi tasarruf tedbirlerini devreye sokarken Avrupa'nın en büyük ekonomisi Almanya'da krizden payını aldı. Dikkat çeken bir kapakla gündem olan Almanya'nın haftalık Der Spiegel dergisi 'Almanya'yı zor yıllar bekliyor' kapağıyla dikkat çekti.",
    "Almanya, nitelikli iş gücü çekmek için vatandaşlığı kolaylaştıracak": "Avrupa'nın en büyük ekonomisi Almanya, birçok sektörde iş gücü açığıyla baş etmeye çalışıyor. Uzmanlar yaşanan iş gücü sıkıntısının ülkenin önümüzdeki yıllardaki ekonomik büyümesini tehdit edebileceği uyarısında bulunurken, soruna çözüm üretmeye çalışan hükümet vatandaşlık sürecini hızlandırmayı planlıyor.\n\nAlmanya Çalışma Bakanlığı ülkesinin yurt dışından daha fazla nitelikli işçi çekebilmesi amacıyla göçmenlik için bürokratik engelleri azaltmak, vatandaşlık süresini kısaltmak ve çokuluslu vatandaşlığı kolaylaştırmak için yeni bir plan hazırladı.\n\nEkonomideki dijital değişimi, pandemiyi ve Ukrayna savaşının iş gücü piyasası için yeni zorluklara yaratan başlıca faktörler olarak tanımlayan hükümet çözümü göç yasasını modernize etmek ve eğitim imkanlarını iyileştirmekte görüyor.\n\n\"Birçok şirket için nitelikli iş gücü aramak \"varoluşsal bir sorun\" diyen Çalışma Bakanı Hubertus Heil bu eğilimin tersine çevirmek için \"Almanya'nın nitelikli iş gücü için uluslararası rekabette cazip bir göçmen ülkesi\" haline gelmesini sağlayacak yeni bir stratejik belge hazırladıklarını duyurdu.\n\nEkonomi Bakanı Robert Habeck de stratejinin amacını \"Göçe açık olmamız ve Almanya'nın ilginç ve yüksek nitelikli iş imkanlarıyla kozmopolit bir ülke olmasını teşvik etmemiz gerekiyor\" ifadeleriyle özetledi.\n\nVatandaşlıkla ilgili hangi değişiklikler öngörülüyor?\n\nBelgede göçmenlik için çerçeve şartların \"yabancı nitelikli işçiler ve ailelerinin Almanya'da yaşamak ve çalışmak ister hale getirmek için\" iyileştirilmesi gerektiğini belirtiyor.\n\nBu kapsamda çoklu vatandaşlığa izin verilmesi ve vatandaşlığın kolaylaştırması planlanıyor.\n\nVatandaşlık başvurusu yapmak için ülkede yaşama süresi beş yıla düşürülecek, belirli uyum performansının tutturulması halinde ise bu süre üç yıl olacak.\n\nİşverenler bu kolaylıkların yanı sıra yabancı işçilerden dil becerilerini zaten yoğunluk içindeki yetkili kurumlar tarafından doğrulanması zorunluluğunun da kaldırılmasını talep ediyor.\n\nKadın ve eğitim\n\nHükümet ayrıca iş piyasasına daha fazla kadın cezbetmek için vergi sisteminde iyileştirme yapmayı ve ülkedeki eğitimsel yapı yüzünden küçük çocukların bakımında geri kaldığı yuva ve kreş sayısını arttırmayı planlıyor.\n\nStratejide yer verilen bir diğer plan da işçilerin ileri eğitim ve öğrenim imkanlarından faydalanmasını teşvik etmek.\n\nYaşlanan nüfus sorunuyla karşı karşıya olan Almanya özellikle dijital alanlarda ve enerji dönüşümünde lider olabilmek için oldukça fazla iş gücüne ihtiyaç duyuyor\n\nİstihdam Ajansı verilerine göre ağustos ayında 887 bin iş ilanı verildi. Bu sayı geçen yıla göre 108 bin artmış durumda.\n\nHükümetin sunduğu verilere göre ise 2026 yılında yaklaşık 240 bin nitelikli iş gücü eksiği oluşacak.\n\nBaşbakan Olaf Scholz'un Sosyal Demokrat, Yeşiller ve Liberaller'den oluşan koalisyon hükümeti strateji kapsamında gerekli yasal değişiklikleri önümüzdeki aylarda parlamentoya sunmayı planlıyor.",
    "Kocaeli’nin Almanya İle İlişkileri Sadece Ticaretten İbaret Değildir": "Türk Alman Yatırım ve İş Birliği Günü Programı, Vali Seddar Yavuz’un katılımlarıyla gerçekleştirildi.\n\nKongre Merkezinde düzenlenen programa; Vali Seddar Yavuz’un yanısıra, Kocaeli Büyükşehir Belediye Başkanı Doç. Dr. Tahir Büyükakın, Kocaeli Üniversitesi Rektörü Prof. Dr. Sadettin Hülagü, Federal Almanya Cumhuriyeti Büyükelçisi Jürgen Schulz, Federal Almanya Cumhuriyeti İstanbul Başkonsolosu Johannes Regenbrecht, Kocaeli Sanayi Odası Meclis Başkanı Tahsin Tuğrul, Kocaeli Sanayi Odası Başkanı Ayhan Zeytinoğlu, Kocaeli Ticaret Odası Başkanı Necmi Bulut, (TAYSAD) Taşıt Araçları Tedarik Sanayicileri Derneği Yönetim Kurulu Başkanı Albert Saydam, daire müdürleri, sanayiciler ve işadamları katıldı.\n\nKocaeli Sanayi Odası Başkanı Ayhan Zeytinoğlu, Federal Almanya Cumhuriyeti İstanbul Başkonsolosu Johannes Regenbrecht, Federal Almanya Cumhuriyeti Büyükelçisi Jürgen Schulz ve Kocaeli Büyükşehir Belediye Başkanı Doç. Dr. Tahir Büyükakın birer konuşma gerçekleştirdiler.\n\nProgramda bulunmaktan büyük memnuniyet duyduğunu belirterek sözlerine başlayan Vali Seddar Yavuz yaptığı konuşmalarında; “İlimizin ve ülkemizin tarihi, kültürel ve ekonomik manada derin ilişkiler kurduğu Almanya Federal Cumhuriyeti temsilcileri ve sizlerle Türk-Alman Yatırım ve İş Birliği Günü kapsamında bir araya gelmekten dolayı duyduğum memnuniyeti ifade ediyor; ülkemizin bilim, sanayi, teknoloji, Ar-Ge ve inovasyon üssü ilimize hoş geldiniz diyor, hepinizi sevgiyle, saygıyla selamlıyorum.\n\nAlmanya, Ülkemizin En Büyük Ticaret Ortağıdır\n\nAlmanya’da yaşayan Türklerin iki ülke arasındaki kültürel ve ekonomik ilişkilerin gelişmesine katkı sunduğunu belirten Vali Yavuz; Ülkelerimiz arasındaki kültürel ve ekonomik bağların uzun ve zengin bir geçmişi olduğu hepimizin malumudur. İki ülke arasında siyasi, ekonomik ve kültürel ilişkilerimiz yoğun olarak devam etmektedir. Almanya, ülkemizin en büyük ticaret ortağı olup ülkemizin ihracat yaptığı ülkeler arasında ilk sırada yer almaktadır. Yine, çalışmak için Almanya’ya giden ve orada yaşayan milyonlarca Türk vatandaşımız, 60 yıldan uzun süredir iki ülke arasındaki kültürel ve ekonomik ilişkilerin gelişmesine katkı sunmaktadır.\n\nİlimiz, Geçtiğimiz Yıl Türkiye Araç Üretiminin Yaklaşık % 40’ını Tek Başına Gerçekleştirdi\n\nİlimizin, ülkemizin katma değerli üretimine öncülük ettiğini belirten Vali Yavuz; Türkiye özelinde Cumhurbaşkanımız Sayın Recep Tayyip Erdoğan öncülüğünde yenilikçi, kaliteli ve kendi alanında çığır açan projelerin desteklenmesine çok büyük önem veriyoruz. Kocaeli, 14 Organize Sanayi Bölgesi, serbest bölgeleri, stratejik üretim tesisleri ve imalat sanayindeki yaklaşık 270 bin çalışanıyla Türk ekonomisinin lokomotiflerinden biridir. İlimiz, geçtiğimiz yıl Türkiye araç üretiminin yaklaşık yüzde 40’ını tek başına gerçekleştirdi. Ülkemizin ihracatta yakaladığı ivmede en başarılı ikinci şehir olarak ön plana çıktı. İlimiz, 129 Ar-Ge merkezi ve 14 tasarım merkezi ile teknoloji geliştirme bölgelerinde yürütülen Ar-Ge faaliyetleri ile ülkemizin katma değerli üretimine öncülük ediyor. Bu tabloya baktığımızda, Kocaeli’nin, Kocaelili müteşebbislerimizin, sanayicilerimizin Türkiye için ne ifade ettiğini çok net görebiliyoruz.\n\nİlimizde Menşei Almanya Olan 141 Firma Bulunmaktadır\n\nKültürel anlamda Almanya’nın Kocaeli için öneminin bulunduğunu belirten Vali Yavuz; Kocaeli sınırları içerisinde çeşitli sektörlerde yatırımı bulunan, menşei Almanya olan 141 firma bulunmaktadır. Bu firmaların teşvik belgeli yatırımlarının tutarı ise bugüne kadar yaklaşık 3,5 milyar lira seviyelerine ulaşmıştır. İlimizin sanayide üstlendiği önemli yerin bir göstergesi olarak bu yatırımların çok önemli bir kısmı imalat sanayi sektörü çatısı altındadır. Kocaeli’nin Almanya ile ilişkileri sadece ticaretten ibaret değildir. Aynı zamanda kültürel anlamda Almanya’nın Kocaeli için önemi bulunmaktadır. 1884 yılında Alman İmparatoru 2. Wilhelm’in İzmit’i ziyareti öncesinde Sultan 2. Abdülhamit’in emriyle Kaiser II. Wilhelm Köşkü yaptırılmıştır. Yıldız Sarayı’nda üç haftada inşa edilen Köşk, deniz yoluyla parçalar halinde getirilerek bir günde yerine monte edilmiştir. Köşkün yapımında tekne yapım tekniği kullanılmış ve metal çivi hiç kullanılmamıştır.\n\nHer Yıl Ortalama 5 Milyon Alman Vatandaşı Ülkemizi Ziyaret Etmektedir\n\nProgramın her iki ülke yatırımcıları ve Kocaeli’de yer alan firmalar için verimli geçmesi temennisinde bulunan Vali Yavuz; Turizm alanında her yıl ortalama 5 milyon Alman vatandaşı ülkemizi ziyaret etmektedir. Bu sayının artmasını temenni etmek ile birlikte, Sayın Büyükelçi ve Sayın Başkonsolosa Alman turistleri ilimizde de ağırlamaktan duyacağımız mutluluğu da ifade etmek isterim. Bu program vesilesiyle ikili ekonomik ve beşerî ilişkilerimizde köklü bir geçmişe ve sağlam bir altyapıya sahip olduğumuz Almanya ile imalat sanayinde kurduğumuz yoğun ilişkilerin yanında kültürel ve turistik iş birliklerinin de artarak devam etmesini, Programın her iki ülke yatırımcıları ve Kocaeli’de yer alan firmalarımız için verimli geçmesini diliyorum.\n\nTürkiye Cumhuriyeti Devleti, Barış ve Huzurun Tesisi Noktasında Avrupalı Dostlarımızla Daha Yakın İşbirliği ve İlişki İçerisinde Olmayı Önemsiyor\n\nVizeler konusunda yaşanan sıkıntıların biran önce giderilmesini arzu ettiklerini belirten Vali Yavuz; Özellikle Sayın Büyükelçi ve Sayın Başkonsolos’un da ifade ettiği gibi vizeler konusundaki sıkıntıların biran önce giderilmesini arzu ediyoruz. Çünkü ticari ilişkilerin geliştirilmesi ve artması özellikle daha hızlı, daha seri hareket edilmesinden geçmektedir. Başta ulaşım olmak üzere yerli ve yabancı yatırımcılar için her türlü kolaylığın sağlandığına gönülden inanıyoruz. Dolayısıyla Türkiye Cumhuriyeti Devleti, barış ve huzurun tesisi noktasında Avrupalı dostlarımızla daha yakın iş birliği ve ilişki içerisinde olmayı önemsiyor ve bu ilişkileri geliştirmek istiyor. Biz Avrupa Birliğini zorunlu tercih olarak değil; Avrupalı değerleri benimsediğimiz için bir arada olmak istiyoruz. Dolayısıyla Avrupalı dostlarımızın da bizi daha iyi anlamasını bekliyor, karşılıklı iş birliğini geliştirmeyi ve birlikte zenginleşmeyi, birlikte refahı sağlamayı mutlaka planlamamız gerektiğine inanıyoruz. Bu duygu ve düşüncelerle bu toplantının düzenlenmesinde emeği geçen başta Sanayi Odası Başkanımız olmak üzere Büyükelçimize, Başkonsolumuza, her zaman desteğini gördüğümüz Büyükşehir Belediye Başkanımıza, çok kıymetli iş insanlarımıza bir kez daha teşekkür ediyorum. Ayrıca Avrupa Parlamentosu üyesi çok kıymetli Engin Eroğlu Beye yoğun programları arasında bu toplantıya katılarak burada bulunması vesilesiyle bir kez daha teşekkür ediyor, hepinizi saygı ile selamlıyorum.” diyen vali Yavuz tüm katılımcılara teşekkür etti.\n\nKonuşmaların ardından Kocaeli Sanayi Odası Başkanı Ayhan Zeytinoğlu, Federal Almanya Cumhuriyeti İstanbul Başkonsolosu Johannes Regenbrecht, Federal Almanya Cumhuriyeti Büyükelçisi Jürgen Schulz’e katılımları nedeniyle teşekkür edip, hediye takdiminde bulunarak, protokol üyeleri ile birlikte günün anısına toplu fotoğraf çekildiler.\n\nVerilen aranın ardından Alman-Türk Ticaret ve Sanayi Odası İstanbul Yönetim Kurulu Üyesi ve Genel Sekreteri Dr. Thilo Pahl, Türk Alman Ticaret ve Sanayi odası Berlin Genel Sekreteri Okan Özoğlu, Federal Almanya Büyükelçiliği Ankara Ticaret Bölümü Müsteşarı Florian Burkhardt, Federal Malzeme Yönetimi, Satın Alma ve Lojistik Birliği Uluslararası İlişkiler Daire Başkanı Olaf Holzgrefe, German Trade and İnvest Türkiye Temsilcisi Katrin Pasvantis, NRW Global Türkiye Temsilcilik Müdürü Dr. Adem Akkaya ve AHK Yönetim Kurulu Üyesi Prof. Dr. Mehmet birer sunum gerçekleştirdiler.\n\n",
    "Almanya'da fabrika siparişleri altı aydır düşüşte": "Almanya Federal İstatistik Ofisi (Destatis), temmuz ayına ilişkin fabrika siparişleri geçici verilerini açıkladı.\n\n\n\nBuna göre, ülkede üretilen ürünler için siparişler, temmuzda bir önceki aya kıyasla yüzde 1,1 düştü. Söz konusu siparişler Temmuz 2021'ye göre ise yüzde 13,6 azaldı.\n\n\n\nFabrika siparişlerine ilişkin piyasa beklentisi, aylık bazda yüzde 0,5 düşmesi yönündeydi.\n\n\n\nAlmanya'da temmuzda aylık bazda yurt içi siparişlerde yüzde 4,5 düşüş görülürken, yabancı siparişlerde ise yüzde 1,3 artış kaydedildi.\n\nEURO BÖLGESİNDE GENEL DÜŞÜŞ\n\n\n\nSöz konusu dönemde Euro Bölgesi'nden yeni siparişler haziran ayına göre yüzde 6,4 düşerken, diğer ülkelerden Almanya'ya gelen siparişler yüzde 6,5 arttı.\n\n\n\nTemmuzda ara malı üreticilerinin siparişleri aylık bazda yüzde 1,5 arttı. Sermaye malı siparişleri yüzde 0,2 ve tüketim malı üreticilerinin siparişleri de ilaç sanayisinde siparişlerin yüzde 23,6 düşmesinin etkisiyle yüzde 16,9 geriledi.\n\n\n\nÜlkede fabrika siparişleri düşük dış taleple haziranda revize olarak yüzde 0,3 azalmıştı.\n\n\n\nAlmanya Ekonomi ve İklimi Koruma Bakanlığı'ndan yapılan açıklamada,” İmalat sektöründe talep, Rusya-Ukrayna savaşı ve yüksek gaz fiyatları nedeniyle üçüncü çeyreğin başında zayıftı.\" ifadelerine yer verildi.\n\n\n\nEkonomistler, soğuyan küresel ekonominin, malzeme sıkıntısının ve artan fiyatların Alman sanayi mallarına olan talebi azalttığını belirterek, artan enerji maliyetlerinin özellikle ülkenin imalat sektörü üzerinde baskı oluşturabileceğini dile getiriyor.",
    "Almanya'da enflasyon isyanı! \"Yüzde 8 değil 800 hissediyoruz\"": "9 AYDA ÜÇÜNCÜ ZAM\n\nBerlin merkezli 512 bin müşterisi bulunan gaz tedarikçisi GASAG, fiyatını bu yıl üçüncü kez artırdı. Ocak ayında gaz fiyatına yüzde 16.1, mayısta yüzde 26 zam yapan şirket, ekim ayından geçerli olmak üzere şimdi de yüzde 30 zam yapacağını duyurdu. Öte yandan Almanya'da yaşanan enflasyon ve yüksek enerji maliyetleri hastanelerin iflas endişesini artırdı. Alman Hastaneler Birliği, hastanelerin en az 9 milyar euro açığı olduğunu belirterek hükümetten destek istedi.",
    "‘Almanya’ya götüreceğiz’ dediler Adana’ya götürüp kâbusu yaşattılar": "‘Almanya’ya götüreceğiz’ dediler Adana’ya götürüp kâbusu yaşattılar\n\nAlmanya'ya gitmek için yasa dışı yollarla sınırı geçen 7 Suriyeli, Mersin'de tanıştıkları 4 kişi tarafından Adana'ya getirilip, bir evde alıkonuldu. Para ve cep telefonlarıyla pasaportları silah zoruyla gasp edilen Suriyelilerden birinin çatıya çıkıp yardım istemesi üzerine polis ekipleri, kaçak göçmenleri kurtardı.\n\nYazıları büyüt\n\nYazıları küçült\n\nStandart boyut\n\nSuriye’den Almanya’ya gitmek için yasa dışı yollarla sınırı geçen 7 kişi Mersin’e geldi. Burada Suriyelilerle tanışan 2 kişi, para karşılığında kendilerini Almanya’ya götürebileceklerini söyledi.\n\nGASP EDİP EVE KİLİTLEDİLER\n\nParayı alan şüpheliler, Suriyelileri otomobille Adana’ya götürdü. Şüpheliler, Seyhan ilçesi Mirzaçelebi Mahallesi’ndeki bir eve yerleştirdiği Suriyelileri, 2 gün beklettikten sonra dün akşam silahla tehdit ederek 8 bin euro ve cep telefonlarını aldı. Yanlarına bisküvi ve meyve suyu bırakan şüpheliler, evin kapısını da kilitleyip, kaçtı.\n\nÇATIDAN ÇIKIP YARDIM İSTEDİ\n\nSuriyelilerden Baran Diyar, bugün sabah saatlerinde evin çatısına çıkıp, sokağa atladı. Mahalledeki bir markete sığınan Diyar, polisi aramalarını istedi. Adrese gelen ekipler kapıyı açıp, grubu kurtardı. Almanya’ya gitmek üzere yola çıktıklarını anlatan Diyar, “6 arkadaşımla birlikte Mersin’den buraya getirildik. 3 gündür buradayız. İsimlerini bilmediğim 4 kişi bizi silahla alıkoydu. Sonra para, cep telefonu ve pasaportlarımızı aldılar. Ben damdan atlayıp, kaçtım. Sonra polis bizi kurtardı” dedi.\n\nEkipler, evde yapılan incelemenin ardından Suriyelileri İl Göç İdaresi Müdürlüğüne götürdü. Olayla ilgili soruşturma başlatıldı. (DHA)\n\nİlginizi Çekebilir Kaçakları Yunanistan yerine Marmaris'e bıraktılar",
    "Almanya'da kriz tavan yaptı! Doğal gaz faturası yüzde 1200 arttı: Alman fırıncı isyan etti…": "FİYAT GARANTİLİ ÖZLEŞMEMİZ İPTAL EDİLDİ\n\nAile işletmesi sahibi Eckehard Vatter, \" Faturalar, bir yıl önce büyük fırınlarımız ve kaloriferimiz için aylık 5.856 € idi. 2023'ün sonuna kadar fiyat garantili bir sözleşmemiz vardı ama aniden feshedildi\" ifadelerini kullandı.",
    "Almanya Cumhurbaşkanı: İnsanlar yakında evlerini kaybedebilir": "Steinmeier, \"Evsizler Günü\" nedeniyle verdiği davette yaptığı konuşmada, \"Artan fiyatlar nedeniyle kiralarını veya hizmet bedellerini ödeyemeyen yoksul insanlar, özellikle de aileler, evlerini kaybetme tehlikesiyle karşı karşıyadır. Ayrıca ev arayan insanlar uygun fiyatlı ev bulmakta daha da zorlanabilirler\" dedi.\n\nTahminlere göre Almanya'da 300 binden fazla insanın bir evi olmadan yaşadığını bunun da kabaca Münster veya Karlsruhe gibi büyük bir şehrin nüfusuna eşit olduğunu vurgulayan Steinmeier, \"Yaklaşık 180 bin kişi, geceyi evsizlere yönelik barınaklarda geçiriyor ve yaklaşık 45 bin evsiz sürekli olarak sokakta uyuyor.\" diye konuştu.\n\nGelecek aylarda bu sayının daha da artma tehlikesiyle karşı karşıya olduklarını vurgulayan Steinmeier, şunları kaydetti:\n\n\"Savaş ve krizler, sonbahar ve kış aylarında ülkemizde daha fazla insanın barınma ihtiyacı içinde olmasına yol açabilir. Artan fiyatlar nedeniyle kiralarını veya ev maliyetlerini ödeyemeyenler, özellikle de aileler, evlerini kaybetme tehlikesiyle karşı karşıyadır. Artan konut maliyetleri nedeniyle ödeme güçlüğüne düşenlerin evlerini kaybetmemeleri ve sokakta kalmamaları için tüm imkanlarımızı kullanmalıyız.\"",
    "Almanya’dan enflasyona karşı 65 milyar Euro’luk üçüncü yardım paketi": "Almanya’dan enflasyona karşı 65 milyar Euro’luk üçüncü yardım paketi\n\nAlman hükümeti, Rusya-Ukrayna savaşı nedeniyle yaşanan enerji krizi sonrası hane halkını ve şirketleri yükselen enflasyonun etkisinden korumak için 65 milyar Euro'luk üçüncü yardım paketini hazırladı.\n\nYazıları büyüt\n\nYazıları küçült\n\nStandart boyut\n\nAlmanya Başbakanı Olaf Scholz, Maliye Bakanı ve Hür Demokrat Parti (FDP) Genel Başkanı Christian Lindner, SPD Eş Genel Başkanı Saskia Esken ve Yeşiller Partisi Eş Genel Başkanı Omid Nouripour ile gerçekleştirdiği ortak basın toplantısında hükümetin enerji krizine ve fiyat artışlarına karşı alacağı önlemleri açıkladı.\n\nAlman halkının yüksek enerji fiyatlarından, artan yaşam maliyetlerden ve geleceklerinden “endişe” duyduğunun bilincinde olduğunu ifade eden Scholz, “Ülkemiz zor bir dönemden geçiyor. Bu gerçeğin ifadesi edilmesi lazım.” dedi.\n\nOlaf Scholz, hükümetinin de bu konularda (artan yaşam maliyetleri) kaygılı olduğunu vurgulayarak, bu zor duruma Rusya-Ukrayna savaşını sebep olduğunu savundu.\n\nAlmanya Başbakanı Scholz, “Rus savaşının sonuçlarını hepimiz hissediyoruz. Tüm Avrupa ve tüm dünya sonuçları hissedecek.” ifadesini kullandı.\n\n‘RUSYA GAZ SÖZLEŞMELERİNİ İHLAL EDİYOR’\n\nSöz konusu savaşın enerji tedarikinde de etkisi olduğuna işaret eden Scholz, “Rusya gaz sözleşmelerini ihlal ediyor ve uzun süredir tedarik sözleşmelerini yerine getirmiyor. Soğuk Savaş döneminde geçerli olan şey artık geçerli değil. Putin’in Rusya'sı artık güvenilir bir enerji tedarikçisi değil. Bu yeni realitenin bir parçasıdır.” değerlendirmesinde bulundu.\n\nScholz, Alman hükümetinin bu duruma önceden hazırlandığını belirterek, bu dönemi atlatmak için gaz depolarını doldurmaya devam ettiklerini ve kömür santrallerini çalıştırdıklarını ve LNG terminalleri kurmayı hızlandırdıklarını söyledi.\n\n“Kimseyi yalnız bırakmayacağız” sözünü yineleyen Scholz, yapıcı görüşmelerle hükümetteki partilerin alınacak önemler konusunda anlaştığını kaydetti.\n\nAlmanya Başbakanı Scholz, Rusya'nın gaz sevkiyatını azaltması için bir sebebin bulunmadığına işaret ederek, Rus gazına yönelik yaptırımların bulunmadığını anlattı.\n\nHalkın üzerindeki mali yükün azaltılması için üçüncü paketi hazırladıklarını ve kapsamının 65 milyar Euro olduğunu bildiren Scholz, bu rakamın daha önce açıklanan iki paketin toplamından fazla olduğunu aktardı.\n\n10 AYDA ÜÇÜNCÜ YARDIM PAKETİ\n\nAlmanya'nın koalisyon ortakları, Sosyal Demokrat Parti (SPD), Yeşiller ve Hür Demokrat Parti (FDP) tarafından söz konusu yardım paketine ilişkin hazırlanan 13 sayfalık belgede de, “yüksek enerji fiyatlarının hızla artan yükü nedeniyle hane halkı ve şirketler için zamanında ve orantılı bir rahatlama gerekli” denilerek, paketin toplam değerinin “65 milyar Euro’nun üzerinde” olduğu ifade edildi.\n\nBugün açıklanan paketin, Alman hükümetinin yükselen enerji fiyatlarına karşı 10 ayda hazırladığı üçüncü paket olması dikkati çekti.\n\nÖnceki paketlerinin her birinin değeri 30 milyar Euro’nun üzerindeydi. Bu paketlerle, geçici bir süre için akaryakıt vergileri belli bir miktar kaldırılarak, artan enerji fiyatlarının vatandaşlara yansımasını azaltmak için vergi mükellefi her çalışana bir defaya mahsus 300 Euro ödeme yapılmıştı. Toplu taşımanın teşvik edilmesi için haziran-eylül döneminde aylık 9 Euro’ya tren, otobüs ve metroda geçerli sınırsız toplu taşıma bileti sunulmuştu.\n\n300 EURO ÖDEME\n\nÜçüncü pakette ise artan enerji faturalarının karşılanmasına yardımcı olmak için emeklilere tek seferlik 300 Euro’luk, öğrenciler ve kursiyerler için de 200 Euro bir ödeme bulunuyor.\n\nSöz konusu pakette, ülke çapında haziran-eylül döneminde uygulanan 9 Euro’luk aylık biletin halefi olacak yeni bir toplu taşıma bileti getirilmesi öngörülüyor.\n\nPakette, çocuk yardımının birinci ve ikinci çocuk için ayda 18 Euro artırılması, temel tüketim için elektrik fiyatlarının düşürülmesi ve şirketlere yönelik mevcut destek programlarının 31 Aralık 2022’ye kadar uzatılması planlanıyor.\n\nAlman hükümetinin son yardım paketinin, Rus enerji şirketi Gazprom'un Kuzey Akım boru hattından doğal gaz sevkiyatının belirsiz bir süreliğine durdurulduğunu açıklamasından iki gün sonra gelmesi de dikkati çekti.\n\nENERJİ FİYATLARINDA SAVAŞ ETKİSİ\n\nAlmanya'da gaz ve elektrik fiyatları, Rusya-Ukrayna Savaşı sonrası Moskova’ya uygulanan yaptırımların etkisi ve doğal gazda tedarik endişeleri nedeniyle yükseliyordu.\n\nAvrupa'nın en büyük ekonomisine sahip Almanya, Moskova'nın Kuzey Akım 1 doğal gaz boru hattı üzerinden gaz akışını durdurma kararının tetiklediği sarmal bir enerji kriziyle karşı karşıya bulunuyor.\n\nDoğalgazın aylık vadeli satış fiyatı 25 Ağustos’ta megavatsaat başına 300 Euro’nun üzerine çıkmıştı.\n\nAlmanya’da gelecek yıl teslimatlı elektrik kontratının fiyatı, Rusya’nın doğalgaz arzını kısmasıyla artan enerji krizinin etkisiyle 29 Ağustos’ta ilk kez 1.000 avroyu aşmıştı.\n\nÜlkede enerji maliyetlerindeki artış, enflasyonu yukarı yönlü körüklerken, hane halkı ve şirketler üzerinde de baskıyı artırıyor.\n\nAlmanya’da, temmuzda yüzde 7,5 olan yıllık enflasyon, enerji ve gıda fiyatlarındaki son yükselişle ağustosta yeniden yüzde 7,9’a çıkarak 1974’ten bu yana görülen en yüksek seviyeye ulaştı.\n\nHükümet, enerji krizini daha da hafifletmek için temel enerji ve çevre politikalarının birçoğunu gevşetmeyi planlanıyor.\n\nAlman hükümeti, Rusya-Ukrayna savaşıyla birlikte başlayan enerji krizinde yüksek doğalgaz ve elektrik faturalarını hafifletmek için fatura desteği ve tasarruf gibi çeşitli tedbirlerin yanı sıra daha önce kapatılması planlanan kömür ve nükleer santrallerini faal hale getirerek gaz depolarını hızla doldurmak gibi çeşitli adımlar atıyor.\n\nALMANYA’NIN GAZ ACİL DURUM PLANI\n\nAvrupa'nın en büyük ekonomisine sahip olan ve Rusya'ya gazda en fazla bağımlı ülke konumundaki Almanya’da hükümet, kıtadaki “gaz krizinin” ortasında ülkenin 3 aşamalı Gaz Acil Durum Planı’nın 2’nci aşaması olan “uyarı” seviyesini 23 Haziran'da etkinleştirmişti.\n\nAlmanya’nın Gaz Acil Durum Planı, erken uyarı, uyarı ve acil durum olmak üzere üç seviyeden oluşuyor ve aşamalara göre piyasada alınacak tedbirleri içeriyor.\n\nRusya’dan gelen doğal gazın kesintiye uğrama ihtimaline karşı Gaz Acil Durum Planı’nda erken uyarı seviyesi etkinleştirilirken, bir sonraki seviyenin etkinleştirilmesi halinde doğalgaz dağıtımında devlet kontrolü öngörülüyor.\n\nBu arada, Ekonomi ve İklimi Koruma Bakanlığı, Almanya’daki doğalgaz depolama tesislerinde doluluk oranının Rusya’dan gelen gaz miktarının önemli ölçüde azalmasına rağmen yüzde 85’in üzerine çıktığını bildirdi.\n\nRusya-Ukrayna Savaşı’nda sonra yapılan yeni düzenleme, Alman doğal gaz depolama tesislerinin 1 Ekim’e kadar en az yüzde 85 oranında dolu olmasını şart koşuyor. (AA)\n\nİlginizi Çekebilir Orta Vadeli Program açıklandı... İşte hükümetin enflasyon ve dolar tahminleri\n\nİlginizi Çekebilir Hükümetin dolar tahminlerinde büyük sapma\n\nİlginizi Çekebilir Benzin ve motorine zam geliyor",
    "Almanya’da veliaht prens ile evlenen Mersinli Hande Macit düşes oldu": "Yüz yılı aşkın süredir dük ailesinin bölgedeki ilk düğününe ilgi çok büyük oldu. Kilisede gerçekleştirilen halka açık düğüne katılmak için yaklaşık 500 misafir, cumartesi günü Neustrelitz bölgesine geldi. Düğüne Macit’in yakın akrabaları da katıldı. Yaklaşık 30 dakika süren düğün töreninde kısa süre önce hayatını kaybeden İngiltere Kraliçesi II. Elizabeth için bir dakikalık saygı duruşunda bulunuldu.",
    "Almanya kesenin ağzını açtı! İşsizlere 2500 euro maaş verilecek": "Almanya kesenin ağzını açtı! İşsizlere 2500 euro maaş verilecek\n\nAlmanya kesenin ağzını açtı. 5 milyon işsize yeni yılda 'Yurttaş Parası' adıyla destek yağacak. Dört kişilik aileye 1793 euro işsizlik parası verilecek. Çocuk ve ısınma parasıyla bir aileye verilen net yardım 2500 euroyu bulacak. Yurttaş Parası’nda kimler ne kadar alacak? Listeyi yayınlıyoruz...\n\nAli GÜLEN\n\nYazıları büyüt\n\nYazıları küçült\n\nStandart boyut\n\nAlmanya'da, işsiz ya da devlet yardımına muhtaç olan 5 milyon kişiye gün doğdu. 1 Ocak 2023'ten itibaren Hartz IV denilen yardımlar artırılıyor. Bürgergeld (Yurttaş parası) sistemi hayata geçiriliyor. Koalisyon hükümeti anlaştı ve tasarı meclise sunulacak. İşte yeni ‘Yurttaş Parası’ ve ayrıntıları…\n\nDÖRT KİŞİLİK AİLENİN GELİRİ\n\nDört kişilik bir aile, hiç çalışmadan her ay 1793 Euro alacak. İşsiz baba ya da anneye 502 euro, eşine 451 euro ve iki çocuk varsa, bunlara da 14-17 yaş arasında 420'şer euro ödenecek.\n\nMeclisten geçmesine kesin gözüyle bakılan yasayla çocuklar 6-13 yaş arasındaysa, çocuk başı 348 euro verilecek. 0-6 yaşındaki çocuk başına ise 318 euro ödenecek.\n\nBuna ‘çocuk parası’ ve kira yardımları dahil değil. Gelecekteki artışlar da enflasyon önceden göz önüne alınarak yapılacak. Bunların kiraları, ısınma giderleri, Radyo-TV vergileri bile ödenecek. Bu eklemelerle 4 kişilik ailenin aylık geliri, 2500 euroyu bulacak.\n\nÇALIŞANLA NEREDEYSE AYNI PARA\n\nBu hesaplara göre, evi için tek başına çalışan bir anne ya da babanın gelirine eşit bir gelir, işsiz ailelerine ödenecek. Almanların bir çoğu, ‘Bu para veriliyorsa, artık niye çalışayım ki?’ demeye başladı.\n\nBu nedenle de birçok sektörde işçi bulunamaz oldu. Özellikle garson, inşaat işçisi, havaalanı çalışanı sıkıntısı yaşanıyor. Suriye gibi ülkelerden gelen kalabalık aileler, çocuk başına ödemeler arttığı için, hiç çalışmadan geçimini rahatlıkla sağlayacak duruma geldi.\n\nKISITLAMA YOK, BÜYÜK EVDE KALABİLECEK\n\nÖdenen yardımlar artırılırken, daha önce uygulanan sert denetimler ve kısıtlamalar da kaldırıldı. Yardım alan aile büyük bir dairede oturuyorsa, küçük daireye taşınması gerekmeyecek ve devlet yine kirasını ödemeye devam edecek. Ailenin, kendilerine yetecek daha küçük bir daireye taşınması için iki yıllık süre yetecek.\n\n60 BİN EURONUZ OLSA DA, YARDIM VAR\n\nÇalışma Bakanı Hubertus Heil'in (SPD) planı, sendikalar tarafından da olumlu karşılandı.\n\nÖdemesiz dönemlerde, kişi başına 30 bin euroya kadar tasarruflar dikkate alınmayacak.\n\nEvdeki her bir yetişkin için 30 bin euroluk tasarruf olsa bile, bu yardıma engel sayılmayacak.\n\nYardım alan kişinin, yardımlar devam ederken bankada 15 bin euroya kadar parasının olması sorun olamayacak. Daha önce, 6000 euroyu aşan birikimi olanlara, ‘Önce bu parayı harcamalısın’ deniyordu. Sınır, 15 bine çıkarıldı.\n\nYENİ VE LÜKS ARACA İZİN VAR\n\nÖzel yaşlılık hizmetlerinde kısıtlama olmayacak. Yeni arabanın olması, sorun yapılmayacak. Kiraları, yakıt- ısınma giderleri, Radyo-TV vergileri ödenecek. Yani, yardım alan bir Alman lüks bir Mercedes'le gezebilecek. Eskiden, lüks arabanın satılması ve standart eski bir ikinci el kullanılması isteniyordu.\n\n25 YAŞ ALTINDAKİLERE ÖZEL HAKLAR\n\n25 yaş altındakilere uygulanan katı yaptırımlar kaldırılacak. Barınma ve ısınma giderlerini devlet karşılayacak. Sosyal yardım yasasına aykırı davrananlara yüzde 30'luk kesinti yapılıyordu, bu kaldırılacak.\n\nDaha önce, yardım alanların “iş aradığını, iş bulmak için çabaladığını ve çok sayıda işyerine başvurduğunu” ispatlaması gerekiyordu. Artık, bu şart “Eğitim alma, meslekte ilerleme için ek kurslar alma daha mantıklı ise” hiç olmayacak. Özellikle bir mesleği olanların ya da uzmanların, başka iş aradığını ispatlaması gerekmeyecek.\n\nHER AY 150 EURO EĞİTİM DESTEĞİ\n\nKendini geliştirmek isteyenlere ayda 150 euro daha verilecek. Destek süresinin birkaç yılla sınırlanmayacak.\n\nMini Job denilen, kısa süreli çalışmalarda aylıklar 520 euroya çıkarılacak. 1000 euroya kadar kazanan herkesin gelirinin yüzde 30'unu tutabilmesi için vergi yasalarında düzenlemeler yapılacak.\n\nÖĞRENCİYE 520 EURO VE İKAMET ŞARTI YOK\n\nÖğrenciler, çırak olarak ya da meslek eğitiminde çalışanlar 100 euro yerine 520 euroya kadar kazanabilecek.\n\nYardım için ‘belirli yerde ikamet’ şartı da yumuşatıldı ve ikamet yerini uzun süreli terk etmek, anında yardımın kesilmesi anlamına gelmeyecek. Analık parası ve tedavi için rehabilitasyona gidenlere de iyileştirmeler yapılacak.\n\nİlginizi Çekebilir Gri pasaport kaçakçılığında özel uçak devri! 6 ülkeden ortak operasyon\n\nİlginizi Çekebilir Zelenskiy'den Almanya'ya sitem",
    "Almanya enerji tasarrufu amacıyla gece ışıklandırmalarını kapattı": "Almanya enerji tasarrufu amacıyla gece ışıklandırmalarını kapattı\n\nAlmanya, Rusya'dan ithal ettiği gaza bağımlılığı azalmak amacıyla bir dizi önlem aldı. Kamu binaları, heykeller, anıtlar ve tabelaların ışıkları yerel saatle 22.00'den itibaren kapatıldı. Hastaneler dışındaki kamu binalarının, 19 derecenin üzerinde ısıtılmaması kararı alındı.\n\nYazıları büyüt\n\nYazıları küçült\n\nStandart boyut\n\nAlmanya’da, Rusya’dan ithal edilen gaza bağımlılığı azaltmak ve enerji tasarrufu sağlamak amacıyla kamu binaları, heykeller, anıtlar ve tabelaların ışıkları yerel saatle 22.00’den itibaren kapatıldı.\n\nAlmanya'da federal hükümetin enerji tasarrufu amacıyla aldığı karar çerçevesinde saat 22.00 ile 06.00 arasında aydınlatmalar kapatıldı.\n\nKarara göre kamu binaları, heykeller, anıtlar ve tabelaların ışıkları, yerel saatle 22.00’den itibaren kapatılacak.\n\nKAMU BİNALARINA ’19 DERECE ISITABİLME’ KARARI\n\nAyrıca hastaneler dışındaki kamu binaları, 19 derecenin üzerinde ısıtılmayacak.\n\nAğır fiziksel işlerin yapıldığı alanlar 19 dereceden daha soğuk olabilecek.\n\nFuar ve büyük salonlar gibi insanların kalabalık olarak kullandığı alanlar ise hiç ısıtılmayabilecek.\n\nBelediye binaları, yönetim binaları, kütüphaneler ve müzeler gibi kamu alanlarında bu önlemlerden önce minimum sıcaklık 20 derece olarak belirlenmişti.\n\nAyrıca mağazalarda ısı kaybını önlemek amacıyla kapılar kapalı tutulacak, kira sözleşmelerinde yer alan minimum ısıtma şartı 6 ay boyunca askıya alınacak, halka enerji tasarrufu yapma yöntemleri anlatılacak.\n\nGAZ KULLANIMINI YÜZDE 2 AZALTMAYI HEDEFLİYOR\n\nBugün uygulamaya giren ve 6 ay geçerli olacak bu önlemlerle hükümet gaz kullanımını yüzde 2 oranında azaltmayı amaçlıyor.\n\nKöln’ün şehir merkezinde yerel saatle 22.00’den sonra tabelalar ve kamu binalarının ışıklandırmalarının yanı sıra, binalara estetik amaçla yansıtılan ışıklar ve iş yerlerin vitrinlerinin ışıkları kapatılırken, sadece sokak lambaları açık bırakıldı.\n\nKöln Belediyesinin aldığı bir kararla 9 Ağustos’tan itibaren tarihi Köln katedralinin ışıklandırması kapatılmıştı. (AA)\n\nİlginizi Çekebilir Almanya'da işsiz sayısı Ukraynalı mülteciler nedeniyle arttı\n\nİlginizi Çekebilir AB ülkeleri enerji krizine çare arıyor\n\nİlginizi Çekebilir Almanya'da enerji tasarrufu sağlayacak önlemler onaylandı\n\nİlginizi Çekebilir Alman hava yolu şirketi Lufthansa pilotları yarın grev yapacak",
    "Almanya'nın yeşil kart sistemi nasıl işleyecek?": "DW'ye yaptığı değerlendirmede Bonin, \"Neden çok daha basit hâle getirmiyorlar ki? İnsanlara iş aramaları için vize verin, eğer belirli bir süre içerisinde iş bulamazlarsa ayrılmak zorunda kalsınlar\" önerisinde bulundu. Araştırmacı, \"Eğer bu koşullar işverenler için önemliyse, bunları işe alım sürecinde gözetebilirler. Bu koşulları sağlamak için bir ön elemeye ihtiyaçları yok\" değerlendirmesini yaptı.",
    "Prof. Dr. İlber Ortaylı: Almanya'nın doktora ihtiyacı var": "Prof. Dr. İlber Ortaylı: Almanya'nın doktora ihtiyacı var\n\nProf. Dr. İlber Ortaylı, \"Almanya'nın vb. doktora ihtiyacı var. Pandemide çuvalladılar hepsi. Mesai veriyorsun, onu da yapamıyor. Alışmamış çalışmaya. Bu kadar basit. Çalışmaya alışmak diye bir şey var. Amerikan hekimi ile Avrupa hekimi bir değil. Hintli, İranlı doktor daha iyi. Çünkü çalışıyor.\" dedi\n\nProf. Dr. İlber Ortaylı\n\nProf. Dr. İlber Ortaylı, bu yıl \"Balkan Günleri\" temasıyla gerçekleştirilen Çeşme Festivali'ne konuk oldu.\n\nÇeşme'de Aya Haralambos Kilisesi'nde gerçekleştirilen söyleşide \"Balkan Göçü ve Türkiye'ye Etkileri\" başlıklı konuşma yapan tarihçi-yazar Ortaylı, mübadele, Balkan göçü ve tarihteki salgın hastalıklar konularını ele aldı.\n\n\"Pandemide çuvalladılar\"\n\nİlber Ortaylı, tarihte yaşanmış tüberküloz, sıtma ve cüzzam hastalıklarını ve bunların yaşandığı toplumlardaki etkilerini anlattı. Ortaylı, çaba gösteren sağlık çalışanlarının sayesinde bu hastalıkların bittiğini, özellikle Prof. Dr. Türkan Saylan'ın cüzzam konusunda yaptıklarının bu anlamda büyük öneme sahip olduğunu aktardı.\n\n\"Sağlık personeline saldıran insanın evvela deliliğine hükmedilir\"\n\nSon dönemde sağlık çalışanlarına yönelik gerçekleştirilen fiziki saldırılara ilişkin de Ortaylı şunları söyledi:\n\n\"Böyle bir şey olmaz. Sağlık personeline saldıran insanın evvela deliliğine hükmedilir. Bunun için gözleme alınır tımarhaneye konulur. Oradan sonra cezai ehliyeti olduğu, yani psikiyatrik yönden sağlam olduğuna hükmedilirse rapor verilirse o zaman savcıya verilir. Yoksa savcıların da işi değildir deliyle uğraşmak. Anlamaz ki adam. Bunlar hastadır. Doktor dövmese karısını dövüyor. Birini buluyor dövecek. Çocuk dövüyor, köpeği dövüyor. Böyle insanlar var. Değişen toplumda çok var. Bunu makul gösteremezsiniz.\"\n\nİlber Ortaylı, COVID-19 salgını sırasında birçok devletin sağlık alanında iyi olmadığının görüldüğüne işaret ederek \"Almanya'nın vb. doktora ihtiyacı var. Pandemide çuvalladılar hepsi. Mesai veriyorsun, onu da yapamıyor. Alışmamış çalışmaya. Bu kadar basit. Çalışmaya alışmak diye bir şey var. Amerikan hekimi ile Avrupa hekimi bir değil. Hintli, İranlı doktor daha iyi. Çünkü çalışıyor. Yanı başınızdaki Rusya öyle değil. Yöntemini de değiştirmiyor. Öğrenmiyor. Bunlar önemli. Saldırıların önlenmesi lazım.\" ifadesini kullandı.\n\nAtatürk'ün \"Beni Türk hekimlerine emanet ediniz.\" sözüne ilişkin ise Ortaylı, Atatürk'ün sinirli bir yapısı olduğunun altını çizerek, \"Ama tabii iş doktorun karşısına gelince, doktora bağırmak şeklinde değil. Tahammül gösteriyor. Benim anladığım, teşhisler de yanlış. Bazı adamlar bana dedi ki 'Bu adam siroz değil kanser'. Daha çok sigara içiyor. Sinirli.\" değerlendirmesinde bulundu.",
    "Almanya’ya ihracatta yeni kurallar": "Eray ŞEN / ADANA\n\nİnsan haklarına aykırı ve çevreye zararlı yöntemlerle üretilen ürünler, Almanya’da 1 Ocak 2023 tarihinde uygulanmaya başlanacak ‘Tedarik Zincirinde Özen Yükümlülüğü Yasası’ nedeniyle bu ülkeye giremeyecek.\n\nAlmanya’da aldığı hukuk eğitiminin ardından Adana’da avukatlık yapan İstem Bektaş Görücü, Türk iş dünyasında henüz yeterince bilinmeyen ancak Almanya’ya ihracat yapan şirketleri yakından ilgilendiren yeni yasanın dış ticarette getireceği değişiklikleri DÜNYA’ya anlattı.\n\nFederal Meclis’te kabul edilen yasanın yürürlüğe girmesine 6 ay kaldığını vurgulayan Görücü, “Ürünleri doğrudan ya da dolaylı olarak Almanya pazarına giren, dünyadaki bütün şirketlerin karşısına 1 Ocak 2023’ten itibaren bu yasanın hükümleri çıkacak.” dedi.\n\n\n\nTedarik Zincirinde Özen Yükümlülüğü Yasası’nın 2023’de ilk olarak Almanya’da 3 binin üzerinde işçi çalıştıran şirketler için başlayacağını, 2024’de 1000’in üzerinde çalışanı olanların da dahil edileceğini ve kademeli olarak birkaç yıl içerisinde ülkedeki bütün şirketleri kapsayacağını anlatan Görücü, “Almanya’ya ihracat yapan, tedarik ilişkisi içerisinde olan, üretim, mal veya hizmet sunan dünyadaki bütün şirketlerin bu kanuna uyması gerekiyor. En büyük dış ticaretini Almanya ile yapan Türkiye’deki şirketleri de bu nedenle yakından ilgilendiren bir konu” diye konuştu.\n\nTürkiye’de ilk okulu bitirdikten sonra eğitimine Almanya’da devam eden İstem Bektaş Görücü, Bielefeld Üniversitesi Hukuk Fakültesi’nden mezun oldu. Türkiye’de Ankara Hukuk Fakültesi’nden denklik alan Görücü, Adana Barosu’nda stajımı yaptı. 2012’den bu yana avukatlık yapan Görücü, ticaret hukuku üzerine şirketlere danışmanlık veriyor.\n\n“İnsan hakları ve çevreye uygun üretim şartı getiriyor”\n\nTedarik Zincirinde Özen Yükümlülüğü Yasası’nın ‘insan hakları’ ve ‘çevresel haklar’ olmak üzere iki temel üzerine kurulduğunu vurgulayan Av. Görücü, “Üretim sürecinde bu hakların ihlal edilmemiş olması gerekiyor. Örnek olarak; zorla çalıştırma, çocuk işçi çalıştırma, eşitlik ilkesine aykırı iş ortamı, iş sağlığı ve güvenliğini ihlal etme gibi insan hakları ihlalleri ile birlikte, çevreyi kirleten maddelerle üretim, tehlikeli atıklara yol açma gibi çevresel kirliliğe yol açan yöntemlerden de uzak durulması gerekiyor.” bilgisini verdi.\n\n“Uymayan tedarikçiler, Almanya’ya ihracat yapamayacak”\n\nYasanın, Alman firmasının bu koşullara uymasını yeterli kabul etmediğini dile getiren Görücü, “Tedarikçilerinin de uymasını istiyor. Almanya dışında bir tedarikçi buna uymaz ise iş yaptığı Alman firmasını sorumlu tutuyor ve cezai yaptırım uyguluyor. Bu cezalar da oldukça yüksek; 800 bin ile 8 milyon euro arasında değişen para cezaları, yıllık cirosu 400 milyon euroyu geçen şirketlerin cirosunun yüzde 2’si gibi yaptırımları var. Bu cezalar tabi ki Türk şirketlerini bağlayıcı değil ancak yasa hükümlerine uygun üretim yapmayan Türk şirketleri Almanya’ya mal satamayacak.” diye konuştu.\n\nYasada sözü edilen konuların, aslında mevzuat olarak Türkiye’de olduğunu ve ilgili kanunlarla düzenlendiğini kaydeden Görücü, “Ancak bundan sonra Almanya ile iş yapan şirketlerin bu mevzuata uyduğunu belgelemesi gerekecek. Bunu yapanların rekabet gücü artacak, diğerleri Almanya’ya ihracat yapamayacak.” ifadesini kullandı.\n\nSürecin, Türk ve Alman şirketleri arasında yapılan iş sözleşmelerini de etkileyeceğine dikkat çeken Av. Görücü, bu nedenle şirketlerin Ocak 2023’ten önce önlemlerini alıp, hazırlık yapması uyarısında bulundu.\n\nTürkiye’nin ihracat yaptığı ülkeler arasında ilk sırada\n\nTürkiye ile Almanya arasındaki ticaret hacmi 2021 yılında 41 milyar dolar olarak gerçekleşti. Almanya, Türkiye’nin ticaret partnerleri arasında 19,3 milyar dolarlık ihracat ile birinci, 21,7 milyar dolarlık ithalatla da dördüncü sırada yer alıyor. Türkiye toplam ihracatının yüzde 8,6’sını Almanya’ya gerçekleştiriyor. Bu ülkeye ihracatta; tekstil-hazır giyim, otomotiv, temel tarım ürünleri, makine aksam-parçaları, elektrikli cihazlar ve teçhizatlar, metal eşyalar gibi ürün grupları öne çıkıyor.",
    "İngiltere ile Almanya arasında 6 gollü çılgın maç!": "UEFA Uluslar A Ligi 3. grupta İngiltere, sahasında Almanya'yı konuk etti. Mücadele 3-3 berabere sona erdi.\n\n\n\nMaçta goller; 52. dakikada İlkay Gündoğan, 67. ve 88. dakikalarda Havertz, 71. dakikada Shaw, 75. dakikada Mount ve 83. dakikada Harry Kane'den geldi.\n\n\n\nKarşılaşmada tüm goller ikinci yarıda gelirken, daha önce küme düşmesi kesinleşen İngiltere A Ligi'ne veda etti.",
    "Almanya’da yıllık enflasyon tekrar yükselişte": "Almanya’da yıllık enflasyon tekrar yükselişte\n\nAlmanya’da temmuzda yüzde 7,5 olan yıllık enflasyon, ağustosta 2 ay sonra yeniden yüzde 7,9'a çıktı. AB ile uyumlu enflasyon ise yüzde 8,8'e yükseldi.\n\nYazıları büyüt\n\nYazıları küçült\n\nStandart boyut\n\nAlmanya’da temmuzda yüzde 7,5 olan yıllık enflasyon, Rusya-Ukrayna savaşı sonucu artan enerji ve gıda fiyatlarındaki son yükselişle ağustosta yeniden yüzde 7,9’a çıkarak 1974’ten bu yana görülen en yüksek seviyeye ulaştı.\n\nAlmanya Federal İstatistik Ofisi (Destatis), fiyat artışlarına ilişkin ağustos ayı öncü verilerini açıkladı.\n\nTemmuzda yüzde 8,5 olan AB ile uyumlu tüketici enflasyonu ise ağustosta yüzde 8,8’e yükseldi.\n\n1974'TEN BU YANA EN YÜKSEK SEVİYE\n\nBuna göre, temmuzda yüzde 7,5 olan yıllık enflasyon, ağustosta 2 ay sonra yeniden yüzde 7,9’a çıkarak, ilk petrol krizinin yaşandığı 1973-1974 kışından bu yana en yüksek orana geri döndü. Mayıs 2022'de ülkede enflasyon oranı yine yüzde 7,9 olarak kayıtlara geçmişti.\n\nToplu taşımada aylık 9 Euro'luk bilet ve yakıtta vergi indirimi uygulanmasına rağmen ülkede enflasyon oranının tekrar yüzde 7,9 seviyesine çıkması dikkat çekti. Her iki uygulama gelecek ay sona erecek.\n\nEnflasyona ilişkin beklenti, ağustosta yüzde 7,8’e yükselmesi yönündeydi.\n\nÜlkede enflasyon, aylık bazda ise yüzde 0,3 yükseldi.\n\n‘ARTIŞ ENERJİ FİYATLARINDAN KAYNAKLANDI'\n\nDestatis açıklamasında, yüksek enflasyonun, artan enerji fiyatlarından kaynaklandığı belirtilerek, “Özellikle enerji fiyatları, Rusya-Ukrayna savaşının başlamasından bu yana önemli ölçüde arttı ve yüksek enflasyon oranı üzerinde önemli bir etkisi oldu.” denildi.\n\nEnerji fiyatlarının yıllık bazda yüzde 35,6 artması dikkati çekerken, yıllık artış gıda fiyatlarında artış yüzde 16,6 ile ortalamanın çok üzerinde oldu. Hizmetlerde yüzde 2,2 artış görüldü.\n\nAB uyumlu TÜFE de ağustosta aylık bazda yüzde 0,4 ve yıllık bazda yüzde 8,8 yükseldi.\n\nRESESYON RİSKİ ARTIYOR\n\nAlmanya Merkez Bankası da (Bundesbank), 22 Ağustos'ta Alman ekonomisinde resesyon olasılığının giderek arttığını ve enflasyonun sonbaharda yüzde 10’a ulaşabileceğini bildirmişti.\n\nBu arada, Almanya'da gelecek yıl teslimatlı elektrik kontratının fiyatı, Rusya’nın doğal gaz arzını kısmasıyla artan enerji krizinin etkisiyle ilk kez 1000 Euro'yu aştı.\n\nÜlkede enerji maliyetlerindeki artış, enflasyonu yukarı yönlü körüklerken, hane halkı ve şirketler üzerinde de baskıyı artırıyor. (AA)\n\nİlginizi Çekebilir Avrupa'da doğalgaz fiyatı yüzde 8 geriledi\n\nİlginizi Çekebilir Ekonomi Koordinasyon Kurulu toplantısının ardından açıklama\n\nİlginizi Çekebilir Euro bölgesinde ekonomik görünüm kötüleşiyor",
    "Almanya'da vatandaşlar sokağa döküldü! ''Donmak yerine protesto et\"": "Hükümet ortağı Yeşiller Partisi binası önünde düzenlenen gösteride gruptakiler, hükümetin savaş nedeniyle Alman hane halkının ekonomik yükünün artmasına neden olan politikalarına pankart ve sloganlar tepki gösterdi.\n\n\"Yeter artık - donmak yerine protesto et\" sloganı ile toplanan yaklaşık 800 kişi, doğal gaz ve elektrik fiyatlarına yasal bir üst sınır getirilmesi, doğal gazda verginin kaldırılması ve enerji sektörünün sosyalleştirilmesi çağrısında bulundu.\n\nGruptakilerden bazıları, \"Sıkı giyinmek zorunda olan biz değiliz, bize yanlış politikaları yüzünden donmamız gerektiğini söyleyen hükümetteki kişiler\" diye bağırdı.\n\nArtı49\n\nFotoğraf:AA"
}