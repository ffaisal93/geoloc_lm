{
    "Yeni Zelanda'da, İngiltere Kraliçesi Elizabeth için anma töreni düzenlendi": "WELLINGTON (AA) - Yeni Zelanda'da, 8 Eylül'de hayatını kaybeden İngiltere Kraliçesi 2. Elizabeth için resmi anma töreni yapıldı.Kraliçe 2. Elizabeth'i anmak için düzenlenen tören Wellington'da yerel saatle 14.00'te yapılan saygı duruşuyla başladı.Törende...\n\nWELLINGTON (AA) - Yeni Zelanda'da, 8 Eylül'de hayatını kaybeden İngiltere Kraliçesi 2. Elizabeth için resmi anma töreni yapıldı.\n\nKraliçe 2. Elizabeth'i anmak için düzenlenen tören Wellington'da yerel saatle 14.00'te yapılan saygı duruşuyla başladı.\n\nTörende Başbakan Jacinda Ardern, Kraliçe Elizabeth'in ülkeye 1950'li yılların başında yaptığı ilk ziyaretin ardından yazılan kitaptan bazı bölümleri okudu.\n\nTörene, aralarında siyasetçiler, eski ve mevcut yöneticilerin de bulunduğu 600 kişi katıldı.\n\nBu arada Yeni Zelanda'da bugün Kraliçeyi anmak için tek seferlik resmi tatil ilan edildi.\n\nYeni Zelanda, İngiliz Milletler Topluluğu (Commonwealth) üye ülkeleri arasında yer alıyor.\n\nKraliçe Elizabeth, 8 Eylül'de yaz tatilini geçirdiği İskoçya'nın Aberdeenshire bölgesindeki Balmoral Kalesi'nde hayatını kaybetmişti.\n\nİngiltere Kraliçesi 2. Elizabeth, aralarında Kanada, İngiltere, Avustralya, Yeni Zelanda ile Karayipler ve Pasifik Okyanusu'ndaki diğer irili ufaklı birkaç ülke dahil olmak üzere 16 ülkenin devlet başkanı konumunda yer alıyordu.",
    "Yeni Zelanda Başbakanı Ardern: BM Güvenlik Konseyi'nin veto yetkisi kaldırılsın": "Yeni Zelanda Başbakanı Jacinda Ardern, Birleşmiş Milletler Güvenlik Konseyi'nin daimi üyelerinin veto yetkisinin kaldırılması çağrısında bulundu.\n\nBM'nin reformları benimsememesi halinde \"ilgisiz\" bir kurum haline gelme riskiyle karşı karşıya olduğunu savunan Ardern \"Bu durum için belki de Rusya'nın Ukrayna'yı işgalinden daha büyük bir örnek yok.. Bu BM Sözleşmesi'ne ve uluslararası kurallara dayalı sisteme doğrudan bir saldırı\" dedi ve uluslararası toplumun bu değerleri savunması gerektiğinin altını çizdi.\n\nBM'nin 77inci Genel Kurulu'nda konuşan Ardern, \"Veto uygulaması kaldırılmalı ve daimi üyeler (BM Güvenlik Konseyi) sorumluluklarını ulusal çıkarlar yerine uluslararası barış ve güvenliğin yararına kullanmalı\" dedi.\n\nCovid-19 pandemisinden çıkarılan dersleri iklim değişikliğiyle mücadeleyle kıyaslayan Yeni Zelanda başbakanı \"İklim eylemi ancak bu konuya kendini en az adayan ülke kadar başarılı olur, çünkü onlar kollektif arzuyu aşağı çeker\" diye konuştu.\n\nArdern konuşmasında ayrıca \"İnsanlar savaşın varlığının yalnızca yasal değil, aynı zamanda asil olduğuna inandırılmışsa, o savaşı nasıl başarıyla sonlandırırsınız? İnsanlar varlığına inanmıyorsa, iklim değişikliğiyle nasıl mücadele edersiniz? Kendileri nefret dolu ve tehlikeli söylem ve ideolojiye maruz kalanların, diğerlerinin insan haklarını desteklemesini nasıl sağlarsınız? Silahlar farklı olabilir ama bunu sürdürenlerin amaçları genellikle aynı\" ifadelerini kullandı.",
    "Yeni Zelanda’da bavuldan çıkan çocuk cesetleriyle ilgili bir kişi yakalandı": "Yeni Zelanda’da bavuldan çıkan çocuk cesetleriyle ilgili bir kişi yakalandı\n\nYeni Zelanda'da açık artırma yoluyla satılan bavullardan çıkan ve ülkeyi sarsan çocuk cesetleriyle ilgili yeni bir gelişme yaşandı.\n\nSozcu.com.tr\n\nYazıları büyüt\n\nYazıları küçült\n\nStandart boyut\n\nYeni Zelanda’nın Auckland kentinde bir açık artırmada satın alınan bavullarda bulunan insan kalıntıları ülkede şok etkisi yaratmış, kalıntıların iki küçük çocuğa ait olduğu ortaya çıkmıştı.\n\nTürkiye’de de yayınlanan Depo Savaşları isimli televizyon programında gerçekleşen açık artırmada, terk edilen bir depodaki ürünler satılmıştı. Depodaki ürünleri açık artırmayla satın alan ancak bavullarda ceset kalıntılarına rastlayan aile ise büyük şok yaşamıştı. Olayın ardından polis, katili ya da katilleri bulmak için soruşturma başlatmıştı.\n\nÜlkeyi sarsan olayla ilişkili bir kadın Güney Kore'de gözaltına alındı. Güney Kore basınına göre, 4 yıl kadar önce öldürülüp bavula konan 7 ve 10 yaşlarındaki çocukların annesi ya da akrabası olduğu düşünülen 42 yaşındaki kadın, Ulsan kentinde bir evde saklanırken yakalandı.\n\nKore polisi, daha önce kadının 2018'de, yani çocukların ölümüyle hemen hemen aynı dönemde Güney Kore'ye giriş yaptığını ve o tarihten beri ülkeden ayrılmadığını bildirmişti. Yetkililere göre iki çocuğun babası 2017'de kanser nedeniyle hayatını kaybetti.\n\nYakalanan kadının Yeni Zelanda'ya getirilerek cinayet suçlamasıyla yargılanması bekleniyor.\n\nİlginizi Çekebilir Bavuldan çıkan cesetlerle ilgili korkunç gerçek: Çocuklarmış",
    "Kraliçe'nin ölümünden sonra Avustralya ve Yeni Zelanda'da cumhuriyet tartışması alevlendi": "Avustralya ve Yeni Zelanda'da İngiliz kraliyet ailesiyle bağların koparılıp, cumhuriyete geçilmesi tartışmaları yaşanıyor.\n\nYeni Zelanda Başbakanı Jacinda Ardern, hükümetinin ülkeyi cumhuriyete dönüştürmek için herhangi bir adım atmayacağını söyledi.\n\nYeni Zelanda'nın \"eninde sonunda bir cumhuriyet olacağını ve bunun muhtemelen kendi yaşamı içinde gerçekleşeceğini düşündüğünü\" söyleyen Ardern, ancak şu anda hükümetinin takip etmesi gereken daha acil sorunları olduğunun altını çizdi.\n\nArdern daha önce de ülkenin cumhuriyete dönüşmesine olan desteğini ifade etmişti.\n\nMevcut sistemde, İngiliz monarşisi, Yeni Zelanda'nın devlet başkanı konumunda bulunuyor. İngiltere, bu ülkede 'sembolik görevleri olan' genel vali tarafından temsil ediliyor.\n\nÜlkede \"Yeni Zelanda'nın bir cumhuriyet olana kadar sömürgeci geçmişinin gölgesiden tam olarak çıkamayacağını ve gerçekten bağımsız bir ulus olamayacağını\" düşünen kesim bulunuyor.\n\nArdern, tartışmayla ilgili olarak, \"Yeni Zelanda'nın zamanla gideceği yerin bu olduğuna inanıyorum. Bunun benim hayatım boyunca gerçekleşeceğine inanıyorum. Bunu yakın zamanda gündemde olan bir şey olarak görmüyorum\" dedi.\n\nÜlkede cumhuriyet tartışmalarının Elizabeth'in 'sevilmesinden dolayı' ölümünden sonra ivme kazanacağı tahmin ediliyordu. Ardern, Kraliçe'nin ölümüyle cumhuriyet tartışmasını birbirine bağlamadığını da kaydetti.\n\nYeni Zelanda, Elizabeth'in ölümünü 26 Eylül'de resmi tatille anacak. Aynı gün başkent Wellington'da bir devlet anma töreni düzenlenecek.\n\nReferandum yapılmayacak\n\nAvustralya Başbakanı Anthony Albanese de Kraliçe 2. Elizabeth'in ölümünden sonra yönetimde bir değişiklik olmacacağını söyledi.\n\nAlbanese, Avustralya'nın cumhuriyet olup olmayacağı konusunda referandum yapmayacağını kaydetti.\n\nKraliçe'nin ölümünden bu yana yaptığı ilk uluslararası röportajda \"Bence önemli olan şu an içinde bulunduğumuz durumu anmak\" dedi.\n\nAvustralya'da bir kesim 'Kraliçeye olan saygıdan dolayı, ülkenin kendi devlet başkanına sahip bir cumhuriyet olmasının engellendiğini\" savunuyor.\n\nKendisini “Anglo Kelt olmayan bir isme” sahip ilk başbakan olarak tanımlayan Albanese, Matt Thistlethwaite'i haziran ayında cumhuriyetten sorumlu bakan yardımcısı olarak atamıştı. Thistlethwaite, Kraliçe hayattayken yönetimle ilgili hiçbir değişiklik olmayacağını söylemişti.\n\nAlbanese daha önce bir cumhuriyet referandumunun yönetimki ilk üç yıllık döneminin önceliği olmadığını kaydetmişti.",
    "Avustralya ve Yeni Zelanda, Kral 3. Charles’a biat ettiklerini açıkladı": "Avustralya ve Yeni Zelanda, Kral 3. Charles’a biat ettiklerini açıkladı\n\nAvustralya ve Yeni Zelanda, İngiltere Kraliçesi 2. Elizabeth'in hayatını kaybetmesinin ardından tahta geçen Kral 3. Charles'a biatlarını bildirdi.\n\nYazıları büyüt\n\nYazıları küçült\n\nStandart boyut\n\nAvustralya ve Yeni Zelanda’da düzenlenen resmi törenlerde 3. Charles, iki ülkenin de kralı ilan edildi.\n\nAvustralya Genel Valisi David Hurley, başkent Canberra’da düzenlenen törende 3. Charles’ın hükümdarlığını kabul ettiklerini ve biat ettiklerini açıkladı.\n\nTörende, Kral 3. Charles adına 21 pare selamla tüfek atışı yapıldı.\n\nBaşbakan Anthony Albanese ise 2. Elizabeth’in anısına 22 Eylül’ün yas günü ve resmi tatil ilan edileceğini açıklamıştı.\n\nYENİ ZELANDA’DA KRAL 3. CHARLES’A BİAT TÖRENİ\n\nYeni Zelanda, Kral 3. Charles’ın tahta geçişi adına başkent Wellington’daki parlamentoda resmi tören düzenlendi.\n\nTören öncesi parlamento binası girişinde konuşan Başbakan Jacinda Ardern, Charles’ı yeni kral olarak kabul ettiklerini duyurdu.\n\nArdern, 2. Elizabeth’in ölümüyle Yeni Zelanda’nın yeni bir döneme girdiğine işaret ederek “Kral 3.Charles halkımıza yakın ilgisini her zaman göstermiştir. Bu ilişki halkımız tarafından da değerli bulunmuştur. Daha da derinleşeceğinden şüphem yok.” ifadelerini kullandı.\n\nİngiltere Kraliçesi 2. Elizabeth, aralarında Kanada, İngiltere, Avustralya, Yeni Zelanda ile Karayipler ve Pasifik Okyanusu’ndaki diğer irili ufaklı birkaç ülke dahil olmak üzere 16 ülkenin devlet başkanı konumunda yer alıyordu. (AA)\n\nİlginizi Çekebilir Kral III. Charles'ın yemin törenindeki el hareketi gündem oldu\n\nİlginizi Çekebilir Pasaportlar hatta banknotlar... Kral III. Charles ile birlikte İngiltere'de neler değişecek?",
    "Yeni Zelanda beklentilerin üzerinde büyüdü": "Yeni Zelanda ekonomisi ikinci çeyrekte beklenenden fazla büyüyerek, yılın ilk üç ayında Kovid-19 vakalarındaki artışın daralmaya neden olmasının ardından resesyona girmedi.\n\nYeni Zelanda İstatistikleri Perşembe günü Wellington'da yaptığı açıklamada, gayri safi yurtiçi hasıla yüzde 1,7 arttı. Önceki çeyrek yüzde 0,2 düşüş göstermişti. Ekonomistler yüzde 1 artış bekliyordu.\n\nMerkez Bankası'nın, 32 yılın en yüksek seviyesi olan yüzde 7,3 enflasyonu kontrol altına almak için borçlanma maliyetlerini sert bir şekilde artırmaya devam etmesi bekleniyor. Yine de, konut fiyatlarının düşmesi ve küresel belirsizliğin artmasıyla birlikte, 2023'te zayıf büyüme ve hatta durgunluk olasılığı bekleniyor.",
    "M-Sport, Fourmaux'u Yeni Zelanda Rallisi'nden çekti": "Haberi dinle\n\nFord, Yeni Zelanda Rallisi'ne Craig Breen ve Gus Greensmith'e ek olarak Adrien Fourmaux ve Lorenzo Bertelli'den oluşan dörtlü bir kadroyla katılmayı planlamıştı.\n\nFakat İngiliz ekip, bugün Fourmaux ve yardımcı pilot Alexandre Coria'nın kullanacağı üçüncü aracın, rallide yer almayacağını duyurdu.\n\nGörünüşe bakılırsa karar Fourmaux ile ortak şekilde alındı ve genç sürücü 20-23 Ekim tarihleri arasında yapılacak İspanya Rallisi'nde direksiyona dönecek.\n\nTakımdan yapılan açıklamada, \"M-Sport, Adrien Fourmaux'nun 2022 sezonu hedeflerini yeniden değerlendirdikten sonra Yeni Zelanda Rallisi'ne katılmamasına karar verdi.\"\n\n\"Takım, Adrien'e olan bağlılığını korumaktadır ve bu karar kendisiyle birlikte alınmıştır.\"\n\n\"M-Sport, Adrien'in Puma Hybrid Rally1 ile İspanya Rallisi'nde yer alacağını doğrulayabilir.\" dedi.\n\n27 yaşındaki Fourmaux bu yıl katıldığı dokuz rallinin beşini tamamlayamadı ve en iyi sonucu Estonya'daki yedinciliğiydi.\n\nFourmaux'un Yeni Zelanda Rallisi'nden çekilmesinin ardından etkinlikte toplamda 10 Rally aracı kalmış oldu.\n\nKatılımcı listesinde Toyota'nın direksiyonuna dönecek olan Sebastien Ogier de var.\n\nAdrien Fourmaux, M-Sport Ford World Rally Team Photo by: M-Sport",
    "Yeni Zelanda'da Sade Dil Yasa Tasarısı": "Yeni Zelanda, bürokratların, devlet görevlilerinin ve diğer yetkililerin daha az jargon kullanmasını ve halk için daha basit, daha anlaşılır bir İngilizceyle yazmasını gerektiren yeni bir yasa çıkarmayı planlıyor.\n\nSade Dil Yasa Tasarısı, bürokratlar ve devlet yetkililerinin kullandığı dilin \"anlaşılır, özlü, düzenli ve kitleye uygun\" olmasını zorunlu kılıyor. The Guardian'ın haberine göre, tasarı son birkaç hafta içinde ikinci kez tartışıldı fakat yasa haline gelmeden önce son bir oylamaya tabi tutulması gerek.\n\nThe Guardian, tasarıyı sunan milletvekili Rachel Boyack, \"Yeni Zelanda'da yaşayanlar, devletin kendilerinden ne yapmalarını istediğini ve haklarının ne olduğunu, devletten ne tür hizmetler almaya hak kazandıklarını anlama hakkına sahip\" dediğini aktardı.\n\nYeni Zelanda'nın Sade Dil Yasa Tasarısı, \"kamu hizmeti kurumlarının ve devlet kurumlarının temsilcilerinin etkinliğini ve hesap verebilirliğini iyileştirmeyi, bu belgelerin (a) hedeflenen kitleye uygun olan ve (b) açık, özlü ve düzenli bir dil kullanmasını sağlayarak, kamuya açık hale getirdikleri belirli belgelerin erişilebilirliğini iyileştirmeyi\" amaçlıyor.\n\nYerel basına göre, tasarının geçirilmesi halinde Kamu Teşkilatı Yetkilisi'nin dairelerin sade dil şartlarına uymasını sağlayacak materyaller üretmesi gerekecek.\n\nSade Dil Yasa Tasarısı ayrıca engelli kişilerin belgelere erişimini iyileştirmeyi amaçlıyor.\n\nTasarıya muhalefet edenler de var.\n\nYeni Zelanda muhalefeti, tasarının geçirilmesi durumunda işe yaramayacağını savundu.\n\nUlusal Milletvekili Chris Bishop, \"Son derece sade bir dille konuşayım\" dedi.\n\nBu tasarı, bu dönemde meclise gelen en aptalca tasarı. Ulusal [üyesi olduğu ulusal parti] bunu yürürlükten kaldıracak.\n\nYeni Zelanda'nın \"en iyi cümle dönüşümü\" kategorisini de kapsayan, sade dil kullanımı için bir ödüle de sahip olduğunu belirtmek önemli.\n\n2017'de \"En İyi Sade İngilizce Cümle Dönüşümü\" ödülünün sahibi, Yeni Zelanda istatistik departmanının bir cümlesini dönüştürdüğü için ödüle layık görüldü.\n\nÖdülün internet sitesine göre orijinal cümle şuydu:\n\nYıl boyunca kurumun yenilikçiliğe hazırlığını ve değişime uyumluluğunu test ettik, önceliklendirme ve yatırım yaklaşımlarımızda önemli değişiklikler yaptık, faaliyete dayalı çalışmaya geçtik ve istatistik departmanı genelinde ekiplerin müşterilerle ve kendi içlerinde yaşadıkları sorunlarla başa çıkmaya odaklanmak için zaman ayırarak yanıt verdiğini gördük.\n\nBu kısım departmanın yıllık rapor dokümanından alındı.\n\nJan Schrader, yukarıdaki cümleyi şu şekilde değiştirdiği için ödülü kazandı:\n\nKuruluşumuzun yenilik ve değişiklik yapmaya ne kadar hazır olduğunu test ettik. Ayrıca öncelikleri belirleme ve yatırım yapma yaklaşımımızı değiştirdik ve personelimiz için esnek bir çalışma tarzına geçtik. Buna karşılık, personel kendilerinin ve müşterilerin zorluklarını çözmeye odaklandı.\n\nKaynak: Independent Türkçe",
    "Yeni Zelanda Avustralya maçı ne zaman, saat kaçta, hangi kanalda?": "",
    "Yeni Zelanda'da Kraliçe Elizabeth tartışması: Yerli halk endişeli": "Maorilerin geleneksel topraklar ve balıkçılık üzerindeki egemenliğini garanti eden anlaşma sebebiyle yerli halkın bazı kesimleri cumhuriyetin bu anlaşmanın taahhütlerini ortadan kaldırabileceğini düşünüyor. Yeni Zelanda hükümeti ile Maori kabileleri arasında süregelen anlaşma ihlalleri konusundaki müzakerelerde sürecin tamamlanmamış olması da endişeleri artırıyor.\n\nHenüz yerleşim yerlerine ulaşamamış olan Maoriler, monarşiden ayrılmanın müzakere süreçlerinin tamamlanmamasıyla sonuçlanabileceğini savunuyor. Hükümetin Maori Kalkınma Bakanı Willie Jackson, Kraliçe Elizabeth için yas tutma dönemi sona erince cumhuriyet tartışmaları için uygun zamanın geleceğini söyledi.",
    "Yeni Zelanda açıklarında tekne alabora oldu: 5 ölü": "Kaikoura Emniyeti yetkilileri yaptıkları açıklamada, 11 kişinin bulunduğu 8,5 metrelik teknenin, Kaikoura açıklarında alabora olduğunu açıkladı.\n\nYetkililer, teknedeki 5 kişinin hayatını kaybettiğini, 6 kişinin kurtarıldığını ifade etti.\n\nBalina çarpmış olabilir\n\nKaikoura Belediye Başkanı Craig Mackle, kazanın yaşandığı sırada denizin sütliman olduğuna dikkati çekerek tekneye bir balinanın çarpmış olabileceğini söyledi.\n\nMackle, oldukça fazla ispermeçet ve kambur türlerinde balinaların bölgeden geçtiğini aktardı.\n\nBölge halkının kurtarma çalışmalarına destek olduğunu kaydeden Mackle, teknenin kiralık balıkçı teknesi olduğu bilgisini verdi.\n\nMackle, bir tekneyle balinanın çarpışma ihtimalinin daha önce aklına gelmediğini ve böyle bir kaza duymadığını ancak bunun mümkün olduğunu ifade etti.\n\nGörgü tanıkları, yerel basına yaptıkları açıklamada, kurtarma çalışmalarına 3 helikopter ile 2 dalgıcın da katıldığını kaydetti.\n\nOlayla ilgili soruşturma açıldı.\n\nKaikoura, balinaları seyretmek isteyenlerin gözde kentleri arasında yer alıyor. Kaikoura sahillerinde, turistlerin balina, yunus veya diğer deniz canlılarını yakından görebilmeleri için turlar düzenleniyor.",
    "Yeni Zelanda'daki Cape Kidnappers'a Sümsük Kuşu Sürüleri Geliyor": "HASTINGS, 26 Eylül (Xinhua) -- Yeni Zelanda 'nın kuzey adasının doğu kıyısında bulunan Cape Kidnappers'taki 4 sümsük kuşu kolonisi, tahmini 20.000 sümsük kuşunun yaşadığı Yeni Zelanda ana karasındaki en büyük sümsük kuşu kolonisidir. Yetişkin sümsük kuşları, kur yapma ve yuva inşa etmeye başlamak için her yıl Temmuz ayı civarında Cape Kidnappers'a geliyor.\n\nKaynak: Xinhua\n\nYeni Zelanda, Eylül, Güncel, Son Dakika\n\nSon Dakika › Güncel › Yeni Zelanda'daki Cape Kidnappers'a Sümsük Kuşu Sürüleri Geliyor - Son Dakika\n\nBu haber Xinhua tarafından hazırlanmış olup habere Sondakika.com tarafından hiçbir editöryal müdahalede bulunulmamıştır. Xinhua tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı Xinhua kurumudur.",
    "Yeni Zelanda'da tüketici güveni dipten döndü": "Yeni Zelanda'da hanehalklarının bütçesinin özellikle son aylarda yüksek mortgage oranlarıyla sıkıştırılması ve yaşam maliyetindeki artışa bağlı olarak ikinci çeyrekte tarihi düşük seviyesine inen tüketici güveni, geride bırakmak üzere olduğumuz çeyrekte toparlandı.\n\nWestpac tarafından düzenlenen ankete göre, 2022 yılı 3.çeyrek dönemde Westpac Mc Dermott Miller tüketici güven endeksi 8,9 puan artışla 87,6 puan oldu. Bu artışa rağmen endeks üst üste dördüncü dönem 100 puanın altında kaldı.\n\nEndeksin tüm zamanlar ortalaması 110,0 puan seviyesinde bulunuyor.\n\nAnkete göre, hanehalkının finansmanını yüksek enflasyon ve artan borçlanma maliyeti sıkıştırıyor. Buna bağlı olarak harcama iştahı gittikçe azalıyor.\n\nCari koşullar endeksi 7,9 puan artışla 81,9 puana, beklenti endeksi 9,6 puan artışla 91,4 puana geldi.\n\nAnkete katılanlar cari finansal durumları için beklentilerini, bir miktar toparlanmaya rağmen, olumsuz bildirmeye devam etti. Cari finansal durumlar endeksi 4,2 puan artışla -27,1 puana, beklenen finansal durum endeksi de 4,2 puan artışla -3,2 puana yükseldi.\n\nAnkete katılanların 1 ve 5 yıllık ekonomik görünümler için beklentileri de bir miktar toparlanmaya rağmen, tarihsel ortalamanın altında kalmaya devam etti. 1 yıllık ekonomik görünüm 15,0 puan artışla -23,5, 5 yıllık ekonomik görünüm 9,5 puan artışla 0,8 puana çıktı. Tarihsel beklentiler sırasıyla -3,5 ve 27,7 seviyesinde bulunuyor.\n\nYeni Zelanda'da kredi kartı harcamaları 41 yılın zirvesinde\n\nYeni Zelanda beklentilerin üzerinde büyüdü\n\nABD'de tüketici güveni 5 ayın zirvesinde\n\nİngiltere'de tüketici güveni negatif",
    "Yeni Zelanda'da gıda fiyatları artışı 13 yılın zirvesine çıktı": "Yeni Zelanda İstatistik Bürosundan yapılan açıklamaya göre, mevsimsel düzeltilmemiş verilerle gıda fiyatları Ağustos ayında bir önceki aya göre yüzde 1,1 artış gösterdi. Mevsimsel etkilerden arındırıldığında fiyatlar yüzde 0,9 yukarı geldi.\n\nGıda fiyatlarında artış yıllık bazda yüzde 8,4'e ulaştı. Böylece 2019 yılı Temmuz ayında görülen yüzde 8,4 artışın ardından en yüksek seviyeye gelindi.\n\nÜlkede meyve ve sebze fiyatlarında artış yüzde 15'e kadar çıktı. Lokanta ve hazır yemek fiyatları yüzde 6,5, et, kümes hayvanları ve balık fiyatları yüzde 7,6 arttı.",
    "Snapchat eleştirilerin ardından Yeni Zelanda yerlilerine ait dövmelerin filtresini kaldırdı": "BBC'nin haberine göre, Snapchat, Maori'lerin, kültürlerini yansıtan dövmelerin filtre olarak kullanılmasına tepki göstermesi üzerine, söz konusu filtreyi kullanımdan kaldırmaya karar verdi. Şirketten yapılan açıklamada, filtrenin platformlarından kaldırıldığı doğrulandı.\n\nAçıklamada, \"Topluluğumuz tarafından üretilen filtrelerin, kapsayıcı ve topluluk stratejilerimize uygun olmasını teşvik ediyoruz. Küçümseyen, karalayan veya ayrımcılığa teşvik eden içerikleri yasakladığımız açıktır\" ifadesi kullanıldı. Yüz dövmeleri yüzyıllardır Maori kültürünün bir parçasını oluşturuyor.\n\nMaori yerlileri hakkında\n\nYeni Zelanda'da yaşayan Maori'lerin yaklaşık bin yıl önce Yeni Zelanda’ya ulaşmak için kanoda yolculuk eden Polinezyalıların soyundan gelen bir halk olarak biliniyor. Özgürlük düşkünlükleri ve savaşçılıkları ile bilinen Maoriler Yeni Zelanda nüfusunun yüzde 10-11'ini oluştururlar. Maorilerin Haka dansı ve geleneksel dövmeleri, Yeni Zelanda kültürünün önemli bir parçası olarak kabul ediliyor ve dünyaca biliniyor. Geleneksel Maori dövmelerin yüze yapılanlarına moko deniliyor ve bugün hala Maoriler arasında uygulanan bu dövmeler dövme sahibinin ailesi ve statüsü ile ilgili bilgiler içeriyor. Moko dövmeleri Maori kadınları için güzellik, erkekleri içinse cesaret anlamına geliyor.\n\nKaynak: AA",
    "Yeni Zelanda 10 binden fazla 73 bin 450 TL'ye Türk işçi alımı yapacak! İşte şartlar detaylar başvuru ekranı": "Uzun süredir yurt dışında iş ilanlarının yayınlanması için gün sayan vatandaşlara müjdeli haber geldi. Sık sık pek çok ülke tarafından yayınlanan bu iş ilanları hem yurt dışından yüksek maaş elde etmesi hem de yurt dışında yaşamak istemesini ile birlikte ilgi de arttı. Durum bu şekildeyken deneyimli ve deneyimsiz pek çok vatandaş aylık yüksek maaş ile yurt dışında çalışmanın yollarını aramaya başladı. Peki yüksek maaş ile yurt dışında çalışmak isteyen vatandaşlar için Yeni Zelanda iş ilanı...\n\n73 BİN 450 TL MAAŞ İLE YENİ ZELANDA İŞ İLANI\n\nİstihdamın sağlanması amacı ile yurt dışından yayınlanan iş ilanları arasında en çok tercih edilen ülkeler arasında Türkiye de yer almaktadır. Türkiye'yi kapsayan iş ilanlarına Türkiye'den de talep oldukça fazla olmuştur. Özellikle son dönemde dövizle maaş almak isteyen kişilere Almanya'dan gelen talepler sık sık artmaktadır.\n\nBu ülkelerin arasında Yeni Zelanda'da girmiştir. Yayınladığı iş ilanı ile birlikte yaklaşık olarak 12 bin kadar personel alımı yapacağı duyurulmuştur. Yaz sonunda yayınladığı bu iş ilanında bu sene başlayarak diğer yaza kadar çalışacak olan ekip arkadaşları aradığını belirtmiştir. Peki çalışma şartları ve Yeni Zelanda'da yaşam tarzı nasıldır?\n\nHANGİ SEKTÖRLERDEN PERSONEL ALIMI YAPILACAK?\n\nDiğer yaza kadar alım yapacağı sonrasında ise gereken durumlarda bir 6 ay daha uzatılabilecek olan geçici işçiler için ayrılan kadrolar başlıca;\n\nYaşlı Bakımı\n\nEt ve Deniz Ürünleri İşletmeciliği,\n\nHizmet\n\nTurizm\n\nHavacılık (En az 150 kişilik)\n\nİnşaat ve altyapı şeklinde verildi.\n\nYENİ ZELANDA ASGARİ ÜCRET NE KADAR?\n\nYayınlanan iş ilanının ardından çalışmak isteyen kişiler tarafından en çok merak edilen konulardan biri de Yeni Zelanda'nın ekonomisi oldu. Şu an yapılan hesaplamaya göre 73 bin TL'den fazla maaşın Yeni Zelanda'daki para birimi ve ekonomisine karşılığı 4 bin doların üzerindedir. Fakat Yeni Zelanda'nın asgari ücretine bakıldığı zaman tam zamanlı çalışılan bir iş yerinin asgari ücreti 590 dolar şeklindedir. Bu nedenle de her açıdan yayınlanan bu iş ilanlarında çalışmak son derece avantajlıdır.\n\nYENİ ZELANDA HAVA KOŞULLARI NASIL?\n\n6 ay süre ile çalışılacağı için orada bulunulması gereken sürede havanın nasıl olacağı aranılanlar arasındaydı. Güney Yarımküre'de olan Yeni Zelanda, Kuzey Yarımküre'nin tam tersidir. Yanı orada mevsimler;\n\nYaz (Aralık’tan Şubat’a)\n\nSonbahar (Mart’tan Mayıs’a)\n\nKış (Haziran’dan Ağustos’a)\n\nİlkbahar (Eylül’den Kasım’a) denk gelmektedir.\n\nÜlkenin iklimi ise genel olarak yumuşaktır. Yağışlar bol olsa dahi güneş de uzun süreli havayı ısıtmaya yaramaktadır.\n\nİŞ BAŞVURUSU NASIL YAPILIR?\n\nBaşvuru yapmak isteyen kişiler için dönem dönem uluslararası firmalar tarafından iş ilanları yayınlanmaktadır. Bu iş ilanlarına başvuru yapmak isteyen kişilerin bu siteleri sıklıkla takip etmesi gerekmektedir. Kişilerin potansiyellerine uygun bir şekilde iş ilanları sık sık yayınlanacaktır.",
    "Yeni Zelanda'da kredi kartı harcamaları 41 yılın zirvesinde": "Yeni Zelanda Merkez Bankası(RBNZ) tarafından yapılan açıklamaya göre, mevsimsel düzeltilmiş verilerle kredi kartı harcamaları ağustos ayında bir önceki aya göre yüzde 5,1 artışla 4,33 milyar Yeni Zelanda Doları (NZD) seviyesine çıktı. Böylece Mayıs ayında 4,22 milyar NZD ile görülen zirve aşılarak rekor kırıldı.\n\nKredi kartı harcamalarında yıllık bazda yüzde 29,4 artış görüldü.\n\nYurt içi kredi kartı harcamaları aylık yüzde 1,7 artışla 3,93 milyar NZD olarak gerçekleşti.\n\nÜlkede verilen kredi kartlarıyla yurt dışında harcamalar 544 milyon NZD olurken, yabancı kartlarda Ülke içindeki harcamalar 408 milyon NZD seviyesinde açıklandı.\n\nAvustralya MB: Faiz artırımları bir noktada yavaşlayabilir\n\nYeni Zelanda beklentilerin üzerinde büyüdü",
    "Yeni Zelanda Büyükelçisi Coulson-Sinclair Konya'ya hayran kaldı": "Yeni Zelanda Turizm Bakanı Stuart Nash'ın, \"Ülkemizin günde 10 dolar harcayan turistlerle işi yok\" ifadelerine açıklık getiren Yeni Zelanda'nın Ankara Büyükelçisi Zoe Coulson-Sinclair, \"Umduğumuz şey, turist çekerken, daha uzun süre kalmaları, daha fazla harcamaları. Aynı zamanda kültürle etkileşim kurmak isteyen turistleri yine teşvik etmemizdir\" dedi.\n\n\"Mutlu bir anne mutlu bir aile demektir\"\n\nKendisi için ailenin çok önemli olduğunun altını çizen Coulson- Sincalir, \"Aileniz mutlu olduğunda, işinizde üretken olabilirsiniz. Her şeyden önce ailemi neyin memnun edip mutlu edeceğini düşünmeyi seviyorum. Bunun bir parçası da işimde ve kariyerimde tatmin olmak. Çünkü mutlu bir anne mutlu bir aile demektir. Bu da şunu söylemeliyim ki kariyerimin aileme sunduğu fırsatlardan çok mutluyum. Örneğin bunun gibi ilginç ve egzotik yerlere gelmek gibi\" diye konuştu.\n\nKendisinin çok şanslı olduğunu, her sabah eşinin kendisini Yeni Zelanda kahvesiyle birlikte uyandırdığını anlatan Sinclair, güne başlamak için bunun kendisi için çok önemli olduğunu söyledi.\n\nŞu anda Büyükelçiliğin üst katında yaşadığını söyleyen Coulson - Sinclair, \"Muhtemelen işe gitmem 10 saniye sürer. Yani hayatım ve işim burada oldukça entegre. Ev tarafında yemek pişirme, temizlik ve çocuklara bakma sorumluluğunu paylaşırız. Yani dediğim gibi çok entegre bir ev hayatım ve iş hayatım var. Profesyonelliğiniz ve kişisel yaşamınız arasında o kadar büyük bir boşluk olmamalı ve tüm benliğimizi çalışmaya teşvik etmemiz gerekiyor. Yeni Zelanda halkının çeşitliliğini iyi temsil eden ve yansıtan bir diplomatik hizmete sahip olmaya çalışıyoruz\" açıklamasında bulundu.\n\nTürk yemeği yapmayı öğreniyor\n\nTürk yemekleri yapmayı bilmediğini fakat onu nasıl yiyeceğini bildiğini söyleyen Sinclair, \"Ülke çapındaki mutfak çeşitlerinizi denemekten zevk alıyorum ve bana birçok kez ülkenin bir yerinde Türk mutfağını denemiş olmamın tüm Türk yemeklerini anladığım anlamına gelmediği söylendi. Kızkulesi Sokak'taki komşum bana geçenlerde İngilizce bir Türkçe yemek kitabı verdi. Bu yüzden belki bir yıl içinde bana sorarsan, nasıl olduğumu görürüz\" dedi.\n\nBüyükelçi Sinclair, Türkiye ile daha önce etkileşimin olduğunun altını çizerek, \"Yeni Zelanda'ya taşınan çok güzel Türklerle tanışma fırsatım oldu. Elbette, her Yeni Zelandalı çocuğun, Birinci Dünya Savaşı'na dahil olmamız sayesinde okulda öğrendiği Gelibolu'dan bahsetmeliyim. Neden hedef olarak Türkiye'yi seçtim? Sanırım bunu görmemle çok alakası vardı. Dünyanın bu bölgesindeki bu ülke çok egzotik. Türkiye çoğu zaman birçok ilginç jeopolitik gelişmenin merkezinde yer alıyor. Bu yüzden orayı benim için sonsuz büyüleyici bir yer haline getiriyor\" dedi.\n\n\"İnsanlık tarihinin derinliği hakkında daha fazla şey öğreneceğim için çok heyecanlıyım\"\n\nTürkiye denilince akla gelen ilk şeyin çeşitlilik olduğunu belirten Sinclair, Konya'yı, İstanbul'u, Anadolu Medeniyetler Müzesi'ni gezdiğini aktardı.\n\n\"İnsanlık tarihinin derinliği burada\" diyen Sinclair, \"Yeni Zelanda'dan geliyoruz, nispeten kısa bir insan uygarlığı tarihimiz var. Konu biyocoğrafyaya geldiğinde ilginç bir ülke. Ama burada Ankara'da yeni öğrenmeye başladım. Hititler olduğunu hiç duymadığım bir dizi medeniyet hakkında bilgi edinmeye başladım diyebilirim. Yani liste uzayıp gidiyor. Bu yüzden gerçekten şaşırdım ve insanlık tarihinin derinliği hakkında daha fazla şey öğreneceğim için çok heyecanlıyım\" açıklamasında bulundu.\n\n\"Yeni Zelandalıların adil bir toplumda yaşadıklarını hissettiklerini söyleyebilirim\"\n\nYeni Zelanda'nın dünyanın en mutlu ülkelerden biri olmasının sebebini açıklayan Coulson-Sinclair, \"Mutluluk endeksinin arkasında ne olduğunu biraz çözmeniz gerekiyor. Benim anladığıma göre mutluluk endeksi bir dizi faktörü dikkate alıyor. Orada Gayri Safi Yurtiçi Hasıla'nın (GSYİH) ekonomik faktörü var. Fakat sağlığa, yaşam standardı ve yardımlaşmayı da içeriyor. İnsanların, kişisel özgürlük duygularını nasıl algıladıkları konusunda, kendilerini özgür hissedip hissetmedikleri ve yozlaşmış bir toplumda mı yoksa haklarının korunduğu bir toplumda mı yaşadıklarını hissedip hissetmedikleri gibi başka faktörler de var. Genel olarak Yeni Zelandalıların adil bir toplumda yaşadıklarını ve güçlü özgürlük duygusuna sahip olduklarını hissettiklerini söyleyebilirim. Bu yüzden Yeni Zelanda halkı dış mekanlarla etkileşime girmeyi seviyor. Sporu, sahile gitmeyi, yürüyüşe çıkmayı, tırmanmayı seviyorlar. Bunların hepsi ortalama bir Yeni Zelandalı için mümkün. Bu yüzden, bu mutluluk hissine katkıda bulunan faktörlerin bunlar olduğunu düşünüyorum\" ifadelerini kullandı.\n\n\"Umduğumuz şey, turist çekerken, daha uzun süre kalmaları, daha fazla harcamaları\"\n\nYeni Zelanda Turizm Bakanı Stuart Nash'ın \"Ülkemizin günde 10 dolar harcayan turistlerle işi yok\" ifadelerine açıklık getiren Coulson-Sinclair, \"Yeni Zelanda, pandemi boyunca turizmden çok etkilendi. Şimdi yeniden açıldık ve iş için açıldık, turistler akın ediyor ve bu bizi çok mutlu ediyor. Umduğumuz şey, turist çekerken, daha uzun süre kalmaları, daha fazla harcamaları. Aynı zamanda kültürle etkileşim kurmak isteyen turistleri yine teşvik etmemizdir\" dedi.\n\n\"Her iki taraf da Gelibolu bağlantımızın o çok güçlü mirasına dayanan ilişkimizi nasıl canlandırabileceğimizi görmek istiyor\"\n\nTürkiye ile Yeni Zelanda arasındaki ilişkiyi de değerlendiren Coulson-Sinclair, \"Bizim ilgilendiğimiz turizmimizde sürdürülebilirlik arayışı. Her iki taraf da Gelibolu bağlantımızın o çok güçlü mirasına dayanan ilişkimizi nasıl canlandırabileceğimizi ve tazeleyebileceğimizi görmek istiyor. Türk meslektaşımla karşılıklı olarak yararlı ve ilginç ekonomik fırsatların olduğu yerler üzerinde yakın bir şekilde çalışıyorum. Karşılıklı yarar sağlayan ekonomik fırsatları aramak bir numaralı öncelik. Çalışanlarımızın, insan bağlantılarını nasıl genişletebileceğimizi de görmek istiyoruz. Daha önce de belirttiğim gibi, Yeni Zelanda sınırları şimdi yeniden açıldı ve \"Tatilde Çalışma\" programımız yeniden başladı. Temmuz ayında başvurulara açtık ve mevcut kotamız zaten doldu. Bu yüzden bu yıl için iki katına çıkacağız. Bu da gençlerin Yeni Zelanda'ya gelip, kültür ve insanlar ile etkileşime geçtiğini görmek beni çok mutlu ediyor. Türk öğrencileri Yeni Zelanda'ya çekmek için fırsatlar arıyoruz\" diye konuştu.\n\n\"Ortak tarihimizdeki çok üzücü ve trajik dönemden, arkadaş olmak için birlikte çalışma kararı çıktı\"\n\nÇanakkale Savaşı'nda Gelibolu yarımadasına çıkarma yapan ve ölen insanlar arasında Avustralyalılardan 8 bin 500, Yeni Zelandalılardan da 3 bin kişi vardı. Birinci Dünya Savaşı'na ilişkin de açıklamalarda bulunan Coulson-Sinclair, şunları söyledi:\n\n\"Gelibolu'ya ilk geldiğimizde bir İngiliz egemenliğinin parçasıydık. Yeni Zelanda'da olduğumuz ülke değildik henüz. Böylece, Birinci Dünya Savaşı'na katılarak, aslında kendi ulusal kimliğimizi geliştirme fırsatımız oldu. Büyük bir trajedi anından doğan bu çok önemli ulusal gelişmeyi, bu deneyimlerin bir kısmını Türk dostlarımızla paylaşıyoruz. Bu büyük trajedi zamanından yeni bir ulus doğdu. Dolayısıyla Mustafa Kemal Atatürk'ün sözleri, bir ülke için savaşın ne anlama geldiğini, aynı zamanda affetmeyi ve ülkelerin nasıl barış zamanının ötesine geçebileceğini düşünme duygusunu o kadar mükemmel bir şekilde özetliyor ki. Böylece, bir kez daha, ortak tarihimizdeki çok üzücü ve trajik, feci bir dönemden, arkadaş olmak için birlikte çalışma kararı çıktı. Dolayısıyla bu, insan çabasının çok karmaşık bir parçasıdır.\"",
    "Yeni Zelanda'da konut fiyatları düşüşünü sürdürüyor": "Yeni Zelanda Gayrimenkul Enstitüsü (REINZ) tarafından açıklanan rapora göre, konut fiyatları ağustos ayında bir önceki aya göre yüzde 1,2 düşüşle ortalama 800 bin Yeni Zelanda Doları (NZD) oldu. Bir önceki ay fiyatlar ortalama 810 bin NZD seviyesinde bulunuyordu.\n\nFiyatlar geçen yılın aynı ayına göre ise yüzde 5,9 düşüş gösterdi. Son 6 ayda fiyatlarda yüzde 9,6 düşüş yaşanırken, bu oran başkent Welligton'da yüzde 21,6'ya ulaştı. Wellington'da fiyatlar şubat ayında gördüğü 995 bin NZD seviyesinden 780 bin seviyesine kadar indi.\n\nOrtalama konut fiyatlarında ülkenin en kalabalık ve şehirleşmiş yerleşim yeri olan Auckland'da aylık yüzde 0,9 artış olurken, yıllık yüzde 8,3 düşüşle 1 milyon 100 bin NZD olarak gerçekleşti. Auckland dışında kalan yerlerde ortalama konut fiyatları aylık yüzde 2,8 düşerken, yıllık değişmedi ve 700 bin NZD olarak belirlendi.\n\nÜlkede konut satışları aylık bazda yüzde 1,9 artarak 4 bin 891 oldu. Geçen yılın aynı ayına göre ise satışlarda yüzde 18,3 düşüş yaşandı.\n\nYeni Zelanda'da gıda fiyatları artışı 13 yılın zirvesinde\n\nAvustralya'da iş dünyası güveni toparlanmasını sürdürdü\n\nJaponya'da ÜFE sabit kaldı",
    "Araştırma: Yeni Zelanda'nın Güneyindeki Balıkların Dörtte Üçünde Mikroplastik Tespit Edildi": "WELLİNGTON, 23 Eylül (Xinhua) -- Otago Üniversitesi'nden bilim insanları, Yeni Zelanda'nın güneyindeki ticari balık türlerinin dörtte üçünde mikroplastik buldu. Deniz Kirliliği Bülteni'nin Cuma günkü son sayısında yayınlanan araştırmaya göre, denizin dibinde ve yüzeyinde yer alan balıklar benzer miktarda, şekilde, boyutta ve renkte mikroplastik yuttu. Çalışmada, \"Plastikler dünya genelindeki deniz ekosistemlerinin her yerinde bulunuyor. Bugüne kadar Güney Yarımküre'de özellikle de Güney Pasifik'te, ticari olarak önemli deniz balıklarının mikroplastik yutmanın yaygınlığı ile ilgili sınırlı araştırma yapılmıştı\" ifadelerine yer verildi. Bu araştırmanın amacı mikroskopi ve Raman Spektroskopisi kullanarak Yeni Zelanda'nın güneyinde ticari olarak önemli 10 balık türünün yuttuğu mikroplastiklerin miktarını belirlemekti.\n\nÇalışma mikroplastik liflerin yutulan en yaygın mikroplastik şekli olduğunu ve polietilenin Raman Spektroskopisi tarafından en yaygın tespit edilen polimer olduğunu belirtti. Bilim insanları, bir sene boyunca Otago kıyılarında yakalanan 10 yaygın türden 155 balık örneğine bakarak balıkların yüzde 75'inde mikroplastik yuttuklarına dair kanıt buldu. Çalışma, balık başına ortalama 2,5 ayrı partikül tespit edildiğini ve mikroplastik liflerin en yaygın olarak yutulduğunu da sözlerine ekledi. Yutulan mikroplastiklerin renkleri arasında en yaygın olarak mavi, siyah ve kırmızı görülürken ve tanımlanan plastiklerin yüzde 99,68'inin 5 mm'den küçük olduğu tespit edildi. Araştırmacılara göre insanların plastik yutan bu balıkları yiyerek mikroplastiklere maruz kaldıklarında ortaya çıkacak ekolojik ve sağlık risklerinin belirlemesi amacıyla daha fazla araştırma yapılması gerekiyor. Çevre Bakanı David Parker yaptığı yazılı açıklamada, Yeni Zelanda hükümetinin Cuma günü, plastik atıkları sona erdirecek ve çevre üzerindeki etkisini azaltacak projeler için fon sağladığını duyurdu.",
    "Uzun beyaz bulut ülkesi I": "2018 Şubat’ında 38 kişilik bir tur grubuyla Avustralya ve Yeni Zelanda’ya bir gezi yaptım. Frankfurt’tan başlayan turun benim dışımdaki tüm katılımcıları Alman’dı. Üç haftalık gezinin bir haftası Avustralya’yı, iki haftalık bölümü ise Yeni Zelanda’yı kapsıyordu. İlk bakışta koskoca Avustralya’ya sadece bir hafta, çok daha küçük Yeni Zelanda’ya iki hafta ayrılmış diye düşünülebilir.\n\nAslında her iki ülkeye de çok daha uzun zaman ayrılabilir ve zaman dolu dolu kullanılabilir, ama üç haftalık bir zaman kısıtınız varsa ağırlığın Yeni Zelanda’ya verilmesi, ülkenin doğasının değişkenliği nedeniyle doğrudur. Bu konuda beni ilk uyaran Moskova’da iş nedeniyle karşılaştığım ve ailesinin bir bölümü Yeni Zelanda’da yaşayan bir İrlandalı olmuştu. Üç haftanın sonunda ne kadar haklı olduğunu anladım.\n\nYeni Zelanda Avustralya’nın 2000 km güneydoğusunda, üç büyük, 700 kadar küçük adadan oluşan bir ülke. Üç büyük ada, güneyden kuzeye doğru sıralarsak, Stewart Adası, Güney ve Kuzey adaları. Yüzölçümü 268 bin m2 olan bu ülkenin nüfusu 5 milyon civarında. Toplumun %15’i ülkenin yerlileri olan Maoriler, geri kalanı ağırlıklı olarak Avrupa kökenliler. Son zamanlarda bir miktar uzak doğulu da gelmiş ama sayıları son derece kısıtlı ve ticari başkent Auckland dışında pek yoklar.\n\nNüfusun yaklaşık % 50’si kendisini herhangi bir dine bağlı olarak görmüyor. Ülkenin başkenti Kuzey Adası’nın güney ucundaki Wellington. Ticari başkent Auckland da aynı adanın kuzeyinde yer alıyor. Kişi başı milli gelir 50 bin ABD doları civarında, yani bizden altı kat daha fazla.\n\nYeni Zelanda’ya ilk ulaşan Avrupalı, Abel Tasman isminde bir Hollandalı. Zaten ülkenin adı da Hollanda’nın kuzey bölgelerinden Zeeland’dan geliyor. Maoriler ise Uzun Beyaz Bulut Ülkesi diyorlarmış. Maoriler bu adalara 1230-1250 yılları arasında, 40-50 kişilik uzun ahşap kanularla Fiji ve Polinezya’dan gelmişler. Onlardan önce bugünkü Yeni Zelanda’da insan yaşamıyormuş.\n\nAbel Tasman’ın adına dünya haritalarında iki önemli yer var. Biri Avustralya’nın güneyindeki Tasmanya, diğeri ise Avustralya ile Yeni Zelanda arasındaki Tasman Denizi. Abel Tasman 13 Aralık 1642’de Güney Adası’na ulaşmış . Su tedariki için sahile yolladığı dört gemici kanularla gelen Maoriler tarafından öldürülünce karaya çıkmaktan vazgeçip yoluna devam etmek zorunda kalmış. Maoriler ise öldürdükleri Hollandalılar’ı pişirip afiyetle yemişler.\n\nBu olaydan sonra uzunca bir süre Yeni Zelanda’ya Avrupa’dan başka ziyaretçi gelmemiş. Sonunda İngilizler, 1769’da James Cook komutasında Yeni Zelanda’ya ayak basmış. Cook’un ekibinde bir de Tahitili bir gemici varmış. Onun sayesinde Maoriler’le anlaşabilmişler. Hem de pişirilmekten kurtulmuşlar.\n\nYeni Zelanda’ya, Avustralya’nın Brisbane kentinden üç buçuk saatlik bir uçuşla ulaştık. Yani mesafe İstanbul-Paris arası kadar. Ülkeye varış noktamız Güney Adası’nın Christchurch kenti oldu. Çanakkale Muharebeleri’nden bizleri çok iyi tanıyan bu ülkede, pasaporttan Almanlar’dan çok daha kolay bir şekilde geçtim. Türk olduğumu duyan pasaport memurları, pasaportumu elden ele dolaştırıp, ilgiyle incelediler, sonra gülerek bana geri uzattılar.\n\nYani Zelanda’yı Avustralya’dan ayıran özelliklerinden biri şu: Avustralya başlangıçta bir ceza kolonisi olarak kullanılırken, Yeni Zelanda’ya düzgün insanlar yönlendirilmiş. Güzel iklimi, mümbit toprakları, Avustralya’dan farklı olarak tehlikeli hayvanların olmaması bunda rol oynamış.\n\nChristchurch’ta ilk beyaz nüfus yerleşimi 1840’ta olmuş. Kasabayı, tarım alanlarına yakın bir bataklığı kurutarak kurmuşlar. 1800’lerin ikinci yarısında kentleşme hız kazanınca, Christchurch’ün imarında İngiltere’nin Oxford kenti mimarisi esas alınmış. Kente de İngilizlerin dışında kimsenin yerleşmesine izin verilmemiş. İskoçlar başka bir şehir kurmak zorunda kalmış. Daha güneyde adı Dunedin konan bir yere yerleşebilmişler. Christchurch’ün ekonomisi tarım, hayvancılık ve tekstil üzerine kuruluymuş.\n\nRehberimiz Avusturya’dan evlilik sonucu Yeni Zelanda’ya göç etmiş bir kadındı. Grup Alman olunca, rehberin de Almanca bilmesi lazım tabii.\n\n22 Şubat 2011’de kent öğlen saatlerinde 6.4 şiddetinde bir depremle sarsılmış. Daha önce hiç deprem olmadığından kent merkezinden geçen fay hatları bilinmiyormuş. Zemin de bataklık olduğundan sıvılaşma olmuş, 170 civarı insan ölmüş. Bu arada kent merkezindeki katedralin ön cephesi yıkılmış ve tam oradan geçen ve burada post-doktora yapan Ankaralı bir akademisyen hanım ölmüş.\n\nRehber kendisiyle otelin lobisinde sohbet ederken şehrin hemen yanındaki tepenin sönmüş bir volkan olduğunu anlattı. Bunu duyunca deprem olmasına bu kadar şaşırmaları bana çok garip geldi.\n\nErtesi gün otobüsle yola çıktık. Güneye doğru dümdüz bir ovada iki saat kadar yol aldık. Bölgede epey tarım yapılmakla birlikte esas hayvancılık vardı. Ekilen bitkiler bile hayvanlara yem olarak düşünülmüş. Yüzlerce sığır, binlerce koyun gördük. Öğle yemeği için Geraldine diye bir kasabada durduk. Sonra yol güneybatı yönünde yükselmeye başladı. Arazi çoraklaştı. Artık karşımızda da Yeni Zelanda Alpler’i vardı. Bunları Güney Alpleri olarak adlandırıyorlar.\n\nRehberimizin anlattığına göre, Alpler 800 km uzunluğunda ve Güney Adası’nın kuzeyinden güneyine 800 km boyunca batı sahiline paralel olarak uzanıyormuş. Batı sahili, dağların da etkisiyle, Tasman Denizi üzerinden çok yağmur alırmış. Alpler’in en yüksek noktası Cook Dağı, 3755 m. Hemen yanında Tasman zirvesi var. O da 3500 m imiş. Bizim Büyük Ağrı ve Küçük Ağrı gibi birbirlerine çok yakın.\n\nÜlkenin kuzey güney doğrultusunda uzunluğu ise 2000 km civarıymış. Türkiye’nin doğu batı mesafesinden çok daha uzun. Beş milyon nüfuslu ülkede koyun adedi ise 20 milyonmuş. Eskiden 70 milyonmuş ama, ürünlerini satamadıklarından sürüler küçülmüş. Bu kadar hayvan da zaten çevreyi olumsuz etkilemeye başlamışmış.\n\nYolculuk bizi Burkes Boğazı’ndan sonra iki buzul gölünün yanına getirdi. Bunların adı Tekapu ve Pukaki. Pukaki’den puslar içerisinde Cook ve Tasman zirveleri görünüyordu.\n\nÜlkenin oldukça güneyine inmiş olduğumuzdan ve rakım da yükseldiğinden, hava iyice serinlemeye başladı. Isı 11 dereceye düştü. Kışın buralarda adam boyu kar olurmuş. Zaten etrafta kayak tesisleri göze çarpıyordu. Kuzey Adası’ndan buralara kayağa gelinirmiş.\n\nO geceyi ufak bir yerleşkede geçirdik. Dağın öbür tarafında yağışlı bir havanın bizi beklediği konusunda da uyarıldık. Akşam yemeğinde bölgenin meşhur somon balığı ve yerel beyaz şarabı vardı. Somonun mangalda pişirilmesi, üzerine zeytinyağı ve limon sosu fikrimi aşçı pek beğendi ve derhal uyguladı. Bundan sonra artık menüye de girecekmiş.\n\nErtesi sabah yeniden yola düzüldük ve 920 metre yüksekliğindeki Lindis Boğazını aştık. Doğa sürekli değişiyordu. Ada’nın ortasından güneye doğru iniyorduk. Buralarda 1860’da altın bulunmuş. Ağırlıklı olarak Çinliler buralara akın edip nehirlerde altın aramışlar. Beş yılda da altın tükenmiş. Her zaman olduğu gibi madencilerin çoğu sefil olmuş, onlara lojistik sağlayanlar ise zengin.\n\nYolun iki tarafında Avustralya’da da olan ‘station’ denilen büyük çiftlikler var. Genellikle merinos yetiştiriliyor. Sığır da süt için yetiştiriliyormuş.\n\nBölgeye eti ve kürkü için Avustralya’dan getirilen ‘possum’ isimli hayvan, bu ülkede düşmanı olmadığından başa bela olmuş. Ülkeyi bu hayvandan temizlemeye çalışıyorlarmış. Sayılarını, 1970’de 70 milyon iken, 2009’da ancak 30 milyona indirebilmişler. Büyükbaş hayvanlara hastalık geçirdiklerinden sıkı mücadele ediliyormuş. Tavşan da başka bir bela imiş.\n\nKoyunların ve sığırların kontrolü için Colly-Labrador kırması köpekler yetiştiriliyormuş. Dört yıl eğitilen, 5-6 yıl görev yapan bu köpekleri çok önemsiyorlar. Onlar olmadan geniş alanlarda, özellikle eğimli alanlarda, hayvancılık mümkün değil düşüncesindeler. Daha sonra emekliye ayrılan bu köpeklere ailenin büyüğü muamelesi gösterilirmiş ve büyük saygı görürlermiş. Hatta bu cefakar, son derece akıllı hayvanlar için bir anıt bile dikmişler.\n\nYeni Zelanda’da Manuka denen bir çalının özlerinden üretilen Manuka balı da çok önemseniyor. Dünyanın en organik ve sağlıklı balı olduğu iddia ediliyor. Fiyatları 250 gr için 11 ABD dolarından 110 dolara kadar çıkıyor. Kalitesine göre bir puanlama sistemi var. Fiyatları da balın aldığı puana göre değişiyor. Kontrol sistemi son derece ciddi. Uluslararası düzeyde ciddi tanıtım faaliyetleri var. Tadına baktım; bal işte! İçinde farklı ne var, onu bilemedim.\n\nYol boyu pek çok üzüm bağının yanından geçtik. Yeni Zelanda’nın beyaz şarabı meşhurdur ama bu bölgenin bilinen şarabı Pino Noir, yani kırmızı şarap. Yeni Zelanda şaraplarının fazla bekletilmeden 2-3 yıl içerisinde tüketilmesi öneriliyor. Burası adanın en güneyinde bulunan şarap bölgesi, dolayısıyla kışın don riski varmış. Yel değirmenleri, ısıtıcılar ile, hatta gerekirse üzerlerinde helikopterle uçarak havayı hareketlendirip, donu engelliyorlarmış. Bizim gibi üzümü kurutup ucuza satmayı akıl edememişler…\n\nDaha sonra büyük bir meyve plantasyonunun marketinde durduk. Sahipleri Yunan kökenli bir kadınla eşiydi. Değişik meyvelerden tadıp kırmızı uru erik satın aldım. Tanımadığım meyveler de vardı. Bir de incir salamı diye bir şey gördüm. Ne olduğunu tam anlayamadım. Kökeni İtalya imiş. Eşime e-posta ile incir salamından bahsettim. İnternette yaptığı araştırmalar sonucunda tarifini öğrendi ve Kıbrıs’taki bahçemizde bol miktarda yetişen incirlerden tatlı ve baharatlı iki çeşidini üretmeye başladı. Eş, dost, akraba arasında epey popüler oldu. 2021 Aralık ayında yayınladığı yemek kitabına da tarifini koydu.\n\n(devam edecek)",
    "Video: Yeni Zelanda'daki Sergilerde Çin'den Kitaplar ve Resimler Sergileniyor": "Yeni Zelanda'daki kitap ve resim severler, Perşembe günü Yeni Zelanda'nın Waipa bölgesinde düzenlenen, Çin'den gelen 2.000'den fazla kitabın ve Çinli ve Yeni Zelandalı çocukların çizdiği 200'den fazla resmin yer aldığı Çin temalı kitap sergisinde keyifli vakit geçirdi.\n\nÇin ile Yeni Zelanda arasında diplomatik ilişkilerin kurulmasının 50. yıl dönümü etkinlikleri kapsamında düzenlenen Daha İyi Bir Ekolojik Köy Uluslararası Gençlik Sanat Sergisi ile eş zamanlı olarak düzenlenen kitap sergisi, Çin'in 40 kentinden derlenen 217 eserden oluşuyor.\n\nAyrıca Yeni Zelanda'da yaşayan ressamlara ait 15 tablo bulunuyor. Sergiyi düzenleyen Yeni Zelanda Kültür ve Sanat Vakfı'nın Başkanı Jackson Rao, tüm sanat eserlerinin çocuklar tarafından tamamlandığını söyledi.\n\nKitap sergisinin küratörü ve Prime Media Yeni Zelanda Müdürü Dandi Wang, sergide siyaset teorisi ve tıbbi bilgilerden Çin geleneksel kültürel uygulamalarına kadar farklı temalarda 2.000'den fazla İngilizce kitabın yer aldığını söyledi.\n\nSergide ayrıca çeşitli çocuk kitapları ve bir şiir seçkisi yer aldı.\n\nHer iki sergi de 19 Eylül'e kadar açık kalacak. Kitaplar yerel kütüphanelere ve okullara bağışlanacak, resimler ise yerel çocuk hastanelerine ve çocuk rehabilitasyon kurumlarına hediye edilecek.\n\nXinhua Haber Ajansı muhabirleri Wellington'dan bildiriyor.",
    "Yeni Zelanda'daki Doğu Batı'yla Buluşuyor Konseri": "Yeni Zelanda'daki Doğu Batı'yla Buluşuyor Konseri Güncel Haberler WELLİNGTON, 19 Eylül (Xinhua) -- Yeni Zelandalı Soprano Joanna Foote (solda, önde) ve Çin'den tenor Jiang Bo (sağda, önde), Yeni Zelanda'nın başkenti Wellington'daki Opera Binası'nda gerçekleştirilen \"Doğu Batı'yla buluşuyor\" isimli konserde Yangtze Nehri'nin Şarkısı isimli Çince... WELLİNGTON, 19 Eylül (Xinhua) -- Yeni Zelandalı Soprano Joanna Foote (solda, önde) ve Çin'den tenor Jiang Bo (sağda, önde), Yeni Zelanda'nın başkenti Wellington'daki Opera Binası'nda gerçekleştirilen \"Doğu Batı'yla buluşuyor\" isimli konserde Yangtze Nehri'nin Şarkısı isimli Çince şarkıyı seslendirdi, 19 Eylül 2022. Bu konser, Çin ile Yeni Zelanda arasındaki diplomatik bağların 50. yılını simgeleyen bir dizi aktivitenin bir parçası olarak gerçekleştirildi. (Fotoğraf: Guo Lei/Xinhua) Kaynak: Xinhua / Güncel Çin Halk Cumhuriyeti Yeni Zelanda Eylül Güncel Haberler\n\nHaberler ›› Güncel ›› Yeni Zelanda'daki Doğu Batı'yla Buluşuyor Konseri - Haberler\n\nBu haber Xinhua tarafından hazırlanmış olup habere Haberler.com tarafından hiçbir editöryal müdahalede bulunulmamıştır. Xinhua tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı Xinhua kurumudur.",
    "Lübnan ve Yeni Zelanda, Dünya Kupası'nda": "FIBA Dünya Kupası Asya Elemeleri'nde Lübnan ve Yeni Zelanda bileti aldı.\n\nYeni Zelanda, Ürdün'ü 100-72 yenerek 6'da 6 yaptı ve üst üste 6. kez Dünya Kupası yolunu tuttu.\n\nLübnan da Hindistan'ı 95-63 ile geçti ve 5. galibiyeti ile turu geçmeyi başardı. Lübnan, 2010 Dünya Şampiyonası'ndan sonra ilk kez vize aldı.\n\nF Grubu'nda ise Avustralya 8'de 8e yaptı ancak matematiksel olarak hala Dünya Kupası vizesi garantilenmedi.",
    "*YENİ ZELANDA'DA 2.ÇEYREKTE GSYH YILLIK %0,4 (BEKLENTİ %0,0)": "",
    "Alstom, Yeni Zelanda’nın Tren Kontrol Sistemi İçin KiwiRail İle Sözleşme İmzaladı": "Alstom, Yeni Zelanda’nın büyüyen demiryolu ağı için yeni, tam entegre bir Trafik Yönetim Sistemi (TMS) sağlamak üzere KiwiRail ile bir sözleşme imzaladı.\n\nYeni, zengin özelliklere sahip Iconis sistemi, KiwiRail’in ağını çalıştırma şeklini önemli ölçüde iyileştirecek. Mevcut Trafik Kontrol Merkezi teknolojisinin bu yeni, son teknoloji entegre kontrol sistemi ile değiştirilmesi, KiwiRail’e genişleyen bir demiryolu ağının daha fazla ağ güvenliği, ve esnekliği sağlayarak daha fazla kontrol kapasitesi ve artan talepleri karşılama yeteneği sağlayacaktır.\n\nTam entegre Iconis sistemi, Wellington veya Auckland’dan çalıştırılabilecek. Sistem sadece her iki şehirde de patronajda öngörülen artışları karşılamakla kalmayacak, aynı zamanda gelişen ihracat endüstrisi yük hattı uygulamasının zorluğunu karşılamak için gerekli olan artan kapasite ve güvenilirliği de sunacak.\n\nKanıtlanmış Iconis Trafik Yönetim Sistemi teknolojisi, KiwiRail’in benzersiz demiryolu ağı özellikleri ve mevcut altyapısı ile sorunsuz bir şekilde entegre olacak şekilde özel olarak tasarlanacaktır. Oldukça esnek bir sistem olarak teknoloji, dünya çapında 30’dan fazla ülkede hem sıfır hem de kahverengi alan ortamlarında 160’tan fazla karmaşık yük ve banliyö ağında başarıyla uygulandı.\n\nAlstom, Kiwi Rail’in ağlarını işletme biçiminde bir adım değişikliği sağlamak için Kiwi Rail ile ortaklık yapmaktan mutluluk duyuyor. Alstom’un Avustralya ve Yeni Zelanda Genel Müdürü Mark Coxon, yenilikçi, ancak kanıtlanmış teknolojimiz KiwiRail’e operasyonlarını basitleştirirken ve geleceğe hazırlarken daha fazla operasyonel esneklik, verimlilik ve güvenlik sağlayacaktır” dedi. Coxon, Alstom’un Yeni Zelanda’da güvence altına aldığı ilk büyük sözleşme olan KiwiRail TCS fırsatını Yeni Zelanda’daki varlığımızı daha da genişletmek için katalizör olarak kullanacağız.” dedi.\n\nYeni sistemin devreye alınması 3 yıllık bir süre içinde gerçekleşecek ve ilk olarak Pilot Hat (Wairarapa Hattı) üzerinde devreye alınmasıyla 4 farklı aşamaya bölünecek; ardından geri kalan 3 Bölgede (Aşağı Kuzey Adası, Yukarı Kuzey Adası, Güney Adası) konuşlandırmanın coğrafi olarak genişletilmesi.\n\nSistemin başarılı bir şekilde teslim edilmesinin ardından Alstom, KiwiRail’e uzun vadeli destek ve bakım sağlayarak sistemin gelecekte uzun yıllar boyunca iyi bir şekilde desteklenmesini sağlayacak.",
    "2. Elizabeth'in ölümünün ardından İngiliz Milletler Topluluğu'nun akıbeti ne olacak?": "İngiltere'nin eski sömürgeleriyle kurulan birliğe üyeliğin esası özgürlük ve eşitlik olarak belirlendi, İngiltere monarşisinin liderini devlet başkanı olarak tanıma şartı getirilmedi.\n\nSoldaki fotoğrafta, Kraliçe II. Elizabeth ve Edinburgh Dükü Prens Philip, 27 Ekim 1982'de İngiliz Milletler Topluluğu ülkesi Tuvalu'da yerli halk tarafından bir tahtla taşınırken görünüyor. Sağdaki karade ise şu an tahtta ilk sırada olan Prens William ve eşi Kate Middleton, 18 Eylül 2012'de Tuvalu'da benzer bir şekilde taşınırken görülüyor. Söz konusu uygulama ırkçı olduğu gerekçisiyle eleştiriliyor.",
    "Bu yılın en şiddetli depremi yaşandı! Yeni Zelanda 5.8'lik depremle sallandı": "Edinilen bilgilere göre Güney Büyük Okyanus'ta yer alan ada ülkesi Yeni Zelanda bu yıl meydana gelen en şiddetli depremle sarsıldı. Depremin yerel saatle 21.07'de Kuzey ve Güney Adaları arasındaki Marlborough'ta 5.8 büyüklüğünde meydana geldiği bildirildi.\n\nDEPREMLE İLGİLİ RAPOR BULUNMUYOR\n\nDepremin ardından ciddi bir hasar olduğuna ilişkin rapor bulunmazken sosyal medya kullanıcıları depremin ardından birçok paylaşımda bulundu.\n\nÜLKENİN BİRÇOK NOKTASINDA HİSSEDİLDİ\n\nGeoNet'in Twitter hesabındaki paylaşımda depremin ülkenin birçok bölgesinde hissedildiği kaydedildi.\n\nHaberin Devamı\n\nAFAD SON DEPREMLER 22 EYLÜL 2022 PERŞEMBE\n\nİçişleri Bakanlığı Afet ve Acil Durum Yönetimi Başkanlığının verilerine göre 22 Eylül 2022 Perşembe günü meydana gelen depremler şu şekilde:\n\nSon depremleri görmek için linke tıklayınız\n\nSON DEPREMLER TÜRKİYE KANDİLLİ RASATHANESİ 22 EYLÜL 2022 PERŞEMBE\n\nBoğaziçi Üniversitesi Kandilli Rasathanesinin internet sitesinden son depremlerin listesine ulaşılabilmektedir. Burada depremin büyüklüğü, şiddeti, nerede meydana geldiği ve derinliğine ilişkin bilgiler verilmektedir.\n\nSon depremleri görmek için tıklayınız.",
    "Meksika Yeni Zelanda maçı ne zaman, saat kaçta, hangi kanalda?": "",
    "Dünyanın en yalnız ağacı insanlığa umut oldu!": "Dünyanın en yalnız ağacı insanlığa umut oldu!\n\nDünyanın bir ucunda okyanusun ortasında bir ada, adanın ortasında en yakın akrabasından 222 kilometre uzakta tek başına bir ağaç. Gövdesinde çok önemli gerçekler saklayan bu ağaç hepimizin kurtuluşu olabilir. İşte tüm ayrıntılar...\n\nHaber devam ediyor\n\nHaber devam ediyor\n\nO dünyanın en yalnız ağacı... Yeni Zelanda'nın 700 kilometre güneyinde insan eli değmemiş bir adada yaşıyor.\n\nUzaktan bakanlar için herhangi bir ayırıcı özelliği yok. Çalıya benzer bir yapısı, koyu yeşil yaprakları, kuvvetli bir gövdesi var.\n\nAntarktika'nın kuzeyinde subantarktik adı verilen bölgede bulunan Campbell Adası'nın ortasında yer alan 9 metre boyundaki bu ağaçla, Auckland Adaları'nda yaşayan en yakın komşusu arasında tam 222 kilometre mesafe var. Yakınlarda otsu bitki çok ama ağaç yok. Hatta adada başka hiç ağaç yok.\n\nÇamgiller familyasına ait Sitka Ladini türü bir ağaç bu. Aşağı yukarı 100 yaşında ve Guinness Rekorlar Kitabı'na göre \"dünyanın en uzaktaki ağacı\". (Bununla birlikte kitapta neyin ağaç olup neyin olmadığına dair evrensel olarak kabul edilmiş bir tanım olmadığı da vurgulanıyor.)\n\nAncak teknik olarak bu ağacın burada olmaması gerekiyor. Doğal yaşam alanı kelimenin gerçek anlamıyla dünyanın öbür ucu olan bu ağaç, iklim değişikliği araştırmaları yürüten bilim insanları için çok önemli ilerleme kapıları aralıyor.\n\nNasıl mı? Hemen anlatalım...\n\nLatince adı Picea sitchensis olan Sitka ladini boyu 100 metreye, ömrü ise 700 yıla kadar uzayabilen kozalaklı, iğne yapraklı bir ağaç. Adını Alaska'daki bir yerleşim yeri olan Sitka'dan alan bu ağacın doğal yaşam alanı ABD ve Kanada'nın batı kıyıları. Sitka ladini Danimarka, Norveç, İzlanda gibi Avrupa ülkeleri ile Yeni Zelanda'da da mobilya ve enstrüman üretiminde hammadde olarak kullanılıyor.\n\nİLK OLARAK HAYATTA KALMA BAŞARISIYLA DİKKAT ÇEKTİ\n\nAslına bakılırsa dünyanın en yalnız ağacı bilim insanlarının gündemine yeni girmiş değil. Hayatta kalma becerileri sayesinde uzun zamandır dikkat çekiyor.\n\nAncak iklim bilimci Dr. Jocelyn Turnbull'un bu ağaçla ilgilenmesinin sebebi bu değil.\n\nYeni Zelanda Jeoloji ve Nükleer Bilimler Enstitüsü'nde (GNS Science New Zealand) radyokarbon çalışmaları bölümünün başkanı olan Turnbull, Antarktik Bilim Platformu kapsamında önemli bir araştırma yürütüyor.\n\nHaber devam ediyor\n\nHaber devam ediyor\n\nAntarktik Bilim Platformu, Antarktika'nın küresel sistemdeki önemini daha iyi anlamayı amaçlayan devlet destekli bir araştırma projesi.\n\nTurnbull ve ekibinin yaptıkları şey, radyokarbon ölçümlerinden faydalanarak, Güney Okyanusu üzerindeki fosil yakıt kaynaklı karbondioksit salınımının kaynağını bulmak ve bölgenin karbon yutağı rolünü anlamaya çalışmak.\n\nAvustralya'da yayın yapan ABC kanalına ve The Guardian gazetesine açıklamalarda bulunan Turnbull, batıdan gelen rüzgarlara açık olması ve rüzgârın hızını kesecek herhangi bir kara parçası bulunmaması nedeniyle, Güney Okyanusu'nun karbondioksit alışverişini analiz etmek için çok önemli bir yer olduğunu belirtti ve şöyle devam etti:\n\n\"Bu rüzgârlı hava okyanus suyundaki çok büyük hacimli hareketleri beraberinde getiriyor. Derinlerdeki suyun yüzeye çıkmasını ve karışmasını sağlıyor. Bu sayede okyanusun bu bölümü bu kadar dinamik olmayan diğer bölümlerine kıyasla daha fazla karbon emebiliyor.\"\n\nHaber devam ediyor\n\nHaber devam ediyor\n\nKARBONU EMMEYE DAHA NE KADAR DEVAM EDECEK?\n\nBilim insanlarına göre, Endüstri Devrimi'nden bu yana atmosfere saldığımız karbondioksitin aşağı yukarı yüzde 10'u Güney Okyanusu tarafından emiliyor. Ancak Turnbull'a göre, okyanusun karbondioksiti emme kapasitesi değişiyor olabilir. Zaten bu da söz konusu araştırmanın gerçekleştirilme sebebi.\n\nTurnbull bu yola çıkma amaçlarını, \"Gerçekten anlamak istiyoruz. Çünkü bu durum bizi gelecekte nelerin beklediğini anlatıyor\" sözleriyle özetledi.\n\nBu noktada ekibin sorduğu iki önemli soru var: Birincisi, karbon yutakları \"dolarsa\" küresel ısınma hızında çok büyük bir artış yaşanır mı? İkincisi de bu yutakların nasıl çalıştığını anlarsak, daha fazla atmosferden daha fazla karbonu arıtıp küresel ısınmayı yavaşlatabilir miyiz?\n\nAtmosferdeki karbondioksiti yutarak depolayan doğal veya insan yapımı sistemlere bilim insanları karbon yutağı adını veriyor. Hepimizin bildiği en yaygın yutak türü ormanlar. Ormanların yanı sıra toprak, turbalıklar, permafrost (sürekli donmuş) toprak tabakaları, okyanus suları ve okyanusların derin yerlerindeki karbonat çökeltileri de bilinen diğer karbon yutakları.\n\nHaber devam ediyor\n\nHaber devam ediyor\n\nYALNIZ AĞAÇ TAM DA BU NOKTADA DEVREYE GİRİYOR\n\n\"Tamam ama dünyanın en yalnız ağacının okyanusların karbondioksit kapasitesiyle ne alakası var?\" diye sorduğunuzu duyar gibiyiz.\n\nŞöyle ki okyanusun karbondioksit emme kapasitesinde bir değişiklik olup olmadığını anlayabilmek için, Turnbull ve ekibinin Güney Okyanusu çevresindeki atmosferdeki radyokarbon ve karbondioksit ölçümlerinin geçmişini ve bugününü kıyaslamaları gerekiyor.\n\nAma bu çok zor bir durum zira Turnbull'un deyişiyle, \"30 yıl önce Güney Okyanusu'ndan örnek toplamıyorduk. Bugün zamanda geri gidip 30 yıl önceki havadan örnekler alma gibi bir şansımız da yok.\"\n\nAncak ağaçlar gövdelerindeki yaş halkalarında bu kayıtları saklıyor.\n\nTurnbull, yaş halkalarının önemini, \"Bitkiler fotosentez yaptıklarında havadaki karbondioksiti emip yapılarını büyütmekte kullanırlar. Böylece havadaki karbon ağaçların halkalarına yerleşir Her yıl gözle görülebilir farklılıkta bir halka oluşur. Bu halkaları kesip içlerindeki radyokarbonu ölçebilirsiniz. Bu sayede geçmişe dönüp Güney Okyanusu'nda ne olup bittiğini ve nelerin değiştiğini anlayabiliriz\" sözleriyle anlattı.\n\nEN UZAKTAKİ AĞAÇ OLDUĞU İÇİN O SEÇİLDİ\n\nPeki ama neden bu ağaç?\n\nTrunbull, en doğru ve sağlam ölçümleri yapabilmek için, Güney Okyanusu'nun mümkün olan en uzak noktasına gitmeleri gerektiğini belirterek, \"Dünya haritasına baktığınızda o bölgede çok fazla kara parçası olmadığını görebilirsiniz\" dedi. Ekibin bulabildiği en uzaktaki ağaç ise 52 derece güney paralelinde bulunan Campbell Adası'ndaki Sitka ladiniydi.\n\nBir başka deyişle coğrafyanın fazla ağaçlık olmaması nedeniyle Turnbull ve ekibi Sitka ladininden faydalanmak zorundaydı. Turnbull ağaç için, \"Bölgedeki her şeyden daha hızlı büyüyor. Halkaları daha büyük ve birbirinden ayırıp kayıtları izlemek daha kolay\" dedi.\n\nADAYA EL DEĞMEDİĞİNDEN AĞAÇ YAŞAYABİLİYOR\n\nTurnbull'un araştırmasının yıldızı olan Sitka ladininin tam yaşı belli değil. Ancak ağacın Campbell Adası'na 1907 yılı civarında, dönemin Yeni Zelanda genel valisi olan Lord Ranfurly tarafından dikildiğine inanılıyor.\n\nBu nedenle zaman zaman \"Ranfurly ağacı\" olarak anılan ladinin bunca zamandır hayatta kalabilmesi, birçok kişi tarafından adanın \"el değmemiş\" doğasıyla açıklanıyor.\n\nTurnbull da bu noktaya vurgu yaparak, \"Adada dolaşırken penguenler ayaklarınıza dolanıyor. Albatroslar kafanızın üzerinden uçup sizi izliyor. Dünyanın diğer yerlerine kıyasla buranın el değmemiş olduğunu söyleyebiliriz\" dedi.\n\nBAŞKA \"YALNIZ\" AĞAÇLAR DA VAR(DI)\n\nSitka ladininden önce \"dünyanın en yalnız ağacı\" unvanı Tenere Ağacı'na aitti.\n\nBu ağaç Sahra Çölü'nün Nijer sınırları içinde kalan kısmında 400 kilometrelik alanda tek başına yaşıyordu. Türü akasya olan Tenere Ağacı çölde yolunu bulmak isteyenler için önemli bir kilometre taşı ve çöl ikliminde hayatta kalabilmesiyle direncin sembolüydü.\n\nAncak 1973 yılında eski bir kervan rotasını takip eden Libyalı bir kamyon şoförünün çarpması Tenere ağacının yerinden devrilip ölmesine neden oldu.\n\nTenere Ağacı şu an Nijer Ulusal Müzesi'nde sergileniyor.\n\nİSTİLACI TÜR OLARAK GÖRENLER DE VAR\n\nSitka ladinine geri dönersek... Bazı bilim insanları doğal ortamından bu kadar uzakta yaşayan bu ağacı bir \"istilacı tür\" olarak görüyor ve Campbell Adası'nda işi olmadığını savunuyor.\n\nBotanikçiler ve bilim insanları, ağacın akıbetine dair ateşli tartışmalar yürütedursun, Turnbull ağacın faydalarının kendi araştırmalarının çok ötesinde olduğunu belirtti.\n\nAğacın bir asırdır kendisi gibi yalnızlara yarenlik ettiğini ifade eden Turnbull, \"İskoçya'dan kaçan bir prenses, balina avcıları, denizciler, araştırma kafileleri, deniz kazası geçirmiş kişiler hep ona sığındı. Bu adada yaşayan araştırma kafilelerinin Sitka ladininin tepesinden biraz kesip Noel ağacı yaptığını bile duymuştum\" ifadelerini kullandı.\n\nCampbell Adası'ndaki Sitka ladininin ve gövdesindeki yaş halkalarının kullanıldığı ilk bilimsel araştırma bu değil. 2018 yılında yine bu ağacı kullanan bilim insanları \"İnsan Çağı\" da denen ve insan faaliyetlerinin dünyaya geri döndürülmez hasarlar vermeye başladığı dönem olarak tanımlanan Antroposen Dönemi'nin 1965 yılında başladığını da tespit etmişti. 1965 yerin üzerindeki atom bombası testlerinin yasaklandığı yıl olarak biliniyor. Ağacın halkaları bu testlerin yasaklanmasından önce kaydedilen radyokarbon miktarında zirveye ulaşıldığına işaret ediliyor. Bu oldukça önemli bir bulgu zira testlerin yapıldığı noktalarla Campbell Adası arasındaki mesafe, bombaların etkisinin dünyanın her yerine uzandığını gösteriyor. 1960'ların geneline baktığımızda da hem hippi kültürünün etkisiyle modern çevreciliğin hızla yaygınlaştığı, hem de küreselleşmenin ve endüstriyelleşmenin hızlandığı, ekonomik büyümenin nüfus patlamasını beraberinde getirdiği ve insanların çevreye verdiği etkilerin fazlasıyla arttığı bir dönem görüyoruz. Bu dönem \"Büyük Hızlanma\" olarak da adlandırılıyor.\n\nKaynak: Hürriyet / Sevin Turan",
    "Lizz Truss İngiltere'nin üçüncü kadın başbakanı oldu: Kadın liderlere sahip olan ülkeler": "İNGİLTERE BAŞBAKANI LİZ TRUSS\n\nLiz Truss'un, Temmuz ayında karıştığı birden fazla skandal üzerine istifa eden Boris Johnson'ın yerine İngiltere'nin yeni Başbakanı seçildi. Ülkenin eski dışişleri bakanı ve uluslararası ticaret bakanı olan Truss, Muhafazakar Parti üye tabanının yüzde 57'sinin ona oy vermesiyle Rishi Sunak'ı mağlup etti.\n\nTruss böylelikle Margarat Thatcher ve Theresa May'in ardından İngiltere'de görev yapan üçüncü kadın başbakan oldu. Dün görevine başlayan Truss, \"Vergileri azaltmak ve ekonomimizi büyütmek için cesur bir plan hazıralyacağım” dedi.",
    "Tonga'daki patlamadan çıkan su buharı Dünya'yı ısıtabilir": "Pasifik Okyanusu'nda yaklaşık 170 adadan oluşan Tonga'daki yanardağ patlamasının, dünyada sıcaklığı artırabileceği belirlendi.\n\nBu yılın başlarında, Pasifik Okyanusu'nda yaklaşık 170 adadan oluşan Tonga'nın başkenti Nuku'alofa'nın 65 kilometre kuzeyindeki Hunga Ha'apai Adası'nda bulunan yanardağ, büyük bir gürültüyle patlamıştı.\n\nPatlamanın ardından Tonga, Yeni Zelanda, ABD, Kanada, Şili ve Japonya için \"tsunami\" uyarısı verilmiş, tsunami Tonga'daki hemen hemen tüm adaları vurmuştu.\n\nYetkililer, yanardağdaki patlamaların geçen yıl 20 Aralık'taki faaliyetlerinden 7 kat daha şiddetli olduğunu belirtmişti.\n\nDünya'yı daha fazla ısıtabilir\n\nHakemli bilimsel dergi Science'ta yayınlanan araştırmaya göre şiddetli patlama sonucunda yayılan büyük miktardaki su buharı, küresel ısınmada aylar süren küçük bir artışa yol açabilir.\n\nBulgular, patlamanın ardından en az 55 milyon ton su buharının stratosfere gönderildiğini gösterdi.\n\nUzmanlar, bunun ozon tabakasının geçici olarak daha fazla incelmesine yol açtığını belirtiyor.\n\nSu buharı, karbondioksit gibi dünya yüzeyindeki ısıyı emiyor ve tekrar yayıyor. Yani büyük miktardaki su buharı, gaz dağılana kadar küresel ısınmayı birkaç yıl artırabilir.\n\nUzmanlar, ayrıca stratosferdeki su buharı miktarının artmasının ve kükürtdioksitin stratosfere geçmesinin bu tabakada soğumaya yol açabileceğini belirtti.",
    "*YENİ ZELANDA'DA AĞUSTOS'TA ANZ ŞİRKET AKTİVİTE GÖRÜNÜM ENDEKSİ -%4,0 (ÖNCEKİ -%8,7)": "",
    "Dünyanın en uzun uçuşlarında rekabet başlıyor!": "Havacılık sektörü yeni dönemde non-stop / direkt uçuşlarla yoğun rekabete hazırlanıyor. Salgının sona ermesiyle birlikte havada rekabet her açıdan artmaya başladı. Havayolları önemli rotalarda yolcularını kaybetmeden daha iyi hizmet vererek karlılıklarını artırmak için yarışıyor. Bu yarış içinde ise en dikkat çeken ise direkt uçuşlar. Fakat uzun mesafelerde direkt ve rekabetçi uçabilmek için filodaki uçakların yeni nesil ve daha tasarruflu uçaklar olması gerekiyor.\n\nYeni nesil uçaklara yoğun talep olması sebebiyle istenilen modeli kısa sürede temin etmek zor. Bazı havayolları salgın öncesinde filolarına kattıkları yeni nesil uçaklarla menzil sorunu olmadan yeni hatlarda uçmaya başladı. Böylece rekabet transit yolculara ev sahipliği yapan havalimanı ve bağlantılı uçuşları güçlü şirketlerden direkt uçuşlar yapan havayollarına kaymaya başladı.\n\nYeni nesil uçaklarla birlikte havayolları da salgın öncesinde yaptıkları uzun uçuş planlamalarını birer birer hayata geçirmeye çalışırken diğer havayolları da yarıştan kopmamak ve yolcu kaybetmemek için çalışmalar yapıyor. Geçtiğimiz hafta Air New Zeland Auckland’i New York’a bağlayan bir uçuş icra etti. 16 saat süren uçuş Boeign 787-9 Dreamliner ile yapıldı. Uçuşta Yeni Zelanda Turizm Bakanı Stuart Nash ve eski Başbakan Helen Clark gibi Yeni Zelanda’nın ileri gelenleri yer almış. Mevcut Başbakan Jacinda Arden ise bu uçuşa Kraliçe II. Elizabeth’in cenaze töreni sebebiyle katılamamış. Kısacası direkt uçuşlar ülkelerin de gündeminde olan ve merak uyandıran bir konu olmaya devam edecek.\n\nTHY ne zaman listeye girecek?\n\nEn uzun uçuşu yapan havayolları arasına Türk Hava Yolları (THY) mevcut seferleriyle dahil olamıyor. Salgın öncesi 2018’de Uluslararası Hava Taşımacıları Birliği’nin 74’ncü Yıl Genel Kurulu’nda THY yöneticilerinden Sidney’e direkt uçuş için uçak modellerini araştırdıkları bilgisini almıştım. THY yönetimi gelişmeleri takip edip, uçak modelini buna göre kararlaştırmak için beklemeyi tercih ediyor. Mesela Sidney – İstanbul arasında direkt uçmak için A350-1000 modelle neler yapabileceğini incelediklerini biliyorum. THY yönetimi uzun bir süredir bu hatta direkt uçmak için çalışmalar yapıyor, bu hatta kullanılabilecek uçak modellerinin verimliliği üzerine kafa yoruyor. Ama THY’nin ne zaman en uzağa uçabileceğine dair bir takvim henüz yok.\n\nPlanlanan en uzun uçuşlar\n\nTHY’nin yakın zamanda planlanmış en uzun uçuşu yok, ama diğer şirketler ise en uzun uçuşlar için yoğun çaba sarf ediyor. Son olarak Air New Zeland’ın listeye dahil olmasıyla en uzun uçuşlarda sıralamalar da değişti, ancak bu değişim devam edecek gibi görünüyor. Hatta uzun non-stop uçuşlar sebebiyle bazı ana meydanların yolcusunun hızla azaldığına şahit olacağız. Bu sebeple önümüzdeki yıllar direkt uçuşların altın yılları olacak. Mesela planlanan en uzun uçuşlar listesinde Emirates’in Dubai-Auckland uçuşu, Qantas’ın Melbourne-Dallas uçuşu ve United’ın Housten-Sidney uçuşu var.\n\nSingapur en uzun uçuşlarda öncü\n\nŞu an dünyanın en uzun uçuşlarında Singapur Airlines’ın imzası bulunuyor. Singapur Changi Havalimanı’ndan New York JFK’ya A350-900ULR model uçakla yapılan uçuş18 saat 50 dakika sürüyor. Mesafe ise yaklaşık 15 bin 348 km. İkinci sırada ise yine aynı havayolunun yine aynı şehirler arasında icra ettiği uçuş bulunuyor. Singapur Havayolları Singapur Changi’den New York Newark Havalimanı’na yine aynı tip uçakla 15 bin 325 km mesafeyi 18 saat 30 dakikada tamamlıyor. Tabii saat farklılıkları uçağın doluluğu ve kuyruk rüzgarları hesaplanmadan ortalama olarak alınıyor.\n\n“Project Sunrise” listeyi değiştirecek!\n\nEn uzun uçuşlarda Singapur Havayolları’nın en yakın takipçisi ise Avustralyalı Qantas. Qantas’ın daha önce “Project Sunrise” kapsamında gerçekleştirdiği New York ve Londra’dan Sidney’e düzenlediği test uçuşları dünyanın da en uzun uçuşları olarak dikkat çekiyordu. Ancak test uçuşu olduğundan tescil edilmedi. Eğer bu uçuşlar gerçekleşirse sıralamada değişecek, Qantas da listeyi domine edecektir. Ayrıca geçtiğimiz yıl Arjantin’in başkenti Buenos Aires’ten kalkan Qantas uçağı, Avustralya’nın Darwin kentine gitmek için 3 kıtayı geçerek başarılı bir ticari uçuş gerçekleştirdi. Boeing 787-9 Dreamliner ile gerçekleşen uçuşta, 107 yolcu, 4 pilot, 17 kabin ekibi ve mühendisler ile yer personeli bulunuyordu. QF14 sefer sayılı uçuş şimdiye kadarki en uzun aktarmasız uçuşu oldu.\n\nBuenos Aires’ten Darwin’e gerçekleştirilen ticari uçuşta 14 bin 683 km mesafe kaydedildi. Uçuş 17 saat 26 dakika sürdü. Qantas’ın önceki en uzun ticari uçuşu olan London-Perth’den 184 km daha uzun olarak tamamlandı. Bu uçuşların yanı sıra Qantas’ın 2022 Aralık ayında başlatacağı Melbourne-Dallas uçuşu da en uzun uçuşlar listesinde dördüncü sıradan listeye girecek. B787-9 Dreamliner’la gerçekleştirilecek uçuş 14 bin 470 km mesafe olarak dikkat çekiyor. Gidişi 17 saat 25 dakika dönüşü ise 15 saat 45 dakika süreceği öngörülüyor.\n\nYeni uzun uçuşlarla dengeler değişiyor\n\nBeşinci en uzun uçuş ise geçen cumartesi yapılan ve 16 saat süren Air New Zeland’ın Boeing 787-9 Dreamliner’ıyla Auckland-Newyork JFK havalimanları arasında icra edildi. 14 bin 207 km mesafedeki uçuş listeye yeni girdi. Emirates Havayolları da Avustralya uçuşlarının 20’nci yılını kutlarken bir açıklama yaparak, Avustralya Perth’e A380 model uçaklarıyla günlük sefer düzenleyeceğini açıklamıştı. Emirates aynı zamanda A380’lerle Dubai-Auckland arasında da seferler planlanıyor. 14 bin 200 km mesafelik ilk uçuşun 2 Aralık 2022’de gerçekleşmesi planlanmış.\n\nÖzetle önümüzdeki yıllar havacılık sektörünün gündeminde yoğunlukla non-stop direkt uçuşlar yer alacak. Özellikle Boeing 787 ve Airbus 350 modellerinin yolcu kapasitesi 250 ile 350 arasında değişen çeşitli tipleri de havayollarının rekabetine destek olacak.\n\nDünyanın en uzun 10 uçuşu:\n\nSingapur-New York JFK / Singapore Airlines / 15,348 km / Airbus A350-900ULR\n\nSingapur-Newark / Singapore Airlines / 15, 325 / Airbus A350-900ULR\n\nPerth-Londra / Qantas / 14,500 km / Boeing 787-9\n\nMelbourne-Dallas / Qantas / 14,471 km / Boeing 787-9 (2 Aralık 2022’de başlayacak)\n\n2022’de başlayacak) Auckland-New York JFK / Air New Zealand ve Qantas / 14,207 km / Boeing 787- (Qantas 14 Haziran 2023’te başlayacak)\n\nDubai-Auckland / Emirates / 14,200 km / Airbus A380 (2 Aralık 2022’de başlayacak)\n\nSingapur-Los Angeles / Singapore Airlines / 14,113 km / Airbus A350-900\n\nHouston-Sidney / United Airlines / 13,833 km / Boeing 787-9 (28 Ekim 2022’de başlayacak)\n\nSydney-Dallas / Qantas / 13,804 km / Boeing 787-9\n\nYAZININ DEVAMINI OKUMAK İÇİN TIKLAYIN",
    "Teknoloji milyarderlerinin 'felaketten kaçış' plânları…": "Haberin Devamı\n\nDünya, küresel iklim krizi, artan çevre kirliliği, uluslararası krizler, savaşlar ve hızlı nüfus artışı nedeniyle felaketlere her gün biraz daha yaklaşırken, önde gelen teknoloji milyarderlerinin en kötü senaryolar için kurtuluş plânları yaptığı ortaya çıktı.\n\nGörünürde hepimizin hayatını kolaylaştırmak için çalışan, çevre sorunlarıyla mücadele eden, her fırsatta ileri teknoloji sayesinde insanlığın mutlu ve \"müreffeh\" yarınlara ulaşacağını müjdeleyen milyarder girişimciler, dünyanın değişik noktalarında lüks ve güvenlikli sığınaklar satın alıyor.\n\nKüresel servetin önemli bir kısmını ellerinde tutan ultra zenginler, uzak gezegenlerde koloniler kurmanın, uzun bir hayat yaşamanın ve servetlerini korumanın yollarını bulabilmek için kafa yoruyor.\n\nPeki gün gelir de korkulan olursa zenginler nereye kaçacak? İşte insanlığın geri kalanı ile aynı kaderi paylaşmak istemeyen teknoloji zenginlerinin plânları...\n\nHaberin Devamı\n\nDijital teknolojinin hayatımız üzerindeki etkilerine dair sayısız makalesi bulunan Douglas Rushkoff tarafından kaleme alınan 'Survival of the Richest', bu ay okurlarla buluştu.\n\nULTRA ZENGİNLER DÜNYANIN YOK OLUŞUNA HAZIRLANIYOR\n\nYazar Douglas Rushkoff, geçtiğimiz günlerde yayımlanan Survival of the Richest: Escape Fantasies of the Tech Billionaires (Zenginlerin Hayatta Kalma Mücadelesi: Teknoloji Milyarderlerinin Kaçış Fantezileri) isimli kitabında, büyük teknoloji devlerinin gelecek plânlarına ve kıyamet senaryolarına ilişkin oldukça ilginç ayrıntılara yer verdi.\n\nKitabın yayımlandıktan sonra teknoloji milyarderlerinin ilgisini çektiğini belirten Rushkoff, The Guardian için kaleme aldığı yazıda bu isimlerle yaptığı görüşmelerde yaşadığı ilginç olayları okurlara aktardı.\n\nRushkoff, teknoloji milyarderlerinin özellikle dünyanın yok oluşuna hazırlandıklarını çarpıcı bir dille ortaya koydu.\n\n‘EN GÜVENLİ YER YENİ ZELANDA MI YOKSA ALASKA MI?’\n\nHaberin Devamı\n\n“Havaalanında bir limuzin beni bekliyordu. Üç saatlik çok uzun bir yolculuk yaptık. İçimden 'Kim bu kadar uzak bir yerde konferans düzenlemek ister?' diye düşünmüştüm. Yaklaştıkça ufak bir havaalanına inen özel jetleri gördüğümde oldukça şaşırdım” ifadelerini kullanan Rushkoff, katıldığı toplantıda etrafını çevreleyen milyarderlerin ağzından teknolojinin ve dünyanın geleceğine dair ayrıntılı bir senaryo dinlediğini anlattı.\n\nİçinde bulunduğu ortamı “Masanın etrafına oturdular ve kendilerini tanıttılar; teknoloji yatırımı ve risk sermayesi dünyasının üst kademesinden beş süper zengin adam\" sözleriyle tarif eden ünlü yazar, teknoloji milyarderlerinin kendisini toplantıya çağırma sebebinin kitabında ileri sürdüğü fikirlerin arka plânı olduğunu belirtti ve ekledi:\n\nHaberin Devamı\n\n“Biraz sohbet ettikten sonra teknolojinin gelecekte ulaşacağı noktaya ilişkin görüşlerimin onların ilgisini çektiğini fark ettim.”\n\nFotoğraflar: iStock\n\nRushkoff, sunumunun ardından “Bitcoin mi yoksa Ethereum mu?”; “Sanal gerçeklik mi, artırılmış gerçeklik mi?”; “Kuantum hesaplamayı önce kim başlatacak, Çin mi yoksa Google mı?” gibi yoğun bir soru yağmuruna tutuldu.\n\nYazarın aktardığına göre bir noktada sohbet aniden \"endişe verici\" bir noktaya evrildi.\n\nZira katılımcılar “Küresel yok oluşun ardından dünya üzerinde neresi daha güvenli olacak, Yeni Zelanda mı yoksa Alaska mı?”; “Dışarıdan yardım almaksızın ne kadar bir süre hayatta kalınabilir?”; “Bir kıyamet sığınağının kendi öz kaynakları nasıl yaratılır?”; “Yeraltı suyunun kirlenme olasılığı nedir ve arıtma süreci nasıl olmalı?” gibi sorular üzerinde tartışmaya başladı.\n\nHaberin Devamı\n\nKENDİ ÖZEL SIĞINAKLARINI İNŞA ETMİŞLER BİLE!\n\nDünyayı bekleyen küresel tehditler üzerinde tartışmaya başlayan teknoloji milyarderleri, olası felaket senaryolarını teker teker masaya yatırdı.\n\nBir bilim kurgu filminin senaryo toplantısını andıran buluşmada, küresel ısınmanın mı yoksa biyolojik savaşın mı daha büyük bir tehdit oluşturacağını tartışan zenginler; çevresel çöküş, toplumsal ayaklanma, nükleer patlama, durdurulamaz bir virüs salgını veya her şeyi alt üst eden kötü niyetli bir bilgisayar virüsüne karşı kurtuluş senaryolarını uzun uzadıya değerlendirdi.\n\nÜstelik Rushkoff'un yazısına göre teknoloji şirketlerinin CEO'ları için bu meseleler teorik tartışmaların çok ötesinde; birçok milyarder felaket sığınağını inşa etmeyi çoktan bitirmiş durumda. Ancak sorunlar bununla da bitmiyor. Milyarderler şimdi de güvenliği nasıl sağlayacakları konusunda kara kara düşünüyor.\n\nHaberin Devamı\n\nGÜVENLİK PERSONELİNE ELEKTRONİK TASMA TAKMAYI DÜŞÜNÜYORLAR\n\nToplantıda tanık olduğu sahneleri okurlarla paylaşan Rushkoff, “Söz alan bir girişimci tartışılan seçeneklerden birinin yaşanması durumunda gizli sığınağında konuşlandırmak üzere bir düzine deniz piyadesini işe aldığından bahsetti. Bu noktada tek derdi sahip olduğu kripto varlıkların değersiz hale gelmesi durumunda onlara nasıl ödeme yapacağıydı ” ifadesini kullandı.\n\nPeki ama gezegenin yok olma noktasına gelmesi ihtimaline karşı güvenlik için sığınak inşa edenler, kendi çalışanlarına nasıl güvenecekler? Rushkoff'a göre bu konu da toplantıda ciddi ciddi tartışıldı. Zenginler kendilerinden fiziksel olarak kat kat üstün olan askerleri disiplin altına alabilmek için de güvenlik personeline elektronik tasma takma çözümünü üretti.\n\nToplantıda bazı milyarderler gıdaları korumak için şifresini sadece kendilerinin bildiği özel kilitler geliştirdiklerini, hatta gardiyan ve işçi olarak hizmet edecek robotlar tasarlamayı dahi düşündüklerini de dile getirdi.\n\nBU İNSANLAR ASLINDA BİRER KAYBEDEN\n\nElektronik tasmaları ve işçi robotları duyunca neye uğradığını şaşırdığını belirten Rushkoff, konuya insani bir yerden yaklaşma çabasıyla söylediği, “Güvenlik personelinin ve çalışanların gelecekte size sadakat göstermelerini sağlamanın yolu, onlara şu anda arkadaş gibi davranmaktır. Cephane ya da elektrikli tellerden ziyade insanlara ve insan ilişkilerine yatırım yapmanız gerek” sözlerinin tuhaf bakışlar ve alaycı tebessümlerle karşılandığını da sözlerine ekledi.\n\nYazar, “Tam o sırada şunun farkına vardım. Bu insanlar aslında birer kaybeden. Sığınak stratejilerini değerlendirmem için beni çöle çağıran milyarderler, ekonomik oyunun galipleri değil, aksine kurbanlarıydı. ‘Yarattıkları zarardan kendilerini izole edecek kadar çok para kazanmak’ şeklinde tanımlayabileceğimiz bir zihniyete yenik düşmüşlerdi” ifadelerini kullandı.\n\n\n\n\n\nİNSANLIĞIN GERİ KALANINDAN UZAK DURMAK İSTİYORLAR!\n\nPeki, kim nereye gidecek? Jeff Bezos uzaya, Peter Thiel Yeni Zelanda'da yaptırdığı sığınağa, Mark Zuckerberg de sanal Metaverse'üne mi sığınacak?\n\nŞurası bir gerçek ki, aşırı zenginler ve ayrıcalıklılar kendilerini, iklim değişikliği, yükselen deniz seviyeleri, kitlesel göçler, küresel salgın hastalıklar ve gıda krizi gibi gerçek tehlikelerden yalıtmak istiyorlar. Hatta bu konuda takıntılı hale gelmişler bile diyebiliriz.\n\nOnlar için teknolojinin geleceği tek bir şeyle ilgili: İnsanlığın geri kalanından olabildiğince uzak durmakla…\n\nToplumları şekillendiren teknoloji araçlarını geliştiren milyarderlerin, aslında dünyayı başkaları için yaşanmaz hale getirebileceklerini hiç düşünmediklerini belirten Rushkoff, “Üstelik daha önce kendi hassasiyetlerini toplumumuzun dokusuna işleyecek araçlara da sahip değildiler. Bugün ortalık bu bencil ve yalıtımcı bakış açılarını destekleyen algoritmalarla ve zekâlarla dolu. Bunları benimseyebilecek kadar sosyopat olanlar, parayla ve geri kalanımız üzerinde hakimiyet kurmakla ödüllendiriliyor. Sistemin çıktıları yine sistemi besliyor. Bu yeni bir şey” ifadesini kullanıyor.\n\nKOLONİ KURMAK İSTEYEN DE VAR, YENİ BİR DÜNYA TASARLAYAN DA…\n\nBugün gelinen noktada, sanal piramitlerin tepesindeki milyarderler, sonsuza kadar bize hükmetmek yerine, oyunun sonundaki çıkış stratejileri üzerine aktif olarak düşünmeye başladı bile.\n\nTesla kurucusu Elon Musk'ın Mars'ta koloni kurma çabalarından ilham alan Peter Thiel'ın yaşlanma süreçlerini tersine çevirmeye çalışması da yapay zeka geliştiricileri Sam Altman ve Ray Kurzweil'in zihinlerini süper bilgisayarlara yüklemesi de dünyayı daha iyi bir yer haline getirmekten ziyade insan olmanın gerekliliklerini aşmaya çalışan bir dijital geleceğe hazırlandıkları anlamına geliyor.\n\nSÜPER LÜKS KIYAMET SIĞINAKLARI\n\nDiğer yandan kıyamet hazırlığı adeta bir sektöre dönüşmüş durumda. Örneğin Rising S. Company müşterilerine, 8,3 milyon dolar karşılığında içinde kapalı yüzme havuzlarından bowling salonlarına her türlü konfor ve eğlencenin bulunduğu çok lüks sığınaklar sunuyor.\n\nVivos adlı bir şirket ise, Soğuk Savaş döneminde inşa edilmiş sığınakları lüks yeraltı dairelerine dönüştürüp satıyor. Bu dairelerde yok yok! Sinema salonları, büyük yemek alanları, güneş simülasyonlu bahçe ve havuzlar, şarap mahzenleri ve daha birçok şey zenginleri evlerinde hissettirmek için sığınaklara dahil ediliyor.\n\nÇekya'da bulunan Oppidum gibi ultra elit sığınaklar ise milyarderler için uzun süreli barınmada, ruh sağlığı ve dingin bir zihin vaat ediyor.\n\n‘O GÜNÜN GELMESİNİ ENGELLEMELİLER’\n\nNe var ki Rushkoff sığınakların milyarderleri yarattıkları felaketlerden koruyamayacağını zira nihayetinde toplumun geri kalanının işleyişinin onları da etkileyeceğini belirtti.\n\nDuvarlarla çevrelenmiş kaleler kurulsa dahi insan emeğine ihtiyaç duyulan bu alanların, dış dünyadan düşünüldüğü kadar yalıtılamayacağını ifade eden Rushkoff, “Teknoloji zenginlerinin kendi yarattıkları gerçeklikten uzaklaşmak için verecekleri bu çaba beyhude bir uğraş olacak” dedi ve ekledi:\n\n“Milyarderler ‘Kıyamet Günü’nden gerçekten kaçınmak istiyorlarsa insanlığı kaderlerine terk etmek yerine, hep birlikte o günün gelmemesi için uğraş vermeleri daha akılcı olur.”",
    "Yeni Zelanda'da bir kasabın satmaya başladığı Kral Charles sosisleri sosyal medyanın gündemine oturdu! Kralın parmaklarına gönderme yaptı": "Sosyal medya, Yeni Zelanda'daki bir kasabın Kral Charles sosisleri satmaya başlamasını konuşuyor. Sosyal medya plartformlarında paylaşılan fotoğraflara göre, Yeni Zelanda’nın Auckland şehrindeki bir kasapta 'sınırlı sayıda' üretilen 'Kral Charles sosisleri' satılmaya başlandı.\n\n'KRAL CHARLES SOSİSLERİ' İLE KRAL 3. CHARLES'IN PARMAKLARINA GÖNDERME\n\nİrlanda ve Birleşik Krallık hedefli internet sitesi Joe'nin haberine göre, söz konusu kasap, satışa sunduğu sosislerle Kraliçe 2. Elizabeth'in ölümünün ardından Krallığa geçen 3. Charles'ın parmaklarına gönderme yaptı.\n\nKral Charles bildirildiğine göre 2012 yılında yaptığı bir Avustralya ziyaretinde parmaklarından 'sosis parmak' olarak söz etmişti.\n\nSOSYAL MEDYADA GÜNDEM OLDU\n\n'Kral Charles sosisleri' sosyal medyada gündem olurken, kullanıcılar sosislerin fotoğraflarını paylaştı.\n\nHaberde Kralın yıllardır muzdarip olduğu bir şey olarak değerlendirilen şişmiş parmakların, bir sağlık durumunun sonucu olmasının mümkün olabileceği belirtildi.\n\nDr Gareth Nye Daily Star'a verdiği demeçte, \"Ödem, vücudun uzuvlarda, normalde bacaklarda ve ayak bileklerinde ve aynı zamanda parmaklarda sıvı tutmaya başladığı ve şişmesine neden olan bir durumdur\" dedi.\n\n",
    "Yüzüklerin Efendisi Dizisinin Orta Dünya'dan İstediğimiz Umut ve Gerilimi Veren 5. Bölüm İncelemesi": "5. bölüm, tad kaçıran şeyler olmasına rağmen yüzüklerin efendisi'nden alıştığımız; umut, gerilim, onur ve hobbit şarkılarını gördüğümüz bir bölüm oldu. bir de elf kralının yemek masasını çalan bir cüce var...\n\n\n\nUyarı: Spoiler içerir.\n\nintro ile başlamak istiyorum. ainulindale'in, kum ve ses titreşimlerini kullanarak görsel bir temsili olması benim hoşuma gidiyor. mesela 35-36. saniyelerde numenor adasını görüyoruz.\n\n\n\nyine müziğin tonu değiştiğinde, o kumdan kara yılanın gelip resmi bozması, arda'nın morgoth tarafından lekelenmesini temsil ediyor… bunlar gibi üzerine konuşulacak birçok detay barındırıyor intro.\n\n\n\n\n\nharfootlar dizinin eğlence unsuru\n\nbunu sahnelerinde görüyoruz. göç esnasında söyledikleri this wandering day şarkısı hem dinlemesi güzel bir şarkı hem de hobbitlerin eğlenirken söyledikleri şarkıları andırıyor. şu an meteor adam dışında hikayeye bir katkıları yok ancak bir yere bağlanacaktır diye düşünüyorum. yine göç esnasında yeni zelanda manzaraları gördük. seviyorum böyle sahneleri ya, gösterin şöyle bol bol gözümüz açılsın.\n\n\n\n\n\nmeteor adam'ın kim olduğu merak konusu tabii. gandalf diyen vardı, sauron diyen vardı, mavi büyücülerden biri olabilir… bu bölüm bize gösterilenlerden yola çıkarak oromë'nin bir maia'sı, ay muhafızı olarak adlandırılan tilion gibi görünüyor meteor adam. ay'ı izlediği sahne ve kendini buz ya da su ile iyileştirmesi de bu teorimi destekliyor. ayrıca tilion'un, hobbitler tarafından söylenen aydaki adam şarkısının da ilham kaynağı olduğuna inanılıyor. meteor adam'ın harfootlarla arkadaş olması da bu şarkıların kökenine de uymuş oluyor.\n\nancak dizinin senaristleri sırf gandalf karakteri insanlar tarafından biliniyor, dizide tanıdık simalar artsın diye meteor adam'ı gandalf yapabilir; bu durum da benim için şaşırtıcı olmaz maalesef.\n\nmeteorun izlerine bakan beyaz kıyafetlilerin kim olduğunu çözemedim. ellerindeki kalkanlarda yıldız simgesi vardı galiba bir de onların sahnesinde sauron teması çalıyordu.\n\n\n\nadar, sauron'a hizmet etmiyor bunu hep söyledim. üzerinde deney yapılan ilk elflerden biri olması muhtemel. orkların rahatça yaşayabileceği bir yer inşa etmeye çalışıyor ve güneşin orkları rahatsız etmemesi için bunu yapmak istediğini bu bölüm açıkça söylüyor. o kılıç kabzasının da bu yüzden peşinde bence.\n\nben bu bronwyn ve theo'ya ısınamadım arkadaş. bir yazar söylemiş haklı, yahu daha iki bölüm önce aktarlık yapıyordun şimdi beklediğiniz kral ben değilim ama benim peşimden gelin savaşalım vs diyorsun bir kişi de çıkıp “sen kimsin be” demiyor (o dedeyi saymıyorum onun niyeti karanlık tarafa geçirmek) gel bari bizde de cb adayı ol. kaç senedir belirleyemediler bi aday. sonra da yok böyle olmayacak gidip diz çökelim diyor offf azaltın şu kadının ekran süresini bayılacağım.\n\ntheo'nun arondir'e anahtarı/kabzayı göstermesi şaşırttı çünkü karanlık tarafa yakın olduğunu düşünüyorum.\n\n\n\n\n\ngelelim benim canım numenor'uma\n\ngüzel yer ne diyim yaşanır be! bugün şehrin, venedik benzeri ancak yükseltilmiş su kanallarıyla dolu olduğunu gösteren bir yazı okudum içim açıldı. her bölüm hayran kalıyorum şehre. keşke daha fazla gösterilse sokakları.\n\nbölümü izlemeden önce ben de tahmin etmiyordum ama galadriel ile ilgili bir şikayetim yok bu hafta. şaşırtıcı ama evet, askerlerle olan kılıç sahnesinden çok keyif aldım. geçen haftaki gardiyanları hapse atma sahnesinden çok daha iyi olmuş. dövüş koreografisi güzeldi ve kar trolü sahnesi gibi inandırıcılıktan uzak olmamış bir de insanlarla elflerin dövüş taktikleri farklılığına da değinilmiş. elfler daha denge üzerine insanlar ise güç üzerine.\n\n\n\n\n\ngelelim halbrand'a: sauron mu? değil mi?\n\nönceki haftalarda da çok konuştuk. geçen hafta galadriel'in, miriel ile halbrand hakkında konuşurken kullandığı “his people are scattered, leaderless.” cümlesi aklıma yüzük kardeşliği'nde elrond ile gandalf'ın konuşmasını getirdi:\n\nelrond: \"isildur kept the ring. the line of kings is broken. there is no strength left in the world of men. they're scattered, divided, leaderless.\"\n\ngandalf: \"there is one who could unite them, one who could reclaim the throne of gondor.\"\n\n\n\nsenaristler böyle yüzükler efendisi göndermelerini seviyor ve anlatılan iki olayda da dağınık, lideri olmayan bir topluluktan bahsediliyor. dolayısıyla halbrand gerçekten de söylediği kişi olabilir.\n\ndaha önce dediğim gibi insanların dokuz kralından biri yani witch king de olabilir. orta dünyaya geri döner, halkını kurtarır ancak sonunda sauron tarafından kandırılır ve nazgul'un efendisi olmuş olabilir.\n\nya da ölülerin kralı da olabilir. halbrand; galadriel'e, atalarının morgoth'a kan yemini ettiğini söylemişti. halkını kurtaracak ama sauron'un yenilemeyeceğini görünce kazanılamaz olduğunu düşündüğü bir savaşta halkının katledilmelerini izlemek yerine onları saklanmak için dağlara götürmek istiyor. theoden'in, saruman'a karşı savaş açmak yerine halkını miğfer dibi'ne götürmesine benziyor değil mi? dizinin yapımcıları, peter jackson'ın filmlerine gönderme yapmayı seviyor böyle bir senaryo neden olmasın diyorum.\n\nancak dizinin senaristleri “bakın bunca zaman sauron gözünüzün önündeydi nasıl ters köşe ama hihihi” diyip her ne kadar mantıklı gelmese de halbrand'ı sauron yapabilirler.\n\n\n\n\n\ngelelim bölümdeki en önemli olaylara: lindon'daki toplantı, elrond & durin ve celembrimbor\n\nelflerin ve cücelerin bir arada olduğu yerde ufak bir gerilim, birbirlerine laf sokma hep vardır ama durin'in “elflerde biraz da olsa şeref kaldığını görmek güzel” demesi biraz ağır olmamış mı ahaha gil-galad da içmeye devam ediyor iç abi iç daha ne diyecek adam size swh\n\ncelebrimbor, sauron/annatar ile çoktan tanıştı bence. sauron, celebrimbor ile lindon'a gitti ve bu yüzden lindon'un büyük ağacı çürüyor. elfler, bundan son derece korkuyorlar ve gil-galad her şeyi yaptıklarını ama hiçbir şeyin işe yaramadığını söylüyor. annatar da arka planda, celebrimbor'u bir an önce demirhaneyi inşa etmeye ve mithril'in gücünü kullanmaya ikna ediyor. eğer cüceler mithril'in kullanılmasına izin vermezlerse elflerle cücelerin arası açılmış olacak. böylece annatar son çare olarak yüzükleri yapmak için ikna edecek. bu arada ilk bölümde elrond'un \"yalnızca elf lordları\" girebilir diye çıkarıldığı konsey toplantısında annatar elflerle tanışmış olabilir.\n\n\n\n\n\nşöyle bir bilgi de vereyim\n\nmithril'den yapılan bir yüzük var; nenya, elfler için dövülen üç yüzükten biri ve güç yüzükleri'nden biriydi. mithril'den ve beyaz bir adamant taşından yapıldı.\n\ncelebrimbor tarafından, diğer iki elf yüzüğü narya ve vilya ile birlikte yalnız başına yapıldı. celebrimbor, sauron'un tek yüzüğü dövdüğünü keşfettiğinde, galadriel'e akıl danışmak üzere lothlórien'e gidiyor. yüzükleri yok etmek istemiyorlar, bu yüzden galadriel celebrimbor'a onları kullanmamasını, gizli tutmasını ve eregion'dan uzak olacak bir şekilde dağıtmasını tavsiye ediyor. celebrimbor bunun üzerine önce nenya'yı galadriel'e veriyor. bu yüzüğün gücü, lothlórien'i güçlendirdi ve güzelleştirdi, ancak galadriel'in denize ve batı'ya geri dönmeye olan arzusunu arttırdı.\n\nbalrog'la savaşan ve ağacı koruyan elf'in olduğu sahne; aklıma cirith thoronath'tan kaçtıklarında, balroglardan biriyle savaşan glorfindel'i getirdi. glorfindel, sarı olduğu söylenen altın saçları ile tanınırdı bu sahnede yer alan elfin de saçları sarıydı. ancak balroglar'ın lordu gothmog'u katletmesiyle ünlenen, pınar insanları'nın lideri ecthelion da olabilir. kim olursa olsun kitapta, içinde silmarillerin ışığı olan bir ağacı balrog'a karşı koruyan bir elf yok. akıllara gandalf vs balrog sahnesini de getiriyor tabi.\n\n\n\n\n\ncelebrimbor'u neden daha yaşlı bir aktörle çektiklerini anladım\n\noyuncular aynı yaşta görünseydi, elrond'a bu tür hikayeler anlattığı sahneler ne kadar ikna edici olurdu bilemiyorum. anlattığı hikayeler ve o çok manipüle edici ama bence manipülatif olduğunun farkında bile değil. annatar onu doğru olanı yaptığına ikna etti. şimdi de elrond ve gil-galad'ı işin içine çekiyor.\n\nelrond ile durin'e bayılıyorum. elrond'un onunla mithril hakkında konuşmasına çok mutlu oldum. bu konu yüzünden arkadaşlıklarının bozulacağını düşünüyordum ama iyi idare ettiler.\n\n“umarım uğruna her şeyi riske atabileceğin bir şey bulursun.” direkt yüzüğe gönderme olarak söylenmiş isildur'a.\n\n>> bu arada kabza/anahtar, hüküm dağı'nı mordor topraklarına dönüştürmek ve orkların güney topraklarında gelişebilmesini sağlamak için bir anahtar galiba.\n\n\n\n\n\ngenel olarak dizi hakkında şöyle bir eleştirim var\n\nkurguda bir sorun var bence. sahneler çok aceleci bir şekilde ilerliyor. her şey hemen oluyor, bir yere mi gidecekler sonraki sahnede bir bakıyorum çat diye gitmişler. iki kişi konuşuyor mesela konuşma bittiği an diğer sahneye geçiliyor vs yahu bir durun o an o kişi ne düşünüyor onu görelim jest ve mimiklerinde. herhalde dikkati sürekli dizide tutmak için böyle bir şey yapıyorlar ama buna gerek yok iyi bir dizi yapsanız dikkat sürekli dizide olur zaten :)\n\nson olarak görselliğin yine çok güzel olduğu bir bölümdü. özellikle numenor'dan yola çıkan gemilerin olduğu sahne çok güzeldi.\n\nözetle: 6.9/10",
    "Elon Musk'ın uydu interneti Starlink'ten kötü haber: İnternet hızı düşmeye başladı!": "Ookla hız testlerine göre, Starlink'in ABD'deki ortalama indirme hızları 2022'nin ilk ve ikinci çeyreği arasında 90,6 Mbps'den 62,5 Mbps'ye düştü. Starlink'in ABD'deki upload (yükleme) hızları ise aynı zaman diliminde 9,3 Mbps'den 7,2 Mbps'ye düştü.\n\nOrtalama gecikme de Starlink'in ABD'deki müşterileri için biraz daha kötüleşti ve 43 ms'den 48 ms'ye yükseldi. En son sayılar, Ooka'nın dünya çapında Starlink hızlarıyla ilgili 2022 ikinci çeyrek raporunda yer alıyor. Raporda, \"Geçtiğimiz yıl boyunca anket yaptığımız her ülkede Starlink hızları, hizmete daha fazla kullanıcı kaydoldukça azaldı\" deniliyor.\n\nİkinci çeyrek raporu, birçok ülkede Starlink hızlarında yıldan yıla önemli düşüşler kaydederken, genel performansın hala oldukça iyi olduğuna dikkat çekiyor: “Speedtest Intelligence, Starlink için medyan indirme hızlarının Kanada, Fransa, Almanya, Yeni Zelanda, Birleşik Krallık ve ABD'de düştüğünü ve hizmete daha fazla kullanıcı kaydoldukça 2021'in ikinci çeyreğinden 2022'nin ikinci çeyreğine kadar yüzde 9 ile yüzde 54 arasında düştüğünü ortaya koyuyor. Bununla birlikte, Starlink, 2022'nin ikinci çeyreğinde Kuzey Amerika'da hala en az 60 Mbps'lik bir ortalama indirme hızına ulaştı; bu, en az bir bağlı cihazın, video akışı, oyun indirme ve arkadaşlar ve aile ile görüntülü konuşma dahil olmak üzere internetteki çoğu şeyi yapması için fazlasıyla yeterli.\n\nYükleme hızları da Starlink'te yavaşladı ve geçtiğimiz yıl takip ettiğimiz tüm ülkelerde hızlar düştü. Gecikme, çoğu ülkede (sabit genişbant ile karşılaştırıldığında yüksek olsa da) nispeten sabit kalırken biraz daha iyi sonuç verdi. Gecikmenin 23 ms’e düşmesiyle Yeni Zelanda istisna bir durumdu. Çoğu kullanıcı için, hizmeti olmayan, yavaş hizmet veren veya hızlı İnternet için birkaç uygun fiyatlı seçeneğin olmadığı alanlar için bu düşüşlerin hâlâ faydalı bir hizmet verdiğini düşünüyoruz.”\n\nBir yıl önce, 2021'in ikinci çeyreğinde Ookla, Starlink'in ABD'deki ortalama indirme hızlarının 97.2 Mbps, yüklemelerin 13,9 Mbps olduğunu ve gecikme süresinin 45 ms olduğunu bildirdi. Starlink, web sitesinde, kullanıcıların 50 ila 200 Mbps indirme hızları, 10 ila 20 Mbps yükleme hızları ve 20 ila 40 ms gecikme bekleyebileceklerini söylüyor.\n\nFCC şüphesini dile getirmişti\n\nKullanıcı tarafından başlatılan hız testlerine dayanan Ookla raporları, geçtiğimiz ay Federal İletişim Komisyonu tarafından Starlink'in, o zamanki Başkan Ajit Pai'nin görev süresi boyunca geçici olarak verilmiş olan 885,51 milyon dolarlık geniş bant fonu alma başvurusunu reddettiği zaman alıntılanmıştı. FCC, Starlink'in hibenin gerekli 100 Mbps indirme ve 20 Mbps yükleme hızlarını sağlayıp sağlayamayacağından şüphe duyduğunu söylemişti.\n\nFCC, \"31 Temmuz 2022 itibariyle bildirilen Ookla verilerinin, Starlink'in hızlarının 2021'in son çeyreğinden 2022'nin ikinci çeyreğine kadar düştüğünü gösterdiğini gözlemliyoruz, buna 20Mbps'nin oldukça altına düşen yükleme hızları da dahil\" dedi. Özel bir şirket olan Ookla, yaygın olarak kullanılan bir hız testi hizmeti sunuyor ve verileri sıklıkla hükümetler ve düzenleyici kurumlar tarafından kullanılıyor.\n\nFCC'nin şüpheleri, ajansın Starlink'in \"kabul edilmiş kapasite kısıtlamaları\" dediği durum tarafından da destekleniyor. SpaceX CEO'su Elon Musk, Starlink'in kapasite sınırları olduğunu birkaç kez kabul etti. Örneğin, uydu hizmetinin \"birkaç milyon kullanıcı aralığına girdiğimizde [herkese hizmet etmek] bir zorlukla karşı karşıya kalacağını\" söyledi. Musk'ın Haziran ayı başlarında Twitter hesabında yayınladığı bir SpaceX sunumuna göre Starlink'in 32 ülkede yaklaşık 500.000 kullanıcısı vardı.\n\n3.000'den fazla uydusu var\n\nStarlink'in şu ana kadar yörüngede 3.000'den fazla uydusu bulunuyor. İnternet sağlayıcısı, halihazırda işletilmekte olanlar da dahil olmak üzere yaklaşık 12.000 uyduyu yerleştirmek için FCC iznine sahip ve sonunda on binlercesini fırlatmak için yetki istiyor.\n\nStarlink yavaşlamış olsa da, Ookla'nın ikinci çeyrek verileri, daha düşük hızlara ve çok daha kötü gecikmeye sahip Viasat ve HughesNet uydu hizmetlerinden açık ara daha iyi performans gösterdiğini gösteriyor. ABD'de Viasat, 23.7 Mbps'lik ortalama indirme hızları, 2.8 Mbps'lik yükleme hızları ve 631 ms gecikme süresi açıkladı. HughesNet ise, 22.6 Mbps indirme, 2.5 Mbps yükleme ve 716 ms gecikme süresine sahip.\n\nBaşından beri, Starlink'in evlerinde sağlam bir kablo veya fiber bağlantısı olmayan insanlar için en uygun seçenek olacağı açıktı. Son veriler bu genel sonucu değiştirmiyor, ancak beklenenden daha yavaş hızlara ulaşabilen Starlink kullanıcılarının üzülmeleri için iyi bir de neden sunuyor.",
    "Hangi ülkenin milyoneri arttı, hangisinin geriledi?": "Japonya: -395 bin\n\n2021'de dolar milyoneri sayısı en fazla azalan ülke Japonya oldu. 2020'de 3 milyon 760 bin olan milyoner sayısı, 2021 yılında 395 bin azalarak 3 milyon 366 bin olarak gerçekleşti.",
    "Pasifik Okyanusu'nda yeni bir ada doğdu": "NASA, Pasifik Okyanusu’nda daha önce denk gelinmemiş bir ada keşfetti.\n\nGeçtiğimiz ocak ayında, Pasifik Okyanusu'nda yaklaşık 170 adadan oluşan Tonga'nın başkenti Nuku'alofa'nın 65 kilometre kuzeyindeki Hunga Ha'apai Adası'nda bulunan yanardağ, aktif hale gelerek kül, buhar ve gaz püskürtmeye başlamıştı.\n\nPatlamanın ardından Tonga, Yeni Zelanda, ABD, Kanada, Şili ve Japonya için \"tsunami\" uyarısı verilmiş, tsunami Tonga'daki hemen hemen tüm adaları vurmuştu.\n\nYetkililer, yanardağdaki patlamaların geçen yıl 20 Aralık'taki faaliyetlerinden 7 kat daha şiddetli olduğunu belirtmişti.\n\nPasifik'te yeni ada oluştu\n\nNASA, Pasifik Okyanusu’nda daha önce denk gelinmemiş bir ada keşfetti. Yeni ortaya çıkan ada, Tonga’daki yanardağ patlamalarından dolayı meydana geldi.\n\nNASA’nın söylediğine göre 10 Eylül’de başlayan lav fışkırması ve kül püskürtmelerinden 11 saat sonra bu ada gözle görülebilir hâle geldi.\n\nTonga Jeoloji Hizmetleri, adanın deniz seviyesinden yaklaşık 10 metre yükseklikte ve 4 bin metrekare genişliğinde olduğunu açıkladı..\n\nOlayın gerçekleşmesinden 6 gün geçmesinin ardından adanın genişliği 24 bin metrekare büyüklüğe ulaştı.\n\nÖmrü kısa olacak\n\nNASA’ya göre, adanın büyük bir kısmı volkanik tepkimelerden oluştuğu için yakın bir zamanda aşınma ve çevresel etkenlerle yok olacak.",
    "Rakamlarla varis hastalığı": "Rakamlarla varis hastalığı\n\nVaris, toplum içerisinde oldukça sık rastlanan hastalıklardan biri. Günümüzde bu konuda birçok araştırma yapılıyor. 25 yıldan uzun bir süredir varis tedavileri ile ilgilenen Kalp ve Damar Cerrahisi Uzmanı Prof Dr Semih Barlas varis hastalığını sayısal verilerle ortaya koydu.\n\nHaber devam ediyor\n\nHaber devam ediyor\n\nBacak venlerinin (toplardamar) içindeki kapakların bozulup geri kaçırmaları, ‘Kronik Venöz Hastalık-CVD' denen bir damar hastalığını doğurur. Bu hastalık, başlangıç döneminde hiçbir belirti vermeyebilir. Ardından bacaklarda istenmeyen kılcal damarlar (1-3 mm çapında) görülmeye başlar. Daha sonra 3 mm’den daha kalın ‘spagetti görünüşlü ‘Varisler’ kendini gösterir. Hastalık kötüleşme sürecini devam ettirdikçe, ayak bileklerinde şişliğin kendini göstermesi; kızarıklık-kahverengi-beyaz renk değişiklikleri; yaraların gelişimi ile 'Kronik Venöz Yetersizlik-CVI' denilen ileri safhaya ulaşır.\n\nEn çok Kuzey Amerika’da görülüyor\n\nVaris ile ilgili kıta ve bölge bazlı rakamlara bakıldığında, Avrupa’da %21, Asya ve Ortadoğu’da %17, Afrika’da%5.5, Kuzey Amerika’da % 23, Güney Amerika’da % 22, Avustralya ve Yeni Zelanda’da %19 oranında hastalığın saptandığı görülüyor.\n\nCinsiyet ve yaş faktörü önemli\n\nKronik Venöz Hastalık, sadece yaşlılarda değil her yaşta görülebiliyor. Kadınlarda ergenlik, hamilelik ve menopoz gibi etkenler yüzünden, erkeklere göre 2 kat daha fazla ortaya çıkıyor. 2012 yılında Dünya genelinde CVD’li 91.545 kişi ile yapılan bir araştırmada hastalığın cinsiyete göre dağılım oranı % 32 Erkek, % 68 Kadın şeklinde bulunmuştur.\n\nDiğer yandan, CVD sıklığı yaşla birlikte artmaktadır. 2003 yılında Amerika Birleşik Devletleri’nde yapılan bir çalışmada, hastalığın erkeklerde %35, kadınlarda %65 oranında görüldüğü ve yaş dağılımının 40-79 olduğu söylenirken; yine aynı yıl Polonya’da yapılan bir çalışmada, erkeklerde %16, kadınlarda %84 oranında görüldüğü, hastaların ise 16-97 yaşları arasında olduğu saptanmıştır.\n\nİlerleyen yaşın getirdiği doku yıpranması ve yenilenme süratinin yavaşlaması, venlerimizin içindeki kapakları da etkiler. Söz konusu kapaklar zayıflar ve bozulur. 60 yaşına gelen erkeklerin %42’sinde varis görülmektedir.\n\nHastalığın görülme oranında kalıtımın rolü büyük\n\nHaber devam ediyor\n\nHaber devam ediyor\n\nAnne ve babasında varis bulunmayan bir kişide, herhangi bir yaşta, hastalığın ortaya çıkma olasılığı %20 iken; anne veya babada var ise %25-62’ye ulaşıyor. Burada söz konusu olan bir kız çocuk ise oran %60, erkek çocuk ise %25 olarak ortaya çıkıyor. Hem anne hem de babada Kronik Venöz Hastalık var ise doğacak çocuğun kız ya da erkek olduğu farketmeksizin hastalığın görülme oranı %90’a ulaşıyor.\n\nHamilelik sayısı artınca varisler de artıyor\n\nHamilelik sırasında kadın vücudu pek çok fiziksel ve hormonal değişiklikten geçer. Anne karnında bebek büyüdükçe, rahim, etrafındaki venler üzerinde basınç uygulamaya başlar. Hormonal değişiklikler yüzünden venler gevşer veya zayıflar. Bu faktörler beraberce, bacaklardaki sağlıklı ven kapakçıklarını bozar. Çalışmalar, hamilelik sayısı ve bacaklardaki varis sıklığının doğru orantılı olarak arttığını göstermiştir. Hiç gebe kalmamış kadınlardaki varis sıklığı genel olarak %32 iken; bir hamilelik geçirenlerde %38; iki hamilelik yaşayanlarda %43; üç hamilelikte %48; 4 veya daha fazla gebe kalanlarda %59’dur.\n\nHaber devam ediyor\n\nHaber devam ediyor\n\nKilo ve yaşam tarzı da etkili\n\nÇeşitli çalışmalar, hastalığın fazla kilolularda %53.6 daha sık ortaya çıktığını göstermiştir. Uzun süre hareketsiz biçimde oturmayı veya ayakta durmayı gerektiren meslekler, baldır kasının çalışmasını yavaşlatıyor ve durduruyor. Bunun sonucunda bacaklardan kalbe doğru olan kirli kan pompalanması işi yavaşlıyor ve venöz hastalık gelişebiliyor. Sürekli ayakta durarak çalışanlarda %36, sürekli oturarak çalışanlarda %27 oranında varis görülüyor. Orta Doğu’da yapılan bir çalışmada, hastalığın ileri dönem belirtilerini (şişlik, ciltte renk değişikliği, yara) gösteren bireyler meslek gruplarına göre incelendiğinde, ev kadını ve emeklilerde %63; öğretmen, gazeteci, asker ve ofis çalışanlarında %14.5 oranında saptandığı bildirilmiştir. Ayrıca her türlü hormonal bozukluk veya içinde hormon barındıran ilaçların uzun süreli kullanımının ince kılcal damarların ortaya çıkmasına yol açtığı bilinmesine karşın, araştırmalar bu ilaçların 3 mm’den kalın varislerin ve kronik venöz yetmezlik oluşumu ile bir ilgileri olmadığını göstermiştir.\n\nHaber devam ediyor\n\nHaber devam ediyor\n\nVaris tedavisindeki son yenilikler neler?\n\nEVTA yöntemi şu an hastaya konforlu bir tedavi seçeneği sunuyor. İster radyofrekans isterse lazer enerjisi kullanılsın, ‘ince plastik boru’ olarak tanımlanabilecek bir kateter aracılığı ile varis gelişmiş hasta ven’in (toplardamar) içine ‘cerrahi dışı yöntemle’ ısı uygulanmaktadır. Dikiş gerektiren hiçbir kesi yapılmamaktadır. Görüntüleme altında hedefe yöneltilen ısı, ven duvarını etkilemekte, damar büzüşüp kendi üzerine kapanmaktadır. Devre dışında kalan bu damar, vücut tarafından 8-12 ay içinde emilip yok olmaktadır. Girişim yaklaşık 9-17 dakika sürmektedir. Yöntemin başarısı %80-90 arasında değişmektedir.",
    "Bayer Türkiye’den Avustralya’ya üst düzey atama": "Bayer Türkiye’de tüketici sağlığı pazarlama direktörü olarak görev yapan Pınar Saltat, geçici olarak Bayer Avustralya & Yeni Zelanda Pazarlama Direktörlüğüne atandı.\n\nGörevli olacağı süre zarfında çalışmalarını Sidney’den yürütecek olan Pınar Saltat, yeni rolünde kategori ve marka stratejilerinin geliştirilmesi, pazarlama faaliyetlerinin yürütülmesi, inovasyon strateji ve planlarının geliştirilmesi konularında Bayer’in Avustralya & Yeni Zelanda bölgesindeki pazarlama ekibine liderlik edecek.\n\nSaltat’ın Türkiye’deki görevini ise vekaleten Bayer Dermatoloji Kategori Müdürü Tuna Demiralp yürütecek.",
    "Dünya Motokros Şampiyonası TRT SPOR Yıldız'da": "Türkiye'nin tanıtımı açısından büyük öneme sahip organizasyon, 3-4 Eylül tarihlerinde Afyonkarahisar'da gerçekleştirilecek.\n\nGeçen yıl 180 ülkeye canlı aktarılan organizasyon, 1.8 milyar sporsevere ulaştırıldı. Bu yıl Çin'in de yayıncılar arasına girmesiyle, MXGP'nin 3.4 milyar sporsevere ulaşması hedefleniyor.\n\nGeçen yıl Türkiye'nin tanıtımına 300 milyon avroluk bir katkı sağlanırken, bu yıl rakamın 400 milyon avroyu aşması bekleniyor.\n\nGeçen yıl organizasyona dair videolar ile içerikler MXGP organizasyonu, Yamaha, Kawasaki, Honda, Monster, FIM gibi kurum ve şirketlerin sosyal medya ağlarıyla yaklaşık 650 milyonluk bir etkileşime ulaştı.\n\nOrganizasyon hazırlık günlerini de kapsayan 5 günlük sürede, takımlar, sporcular ve izleyicilerin bölgeye ulaşımı, konaklamaları, günlük tüketim ve hediyelik eşya alışverişleri de bölgeye yaklaşık 5 milyar liranın üzerinde ekonomik katkı sağlıyor.\n\nTürkiye'yi 13 sporcu temsil edecek\n\nMXGP Türkiye etabında, Şakir Şenkalaycı, Mustafa Çetin, Batuhan Demiryol, Emircan Şenkalaycı, Ömer Uçum, Yiğit Ali Selek, Murat Başterzi, Tuğrul Dursunkaya, Eray Esentürk, Burak Arlı, Mevlüt Kolay ve Volkan Öztürk Türkiye'yi temsil edecek.\n\nDünya Kadınlar Motokros Şampiyonası'nda geçen sene ilk kez start alan Irmak Yıldırım bu yıl da şampiyonada boy gösterecek. Dünyanın en hızlı kadın yarışçılarıyla mücadele edecek genç sporcu, ilk onda yer almaya çalışacak.\n\nEn fazla şampiyon İtalya'dan çıktı\n\nMXGP tarihine İtalyan pilot Antonio Cairoli damgasını vurdu. Red Bull KTM Fabrika takımıyla mücadele eden ve yarış kariyerini 2020 yılı sonunda noktalayan Cairoli, 9 kez yaşadığı şampiyonlukla hala rekoru elinde bulunduruyor.\n\nDünya Kadınlar Motokros Şampiyonası'nda İtalyan Kiara Fontanesi 6 kez şampiyonluğa ulaşırken, genç sporcuların mücadele ettiği MX2 sınıfında ise Fransız Maxime Renaux son şampiyon olarak dikkat çeken isim oldu.\n\nOrganizasyonda kategorilerine göre son 5 sezonun şampiyonları şöyle:\n\nMXGP:\n\n2021 - Jefrey Herlings (Hollanda) / KTM\n\n2020 - Tim Gajser (Slovakya) / Honda\n\n2019 - Tim Gajser (Slovakya) / Honda\n\n2018 - Jefrey Herlings (Hollanda) / KTM\n\n2017 - Antonio Cairoli (İtalya) / KTM\n\nMX2:\n\n2021 - Maxime Renaux (Fransa) / Yamaha\n\n2020 - Tom Vialle (Fransa) / KTM\n\n2019 - Jorge Prado (İspanya) / KTM\n\n2018 - Jorge Prado (İspanya) / KTM\n\n2017 - Pauls Jonass (Letonya) / KTM\n\nKadınlar:\n\n2021 - Courtney Duncan (Yeni Zelanda) / Kawasaki\n\n2020 - Courtney Duncan (Yeni Zelanda) / Kawasaki\n\n2019 - Courtney Duncan (Yeni Zelanda) / Kawasaki\n\n2018 - Kiara Fontanesi (İtalya) / Yamaha\n\n2017 - Kiara Fontanesi (İtalya) / Yamaha",
    "Rovanpera: \"Kariyerimin en kötü hafta sonlarından biriydi\"": "Haberi dinle\n\nYunanistan'a tarihin en genç WRC şampiyonu unvanını elde etme umutlarıyla gelen Rovanpera -Ott Tanak'tan 18 puan fazla alması yetecekti- kabus gibi bir hafta sonunu geride bıraktı.\n\nCuma günü parkura ilk çıkan isim olmaktan etkilenen Rovanpera, Cumatesi günü ise sabah saatlerinde arkadan kayma yaşayarak bir ağaca çarptı ve aracına ciddi hasar verdi. Ralliye çok yavaş şekilde devam edebilen Fin sürücü, hiç olmazsa Güç Etabı'ndan 4 puan çıkararak hasarı azalttı.\n\nSorun sadece Rovanpera'da da değildi; Elfyn Evans, Takamoto Katsuta ve Esapekka Lappi üçlüsü de sorunlarla boğuştukları rallide istedikleri tempoyu yakalayamadılar -puan alabilen tek Toyota, 6. sıradaki Katsuta oldu.\n\nRallinin ardından konuşan Rovanpera, \"Elbette iyi hafta sonlarımızın yanı sıra kötü hafta sonlarımız da oldu -ama bu en kötülerinden biriydi.\"\n\n\"Hem benim için hem de takım için epey kötü bir hafta sonuydu, dolayısıyla dersler çıkarmamız ve sonraki rallide daha güçlü olmamız gerekiyor.\"\n\nKalle Rovanpera, Jonne Halttunen, Toyota Gazoo Racing WRT Toyota GR Yaris Rally1 Photo by: Toyota Racing\n\n\"Uzun ve sert bir hafta sonuydu, beklediğimize ve istediğimize göre çok daha zorluydu. Hiç olmazsa Güç Etabı'ndan birkaç puan çıkarmayı başardık.\"\n\n\"Kolay değildi, sıkıntı yaratabilecek kısımlar da dahil olmak üzere parkur boyunca kendimi zorlamam gerekti, yine de birkaç puan almamız şampiyona açısından gayet iyi. Şimdi daha güçlü olabilmek için sonraki ralliye konsantre olmalıyız.\"\n\nToyota takım patronu Jari-Matti Latvala da bu hafta sonundan çıkaracakları derslerin 3 hafta sonraki Yeni Zelanda Rallisi'nde önem teşkil edeceğine dikkat çekiyor.\n\nLatvala \"Kötü bir hafta sonuydu ancak tamamen felaket de değildi. Bu kadar kötü göründüğümüz bir hafta sonundan dahi 23 puanla ayrılıyoruz, bu da takımlar şampiyonasındaki liderliğimiz için oldukça olumlu.\"\n\n\"Elbette bu hafta sonundan öğreneceğimiz çok şey var, işlerin neden kötü gittiğini ve buradan nasıl toparlanacağımızı anlamalıyız.\"\n\n\"Birçok faktörün bir araya geldiği bir hafta sonuydu, ancak tüm sıkıntıların bir rallide geçip gitmesini sezon geneline yayılmış sorunlara tercih ederim.\"\n\n\"Dersimizi alacağız ve Yeni Zelanda'ya zihnimizi tamamen temizlemiş bir şekilde gideceğiz.\" dedi.\n\nRovanpera sezonun ilk yedi rallisinde açtığı büyük fark sayesinde halen büyük avantaj sahibi ve Yeni Zelanda'da Tanak'tan 8 puan fazla alması şampiyonluğa yetecek -bunun için kendisinin galip gelmesi ve güç etabını kazanması, Tanak'ın ise hem ralliyi hem güç etabını ikinci bitirmesi dahi yeterli.",
    "Türkiye'de her iki kişiden biri elektrikli araç istiyor": "HABERTURK.COM\n\nCastrol, Türkiye dahil 10 ülkede 10 bin tüketici ve 100 sektör yöneticisiyle yapılan elektrikli araç araştırmasının sonuçlarını açıkladı.\n\nAvustralya, Yeni Zelanda, Çin, Fransa, Almanya, Hindistan, Japonya, İsveç, Norveç, Finlandiya, Danimarka, İngiltere, ABD ve Türkiye’de 10 bin tüketici ve otomotiv üreticisi şirketlerden üst düzey 100 yöneticiyle yapılan araştırmaya göre, tüketicilerin yüzde 53’ü gelecekte elektrikli araç almayı düşüneceklerini söylerken, elektrikli araç kullanan tüketicilerin yüzde 99’u tekrar elektrikli araç alacağını belirtiyor.\n\nSektör yöneticilerinin yüzde 97’si, şirketlerinin içten yanmalı motorlu araçlar için devletlerin zorunlu kıldığı kademeli kullanımdan kaldırma hedeflerine hazır olacağına inanıyor. Ancak şirketlerinin şu anda içten yanmalı araçtan elektrikliye geçmeye hazır olduğunu söyleyenlerin oranı sadece yüzde 40. Tüm otomotiv yöneticilerinin sadece yüzde 8’i tedarik zincirinin buna hazır olduğuna inanıyor.\n\nAR-GE HARCAMALARI 10 YILDA 3 KAT ARTACAK\n\nKüresel otomotiv yöneticilerinin yüzde 66’sı elektrikli araçlara geçişin şirketleri için bir numaralı stratejik öncelik olduğunu belirtiyor. Bu öncelik Ar-Ge rakamlarına yansıyor. 2015 yılında Ar-Ge harcamalarının ortalama yüzde 11'i elektrikli araçlara, yüzde 39’u ise içten yanmalı araçlara odaklanmıştı. Bugün bu oran yaklaşık iki katına çıkarak yüzde 21'e ulaştı.\n\nSektör yöneticileri, 2025 yılına kadar oranın yüzde 31'e, 10 yıl içindeyse üç katına çıkacağını öngörüyor. Hibrit araçlar da hesaba katılırsa, 2025 yılına kadar Ar-Ge harcamalarının yüzde 70'inden fazlasının elektrikli araçlara ve hibritlere odaklanacağı tahmin ediliyor.\n\nBu dönemde içten yanmalı araçlara yönelik Ar-Ge harcamalarının ise yüzde 15’e düşmesi bekleniyor.\n\nMALİYETLER ELEKTRİKLİ ARACA GEÇİŞİ YAVAŞLATIYOR\n\nSektör yöneticilerinin yüzde 63’üne göre, içten yanmalı araçlar için devletlerin koyduğu kademeli olarak kullanımdan kaldırma hedefleri, endüstrideki geçişe ve Ar-Ge çalışmalarına yapılan harcamalara hız kazandıran bir numaralı faktör.\n\nYöneticilere göre elektrikliye geçişi hızlandıran ikinci faktör net sıfır hedefleri (yüzde 57), üçüncü sırada tüketicilerin sürdürülebilirlik endişeleri (yüzde 35) var.\n\nOtomotiv yöneticilerine göre elektrikli araçlara geçişi yavaşlatan en büyük engel yüzde 56 ile yüksek maliyetli bataryalar olarak öne çıkıyor. Şarj noktalarına erişim (yüzde 43), teknik eleman yetersizliği (yüzde 40) ile diğer bariyerler.\n\nTüketici tarafından bakıldığında ise aralarında Türkiye’nin de bulunduğu ülkelerdeki sürücüler daha az hava kirliliği, düşük sürüş maliyeti ve evde şarj imkanını elektrikliye geçişi hızlandıran faktörler olarak gösteriyor.\n\nTÜRKİYE'DE HER İKİ KİŞİDEN BİRİ ELEKTRİKLİ ARAÇ İSTİYOR\n\nAraştırmaya göre, dünyadaki otomobil sahibi tüketicilerin yarısından fazlası gelecek sefer elektrikli araç almak istiyor. Çin yüzde 80 ile en çok elektrikli araç almak isteyenlerin bulunduğu ülke.\n\nTürkiye’deki tüketiciler de küresel eğilimle aynı yönde niyet belirtiyor. Araştırmaya katılanların yüzde 49’u bir sonraki araçlarının elektrikli olmasını istiyor. Türkiye, bu oranla Fransa, Avustralya, Yeni Zelanda, ABD, Hindistan ve Almanya’nın önüne geçiyor.\n\nTürkiye’deki tüketicinin bu yönde davranmasının ardındaki en büyük neden yüzde 88 ile kentsel alanlarda hava kirliliğini azaltmak olarak öne çıkıyor.\n\nDiğer nedenler ‘yeni elektrikli araç modellerinin piyasaya sürülmesi’ (yüzde 85), ‘elektrikli araçların benzinli ya da dizel araçlara kıyasla daha iyi entegre edilmiş bir teknolojiye sahip olduğuna inanılması’ (yüzde 84) ve ‘benzinli veya dizel motorlu araçlara göre daha düşük karbon emisyonları yayması’ (yüzde 82) olarak sıralanıyor.\n\nTÜRK TÜKETİCİNİN EN BÜYÜK ENDİŞESİ ŞARJ ALTYAPISI\n\nAraştırmaya katılan Türk tüketicilerin yüzde 61’i de bir elektrikli aracın toplam maliyetinin (vergi, yakıt ve bakım masrafları dikkate alındığında) eşdeğer bir içten yanmalı araçtan daha düşük olduğu görüşünde.\n\nTürkiye'deki tüketiciler için elektrikli araçlar konusunda endişe yaratan ilk başlık şarj altyapısı. Elektrikli araç kullanmayan sürücülerin yüzde 70’i, şarj altyapısının yeterince yaygın olmadığına inanıyor.\n\nModel seçeneklerinin azlığı (yüzde 65) ve devlet teşviklerinin yetersizliği (yüzde 64) diğer başlıklar olarak öne çıkıyor.\n\n'2050'DE ARAÇ PARKINDA 2 MİLYAR ELEKTRİKLİ ARAÇ OLACAK'\n\nAraştırmanın sonuçlarını açıklayan Castrol Türkiye, Ukrayna ve Orta Asya Direktörü Ayhan Köksal, dünyada başlayan teknolojik devrimle ulaşımın elektriklendiğine dikkat çekerek, otomotiv sektörünün büyük bir dönüşüm yaşadığını söyledi.\n\nAraştırmaya katılan pek çok ülkenin 2040 itibarı ile benzinli ve dizel motorlu araç satışını sonlandırmayı hedeflediğini belirten Köksal, 2022 bp Enerji Görünümü Raporu’na göre ise elektrikli araçların, yeni araç satışlarındaki payının 2035’te yüzde 50-70 aralığına, 2050’de yüzde 90 civarına çıkacağını kaydetti.\n\nKöksal, \"2050’ye kadar küresel araç parkında 2 milyar veya daha fazla elektrikli araç bulunacağı öngörülüyor. Otomotiv endüstrisi için heyecan verici bir dönemdeyiz. Castrol olarak biz de bir madeni yağ markasının ötesine geçerek bir bakım markasına dönüşüyor, aynı zamanda çözüm ortağı olduğumuz müşterilerimiz ve iş ortaklarımız ile büyümek amacıyla yatırımlarımızı ve çalışmalarımızı sürdürüyoruz\" dedi.\n\nElektrikli ve hibrit araçların da içten yanmalı motorlara sahip araçlar gibi yüksek teknoloji sıvılara ve greslere ihtiyacı olduğundan bahseden Köksal, \"İngiltere’deki Pangbourne araştırma merkezimizde kurulacak elektrikli araç pil test merkezine ve analitik laboratuvarına yaklaşık 60 milyon dolarlık bir yatırım yapacağız\" bilgilerini paylaştı.",
    "En Yalnız Ağaç, İklim Değişikliğine Cevaplar Verebilir": "İklim değişikliği hakkındaki çalışmalar sürerken bilim insanları, bu konuda bir cevap bulmak için gözlerini dünyanın en yalnız ağacına çevirdi. Peki neden özellikle bu ağaç seçildi?\n\nYeni Zelanda’nın Campbell Adası’nda bulunan Sitka ladini, Günümüzde ‘dünyanın en yalnız ağacı’ olarak anılıyor. Kendisine en yakın ağaçtan 222 kilometre uzağında bulunan 9 metre boyundaki bu ağaç, Guinness Rekorlar Kitabı’na dahi girmeyi başardı. Ağacın yaşı ise halen tam olarak belirlenemedi.\n\nÖte yandan bu ağaç, bir şekilde bilim dünyasının yeni odak noktası oldu. Yeni Zelanda’daki Jeoloji ve Nükleer Bilimler Enstitüsü’nden (GNS Science) bilim insanları, ağacın iklim değişikliğinin ardındaki sırlara ışık tutabileceğini düşündüklerini açıkladı. Ağacın, Güney Okyanusu’ndaki karbondioksit alımı hakkında değerli bilgiler barındırabileceği aktarıldı.\n\nPeki neden bu ağaç?\n\nGNS Science’tan radyokarbon bilim lideri Dr. Jocelyn Turnbull, Güney Okyanusu’nun karbon yutaklarından birisi olduğunu vurgulayarak son 150 yılda üretilen tüm karbondioksit emisyonunun %10’unun bu bölgede bulunduğunu paylaştı. Ağacın görevi de tam olarak bu geçmişin araştırılması için kullanılacak.\n\nBilim insanları, doğal olarak bundan 30 yıl önceki havayı bölgeden toplayamayacağından, gözlerini bu ağaçlara çevirdi. Zira ağaçlar, gelişimleri sırasında havadaki karbonu halkalarına hapsediyordu. Fakat bölgede yaşlı ağaçların varlığı fazlasıyla az olduğundan bu bilgi toplaması için en büyük aday da bu ağaç oldu. Turnbull, 2016 yılında da bu fikirleri kapsamında ağacın gövdesinden 5 milimetrelik bir örnek aldı. Turnbull’un yaklaşık 6 yıl önce aldığı örnekten elde edilen sonuçlar henüz paylaşılmadı."
}