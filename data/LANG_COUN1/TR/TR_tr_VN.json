{
    "Vietnam yeni Çin mi olacak? İkilemler, olumlu adımlar, fırsatlar...": "Çin'de devam eden sert Covid politikaları, ABD ile Çin arasındaki gerginlik, tedarik krizi ve dahası Vietnam'ı bölgede öne çıkarmakta. Dev şirketler için cazip bir noktaya dönüşen Vietnam, rakamlarla da desteklenen fırsatların yanında ikilemlerle de karşı karşıya.\n\nVietnam son dönemde ABD ile Çin arasındaki ilişkilerin gerilmesi ve Çin'in Covid politikalarının da etkisiyle hala devam eden tedarik krizi nedeniyle global bir ilginin odağı konumuna geldi. Apple'ın AirPods adlı kulaklıklarının üretildiği ülke aynı zamanda teknoloji devinin akıllı saatlerinin ve laptoplarının da test edildiği ülke olarak da dikkatleri çekiyor.\n\nBölgede çalışan uzmanlar Vietnam'ın “Yeni Çin” olma heyecanını taşıdığını ifade ederken bir montaj ülkesi olmaktan da çekindiğini dile getiriyor. Nikkei Asia Genel Yayın Yönetmeni Shigesaburo Okumura, Vietnam'ın gördüğü küresel ilgi hakkında şu tespitte bulunuyor:\n\n“İronik olan, komünist bir hükümet tarafından yönetilen Vietnam'ın Çin'e benzer özelliklere sahip olması. Ekonomisinin gücü; zaman zaman demokrasilerde eksik olabilecek iki şeyden, siyasi istikrar ve öngörülebilirlikten kaynaklanmakta. Tedarik zincirlerinde Çin'e alternatif olarak konumlanan ülke, benzer şekilde otokratik bir siyasi sisteme sahip.”\n\nVIETNAM'IN İKİLEMİ...\n\nApple'ın attığı bu adım, Intel, Samsung ve Xiaomi gibi teknoloji devlerini de Vietnam'a çekmeye yarayabilir. Yetkililer, daha karmaşık cihazlar yaptıkça ülkedeki imalat endüstrisinin ve küresel elektronik tedarik zincirine girebileceğinin farkında. Tayvan ve Güney Kore'nin yaptığı gibi bir atılım yapmak isteyen Vietnam bir ikilemle de karşı karşıya.\n\nTedarik zinciri pazarını ülkeye çekmeyi başaran Vietnam, bunun yanında kendi yüksek teknoloji markasını yaratmayı ise başaramadı. 2019'da Vietnam Sanayi ve Ticaret Bakanlığı'nın yayınladığı rapora göre ülke, katma değer ticareti ve iç ekonominin ticarete katkısını ölçmeye yarayan üretim katma değeri gibi ölçütlerde Asyalı emsallerinin çoğunun gerisinde.\n\nBununla birlikte 2010'da yüzde 13 olan yüksek teknolojili ürün ihracatı, 2020'de yüzde 42'ye yükseldi. Bu da şimdiye kadar hiçbir Asya ülkesinin erişemediği bir teknoloji ihracatı büyümesi olarak kayıtlara geçti.\n\nEndüstri liderleri ortaya çıkan bu tabloda ötürü sektörün çok büyük bir kısmının, diğer ülkelerin büyük markaları için çalışan, başarılı bir montaj hattı olarak kalmasından duyduğu hayal kırıklığını dile getiriyor.\n\nTonkin Körfezi'nden, Güney Çin Denizi boyunca Tayland Körfezi'ne kadar uzanan bir şerit şeklindeki Vietnam, kuzey doğusunda Çin, kuzey batısında Laos ve güney batısında Kamboçya ile komşu. Fotoğraf: Shutterstock\n\nAynı zamanda Güney Kore, Tayvan ve Çin de yolculuklarına benzer bir noktadan başladı. Otomobillere, yarı iletkenlere ve robotlara doğru istikrarlı bir şekilde ilerlemeden önce bu ülkeler de düşük teknolojili imalat yapıyordu. Aslında Vietnam da disiplinli bir işgücü, düşük maliyetler ve devlet destekli bir sanayi politikası gibi bu ülkelerde de olan avantajların büyük bir çoğunluğuna sahip ancak altyapı gibi unsurlardaki eksiklikler de dikkat çekmekte.\n\nVietnam Sanayi ve Ticaret Bakanlığı Çok Taraflı (Multilateral) Ticaret Direktörü Luong Hoang Thai, “Doğu Asya ülkelerinin çoğu, bu tür bir modeli takip etmeye çalışsa da çok azı başarılı oldu ve inovasyon aşamasına doğru ilerledi” ifadelerini kullanıyor.\n\nBu ilerleyişte Çin'in dolaylı payı da oldukça çarpıcı. Son on yılda, Çin'in güney kıyılarındaki üretim merkezlerinde görülen enflasyon, üretimi daha düşük ücretli Vietnam'a kaydırmaya çalışan birçok tedarikçi için fırsat oldu. Daha yakın zamanda ise ABD ve Çin arasındaki ticaret savaşı Vietnam'a yaramıştı. Süreçte pek çok ABD'li şirket muhtemel bir yaptırımdan kaçınmak için tedarikçilerini Vietnam'a taşınmaya zorlamıştı.\n\nCovid de Apple dahil olmak üzere farklı üreticileri Çin'den Vietnam'a götürdü. Vietnam, Ocak 2020'de sert seyahat kısıtlamaları getirdi ve sosyal hayata pek müdahale etmedi. Bu başarılı yöntemle Vietnam, Çin'i geride bırakarak 2020 yılını yüzde 2.9'luk büyümeyle noktaladı.\n\nDünya Bankası Vietnam Baş Ekonomisti Jacques Morisset, \"Krizin başlangıcında, ekonomistlere burada ne olacağını sorsanız, çoğu dünyanın geri kalanıyla bağlantıların kesilmesi nedeniyle kötümser bakardı” diyordu. Ancak virüs içeride hızla kontrol altına alındığı için ülke ekonomisi çok çabuk toparladı.\n\nDünya Bankası'na göre, Vietnam ekonomisi 2010'dan 2020'ye iki kattan fazla büyüdü. Ancak bunun da bir sınırı var zira ucuz iş gücü sistemi değişecekse bu günlerde Vietnam'ı misafirperver görev şirketler komşu Kamboçya gibi daha ucuz ülkeleri tercih edebilir.\n\n*Nikkei Asia, Vox, Voice of Vietnam, Viet Nam News, Tuoi Tre News\n\nKaynak: Web Özel",
    "Vietnam'da karaoke barda çıkan yangında 32 kişi öldü": "“Günün manşetlerini ve en çok okunan haberlerini her sabah e-postanızdan takip etmek için Habertürk bültene üye olun.”",
    "Apple, üretiminin önemli bir kısmını Hindistan ve Vietnam'a taşıyacak": "Üretiminin büyük bir çoğunluğunu Çin'de gerçekleştiren Apple'ın, Çin'e olan bağımlılığını azaltmak adına üretimini başka ülkelere taşımaya başladığını geçtiğimiz dönemlerde sizlere aktarmıştık. JP Morgan'ın müşterileri için hazırladığı bir rapora göre Apple, üretiminin önemli bir kısmını Hindistan ve Vietnam'a taşıyacak.\n\nRaporda yer alan bilgilere göre Apple, iPhone 14 ailesinin üretiminin küçük bir kısmını bu yıl içinde Hindistan'a taşıyacak. Edindiğimiz bilgilere göre yılın 4. çeyreğinden itibaren iPhone 14 ailesinin üretiminin yüzde 5'lik kısmının Hindistan'da üretilmesi bekleniyor.\n\nİlerleyen dönemlerde de Hindistan'daki üretimini artırmak isteyen Apple'ın 2025 yılına kadar tüm iPhone üretiminin yüzde 25'ini Hindistan'da gerçekleştirmesi de hedefleniyor. iPhone üretimi, Hindistan'da yer alan Foxconn ve Wistron fabrikalarına gerçekleşecek.\n\nSadece iPhone modelleri için değil iPad, Apple Watch, MacBook ve AirPods modelleri için de benzer planlar üzerinde çalışan Apple, söz konusu modellerinin üretimi için ise Vietnam'ı düşünüyor. Raporda karşımıza çıkan bilgilere göre Apple, 2025 yılına kadar iPad ve Apple Watch üretiminin yüzde 20'sini, MacBook üretiminin yüzde 5'ini ve AirPods üretiminin ise yüzde 65'ini Vietnam'da gerçekleştirecek.\n\nGenel toplamda bakıldığında ise 2025 yılına kadar tüm MacBook, iPad, Apple Watch ve AirPods üretiminin yüzde 25'inin Çin dışında üretilmesi bekleniyor. Karşılaştırmak gerekirse şu an için bu ürünlerin sadece yüzde 5'i Çin dışında üretiliyor.\n\nUzun yıllardır ağırlıklı olarak Çin'de gerçekleşen üretimini başka ülkelere taşımayı hedefleyen Apple, hem pandemi nedeniyle yaşanan tedarik zinciri sorunları hem de Çin ve Tayvan arasındaki gerilim nedeniyle planlarını hızlandırmış gibi görünüyor.",
    "Vietnam'da Güz Ortası Festivali başladı": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Vietnam'da Nusret Gökçe'yi taklit eden satıcı tutuklandı": "Vietnam'ın Danang kentinde noodle restoranı işleten 38 yaşındaki Bui Tuan Lam, sosyal medyada paylaştığı videosunda 'devlet karşıtı propaganda' yapmakla suçlandı. Polis tarafından yapılan açıklamada videonun iktidar partisinin ilkelerini ve politikalarını bozduğu belirtilirken, Lam'in tam olarak hangi olaydan tutuklandığı kesinlik kazanamadı.\n\n2021 yılında Vietnam'ın Kamu Güvenliği Bakanı'nın Türk şef Nusret Gökçe'nin restoranında altın kaplama biftek yerken kameralara yakalanmasının ardından Lam'in bu videoyu yayınlaması polis tarafından gözaltına alınmasına neden oldu.\n\nPolis tarafından yapılan açıklamada Lam'in devlet karşıtı gruplara ve sivil toplum kuruluşlarına üye olduğu ifade edildi ve daha önce de devlet liderlerine hakaret eden içeriklere karşı uyarıldığı belirtildi.\n\nNusret Gökçe",
    "Çin ile Vietnam'ın Başbakanları Telefonda Görüştü": "BEİJİNG, 20 Eylül (Xinhua) -- Çin Başbakanı Li Keqiang, Pazartesi günü Vietnam Başbakanı Pham Minh Chinh ile telefon görüşmesi yaparak ikili ilişkileri ele aldı. Li, telefon görüşmesinde Çin ile Vietnam'ın dağlar ve nehirlerle birbirine bağlı iki dost komşu olduğu söyledi. Çin Komünist Partisi Merkez Komitesi Genel Sekreteri Xi Jinping ile Vietnam Komünist Partisi Merkez Komitesi Genel Sekreteri Nguyen Phu Trong sık sık iletişim kurarak ikili ilişkilerin gelişmesini güçlü biçimde destekliyor. Li, Çin tarafının Vietnam tarafıyla tüm düzeylerde temasları güçlendirmek ve çeşitli alanlarda pragmatik işbirliğini derinleştirmek istediğini söyledi. Bu, sadece iki ülkenin halklarına fayda sağlamakla kalmayacak, aynı zamanda bölgesel barış ve istikrarın korunmasına, ortak kalkınma ve refahın artırılmasına da yardımcı olacak.\n\nLi, günümüzde dünyanın ekonomik toparlanmasının yavaş ilerlediğini ve çeşitli belirsizliklerin ve karmaşık faktörlerin birbirine geçtiğini söyledi. Beklenmedik faktörlerden etkilenen Çin ekonomisi aşağı yönlü baskılara göğüs geriyor, istihdamın ve fiyatların istikrarını korumak için çaba gösteriyor ve ana ekonomik göstergeleri uygun bir aralıkta tutarken genel bir toparlanma eğilimi gösteriyor. Li, Çin'in, Doğu Asya'daki sanayi ve tedarik zincirlerinin istikrarına yardımcı olan Vietnam ekonomisinin istikrarlı bir şekilde büyüdüğünü görmekten memnun olduğunu söyledi. Çin Başbakanı, sanayilerinin birbirini tamamlamasının getirdiği avantajlardan tam olarak yararlanmak, ekonomik ve ticari işbirliğini genişletmek, sınır geçişlerinde gümrük işlemlerinin sorunsuz olmasını sağlamak, Vietnam'dan daha fazla pazara sunulabilir yüksek kaliteli tarım ürünleri ithal etmek, iyi salgın önleme tedbirleriyle Çin'e dönmek isteyen Vietnamlı öğrencileri memnuniyetle karşılamak ve iki ülke arasındaki doğrudan uçuşların sayısını artırmak için Çin'in Vietnam ile birlikte çalışmaya hazır olduğunu söyledi.\n\nLi Güney Çin Denizi'nde barış ve istikrarın tüm tarafların çıkarına olduğunu vurguladı. Li, Çin tarafının, Güney Çin Denizi'ni bir barış, dostluk ve işbirliği denizi haline getirmek için tüm tarafların bilgisine tam anlamıyla yer vererek, genel çıkarlara odaklanarak, işbirliğini teşvik ederek ve farklılıkları yöneterek, Güney Çin Denizi'nde Taraflar Arası Davranış Kuralları Deklarasyonu'nun imzalanmasının, 20. yıl dönümünü Güney Çin Denizi'de Davranış Kuralları konusunda erken bir anlaşmaya varılması için çaba gösterilmesine vesile olması amacıyla ASEAN ülkeleri ile birlikte çalışmaya hazır olduğunu söyledi. Vietnam Başbakanı ise, Vietnam-Çin kapsamlı stratejik işbirliği ortaklığını pekiştirmek ve geliştirmenin Vietnam'ın dış politikasının en önemli önceliği olduğunu söyledi. Vietnam Başbakanı, Vietnam tarafının ikili ilişkilere daha fazla olumlu sonuç sağlamak için, Çin tarafı ile düzenli üst düzey temasları sürdürmeye, stratejik koordinasyonu güçlendirmeye, farklılıkları uygun şekilde ele almaya, yatırım ve ticaret, gümrük işlemleri, kültür ve halklar arası alışverişler gibi kilit öneme sahip alanlarda ikili işbirliğini sürekli olarak derinleştirmeye hazır olduğunu söyledi. Görüşmeye, Çin Devlet Konseyi Üyesi ve Devlet Konseyi Genel Sekreteri Xiao Jie de katıldı.",
    "Near Foundation, Vietnam’da Web3 Merkezi Açıyor": "Near Foundation, risk sermayesi fonu GFS Ventures iş birliğiyle Vietnam’da Web3 merkezi kuruyor.\n\n\n\nSon dakika gelişmelerden anında haberdar olmak için bizi Twitter ve Telegram kanalımızdan takip edebilirsiniz.\n\nVietnam, dijital dönüşümü ve gelişmeyi aktif olarak teşvik ediyor ve ayrıca Küresel Kripto Para Birimi Kabul Endeksinde 154 ülke arasında beşinci sırada yer alıyor. Kripto sahiplik yüzdesi söz konusu olduğunda ise ülkedekilerin beşte birinin kripto sahip. Bu nedenlerle Near Foundation gibi şirketleri kendisine çekmeyi başaran bir ülke oluyor.\n\nNear Foundation, Blockchain Teknolojisi Geliştirecek\n\nBlockchain, merkeziyetsiz finans, Web3 ve NFT’lere odaklanan risk sermayesi şirketi GFS Ventures, eğitim, araştırma ve blockchain teknolojisi geliştirme konusunda uzmanlaşmış bir araştırma enstitüsü olan VBI ile birlikte merkezin kurulmasına öncülük edecek.\n\nNear Foundation, GFS Ventures ve VBI ile oluşturulan Blockchain geliştirici topluluğu, Hanoi, Da Nang ve Ho Chi Minh dahil olmak üzere çeşitli bölgelerin büyük şehirlerinde inşa edilecek.\n\nHer ay 60’a yakın geliştirici kurslar aracılığıyla eğitilecek. Ayrıca, geliştiricileri aktif tutmak ve ilerletmek için yılda iki kez düzenlenen yatırım fonları ile uluslararası Blockchain hackathon yarışmaları düzenlenecek.\n\nVietnam’daki NEAR merkezine liderlik edecek olan Riley Tran şunları söyledi:\n\n“Endüstri 4.0’da Vietnam’ın heyecan verici bir gelişmekte olan pazar olduğuna ve Güneydoğu Asya’da en iyi büyüme potansiyeline sahip olduğuna inanıyoruz. NEAR Protocol, yarının toplumunun dünyayı değiştiren Blockchain çözümleri yaratmasına yardımcı olabilir ve bu merkez bunu başarmak için çok önemli bir adım”",
    "Vietnam’da doğan vovinam sporunu Türkiye’ye getirdiler": "Bolu’da uzun yıllardır karate ve diğer dövüş sporu dallarında antrenörlük yapan İbrahim Damar, dünyada yapılan ancak ülkemizde yapılmayan dövüş sporu dallarını araştırdı. Damar, yaptığı araştırmalarda Vietnam kökenli dövüş sporu olan vovinamın farklı ülkelere yayıldığını ve popüler olduğunu gördü. Diğer antrenör arkadaşları Sabri Damar ve Emrah Sarıcaer ile de görüşen İbrahim Damar, Vovinam Federasyonu ile iletişime geçti. Federasyondan olumla yanıt alan Damar’ın daveti üzerine Avrupa Vovinam Federasyon başkan yardımcısı ve teknik sorumlusu Vittorio Cera Bolu’ya geldi. 2 gün boyunca Bolu’da kalan Cera, farklı dövüş sporu dallarıyla uğraşan sporculara vovinam dersi verdi.\n\n\n\n\n\nTÜRKİYE’DE OLMAKTAN MUTLUYUM\n\n\n\nİtalyan vovinam antrenörü Vittorio Cera, “Vovinam sporu içerisinde bir çok branşı, tekniği barındıran ve dengeyiz baz alan bir spor dalı. Şu an tüm dünyada Vovinam’ı yayıyoruz. Türkiye’de olmaktan çok mutluyuz. Bizim için Türkiye, Asya ile Avrupa arasındaki bağlantısı nedeniyle çok önemliydi. Bu şekilde vovinamı daha çok yayacağımızı düşünüyoruz” dedi.\n\n\n\n\n\nMİLLİ TAKIMLA AVRUPA ŞAMPİYONASI’NA KATILACAĞIZ\n\n\n\nVovinam sporunu ülkeye kazandıran İbrahim Damar, Bolu’dan milli takım oluşturarak Avrupa Şampiyonası’na katılacaklarını belirterek, \"Benim kendi karate ve wushu faaliyetlerimden sonra internet üzerinde diğer dövüş sporlarını hobi olarak araştırmamla başladı. İngilizce kaynaklardan dünyada yapılan diğer sporları araştırmak istedim. Birkaç branş dikkatimi çekti. Vovinam da bunların arasındaydı. Bolu’da mevcut branşlarımızın arasında bu branşı da yapıp yapamayacağımızı düşündüm. Daha sonra Avrupa Vovinam Federasyonu ile irtibata geçtim. Hocamız Avrupa Vovinam Federasyon başkan yardımcısı ve teknik sorumlusu. Onların da çok sıcak karşılamasından dolayı Türkiye’ye getirmeyi düşündük. Vovinam Türk halkının sevebileceği bir branş. Bu konuda inançlıyız. Araştırma imkanımız da oldu. Bu doğrultuda seminerden sonra vovinam faaliyetleri Bolu’da devam edecek. Aralık ayında İtalya’da düzenlenecek Avrupa Şampiyonası’na Bolu’dan vovinam milli takımı oluşturarak müsabakalara katılacağız. İnşallah 2 yıla kadar da bir Ulusal Vovinam Şampiyonası’nı Türkiye’de düzenleme planımız var” diye konuştu.\n\nKaynak: AA",
    "Google Pixel üretimini Vietnam’a kaydırıyor": "ABD ve Çin arasındaki gerilim nedeniyle büyük Amerikan teknoloji şirketlerinden bazıları üretimlerini Vietnam’a kaydırmaya hazırlanıyor. The New York Times’ın haberine göre, Google da bu grupta yer alıyor. Google Pixel akıllı telefonlarını Çin yerine Vietnam’da üretileceği söyleniyor.\n\nHabere göre, şirketin Pixel serisi telefonları hâlihazırda Çin’in güneyindeki Foxconn fabrikalarında üretiliyor. Ancak Pixel 7 serisi için üretimin Vietnam’da başlayacağı söyleniyor. Buna ek olarak, Google’ın önümüzdeki yıl satacağı üst segment Pixel telefonların yarısını Vietnam’da üretmeyi planladığı belirtiliyor.\n\nPixel serisinin ilk katlanabilir üyesinin 2023’te kullanıcıların karşısına çıkması bekleniyor. Ancak bu modelin üretiminin Çin’de gerçekleştirileceği söyleniyor. Katlanabilir ekran ve menteşe nedeniyle Çin’deki tedarikçilere yakın olunmasının gerektiği ve bu nedenle Google’ın katlanabilir cihaz üretimini Çin’de tutacağı belirtiliyor.\n\nKatlanabilir ekranlı Google Pixel hakkında çıkan ilk haberlerde telefonun 2022 sona ermeden tanıtılabileceği söylenmişti. Ancak The New York Times’ın haberinde bu telefonun çıkışının 2023’e kalacağı açıkça belirtiliyor. Bu değişikliğin nedeni bilinmese de, Çin’de pandemi nedeniyle yaşanan kapanmaların ve tedarik zincirindeki sıkıntıların bu durumda etkili olduğu düşünülüyor.",
    "TBMM Başkanı Şentop, Vietnam'ın Milli Günü'nü kutladı": "TBMM Başkanı Mustafa Şentop, Vietnam'ın Milli Günü'nü kutladı.\n\nŞentop, Milli Gün dolayısıyla Vietnam Ulusal Meclisi Başkanı Vuong Dinh Hue'ye tebrik mektubu gönderdi.\n\nMektubunda, Vietnam Milli Günü'nü kutlayan Şentop, şunları kaydetti:\n\n\"Dost ülke Vietnam'ın Milli Günü'nü şahsım ve Türkiye Büyük Millet Meclisi üyeleri adına tebrik ederim. Türkiye, Vietnam ile ilişkilerinin her alanda gelişmesine önem atfetmektedir. Parlamentolar arası ziyaret ve temaslar da hiç şüphesiz ikili ilişkilerimizin zenginleştirilmesine olumlu katkılar sağlayacaktır. Milli Gününüzü bir kez daha kutlarken zatıalinize ve şahsınızda Vietnam Ulusal Meclisinin değerli üyelerine sağlık ve başarı dileklerimi iletirim.\"",
    "*VİETNAM'DA AĞUSTOS'TA S&P GLOBAL İMALAT SEKTÖRÜ PMI 52,7 (ÖNCEKİ 51,2) [FNC-NEWS]": ""
}