{
    "Litvanya Parlamentosu üyelerinden oluşan heyet TBMM'de temaslarda bulundu": "Türkiye-Litvanya Parlamentolar Arası Dostluk Grubu Başkanı Bulut:- \"Litvanya ile her düzeyde çalışmalara önem veriyoruz. Litvanya ile ikili ilişkilerimiz mükemmel düzeyde\"\n\nTBMM (AA) - Litvanya Parlamentosu üyelerinden oluşan heyet, Türkiye-Litvanya Parlamentolar Arası Dostluk Grubu Başkanı Metin Bulut ile TBMM Sağlık, Aile, Çalışma ve Sosyal İşler Komisyonu Başkanı Recep Akdağ ile görüştü.\n\nHeyet ilk olarak Recep Akdağ tarafından kabul edildi.\n\nBaşkanı olduğu komisyonunun birkaç bakanlığın alanına girdiğini söyleyen Akdağ, Sağlıkta Dönüşüm Programı ile ilgili bilgiler verdi.\n\nAkdağ, iki ülke arasında iş birliği yapılabilecek konular olduğunu belirtti.\n\nHeyet daha sonra Türkiye-Litvanya Parlamentolar Arası Dostluk Grubu Başkanı Metin Bulut tarafından verilen yemeğe katıldı.\n\nZiyaretin, iki parlamento arasındaki temasların devamlılığı açısından yararlı olacağını belirten Bulut, \"Müttefikimiz Litvanya ile her düzeyde çalışmalara önem veriyoruz. Litvanya ile ikili ilişkilerimiz mükemmel düzeyde.\" dedi.\n\nBulut, geçen yıl Litvanya ile diplomatik ilişkilerin yeniden tesisinin 30. yıl dönümü olduğunu anımsatarak, salgına rağmen ticaret hacminin 1 milyar dolarlık hedefe yaklaştığını, Türkiye'nin Litvanya için yeniden en çok tercih edilen turizm destinasyonlarından biri haline gelmesini arzu ettiklerini aktardı.\n\nTatarların Litvanya'ya getirilişlerinin 700. yıl dönümünün geçen yıl kutlandığını; Tatar toplumunun kültürel ilişkilere zenginlik kattığını ifade eden Bulut, Karay Türklerinin Litvanya'da Trakai bölgesine yerleşmelerinin 625. yıl dönümünü kutlandığını da memnuniyetle öğrendiğini dile getirdi.\n\nHeyete, Litvanya'nın Ankara Büyükelçisi Ricardas Degutis de eşlik etti.",
    "Lüksemburg - Litvanya maçı ne zaman, saat kaçta ve hangi kanalda canlı yayınlanacak? | UEFA Uluslar Ligi": "👉 Lüksemburg - Litvanya maçını canlı takip etmek için tıklayın...\n\nUEFA Uluslar Ligi'nde heyecan devam ederken Lüksemburg ile Litvanya karşılaşması heyecanla bekleniyor. Maç ile ilgili tüm detaylar merak ediliyor. Peki, Lüksemburg - Litvanya maçı ne zaman, saat kaçta ve hangi kanalda canlı yayınlanacak?\n\nLÜKSEMBURG - LİTVANYA MAÇI NE ZAMAN, SAAT KAÇTA VE HANGİ KANALDA CANLI YAYINLANACAK?\n\nLüksemburg - Litvanya maçı 25 Eylül Pazar günü 21.45'te S Sport Plus'ta canlı yayınlanacak.",
    "Video Litvanya-Belarus Sınırına Çekilen Tel Örgüyü mü Gösteriyor?": "",
    "Litvanya, insansız hava araçları tedarik edecek": "Litvanya, 26 adet “mini” ve 9 adet “küçük” tip olmak üzere 35 adet İHA sistemi alımı için prosedürlere başlandığını belirtti.\n\nLitvanya Savunma Bakanlığı, 26 adet “mini” ve 9 adet “küçük” tip olmak üzere 35 adet İHA sistemi alımı için prosedürlere başladığını belirtti. Konuyla ilgili açıklamalarda bulunan Milli Savunma Bakanı Arvydas Anušauskas :\n\n“Litvanya Silahlı Kuvvetleri şu anda keşif ve istihbarat için uygun taktik insansız hava aracına sahip değil. Bu sistemlerin edinilmesi, Litvanya ordusunun askeri istihbarat yeteneklerini önemli ölçüde geliştirecek.”\n\nKeşif ve istihbarat görevi icra etmesi için alınan İHA’ların, “mini” veya “küçük” sınıf (150 kg’ın altında (Sınıf I)) olması ve bu tip sistem türlerinin gereksinimlerini karşılaması gerekmekte. Bu tür küçük sınıf İHA’lardan temel beklentiler; hedef tespiti ve tanımlama, hedef takibi, topçu ateşinin izlenmesi, yönlendirilmesi ve düzeltilmesi olarak tanımlanabilir.\n\n“Mini” tip İHA’lar 20 kg ağırlığında olup 25 km’ye varan etkili menzili ile 1000 metre irtifaya kadar çıkabilme kabiliyetine sahiptir. “Küçük” tip İHA’lar ise 20 kilogramdan daha ağır olup 50 km’ye kadar etkili menzile ve 1500 metreye kadar çıkabilme potansiyeline sahiptirler.\n\nLitvanya ordusuna hem “mini” hem de “küçük” tip İHA’ların aynı anda satın alınmasının maliyeti yürütülen bir pazar analizine göre tahmini 36 milyon euro olacak.\n\nLitvanya Milli Savunma Bakanlığı ve Litvanya Silahlı Kuvvetleri, Litvanya Silahlı Kuvvetleri’nin muharebe yeteneklerini geliştirmeyi amaçlayan yeni keşif ve savaş araçlarının edinilmesine ve entegrasyonuna büyük önem vermekte.\n\nLitvanya Milli Savunma Bakanlığı’nın mevcut alımlara ek yeni bir İHA tedariki için de ABD Hükümeti ile görüşmelere devam etmekte olduğu biliniyor. Litvanya ordusunun bu görüşmelerdeki talebinin ise Switchblade İHA’lar olduğu aktarılmakta.\n\nSwitchblade Kamikaze İHA\n\nKonvansiyonel veya özel harekat kuvvetlerini sahada veya sabit savunma pozisyonlarından destekleyen, patentli wave-off özelliğine sahip savaşta kanıtlanmış Switchblade 300, görüş hattının ötesindeki hedeflere karşı kullanım için ideal bir gezici füzedir.\n\nSırt çantasıyla taşınabilen ve hava, deniz veya kara platformlarından hızla konuşlandırılabilen Switchblade 300, gerçek zamanlı GPS koordinatları ve düşük yan etkilerle hassas hedefleme için video ile artırılmış öldürücülük sağlar. Vuruş özelliğinin yanı sıra Switchblade, keşif ve gözetleme faaliyetleri için de kullanılmaktadır.\n\nİlgili Olarak",
    "Alman askerler, NATO'nun doğu kanadının güçlendirilmesi kapsamında Litvanya'da": "NATO'nun doğu kanadının güçlendirilmesi planı kapsamında Alman askerleri, Litvanya'nın Klaipeda kentine ulaştı.\n\nKuzey Atlantik Antlaşması Örgütü, Rusya'nın Ukrayna işgalinin ardından haziran ayında İspanya'nın başkenti Madrid'deki zirvede, NATO'nun doğu kanadındaki güçlerini arttırma kararı almıştı.\n\nYaklaşık 100 zırhlı piyade mensubu askerle 40 kadar askeri araçtan oluşan konvoy, liman kenti Klaipeda'dan Litvanya'nın Jonava bölgesine hareket ederek Rukla'da görev yapacak.\n\nAnlaşma çerçevesinde Almanya, Litvanya'daki üç ila beş bin askerden oluşan muharebe tugayına öncülük edecek.\n\nLitvanya'da görev yapacak Alman Birinci Tank Tümeni'nden Tuğgeneral Christian Nawrat, \"NATO'nun taahhüdü hızlı oldu. Doğu kanadının güvenliği için oldukça fazla çaba sarf ettik.\" ifadesini kullandı.\n\nAyrıca Nawrat, \"İleri komuta unsuru Litvanya'da kalıcı olarak kalacak. 41'inci Tugay'ın sorumluluğu önümüzdeki yılın yazına kadar sürecek. Daha sonra Almanya'dan gelecek bir başka tugayla rotasyona devam edileceğine inanıyorum.\" ifadesini kullandı.\n\nLitvanya'da konuşlandırılan NATO ileri kuvvetler taburuna bağlı muharebe grubu, bu ülkedeki güçlerini arttırma çabası devam edecek olan Almanya tarafından idare ediliyor.",
    "Litvanya’dan Ukrayna’ya obüs tedariki": "Litvanya, Ukrayna’ya sürdürmekte olduğu askerî yardıma 105mm çekili obüsler ile devam ediyor.\n\nUkrinform’un aktardığı üzere Litvanya Hükümeti, halen devam etmekte olan Rusya-Ukrayna savaşında Ukrayna’ya destek olmak için obüs yardımı yaptı. Ayrıca Twitter üzerinden açıklama yapan Litvanya Savunma Bakanlığı: “Litvanya, Ukrayna Silahlı Kuvvetlerine maddi desteğini sürdürüyor. 105 mm obüslerimiz Ukrayna yolunda. Ukrayna’nın kesintisiz silah tedarikine ihtiyacı var. Duraklama yapamayız.” ifadelerine yer verdi.\n\n🇱🇹🇺🇦 Lithuania continues material support to Ukrainian Armed Forces. Our 105 mm howitzers are on their way to Ukraine. Ukraine needs non-stop weapon supply. We cannot make pauses. pic.twitter.com/IjPecoR58z — Lithuanian MOD 🇱🇹 (@Lithuanian_MoD) September 7, 2022\n\nAncak yapılan açıklamalarda tedariki gerçekleştirlen çekili obüslerin hangi platform oldukları belirtilmedi. Army Recognition’a göre Ukrinform tarafından yayınlanan fotoğraftaki çekili obüs, ABD yapımı bir M101A1 modelini göstermekte. İkinci Dünya Savaşı’nda standart ABD hafif obüsü olan M101A1 hem Avrupa hem de Pasifik muharebelerinde ve Kore Savaşı sırasında aktif olarak kullanılmıştır.\n\n1941’de üretime girmiş ve kullanım performansı ile kısa sürede tanınan bir imge olmuştur. M101A1, 105 mm yüksek patlayıcı (HE) mühimmatı kullanır ve 11.270 metre menzile sahiptir. Bu özellikler de çekili obüsü, piyade desteklemek için uygun hale getirir.\n\nLitvanya, Ukrayna’ya olan desteğini sadece obüs tedariki ile sınırlandırmayıp, geniş çaplı bir askerî yardım sürdürmektedir. 2022 yılının Ağustos ayının sonunda, Litvanya Savunma Bakanı Arvidas Anusauskas, Litvanya’nın Ukrayna’ya yaptığı askerî yardımın 120 milyon Euro’yu aştığını ve toplam desteğin yakında yarım milyar Euro’yu aşacağını belirtmişti.\n\nLitvanya’ya bağışlanan Bayraktar TB2 SİHA teslim edilmişti\n\nLitvanya halkı, Ukrayna’ya Bayraktar TB2 SİHA bağışlamak için yardım kampanyası başlatmıştı. Litvanya halkı, Ukrayna için 3 günde 6 milyon Euro değerinde bağış toplamıştı. İlerleyen günlerde ise Baykar, Litvanya’ya ücretsiz olarak Bayraktar TB2 sağlayacağını açıklamıştı.\n\nBu bağlamda Baykar, Litvanya halkı tarafından toplanan paranın ise Ukrayna’ya insani yardım olarak gönderilmesini rica etmişti. Ukrayna’ya Bayraktar TB2 bağışı için Litvanya Savunma Bakanı Yardımcısı Vilius Semeska, BAYKAR’ı ziyaret etmişti. BAYKAR’ın resmi Twitter hesabından yapılan açıklamada:\n\n“Litvanya halkının duyarlı kampanyasının başarıyla tamamlandığını Savunma Bakan Yardımcısı Vilius Semeska‘dan öğrendik. Litvanya’ya 1 adet Bayraktar TB2 sağlayacağız. Toplanan bağışın tamamının Litvanya tarafından Ukrayna’ya insani yardım olarak gönderilmesini rica ediyoruz.”\n\nifadeleri kullanılmıştı.\n\nBu bağlamda bağışlanan Bayraktar TB2 SİHA Litvanya’ya ulaşmış ve Ukrayna’ya teslim edilmişti. Gelişmeyi resmi Twitter hesabı üzerinden duyuran Litvanya Savunma Bakanlığı,\n\n“Bayraktar “Vanagas” Litvanya’da. SİHA en kısa sürede Ukraynalı savaşçılara teslim edilecek. Litvanya halkı Ukrayna için Bayraktar TB2 satın almak için para topladı. Bunu öğrenen Baykar, ücretsiz olarak bağışladı.”\n\nifadelerini kullanmıştı.\n\nİlgili Olarak",
    "Kendilerine Has İnançları ve Kokularıyla Baltık Denizi'nin En Soğuk Ülkesi Litvanya Hakkında İlginç Detaylar": "Litvanya Kuzey Avrupa'da bulunan 3 Baltık devletinden biridir. Baltık Denizi'ne en az sınırı bulunan Litvanya, Letonya, Beyaz Rusya, Polonya, İsveç ve Rusya egemenliğinde olan Kaliningrand nedeniyle Rusya ile komşudur. Bu yazıda AB ve NATO üyesi olan Litvanya'nın tarihi, kültürel özellikleri hakkındaki bilgileri sizin için derledik. Litvanya'ya dair ilginç bilgileri yazımızda bulabilirsiniz.\n\nKeyifli okumalar. 🤩",
    "Litvanya’nın Ankara Büyükelçisi Degutis, Mersin Büyükşehir Belediyesini ziyaret etti": "Litvanya'nın Ankara Büyükelçisi Ricardas Degutis, Mersin Büyükşehir Belediyesini ziyaret ederek Başkan Vahap Seçer ile görüştü.\n\nBüyükşehir Belediyesinden yapılan açıklamaya göre, Başkan Seçer, Büyükelçi Degutis, beraberindeki Mersin'in kardeş şehirlerden Litvanya'nın Klaipeda kentinin Belediye Başkanı Vytautas Grubliauskas ve Mersin Litvanya Fahri Konsolosu Armağan Öner'i makamında ağırladı.\n\nZiyarette iki şehir arasında çalışmaların yürütüldüğü \"Yeşil Bir Gelecek İçin Liman Şehirlerinin Ortaklığı\" projesi hakkında görüşüldü.\n\nAçıklamada ziyaretteki görüşlerine yer verilen Litvanya'nın Ankara Büyükelçisi Ricardas Degutis, Mersin'le gelecekte güzel bir iş birliğine imza atacaklarını belirterek \"Bu proje hem bize bir perspektif katacak hem de iki şehrin yeşil gelecek konusundaki fikir birliklerini, alışverişlerini artıracak, aynı zamanda ticaret açısından da bir çekim merkezi oluşturmasına sebebiyet verecektir.\" ifadesini kullandı.\n\nBaşkan Vahap Seçer de Klaipeda ve Mersin'in benzer özellikler taşıdığını dile getirerek iki kent arasındaki ilişkiler sırasında deneyimlerden faydalanmanın önemli olduğunu bildirdi.\n\nKlaipeda Belediye Başkanı Vytautas Grubliauskas da yeşil gelecek için Mersin ile adım atacak olmanın mutluluğunu yaşadıklarını kaydetti.",
    "Litvanya: Sorumluluktan kaçan Ruslara sığınma hakkı tanımayacağız; kalıp Putin'le savaşmalılar": "T24 Dış Haberler\n\nLitvanya Dışişleri Bakanı Gabrielius Landsbergis, seferberlik nedeniyle ülkeyi terk eden Rus vatandaşlarının \"Rusya Devlet Başkanı Vladimir Putin'e karşı savaşma sorumluluğundan kaçtığını\" ve bu yüzden onlara sığınma hakkı verilmeyeceğini ifade etti.\n\nTwitter üzerinden paylaşımda bulunan Landsbergis, \"Litvanya, sorumluluktan kaçanlara sığınma hakkı tanımayacak\" yazdı.\n\nLitvanya Dışişleri Bakanı, \"Ruslar kalmalı ve savaşmalı. Putin'e karşı\" yazdı.\n\nRus ordusu Ukrayna'nın karşı saldırısı karşısında işgal ettiği bazı topraklardan çekilmek zorunda kalırken Putin, çarşamba günü ülkede 'kısmi seferberlik' ilan etmişti. Kararın ardından birçok askerlik çağındaki Rus erkek ülkeyi terk etmeye başladı. Moskova'dan İstanbul ve Tiflis gibi kentlere uçak biletleri yok satarken, sınır bölgelerinde de kilometrelerce sıralar oluştu. Avrupa ülkelerinde bu Rus vatandaşlarının kabul edilip edilmemesi konusunda tartışmalar sürüyor.",
    "Serdar Ortaç: Bu aldatılmaktan da berbat!": "Milliyet.com.tr\n\nSerdar Ortaç, komedyen Doğu Demirkol'un yönelttiği \"Hiç aldatıldın mı?\" sorusu üzerine çok konuşulacak bir itirafta bulundu. Chloe Loughnan'la evliliği tek celsede biten, son olarak meslektaşı Seçil Gür ile ilişkisi de sona eren ünlü şarkıcı, \"Bir kız terk ediyorsa diye üzülüyorsa bu 20'likler, yazıklar olsun\" sözleriyle de dikkat çekti.\n\n\"KIZ GÜNLÜK TUTUYORMUŞ\"\n\nEvlenmeden önce Litvanyalı sevgilim olmuştu. 6-7 aydır birlikteyiz. Uyandık, yatağın şiltesinin altında bir şişlik var. Kız banyoya indi. Zengin zamanlarım, öyle bir ev. Deli gibi aşığım. Şilteyi kaldırdım, bir günlük var. Kız günlük tutuyormuş. Günlüğü açtım, Litvanya bir şeyler yazıyor. 'Şunları bir tercime ettirsem de, ne yazmış anlasam' dedim. Fotoğrafını çektim, ertesi gün Türkçeye tercüme ettirdim.\n\n\"ULAN YEDİ AYDIR KOYNUMDASIN\"\n\nSerdar Ortaç, \"Günlükte üçüncü sayfa; 'benim burada ne işim var? Evimden gelip, burada ne yapıyorum? Bu herifle neden altı aydır birlikteyim? Allah'ım bana yardım et'. 'Aldatıldın mı' diyorsun ya, aldatılmaktan daha kötü. Yüzüme söyle, kalma benimle. Defol git Litvanya'ya, nereye gidiyorsan! Ama bunu yazma. Aldatıldım mı, sanmıyorum. Bu aldatmadan da berbat. Kız 'Benim burada ne işim var?' diyor. Ulan yedi aydır koynumdasın!\" ifadelerini kullandı.\n\n\"BENİ BIRAKIRSA ÜZÜLMEM\"",
    "Vezirköprü Gençlik ve Kültür Derneği Litvanya'da": "İlklerin altına her zaman imza atan Vezirköprü Gençlik ve Kültür Derneği VEGED tarafından 18-22 Eylül 2022 tarihleri arasında düzenlenen programda 11 üye olmak üzere toplamda 67 öğrenici Litvanya’da bir araya geldi. Katılımcılar Türkiye’nin 7 farklı bölgesinden turistik ve ilgi çekici şehirlerle ilgili sunumlar yaparak ülkemizin tanıtımına katkıda bulundular. Üç ülkeden 7 farklı kurumun katıldığı uluslararası ziyaret süresinde Litvanya’nın üç şehrinde kültürel geziler yapıldı.",
    "Rekortmen İspanya, Litvanya'yı uzatmada devirdi": "",
    "FIBA’dan Litvanya’nın Almanya Maçına İlişkin Kural Hatası İtirazına Ret": "2022-09-05T08:07:31+00:00\n\n2022-09-05T08:07:31+00:00\n\n2022-09-05T08:42:51+00:00.\n\nBy Eurohoops team/ info@eurohoops.net\n\nFIBA EuroBasket’te B grubunun üçüncü karşılaşmasında ev sahibi Almanya ile karşılaşan Litvanya, müthiş bir çekişmeye sahne olan ve iki kez uzatmalara giden karşılaşmayı 107-109’luk skorla kaybetmişti.\n\nKarşılaşmanın ardından Litvanya Milli Takımı, mücadelede kural hatası yapıldığı gerekçesiyle itiraz etmişti. Litvanya, Almanya maçının üçüncü çeyreğinin sonunda hakemlerin teknik faulden doğan serbest atışları attırmaması sebebiyle maçın tekrar edilmesini talep etmiş ve FIBA’ya resmi itirazını iletmişti.\n\nFIBA’nın bu itiraza yanıtı belli oldu. FIBA’dan yapılan açıklamada itirazın reddedildiği açıklandı.\n\nYapılan açıklamada Litvanya milli takımı üçüncü çeyreğin bitimine 1:26 kala Almanya Takımına verilen teknik faulün ardından hak edilmiş bir serbest atış verilmediği için itirazda bulunduğu ifade edilirken itirazın karşılaşma sonrasında itirazlar için belirlenen 60 dakikalık sürenin ardından yapıldığı ve bu nedenle kabul edilemeyeceği ifade edildi. Ayrıca yapılan açıklamada itirazın başvuru çerçevesine uymadığı ve dolayısıyla kabul edilemeyeceği de ifade edildi.",
    "LİTVANYA ANKARA BÜYÜKELÇİSİ DEGUTIS VE KARDEŞ ŞEHİR KLAIPEDA’NIN BELEDİYE BAŞKANI GRUBLIAUSKAS’TAN VAHAP SEÇER’E ZİYARET": "",
    "Lorenzo Brown Çok Büyük Oynadı; İspanya, Uzatmalara Giden Maçta Litvanya’yı Devirdi": "",
    "Litvanya, İspanya'ya uzatmalarda elendi - Luka Doncic, Slovenya'yı üst tura taşıdı - Medyascope": "EuroBasket 2022’de dokuzuncu gün karşılaşmaları geride kaldı. Oynanan dört son 16 turu eşleşmesinde çeyrek finale adını yazdıran takımlar belli oldu. 12 Dev Adam, Fransa engeline takıldı. Slovenya, Belçika’yı rahat geçerken, ev sahibi Almanya da Karadağ’ı eledi. İspanya ise Litvanya’yı uzatmada mağlup etti.\n\nTurnuvanın favorilerinden Slovenya, Belçika’yı 88-72’lik skorla mağlup etti.\n\nEuroBasket 2022 son 16 turunda Slovenya, Belçika’yı son periyota kadar başa baş geçen mücadelede son periyottaki üstün oyunuyla, 88-72 mağlup ederek çeyrek finale yükseldi\n\nSlovenya’da yıldız isim Luka Doncic 35 sayı, 5 ribaund,5 asist ve 4 top çalma ile karşılaşmaya damgasını vururken, Klemen Prepelic 13 sayı, Mike Tobey 12 sayı ve 6 ribaund ve Goran Dragic de 11 sayı kaydetti.\n\nBelçika’da Emmanuel Lecomte 16 sayı ve Pierre-Antoine Gillet de 15 sayı ve 10 ribaund kaydetti.\n\nSlovenya çeyrek finalde Ukrayna-Polonya eşleşmesinin galibi ile karşılaşacak.\n\nLuka Doncic’in performansı:\n\nhttps://www.youtube.com/watch?v=lKYxInX0etQ&feature=youtu.be\n\nKarşılaşmanın özeti:\n\nhttps://youtu.be/D2t0zYzAzqU\n\nBir diğer son 16 eşleşmesinde ise ev sahibi Almanya, Karadağ’ı 85-79’luk skorla mağlup ederek adını çeyrek finale yazdırdı.\n\nEuroBasket 2022 son 16 eşleşmesinde ev sahibi Almanya, Karadağ’ı 85-79’luk skorla mağlup ederek çeyrek finale yükseldi. Karşılaşmaya iyi başlayan ev sahibi ekip, ilk çeyrekte 19-10, ilk yarının sonunda da 48-24’lük üstünlük yakaladı. Ancak Karadağ ikinci yarıda reaksiyon gösterdi ve farkı kapatmayı başarsa da mağlup olmaktan kurtulamadı.\n\nEv sahibi Almanya’da Dennis Schröder 22 sayı, 4 ribaund ve 8 asist, Franz Wagner ve Maodo Lo da 14’er sayı kaydetti. Karadağ’da ise Kendrick Perry 25 sayı ve 6 asist, Bojan Dubljevic 22 sayı ve 7 ribaund, Marko Simonovic 13 sayı ve 9 ribaund ve Vladimir Mihailovic de 12 sayı kaydetti.\n\nAlmanya, çeyrek finalde Yunanistan-Çek Cumhuriyeti eşleşmesinin galibiyle karşılaşacak.\n\nKarşılaşmanın özeti:\n\nhttps://youtu.be/i1t04XPZJD4\n\nGünün en merakla beklenen eşleşmesinde ise İspanya, Litvanya’yı uzatma sonucunda 102-94 mağlup etti.\n\nEuroBasket 2022’de büyük çekişmeye sahne olan karşılaşmada İspanya, Litvanya’yı normal süresi 83-83 sona eren mücadelede, uzatma sonucunda 102-94 mağlup ederek adını çeyrek finale yazdırdı.\n\nİspanya’da Lorenzo Brown 28 sayı ve 8 asist, Willy Hernangomez 21 sayı ve 8 ribaund, Juancho Hernangómez ve Rudy Fernandez de 13’er sayı kaydetti. Litvanya’da ise Mindaugas Kuzminskas 18 sayı, Ignas Brazdeikis 17 sayı ve 7 ribaund, Domantas Sabonis 15 sayı ve 9 ribaund, Lukas Lekavicius 15 sayı ve Rokas Jokubaitis de 13 sayı, 6 ribaund ve 5 asist kaydetti.\n\nİspanya çeyrek finalde Finlandiya-Hırvatistan eşleşmesinin galibiyle karşılaşacak.\n\nLorenzo Brown’ın performansı:\n\nhttps://youtu.be/drQOKo4BWLA\n\nKarşılaşmanın özeti:\n\nhttps://youtu.be/ByZs1UnStLw\n\nEuroBasket 2022 son 16 Turu’nda Türkiye A Milli Erkek Basketbol Takımı’nın Fransa’ya elenmesiyle ilgili haberimiz:\n\nYazan: Yahya Kemal Doğan\n\nEditör: Doğa Üründül",
    "Evan Fournier İnanılmaz Oynadı; Fransa, Litvanya Karşısında Kazanmayı Başardı": "2022-09-03T19:37:48+00:00\n\n2022-09-03T19:37:48+00:00\n\n2022-09-03T19:37:48+00:00.\n\nby Eurohoops Team / info@eurohoops.net\n\nFIBA EuroBasket’te B Grubu ikinci maçında Litvanya ile Fransa karşı karşıya geldi. Kıran kırana geçen maçı Fransa, NBA yıldızı Evan Fournier’in şahane performansıyla sahadan 73-77’lik skorla galip ayrılan taraf oldu.\n\nBu sonuçla Fransa ikinci maçında ilk galibiyetini alırken Litvanya ise ikinci maçında ilk yenilgisini yaşadı. Grupta üçüncü maçlarda Litvanya, Almanya ile karşılaşacakken Fransa ise Macaristan ile kozlarını paylaşacak.\n\nLitvanya’da Jonas Valancinunas 15 sayı – 8 ribaund ile oynarken Marius Grigonis 13 sayı – 4 asist, Rokas Jokubaitis 14 ve Ignas Brazdeikis de 11 sayıyla mücadele etti. Domantas Sabonis 6 sayı – 9 ribaund, Lukas Lekavicius da 6 sayı – 3 ribaund ile oynadı.\n\nFransa’da Evan Fournier inanılmaz oynadı ve 27 sayı – 5 ribaund – 3 asist ile maçın yıldızı oldu. Guerschon Yabusele 9, Terry Rapey 8 ve Moustapha Fall 6, Rudy Gobert de 8 sayıyla galibiyette pay sahibi oldu. Vincent Poirier de 6 sayıyla maçı tamamladı.\n\nÇeyrek skorları:\n\n1. çeyrek: 25-23\n\n2. çeyrek: 41-40\n\n3. çeyrek: 56-50\n\n4. çeyrek: 73-77\n\nBasketbol gündemindeki en son gelişmeleri kaçırmamak için tıklayın!",
    "Goran Dragic ve Luka Doncic Yıldızlaştı; Slovenya, Litvanya’yı Son Bölümde Devirdi": "2022-09-01T19:17:08+00:00\n\n2022-09-01T19:17:08+00:00\n\n2022-09-01T19:17:08+00:00.\n\nby Eurohoops Team / info@eurohoops.net\n\nFIBA EuroBasket 2022’de B grubunun ikinci karşılaşmasında Slovenya Milli Takımı ile Litvanya Milli Takımı, Almanya’nın Köln şehrinde karşı karşıya geldiler.\n\nBüyük heyecana sahne olan karşılaşmadan Slovenya, 92-85’lik skorla galip ayrılmayı başardı.\n\nBu sonuçla Slovenya Milli Takımı; Litvanya, Bosna-Hersek, Macaristan, Almanya ve Fransa’nın yer aldığı zorlu B grubundaki ilk maçından galibiyetle ayrılmış oldu.\n\nGruptaki ikinci maçında Slovenya Milli Takımı, Macaristan ile karşı karşıya gelecek. Litvanya Milli Takımı ise bir diğer güçlü rakibi Fransa’yla karşılaşacak.\n\nSlovenya’da Mike Tobey 24 sayı – 6 ribaund – 8 asist, Goran Dragic 19 sayı – 3 asist, Luka Doncic 14 sayı – 6 ribaund – 10 asist, Jaka Blazic 14 sayı – 3 ribaund, Vlatko Cancar 11 sayı – 2 blokla mücadele etti.\n\nLitvanya’da ise Mindaugas Kuzminskas 19 sayı – 3 ribaund, Marius Grigonis 18 sayı – 4 ribaund – 3 asist, Lukas Lekavicius 14 sayı – 5 asist, Domantas Sabonis 10 sayı – 5 ribaundla oynadı.\n\nÇeyrek Skorları:\n\nçeyrek: 27-27 çeyrek: 51-48 çeyrek: 69-67 çeyrek: 92-85\n\nFotoğraf: FIBA.basketball\n\nBasketbol gündemindeki en son gelişmeleri kaçırmamak için tıklayın!",
    "Litvanya - Faroe Adaları maçı canlı izle! Litvanya - Faroe Adaları maçı şifresiz HD canlı izle! Litvanya - Faroe Adaları maçı donmadan izle!": "Litvanya - Faroe Adaları maçı canlı izle! Litvanya - Faroe Adaları maçı şifresiz HD canlı izle! Litvanya - Faroe Adaları maçı donmadan izle!\n\nLitvanya - Faroe Adaları maçı canlı izle! Liglerde verilen aranın ardından Uluslar Ligi'nde heyecan I grubu Litvanya - Faroe Adaları arasındaki maç ile kaldığı yerden devam ediyor. Ülke takımlarının büyük mücadelesine sahne olan Uluslar Ligi mücadelesi Litvanya - Faroe Adaları maçına futbolseverler büyük ilgi gösterirken, konuyla ilgili internette en çok Litvanya - Faroe Adaları maçı canlı izle! araştırılıyor. İşte Litvanya - Faroe Adaları maçı şifresiz HD canlı izle! Litvanya - Faroe Adaları ma",
    "Litvanya, Letonya, Estonya ve Polonya'dan Rusya için ortak vize kararı": "",
    "3 ülke yeni Rusya kararını dünyaya duyurdu! Bugünden itibaren...": "Baltık ülkeleri Litvanya, Letonya, Estonya, Ukrayna’daki savaşın sorumlusu olarak gördükleri komşuları Rusya’ya yönelik seyahat kısıtlamasını yürürlüğe koydu.\n\nLitvanya İçişleri Bakanı Agne Bilotaite, yaptığı açıklamada, Rus vatandaşlarını hedef alan kısıtlamaların gerekçesine ilişkin, “Rusya öngörülemez ve saldırgan bir devlet. Vatandaşlarının 4’te 3’ü (Ukrayna’daki) savaşı destekliyor. Savaşı destekleyenlerin dünya genelinde, Litvanya’ya ve AB’ye özgürce seyahat etmesi kabul edilemez.” ifadesini kullandı.\n\nBilotaite, “(Rus vatandaşlarının) savaşa verdiği böyle bir desteğin ülkelerinin ve Avrupa Birliği’nin (AB) güvenliğine tehdit oluşturabileceğini” vurguladı.\n\nLitvanya İçişleri Bakanlığı da gece yarısından itibaren Rusya’nın Kaliningrad bölgesinden ve Belarus üzerinden Litvanya’ya girmek isteyen 11 Rus vatandaşının engellendiği bilgisini paylaştı.\n\nPolonya yönetimi ise yeni kısıtlamalara ilişkin herhangi bir açıklama yapmadı.\n\nBaltık ülkeleri Litvanya, Letonya, Estonya ve Polonya, bu ayın başlarında yaptıkları ortak açıklamayla Rus vatandaşlarını hedef alan seyahat kısıtlamalarını 19 Eylül’de yürürlüğe gireceğini duyurmuştu.\n\nKısıtlamalar kapsamında, spor, iş, eğlence ve kültür amaçlı seyahat etmek isteyen Ruslar, AB ülkeleri arasında seyahat özgürlüğü tanıyan Schengen vizeleri olsa dahi Baltık ülkelerine giriş yapamayacaklar.\n\nÖte yandan, insani sebepler göz önüne alındığında, Rus muhalifler, görevdeki diplomatlar, nakliye çalışanları ve AB vatandaşlarının aile üyeleri ve AB ülkelerinde oturma izni bulunanlar kısıtlamalardan muaf tutulabilecek.\n\nAyrıca Baltık ülkeleri, Rus vatandaşlarının diğer Avrupa ülkeleri üzerinden topraklarına girişini engelleyemediği için, kısıtlamaların etkili kılınması için 27 üye devletin benzer önlemler alması gerektiğini savunuyor.\n\nRusya ile sınırı olmayan Çek Cumhuriyeti, Rus vatandaşlarına vize vermeyi bırakan ilk AB ülkesi olmuştu. Prag yönetimi, söz konusu kısıtlamaları Ukrayna Savaşı’nın başladığı 24 Şubat’tan bir gün sonra yürürlüğe koymuştu.",
    "GAÜN’ün yürütücüsü olduğu proje toplantısı Litvanya'da gerçekleşti": "Asociacija Tavo Europa organizasyonuyla gerçekleşen toplantıya yerel ortaklardan Gaziantep Büyükşehir Belediyesi, İstanbul Teknik Üniversitesi (İTÜ), KAYRA Yöneylem Danışmanlık Eğitim, ulus ötesi ortaklardan Portekiz/Lousada’danLousada Belediyesi, İspanya/Valencia’dan Ajuntament De Villanueva De Castellon katıldı. Yetişkin eğitiminde çevre bilincinin geliştirilmesi ve bu konuda Avrupa Birliği ve diğer küresel kurumların hedeflerinin değerlendirilmesi ana gündem maddelerini taşıyan toplantıda, diğer proje etkinlikleri yerel ve uluslararası yaygınlaştırma faaliyetleri olarak belirlendi.\n\nToplantının açılışında konuşan Asociacija Tavo Europa temsilcisi Donatas Verseckas, katılımları için tüm ortaklara teşekkür ederek iki gün sürecek olan toplantının ana gündem maddelerini ve katılımcılardan beklentileri sundu. Gaziantep Üniversitesi temsilcisi ve Proje Yürütücüsü Dr. Öğr. Üyesi Fatma Çapanise projenin son ulus ötesi toplantısına kadar gelinen süreçte proje faaliyetleri hakkında genel değerlendirme yaptı. Dr. Öğr. Üyesi Çapan, “Bugün dünyada siyasi sebepler başta olmak üzere doğal, sosyal, kültürel ve ekonomik ama en önemlisi can güvenliğinin tehdit altında oluşundan özellikle savaşlardan dolayı bireylerin ve grupların hayata ve refaha yönelik arayışlarından dolayı hızlı bir şekilde ülkelerden ülkelere veya şehirlerden şehirlere göç hareketleri yaşanmaktadır. Savaşın yanı sıra tarımsal toprak yetersizliği, miras yoluyla toprakların parçalanması ve eşit dağıtılmayışı, tarımda makineleşme ve buna bağlı olarak oluşan işsizlik, düşük gelir, kentlerde yüksek gelir ve istihdam fırsatı ayrıca sağlık, eğitim, sosyal hayat, temiz refah bir çevre ve son olarak iyileştirilmiş altyapı çalışmalarının insanlara cazip gelmesi nedeniyle de kentlere doğru göçler yapılmaktadır” şeklinde konuştu.\n\nAynı coğrafyayı paylaşan insanların birlik ve beraberlik duygusu içinde sürdürülebilir kentler ve sürdürülebilir dünyaya katkı sağlama çabasının çok önemli olduğunu belirten Dr. Öğr. Üyesi Çapan şunları söyledi: “Göç yolları üzerinde bulunan Türkiye ve AB ülkelerinde artan nüfusun gıda ve istihdam ihtiyacı büyümekte, bu da daha çok tarıma ve sanayiye ihtiyacı doğurmaktadır. Artan tarım, endüstri ve kentleşme ise beraberinde doğal kaynakların israfı ve çevre kirliliği, kentlerde sosyal ve alt yapı gibi alanların kullanımları sırasında bir takım sorunlara ve kentlerin kendi kapasitelerini aşan yükler altına girmesine neden olmaktadır. Bu noktada ortak alan kullanılması ve korunmasında bilincin artırılması, farkındalık oluşturulması son derecede ivedilik gerektiren bir konudur. Gezegenimizin ülkeleri ve halkları giderek iç içe geçiyor. Kaderlerimiz ayrılmaz bir şekilde günden güne birbirine sıkı sıkıya bağlanıyor. Şu anda en önemli ihtiyaç, koruma duvarları dikmek değil, küresel bağlantı gerçeğine yanıt vermek ve herkes için sürdürülebilir bir dünya inşa etmektir.”\n\nToplantı İTÜ temsilcileri Derya Zayim ve Zeki Akyol’un konuşmaları ile devam etti. Derya Zayim konuşmasında yetişkin eğitiminin Avrupa Birliği Yeşil Mutakabatı hedeflerinde önemli bir yerinin olduğunu ve yetişkinlere yeşil becerilerin kazandırılması için yeni stratejiler geliştirilmesi gerektiğini söylerken, Zeki Akyol da iklim değişikliğinin dünyayı ne kadar tehdit ettiğine dair haritalar, grafikler ve çeşitli veriler paylaşarak yetişkinlerde çevre, iklim ve küresel ısınma konusunda farkındalığın arttırılmasının çok ivedilik gerektiren bir konu olduğunu söyledi. Bir diğer yerel ortaklardan olan Gaziantep Büyükşehir Belediyesi temsilcisi Kıymet BerraÜlgey konuşmasında, “Bilginin, sürekli gelişmenin ve değişimin yaşandığı dünyamızda gelişime ayak uydurabilmek için halklarında kendilerini yetişkin eğitimi ile geliştirmeleri toplumsal gelişim için önemlidir. Yetişkin eğitiminde çevre eğitiminin amacı yetişkinlerin çevre sorunlarının farkına varması, çözüm üretmesi, duyarlılık geliştirmesi ve çevresini de bu konuda bilgilendirmesidir” dedi.\n\nKAYRA Yöneylem temsilcisi Ayşe Yıldız Köroğlu da sunumunda şu ifadelere yer verdi: “Göç alan kentlerdeki ani nüfus artışı sosyo-ekonomik koşulların yetersizliği, sağlık, eğitim, belediye ve diğer kurum hizmetlerinden yararlanmadaki aşırı yük, konut ve işyerleri yetersizliği, ortak alanlarda yaşanan sorunlar, alt yapı problemleri, kentte yaşayan ancak kent kültürüne yabancı bireyler uyum sürecini daha da zorlaştırmaktadır. Ani sığınmacı ve göç akınlarına hazırlıklı olmayan kentler alt yapıdan ulaşıma, eğitim ve sağlığa kadar birçok alanda büyük bir yükün altına girmektedir. Diğer yandan bu duruma hazırlıklı çok az sayıda kent ise eskiye oranla tanınamayacak kadar büyümek, değişmek, kendine özgü kent kimliğinden uzaklaşmak zorunda kalmıştır. İşte bu noktada en önemli husus kente gelenlerin kentsel kültürü ve ortak değerleri özümsemesi, kente aidiyet duygusunu geliştirmesi, kentin geleceğini ve sürdürülebilirliğini düşünmesi, kent yaşamına ve toplumuna uyum sağlaması ve buna göre davranış geliştirmesidir. Toplumsal uyumun sağlanması toplumsal barışın tesisi için gereklidir. Toplumsal uyumu sağlayan birtakım değerler ve normlardır. Değerlerin bir anlamda göreceliği ve koşullara göre değişkenliği aynı koşulları yaşayan ve aynı kaderi paylaşan insanlar arasında değerler entegrasyonunu zorunlu kılmaktadır.”\n\nToplantının ikinci gününde; projenin Portekiz ortağı Municipality of Lousada’yı temsilen Carla Raquel Pacheco Magalhães, İspanya ortağı Ajuntament De Villanueva De Castellon’u temsilen Ramon Miguel Navalon Peris, Litvanya ortağı Asociacija Tavo Europa’yı temsilen Greta Paskociumaite yetişkin eğitiminde çevre ve iklim bilincinin geliştirilmesinin önemi ve bu konu hakkında AB ülkeleri ve diğer dünya ülkelerinin gelecek hedefleri ile ilgili sunum yaptı.",
    "EuroBasket 2022'de beşinci günün ardından: Yunanistan Giannis olmadan da çok rahat": "EuroBasket 2022’de beşinci gün karşılaşmaları geride kaldı. Beşinci günde altı karşılaşma oynanırken, C ve D Gruplarında üçüncü karşılaşmalar tamamlandı. Yunanistan Giannis Antetokounmpo’nun olmadığı günde de rahat kazanırken, Hırvatistan Estonya zaferinde zorlandı. İtalya evinde Ukrayna’ya mağlup oldu.\n\nSırbistan, Finlandiya karşısında zorlanmadı. Öte yandan FIBA, Türkiye’nin Gürcistan karşılaşmasında 22 saniyenin oynanmadan geçmesine yönelik ve Litvanya’nın Almanya karşısında teknik faul sonucunda serbest atış kullanılmamasına yönelik yapmış oldukları kural hatası itirazlarını reddetti.\n\nÖnceki gün oynanan, ev sahibi Gürcistan ile Türkiye A Milli Basketbol Erkek Takımı arasındaki karşılaşmada Türkiye Basketbol Federasyonu’nun, Furkan Korkmaz ve Duda Sanadze arasında çıkan tartışma sonucunda oyun durduğu noktada sürenin akmaya devam etmesine yönelik kural hatası itirazına iliişkin başvurusu FIBA tarafından reddedildi. FIBA yaptığı açıklamada, dördüncü periyotta gerçekleşen hatanın kural hatası değil kronometre hatası olduğunu ve karşılaşmanın sonucuna etki etmeyen bir hata olduğunu söyleyerek TBF’nin yapmış olduğu başvuruyu reddetti.\n\n📰 FIBA Statement regarding #EuroBasket 2022 game between 🇹🇷 Turkey and 🇬🇪 Georgia ⤵️ https://t.co/5MJfEKs9f2 — FIBA (@FIBA) September 5, 2022\n\nÖnceki gün oynanan bir diğer karşılaşmada ise Litvanya-Almanya mücadelesinde Almanya Başantrenörü Gordon Herbert’e çalınan teknik faul sonrasında, hakemlerin Litvanya lehine serbest atış kullandırtmamasına yönelik yapılmış olan başvuruyu reddetti. FIBA yaptığı açıklamada Litvanya’nın yapmış olduğu itiraz başvurusunun, karşılaşma sonrasında tanınan 60 dakikalık süre sınırı içerisinde olmadığını gerekçe gösterdi.\n\nC-Grubu üçüncü karşılaşmasında Ukrayna, ev sahibi İtalya’yı 84-73’lük skorla mağlup etti.\n\nEuroBasket 2022 C-Grubu üçüncü mücadelesinde Ukrayna, ev sahibi İtalya’yı 84-73’lük skorla mağlup etti ve grupta üçte üç yaptı. İtalya ise üçüncü karşılaşmasında ikinci mağlubiyetini aldı. Karşılaşmanın ilk devresi başa baş geçilse de 42-38’lik skorla devre arasına üstün giren takım ev sahibi İtalya oldu. Ancak ikinci yarıda özellikle de son çeyrekte Sviatoslav Mykhailiuk’un skorer oyunu ile üstünlüğü ele alan Ukrayna, karşılaşmadan 84-73’lük skorla galip ayrıldı.\n\nUkrayna’da Sviatoslav Mykhailiuk 25 sayı ile karşılaşmanın en skorer ismi olurken, Ivan Tkachenko ve Issuf Sanon da 17’şer sayı kaydetti. Ev sahibi İtalya’da ise Achille Polonara 17 sayı ve 7 ribaund, Simone Fontecchio 14 sayı ve Marco Spisu da 11 sayı kaydetti.\n\nMykhailiuk’un performansı:\n\nKarşılaşmanın özeti:\n\nC Grubu’nda oynanan diğer karşılaşmada ise favori Yunanistan, Giannis Antetokounmpo’dan yoksun çıktığı karşılaşmada 93-77’lik skorla Büyük Britanya’yı rahat geçti. Yunanistan bu sonuçla gruptaki namağlup serisini sürdürürken, Büyük Britanya ise henüz galibiyetle tanışamadı.\n\nC-Grubu’nda oynanan son karşılaşmada ise Hırvatistan, Estonya karşısında zorlansa da 73-70 galip gelerek gruptaki ikinci galibiyetini aldı. Estonya ise üç maçtan da mağlup ayrılmış oldu.\n\nC-Grubu’nda oluşan puan durumu:\n\nD-Grubu’nda oynanan karşılaşmada ise turnuvanın favorilerinde Sırbistan, Finlandiya karşısında zorlanmadı.\n\nD grubu üçüncü karşılaşmasında Sırbistan ile Finlandiya’yı karşı karşıya getiren mücadelede favori Sırbistan, rakibi karşısında zorlanmadan 30 sayılık farkla galip geldi. Karşılaşmanın ilk çeyreğine iyi başlayan Sırbistan, çeyreği 33-22’lik üstünlükle kapattı. İkinci çeyrekte farkı daha da açan Sırbistan, devreyi 62-34’lük skorla 28 sayılık üstünlükle kapattı. İkinci yarıda da farkın kapanmasına izin vermeyen Sırbistan karşılaşmadan 100-70’lik galibiyetle ayrıldı. Bu sonuçla Sırbistan grupta üçte üç yaparken, Finlandiya ise üçüncü karşılaşmada ikinci mağlubiyetini aldı.\n\nSırbistan’da altı farklı isim çift haneli skor üretirken, Nemanja Nedovic ve Vasilije Micic 14’er sayı, Nikola Jokic 13 sayı, 14 ribaund ve 7 asist, Nikola Kalinic 13 sayı, Vladimir Lucic 12 sayı ve Marko Guduric 11 sayı kaydetti.\n\nFinlandiya’da ise Lauri Markkanen 18 sayı, 7 ribaund ve 5 asist, Edon Maxhuni ve Elias Valtonen 10’ar sayı kaydetti.\n\nNasıl başladı/ Nasıl bitti? Finlandiya taraftarlarının Nikola Jokic için açmış oldukları pankart:\n\nHow it started ➡️ How it ended! 😅\n\n\n\nNikola Jokic and Serbia blowout Finland, 100-70!\n\n\n\nJokic scored 13 PTS, 14 REB and 7 AST in 26 minutes! 🃏🙌\n\n\n\n📸: @EuroBasket#nikolajokic #eurobasket #nba pic.twitter.com/ku9YlFP2zp — Sportskeeda Basketball (@Basketball_SK) September 5, 2022\n\nKarşılaşmanın özeti:\n\nD-Grubu’nda oynanan diğer karşılaşmada ise Polonya, İsrail’i 85-76’lık skorla mağlup ederek üçüncü karşılaşmada ikinci galibiyetini alırken, İsrail ise mağlubiyetle tanıştı.\n\nD-Grubu’nda oynanan son karşılaşmada ise Çek Cumhuriyeti, Hollanda’yı 88-80 mağlup ederek ilk galibiyetini elde etti. Hollanda ise üçüncü maçından da mağlubiyetle ayrıldı.\n\nD-Grubu’nda oluşan puan durumu:\n\nBeşinci gün karşılaşmalarında alınan toplu sonuçlar:\n\nYazan: Yahya Kemal Doğan\n\nEditör: Doğa Üründül",
    "Litvanya’da Türk inciri paniği! Zehirli madde gerekçesiyle marketlerden toplatılıyor": "Türkiye’den Litvanya’ya ihraç edilen kuru incirde Avrupa Birliği tarafından kansere neden olduğu gerekçesiyle yasaklanan alfatoksin ve alfatoksin B1 tesbit edildi. Marketlerde satılan kuru incirler, tek tek toplanıyor. Karaciğer kanserine neden olduğu öne sürülen madde nedeniyle ülkede panik oldu.\n\nTürk kuru incirlerde tesbit edilen alfatoksin toplam miktarı 63.1 ile normalin 6 katı olduğu açıklandı.\n\nBenzerKonular İçerik bulunamadı\n\nALFATOKSİN NEDİR?\n\nAflatoksinler insanlarda akut nekroz, siroz ve karaciğer kanserine neden olurlar. Özellikle B1, kuvvetli bir kanserojendir ve etkisini karaciğerde gösterir. Aflatoksin seviyesinin yüksek olmasının pek çok zararlı etkileri bulunmakla birlikte, düşük olması da tehlikeyi azaltan bir faktör değildir.",
    "Polonya, Rus vatandaşların ülkeye hava ve deniz yoluyla girişini yasakladı": "ANKARA (AA) - Polonya, Rus vatandaşların hava ve deniz yoluyla ülkeye girişini yasakladığını duyurdu.Kısıtlama kararı, Estonya, Letonya, Litvanya ve Polonya'nın, kara sınırlarını Ruslara kapatmasından bir hafta sonra uygulamaya başlandı.Söz...\n\nANKARA (AA) - Polonya, Rus vatandaşların hava ve deniz yoluyla ülkeye girişini yasakladığını duyurdu.\n\nKısıtlama kararı, Estonya, Letonya, Litvanya ve Polonya'nın, kara sınırlarını Ruslara kapatmasından bir hafta sonra uygulamaya başlandı.\n\nSöz konusu kararın, Schengen vizesi olanlar için de geçerli olduğu bilgisi paylaşıldı.\n\nÖte yandan, insani durumlar, diplomatik misyonlar, Polonya eğitim kurumlarından araştırmacılar, öğrenciler ve balıkçılar için bazı istisnai durumlar olduğu belirtildi.\n\nPolonya, birkaç ay önce Rus vatandaşlara turist vizesi vermeyi askıya almış, Rus vatandaşların ülkeye kara yoluyla girişini yasaklamıştı.",
    "Millilerin, Uluslar Ligi performansında öne çıkanlar": "A Milli Futbol Takımı, UEFA Uluslar C Ligi'nde topladığı 13 puanla grubu lider tamamlayarak B Ligi'ne yükseldi. Ay-yıldızlılar rakip filelere 18 gol atarken, turnuvanın en golcü takımları arasında yer aldı.A Milli Futbol Takımı, 2022-2023 sezonunda mücadele ettiği Uluslar C Ligi 1. Grubu lider olarak tamamladı. Lüksemburg, Faroe Adaları ve Litvanya ile aynı grupta yer alan ay-yıldızlılar, haziran ayında çıktığı 4 karşılaşmayı kayıpsız geçerken kalesinde ise gol görmedi. Grubun ilk maçında Faroe Adaları'nı 4-0'lık skorla geçen milliler, üst üste deplasmanda oynadığı 2 karşılaşmada Litvanya'yı 6-0, Lüksemburg'u ise 2-0 mağlup etti. Grubun dördüncü maçında Litvanya'yı konuk eden milliler, sahadan 2-0 galip ayrıldı. Turnuvanın Eylül ayında oynanan maçlarda ise seri, yerini puan kayıplarına bıraktı. İlk olarak Lüksemburg'u İstanbul'da konuk eden ay-yıldızlılar grupta ilk gollerini de bu maçta yedi. İki takımın karşılıklı bulduğu gollerle mücadele 3-3 berabere bitti. A Milli Takım, son maçta ise Faroe Adaları'na konuk oldu. Milliler, zayıf rakibi karşısında 2-1'lik sonuçla sahadan mağlup ayrılırken, grupta da ilk yenilgisini aldı. 6 maçta 4 galibiyet, 1 beraberlik ve 1 mağlubiyet elde eden milliler, topladığı 13 puanla grubu lider tamamlarken B Ligi'ne yükselmeyi başardı.En golcü Serdar DursunAy-yıldızlılar, UEFA Uluslar Ligi'nde 6 maçta rakip filelere 18 gol kaydederken, en golcü isim 4 golle Serdar Dursun oldu. Cengiz Ünder, Halil Dervişoğlu, Hakan Çalhanoğlu ve Doğukan Sinik attıkları 2'şer golle millilerin gol yükünü çekerken, Merih Demiral, Yunus Akgün, Kaan Ayhan, İsmail Yüksek ve Serdar Gürler ise 1'er gol kaydetti. Ay-yıldızlıların hanesine yazılan 1 gol de rakip oyuncunun ayağından geldi.4 futbolcu tüm maçlarda oynadıUluslar Ligi'nde A Milli Takım Teknik Direktörü Stefan Kuntz, 6 karşılaşmada 30 farklı futbolcuya forma şansı verdi. Ferdi Kadıoğlu, Kerem Aktürkoğlu, Serdar Dursun ve Halil Dervişoğlu 6 maçta da forma giyerek turnuvanın her maçında sahada yer alan isimler oldu. Milli futbolcular Cengiz Ünder, Yunus Akgün ve Kaan Ayhan ise 5 maçta forma giydi.Kart raporuTurnuvada 6 maça çıkan millilerde hiçbir oyuncu kırmızı kart görmezken, aleyhine toplamda 6 kez sarı kart çıktı. Cengiz Ünder, 2 karşılaşmada sarı kart gören isim oldu.\n\nİHA",
    "Zalgiris Kaunas Takım Analizi: Kötü Gidişat Bu Yıl Tersine Dönecek mi?": "by Melikşah Bayrav / info@eurohoops.net\n\nAvrupa basketbolunda uzun süren bir yaz dönemi arasının artık sonuna gelmek üzereyiz. Takvimlerin 6 Ekim 2022 tarihini göstermesiyle birlikte Turkish Airlines EuroLeague heyecanı da tüm hızıyla başlayacak.\n\nYaz transfer döneminde tüm Avrupa ekipleri gibi EuroLeague kulüpleri de kadrolarını ellerinden geldiğince güçlendirmek için çabaladılar.\n\nBu süreçte takımlarda önemli yapısal değişimlerin yanı sıra birbirinden heyecan verici transfer hamlelerine de yakından şahitlik ettik.\n\nSezon hazırlıklarının halen tam olarak sonlanmadığı şu noktada Eurohoops Fırın olarak bir sezon öncesi geleneğini devam ettiriyoruz: Takım analizleri!\n\nBu serimizde Turkish Airlines EuroLeague ekiplerinin yaz dönemini nasıl geçirdiklerine, kadro planlamalarına ve olası yeni sezon beklentilerine göz atıyoruz.\n\nBugünkü konuğumuz ise geçtiğimiz sezon EuroLeague’de playoff yarışının epey uzağında kalan Litvanya devi Zalgiris Kaunas.\n\nArtan Yerliler ve Azalmayan Soru İşaretleri\n\nDürüst olmak gerekirse önümüzdeki sezon için kurulan Zalgiris Kaunas kadrosuna baktığımız zaman akıllara ilk olarak soru işaretleri geliyor. Ekonomik sebeplerin de etkisiyle kadro kalitesi bakımından sorgulanmaya epey açık bir durumda olan Zalgiris, yeni sezona çok sayıda belirsizlikle giriyor.\n\nGeçtiğimiz yaz takımın yıldızı Marius Grigonis’i CSKA Moskova’ya, ana oyun kurucu Thomas Walkup’ı ise Olympiakos’a yolcu eden Zalgiris, kadrosunu da başta NBA patentli oyun kurucu Emmanuel Mudiay olmak üzere Josh Nebo, Tyler Cavanaugh, Niels Giffey, Edgaras Ulanovas, Janis Strelnieks ve Mantas Kalnietis gibi önemli takviyelerle güçlendirmeye çalışmıştı.\n\nMartin Schiller yönetimindeki Zalgiris için işler en baştan itibaren hiç ama hiç yolunda gitmedi.\n\nEuroLeague’de arka arkaya gelen mağlubiyetlerle bir anda son sıralara yerleşen Litvanya devinde büyük umutlarla kadroya katılan Emmanuel Mudiay de performansıyla devasa bir hayal kırıklığı yarattı. Yapılan kötü başlangıcın ardından flaş bir karara imza atan kulüp CEO’su Paulius Motiejunas, başantrenör Martin Schiller’la yolların ayrıldığını açıkladı.\n\nBu noktadan sonra sezon yeşil-beyazlı ekip için iyice kaotik bir hal aldı. Takımın başına uzun yıllardır EuroLeague seviyesinin uzağında olan Jure Zdovc’u getiren Zalgiris, büyük beklentilerle gelmesine rağmen hayal kırıklığı yaratan Emmanuel Mudiay’le de yolları ayırdı.\n\nJosh Nebo ve yuvaya dönen Edgaras Ulanovas dışında yazın kadroya katılan oyuncuların neredeyse hiçbirinden düzenli katkı alamayan Litvanya devi, kulüp tarihinin en kötü sezonlarından birini geride bıraktı.\n\nLitvanya Ligi yarı yarı finallerinde de Lietkabelis’e elenerek adeta büyük bir şok yaşayan Zalgiris, böylelikle 11 yıl üst üste şampiyonluk serisine de nokta koymuş oldu. Gelecek yıl için başantrenör Jure Zdovc’la yolları ayırarak göreve Litvanyalı koç Kazys Maksyvitis’i getiren Litvanya devi, yaz dönemine çok fazla sayıda bilinmezle girdi.\n\nYerli rotasyonuna yaptığı takviyelere ağırlık veren Zalgiris, takımın önemli isimleri Lukas Lekavicius ve Edgaras Ulanovas’ın sözleşmelerini yenilemesinin yanı sıra Arnas Butkevicius, Laurynas Birutis, Ignas Brazdeikis, Dovydas Giedraitis ve Erikas Venskus gibi hamlelerle kadrosunu güçlendirmeye çalıştı.\n\nYabancı oyuncu tercihlerinde ise daha mütevazi davranan Litvanya devinin EuroLeague’de playoff yarışının içinde kalması, ligdeki diğer ekiplerin yaptıkları çok sayıda flaş hamleyi de düşününce pek kolay olmayacak gibi gözüküyor.\n\nYeni Transferler:\n\nKevarrius Hayes (Frutti Extra Bursaspor)\n\nKeenan Evans (Maccabi)\n\nIgnas Brazdeikis (Orlando Magic)\n\nRolands Smits (Barcelona)\n\nArnas Butkevicius (Rytas Vilnius)\n\nDovydas Giedraitis (Lietkabelis)\n\nLaurynas Birutis (Obradoiro)\n\nErikas Venskus (Prienai)",
    "Litvanya'da Çağdaş Afrika Sanatı Sergisi Açıldı": "VİLNİUS, 2 Eylül (Xinhua) -- Litvanya 'nın başkenti Vilnius'ta açılan çağdaş Afrika sanatı sergisinde, altı ülkeden on beş sanatçıya ait 30'dan fazla eser sergileniyor.\n\nKaynak: Xinhua\n\nLitvanya, Afrika, Eylül, Güncel, Son Dakika\n\nSon Dakika › Güncel › Litvanya'da Çağdaş Afrika Sanatı Sergisi Açıldı - Son Dakika\n\nBu haber Xinhua tarafından hazırlanmış olup habere Sondakika.com tarafından hiçbir editöryal müdahalede bulunulmamıştır. Xinhua tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı Xinhua kurumudur.",
    "Pınar Karşıyaka Litvanyalı forvet Mindaugas Kuzminskas’ı kadrosuna kattı": "Pınar Karşıyaka, 32 yaşındaki Litvanyalı uzun forvet Mindaugas Kuzminskas'ı kadrosuna kattı.\n\n\n\nBasketbol Süper Lig ekiplerinden Pınar Karşıyaka, bir transferi daha bitirdi. Yeşil-kırmızılı ekip, son olarak Zenit Petersburg forması giyen Litvanyalı uzun forvet Mindaugas Kuzminskas'ı kadrosuna kattığını açıkladı. Transferi sosyal medya hesaplarından duyuran İzmir temsilcisi, 32 yaşındaki oyuncuya \"Hoş geldin\" diyerek başarılar diledi.\n\n\n\nKariyerinde; New York Knicks, Zalgiris Kaunas, Unicaja Malaga, Olimpia Milano, Olympiakos, Lokomotiv Kuban ve Zenit Petersburg formaları giyen Kuzminskas, Litvanya Milli Takımı'nın da formasını terletirken, 2013 ve 2015 yıllarında milli formayla EuroBasket'te gümüş madalya kazanma başarısı göstermişti. Geçtiğimiz sezon Zenit St. Petersburg formasıyla toplam 29 karşılaşmada süre bulan 2.06'lık Kuzminskas, maç başına 7.7 sayı ve 1.3 ribaund ortalamalarıyla mücadele etti.",
    "CANLI İZLE! Slovenya Litvanya canlı maç izle": "Slovenya Litvanya maçı için nefesler tutulmuş durumda. Avrupa Basketbol Şampiyonası EuroBasket maçında Slovenya Litvanya karşı karşıya geleceği maça çıkıyor. Slovenya Litvanya, çıkacakları maçta kozlarını paylaşıyor. Taraftarlar tarafından Slovenya Litvanya maçı ne zaman, saat kaçta ve hangi kanalda canlı yayınlanacak sorularının cevapları merak ediliyor. İşte Slovenya Litvanya maçı hangi kanalda sorusunun cevabı ile birlikte Slovenya Litvanya maçı canlı yayın izle linki...\n\nİki takımın da sahaya galibiyet parolasıyla çıkacağı mücadelede tarafların futbolseverle keyifli vakitli geçirtmesi bekleniyor.\n\nSLOVENYA LİTVANYA MAÇI HANGİ KANALDA CANLI YAYINLANACAK?\n\nSaat 18:15'de başlayan Slovenya Litvanya karşılaşmasını S Sport Plus, S Sport 2 platformu üzerinden canlı izlenebiliyor.\n\nSlovenya Litvanya takımları arasındaki zorlu karşılaşmayı aşağıdaki link üzerinden canlı seyredebilirsiniz...\n\nKaynak: Haber Global",
    "Röntgen filmi çekildi, midesinden çıkanlar akla hayale sığmadı! Kilolarca ve tam 10 cm...": "X-ray cihazı eşliğinde gerçekleştirilen ve üç saat sürdüğü açıklanan operasyonda adamın midesinden en küçükleri de dahil olmak üzere tüm metal cisimler çıkarıldı. Adamın midesinde bulunan vida ve çivi gibi metal cisimlerin toplamda bir kiloya yakın olduğu açıklandı.",
    "\"oturarak voleybol gümüş ligi, yarın zonguldak'ta başlıyor\" başlıklı haberimizde \"litvanya\", \"letonya\" olarak kaynağından düzeltilmiştir.": "Gönül Dağı dizisinde bir veda daha!\n\nEn Çok Okunanlar\n\nEn Çok Okunanlar\n\nANKARA (AA) - Oturarak Voleybol Gümüş Ligi, yarın Zonguldak'ta başlıyor.\n\nTürkiye Bedensel Engelliler Spor Federasyonundan yapılan açıklamaya göre, Karadeniz Ereğli Spor Salonu'nda 4 Eylül'e kadar sürecek organizasyona Türkiye, Letonya, İtalya, Hollanda, Slovenya ve Polonya katılacak.\n\nYarın saat 10.30'da Türkiye ile Slovenya arasındaki mücadeleyle başlayacak Avrupa'nın en iyi ikinci ligi statüsündeki organizasyonda şampiyon olan ülke, Altın Lig biletini alacak.\n\nMilli takımın kadrosunda şu isimler bulunuyor:\n\nGökhan Gök, Yunus Özbayhan, Ali Ünsal, Samet Yılmaz, Mehmet Yılmaz, Barış Bıyıklı, Barış Şimşek, Engin Kılıç, Emirhan Kılınç, Sametcan Karasu, Muhammet Ali Arslan, Muhammed Öz, Metin Öztürk ve Selim Akyayla.\n\nAnadolu Ajansı, DHA, İHA tarafından geçilen tüm Ankara haberleri, bu bölümde Haberturk.com editörlerinin hiçbir editoryal müdahalesi olmadan otomatik olarak ajans kanallarından geldiği şekliyle yer almaktadır. Ankara Haberleri alanında yer alan haberlerin hepsinin hukuki muhatabı haberi geçen ajanslardır.",
    "NATO'dan Baltık Denizi'nde hava tatbikatı": "NATO'dan yapılan açıklamaya göre, NATO ülkeleri Macaristan, Almanya, Çekya, İtalya, Türkiye, İngiltere, Estonya, Letonya ve Litvanya ile NATO ortağı Finlandiya'nın katılımıyla 26-27 Eylül'de Baltık Denizi bölgesinde \"Ramstein Alloy\" adlı hava tatbikatı gerçekleştiriliyor.\n\nMüttefik ülkelerin hava kuvvetlerinin hızlı mukabele uçuşları yaptığı tatbikatta, iletişim kesintisi, önleme, arama ve kurtarma, hava muharebesi, yakın hava desteği, havadan havaya yakıt ikmali gibi senaryolar uygulanıyor.\n\nBu yıl üçüncüsü yapılan tatbikata ilk kez hava ve yerde konuşlu entegre hava ve füze savunma sistemleri de dahil edildi.\n\nBu kapsamda İspanyol NASAMS hava savunma sistemleri Letonya'daki Lielvarde Hava Üssünün hava saldırılarına karşı savunması için hazırlanan senaryoda kullanılacak. Böylece hava ve kara entegrasyon taktik, teknik ve prosedürlerinin eğitimi yapılacak.\n\nTatbikatta 20'den fazla savaş uçağı ve destek hava araçları, NATO'nun erken uyarı uçakları ile ulusal komuta ve kontrol merkezleri görev yapıyor.",
    "Mersin’in kardeş şehri Klaipeda ile yeşil bir gelecek": "Mersin’in kardeş şehri Klaipeda ile yeşil bir gelecek\n\nMersin Büyükşehir Belediye Başkanı Vahap Seçer, Litvanya’nın Ankara Büyükelçisi Ricardas Degutis, Mersin’in kardeş şehirlerden Litvanya’nın Klaipeda kentinin Belediye Başkanı Vytautas Grubliauskas ve Mersin Litvanya Fahri Konsolosu Armağan Öner’i makamında ağırladı. İki şehir arasındaki ilişkilerin güçlendirilmesi için, iletişimin daha da artırılacağının belirtildiği ziyarette, yine iki şehir arasında çalışmaların yürütüldüğü “Yeşil Bir Gelecek İçin Liman Şehirlerinin Ortaklığı“ projesi hakkında konuşuldu.\n\nMersin Büyükşehir Belediye Başkanı Danışmanı İbrahim Evrim ve İklim Değişikliği ve Sıfır Atık Dairesi Başkanı Bülent Halisdemir’in de iştirak ettiği ziyarette, \"Yeşil Bir Gelecek İçin Liman Şehirlerinin Ortaklığı\" projesinin tam başvurusu, 7 Kasım’da yapılacak. Büyükşehir Belediyesi İklim Değişikliği ve Sıfır Atık Dairesi’nce yürütülen proje çerçevesinde iki kardeş şehrin, hem kıyı hem de liman kenti olmaları dolayısıyla, iklim eylem planına uyum sağlaması için kıyı direncinin artırılması hedefleniyor.\n\nBaşkan Vahap Seçer, bir arada olma amaçlarının, kardeş şehir Klaipeda ile aralarındaki iletişimi artırmak olduğuna değinerek, “Arzu ederim ki sadece şehirlerimiz değil, ülkelerimiz de dostluk ilişkilerini geliştirirler. Ben Belediye Başkanı olmadan önce, iki belediye arasında ‘Kardeşlik Protokolü’ imzalanmış. Bazı etkinlikler beraber tertiplenmiş ya da birbirine katılım sağlanmış. Mersin ve Klaipeda arasında çok ortak yönlerin olduğunu, ben de yaptığım okumalarda ve incelemelerde gördüm. Klaipeda’nın liman kenti olması, yüz ölçümüne baktığınız zaman nüfus yoğunluğunun ve ekonomik hacminin çok büyük olması, Mersin ile benzer özellikler taşıyor. Yani ekonomik anlamda da, birbirine benzeyen kentler olduğunu bize gösteriyor” dedi.\n\n\n\n“Birbirimizin tecrübe ve deneyimlerinden faydalanmak çok önemli”\n\nKardeş şehir ilişkileri sayesinde birbirlerinin deneyimlerinden ve tecrübelerinden faydalanmalarının çok önemli olduğunu vurgulayan Seçer, \"Bizim nüfusumuz, buradaki sığınmacılarla beraber, Klaipeda’nın yaklaşık 15-20 katı fazla. Yüz ölçümü de aynı şekilde. Ama nüfus ya da kentin büyüklüğü ne olursa olsun, belediye hizmetlerinde çok ortak konumuz var. Bu ilişkiler sırasında birbirimizin deneyiminden, tecrübesinden faydalanmamız çok önemli. Bizim son yaptığımız proje çerçevesinde de, çok önemli çalışmaların gerçekleşeceğini düşünüyorum. Bu konuda, kurumumuzun başındaki arkadaşımız, zaten uzun süredir sizinle yapılan çalışmaların sunumunu bana yapıyor. Ben de yakından takip ediyorum” diye konuştu.\n\nMersin’le ilgili güncel bilgileri de paylaşan Seçer, “Sayıları 400 bini bulan kayıtlı ve kayıt dışı sığınmacılarla birlikte, kentin nüfusu 2,4 milyon civarında. Bu da kent için çok büyük bir yük oluşturuyor. Ancak bizim yönetim anlayışımız, benim ve mensubu olduğum partimin dünya görüşünden kaynaklı dil, din, mezhep, herhangi bir ayrım yapmadan, herkese eşit hizmet götürebilmektir. Bu kentte aynı bölgede kiliseyi de, camiyi de görebilirsiniz. İnsanları bir arada, hiçbir ayrım gözetmeksizin, dostça, kardeşçe yaşayan güzel ve mutlu bir kent” ifadelerini kullandı. Mersin’in ülke ekonomisine katkısı ve belediyenin mali durumu hakkında da kısa bir bilgi aktaran Başkan Seçer, “Türkiye’de en fazla vergi ödeyen ilk 7 şehirden biriyiz. Belediye Başkanı olduğumda hesapları inceledim ve ‘merkezi hükümetten gelen para ile ben bu şehre çok güzel hizmet ederim’ dedim. Geçmişten devralınan ve ödenmesi gereken borç da olmasına rağmen, şu anda çok güçlü bir belediyenin içinde oturuyorsunuz” ifadelerini kullandı.\n\nUzun zamandır bu ziyareti planladıklarını söyleyen Litvanya’nın Ankara Büyükelçisi Ricardas Degutis ise “Gelecekte de güzel bir işbirliğine imza atacağız. Bu proje hem bize bir perspektif katacak, hem de iki şehrin yeşil gelecek konusundaki fikir birliklerini, fikir alışverişlerini artıracak, aynı zamanda ticaret açısından da bir çekim merkezi oluşturmasına sebebiyet verecektir” şeklinde konuştu.\n\n17. Alanya Uluslararası Caz Günleri’ne Caz sanatçısı olarak katıldıktan sonra kardeş şehir Belediye Başkanı Vahap Seçer’i ziyarete geldiğini söyleyen Klaipeda Belediye Başkanı Vytautas Grubliauskas, “Şehirlerimizin çok fazla ortak noktası var ve başka seçeneğimiz yok, mutlaka birlikte olmalıyız. Tabi şehirlerimizin ortak noktaları arasında liman, üniversiteler, müzik, kültür tabi ki caz da var. Aynı zamanda yeşil gelecek için de birlikte adım atacağımız için çok mutluyum. Bunu liman şehirleri olarak yapacağız. Buraya gelirken, yolda şoförümüzü biraz durdurmak zorunda kaldım. Çünkü bu kadar güzel bir şehri incelemek istedim. Şehrinizin güzelliğini seyretmekten, sizinle olan randevuma da biraz geç kaldım” dedi.\n\n\n\n",
    "EuroBasket 2022'de üçüncü günün ardından: 12 Dev Adam Bulgaristan'ı rahat geçti": "EuroBasket 2022’de üçüncü gün karşılaşmaları geride kaldı. Üçüncü günde EuroBasket 2022’ye katılan tüm takımlar sahaya çıkarken, A Milli Erkek Basketbol Takımı, Bulgaristan karşısında farklı galibiyete gitti. Günün dikkat çeken karşılaşmalarında ise Fransa Litvanya’yı, Yunanistan da İtalya’yı 4 sayılık farklarla mağlup etti.\n\nA Milli Erkek Basketbol Takımı, EuroBasket 2022 A-Grubu ikinci maçında Bulgaristan’ı başa baş geçen ilk yarının ardından ikinci yarıdaki oyunuyla 101-87’lik skorla mağlup etti. Bu sonuçla 12 Dev Adam ikinci maçında ikinci galibiyetini alırken, Bulgaristan iki maçtan da mağlup ayrılmış oldu.\n\nKarşılaşmanın ilk çeyreğinde üstünlük sürekli el değiştirirken, Bulgaristan’da Alexander Vezenkov, Türkiye’de ise Cedi Osman etkili olan isimler olarak göze çarptı. Çeyreğin sonlarında Alperen Şengün’ün de devreye girmesiyle, Ay-Yıldızlılar ilk çeyreği 31-29 üstün kapattı. İkinci çeyrekte Dee Bost’un etkili oyunu ile bitime 4:32 kala skoru 42-35’e getiren Bulgaristan 7 sayı öne geçti. Ancak daha sonra Alperen Şengün, Cedi Osman ve Shane Larkin’in sorumluluk almasıyla etkili olan 12 Dev Adam, skoru 48-48’de eşitledi. Çeyreğin sonu karşılıklı basketlerle geçilirken, Bulgaristan son saniyede bulduğu isabetle devreyi 52-50 önde kapattı.\n\nİkinci yarıda savunmada agresifliğini artıran Ay-Yıldızlılar, karşılıklı basketlerle geçen dakikaların ardından, bitime 1:34 kala 73-66’lık üstünlüğü yakaladı. Üstünlüğünü çeyreğin sonunda da korumayı başaran Türkiye, son çeyreğe 75-71 üstün girdi. Son çeyrekte de Shane Larkin’in etkin oyunu ile farkı daha da açan 12 Dev Adam, karşılaşmanın sona ermesine 4:23 kala skoru 92-77’ye getirdi ve 15 sayılık avantaj yakaladı. Avantajını maç sonuna kadar korumayı başaran milliler karşılaşmadan 101-87’lik skorla galip ayrıldı.\n\nA Milli Erkek Basketbol Takımı’nda Cedi Osman 25 sayı ve 8 ribaund, Alperen Şengün 20 sayı ve 9 ribaund, Shane Larkin 13 sayı ve 9 asist, Buğrahan Tuncer ve Şehmus Hazer de 10’ar sayı kaydetti.\n\nBulgaristan’da ise Aleksander Vezenkov 28 sayı ve 15 ribaund, Chavdar Kostov 15 sayı ve Dee Bost da 12 sayı ve 13 asist kaydetti.\n\nAlperen Şengün’ün performansı:\n\nKarşılaşmanın özeti:\n\nA-Grubu’nda dikkat çeken bir diğer karşılaşmada ise İspanya, ev sahibi Gürcistan’ın 90-64’lük skorla farklı mağlup etti.\n\nKarşılaşmanın ilk yarısında İspanya 40-31 öne geçerken, Gürcistan karşısında 9 sayılık avantajı yakaladı. Üçüncü çeyrekte ise rakibine üstünlüğünü iyice kabul ettiren İspanya periyodu 31-16 üstün geçirerek farkı 24 sayıya kadar çıkarttı. Son çeyrekte de farkın kapanmasına izin vermeyen İspanyollar, karşılaşmayı 90-64 galip tamamladı. Bu sonuçla İspanya grupta ikide iki yaparken, Gürcistan oynadığı iki karşılaşmadan da mağlup ayrıldı.\n\nİspanya’da Willy Hernangomez 14 sayı ve 7 ribaund, Jaime Pradilla da 12 sayı kaydederken, iki oyuncu 9, dört oyuncu da 8 sayı kaydetti.\n\nGürcistan’da ise Rati Andronikashvili 13 sayı, Alexander Mamukelashvili 10 sayı ve 9 ribaund, Giorgi Shermadini de 10 sayı kaydetti.\n\nKarşılaşmanın özeti:\n\nA-Grubu’nda oynanan diğer karşılaşmada ise Karadağ, Belçika’yı 76-70’lik skorla mağlup ederek ilk galibiyetini aldı.\n\nB-Grubu’nda oynanan günün en dikkat çekici karşılaşmasında ise Fransa, Litvanya’yı 77-73 mağlup etti.\n\nB-Grubu’nda turnuvanın önemli iki favorisini karşı karşıya getiren karşılaşmada Fransa, Litvanya’yı 77-73 mağlup ederek ilk galibiyetini aldı. Litvanya ise iki maç sonunda galibiyetle tanışamadı. Büyük çekişmeye sahne olan karşılaşmada Litvanya maçın büyük bölümünü üstün götürdü. Son çeyrekte 6 sayı geride giren Fransa, Evan Fournier’in skorer oyunu ile tabelayı lehine çevirmeyi bildi ve karşılaşmadan galip ayrıldı.\n\nFransa’da Evan Fournier 27 sayı ile karşılaşmanın en skorer ismi oldu. Litvanya’da ise Jonas Valanciunas 15 sayı ve 8 ribaund, Rokas Jokubaitis 14 sayı, Marius Grigonis 13 sayı, Ignas Brezdaikis 12 sayı kaydetti.\n\nEvan Fournier’nin performansı:\n\nEvan Fournier went into frenzy to deliver 🇫🇷 France (1-0) a crucial win over Lithuania (0-2) 🤑#EuroBasket x #BringTheNoise pic.twitter.com/GL0Xllz1AU — #EuroBasket 2022 (@EuroBasket) September 3, 2022\n\nKarşılaşmanın özeti:\n\nB-Grubu’ndaki diğer karşılaşmada ev sahibi Almanya, Bosna Hersek’i 92-82’lik skorla mağlup ederek grupta ikide iki yaptı.\n\nGrupta oynanan son karşılaşmada ise Slovenya, Macaristan’ı 103-88 mağlup etti ve ikide iki yaptı.\n\nC-Grubu’nda oynanan günün bir diğer dikkat çeken karşılaşmasında ise Yunanistan, İtalya’yı 85-81’lik skorla mağlup etti.\n\nKarşılaşmaya hızlı başlayan Yunanistan, İtalya karşısında ilk çeyreği 6, devreyi de 7 sayılık farkla önde kapattı. Üçüncü çeyrekte de üstün oyununu sürdüren Yunanistan ,karşılaşmanın son çeyreğine 14 sayılık avantajla, 71-57’lik skorla üstün girdi.\n\nSon çeyrekte Simone Fontecchio’nun kendini bulmasıyla maça ortak olan İtalya, karşılaşmanın bitimine 35 saniye kala skoru 84-81’e getirerek farkı üçe indirdi. Yunanistan’ın boş dönmesinin ardından 15 saniye hücum süresi fırsatı yakalayan İtalya, yakaladığı iki fırsatı da değerlendiremeyerek karşılaşmadan 85-81’lik skorla mağlup ayrıldı. Yunanistan grupta ikide iki yaparken, İtalya bir galibiyet ve bir mağlubiyette kaldı.\n\nYunanistan’da Giannis Antetokounmpo 25 sayı, 11 ribaund ve 3 top çalma, Tyler Dorsey 23 sayı, Dimitrios Agravanis 13 sayı kaydetti. İtalya’da ise Simone Fontecchio 26 sayı ve 5 asist, Achille Polonara 14 sayı ve 10 ribaund, Stefano Tonut ise 13 sayı kaydetti.\n\nGiannis Antetokounmpo’nun posteri:\n\nKarşılaşmanın özeti:\n\nC-Grubu’nda oynanan diğer karşılaşmada Hırvatistan, Büyük Britanya’yı 86-65’lik skorla mağlup etti.\n\nC-Grubu’nda oynanan son karşılaşmada ise Ukrayna, Estonya’yı 74-73 mağlup ederek gruptaki ilk iki maçını kazandı.\n\nD-Grubu’nda turnuvanın favorilerinden Sırbistan, Çek Cumhuriyeti’ni 81-68’lik skorla mağlup ederek namağlup yürüyüşünü sürdürdü.\n\nD-Grubu ikinci karşılaşmasında Sırbistan, Çek Cumhuriyeti’ne karşı karşılaşmanın ilk çeyreğinde yakaladığı üstünlüğü ikinci çeyrekte daha da arttırarak devreyi 43-25 üstün kapattı. Üçüncü çeyrekte ivme yakalayan Çek Cumhuriyeti farkı 11 sayıya kadar indirmeyi başardı. Ancak son çeyrekte farkın daha da kapanmasına izin vermeyen Sırbistan karşılaşmadan 81-68 galip ayrılarak iki de iki yaptı. Çek Cumhuriyeti ise iki karşılaşmanın ardından galibiyetle tanışamadı.\n\nSırbistan’da NBA MVP’si Nikola Jokic 18 sayı, 11 ribaund ve 5 asist ile yıldızlaşırken, Vasilije Micic 13 sayı ve 6 asist, Vanja Marinkovic 11 sayı, Nikola Kalinic de 10 sayı kaydetti. Çek Cumhuriyeti’nde Vojtech Hruban ve Vit Krejci 13’er sayı, Martin Peterka da 11 sayı kaydetti.\n\nVasilije Micic çok uzaklardan:\n\nVasa bildiğimiz gibi:\n\nKarşılaşmanın özeti:\n\nD-Grubu’nda oynanan diğer karşılaşmada ise Finlandiya, Polonya’yı 30 sayılık farkla 89-59 mağlup ederek ilk galibiyetini aldı.\n\nD-Grubu’nda oynanan son karşılaşmada ise İsrail, Hollanda’yı 74-67 mağlup ederek iki de iki yaptı.\n\nDün oynanan karşılaşmaların toplu sonuçları:\n\nYazan: Yahya Kemal Doğan\n\nEditör: Doğa Üründül",
    "Monika Grigalauskyte Çukurova Basketbol’da": "Haber Merkezi\n\nEuroLeague Women, Kadınlar Basketbol Süper Ligi, Türkiye Kupası ve Cumhurbaşkanlığı Kupası'nda şampiyonluk hedefleyen Çukurova Basketbol, yıldızlarla dolu kadrosuna önemli bir ismi daha kazandırdı. Mersin temsilcisi, Litvanya milli takımında da forma giyen 1.91 cm boyundaki uzun forvet Monika Grigalauskyte'yi transfer etti. Öğlen saatlerinde kente gelen Litvanyalı, kendisini turuncu-lacivertli renklere bağlayan sözleşmeyi imzaladıktan hemen sonra, yeni takımıyla ilk antrenmanına çıktı.\n\nMersin'de bulunmaktan dolayı mutlu olduğunu belirterek, ÇBK'nın başarısı içinden elinden geleni yapacağını belirten Grigalauskyte, \"Çukurova'nın şampiyonluklarına katkı sunmak için buradayım. EuroLeague arenasında çok güçlü takımlarla mücadele edeceğiz ancak biz vizyon ve kadro kalitesi açısından turnuvanın en büyük şampiyonluk adayı olarak gösteriliyoruz. Bunun yanında lig ve diğer kupalarda da zirvede olacağımıza inanıyorum\" dedi.\n\nLitvanya'nın Plunges kentinde,1992 yılında dünyaya gelen Grigalauskyte, 2013 yılında ülkesinin Fortüna isimli takımında profesyonel oldu. Aynı yıl düzenlenen Avrupa Basketbol Şampiyonası'nda A milli formayı sırtına ilk kez geçiren uzun forvet pozisyonundaki Grigalauskyte, 2015-16 sezonunda Macaristan temsilcisi Uni Györ ile anlaştı. Söz konusu dönemde EuroCup Women'da 11.2 sayı, 8 ribaunt ve 3.2 asist ortalaması ile oynayan Litvanyalı, 2016-17 sezonunda da Polonya ekibi Basket 90 Gydnia ile EuroCup tecrübesi yaşadı.",
    "Bugün kimin maçı var? Uluslar Ligi maçları hangi kanalda?": "Akit haber güncel son dakika gündem haberleri ve haber arşivi.\n\nBiz her vakit, hakikati haykırdık ve gerçeğin izinde olduk. Her devrin gazetesi olmadık, milletin gazetesi olduk.\n\nwww.yeniakit.com.tr internet sitesinde yayınlanan yazı, haber, röportaj, fotoğraf, resim, sesli veya görüntülü sair içeriklerle ilgili telif hakları Uğurlu Gazetecilik Basın Yayın Matbaacılık Reklamcılık Limited Şirketi’ne aittir. Bu içeriklerin iktibas hakkı saklıdır. İzinsiz ve kaynak gösterilmeksizin iktibas olunamaz; hiçbir surette kopyalanamaz, yeniden yayıma konulamaz.",
    "ODD: Ocak-Ağustos döneminde Türkiye geçen yıla göre %7,5 azalış ile Avrupa otomotiv satışları sıralamasında 6. ülke oldu Yazar iDealData": "ODD: Ocak-Ağustos döneminde Türkiye geçen yıla göre %7,5 azalış ile Avrupa otomotiv satışları sıralamasında 6. ülke oldu\n\nOtomotiv Distribütörleri Derneği (ODD) Avrupa Otomotiv Pazarı (Ağustos, Ocak-Ağustos 2022) raporunu yayımladı. Raporun detayı şöyle:\n\nAB (26), UK ve EFTA ülkeleri toplamına göre otomotiv pazarı 2022 yılı Ağustos ayında geçen yılın aynı ayına göre %1,1 artış, otomobil pazarı %3,4 artış, hafif ticari araç pazarı %13,7 azalış gösterdi.\n\n- Otomotiv pazarı 2022 yılı Ağustos ayında %1,1 arttı ve 884.222 adet seviyesinde gerçekleşti. 2021 yılının aynı ayında 874.173 adet toplam satış gerçekleşmişti.\n\n- Otomobil pazarı 2022 Ağustos ayında 2021 Ağustos ayına göre %3,4 arttı ve toplam 748.961 adet seviyesinde gerçekleşti. 2021 yılı Ağustos ayında Avrupa otomobil pazarı 724.582 adetti.\n\n- Hafif ticari araç pazarı 2022 yılı Ağustos ayında %13,7 azalış gösterdi ve 108.221 adet seviyesinde gerçekleşti. 2021 yılı Ağustos ayında 125.415 adet satış gerçekleşmişti. AB (26), UK ve EFTA ülkeleri toplamına göre otomotiv pazarı 2022 OcakAğustos döneminde geçen yılın aynı dönemine göre %13, otomobil pazarı %11,8 ve hafif ticari araç pazarı %22,6 azalış gösterdi.\n\n- Otomotiv pazarı 2022 yılı Ocak-Ağustos döneminde %13 azaldı ve 8.524.314 adet seviyesinde gerçekleşti. 2021 yılının aynı döneminde 9.802.312 adet toplam satış gerçekleşmişti.\n\n- Otomobil pazarı 2022 Ocak-Ağustos döneminde 2021 yılı aynı dönemine göre %11,8 azaldı ve toplam 7.221.379 adet seviyesinde gerçekleşti. 2021 yılı aynı döneminde otomobil pazarı 8.188.966 adetti.\n\n- Hafif ticari araç pazarı 2022 yılı Ocak-Ağustos döneminde %22,6 azaldı ve 1.052.636 adede düştü. 2021 yılının aynı döneminde 1.359.962 adet satış gerçekleşmişti.\n\n- 2022 yılı Ocak-Ağustos döneminde Türkiye geçen yıla göre %7,5 azalış ile Avrupa otomotiv satışları sıralamasında 6. ülke, %9,4 azalışla Avrupa otomobil satışları sıralamasında 6. ülke ve %5,2 azalış ile Avrupa hafif ticari araç satışları sıralamasında 5. ülke olarak yer aldı.\n\nAvrupa otomotiv pazarı ülkelere göre değerlendirildiğinde,\n\n- AB (26), UK ve EFTA ülkeleri toplamına göre 2022 yılı Ağustos ayında, geçen yılın aynı ayına göre en fazla düşüş yaşanan ülkeler sırasıyla %22,5 ile Romanya, %19,9 ile Norveç ve %16,2 ile Danimarka oldu. Geçen yılın aynı ayına göre en fazla büyüme gösteren pazarlar sırasıyla %35,2 ile Yunanistan, %32,1 ile Portekiz ve %23,2 ile İzlanda oldu.\n\n- AB (26), UK ve EFTA ülkeleri toplamına göre 2022 yılı Ocak-Ağustos döneminde, geçen yılın aynı dönemine göre en fazla düşüş gösteren pazarlar sırasıyla %25,4 ile Avusturya, %21,7 ile Finlandiya ve %21,6 ile Danimarka oldu. Geçen yılın aynı dönemine göre en fazla büyüme gösteren pazarlar sırasıyla %36,7 ile İzlanda, %5,3 ile Bulgaristan ve %5,1 ile Letonya oldu.\n\nAvrupa otomobil pazarı ülkelere göre değerlendirildiğinde,\n\n- AB (26), UK ve EFTA ülkeleri toplamına göre 2022 Ağustos ayında geçen yılın aynı ayına göre en fazla düşüş gösteren pazarlar sırasıyla %24,7 ile Norveç, %22,3 ile Romanya ve %19,5 ile Danimarka oldu. Geçen yılın aynı ayına göre en fazla büyüme gösteren pazarlar ise sırasıyla %42,4 ile Portekiz, %39,7 ile Yunanistan ve %36,4 ile İrlanda oldu.\n\n- AB (26), UK ve EFTA ülkeleri toplamına göre 2022 yılı Ocak-Ağustos döneminde geçen yılın aynı dönemine düşüş yaşanan pazarlar sırasıyla %24,4 ile Litvanya, %23,6 ile Danimarka ve %22,2 ile Finlandiya oldu. Ocak-Ağustos döneminde en fazla büyüme gösteren pazarlar sırasıyla %37,5 ile İzlanda, %12,9 ile Bulgaristan ve %5,8 ile Romanya oldu.\n\nAvrupa hafif ticari araç pazarı ülkelere göre değerlendirildiğinde,\n\n- AB (26), UK ve EFTA ülkeleri toplamına göre 2022 yılı Ağustos ayında geçen yılın aynı ayına göre en fazla düşüş gösteren pazarlar sırasıyla %61,9 ile Avusturya, %38,1 ile Letonya ve %34,2 ile Romanya oldu. Geçen yılın aynı ayına göre büyüme gösteren pazarlar sırasıyla %85,7 ile İzlanda, %33,9 ile Litvanya ve %16,5 ile İsveç oldu.\n\n- AB (26), UK ve EFTA ülkeleri toplamına göre 2022 yılı Ocak-Ağustos döneminde geçen yılın aynı dönemine göre düşüş yaşanan pazarlar sırasıyla %62,7 ile Avusturya, %26,1 ile Belçika ve %30,8 ile Bulgaristan oldu. 2022 yılında büyüme gösteren pazar olmadı.\n\n-iDeal Haber Merkezi-",
    "İspanya'dan kalkan özel jet Letonya'da düştü": "İspanya'dan kalkan özel jet Letonya'da düştü\n\nİspanya’dan kalkış yapan Cessna Citation 551 tipi bir özel jetin Letonya açıklarında düştüğü bildirildi.\n\nHaber devam ediyor\n\nHaber devam ediyor\n\nİspanya’nın Jerez de la Frontera bölgesinden Almanya’nın Köln kentine gitmek üzere havalanan Cessna Citation 551 tipi özel jetin Letonya açıklarında düştüğü bildirildi. Fransa’nın başkenti Paris ve Köln üzerinde daireler çizmesinin ardında İsveç’in Gotland Adası’nın yakınından geçerek Baltık Deniz’ine yönelen uçağın pilotundan hava trafik kontrolünün yanıt alamaması üzerine uçağı durdurmak üzere NATO’ya bağlı savaş uçaklarının havalandığı ifade edildi. Uçağın Letonya açıklarında hızla irtifa kaybetmeye başladığı ve radardan kaybolduğu aktarılırken, NATO savaş uçaklarının uçağın kokpitinde kimseyi göremediği belirtildi. Uçakta 4 kişinin bulunduğu düşünülüyor.\n\nİsveç Kurtarma Servisi Sözcüsü yaptığı açıklamada, \"Uçağın Letonya'daki Ventspils kasabasının kuzey batısında (okyanusta) düştüğünü öğrendik\" ifadelerini kullandı.\n\nLetonya Donanması Sözcüsü Liva Veita, Letonya'ya ait gemilerin uçağın düştüğü noktaya doğru gittiğini açıkladı.\n\nLitvanya Hava Kuvvetleri Sözcüsü yaptığı açıklamada, kalkış yapan savaş uçaklarının Estonya'daki Amari Havaalanındaki NATO Baltık Hava Polisi misyonuna ait olduğunu belirterek, Letonya'nın talebi üzerine arama ve kurtarma için kaza yerine Litvanya Hava Kuvvetleri’ne bağlı 1 helikopterinin gönderildiğini aktardı. Sözcü, kaç savaş uçağının havalandığını belirtmedi. NATO'ya göre, söz konusu hava üssünde şu anda Alman Hava Kuvvetleri'ne ait dört Eurofighter jeti bulunuyor.",
    "A Milli Takım'da 4 değişiklik": "A Milli Takım'da teknik direktör Stefan Kuntz, Litvanya maçına göre 4 değişikliğe gitti.\n\n\n\nKuntz, Litvanya maçında ilk 11'de yer alan Altay Bayındır, Hakan Çalhanoğlu, Salih Özcan ve Serdar Dursun'un, yerine Uğurcan Çakır, Eren Elmalı, Orkun Kökçü ve Enes Ünal'a ilk 11'de şans verdi.\n\n\n\nAy-yıldızlı ekip mücadeleye, Uğurcan Çakır, Zeki Çelik, Kaan Ayhan, Çağlar Söyüncü, Eren Elmalı, Orkun Kökçü, Ferdi Kadıoğlu, Cengiz Ünder, Kerem Aktürkoğlu, Halil Dervişoğlu ve Enes Ünal ilk 11'iyle çıktı.\n\n\n\nMilli takımda hafif sakatlığı bulunan Merih Demiral maç kadrosunda yer almadı.\n\nBakan Kasapoğlu maçı statta izledi\n\nBaşakşehir Fatih Terim Stadı'nda oynanan maçı Gençlik ve Spor Bakanı Mehmet Muharrem Kasapoğlu da izledi. Kasapoğlu karşılaşmayı Türkiye Futbol Federasyonu (TFF) Başkanı Mehmet Büyükekşi, TFF Yönetim Kurulu üyeleri ve TFF Onursal Başkanı Şenes Erzik ile birlikte takip etti.\n\nİsmail Yüksek ve Onur Bulut yedekler arasında\n\nTeknik direktör Stefan Kuntz, A Milli Takım aday kadrosuna ilk kez davet ettiği İsmail Yüksek ve Onur Bulut'u yedekler arasında tuttu.\n\nMilli takımın yedek kulübesinde Altay Bayındır, Doğan Alemdar, Tolga Ciğerci, İsmail Yüksek, İrfan Can Kahveci, Rıdvan Yılmaz, Yunus Akgün, Ozan Kabak, Onur Bulut, Berkan Kutlu, Serdar Dursun ve Serdar Gürler yer aldı.\n\n",
    "Koç Ergin Ataman: \"Bize %7 madalya şansı vermişler. Göreceğiz bakalım!\" - Medyascope": "2022 Avrupa Basketbol Şampiyonası bugün başlıyor. FIBA resmi sitesinde takımların güç sıralamasını açıkladı. A Milli Basketbol Takımı’nın başantrenörü Ergin Ataman ise resmi kurum olan FIBA’nın böyle bir sıralama yapmasından dolayı tepki gösterdi. Medyascope Spor Servisi olarak ilk 10 sırayı sizler için çevirdik.\n\n10) Finlandiya\n\nGelecek sene oynanacak Dünya Kupası’na katılım hakkı kazanan ilk Avrupa takımı Finlandiya oldu. Geçtiğimiz hafta kazandığı İsrail ve Estonya galibiyetleriyle birlikte serisini sürdüren Finlandiya’da yıldız oyuncu Lauri Markkanen iki maçta toplamda 46 sayı attı. Markkanen, EuroBasket’te de sayı krallığı yarışında önemli isimler arasında yer alacak. Finlandiya büyük sahneye, yükselişteki ivmesiyle geliyor.\n\n2017’de katıldığı EuroBasket’te sürpriz sonuçlara imza atan Finlandiya bu defa grup aşamasını geçerek eleme turuna kalmayı amaçlıyor. Eleme turlarında ise her şey olabilir.\n\n9) Türkiye\n\nDünya Kupası Elemeleri’nde üst üste Letonya ve Sırbistan mağlubiyetlerini alan Türkiye en iyi durumunda gözükmedi. Türkiye, Sırbistan karşısında evinde 21 sayıdan geri gelmeyi başarsa da, son çeyrekte enerjisi yetmedi. Sırbistan karşılaşmasının ikinci yarısında etkili olan üçlü Cedi Osman, Alperen Şengün ve Furkan Korkmaz, Türkiye’nin EuroBasket’te başarısı adına kilit isimler olarak gözüküyor.\n\nTürkiye’nin A Grubu’nda liderlik yarışı içerisinde olması bekleniyor. Son 16 turunda çaprazdaki ölüm grubundan (B Grubu) gelecek takımla eşleşme açısından grup liderliği hayati önem taşıyor.\n\n8) İtalya\n\nİtalya güç sıralamasında kendini tekrardan ilk 8’in içerisine attı. Ancak EuroBasket’teki başarı şansları Danilo Gallinari’nin sakatlanması sonrasında oldukça azaldı. Ukrayna ve Gürcistan ile oynadığı karşılaşmalarda parlayan ve takımın yıldızlığını benimseyen Simone Fontecchio önderliğinde Milano’ya karışık duygular eşliğinde geliyorlar.\n\nTahmin etmesi zor fakat İtalya elindeki hala yetenekli kadroyla en azından çeyrek final hedefleyecektir.\n\n7) İspanya\n\nDünya Kupası Elemeleri’nde İzlanda ve Hollanda gibi görece zayıf rakiplerle oynadıkları için yeterince test edilemediler. Hollanda deplasmanında maçın başında geri düşseler de, iki maçtan toplamda 52 sayı farkla iki galibiyet çıkartmayı başardılar. Ancak bu karşılaşmalar Lorenzo Brown’ın takıma alışması adına iyi bir şans oldu.\n\nİspanya EuroBasket’te çok kez madalya kazanmayı başardı. Ancak bu yıl eldeki kadro doğrultusunda daha farklı beklentiler ile turnuvaya geliyorlar. Tiflis’teki Grup A’da kazanacakları ivme sonraki turlarda üzerine koymak adına önemli olabilir.\n\n6) Almanya\n\nEuroBasket’e gelmeden önce son şampiyon ve bu yılın da en önemli favorilerinden olan Slovenya’yı farklı şekilde mağlup eden Almanya formda geliyor. Önce deplasmanda İsveç’i ardından evinde Slovenya’yı mağlup eden takımda Dennis Schroder’in de daha fazla form tutması Almanya’nın elini güçlendiriyor.\n\nAlmanya kendi evindeki turnuvada, B Grubu gibi zor bir grupta ilk üçün gerisinde kalacak gibi gözükse de hafife alınmaması gereken bir ekip.\n\n5) Fransa\n\nİlk beş arasında çok az fark var. Fransa çok uzun zamandır EuroBasket zaferi için favoriler arasında gösteriliyor. Ancak Dünya Kupası Elemeleri’nde Bosna Hersek’e iki uzatma sonucunda mağlup olarak buraya geldiler. Turnuva oyunu daha acımasızdır ve daha iyi olmalarının gerektiğinin farkında olmalılar.\n\nSaraybosna’da almış oldukları mağlubiyet turnuva öncesi uyanmaları adına kritik olabilir. Açılış günü oynayacakları Almanya ve sonrasında oynayacakları Litvanya maçları sebebiyle ağırdan alacak vakitleri yok.\n\n4) Litvanya\n\nLitvanya yaz aylarını fazla göze batmadan, sessiz ve yenilmez bir şekilde işini yaparak geçirdi. Domantas Sabonis ve Jonas Valanciunas Karadağ ve Macaristan’ı mağlup etmek için kendilerini fazla zorlamaya gerek duymadı. Rokas Jokubaitis ise guard pozisyonunda sorumluluğu üstlenmeye devam ediyor.\n\nSlovenya ve Fransa B Grubu’nun favorileri. Ancak Litvanya’yı göz ardı etmemek gerekiyor. Eğer bu iki takımın arkasında kalırlarsa, Türkiye ile olası bir son 16 eşleşmesine ne dersiniz?\n\n3) Yunanistan\n\nYunanistan için madalya şansı nedir? Dünya Kupası Elemeleri’nde Belgrad’da Sırbistan’a karşı inanılmaz heyecanı yüksek bir maç oynadılar. Giannis Antetokounmpo maçın kaybedilmesine rağmen 40 sayı kaydetti. EuroBasket’te de kuşkusuz en önemli güçler arasında yer alacak. Ancak Yunanistan’ın üzerinde birkaç sakatlık şüphesi var.\n\nYunanistan, Milano’daki C Grubu’nun en önemli favorisi konumunda. Ancak turnuva tablosu onları çeyrek finalde olası bir Slovenya/Fransa eşleşmesiyle erken final mücadelesi oynatabilir.\n\n2) Slovenya\n\nSlovenya için her şey Luka Doncic’in sahada ne kadar rahat olabildiğine bakıyor. Elemelerde Estonya’yı rahat geçtiler ancak Almanya deplasmanında 19 sayılık farkla mağlup oldular. Slovenya EuroBasket’teki en önemli favorilerden birisi ve bu yenilgi onların rehavete kapılmamalarını sağlayabilir.\n\nSlovenya, turnuvaya geçen seneki Olimpiyat Elemeleri finalinin rövanşı olarak Litvanya karşılaşması ile başlıyor. Köln’deki müsabakada iki takımın da kanıtlayacak çok şeyi var.\n\n1) Sırbistan\n\nSırbistan, elemelerdeki Yunanistan ve Türkiye galibiyetleri ile Dünya Kupası’na katılma umutlarını tekrardan canlandırdı. Evinde uzatmalı kazandığı Yunanistan galibiyeti ve İstanbul deplasmanında Türkiye’nin 21 sayıdan geri geldiği karşılaşmalarda ayakta kalmayı başardılar. İki kez NBA MVP’si Nikola Jokic’in liderliğinde, Sırbistan EuroBasket’i kazanabilecek durumda olduğunu gösterdi.\n\nEuroBasket’te kolay karşılaşma yok. Ancak Sırbistan’ın görece kolay bir grupta yer aldığını söylemek mümkün. Turnuvanın sonunda, madalya için oynamaları ve dünyanın en iyi oyuncusuna sahip olduklarının herkes tarafından kabul edilmesi bekleniyor.\n\nKoç Ergin Ataman FIBA’nın resmi hesabından güç sıralaması yayınlamasına tepki gösterdi\n\nTürkiye A Milli Erkek Basketbol Takımı Başantrenörü Ergin Ataman verdiği röportajda FIBA’ya güç sıralaması yayınlamasından dolayı tepki gösterdi.\n\n“FIBA bir güç dengesi yayınlamış. Ben bunu ilk kez görüyorum. Turnuvanın organizasyonunu yapan uluslararası federasyonun, böyle bir madalya öngörüsünde bulunması bana göre çok tartışılır. Herkes ve hakemler üzerinde bir baskı oluşturabilir. Onun için bunu çok yanlış bulduğumu söylüyorum. Bize örneğin %7’lik bir madalya şansı vermişler. Göreceğiz bakalım. Biz buraya madalya almak için geldik.”\n\nKaynak: FIBA\n\nYazan: Yahya Kemal Doğan\n\nEditör: Doğa Üründül",
    "Hollanda Dışişleri Bakanı'ndan 'Ruslara vize verilmesin' teklifine destek": "'Ruslara vize verilmesin' teklifine Hollanda'dan destek 0:00 / 0:00\n\nHABERTURK.COM / Reuters\n\nHollanda Dışişleri Bakanı Wopke Hoekstra, Rus turistlerin Avrupa Birliği ülkelerine girmelerinin yasaklanmasını destekleyeceğini söyledi.\n\nRusya'nın 24 Şubat'ta Ukrayna'ya saldırısının başlamasının ardından AB, Rusya'ya yönelik pek çok sayıda yaptırım uygularken, Rus turistlerin AB ülkelerine girmemesi gündemde.\n\nAB içinde bu konuya ilişkin bir karar alınırsa destekleyeceklerini dile getiren Hollanda Dışişleri Bakanı Hoekstra, \"Rusya vatandaşları ve devlet arasında fark yaratmak istiyoruz. Ancak aynı zamanda görüyoruz ki AB'ye gelen çoğu Rus zengin ve devletle sıkı ilişkileri var.\" dedi.\n\nLİTVANYA'DAN ÇAĞRI\n\nLitvanya hükümeti, Rusya'ya yaptırım kapsamında Avrupa Birliği (AB) ülkelerine, Rusya'dan gelen turistlere vize yasağı uygulama çağrısında bulundu.\n\nLitvanya Dışişleri Bakanı Gabrielius Landsbergis, Rus turistlere vize yasağı konusunda basına yaptığı açıklamada, \"Avrupa eksenli bir çözüm aradığını\", bu çözümün daha \"sürdürülebilir\" ve \"yasal\" olduğunu belirtti.\n\nLandsbergis, \"Bu tür bir çözüm bulunmazsa bölgesel çözüm aramaktan kaçınmayız.\" ifadesini kullandı fakat bölgesel çözüm ifadesini detaylandırmadı.\n\nRusya'nın 24 Şubat'ta Ukrayna'ya saldırısının başlamasının ardından AB, Rusya'dan üye ülkelere hava yolu seyahatlerini yasakladı.\n\nESTONYA HÜKÜMETİ YASAKLADI\n\nEstonya hükümeti 11 Ağustos'ta, Rus vatandaşlarına Estonya üzerinden aldıkları Schengen vizeleriyle ülkeye girişi yasaklayacaklarını duyurmuş ve AB ülkelerine de aynı kararı uygulama çağrısında bulunmuştu.\n\nKonuya ilişkin AB'den yapılan açıklamada, topyekun turist vizesi yasağının kurallara aykırı olduğu ve her vize başvurusunun ayrı değerlendirilmesi gerektiği belirtilmişti.",
    "Jorge Garbajosa: “Açıkçası Turnuvada Planımız Altın Madalyayı Kazanmak Değildi”": "2022-09-20T12:09:31+00:00\n\n2022-09-20T12:09:31+00:00\n\n2022-09-20T12:09:31+00:00.\n\nby Eurohoops Team / info@eurohoops.net\n\nİspanya Basketbol Federasyonu Başkanı Jorge Garbajosa, EuroBasket’te İspanya’nın altın madalyayı kazanmasının ardından düzenlenen şampiyonluk töreninde basın mensuplarına açıklamalarda bulundu.\n\nTurnuvanın zorluğundan bahseden Garbajosa, tüm oyunculara ve koç ekibine teşekkür etti:\n\n“Ülke basketbolu olarak bir geçiş sürecindeydik. Bunun yanı sıra sakatlıklar ve takımdaki eksikler de bizi olumsuz etkiledi. Üzerine bence son yılların en çekişmeli geçen EuroBasket’i oynandı, bunu yıllardır bu sporun içerisinde olan biri olarak söylüyorum.\n\nBunu oyunculara ve koç ekibine defalarca kez söyledim ama bir kez de sizlerin aracılığıyla söylemek istiyorum. Her birine çok teşekkür ederim. Sadece EuroBasket kadrosunda yer alan oyunculara değil, hazırlık kampının başında aramızda yer alan ve sonrasında çeşitli nedenlerden dolayı kadrodan çıkartılan oyunculara da teşekkür ederim. Bu başarıda her birinin emeği var.”\n\nKazanılan altın madalyaya değinen Garbajosa, aslında planın bu olmadığını söyledi:\n\n“Açıkçası planımız altın madalyayı kazanmak değildi. Dün bunu oyunculara da şaka yollu olarak söyledim ama gerçek şu ki bizim EuroBasket’teki asıl hedefimiz rekabetçi kalabilmek ve gelecek yıllar için iyi bir takımın temellerini atabilmekti. Bugün görüyoruz ki İspanya basketbolu olarak bu yıl yer aldığımız 9 turnuvada da en azından gümüş madalya kazandık. Bu inanılmaz bir başarı. İspanya basketbolunun geleceği çok parlak.”\n\nTurnuvanın dönüm noktasından bahseden Jorge Garbajosa, Son 16’daki Litvanya maçını örnek gösterdi:\n\n“Bence turnuvanın bizim açımızdan dönüm noktası Son 16 turunda oynadığımız Litvanya maçıydı. Bizim yaz dönemi başlarken üç ana hedefimiz şunlardı: Dünya Kupası Elemeleri’ni en iyi şekilde geçirmek, EuroBasket’te rekabetçi olabilmek ve EuroBasket’te ilk turu geçebilmek. Bundan sonrası ise bir rüya gibiydi. Domantas Sabonis ve Jonas Valanciunas gibi çok değerli yıldızları olan Litvanya’ya karşı kazanmak harikaydı. Böylesine zorlu bir rakibi geçtikten sonra insan daha kolay hayal kurabiliyor.”\n\nBasketbol gündemindeki en son gelişmeleri kaçırmamak için tıklayın!",
    "Kevarrius Hayes Yıldızlaştı; Zalgiris Kaunas, Neptunas Karşısında Kazanmayı Başardı": "2022-09-26T19:59:54+00:00\n\n2022-09-26T19:59:54+00:00\n\n2022-09-26T19:59:54+00:00.\n\nby Eurohoops Team / info@eurohoops.net\n\nTurkish Airlines EuroLeague ekiplerinden Zalgiris Kaunas, Litvanya Ligi’nde ilk maçında Neptunas ile karşı karşıya geldi. Zalgiris Kaunas rakibi karşısında sahadan 71-79’luk skorla galip ayrılmayı başardı.\n\nZalgiris Kaunas bu sonuçla sezona galibiyetle başlarken Neptunas ise ilk maçından mağlubiyetle ayrıldı.\n\nZalgiris Kaunas’ta Kevarrius Hayes 14 sayı – 8 ribaund ile yıldızlaşırken Ignas Brazdeikis da 13 sayı – 9 ribaund ile öne çıktı. Keenan Evans 12 sayı – 6 asist ile oynarken Tyler Cavanaugh 11 sayıyla oynadı. Edgaras Ulanovas 9, Laurynas Birutis da 7 sayıyla maçı tamamladı.\n\nNeptunas’ta Rokas Gustys 14 sayı – 8 ribaund ile mücadele ederken Mindaugas Girdziunas ve Matas Jogela da 13 sayıyla oynadı. Zygimantas Janavicius 9, Oskaras Pleikys de 7 sayıyla mücadele etti.\n\nÇeyrek skorları:\n\n1. çeyrek: 18-20\n\n2. çeyrek: 34-45\n\n3. çeyrek: 53-64\n\n4. çeyrek: 71-79\n\nBasketbol gündemindeki en son gelişmeleri kaçırmamak için tıklayın!",
    "Savaşın ilk kaybedeni: Avrupa ve ‘Değerleri’": "1026 OKUNMA\n\n“Savaşın ilk kaybedeni gerçeklerdir”, orası doğru da Ukrayna savaşı üzerinden Rusya-ABD çekişmesinin ilk kaybedeni kısa vadede Avrupa oldu.\n\nAvrupa’yı nasıl tanımlarız, sınırlarını nasıl tanımlarız, AB diye özetlersek, AB zaten ayrı bir güç odağı mıydı?\n\nBu sorular da tartışmaya değer. Ancak, özellikle Brexit sonrası, merkezini Almanya ve Fransa’nın oluşturduğu AB coğrafyası ve ekonomisinden söz ediyoruz.\n\nÖncelikle, bu savaşın, siyasi çatışmalar ötesinde “liberal demokrasiler ile otoriter rejimler arasında” bir ilkeler, ideolojiler mücadelesi olduğu yönündeki iddiaların, savaşı pazarlama biçimi olduğunu görüyoruz.\n\nRusya cephesinde yer alan ülkelerin tamamının demokrasi özürlü olduğu kesin ama karşısındaki cephenin ne kadar ‘demokrasi’ ittifakı olduğu son derece su götürür.\n\nİçinde Suudi Arabistan, Hindistan, Polonya’nın yer aldığı bir ittifakın ‘liberal demokrasi’ cephesi sayıldığı bir durumdan söz ediyoruz.\n\nDiğer taraftan, Batı ittifakının karşı cepheye kaptırmamaya çalıştığı ülkelerin pek çoğunun Rusya’ya karşı yaptırımlara katılmadığını da hatırlayalım.\n\nHindistan hâlâ Rusya’dan büyük ölçüde enerji ithalatı yapıyor ama, ABD açısından Hindistan’ın önemi, demokrasi olup olmaması ile değil, Çin’e karşı bir denge unsuru olmasından kaynaklanıyor.\n\nPolonya, kesin bir şekilde Rusya karşısında yer almış olduğu için, demokrasi özürlü rejimi, birden temize çekilmiş oldu, vs.\n\nAvrupa’ya gelince, savaşın başında tarafları uzlaştırma gayretleri, ABD tarafından boşa çıktı, dahası özellikle Almanya ağır bir baskıya maruz kaldı. Dahası, endüstrisi Rusya enerjisine bağımlı olduğu için fazladan suçlandı.\n\nABD’nin dış siyasetinin yıllarca Ortadoğu petrollerine bağımlı bir şekilde şekillendiği, Suudi rejimi ile ilişkilerde bu konunun ne kadar önemli olduğu unutuldu.\n\nABD’nin, Avrupa’dan “liberal demokrasi mücadelesi” adına ödemesini talep ettiği bedel, başta Almanya olmak üzere, Avrupa’da ekonomik krizi körükledi, Euro’nun başına gelenler ortada.\n\nDiğer taraftan, sadece ekonomi de değil, siyasi hizalanma “Rusya’ya karşı kesin tavır almak” çerçevesinde tanımlandığı için, İtalya’da seçim sonrası iktidarın başını çekmesi beklenen aşırı sağ parti, eskisi gibi bir kriz unsuru olarak görülmüyor.\n\nZira, geçmişi Mussolini’ye giden faşist gelenekten gelen Fratelli d’Italia’nın lideri Meloni, Rusya’ya karşı kesin tavır takınmaktan yana.\n\nİşin başında, Rusya’ya karşı yaptırım uygulamakta kem-küm eden Almanya’nın Nazi geçmişi hatırlatılırken, İtalya’da faşist gelenekten gelen partiye şefkatle yaklaşılıyor.\n\nKısacası, bir yandan Avrupa ve özellikle Almanya ekonomisi darbe alırken, diğer taraftan, ABD dış politikasından görece bağımsız siyaset izlemesinin yani siyasi bir güç olarak davranmasının önü kesilmiş vaziyette.\n\nABD’nin stratejik hesapları adına, AB’nin daha da Doğu’ya genişlemesi yönündeki telkinlerinin yarattığı gerilim ve gerçekleşmesi halinde Avrupa’ya ödeteceği bedeller de ayrı mesele.\n\nBu arada, Avrupa’nın bu ödemesi gereken bedeller arasında meşhur ‘Avrupa değerleri’nden taviz vermek de var.\n\nAlmanya’da koalisyon ortağı olan ‘Yeşiller Partisi’nin, kurucu söylemi olan nükleer enerji karşıtlığından vaz geçmiş olması, bu konuda en çarpıcı örnek.\n\nAslında, bu yeni durum karşısında, genel olarak nükleer enerji başta olmak üzere, kömür gibi klasik enerji kaynakları da dahil, ‘yeşil’ iddialar neredeyse tamamen rafa kalkmış oldu.\n\nDiğer taraftan, aslında savaş öncesi başlayan ABD’nin Avrupa’dan askeri bütçelerini arttırarak NATO’ya daha fazla katkı yapması baskısı, savaş sürecinde hızla gerçekleşmiş oldu.\n\nBu arada, militarizme karşı ‘pasifizm’ bir siyasi tercih olmaktan çıkarak, Rusya/Putin taraftarlığı olarak kodlanmaya başladı.\n\nDahası, Ukrayna odaklı haber ve yorumlar çerçevesinde, Rus işgaline karşı tutum, iyiden iyiye ‘ulus devlet’, ‘ulusal mücadele’, ‘vatanı için ölmek’ kavramları ile yeniden kutsanmaya döndü.\n\nLiberal demokrasi söyleminin, militarizm karşıtlığı, vatan için ölmek gibi ‘eski moda’ değerler yerine, bireyin yaşamının kutsallığına yapılan vurgu tersine döndü.\n\nBöylece, Ukrayna üzerinden, “liberal demokrasilerin otoriter rejimlere karşı mücadelesi” denilen süreçte, liberal demokrasi tanımı da kökünden değişmiş oldu.\n\nBen bu süreçte yaşanan değişimin ne denli çarpıcı olduğunu en çok da küresel seçkinlerin dergisi olan Monocle üzerinden izliyorum.\n\nAslında, stil, trend, seyahat, kısacası ‘iyi (yüksek) yaşam’ odaklı dergi, şimdilerde “NATO’nun savaş bülteni”ne dönmüş vaziyette.\n\nNATO’ya katılmış olan Baltık cumhuriyetlerinden övgü ile bahsediliyor.\n\nEstonya’dan sonra Latvia’da zorunlu askerlik hizmetinin başlatıldığını, Litvanya’da ise zorunlu olmasa da askerlik hizmetinin gençlerin ‘CV’sine katkısını ballandırarak anlatıyor.\n\nLitvanya’da ayrıca, orta okullarda ‘ulusal savunma’ dersinin başlatıldığını müjdeliyor (8 Temmuz 2022).\n\nDaha neler neler…\n\nSavaşın ilk kaybedeni, Avrupa dedik ama, dahası, daha önce ‘Avrupa değerleri’, liberal demokrasi ezberleri değil mi?\n\n.\n\nNuray Mert, dikGAZETE.com",
    "EuroBasket 2022'de yedinci günün ardından: 12 Dev Adam İspanya karşısında mağlup": "EuroBasket 2022’de yedinci gün geride kaldı. Yedinci günde A ve B gruplarında takımlar son karşılaşmalarına çıkarken, İspanya’ya mağlup olan A Milli Erkek Basketbol takımı grubu ikinci sırada tamamlayarak son 16 turuna yükseldi. 12 Dev Adam’ın rakibi Fransa oldu. B-Grubu’nda ise Luka Doncic Fransa karşısında 21. yüzyılın EuroBasket sayı rekorunu kırdı.\n\nA grubunda A Milli Erkek Basketbol Takımı, İspanya ile çıktığı grup liderliği karşılaşmasında 72-69’luk skorla mağlup olarak grubu ikinci sırada tamamladı. Grupta oynadığı 5 karşılaşmadan 3 galibiyet 2 mağlubiyetle ayrılan Ay-Yıldızlılar son 16 turunda B-Grubu’nu üçüncü sırada tamamlayan Fransa ile eşleşti. İspanya ise A-Grubu’nu ilk sırada tamamlayarak son 16 turunda B-Grubu dördüncüsü Litvanya ile eşleşti.\n\nKarşılaşmanın ilk çeyreğinde iki takım da karşılıklı basketler buldu. Ay-Yıldızlılar Cedi Osman ile etkili olurken, İspanya ise Willy Hernangomez ile skor üretti. İspanya elde ettiği hücum ribaundları ile skorda tutunmayı başarırken, 12 Dev Adam ilk çeyreği 18-17 üstün kapattı. İkinci çeyrekte iki takım da farkı açmayı başaramazken, devrenin sonunda Türkiye’nin 5-0’lık serisine 4-0’lık seri ile cevap veren İspanya ilk yarıyı 38-34 üstün kapattı.\n\nİkinci yarıda Furkan Korkmaz’ın üçlükleriyle skoru dengelemeyi başaran 12 Dev Adam, çeyreğin son bölümünde Usman Garuba’nın hem savunma hem de hücumda etkili oyunu ile geri düştü ve son çeyreğe 56-50’lik İspanya üstünlüğü ile girildi. Son çeyreğe Furkan ve Alperen’in sayıları ile 9-0’lık seri ile başlayan A Milli Erkek Basketbol Takımı üstünlüğü ele geçirdi. Periyodun ilerleyen dakikalarında üstünlük el değiştirirken, son hücumlardan yararlanamayan Türkiye karşılaşmadan 72-69’luk skorla mağlup ayrıldı.\n\nTürkiye’de Cedi Osman 20 sayı ile karşılaşmanın en skorer ismi olurken, Furkan Korkmaz 16 sayı ve Alperen Şengün de 14 sayı ve 12 ribaund kaydetti. İspanya’da ise Willy Hernangomez 15 sayı ve 7 ribaund, Lorenzo Brown da 11 sayı ve 7 asist kaydetti.\n\nKarşılaşmanın özeti:\n\nhttps://www.youtube.com/watch?v=7_2YgUY7I3I&feature=youtu.be\n\nA-Grubu’nda oynanan diğer karşılaşmada ise Karadağ, ev sahibi Gürcistan’ı 81-73’lük skorla mağlup ederek grubu üçüncü sırada tamamladı ve son 16 turunda B-Grubu ikincisi Almanya ile eşleşti.\n\nhttps://www.youtube.com/watch?v=1eBl4IUC9Fc\n\nA-Grubu’nda oynanan son karşılaşmada ise Belçika, Bulgaristan’ı 89-80’lik skorla mağlup ederek grubu dördüncü sırada tamamladı ve son 16 turunda B-Grubu lideri Slovenya ile eşleşti.\n\nhttps://www.youtube.com/watch?v=gNtGK_Cgd84&feature=youtu.be\n\nA-Grubu’nda oluşan puan durumu:\n\nB-Grubu’nda oynanan karşılaşmada ise Slovenya, Fransa’yı 88-82’lik skorla mağlup etti.\n\nB-Grubu liderlik mücadelesinde Slovenya, Luka Doncic’in rekor gecesinde Fransa’yı 88-82’lik skorla mağlup ederek, grubu lider tamamladı. Fransa ise grubu üçüncü sırada tamamladı. Son 16 turunda Slovenya A-Grubu dördüncüsü Belçika ile eşleşirken, Fransa A-Grubu ikincisi Türkiye ile eşleşti. Slovenya’da Luka Doncic kaydettiği 47 sayı ile Dirk Nowitzki’nin 2001 yılında kaydettiği 43 sayıyı geride bırakarak, 21. yüzyılda EuroBasket turnuvalarında bir maçta en fazla sayı atan oyuncu oldu.\n\nSlovenya’da Luka Doncic 47 sayı, 7 ribaund ve 5 asist ile geceye damgasını vururken, Goran Dragic de 14 sayı kaydetti. Fransa’da ise Rudy Gobert 19 sayı ve 8 ribaund, Evan Fournier 15 sayı, Amath M’baye 13 sayı, 4 ribaund ve 5 asist, Elie Okobo 11 sayı ve Thomas Heurtel de 10 sayı ve 10 asist kaydetti.\n\nLuka Doncic’in tarihe geçen performansı:\n\nhttps://www.youtube.com/watch?v=b0XGp8cb5JA\n\nKarşılaşmanın özeti:\n\nhttps://youtu.be/CNoqFdXLJVk\n\nB-Grubu’nda oynanan diğer karşılaşmada ise Litvanya, Bosna Hersek’i 87-70’lik skorla mağlup ederek son 16 turuna yükseldi. Bosna Hersek ise turnuvaya veda etti.\n\nB-Grubu’nda oynanan dördüncülük mücadelesinde Litvanya, Bosna Hersek’i 87-70’lik skorla mağlup ederek son 16 turuna yükselmeyi başardı. Bosna Hersek ise turnuvaya veda etti. Litvanya son 16 turunda A-Grubu lideri İspanya ile eşleşti.\n\nLitvanya’da Marius Grigonis 16 sayı ve 6 ribaund, Jonas Valanciunas 13 sayı ve 15 ribaund, Arnas Butkevičius ve Ignas Brazdeikis 13’er sayı ve Domantas Sabonis de 12 sayı kaydetti. Bosna Hersek’te ise Dzanan Musa 22 sayı ve 5 asist, Jusuf Nurkic de 15 sayı ve 5 ribaund kaydetti.\n\nhttps://youtu.be/i1jSvE5-OGg\n\nB-Grubu’nda oynanan son karşılaşmada ise ev sahibi Almanya, Macaristan’ı 106-71’lik skorla mağlup ederek, grubu ikinci sırada tamamladı. Almanya’nın son 16 turundaki rakibi A grubu üçüncüsü Karadağ olurken, Macaristan turnuvaya veda etti.\n\nhttps://youtu.be/00EhmDYIT94\n\nB-Grubu’nda oluşan puan durumu:\n\nYazan: Yahya Kemal Doğan\n\nEditör: Doğa Üründül",
    "Kısmi seferberlik hareketliliği! Ruslar kaçıyor! Peskov'un oğluna askerlik şakası!": "Kısmi seferberlik hareketliliği! Ruslar kaçıyor! Peskov'un oğluna askerlik şakası!\n\nRusya Devlet Başkanı Vladimir Putin’in kısmi seferberlik ilanının ardından ülkede hareketlilik devam ediyor. Bir yanda protesto gösterileri sürerken, ülkeden yoğun bir kaçış olduğu ortaya çıktı.\n\nHaber devam ediyor\n\nHaber devam ediyor\n\nRus yönetimi, kısmi seferberlik sonrası askere alımlara başlarken, ülkeden çıkmak isteyenleri de panik sardı. Seferberlik kararının açıklamasından hemen sonra binlerce kişi uçaklara hücum ederken, komşu ülke sınır kapılarına yığıldı. Rusların halen vizesiz girebildiği birkaç komşu ülkeden biri olan Gürcistan’ın sınırında büyük yoğunluk yaşanıyor. Görgü tanıkları, buradaki kuyruğun 5 kilometreye ulaştığını belirtti. Finlandiya sınırında da geçişlerin büyük oranda arttığı ve kuyruklar oluştuğu ifade ediliyor. Sınırda bekleyenler, BBC’ye yaptıkları açıklamada, hiçbir eşya almadan sadece pasaportlarıyla sınıra koştuklarını söyledi. Sosyal medya ve Google’da da “Rusya’dan nasıl ayrılabilirim?” aramalarında ciddi artış var\n\nBaşka ülkelere gitmek isteyen Rusların en çok tercih ettiği kent ise Antalya oldu. Havayolu şirketlerindeki Antalya uçuşları tamamen dolarken, bilet fiyatları da tek yönlü 70 bin TL’ye kadar yükseldi. Rusya’dan Antalya’ya turist getiren tur operatörlerinin yetkilileri, bazı Rus havayolu firmalarının, askere elverişlilik kapsamındaki 18-65 yaş arası erkeklere bilet satış yasağı getirdiğini kaydetti. Uçaklarda yer bulamayanlarınsa karayoluyla Antalya’ya gelmek için yola çıktığı belirtildi. Antalya’ya tatile veya iş amaçlı gelen yaklaşık 30 Rus vatandaşının, Antalya Havalimanı’ndan bugünkü uçuşlarını iptal ederek uçağa binmedikleri de kaydedildi.\n\nHaber devam ediyor\n\nHaber devam ediyor\n\nBaltık ülkeleri Estonya, Letonya ve Litvanya ise, Rusya’da seferberlikten kaçan hiçbir Rus vatandaşına sığınma hakkı tanımayacaklarını açıkladı. Üç Baltık ülkesi, Rusya’nın Ukrayna’yı işgali ve “güvenlik” endişeleri nedeniyle Rusları ülkelerine kabul etmeyeceklerini bildirdi.\n\nBu arada protestolar da devam ediyor. Başkent Moskova başta olmak üzere özellikle büyük kentlere yayılan gösterilerde, güvenlik güçleri protestoculara müdahale ederek çok sayıda kişiyi gözaltına aldı. En çok gözaltının, St. Petersburg ve Moskova’da olduğu belirtildi. Irkutsk, diğer Sibirya şehirleri ve Yekaterinburg’da da çok sayıda kişi gözaltına alındı.\n\nHaber devam ediyor\n\nHaber devam ediyor\n\nProtestocular, Rus ordusunun Ukrayna’dan geri çekilmesini ve kısmi seferberlik ilanının iptalini talep etti. Rusya’nın Ukrayna’ya yönelik saldırılarının başladığı 24 Şubat’tan bu yana ülkede düzenlenen savaş karşıtı protestolarda gözaltına alınanların sayısının 16 bin 437’ye ulaştığı ifade ediliyor. Bazı eylemcilere askere sevk belgeleri verildiği de ifade ediliyor.\n\nKremlin Sözcüsü Dmitri Peskov, bu iddiaları yalanlamadı. Peskov, çarşamba günü seferberlik karşıtı eylemlere katılan bazı kişilere belge verildiğine dair haberlere ilişkin yorum yapmayacağını söyleyerek, “Bu yasalara aykırı değil” dedi. Peskov bununla birlikte “kısmi seferberlik” nedeniyle erkeklerin Rusya’dan kaçtığı iddialarını reddetti, haberlerin “abartılı” olduğunu belirtti.\n\nPESKOV’UN OĞLUNU ‘ASKERE ÇAĞIRDILAR!’\n\nRusya’da kısmi seferberlik ilan edilmesinin ardından Devlet Başkanı Vladimir Putin’e en yakın isimlerden Kremlin Sözcüsü Dmitri Peskov’un 32 yaşındaki oğlu Nikolay Peskov’a telefon şakası yapıldı. İki Rus gazeteci, kararın açıklanmasının ardından Rus politikacıların çocuklarının askere gidip gitmeyeceğini merak etti.\n\nHaber devam ediyor\n\nHaber devam ediyor\n\nGazeteciler canlı yayında Peskov’un oğlunu seferberliğe katılması için aradı ve Nikolay Peskov’a, kısmi seferberlik çağrısı üzerine askere alınacağını, saat 10:00’da askeri birimlere teslim olması gerektiğini söyledi. Peskov ise çağrıyı reddederek, “Elbette yarın saat 10:00’da gelmeyeceğim. Ben Bay Peskov’um. Orada olmamam gerektiğini anlamanız gerekir. Bunu farklı yollarla çözeceğim” ifadelerini kullandı.\n\nZELENSKİY VE UKRAYNA TAKASTAN MEMNUN\n\nUkrayna Devlet Başkanı Volodimir Zelenskiy, Türkiye’nin de arabuluculuğunda Rusya ile Ukrayna arasında esir takasının yapıldığını ve aralarında 108 Azov taburu personelinin de bulunduğu 215 Ukraynalının iade edildiğini açıkladı. Takası zafer olarak değerlendiren Zelenskiy, “Bu, açıkça devletimiz için, tüm toplumumuz için bir zaferdir ve en önemlisi sevdiklerini güven içinde görebilecek 215 aile için” dedi.\n\nHaber devam ediyor\n\nHaber devam ediyor\n\nOperasyonun uzun zamandır planlandığını ve takasın birkaç aşamadan oluştuğunu vurgulayan Zelenskiy, ilk aşamada Rus yanlısı Viktor Medvedchuk karşılığında 200 Ukraynalının, ikinci aşamada da 55 kişiye karşılık 200 Ukraynalıya ek olarak 5 komutanın takas edildiğini söyledi. Yabancı ajanslara göre Zelenskiy, bu 5 komutanın ülkede savaş bitene kadar Türkiye’de kalacağını savundu. Takas haberi sonrası askerlerin aileleri başta olmak üzere Ukrayna’da büyük sevinç yaşandı.\n\nBM’DEN TÜRKİYE’YE TEŞEKKÜR\n\nÖte yandan Birleşmiş Milletler (BM) Genel Sekreteri Antonio Guterres, BM Güvenlik Konseyi’nde yaptığı konuşmada savaş esirlerinin takas edildiği haberini sevindirici bir gelişme olarak nitelendirdi. Guterres, “Her iki tarafı da tebrik ediyorum. Bu anlaşmanın sağlanmasındaki rolleri için Türkiye ve Suudi Arabistan hükümetlerine de teşekkür ediyorum” dedi.\n\nRUSYA’YA CEZA İSTEDİ\n\nUkrayna Devlet Başkanı Volodimir Zelenskiy’nin Birleşmiş Milletler Genel Kurulu’nda önceden kaydedilmiş konuşması yayınlandı. Zelenskiy, barış için 5 “müzakere edilemez” şartları olduğunu, bunlar arasında Rusya’nın saldırganlığı için cezalandırılması, Ukrayna’nın hem güvenliğinin hem de toprak bütünlüğünün sağlanması, ayrıca Kiev’e güvenlik garantileri verilmesinin bulunduğunu kaydetti.\n\nUkrayna’nın İzyum kentinde ortaya çıkan toplu mezardan da bahseden Zelenskiy, Rusya’nın uluslararası mahkemelerde yargılanması gerektiğini belirterek, “Rusya’nın Ukrayna’ya, halkımıza karşı suç işledi. Bu nedenle devletimiz, Rusya’nın işlediği suçların adil bir şekilde cezalandırılmasını talep ediyor. Rusya’nın, BM’deki veto hakkı elinden alınmalı” dedi.\n\nAB’DEN SERT AÇIKLAMA\n\nRusya’da kısmi seferberliğin ardından Avrupa Birliği (AB) harekete geçti. AB Dış İlişkiler ve Güvenlik Politikası Yüksek Temsilcisi Josep Borrell’in ofisi tarafından yapılan açıklamada, “Putin başarısız bir stratejiyi ikiye katlıyor” ifadeleri kullanılarak, “Nükleer kullanma tehdidiyle Ukrayna’yı ve Ukrayna’yı destekleyen tüm ülkeleri sindirmeye çalışıyor. Ama başarısız olacak. Başarısız oldu ve yine başarısız olacak” denildi.\n\nPutin’in son açıklamasının Rus rejiminin bugüne kadar izlediği yaklaşımla paralellik gösterdiğine değinilen açıklamada, “Putin’in ‘elimiz altındaki tüm silah kaynaklarını’ kullanma tehdidi, nükleer silahlar da dahil olmak üzere kitle imha silahları kullanma ihtimalini ima ediyor. Böyle bir tehdit kabul edilemez” denildi."
}