{
    "Meksika’da ücretsiz konser izdihama neden oldu: 1 yaralı": "Meksika’da ücretsiz konser izdihama neden oldu: 1 yaralı\n\nMeksika’da ücretsiz konser öncesi alana erken girmek isteyen seyircilerin güvenlik bariyerlerini aşması ile izdiham yaşandı. Olayda 1 kişi yaralandı.\n\nHaber devam ediyor\n\nHaber devam ediyor\n\nMeksika’nın başkenti Mexico City’de Zocalo Meydanı’nda ücretsiz olarak düzenlenen Grupo Firme konseri öncesi bazı seyirciler, alana erken girerek konseri en önden izlemek için güvenlik bariyerlerini aştı. Yüzlerce kişinin güvenlik bariyerlerini aşarak sahneye doğru koşması ile yaşanan izdihamda 1 kişi yaralandı. Görgü tanıkları, bazı seyircilerin konser alanına ilk sıralarda girmek ve sahne önünde yer almak için konserden 2 gün önce Zocalo Meydanı’nda kamp kurduğunu ifade etti.\n\nYetkililer, yerel saatle 20.00’de düzenlenecek olan konser için girişlerin güvenlik kontrolü ile birlikte 14.00’te yapılacağını duyurmuştu. Meksikalıların yoğun ilgi gösterdiği konsere 120 bin seyircinin katılması bekleniyor.",
    "SON DAKİKA HABERİ: Meksika açıklarında 7,6 büyüklüğünde deprem": "Son dakika haberi! Meksika'nın batı orta kesiminde bulunan Michoacan eyaletinde 7,6 büyüklüğünde deprem meydana geldi.\n\n\n\nABD Jeolojik Araştırma Merkezi (USGS), merkez üssü Michoacan eyaletine bağlı Aquila kentinin 37 kilometre güneydoğusu olan 7,6 büyüklüğündeki depremin yaklaşık 15 kilometre derinlikte meydana geldiğini duyurdu.\n\n\n\nSahile yakın bölgede meydana gelen deprem nedeniyle \"tsunami tehdidi\" uyarısı yapıldı.\n\nMeksika Devlet Başkanı Andres Manuel Lopez Obrador, Twitter hesabından paylaştığı videoda, Colima eyaletine bağlı Manzanillo kentinde deprem sırasında üzerine duvar yıkılan 1 kişinin öldüğünü duyurdu.\n\n\n\nObrador, Meksiko Şehri Hükümet Şefi Claudia Sheinbaum ile görüştüğünü, başkent Meksiko şehrinde ciddi bir zararın olmadığını belirtti.\n\n\n\nMichoacan Eyalet Valisi Alfredo Ramirez Bedolla ile telefonda görüştüğü görüntüyü paylaşan Obrador, depremin merkez üssünün yakınlarında yalnızca hasar meydana geldiğini aktardı.\n\nDepremde bazı binalarda hasar oluştu.\n\nAYNI TARİHTEKİ 3. DEPREM, TATBİKATIN ARDINDAN GELDİ\n\n\n\nABD Jeolojik Araştırma Merkezinin 7,6 büyüklüğünde duyurduğu deprem, Meksika'da 1985 ve 2017 yıllarının 19 Eylül tarihinde yaşanan ve binlerce kişinin hayatına mal olan depremler nedeniyle yapılan deprem tatbikatından kısa bir süre sonra meydana geldi.\n\n\n\nTatbikat için sirenler yerel saat ile 12.19'da çaldı, Ulusal Sismoloji Servisi ise depremin 13.05'te meydana geldiğini duyurdu.\n\n\n\nMeksika'da 1985'te merkez üssü Michoacan eyaletinin sahil kesimleri olan 8,1 büyüklüğündeki depremde 10 binden fazla kişinin hayatını kaybettiği tahmin ediliyor.\n\n\n\n19 Eylül 2017'de de merkez üssü Meksiko şehrinin güneyi olan 7,1 büyüklüğündeki depremde 370 kişi yaşamını yitirmiş, depremden 250 bin kişi etkilenmiş ve yaklaşık 50 bin ev yıkılmıştı.\n\n\n\nMeksika'da her 19 Eylül, Ulusal Sivil Savunma Günü olarak anılıyor ve ülke çapında deprem tatbikatı yapılıyor.",
    "Meksika'da 6,7 büyüklüğünde deprem": "“Günün manşetlerini ve en çok okunan haberlerini her sabah e-postanızdan takip etmek için Habertürk bültene üye olun.”",
    "İsrail, Meksika'nın Tel Aviv Büyükelçisi'ni Dışişleri Bakanlığı'na çağırdı": "DUVAR - İsrail'in Mexico Büyükelçiliği binasına göstericiler tarafından \"İsrail'e ölüm\" yazılmasının ardından Meksika'nın Tel Aviv Büyükelçisi'nin uyarı için İsrail Dışişleri Bakanlığına çağrıldığı belirtildi.\n\nAnadolu Ajansı'nın İsrail haber sitesi The Times of Israel'den aktardığı haberde, \"Meksika'da 2014 yılında 43 öğrencinin kaçırılması olayıyla ilgili aranan eski Meksikalı üst düzey yetkilinin teslim edilmesini isteyen göstericiler tarafından İsrail'in Mexico Büyükelçiliği tahrip edildi\" ifadesi kullanıldı.\n\nHaberde, göstericilerin Büyükelçilik binasına \"İsrail'e ölüm\" yazdığı ve bunun üzerine Meksika'nın Tel Aviv Büyükelçisi'nin, uyarı için İsrail Dışişleri Bakanlığına çağrıldığı aktarıldı.\n\nİsrail Dışişleri Bakanlığı Sözcüsü Emmanuel Nahshon söz konusu haber sitesine yaptığı açıklamada, bu meseleye büyük bir ciddiyetle yaklaştıklarını ve Meksika'nın uluslararası yükümlülüklerini yerine getirmesini beklediklerini söyledi.\n\nGöstericilerin, Meksika Cezai Soruşturma Dairesi Eski Başkanı Thomas Zyron'un teslim edilmesini istediklerine işaret eden Nahshon, \"Şu anda İsrail'de olan ve sığınma talebinde bulunan Zyron, işkence ve zimmete para geçirme suçlamalarının yanı sıra ülkenin en kötü insan hakları trajedilerinden biri olan bu soruşturmada ciddi ihlallerin olduğu iddialarıyla karşı karşıya\" dedi.\n\nNahson, Zyron'un 2014 yılında 43 öğrencinin kaybolmasıyla ilgili soruşturmaya zarar vermek ve zimmetine 50 milyon dolardan fazla para geçirmekle suçlandığını belirtti.\n\nZyron, Meksika Devlet Başkanı Andres Manuel Lopez Obrador 2018'de göreve geldikten sonra \"toplu kaçırma\" davasının yeniden açılmasının ardından ülkeden firar etmişti. O tarihten itibaren İsrail'de olan Zyron, sığınma talebinde bulunmuştu.\n\nMeksika, geçen yıl İsrail'den Zyron'u iade etmesini talep etmiş ancak Tel Aviv bu talebe olumlu yanıt vermemişti. (HABER MERKEZİ)",
    "Meksika'da binlerce kişi kayıp yakınlarının bulunmasını istiyor": "30 Ağustos, Birleşmiş Milletler tarafından 2011 yılından bu yana, “Uluslararası Zorla Kaybedilenler Günü” olarak anılıyor.\n\nMeksika`nın başkenti Mexico City`de Uluslararası Zorla Kaybedilenler Günü dolayısıyla bir araya gelenler, kayıp yakınları için gösteri düzenledi.\n\nYakınlarından uzun süredir haber alamayan kişilerden oluşan topluluk, dün, Uluslararası Kayıp Günü`nde başkentte yaptığı yürüyüşle yetkililerden yardım istedi.\n\nYürüyüşte yer alan binlerce kişi, kayıp ya da kaçırılmış olduğunu düşündükleri yakınlarının fotoğraf ve bilgilerinin olduğu pankartlar taşıdı.\n\nYardım çağrısından bulunan aileler, \"Çocuklarımız nerde? Neredeler?\" sloganlarıyla seslerini duyurmaya çalıştı.\n\nAilelerden bazıları ise kaybolanlara dair araştırma yapılmadığını, yetkililerin kayıpları aramak konusunda isteksiz olduğunu ileri sürdü.\n\nKayıp olayları 2006`dan sonra arttı Meksika`da kaybolma vakalarının kartel gruplarının uyuşturucu savaşının başladığı 2006`dan sonra yoğunlaştığı kaydediliyor.\n\nBirleşmiş Milletler (BM) İnsan Hakları Ofisi Meksika temsilcisi Guillermo Fernandez Maldonado, ülkede yüz binlerce kişinin kayıp olduğuna işaret ederek \"Bunlar gerçekten çok büyük rakamlar. Bunlar geçmişteki bazı durumlar değil. Bunlar her gün yaşanmaya devam eden ciddi olaylar.\" ifadelerini kullandı.",
    "Meksika Peru maçı ne zaman, saat kaçta, hangi kanalda?": "",
    "Meksika’da taşan nehir araçları böyle denize sürükledi": "Web sitemizdeki çerezleri (cookie) kullanıcı deneyimini artıran teknik özellikleri desteklemek için kullanıyoruz. Aynı zamanda analitik çerezler de kullanıyoruz. Çerezleri reddetmek istiyorsanız detaylı bilgi için tıklayınız.",
    "Meksika'da 2014'te gözaltına alınan 43 öğrencinin kaybolması protesto edildi": "Bölge basınında yer alan haberlere göre, Guerrero eyaletine bağlı Iguala kentinde 26 Eylül 2014'te öğretmenlerin çalışma koşullarını protesto ettikleri gerekçesiyle gözaltına alınan 43 öğrenciden haber alınamamasının 8. yılı yaklaşırken Meksiko sokakları protestolara sahne oldu.\n\nKentin farklı noktalarında bir araya gelen ve ellerinde gençlerin fotoğrafları ile \"Onları canlı aldılar\" yazılı dövizler taşıyan protestocular, öğrencilerin akıbetinin ortaya çıkarılmasını talep etti.\n\nÖğrencilerin kaybını 8. yılında yeniden gündeme getiren protestocular, binalara olayın sorumlularına atıfta bulunarak \"Orduydu\" yazılı afişler astı.\n\nBazı göstericiler de kendilerine müdahale etmeye çalışan polislere taş attı.\n\nBu arada, Meksiko'da gösteriler yalnızca bugün değil hafta boyunca yapıldı. Kaybolan öğrencilerin yeniden gündeme taşındığı protestolarda, zaman zaman göstericilerle emniyet yetkilileri arasında gerginlik yaşandı.\n\nMeksika Başsavcılık Ofisi binasının önünde 22 Eylül'de düzenlenen protestolarda meydana gelen patlamada, bir polis memuru yaralanmıştı.\n\nKaynak: AA",
    "Meksika’da bilardo salonuna silahlı saldırı: 10 ölü": "Meksika'nın Guanajuato eyaletinin Tarimoro şehrinde bir bilardo salonundan silah sesleri yükseldi. Silahlı grubun salona gelerek içeridekilere açtığı ateş sonucu 9 kişi olay yerinde, 1 kişi ise hastaneye kaldırıldığı esnada ambulansta hayatını kaybetti. Çevredekiler tarafından kaydedilen görüntülerde, saldırganların olay yerine kartonlara yazılmış 2 not bıraktığı görüldü.\n\n\n\nOLAYIN SUÇ ÖRGÜTLERİ ARASI HESAPLAŞMA OLDUĞU DÜŞÜNÜLÜYOR\n\nKartonlarda yazan nota göre saldırı, Santa Rosa de Lima karteli tarafından üstlenildi. Görgü tanıkları, kurbanların Meksika'nın ünlü Jalisco Yeni Nesil Karteli üyeleri olduğunu söyledi. Saldırının organize suç örgütleri arasında bir hesaplaşma olduğu düşünülüyor.\n\n\n\nÖte yandan, Guanajuato Eyaleti Başsavcılığı olayla ilgili soruşturma başlatıldığını ve saldırganların yakalanması için hem yerel hem de federal ekiplerin çalıştığını açıkladı.",
    "İntercontinental da ‘Herşey dahil’e girdi. İlk oteli Meksika’da açıyor": "25 Eylül 2022\n\nİntercontinental da ‘Herşey dahil’e girdi. İlk oteli Meksika’da açıyor\n\n‘Herşey dahil’ dahil sistemine giren uluslararası otel zincirlerine biri daha eklendi. Accor ve Hilton’dan sonra İHG de (İntercontinental) herşey dahil sistemine girdi.\n\nIHG ilk her şey dahil tesisini Meksika’da Riviera Maya'da açacak. 2008 yılında Kimpton Hacienda Tres Ríos adıyla hizmete açılan 255 oda kapasiteli otel 2024 yılından itibaren İntercontinental olarak ve herşey dahil sistemiyle çalışacak.\n\nKimpton yöneticisi Mike DeFrino otelin tesisin sahibi Sunset World ve işletmeci Playa Hotels ile anlaşmaya vardıklarını, otelin markanın ilk her şey dahil tesisi olacağını söyledi.",
    "Yanardağda son 24 saatte 7 patlama!": "Meksika'daki Popocatepetl Yanardağı'ndaki hareketlilik devam ediyor. Meksika Ulusal Afet Önleme Merkezi (CENAPRED) tarafından yayınlanan günlük rapora göre Popocatepetl Yanardağı’nda son 24 saatte 7 patlama, bir deprem ve 42 kez gaz ve duman çıkışı meydana geldi.\n\nYanardağda bugünkü patlamalarla birlikte Eylül ayı içinde gerçekleşen toplam patlama sayısı 12’ye yükselmiş oldu. Raporda ayrıca patlama sebebiyle yanardağdan çıkan toz ve küllerin rüzgarın etkisiyle batı ve kuzeybatı yönlerine ilerlediği belirtilerek, Meksika ve Morelos eyaletleri ile başkent Mexico City’de yaşayan vatandaşların kül yağışı ve yağmurla birlikte oluşabilecek çamur akıntılarına karşı önlem almaları tavsiye edildi.\n\nYetkililer, patlamalar sonucu çevreye düşebilecek taşlar sebebiyle de yanardağdan uzak durma uyarısında bulundu.",
    "Meksika Hakkında Her Şey; Meksika Bayrağının Anlamı, Meksika Başkenti Neresidir? Saat Farkı Ne Kadar, Para Birimi Nedir?": "Meksika Hakkında Her Şey; Meksika Bayrağının Anlamı, Meksika Başkenti Neresidir? Saat Farkı Ne Kadar, Para Birimi Nedir?\n\nMeksika ülkesinin Büyük Okyanus'a kıyısı bulunmaktadır. Ülke Amerika kıtasında yer almakta ve resmi adı Meksika Bileşik Devletleri olmaktadır. Uzun yıllar boyunca İspanya'nın kolonisi olmuş olan Meksika 16 Eylül 1810 yılında bağımsızlığını ilan etmiştir.\n\nHaber devam ediyor\n\nHaber devam ediyor\n\nYüzölçümü ise 1.972.550 kilometre kare olan Meksika merak edilen ve araştırılan ülkeler arasında yer almaktadır.\n\nMeksika Hakkında Her Şey\n\nMeksika ülkesi 117 07 derece batı boylamları ve 32 43 kuzey enlemleri arasında yer almaktadır. Pasifik Okyanusunun doğusunda bulunan ülke Amerika Bileşik Devletleri ve Guatemala ile sınır komşusu olmaktadır. Meksika ülkesi coğrafi konumu ile tropikal bir iklime sahipti. Yılda sadece iki ay yağmur yağmaktadır. İç kesimlere gidildikçe yükseklik de artmaktadır ve bu nedenle sıcaklık düşmektedir.\n\nMeksika 31 eyaletten oluşmaktadır. En kalabalık ve en gelişmiş eyaletleri Leon, Guadalajara, Toluca ve Monterrey olmaktadır. Ülkedeki yetişen tarım ürünleri pirinç, soya fasulyesi, pamuk ve şeker kamışıdır. Meksika'nın en fazla ihraç ettiği ürünlerin başında ise mısır gelmektedir. Ülkede son yıllarda madenciliğinde geliştiği bilinmektedir. Naica Madeninde şeffaf alçı taşı çıkarılmakta ve burası Meksika'nın en büyük madeni olmaktadır. Günlük 1 milyon 700 binden fazla petrol üretilirken Orta Amerika'nın en fazla petrol rezervi olan ülkeler arasında yer almaktadır.\n\nMeksika son zamanlarda çok sık araştırılan ülkeler arasında yer almaktadır. Nüfusu 128.932.753 olan Meksika ülkesinin son yıllarda 130 milyonun da üstüne çıktığı bilinmektedir. Nüfusun %b 30'luk kısmı yerli halktan oluşmaktadır. %65'lik kısmı ise melezlerden oluşmaktadır. Meksika'nın etnik nüfus dağılımında Perulular, Bolivyalılar, Paraguaylılar ve Arjantinliler yer almaktadır. Ortalama yaşam süresi ise kadınlarda 79 olurken erkekler 74 olmaktadır. Okuryazarlık oranına bakıldığında Meksika'da son 10 yılda bu oran %95'e yükselmiştir.\n\nMeksika Bayrağının Anlamı Nedir?\n\nMeksika 16 Eylül 1946 yılında kabul edilmiş be bayrağı yeşil, kırmızı ve beyaz renklerinden oluşmaktadır. Bayraktaki kırmızı renk bağımsızlık savaşında hayatını kaybeden askerleri temsil etmektedir. Yeşil renk ise umudu simgelerken beyaz renk barışı simgelemektedir. Ülkenin eski bayrağında renkler aynı kalmakta arma sık sık değiştirilmiştir. Meksika ülkesinin günümüzde kullandığı bayrağın ortasında kartal figürü yer almaktadır. Ülkenin resmi armasında bulunan kartal devletin gücü ve otoritesini simgelemektedir.\n\nHaber devam ediyor\n\nHaber devam ediyor\n\nMeksika Başkenti Neresidir?\n\nMeksika'nın başkenti Mexico City olmaktadır. Mexico City'nin yüzölçümü 1.485 kilometrekaredir. Ayrıca burası Meksika'nın en kalabalık şehri olarak bilinmektedir. Nüfusu 9 milyon olan Mexico City toplam 16 birimden oluşmaktadır. Bu birimlerin en büyüğü arasında Alvero, Obregon, Benito Juarez, Milpa Alta ve Gustava A. Madero bulunmaktadır.\n\nBaşkent içerisinde ticaret, endüstri ve kültür turizmi gelişmiştir. Her yıl iki milyondan daha fazla yabancı turist ziyaret etmektedir. Mexico City'nin yapıları ise Zocalo Meydanı, Frida Kahlo Müzesi, Ulusal Antropoleji Müzesi, Chapultepec Kalesi Ve Meksika Güzel Sanatlar Sarayı Müzesi olmaktadır.\n\nMeksika Saat Farkı Ne Kadar?\n\nHaber devam ediyor\n\nHaber devam ediyor\n\nÜlkemiz konumu itibari ile Meksika ülkesinden 8 saat ileri olmaktadır. Buna bir örnek vermek gerekir ise Meksika'da saat 12.30 olduğunda ülkemizde saat 20.30 olmaktadır.\n\nMeksika Para Birimi Nedir?\n\nMeksika'nın resmi para birimi Meksika Pesosu olmaktadır. Parayı basma ve dağıtma yetkisi ise Banco de Mexico'ya ait olmaktadır.",
    "Meksika’da yolcu otobüsü kaza yaptı: 31 yaralı": "Meksika'nın başkenti Mexico City'deki bir karayolunda toplu taşıma otobüsü yoldan çıkarak şarampole yuvarlandı. Yetkililer tarafından yapılan açıklamada, kazada 31 kişinin yaralandığı belirtildi.\n\n6 KİŞİNİN DURUMU AĞIR\n\nOlay yerine sevk edilen sağlık ekipleri, yaralılara ilk müdahaleyi yaptıktan sonra durumu ağır olan 6 kişiyi hastaneye kaldırdı. Mexico City Vatandaş Güvenlik Bakanlığı, şoförün tutuklandığını ve kazayla ilgili soruşturma başlatıldığını bildirdi. Kazanın nedeni henüz netlik kazanmazken, olay anına ait görüntülere göre şoförün direksiyon hakimiyetini kaybetmiş olabileceği düşünülüyor.",
    "Meksika'da yemek yeme yarışmasında bir kişi boğularak öldü": "Meksika’nın Yucatan eyaletinin Tinum şehrinde yöresel bir yemek olan “Pozole” yeme yarışması sırasında katılımcılardan 48 yaşındaki Hugo Ismael yemek yerken bir anda fenalaşarak yere düştü.\n\n\n\nDiğer yarışmacılar hemen Ismael’e yardım etmeye çalışırken, durumu ağır olan Isamel hastaneye kaldırıldı.\n\n\n\nHastanede yapılan muayene sonucu Ismael’in hayatını kaybettiği tespit edildi. Görgü tanıkları, Hugo Ismael’in yarışma sırasında boğulduğunu ve fenalaştıktan sonra ilk yardım uygulanmadığını ifade etti.\n\n\n\nYucatan Eyaleti Başsavcılığı ise, olayla ilgili soruşturma başlatıldığını belirtti.",
    "Meksika’daki Popocatepetl Yanardağı'nda son 8 günde üçüncü patlama": "Meksika Ulusal Afet Önleme Merkezi (CENAPRED) tarafından yapılan açıklamaya göre Popocatepetl Yanardağı’nda dün gece yerel saatle 21.21’de bir patlama meydana geldi. Patlama sebebiyle yanardağ ağzından çıkan lav ve küllerin 3 bin metre yüksekliğe ulaştığı ifade edildi.\n\nYanardağın CENAPRED tarafından yayınlanan günlük faaliyet raporunda ise son 24 saatte patlamanın yanı sıra 2 küçük çaplı deprem ve 41 kez gaz ve toz çıkışı kaydedildiği belirtildi.\n\nYetkililer, meydana gelen patlamalar nedeniyle taş ve çakıl düşebileceği için vatandaşları yanardağdan uzak durmaları konusunda uyarırken, çevredeki yerleşim birimlerinde yaşayanların ise kül yağışı ve yağmurla birlikte oluşabilecek çamur akıntısına karşı önlem almalarını tavsiye etti.\n\nAztek dili olan Nahuatl’da “Duman çıkaran dağ” anlamına gelen Popocatepetl 5 bin 452 metre yüksekliğiyle Kuzey Amerika’nın ikinci büyük yanardağı konumunda yer alıyor.\n\nKraterinin çapı 900 metre ve derinliği 150 metre olan Popocatepetl’in 16 kilometre kuzeyinde ise ikizi olan Iztaccihuatl Yanardağı bulunuyor.\n\nSon 1 yıldır faaliyetlerini artıran Popocatepetl Yanardağı Manchester Üniversitesi bilim insanlarına göre önümüzdeki bir kaç yıl içinde büyük bir patlama gerçekleşmesi beklenen yanardağlar arasında 5. sırada yer alıyor.\n\nPopocatepetl Yanardağı’nda en son 3 Eylül ve 30 Ağustos günlerinde 2 ayrı patlama meydana gelirken, bu yılın Ocak ayında 3 kez, Mart ayında 1 kez ve geçtiğimiz yıl boyunca 8 kez patlama kaydedilmişti.",
    "İzinsiz partiye giden Meksika efsanesinin hazin sonu: Tarihin en golcüsüne milli takım kapıları tamamen kapandı!": "Meksika'nın hocası Gerardo Martino, Javier Hernandez'e milli takım kapılarını tamamen kapattı\n\nMeksika'da bir devrin sona erdiği resmen açıklandı.\n\nNE OLDU? Meksika başantrenörü Gerardo Martino, Javier Hernandez'in Katar'daki 2022 Dünya Kupası'nda milli takım kapılarını kapattı. LA Galaxy yıldızının kadrosuna sürpriz bir katılım olabileceği söylentilerini de boşa çıkardı. BÜYÜK RESİM: 34 yaşındaki Chicharito'nun milli takım kariyeri Martino tarafından sona erdirildi. Ülkenin tüm zamanların en golcü oyuncusu (52 gol), Meksika'nın son maçlardaki hücum mücadelesine rağmen, üç yıldır milli takıma çağrılmıyordu. DAHA FAZLASI: Martino'nun eylül 2019'da Manchester United ve Real Madrid'in eski yıldızıyla bağlarını kopardığı bildirildi. Sebep neydi? Hernandez ve bazı takım arkadaşları, kimseden izin almadan bir partiye gitmiş ve bu yüzden Meksika Milli Takımı'nın kampından ayrıldığı iddia edilmişti. NE DEDİLER: Martino, salı günü yaptığı açıklamada, \"Chicharito durumunda bir şey yok. Sadece diğer forvetlerin durumuyla ilgileniyoruz\" dedi. LAFC'den Carlos Vela hakkında da şu şekilde konuştu: \"Üç yıl önce Carlos Vela, milli takıma çağrılmak istemediğini bize bildirmişti.\" ÜÇ FOTOĞRAFTA HİKAYE\n\nKARAR: Martino, Chicharito'ya bir şans daha vermeyi reddederek kendi oyuncularına sadık kaldı.\n\nDünya Kupası sonrasında kovulmayı göze alabilecek bir duruma bile razı oldu.\n\nHERNANDEZ İÇİN SIRADA NE VAR? Hernandez ve LA Galaxy, sadece üç maçla MLS Cup Playoff yarışının ortasındalar.\n\nŞu anda Batı Konferansı'nda yedinci sıradalar ve play- off çizgisinin hemen üstünde bulunuyorlar.\n\nDaha fazlası için:\n\nLiverpool'un Premier Lig'deki ilk 11'i: Rush, Saunders ve McManaman şimdi nerede?",
    "Meksika'daki kayıp öğrenci davası: En yüksek rütbeli subay tutuklandı": "Meksika'da 43 öğrencinin 2014 yılında kaçırılması davasında emekli general Jose Rodriguez tutuklandı.\n\nİçişleri Bakan Yardımcısı Alejandro Encinas, ağustos ayı sonlarında kayıp öğrencilerden altısının canlı olarak Rodriguez'e teslim edildiğini ve generalin onların öldürülmelerini emrettiğini söyledi.\n\nMeksika Savunma Bakanlığı ise Rodriguez'e yönelik suçlamalar hakkında elinde herhangi bir bilgi bulunmadığını duyurdu.\n\nRodriguez, davada tutuklanan şimdiye kadarki en yüksek rütbeli subay oldu.\n\nGüvenlik Bakanı Yardımcısı Ricardo Mejia, 2014 yılında Iguala kentinde 43 öğrencinin kaçırılmasıyla ilgili olarak askeri yetkililer hakkında yakın zamanda dört tutuklama emri çıkarıldığını kaydetti.\n\nMejia düzenlediği basın toplantısında, \"Şu anda, 27. piyade taburunun komutanı da dahil olmak üzere üç tutuklu var.\" dedi.\n\n\"Devlet suçu\"\n\nHükümet, raporunda, ordu da dahil olmak üzere yerel, eyalet ve federal yetkililerin suç ortaklığı yaptığını söylediği davayı \"devlet suçu\" olarak nitelendirdi.\n\nRapora göre, yerel kolluk kuvvetleri büyük bir kartel grubuyla birlikte çalıştı ve öğrencileri zorla kaybetmek için gözcülük yaptı.\n\nRapor, telefon görüşmeleri ve mesajlar dahil 41 binden fazla belgenin yanı sıra davada tutuklulara yapılan işkenceyi gösteren 50 videoya dayanıyor.\n\nMeksika ordusu, deniz piyadeleri ve ulusal muhafızların tümü ilgili komisyona belge, video ve telefon dinlemeleriyle ilgili bilgi sağladı.\n\nMeksika ordusu, kaçırılma olayının yaşandığı dönemde, 2020'de Los Angeles Havaalanı'nda ABD yetkilileri tarafından uyuşturucu suçlamasıyla tutuklanan Salvador Cienfuegos tarafından komuta ediliyordu. Görevi kötüye kullandığı iddialarını reddeden Cienfuegos hakkındaki dava daha sonra düştü.\n\nGeçtiğimiz ağustos ayında da Meksika'da eski başsavcı Jesus Murillo Karam, öğrencinin kaybolmasıyla ilgili tutuklanmıştı.",
    "Meksika’dan ABD’ye nehir üzerinden geçmeye çalışan dokuz kişi hayatını kaybetti": "ABD’li yetkililer, ABD-Meksika sınırında bulunan Rio Grande Nehri üzerinden ABD’ye geçmeye çalışan dokuz kişinin hayatını kaybettiğini açıkladı.\n\nFotoğraf: Reuters\n\nSon haftalardaki yağışlarla su miktarı artan Rio Grande Nehri, Meksika’dan ABD’ye geçmeye çalışan kişiler için ölümcül bir engel oluşturuyor. ABD’li yetkililer de, perşembe nehri geçmeye çalışan dokuz kişinin yaşamını yitirdiğini açıkladı.\n\nYetkililer, henüz belirlenemeyen muhtemel can kayıplarıyla ilgili nehirdeki çalışmalarına devam ediyor.\n\nYetkililer ayrıca, nehirden geçmeye çalışan 37 kişiyi kurtardı. Kurtarılanlar dahil yasa dışı geçişten dolayı 53 sığınmacı gözaltına alındı. Meksikalı yetkililer de 39 kişiyi tutukladı.\n\nABD’li yetkililer, önümüzdeki haftalarda daha fazla yağmur beklediklerini söyleyerek “Bu olumsuz koşullara rağmen, Rio Grande Nehri’ni geçmeye çalışan 100-200 büyük gruplarla her gün karşılaşmaya devam ediyoruz” dedi.",
    "Meksika'da tankerle otobüs çarpıştı": "Meksika'nın Tamaulipas eyaletinde yolcu otobüsü ve akaryakıt taşıyan tanker çarpıştı. İki araç da alevler içinde kaldı.\n\nTankerden yola dökülen akaryakıt alev alınca 20 kişi yanarak öldü. Kazaya, tankere bağlı iki yakıt tankından birinin kopmasının neden olduğu düşünülüyor.\n\nMeksika'nın Queretaro şehri yakınlarındaki karayolunda da bir tırın freni patladı.\n\nDuramayan tır, 22 aracı ezdi. Olay yerine çok sayıda ilk yardım ve polis ekibi sevk edildi.\n\nKazada 3'ü ağır, 44 kişi yaralandı. Kurtarma çalışmaları nedeniyle karayolu 3 saatten uzun süre ulaşıma kapatıldı.Tır şoförü gözaltına alındı.",
    "Meksika’da heyelan: Yollar kapandı": "Meksika'nın Chiapas eyaletindeki Chamula şehrinde şiddetli yağışlar nedeniyle heyelan meydana geldi.\n\nHeyelan nedeniyle Chicumtantic kasabasına giden yol tamamen kapanırken, düşen taş ve toprağın yakınlarda bir evin duvarına ulaştığı aktarıldı.\n\nChiapas Eyaleti Sivil Koruma Bakanlığı tarafından yapılan açıklamada, Chamula şehrindeki bir tepede meydana gelen heyelanda dev kayalarla birlikte büyük bir toprak kitlesinin düştüğü ifade edilirken, olayda ilk belirlemelere göre ölen veya yaralanan olmadığı duyuruldu.\n\nYetkililer kapanan Chicumtantic kasabası yolunun yeniden ulaşıma açılması için çalışmalara başladıklarını ifade ederken, bölge halkını felaketlere karşı dikkatli olma konusunda uyardı.",
    "Meksika’da futbolcu maç esnasında kalbine yenik düştü": "Meksika'nın Oaxaca eyaletinin Santa Lucia del Camino şehrinde dün oynanan amatör lig futbol maçı sırasında oyunculardan biri aniden yere yığıldı.\n\n\n\nSahadaki diğer futbolcular yardım için oyuncuya koşarken, sağlık ekipleri de hemen sahaya girdi. Yapılan kontroller sonucunda 45 yaşındaki Raul Reyes'in kalp krizi nedeniyle hayatını kaybettiği öğrenildi.\n\n\n\nReyes’in cenazesi otopsi yapılmak üzere adli tıp kurumuna gönderildi. Oaxaca Eyalet Başsavcılığı, yaşanan olayla ilgili soruşturma başlattı.\n\n\n\nÖte yandan, Chapus Perza futbol takımının oyuncusu Reyes’in küçük yaşlardan beri sporcu olduğu ve Oaxaca eyaletinde amatör maçlarda hakemlik yaptığı da öğrenildi. Arkadaşları Reyes’in astım hastası olduğunu iddia etti.",
    "Kenneth Faried, şansını şimdi de Meksika'da deneyecek! -": "Geçtiğimiz sezonun bir bölümünde CSKA Moskova formasıyla da izlediğimiz Kenneth Faried, dümeni Meksika’ya kırdı.\n\nNBA’de bir dönemin gedikli isimlerinden olan Kenneth Faried, kariyerini farklı rotalarda sürdürmeye devam ediyor. Son sezonlarında Çin, Porto Riko ve Rusya’da ter döken 32 yaşındaki oyuncu, şimdi de şansını Meksika Ligi takımlarından Soles de Mexicali’de formasını giyecek.\n\nŞansını bu kez de Meksika’da deneyecek olan Kenneth Faried, son olarak NBA G League’de ter döküyordu. Grand Rapid Golds kadrosunda yer alan deneyimli isim, çıktığı 12 maçta 10.8 sayı ve 7.5 ribaund ortalamalarını yakalamıştı. Faried, 2021-22 sezonunun ilk bölümünü ise CSKA Moskova formasıyla geçirmişti. İlk Avrupa deneyimini Rusya’da yaşayan oyuncu, Ekim ve Aralık ayları arasında süren iki aylık sönük bir EuroLeague macerasının ardından eski kıtaya veda etmişti.\n\n2011 draftında 22. sıradan seçilerek lige adım atan Faried, sekiz yıl süren NBA kariyeri boyunca Denver Nuggets, Brooklyn Nets ve Houston Rockets formalarını giydi. Amerikalı oyuncu, 2019’a kadar devam eden bu süreçte toplam 478 maçta sahaya çıkarken, 11.4 sayı, 8.1 ribaund ve 1.1 asist ortalamaları yakaladı.",
    "Saygı Öztürk: Türkiye’den Meksika’ya giden çok ama dönen yok": "Gündeme yeteri kadar gelmeyen hatta pek de bilinmeyen bir konudan söz edeceğim. Son dönemlerde Türkiye’den insan göçü ve insan ticareti alabildiğine yaygınlaşmış durumda. Türkiye’den Meksika’ya giden çok ama dönen yok. Çünkü, Meksika üzerinden ABD’ye gidiyorlar. Meksika sınırını geçenler ABD makamlarına teslim oluyor. Bu şekilde gelenler hakkında yapılan ilk işlem cezaevine konulmaları. Cezaevine konulanlar 2-3 hafta sonra hakim karşısına çıkarılıyor. ABD’de kendilerine kefil olacak bir isim veren kaçaklar serbest kalıyor. Yaklaşık bir yıl sonra yeniden mahkemeye çıkarılıyor. Dışarıda olduğu sürede çalışma izni de veriliyor.\n\nSaygı Öztürk’ün yazısı",
    "*MEKSİKA'DA TEMMUZ'DA EKONOMİK AKTİVİTE ENDEKSİ AYLIK %0,4 (BEKLENTİ %0,3, ÖNCEKİ -%0,3) [FNC-NEWS]": "",
    "Meksika'da tır dehşeti: 10 ölü": "Meksika'nın Michoacan eyaletinin Morelia şehrindeki bir karayolunda meydana gelen trafik kazasında, aşırı hız yaptığı bildirilen bir tır trafikteki 10 araca çarptı.\n\nÇok sayıda aracın hurdaya döndüğü kazada 10 kişi hayatını kaybetti, 10 kişi de yaralandı.\n\nBölgeye acil sağlık ekipleri sevk edilirken, araçlara sıkışan kişilerin ilk müdahalesi yapıldı.\n\nÇevredekilerin de kurtarma operasyonuna dahil olduğu olay sonrasında yaralılar hastaneye sevk edildi. Durumu ağır olan bazı yaralılar ise helikopterle sağlık kuruluşlarına taşındı.\n\nKazadan kurtarılanlar şoförü yakaladı\n\nGörgü tanıkları tırın aşırı hız yaptığını ve otoyoldaki çalışma sebebiyle de yeterli uyarı levhasının kullanılmadığını söyledi.\n\nTır şoförü, kazadan kurtarılanlar tarafından kaçmaması için yakalandı.\n\nMichoacan eyaleti valisi Alfredo Ramirez Bedolla ise kazada hayatını kaybedenlerin yakınlarına başsağlığı dilerken olayla ilgili soruşturma başlatıldığını açıkladı.",
    "Meksika'da fırtına alarmı: Okullar tatil edildi": "Büyük Okyanus’ta oluşan ve Meksika’nın kuzeybatı kesimlerine doğru yaklaşan Javier Fırtınası sebebiyle Baja California Sur eyaletinin bazı şehirlerinde şiddetli yağışlar etkili oldu.\n\nLa Paz ve Los Cabos şehirlerinde sağanak yağışlar nedeniyle sel felaketi yaşandı.\n\nBaja California Sur eyalet yetkilileri, yağışlı havanın önümüzdeki günlerde de devam edeceğinin açıklanması üzerine La Paz ve Los Cabos şehirlerinde derslere ara verilmesi kararı alındığını duyurdu.\n\nFırtınanın ülkeye ulaşması beklenmiyor\n\nMeksika Ulusal Meteoroloji Servisi’nden edinilen bilgiye göre Javier Fırtınası’nın ülke topraklarına ulaşması beklenmiyor.\n\nFakat sağanak yağışların ve saatteki hızı 95 kilometreye ulaşan şiddetli rüzgarın 3 gün boyunca başta Baja California Sur, Veracruz, Guerrero ve Tabasco eyaletleri olmak üzere ülkenin batı kesimlerinde etkili olacağı ifade ediliyor.\n\nYetkililer ayrıca, fırtına sebebiyle okyanus kıyısındaki dalgaların 5 metre yüksekliğe ulaşmasının tahmin edildiğini açıklarken, Baja California Sur ve Sinaloa eyaletlerinde bazı limanların ve plajların kapatıldığı belirtildi.",
    "Meksika'da şiddetli deprem!": "Akit haber güncel son dakika gündem haberleri ve haber arşivi.\n\nBiz her vakit, hakikati haykırdık ve gerçeğin izinde olduk. Her devrin gazetesi olmadık, milletin gazetesi olduk.\n\nwww.yeniakit.com.tr internet sitesinde yayınlanan yazı, haber, röportaj, fotoğraf, resim, sesli veya görüntülü sair içeriklerle ilgili telif hakları Uğurlu Gazetecilik Basın Yayın Matbaacılık Reklamcılık Limited Şirketi’ne aittir. Bu içeriklerin iktibas hakkı saklıdır. İzinsiz ve kaynak gösterilmeksizin iktibas olunamaz; hiçbir surette kopyalanamaz, yeniden yayıma konulamaz.",
    "Meksika’da havai fişek kazası: 1 ölü, 40 yaralı": "Meksika'nın Meksika eyaletindeki Santiago Tianguistenco şehrinde düzenlenen bir festivalde havai fişek paniği yaşandı. Çok sayıda havai fişeğin alev alarak kontrolsüz şekilde patladığı kazada 1 kişi hayatını kaybetti, 40 kişi de yaralandı.\n\nFestival alanında büyük panik yaşanırken, olay yerine sağlık ekipleri sevk edildi.\n\nYaralılardan 27’sinin tedavisi ayakta yapılırken, 13’ü ise hastaneye kaldırıldı. Yaralılardan 6’sının durumunun ciddi olduğu da öğrenildi.\n\nSantiago Tianguistenco şehri yerel yönetimi, hayatını kaybeden vatandaşın ailesine taziyelerini iletirken, patlamada yaralananlara da gereken tüm desteğin verileceği açıklandı.\n\nGörgü tanıkları, elindeki havai fişekler ile gösteri yapan bir adamın kenarda depolanan havai fişeklere yaklaşması sonucu havai fişeklerin alev aldığını ve bu nedenle patlama yaşandığını belirtti.",
    "Meksika’da silahlı çatışma: 1 ölü, 2 yaralı": "Meksika’nın Veracruz eyaletindeki Orizaba şehrinde silahlı çatışma meydana geldi. Veracruz Eyaleti Kamu Güvenlik Bakanlığı tarafından yapılan açıklamada, benzin istasyonu ve bir tırın silahlı kişiler tarafından ateşe verildiği ve saldırganlarla güvenlik güçleri arasında çatışma yaşandığı aktarıldı.\n\nMeksika ordusu, Sivil Muhafızlar ve eyalet polisi ekipleri tarafından ortak yürütülen operasyon iki saatten fazla sürerken, Orizaba şehrinde kırmızı alarm verildi. Şehirdeki okullar ve alışveriş merkezleri tahliye edilirken, birçok işyeri de kepenk kapattı.\n\nVeracruz Kamu Güvenlik Bakanlığı olaylar sonucunda 1 saldırganın öldürüldüğünü, 2’sinin ise yaralı olarak ele geçirildiğini açıkladı.\n\nTutuklanan saldırganlardan birinin çete üyesi olduğu tespit edilirken, saldırının organize suç örgütü tarafından gerçekleştirildiği düşünülüyor.",
    "Meksika’da korkutan hortum: 1 yaralı": "Meksika’nın Sinaloa eyaletindeki Guamuchil şehrinde yaşanan hortum paniğe yol açtı. Olay sebebiyle şehirde birçok ağacın devrildiği, bazı bölgelerde elektrik kesintileri yaşandığı ve çok sayıda binada maddi hasar meydana geldiği bildirildi. Olayda bir kadın ise kafasına iş yeri kepenklerinin düşmesi sonucu yaralandı. Yaralanan kadının tedavi edilmek üzere hastaneye kaldırıldığı öğrenildi.\n\nHortumun Guamuchil şehri meydanını vurduğu belirtilirken, hortum sırasında meydanda fuar olması çok sayıda kişinin olaydan etkilenmesine neden oldu. Bazı vatandaşların hortumdan korunmak için ağaçlara sarıldığı görüldü.\n\nYetkililer Guamuchil şehrinde 120 kilometre hızla esen rüzgarla birlikte etkili olan ve 20 dakika süren hortum sonucu 14 ağacın devrildiğini, 4 evin çatısının uçtuğunu ve çok sayıda reklam panosunun yıkıldığını bildirdi.\n\nGuamuchil şehri Sivil Koruma Enstitüsü olaydan etkilenen vatandaşlara destek olmak amacıyla çok sayıda personelin görevlendirildiğini açıkladı.",
    "Meksika’da bağışladığı organlarıyla 80 kişiye umut oldu": "Meksika’nın San Luis Potosi eyaletinde organlarını bağışlayan 31 yaşında ismi açıklanmayan bir kişi, yaptığı organ bağışıyla onlarca kişiye umut oldu. Hastanın beyin ölümünün gerçekleşmesinin ardından 50 Numaralı Bölge Genel Hastanesi’nde gerçekleştirilen operasyonla organlarının alındığı ve söz konusu organların ihtiyaç sahibi hastalara nakledileceği açıklandı.\n\n\n\nOperasyonun ardından organ bağışçısı kişinin bedeni hastaneden çıkarılırken, koridorda sıralanan sağlık çalışanları tarafından alkışlarla son yolculuğuna uğurlandı. Organ bağışçısının ailesi ise çocuklarının organlarının tamamını ihtiyacı olanlara bağışlamak istediğini her fırsatta dile getirdiğini ifade etti.\n\n\n\nBölge Genel Hastanesi yetkilileri, yapılan operasyon sonucunda bağışçıdan pankreas, kalp, karaciğer, kornea, deri, böbrek ve kas dokularının kurtarıldığını ve bu dokuların organ bağışı için bekleyen 80 kişiye umut olacağı ifade edildi.",
    "Musixen Nijerya ve Meksika pazarında": "Canlı müzik performans ve eğlence uygulaması Musixen Nijerya ve Meksika pazarında\n\nKullanıcıların ve sanatçıların birbirileriyle doğrudan etkileşime girmesini sağlayan yüksek kaliteli, etkileşimli ve eğlenceli dijital canlı performanslar yaratma yetenekleriyle bilinen Musixen, küresel müzik ve eğlence sektörünün önemli aktörlerinden bir olmaya doğru hızla ilerliyor. Sisteme kayıtlı no-name veya bilinirliği olan 10 binden fazla müzisyen, toplamda 50 bin saatin üzerinde canlı performans ile bugüne kadar 1,5 milyondan fazla kullanıcıya ulaşan platform, Azerbaycan’dan sonra Nijerya ve Meksika pazarına giriş yaptı.\n\nTürkiye’nin adını YouTube, Instagram, Spotify, Facebook gibi devlerin arasına sokarak, dijital canlı müzik ve sahne sanatları performanslarının yer aldığı global bir içerik platformu olmak adına çalışan Musixen, Azerbaycan’dan sonra Azerbaycan’dan sonra Nijerya ve Meksika pazarlarına da açıldı.\n\nGeçtiğimiz yıl Azerbaycan’ın popüler sanatçılarının platformda yer almasını sağlayarak, bölgede etkin bir bilinirlik elde eden Musixen, kısa bir süre önce Nijerya’daki müzisyenlerin deneme yayınlarına başladı ve 400’den fazla müzisyen başvurusu aldı.\n\nSahra Altı Afrika bölgesi içerisinde Nijerya’nın nüfus yoğunluğu, baskın geleneksel kültürü, geniş etki alanı, ticari potansiyeli ve kıta dışında en büyük diasporası olan ülke konumunda olması nedeniyle stratejik bir değeri olduğunu söyleyen Musixen Kurucusu Çağrı Bozay,\n\n“Nijerya’da başlattığımız bu genişleme faaliyeti bizim için son derece önemli. Zira Nijerya özelinde başlattığımız Afrika açılımımızla yerel partnerimizle birlikte üç yıllık süreçte 2,5 milyon kullanıcı ve 17 bin müzisyene ulaşarak bölgeyi kucaklayacağımıza inanıyoruz” dedi.\n\nYakın zamanda Meksika pazarına da girerek operasyonlarını müzik ve eğlence kültürü gelişmiş düzeyde olup Türkiye ile benzer özellikleri bulunan Güney Amerika kıtasına taşıdıklarını belirten Çağrı Bozay, Meksika’da kısa vadede 13 bin müzisyen ile 2 milyon kullanıcının Musixen bünyesine dahil olmasını hedeflediklerini ifade etti.\n\nMusixen’i Türkiye haricindeki ülkelerde ön plana çıkaracak farklı özelliklerin başında, sunulan kültürel çeşitlilik ve uygulama içinde yerel unsurlara yer verilmesi olduğunun altını çizen Bozay,",
    "Meksika’da üniversite kampüsüne ayı girdi": "Meksika’da üniversite kampüsüne ayı girdi\n\nMeksika’nın Nuevo Leon eyaletindeki üniversite kampüsüne giren ayı çevredekiler tarafından görüntülendi.\n\nHaber devam ediyor\n\nHaber devam ediyor\n\nMeksika’nın Nuevo Leon eyaletinin Monterrey şehrinde bulunan Nuevo Leon Özerk Üniversitesi’ne gece saatlerinde bir ayı girdi. Amerikan ayısı olduğu öğrenilen ayıyı gören öğrenciler paniğe kapılırken, çok sayıda kişi ayının kampüste gezdiği anları görüntüledi. Sosyal medyada paylaşılan görüntülerde, yiyecek arayan ayının çöp kutusuna baktığı ve sakince etrafta yürüdüğü görüldü.\n\nÖte yandan, yetkililer, fotoğraf çekmek ve yiyecek vermek için ayıya yaklaşma girişimlerinden kaçınma uyarısında bulundu.\n\nAyının üniversiteyi ilk ziyareti değil\n\nNuevo Leon Özerk Üniversitesi’nde geçtiğimiz haftalarda da birkaç kez ayı görülmüştü. Monterrey kentinde ise 10 Ağustos'ta sokaklarda yiyecek arayan bir ayının görüntüleri sosyal medyada paylaşılmıştı.\n\nAmerikan kara ayılarının yaşam alanlarının ormanlar olduğu ancak aşırı sıcaklar nedeniyle ya da yiyecek aramak için nadiren şehirde de görüldükleri belirtiliyor. Anavatanı Kuzey Amerika olan Amerikan kara ayılarının Meksika, ABD ve Kanada’daki toplam nüfusunun 800 binden fazla olduğu biliniyor. Meksika Çevre ve Doğal Kaynaklar Bakanlığı ise, nesli tükenmekte olan bu türün yaşam alanlarının kentleşme sebebiyle yok edildiğini bildiriyor.",
    "Meksika’da fabrikada yangın: 100 kişi tahliye edildi": "Meksika'nın Meksika eyaletine bağlı Tlalnepantla şehrinde bulunan bir kimya fabrikasında park halindeki yakıt tankerlerinin alev alması sonucu yangın çıktı.\n\nOlay yerine çok sayıda itfaiye ekibi sevk edildi.\n\nYetkililer alevlerin büyümesi sonucu bölgede yaşayan 100’den fazla kişinin güvenlik amacıyla evlerinden tahliye edilmesi emri verdi.\n\nAlevler 30 metreye kadar yükseldi\n\nGörgü tanıkları, yangın sırasında fabrikada birkaç kez patlama meydana geldiğini ve alevlerin 30 metre kadar yüksekliğe ulaştığını ifade etti.\n\nYangın, başkent Mexico City ve diğer çevre şehirden gelen itfaiye ekiplerinin de desteğiyle 3 saat süren müdahalenin ardından kontrol altına alındı.\n\nOlayda herhangi bir can kaybı ve yaralanma yaşanmazken, fabrikanın tamamen kullanılamaz hale geldiği ve enkaz kaldırma çalışmalarının başlatıldığı bildirildi.",
    "Meksika'da freni patlayan TIR, onlarca aracı ezdi: 44 yaralı": "Meksika'nın Queretaro şehri yakınlarındaki karayolunda freni patlayan TIR, 22 araca çarptı.\n\nOlay yerine çok sayıda ilk yardım ve polis ekipleri sevk edildi.\n\nYetkililer, kazada 44 kişinin yaralandığını ve 3 kişinin durumunun ağır olduğunu bildirdi.\n\nKaza yerinde gerçekleştirilen kurtarma çalışmaları sebebiyle karayolunun 3 saatten fazla ulaşıma kapandığı belirtildi.\n\n\n\nGörgü tanıkları kazaya neden olan TIR şoförünün kazanın ardından kaçmaya çalıştığını söyledi.\n\nPolis, TIR şoförünün yakalandığını ve gözaltına alındığını açıkladı.",
    "Dünyanın en büyük piramidi Meksika'da bir tepenin altında yatıyor": "19 Eylül 2022 Pazartesi, 13:41\n\nMeksika'da bulunan Büyük Cholula Piramidi, \"Dünyanın en büyük insan yapımı piramidi\" olma unvanını taşıyor.\n\n\"İnsan Yapımı Dağ\" adıyla da anılan piramit, 66 metre yüksekliği ve 450 metre genişliği ile Mısır'ın \"Büyük Giza Piramidi\"nden daha kısa olsa da hacim bakımından iki kat daha büyük olduğu için dünyanın en büyük piramidi olarak kabul ediliyor.\n\nPİRAMİDİN KEŞFİ\n\n1519'da Meksika'yı istila eden İspanyol ordusu, bu devasa yapıyı, bir tepenin altına gömülü olduğu için gözden kaçırmıştı ve üzerine, günümüzde hala ayakta durmakta olan, Nuestra Señora de los Remedios Kilisesi inşa edilmişti.\n\nKonuya ilişkin düşüncelerini paylaşan arkeolog Geoffrey McCafferty'e göre, \"1535'te Fransisken rahibi Toribio de Motolinia tarafından haç dikme amacıyla yapılan bir kazı sırasında Büyük Piramidin zirvesinde bulunan putlar ve deniz kabuğundan yapılmış borular bulundu. Böylelikle, tepenin altında yatan piramit hızla keşfedildi.\"\n\nGünümüzde hala devam eden arkeolojik kazılar sayesinde bu devasa Piramit hakkında her geçen gün daha fazla bilgiye erişiyoruz.",
    "Meksika'da uyuşturucu kaçakçılarına büyük darbe: Piyasa değeri 450 milyon TL": "Meksika'da kaçakçılara yönelik düzenlenen operasyonda bin 700 kilogram uyuşturucu ele geçirildi.\n\nMeksika Donanma Sekreterliği (SEMAR), istihbarat çalışmaları sonucu kokain taşıdığından şüphelenilen bir teknenin takibe alındığını açıkladı. Güvenlik güçleri tarafından havadan ve denizden yürütülen operasyonda, teknenin Chiapas Limanı açıklarında olduğu tespit edildi.\n\nYaşanan kovalamacanın ardından tekneye ulaşan ekipler, yapılan aramada paketler halinde bin 700 kilogram kokain ele geçirdi. Tekne ve içerisindeki kokain Meksika Cumhuriyet Başsavcılığı makamlarına teslim edilirken, teknedeki 8 kişi uyuşturucu kaçakçılığından tutuklandı.\n\n\n\nYetkililer, ele geçirilen uyuşturucunun piyasa değerinin 24 milyon 515 bin dolar ( 446 milyon 828 bin TL) olduğunu ve uyuşturucu kaçakçılarına büyük darbe indirildiğini ifade etti.",
    "Meksika’da 75 milyon dolarlık jeotermal yatırım programı duyuruldu": "Meksika’da 75 milyon dolarlık jeotermal yatırım programı duyuruldu\n\nLos Azufres III, Aşama 1 (Birim 17) jeotermal enerji santrali, Meksika (kaynak: ThinkGeoEnergy, creative commons)\n\nMerve Uytun 20 Eyl 2022\n\nComisión Federal de Electricidad'a (CFE), Meksika'daki jeotermal faaliyetlere yönelik yatırımlar için 1,5 milyar MXN (75,2 milyon ABD Doları) verildi.\n\nMeksika’dan bildirildiği üzere, ülkenin ulusal elektrik şirketi CFE için 2023 yatırım planları açıklandı. 2023’te CFE, yaklaşık 1,5 milyar MXN (Meksika pesosu, yaklaşık 75,2 milyon ABD Doları) alacağı için jeotermalin kilit bir teknoloji olduğu yenilenebilir enerji için yatırım projelerini zorlayacak. Güneş ve rüzgar enerjisi yalnızca yaklaşık 16,7 milyon MXN alacak.\n\nFederal Harcama Bütçe Projesi (PEF) 2023’e göre, jeotermal enerjinin geliştirilmesi için CFE en az 9 yatırım projesi planlarken, güneş ve rüzgar enerjisinde sadece 3 planı var.\n\nAçık farkla en büyük yatırım, 343.4 milyon peso (yaklaşık 17 milyon $) için “Sener tarafından CFE’ye atanan Jeotermal alanların geliştirilmesi için Yatırım Öncesi Çalışmalar” içindir.\n\nBunlar, elektrik enerjisi üretimi için kaynakların varlığını doğrulamak için farklı jeotermal alanlarda kuyuların aranması ve sondajı üzerine yapılan çalışmalardır.\n\nCFE’nin vurguladığı gibi, “Yatırım öncesi bu çalışmaları yaptıktan sonra, şirket, değerlendirilen sahalarda üretim projeleri geliştirmenin teknik ve ekonomik olarak uygun olup olmadığını analiz edebilecektir”.\n\nŞirket ayrıca, 170,4 milyon MXN (8,5 milyon $) tahsis edilen “Meksika Cumhuriyeti’nde bulunan 7 jeotermal alanın geliştirilmesi için yatırım öncesi çalışmaları” yürütmeyi de planlıyor.\n\nSener tarafından CFE’ye tahsis edilen 7 jeotermal alan için arama izinlerinin mülkiyetinin korunmasına izin veren 22 yatırım öncesi çalışmanın yürütülmesinden oluşmaktadır.\n\nElektrik şirketi ayrıca Puebla ve Michoacán’da jeotermal potansiyeli olan 225,4 hektarlık arazinin satın alınması için 23 milyon peso yatırım yapmayı planlıyor.\n\nHumeros II enerji santralinde CFE, 50 MW garantili net kapasiteye sahip bir jeotermal enerji santrali geliştirmek, tasarlamak ve inşa etmek için 13,9 milyon peso yatırım yapmayı teklif ediyor.\n\nBuna karşılık, Azufres III santrali (Aşama I), jeotermal alanın kurulu kapasitesini artırmak için 50 net MW kurmak için 33,9 milyon pesoya sahip olacak.\n\nŞirketin planı ayrıca Cerritos Colorados jeotermal sahası Jalisco’da 9,3 milyon peso için yatırım öncesi çalışmaları da içeriyor.\n\nKaynak: ThinkGeoEnergy",
    "Blinken, Meksika Devlet Başkanı ile görüştü": "ABD Dışişleri Sözcüsü Ned Price, yaptığı yazılı açıklamada, Meksika'ya ziyarette bulunan ABD Dışişleri Bakanı Antony Blinken'ın başkent Meksiko'da Devlet Başkanı Andres Manuel Lopez Obrador ile görüştüğünü belirtti.\n\nPrice, Blinken'ın, Obrador ile görüşmesinde, ABD Başkanı Joe Biden ile Obrador'un 12 Temmuz'daki görüşmesi ile Kuzey Amerika halkına daha müreffeh ve güvenli bir gelecek sağlama konusundaki ortak fikir birliğinin ele alındığını açıkladı.\n\nBlinken, Obrador'a, Meksika'nın Amerikalar Zirvesi'nde verdiği taahhütler, fentanile karşı ortak mücadele ve Amerika kıtasındaki düzensiz göçü insani bir şekilde ele almak için devam eden iş birliği ve çabalar için teşekkür etti.\n\nProductiva y amistosa reunión con el secretario de Estado, Antony Blinken y la secretaria de Comercio de Estados Unidos, Gina Raimondo. pic.twitter.com/0jxzTeJamq — Andrés Manuel (@lopezobrador_) September 12, 2022\n\n\"Verimli ve samimi bir toplantı\"\n\nObrador ile Blinken, iklim kriziyle mücadele kapsamında, temiz enerjiye ve elektrikli araçlar, güneş enerjisi teknolojileri ile yarı iletkenler gibi gelişen teknolojilere yatırımı ele aldı.\n\nAralıkta, ABD ile Meksika'nın diplomatik ilişkilerinin kurulmasının 200. yılının kutlanacağını belirten Blinken, ortak öncelikleri ilerletme yolunda, Meksika'nın ekonomi, güvenlik ve göç konularındaki iş birliği dolayısıyla ABD'nin derin takdirini yineledi ve iki halkı birbirine bağlayan derin kültürel, tarihi ve ekonomik bağlara değindi.\n\nMeksika Devlet Başkanı Obrador da Twitter hesabından Blinken ve ABD Hazine Bakanı Gina Raimondo ile fotoğrafını paylaşarak, yaptığı görüşmeye ilişkin \"Verimli ve samimi bir toplantı\" değerlendirmesinde bulundu.\n\nMeksikalı mevkidaşıyla görüştü\n\nPrice yaptığı yazılı açıklamada, ABD-Meksika Üst Düzey Ekonomik Diyalog toplantısı için bu ülkeye giden Blinken'ın başkent Meksiko'da, Meksika Dışişleri Bakanı Marcelo Ebrard ile görüştüğünü de belirtti.\n\nPrice, Blinken'ın Ebrard ile fentanil üretimi ve ticaretinin ortak tehdidi, göç ve koruma taahhütlerine ilişkin Los Angeles Deklarasyonu'nun uygulanması dahil olmak üzere göçün güvenli, düzenli ve insani bir şekilde ele alınması ve ortak ekonomik çıkarları geliştirmek gibi konuları görüştüğünü bildirdi.\n\nHaiti halkının desteklenmesi için bölgesel çabaları görüşen Bakanlar, ayrıca Birleşmiş Milletler'i daha etkili hale getirmek için Meksika ile ABD'nin işbirliğine devam edeceği konusunda fikir alışverişinde bulundu.\n\nHer yıl milyonlarca düzensiz göçmen ABD'ye girmeye çalışıyor\n\nGeçen yıl haziran ayında ABD'nin ev sahipliğini yaptığı Amerikalar Zirvesi'nde imzalanan ve bağlayıcılığı bulunmayan Los Angeles Deklarasyonu, yasal göç yollarının genişletilmesi, göçmenlerin entegrasyonunun desteklenmesi, göç yönetimine yatırım yapılması ve kitlesel göç hareketleri ile insanları göçe zorlayan krizlerin çözümüne ilişkin hususları kapsıyor.\n\nGeneli Orta Amerika ülkelerinden olmak üzere, her yıl milyonlarca göçmen, yeni bir hayat arayışıyla çoğu zaman karavanlarla geldikleri Meksika sınırından ABD'ye kaçak yollarla geçmeye çalışıyor.\n\nEkim 2021'den bu yana ABD'ye yasa dışı yollardan girmeye çalışırken yakalanan düzensiz göçmen sayısı 1,7 milyonun üzerinde.",
    "Meksika’da silahlı saldırı: 2 ölü, 2 yaralı": "07 Eylül 2022 Çarşamba, 23:11\n\nMeksika'nın Sonora eyaletinin Onavas kasabası yakınlarındaki bir otoyol üzerinde Federal Elektrik Komisyonu (CFE) çalışanlarına silahlı saldırı düzenlendi.\n\nSaldırıda 2 işçinin hayatını kaybettiği, 2 işçinin ise yaralandığı bildirilirken CFE’ye ait bir aracın ise ateşe verildiği belirtildi. Olay yerine acil sağlık personeli ve çok sayıda güvenlik ekibi sevk edildi. Ekipler olay yerinde 2 kişinin hayatını kaybettiğini tespit ederken, dakikalar sonra dağlık alanda saklanan yaralı 2 işçiye daha ulaşıldı. Yaralı işçiler helikopter ile hastaneye sevk edildi.\n\nSonora Eyaleti Vatandaş Güvenlik Bakanlığı olayın ardından yaralanan işçilerin verdiği ifadelere dayanarak saldırıyla ilgili soruşturmanın başlatıldığını açıkladı. Yakınlardaki Hermosillo şehrinde ise saldırı sonrası Federal Elektrik Komisyonu (CFE) işçilerinin greve gittiği öğrenildi.\n\nSaldırının organize suç örgütleri tarafından düzenlendiği tahmin edilirken, zanlıların hala arandığı bildirildi.",
    "Meksika'da 600 milyar dolarlık maden": "Meksika Maliye Bakanlığı'nın yayımladığı bir rapora göre, Meksika'nın kuzeyindeki Sonora eyaletindeki potansiyel olarak büyük bir lityum yatağı 12 trilyon Meksika pesosuna (602 milyar dolar) kadar ya da üçte bir daha fazla değerinde olabilir.\n\nMeksika'nın, temel batarya bileşeni rezervlerinin, turbo şarjlı talebe sahip elektrikli araç üretimine küresel bir geçişten faydalanmasına yardımcı olacağını umduğu, ancak uzmanların, endüstrisini hızla harekete geçirebileceğinden şüpheli olduğu belirtildi.\n\nLityum fiyatları bu yıl ton başına 70.000 doları aşacak şekilde yükseldi.\n\nUltra hafif beyaz metal tipik olarak kaya veya tuzlu su birikintilerinden çıkarılırken, Sonora'daki lityum çoğunlukla, henüz ticari ölçekte çıkarılmadığı killi topraklarda tutuluyor.\n\nDevlet Başkanı Andres Manuel Lopez Obrador, özel sektörü yeni devlet madencisiyle çalışmaya çağırdı ve gereken yatırımın boyutunun hükümetin ortaklara ihtiyacı olduğu anlamına geldiğini bildirdi.\n\nŞili'den lityum madenciliğine yeşil ışık\n\nPortekiz lityum madenciliğinin merkezi oluyor\n\nÇin, lityum odaklı yatırımlarını genişletiyor\n\nTürkiye'nin ilk lityum üretim tesisi açılıyor",
    "BMV IPC 1,45% değer kaybetti Yazar Investing.com": "Meksika piyasaları kapanışta düştü; S&P/BMV IPC 1,45% değer kaybetti\n\nInvesting.com – Meksika hisse senedi piyasaları Perşembe kapanışın ardından düştü , ve sektörlerindeki hisselerin düşüşüyle düştü.\n\nMeksika borsasının kapanışıyla 1,45% düştü.\n\naltında işlem gören ve seansın en iyi performansını sergileyen Genomma Lab B (BMV: ) 1,91% veya 0,29 puan yükselerek 15,50 seviyesinden işlem görüyor. Bu sırada El Puerto de Liverpool C (BMV: ) 1,58% veya 1,44 puan artışla 92,57 seviyesinden işlem görürken Bimbo A (BMV: ) 1,64% veya 1,21 puan artışla 74,80 seviyesinden işlem görüyor.\n\nSeansın en kötü performansını sergileyen Alsea (BMV: ) 4,57% veya 1,75 puan düşüşle 36,55 seviyesinden kapandı. Penoles (BMV: ) 4,26% veya 8,46 puan düşüşle 190,00 seviyesinden işlem görürken Controladora Vuela Compania de Aviacion SAB de CV (BMV: ) 4,18% veya 0,73 puan değer kaybederek 16,75 seviyesinden işlem görüyor.\n\nMeksika Borsası değer kaybeden hisse senetlerinin sayısı 195 iken değer kazananlarınki 53 olarak belirlendi. Ayrıca 10 adet hisse senedi sabit kaldı.\n\nControladora Vuela Compania de Aviacion SAB de CV (BMV: ) hisseleri 4,18% veya 0,73 düşerek 16,75 seviyesi ile 52 haftanın en düşüğüne geriledi.\n\nAralık vadeli Altın Vadeli İşlemleri 0,27% veya 4,60 değer kazanarak onsu $1,00 seviyesinden işlem görüyor. Diğer yandan emtialarda Kasım vadeli Ham Petrol WTI Vadeli İşlemleri 0,68% veya 0,56 oranında artışla varili $83,50 seviyesinden işlem görüyor. Bu sırada Kasım vadeli Brent Petrol Vadeli İşlemleri 0,59% veya 0,53 artışla varili $90,36 seviyesinden işlem görüyor.\n\nUSD/MXN 0,30% düşüşle 19,94 seviyesinden işlem görürken EUR/MXN 0,23% düşüşle 19,63 seviyesinden işlem görüyor.\n\nDolar Endeksi Vadeli Islemleri 0,62% artışla 111,03 seviyesinden işlem görüyor.",
    "Meksika’dan renkli kutlama": "Kutlama kapsamında Meksika’nın önemli iki figürü olan Frida Kahlo ve Diego Riviera’nın fotoğraflarından oluşan ‘Diego&Frida: Hayat Kronikleri’ sergisi de ziyarete açıldı. Ev sahipliğini Meksika’nın Ankara Büyükelçisi Jose Luis Martinez y Hernandez’in yaptığı kutlamaya çok sayıda yabancı misyon temsilcisi ve davetliler katıldı. Büyükelçi Hernandez, Türkiye ve Meksika arasındaki ilişkilerin uzun bir geçmişe sahip olduğunu belirterek, “Meksika ve Türkiye’nin her zaman dünyaya söyleyecek bir sözü vardır. Meksika ve Türkiye, inanılmaz tarihlere, önemli medeniyetlere, zengin kültürlere, ilginç geleneklere, nazik insanlara ve ziyaret edilecek birçok harika yere sahip ülkelerdir. Bu yüzden dünyada en çok ziyaret edilen 10 ülke içindeyiz” dedi. Gecede Meksika müzikleri eşliğinde dans gösterisi gerçekleşti.\n\nWon Ik Lee, Hwakyung Sah\n\n\n\n\n\nDaniela Mendoza, David Gaitan\n\n\n\n",
    "Kay Kasırgası Meksika’da karaya vurdu! Binlerce kişi tahliye edildi": "Meksika’nın Büyük Okyanus açıklarında geçtiğimiz günlerde oluşan ve Pazartesi gününden beri ülkeyi yoğun yağış altında bırakan Kay Kasırgası, Baja California Sur eyaletinin Bahia Asuncion kasabası yakınlarında karaya ulaştı. Şiddetli yağışlar ve saatte 150 kilometre hıza ulaşan rüzgar ile etkili olan kasırga sebebiyle okyanus kıyısında 6 metre yüksekliğe ulaşan dalgalar meydana geldi. Yetkililer şu ana kadar Baja California Sur eyaletinde kasırgadan etkilenen 2 bin 595 vatandaşın evlerinden tahliye edilerek geçici barınaklara yerleştirildiğini bildirdi.\n\nDiğer eyaletleri de etkiledi\n\nBaja California eyaletinde de kasırga sonucu yaşanan olumsuz hava koşulları nedeniyle tüm eğitim kurumları bugün tatil edildi. Sonora eyaletindeki bazı şehirlerde sel felaketi meydana gelirken, kasırganın kuzeye doğru ilerlemeye devam ederek Baja California, Baja California Sur, Sinaloa, Sonora, Durango ve Chihuahua eyaletlerinde şiddetli yağış ve fırtına ile etkili olmaya devam edeceği belirtildi. Yetkililer, vatandaşları sel ve heyelan riskine karşı önlem almaya çağırdı. Öte yandan, ABD Ulusal Kasırga Merkezi (NHC) tarafından yapılan açıklamada, Kay Kasırgası’nın önümüzdeki birkaç gün boyunca etkili olacağı ve sonrasında gücünü kaybedeceği ifade edildi.",
    "Son dakika! Meksika yeniden şiddetli depremle sarsıldı!": "ABD Jeoloji Araştırmaları Kurumundan (USGS) yapılan açıklamada, Meksika'nın Michoacan eyaletinde 6.8 büyüklüğünde deprem meydana geldiği belirtildi. 24.1 kilometre derinlikte kaydedilen depremin ardından tsunami uyarısı yapılmadı. Deprem, başkent Mexico City'de de hissedildi. Kent sakinleri, deprem alarmı çalarken kendilerini dışarı attı.\n\nMexico City Belediye Başkanı Claudia Sheinbaum Twitter hesabından yaptığı paylaşımda, şu ana kadar can veya mal kaybı yaşanmadığını belirtti. Meksika Ulusal Sismoloji Servisi ise yerel saatle 01.16 sıralarında meydana gelen depremin büyüklüğünü 6.9 olarak açıkladı.\n\nÖte yandan Meksika'da Pazartesi günü kaydedilen 7.4 büyüklüğündeki depremde 2 kişi hayatını kaybetmişti.",
    "Cennetin Dünyadaki Şubesi Meksika Yucatan Yarımadasında Görülmesi Gereken Yerler": "Maya Uygarlığı'nı bilmeyen yoktur. 2012 yılında kıyamet kopacak diye herkesin tedirgin olduğu ama bizim anladığımız kıyametin kopmadığı o tarih. Kıyamet belki kopmadı ama kimsenin beli o yıldan itibaren doğrulmadığı da su götürmez bir gerçek. Yucatan Yarımadası Maya uygarlığının başkenti olmasının yanı sıra tarihi yapıları ve doğal güzellikleriyle ilgi çekmekte. Tamam, gidemiyoruz ama okumak ve öğrenmek için Onedio Seyahat içeriklerini takip etmeniz yeterli… Benimle Yucatan’a gitmeye hazır mısınız?",
    "Meksika’daki sellerde can kaybı artıyor": "Meksika’daki sellerde can kaybı artıyor. Guerrero eyaletinin büyük kesiminde etkili olan şiddetli yağışlar sel, su baskınları ve toprak kaymalarına neden oldu. Eyaletin başkenti Acapulco’da meydana gelen selde, vatandaşlar araçlarıyla sel sularında sürüklendi. Eyaletin kırsal kesimlerinde 3 ayrı noktada toprak kayması meydana gelirken bazı yollar ulaşıma kapandı.\n\n\n\nÇöken duvarın altında kalan çocuk öldü\n\nEyaletteki Xaltianguis kasabasında, sel sularına kapılan bir araçta 50 yaşlarındaki biri kadın diğeri erkek 2 kişinin cansız bedenine ulaşıldı. Huamuchito kasabasında ise bir duvarın yağış nedeniyle devrilmesi sonucu altında kalan 9 yaşındaki çocuk hayatını kaybetti.\n\n\n\nFırtına bekleniyor\n\nMeksika Ulusal Meteoroloji Servisi, Guerrero eyaleti açıklarında Büyük Okyanus’ta oluşan yeni tropikal depresyonun yoğun yağışlar ve sert rüzgarlarla birlikte başta Guerrero, Michoacan ve Colima eyaletlerinde etkili olacağı bildirirken, tropikal depresyonun önümüzdeki günlerde fırtınaya dönüşmesinin beklendiği belirtti.\n\n\n\nSon aylarda meydana gelen sellerde 20 kişi öldü\n\nGuerrero eyaletindeki son can kayıplarının ardından ülke genelinde son aylarda meydana gelen sel felaketlerinde hayatını kaybedenlerin sayısı 20’ye ulaştı. Ülkede her yıl mayıs ayı ortasında başlayan ve eylül ayına kadar devam eden yağmurlu havalarda, yoğun yağışlar sele neden oluyor.",
    "Meksika’da futbol sahasına silahlı saldırı: 4 ölü, 10 yaralı": "Meksika’da futbol sahasına silahlı saldırı: 4 ölü, 10 yaralı\n\nMeksika’da bir futbol sahasına düzenlenen silahlı saldırıda aralarında Yecapixtla şehrinin eski Belediye Başkanı Refugio Amario Luna'nın da bulunduğu 4 kişi hayatını kaybetti, en az 10 kişi de yaralandı.\n\nHaber devam ediyor\n\nHaber devam ediyor\n\nMeksika'nın Morelos eyaletinin Yecapixtla şehrinde futbol maçı sırasında silahlı kişiler taraftarlara ateş açtı. Morelos Eyaleti Başsavcılığı olayla ilgili yaptığı açıklamada, futbol sahasına 2 araçla gelen silahlı kişilerin düzenlediği saldırı sonucu aralarında Yecapixtla şehri eski Belediye Başkanı Refugio Amario Luna’nın da bulunduğu 4 kişinin hayatını kaybettiğini ve çok sayıda kişinin yaralandığını bildirdi. Görgü tanıklarının ifadesine göre olayda en az 10 kişinin yaralandığı belirtilirken, saldırganların araçlarına binerek kaçtığı öğrenildi. Yaralılar, olay yerine gelen sağlık ekipleri tarafından yapılan ilk müdahalenin ardından hastaneye kaldırıldı. Sosyal medyada yapılan paylaşımlarda ise bazı bölge hastanelerinin, yeniden saldırı yapılması ihtimaline karşı yaralıları kabul etmediği iddia edildi.\n\n\n\nBaşsavcılık, olayla ilgili incelemelerin yapıldığını ve saldırganların yakalanması için soruşturma başlatıldığını duyurdu.",
    "Meksika'da protesto: 39 yaralı": "Meksika’da 2014 yılında 43 öğrencinin katledildiği olayın yıldönümü nedeniyle düzenlenen protestolarda 39 güvenlik görevlisi yaralandı.\n\nMeksika'da 8 yıl önce 43 öğrencinin katledildiği olayın yıldönümü nedeniyle başkent Mexico City'deki 1 Numaralı Askeri Kışla'nın önünde protesto düzenlendi. Gösteride, protestocular güvenlik güçlerine taş ve havai fişeklerle saldırdı. Saldırılara güvenlik güçleri karşılık vermezken, olaylar sonucunda 21 polis, 13 asker ve 5 ulusal muhafız olmak üzere toplam 39 güvenlik görevlisi yaralandı.\n\nOlayla ilgili hala devam eden davada öğrencilerin kim tarafından öldürdüğü henüz tespit edilemezken yürütülen soruşturmada olayın şüphelileri arasında organize suç örgütlerinin yanı sıra bazı yerel hükümet yöneticileri, polis ve ordu mensupları bulunuyor.\n\nKaynak: İHA"
}