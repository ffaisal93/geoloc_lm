{
    "Gana'da kaçak madenci operasyonu: 24 yabancı yakalandı": "26 Eylül 2022 Pazartesi, 09:22\n\nGana'da Ashanti Bölge Polisinden yapılan açıklamada, ülkede devam eden \"Anti-Galamsey Operasyonu\" kapsamında, Akokoamong kentinde yasa dışı altın madenciliği yapanlara yönelik operasyon düzenlendiği belirtildi.\n\nOperasyonda Nijerya, Fildişi Sahili, Burkina Faso ve Mali vatandaşı 24 kişinin yakalandığı kaydedilen açıklamada, kaçak maden ocağında kullanılan makine, alet ve silahlara el konulduğu bilgisi paylaşıldı.\n\nGana Devlet Başkanı Nana Akufo-Addo, yasa dışı madencilikle mücadele kapsamında Western bölgesine 200 asker göndermişti.\n\nTarihte \"Altın Körfezi\" olarak adlandırılan Gana, Afrika'nın en büyük altın üreticisi ülkeleri arasında bulunuyor.\n\nÜlkede devam eden yasa dışı madencilik faaliyetleri hem doğaya zarar veriyor hem de madenlerde meydana gelen göçükler ölüme neden oluyor.\n\nGana'da yasa dışı maden ocaklarının önlenmesi amacıyla 4 yıl önce Ulusal Yasa Dışı Madencilik Görev Gücü kurulmuştu.",
    "Brezilya - Gana maçı ne zaman, saat kaçta ve hangi kanalda canlı yayınlanacak? | Hazırlık maçı": "Dünya Kupası öncesinde Brezilya ile Gana hazırlık maçında karşı karşıya gelecek. Maç ile ilgili tüm detaylar merak ediliyor ve arama motorlarında araştırılıyor. Peki, Brezilya - Gana maçı ne zaman, saat kaçta ve hangi kanalda canlı yayınlanacak?\n\nBREZİLYA - GANA MAÇI NE ZAMAN, SAAT KAÇTA VE HANGİ KANALDA CANLI YAYINLANACAK?\n\nBrezilya - Gana maçı 23 Eylül Cuma günü saat 21:30'da oynanacak. Maçın yayıncısı bulunmuyor.\n\nBrezilya - Gana maçını canlı takip etmek için tıklayın...",
    "Gana’da maymun çiçeğinden bugüne kadar dört kişi hayatını kaybetti": "Gana’da, bugüne kadar maymun çiçeği virüsünden dört kişinin yaşamını yitirdiği bildirildi. Ülkenin 38 bölgesinde 535 şüpheli maymun çiçeği vakası var.\n\nFotoğraf: Reuters\n\nEndemik bir virüsün neden olduğu nadir hastalıklardan maymun çiçeği, Kongo ve Batı Afrika türü olmak üzere ikiye ayrılıyor.\n\nGenellikle hayvandan insana ve nadiren insandan insana yakın temasla bulaşan virüs, vücutta yüksek ateş ve kaşıntılı kabarcıklara yol açabiliyor.\n\nGana Sağlık Hizmetleri (GHS) Halk Sağlığı Hekimi Dr. Henry Nagai, ülkenin 38 bölgesinde 535 şüpheli vaka görüldüğünü belirtti.\n\nÜlkede bugüne kadar dört kişinin virüsten hayatını kaybettiğini kaydeden Nagai, vaka sayısının 84’e yükseldiğini ifade etti.\n\nNagai, ülkede virüsün yayılmaya devam ettiğini işaret ederek, halka ‘salgına karşı daha dikkatli olunması’ çağrısında bulundu.\n\nGana’da ilk olarak, Upper East Vilayeti Sağlık Direktörü Dr. Emmanuel Kofi Dzotsi, 1 Ağustos’ta, maymun çiçeği virüsü taşıyan bir hastanın 26 Temmuz’da hayatını kaybettiğini duyurmuştu.",
    "Gana'da çocuk felcine karşı aşılama kampanyası": "Gana'da çocuk felci salgınına karşı aşılama kampanyası başlatıldı.\n\nGana hükümeti ile Dünya Sağlık Örgütü (DSÖ) iş birliğinde başlatılan kampanyada ülke genelinde 5 yaş altı 6 milyondan fazla çocuğun aşılanması hedefleniyor.\n\nDSÖ Gana Temsilcisi Dr. Francis Kasolo, yaptığı açıklamada, salgını engellemek için takip ve proaktif müdahale gerektiğini belirtti.\n\nKasolo, ayrıca çocuk felci ve diğer halk sağlığı acil durumlarına karşı mücadele için tüm paydaşlardan oluşan daha geniş bir koalisyon çağrısında bulundu.\n\nAfrika'da bu yıl Gana'nın yanı sıra Nijerya, Gambiya, Uganda, Benin, Burkina Faso, Kamerun, Etiyopya, Mali, Nijer, Çad ve Sudan gibi ülkelerde de çocuk felci tespit edilmişti.",
    "Yüzde 31'i aşan enflasyon ve Cumhurbaşkanının karıştığı rüşvet ve yolsuzluklar nedeniyle Gana'da halk sokağa indi": "Dünyada sürekli artan gıda enflasyonu ve hayat pahalılığı toplumsal tepkilerin artmasına neden oluyor. Dünyanın dört bir yanında halk isyan ediyor.\n\nGana'da halk, yüksek yaşam maliyetlerini protesto etmek amacıyla sokaklara çıktı.\n\nGana’da enflasyon yüzde 31'i aştı. Bu “kabul edilemez derecede yüksek enflasyon” yüzünden kitlesel protestolar yapılıyor ve hükümet istifa baskısı ile karşı karşıya kaldı. Gana, BM tarafından “az gelişmiş ülke” kategorisinde tanımlanan bir Afrika ülkesi iken yaşananlar sonrasında ülkede tepkilerin dozu artıyor.\n\nGANA KARIŞTI\n\nYüzlerce kişi, ekonomik gerilemenin ortasında fiyat artışlarını, elektronik ödemeler üzerindeki vergiyi ve diğer vergilere tepki göstermek için Salı günü sokaklara dökülmüştü.\n\nGöstericilerin şiddete başvurması ve bir düzine polis memurunun yaralanması üzerine polis, izin verilen yürüyüşü göz yaşartıcı gaz ve tazyikli suyla dağıttı.\n\n29 göstericiyi “kamu malına saldırı ve hasar” nedeniyle tutukladılar.\n\nProtestoyu organize eden yerel “Arise Gana” lobi grubunun kıdemli bir üyesi olan Sammy Gyamfi, Reuters'e polisin gösteriler için güvenlik sağlamayı kabul ettiğini söyledi.\n\nGana'da halk yüzde 31'i aşan enflasyon ve Cumhurbaşkanının karıştığı rüşvet ve yolsuzluklar nedeniyle sokağa indi.\n\nÖte yandan Batı Afrika'nın en büyük ekonomilerinden biri olan Gana, yüzlerce kişinin artan zorlukları protesto etmek için sokaklara çıkmasından sadece birkaç gün sonra, hükümet bir destek paketi üzerinde Uluslararası Para Fonu (IMF) ile resmi görüşmelerde bulunacağını söyledi.",
    "Gana'da maden kaçakçılığı operasyonu: 8 Çinli yakalandı": "12 Eylül 2022 Pazartesi, 09:29\n\nGana'nın Ellembelle Belediye Başkanı Kwasi Bonzo, yaptığı açıklamada, Western bölgesine bağlı Ellembelle'de yasa dışı madencilik yapanlara yönelik operasyon düzenlendiğini belirtti.\n\nKwasi Bonzo, operasyonda 8 Çinli kaçak madencinin yakalandığını ifade etti.\n\nBonzo, operasyonda kaçak maden ocağında kullanılan makine, alet ve silahlara el konulduğunu kaydederek, ülkedeki madencilik yasağına rağmen kaçak madenciliğin devam etmesini endişe verici olduğunu söyledi.\n\nGana Devlet Başkanı Nana Akuffo-Addo, yasa dışı madencilikle mücadele kapsamında Western bölgesine 200 asker göndermişti.\n\n'ALTIN KÖRFEZİ'\n\nTarihte \"Altın Körfezi\" olarak adlandırılan Gana, Afrika'nın en büyük altın üreten ülkeleri arasında bulunuyor.\n\nÜlkede devam eden kaçak madencilik faaliyetleri hem doğaya zarar veriyor hem de madenlerde meydana gelen göçükler ölüme neden oluyor.\n\nGana'da yasa dışı maden ocaklarının önlenmesi amacıyla 4 yıl önce Ulusal Yasa Dışı Madencilik Görev Gücü kurulmuştu.",
    "Bağışlanan giysiler Gana’ya satılıyor": "Oxfam’ın dışındaki birçok hayır kurumunun da benzer yola başvurduğu belirtilirken Gana’nın en büyük tekstil ithalatçısı ülkelerden biri olduğu ve her hafta yaklaşık 15 milyon parça giysinin ülkeye girdiği ifade ediliyor. Ülkedeki tekstil dönüşümü yapan firmaların da atıklardan geriye kalan parçaları denize attığı ortaya çıktı. Ganalı balıkçılar ağlarına balık yerine İngiliz markalı tekstil ürünlerinin çıkmasından şikayet ediyor.",
    "Gana'da, hayvanat bahçesine tırmanan adamı aslan parçaladı": "Beyaz aslan yavrularını çalmak için hayvanat bahçesine tırmandığı ileri sürülen bir adam, aslan tarafından parçalandı. Olayla ilgili soruşturma başlatıldı.\n\nGana’da, başkent Accara’da bulunan bir hayvanat bahçesinde orta yaşlı bir adamın, nadir bulunan 2 beyaz aslan yavrusunu çalmak için hayvanat bahçesine tırmandığı ileri sürüldü.\n\nAdam, girdiği hayvanat bahçesinden bir aslanın saldırısına uğradı. Olay meydana geldiğinde bir aslan, bir dişi aslan ve iki beyaz yavrusu muhafazadaydı.\n\nParçalanan adam olay yerinde yaşamını yitirdi.\n\nKurbanın cesedi hayvanat bahçesinden alınarak yerel bir morga götürüldü.\n\nHayvanat bahçesi, halka kapatıldı\n\nYaşanan olayla birlikte Accara Hayvanat Hayvanat Bahçesi geçici olarak halka kapatıldı. Aslan tarafından parçalanan adamın amacının belirlenmesine yönelik, polis ekipleri çalışma başlattı.\n\n“Çok yaklaşırsanız bebeklerini almaya çalıştığınızı hissedebilirler”\n\nToprak ve Doğal Kaynaklar Bakan Yardımcısı Benito Owusu Bio gazetecilere verdiği demeçte, \"Aslanların yavruları var, bu yüzden çok yaklaşırsanız bebeklerini almaya çalıştığınızı hissedebilirler. Halkımızın böyle bir şeyden vazgeçmesini istiyoruz.” dedi.",
    "Gana'da altın madeninde meydana gelen göçükte 5 kişi öldü": "Gana'da altın madeninde meydana gelen göçükte 5 kişi öldü Güncel Haberler Gana'nın North East bölgesinde kaçak işletilen altın madeni ocağında meydana gelen göçükte 5 kişi hayatını kaybetti. Gana'nın North East bölgesinde kaçak işletilen altın madeni ocağında meydana gelen göçükte 5 kişi hayatını kaybetti. Gana Ulusal Afet ve Yönetim Organizasyonu (NADMO) North East Bölge Koordinatörü John Kwaku Alhassan, yerel radyoya yaptığı açıklamada, bölgeye bağlı Mamprugu Moaduri kentinde yasa dışı faaliyet gösteren altın madeninde şiddetli yağışlar nedeniyle göçük yaşandığını belirtti. Alhassan, göçükte yapılan kurtarma çalışmalarında 5 kişinin cesedinin çıkarıldığını ifade etti. Bölgede arama kurtarma çalışmalarının sürdüğünü aktaran Alhassan, ölü sayısının artmasından endişe duyulduğunu söyledi. Tarihte \"Altın Körfezi\" olarak adlandırılan Gana, Afrika'nın en büyük altın üreten ülkeleri arasında bulunuyor. Ülkede devam eden kaçak madencilik faaliyetleri hem doğaya zarar veriyor hem de madenlerde meydana gelen göçükler ölüme neden oluyor. Gana'da yasa dışı maden ocaklarının önlenmesi amacıyla 4 yıl önce Ulusal Yasa Dışı Madencilik Görev Gücü kurulmuştu. Güncel Kaynak: AA / Adam Abu Madencilik Gana Güncel Haberler\n\nHaberler ›› Güncel ›› Gana'da altın madeninde meydana gelen göçükte 5 kişi öldü - Haberler\n\nBu haber AA tarafından hazırlanmış olup habere Haberler.com tarafından hiçbir editöryal müdahalede bulunulmamıştır. AA tarafından hazırlanan bütün haberler sitemizde hazırlandığı şekliyle otomatik servis edilmektedir. Bu nedenle haberin hukuki muhatabı AA kurumudur.",
    "Galatasaray ve Trabzonspor istemişti! Idrissa Gana Gueye, Everton'a gitti": "Kulüpler transfer döneminin başından bu yana kadrosunu güçlendirmek için çalışmalarını sürdürürken, Avrupa'da da operasyonlar devam ediyor. Daha önce Galatasaray ve Trabzonspor 'la ismi çok ciddi şekilde anılan ve kulüpler arasında görüşmeler yapılan PSG'li Idrissa Gana Gueye'nin yeni takımı belli oldu.\n\n3 yıl sonra döndü\n\nSenegalli futbolcu eski takımı Everton'a geri döndü. 2019'da tam 30 milyon Euro bedelle Fransız devine transfer olan tecrübeli ön libero 3 yılın ardından yeniden Maviler'e katıldı. Everton da transferi 'Tekrar hoş geldin' ifadeleriyle duyurdu.\n\n32 yaşındaki futbolcunun bonservisi henüz açıklanmadı.",
    "Gana, Sierra Leone, Kenya: İngiltere'nin yeni kabinesinde beyaz erkeklere yer yok": "İngiltere'de başbakan seçilen Liz Truss'ın kabinesindeki dört önemli koltuğun tamamı kadınlar ve etnik azınlık mensupları tarafından dolduruldu. Bu durum Birleşik Krallık tarihinde bir ilk olma özelliği de taşıyor\n\nGERÇEK GÜNDEM - İngiltere'de Muhafazakar Parti'nin genel başkanı seçilerek başbakanlık koltuğuna oturan Liz Truss görevdeki ilk gününde yeni kabinesini açıkladı.\n\nTruss'ın kabinesi Birleşik Krallık tarihinde dört önemli koltukta da (başbakanlık, dışişleri bakanlığı, maliye bakanlığı, içişleri bakanlığı) beyaz bir erkeğin olmadığı ilk kabine oldu.\n\nYeni atamalarla birlikte daha önce Hindistan kökenli Rishi Sunak'ın yürüttüğü Maliye Bakanlığı görevine Kwasi Kwarteng getirildi. Kwarteng'in ailesi 1960'lı yıllarda Gana'dan Britanya'ya göç etmişti.\n\nDışişleri Bakanlığı koltuğunda da benzer bir değişim yaşanırken, annesi Sierra Leone asıllı olan James Cleverley Birleşik Krallık'ın ilk siyah dışişleri bakanı oldu. Daha önce, melez olduğu için çocukluğunda zorbalığa maruz kaldığını belirten Cleverley, Muhafazakar Parti'nin siyah seçmenlere ulaşmak için daha çok çaba sarf etmesi gerektiğini belirtmişti.\n\nCleverley ayrıca Prens Harry ile Meghan Markle'ın çocuklarının olmasının ardından, siyah bir anne ve beyaz bir babadan doğan bir çocuk olarak kraliyet ailesinde melez bir bebeğin olmasının kendisini duygulandırdığını söylemişti.\n\nİÇİŞLERİ BAKANLIĞI'NA KENYA KÖKENLİ BAKAN\n\nİngiltere'nin yeni başbakanı Liz Truss'ın kabinesindeki İçişleri Bakanlığı koltuğu da benzer şekilde Suella Braverman'ın oldu. Ailesi 60 yıl önce Kenya'dan Britanya'ya göç eden Braverman, İngiltere'de polisten ve göçten sorumlu en üst düzey koltukta oturacak.\n\nİngiliz kabinesinde artan çeşitlilik bir çok uzman tarafından, Muhafazakar Parti'nin son yıllarda yoğun şekilde uyguladığı etnik azınlıkları parlamento için aday gösterme politikasının bir sonucu olarak yorumlanıyor.\n\nİNGİLTERE'NİN 'YENİ NORMALİ'\n\nİngiltere'de hükümetler birkaç on yıl öncesine kadar büyük çoğunlukla beyaz erkeklerden oluşuyordu. İngiltere'de etnik kabinede görev alan ilk etnik azınlık mensubu 2002 yılında Hazine Bakanlığı'na atanan Paul Boateng olmuştu.\n\nAncak aradan geçen 20 yılda bu durum radikal bir şekilde değişti.\n\nBritish Future isimli düşünce kuruluşundan Sunder Katwala konuyla ilgili olarak, \"Siyaset tempoyu belirledi. Biz şimdi bu çeşitliliği normal olarak değerlendiriyoruz. Değişim hızı olağanüstü\" ifadelerini kullandı.\n\nKabinede etnik azınlık mensubu ve kadın politikacıların sayısı artsa da, iş dünyası, yargı, bürokrasi ve ordu gibi alanlarda halen beyazların ezici üstünlüğü bulunuyor.\n\nMuhafazakar Parti'nin etnik çeşitlilik kampanyasına rağmen, halen parti üyelerinin sadece yüzde 25'i kadın ve sadece yüzde 6'sı azınlıklardan oluşuyor.\n\nMUHAFAZAKARLAR DEĞİŞİME ÖNDERLİK ETTİ\n\nİngiltere'de geleneksel olarak etnik azınlıklar çoğunlukla muhalefetteki İşçi Partisi'ne oy verseler bile Muhafazakar Parti etnik çeşitliliği artırma yönündeki adımlara önderlik ediyor.\n\n1868'de ilk Yahudi başbakan olan Benjamin Disraeli Muhafazakar Parti içerisinden çıkarken, İngiltere tarihinin üç kadın başbakanı olan Margaret Thatcher, Theresa May ve Liz Truss da Muhafazakar Parti'den seçilidi.\n\nBenzer şekilde İngiltere parlamentosunun Asya kökenli ilk üyesi olan Mancherjee Bhownaggree de 1895'de Muhafazakar Parti sıralarından vekil olmuştu.\n\nSon 20 yıllık değişimin önemli ayaklarından biri olan Boris Johnson kabinesi ülke tarihinin en genç ve etnik çeşitliliğin en fazla olduğu kabineydi. Johnson birlikte çalıştığı üç Maliye Bakanı'nın ikisi Güney Asya kökenli biri ise Kürt kökenliydi.\n\nBoris Johnson öncesinde Muhafazakar Parti içerisinde değişimin fitilini ateşleyen ise eski başbakan David Cameron olmuştu. Cameron 2005 yılında göreve geldiğinde partinin 195 vekilinde sadece 2'si etnik azınlık gruplara mensuptu.\n\nCameron bir yıl sonra, seçilme ihtimali yüksek olan birçok koltuk için öncelik listesi oluştururak kadınlar ve etnik azınlıklara yer açmış, Liz Truss da bu politikadan faydalanarak siyaset sahnesinin yükselen isimlerinden biri olmuştu.",
    "Gana'da 7,9 milyondan fazla kişi okuma yazma bilmiyor": "Gana İstatistik Servisi'nden (GSS) yapılan açıklamada, ülkede 7,9 milyondan fazla kişinin okuma yazma bilmediği belirtildi.\n\nAçıklamada, ülkede okuma yazma bilmeyenlerin 4,6 milyonunu kız çocuklarının oluşturduğu kaydedilerek, kadınların eğitim açısından dezavantajlı olduğu ve bu sorunun \"kalıcı\" hale geldiği aktarıldı.\n\nBu sayıların bir ülke için ciddi sorun teşkil ettiğinin altı çizilen açıklamada, hükümete okuryazarlığın özellikle kız çocukları için artırılması adına adım atması çağrısı yapıldı.\n\nAçıklamada, 2018-2030 Eğitim Stratejik Planı'na göre, Gana'nın diğer Sahra Altı Afrika ülkelerine kıyasla daha düşük yetişkin okuryazarlığı seviyelerine sahip olduğu kaydedildi."
}