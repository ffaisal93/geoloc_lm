{
    "Nijerya'da 500 binden fazla kişi evlerine dönmek istiyor": "Nijerya Haber Ajansına (NAN) göre, Ulusal Mülteciler, Göçmenler ve Ülke İçinde Yerinden Edilmiş Kişiler Komiseri İmaan Suleiman-İbrahim, yaptığı açıklamada, şiddet olayları nedeniyle on binlerce Nijeryalı'nın komşu ülkeler Nijer, Çad ve Kamerun'a sığındığını belirtti.\n\nSuleiman-İbrahim, komşu ülkelere sığınan 500 binden fazla kişinin evlerini dönmek istediğini kaydetti.\n\nÜlkenin bazı bölgelerinde güvenliğin sağlandığına işaret eden Suleiman-İbrahim, \"Federal hükümetle iş birliğinde bu sığınmacılar evlerini geri getirilecek. Ancak bunları grup halinde yapacağız ve ilk olarak bin kişiden oluşan bir grupla başlayacağız.\" ifadelerini kullandı.\n\nBorno Eyalet Valisi Babagana Zulum ise terör örgütleri Boko Haram ve ISWAP ile mücadelede önemli başarı kaydedildiğini, bu nedenle göç edenlerin evlerine dönmek istediğini söyledi.\n\nZulum, ülkede geçen seneden bu yana 9 binden fazla teröristin hükümete teslim olduğunu kaydederek, \"Bu dünya tarihinde hiçbir yerde olmadı, isyan sona eriyor.\" dedi.",
    "Türkiye'den Nijerya’ya SONGAR İHA teslimatı": "ASİSGUARD SONGAR silahlı döner kanatlı İHA sisteminin SAHA EXPO-2021 fuarında ihracatına yönelik bir Afrika ülkesi ile sözleşme imzalanmıştı. SONGAR silahlı dron sisteminin Nijerya’ya yakın zamanda teslimatını yapacaklarını açıklayan Barış Düzgün, bir Asya ülkesiyle de görüşmenin son aşamada olduğunu ve 15’ten fazla sistem siparişi için çalıştıklarını, başka ülkelerle birlikte SONGAR ihracatının 30 adetin üzerine çıkabileceğini bildirmişti.\n\nTwitter’da BayGunArms hesabın paylaşmış olduğu iş bitirme beyannamesinde belirtilen bilgilere göre SONGAR’ın Nijerya Polis Gücü’ne teslimi 15 Eylül 2022’de tamamlandı.\n\nAsisguard Genel Müdürü Mustafa Barış Düzgün, gelişme ile ilgili olarak, \"2 ülkeye Songar’ı ihraç ettik. 3 farklı ülke ile ciddi görüşmelerimiz var, sözleşme imzalama aşamasına geldik.” açıklamasıyla yeni ihracatların da yakın olduğunu belirtmişti. Bahse konu ihracatlarda SONGAR faydalı yük olarak AR15 tabanlı 5.56mm makineli tüfek taşıyacak. Önümüzdeki süreçte farklı faydalı yüklere sahip SONGAR sistemlerinin de ihracatı söz konusu\" ifadelerini kullandı.\n\nTürk Savunma Sanayii’nin yenilikçi sistemlerinden olan SONGAR’a otomatik makineli tüfek ile bombaatar yüklerinin eklenmesinden sonra TÜBİTAK SAGE’nin mühimmat sistemi TOGAN’ın da entegre edilmesi SONGAR’ı; sahada daha güçlü ve maliyet etkin bir yapıya kavuşturdu. SONGAR’ın BMC AMAZON 4×4 TTZA’ya entegre edilmesi ise; ürün geliştirme yol haritasında önemli bir aşamanın daha tamamlanmasını sağladı.\n\nDefenceTürk",
    "Nijerya'da elektrik kesintisi": "Nijerya'da şebeke arızası nedeniyle 5 saatten uzun süredir yaygın elektrik kesintisi meydana geldiği bildirildi.\n\nNijerya Elektrik İletim Şirketinden yapılan açıklamada, sabah elektrik şebekesinin arızalanmasının yaygın elektrik kesintilerine neden olduğu belirtildi.\n\nAçıklamada, arızanın sebebi belirtilmezken, elektriğin yeniden sağlanması için çalışma yapıldığı ifade edildi.\n\nElektrik hizmetinde zaman zaman sorun yaşanan Nijerya'da, bu sene en az 7 kez \"tam sistem çökmesi\" meydana geldi.\n\nNijerya, 12 bin 500 megavat kurulu güce sahip ancak bunun yaklaşık dörtte birini üretiyor. Ülkenin birçok bölgesinde sıklıkla kesintiler yaşanıyor. Bu nedenle halkın büyük bölümü enerji ihtiyacını jeneratörler aracılığıyla karşılıyor.",
    "Nijerya'da camiye düzenlenen silahlı saldırıda 18 kişi hayatını kaybetti": "Nijerya'da camiye saldırı: 18 ölü 0:00 / 0:00\n\nAA\n\nNijerya'nın Zamfara eyaletinde, bir camiye düzenlenen silahlı saldırıda 18 kişi yaşamını yitirdi.\n\nUlusal basındaki haberlere göre silahlı kişiler, dün Zamfara eyaletine bağlı Ruwan Jema bölgesinde cuma namazı için toplananlara ateş açtı. Saldırıda 18 kişi hayatını kaybetti, çok sayıda kişi yaralandı.\n\nZamfara Polis Sözcüsü Muhammad Shehu, saldırıyı doğruladı ancak ölü sayısı hakkında bilgi vermedi. Eyalet, 5 yıldır hayvancılıkla uğraşan Fulaniler ile çiftçilik yapan bazı kabilelerin şiddetli çatışmalarına sahne oluyor.\n\nEyalet hükümeti, eyalette artan güvenlik sorunları nedeniyle yakalanan silahlı çete üyelerinin idamla yargılanacağını bildirmişti.\n\nNijerya Devlet Başkanı Muhammed Buhari, güvenlik sorunları nedeniyle daha önce eyalette madencilik faaliyetlerini yasaklamıştı.\n\nZamfara Eyalet Valisi Bello Matawalle, 26 Haziran'da eyalet sakinlerinin silahlı çetelere karşı kendilerini savunmaları için bireysel silahlanma çağrısı yapmıştı. Nijerya ordusu ve polisi, bu karara tepki göstermişti.",
    "Nijerya'da kiliseye saldırı: 45 kişi kaçırıldı": "Batı Afrika ülkesi Nijerya'nın Güney Kaduna Halklar Birliği Başkanı Awemi Maisamari, yerel basına yaptığı açıklamada, motosikletli silahlı kişilerin Kaduna eyaletine bağlı Kajuru bölgesindeki bir kiliseye saldırı düzenlediğini belirtti.\n\n\n\nMaisamari, saldırıda kilise ve çevresindeki 45 kişinin kaçırıldığını, çok sayıda kişinin yaralandığını kaydetti.\n\n\n\nSilahlı kişilerin kaçırdığı bazı kişilerin aileleriyle iletişime geçtiğini aktaran Maisamari, fidye talebinde bulunulduğunu söyledi.\n\n\n\nÜlkede, silahlı kişilerin motosikletlerle saldırılar düzenlemesi nedeniyle bazı eyaletlerde motosiklet kullanımı yasaklanmıştı.\n\n\n\nNijerya'da insan kaçırma suçu idamla cezalandırılıyor, buna rağmen fidye için kaçırma olaylarına sıkça rastlanıyor.\n\n\n\nÜlkede artan güvenlik sorunlarıyla mücadele kapsamında, silahlı kişilere fidye ödenmesi yasaklanmıştı.",
    "Nijerya’ya Bayraktar TB2 SİHA ihracatı": "Nijerya’ya Bayraktar TB2 SİHA ihraç edildiği iddia edildi.\n\nNijerya Ordusu’nun Türkiye’den Bayraktar TB2 İHA satın aldığı iddia edildi. Bu kapsamda Baykar’ın üretim tesisinden paylaşılan görüntülerde Nijerya bayrağının üzerinde olduğu Bayraktar TB2 SİHA’lar görülmekte. OvieNews adlı Twitter kullanıcısı tarafından aktarıldığı üzere bir grup Nijeryalı pilot 2022 yılının Mayıs ayından beri Türkiye’de İHA pilotluğu konusunda eğitim almakta.\n\nEğitimleri biten pilotların Nijerya’ya gönderildiği ve teslim edilecek TB2 SİHA’ların Kuzeybatı, Kuzeydoğu ve Kuzey Merkez’de konuşlandırılacağı belirtildi. Ek olarak 2 adet yer kontrol istasyonunun ve 6 adet Bayraktar TB2 SİHA’nın Ekim ayında Nijerya’ya teslim edileceği iddia edildi.\n\nNijerya’nın açık deniz karakol gemilerinde yeni aşama!\n\nDearsan Tersanesi’nde Nijerya Donanması için inşa edilen açık deniz karakol gemilerinin omurga kızağa konulması töreni icra edilmişti. Törene Deniz Kuvvetleri Komutanı Ercüment Tatlıoğlu, Dearsan Yönetim Kurulu Başkanı Aziz Yıldırım ve Milli Savunma Bakanı Yardımcısı Muhsin Dere katıldı. Ek olarak Nijerya Savunma Bakanı Bashir Salihi Magashi ve Koramiral Awwal Zubairu GAMBO da katılım sağlamıştı.\n\nNijerya Donanması ve Dearsan arasında 2 adet 76 metrelik OPV76 Açık Deniz Karakol Gemisi’nin tedariki için 2021 yılının Kasım ayında sözleşme imzalanmıştı. Sözleşmeye göre 2 geminin 37 ay içinde tamamlanması planlanmaktaydı.\n\nTürk tersanesi Dearsan’dan Nijerya’ya Açık Deniz Karakol Gemisi ihracatı\n\nNijerya Donanması ve Dearsan arasında 2 adet 76 metrelik OPV76 Açık Deniz Karakol Gemisi’nin tedariki için 2021 yılının Kasım ayında düzenlenen törenle sözleşme imzalanmıştı.\n\nİmza töreninde konuşma yapan Deniz Kuvvetleri Komutanı Awwal Gambo, Gine Körfezi’nde korsanlık faaliyetlerinin Nijerya Donanması’nın faaliyetleri katkılarıyla düştüğüne değinmişti. Aynı zamanda Gambo, Gana Deniz Kuvvetleri Komutanı’nı Gine Körfezi’nde korsanlıkla mücadele ve bölgede iki ülkenin deniz güvenliğinde işbirliği konularının görüşmek için ağırladı ve toplantıda çok uluslu bir görev gücünün oluşturulması kararlaştırıldı.\n\nİlgili Olarak",
    "Nijerya’da 1,8 ton kokain ele geçirildi: 5 milyar lira değerinde": "Nijerya’da uyuşturucu kaçakçılarına büyük darbe vuruldu.\n\nNijerya Uyuşturucuyla Mücadele Ajansı tarafından yapılan açıklamada, Lagos kentinde bir depoda piyasa değeri 278,5 milyon dolar olan 1,8 ton kokain ele geçirildiği duyuruldu. Kokainin fiyatı bugünkü kurdan tam 5 milyar Türk Lirası'na denk geliyor.\n\n\n\nAjans, ele geçirilen uyuşturucunun Avrupa ve Asya'daki alıcılara gönderileceğini ifade ederek, 2018'den bu yana ABD Uyuşturucuyla Mücadele İdaresi ile koordineli olarak takip ettiği uluslararası bir uyuşturucu çetesinin üyeleri olan 4’ü Nijeryalı, 1’i Jamaikalı 5 kişinin düzenlenen baskında yakalandığını aktardı.\n\n\n\nBatı Afrika, Latin Amerika'da üretilen ve Avrupa'da satılan kokain için önemli bir geçiş merkezi olarak biliniyor. Geçtiğimiz nisan ayında Fildişi Sahili’nde 2 tondan fazla kokain ele geçirilirken, Cape Verde takımadalarında 2019 yılında 9,5 ton kokain ele geçirilmişti.\n\n\n\nBirleşmiş Milletler (BM) Uyuşturucu ve Suç Ofisi, küresel olarak yakalanan kokain miktarının 2020'de 1,424 ton ile rekor seviyeye ulaştığını açıkladı.",
    "Nijerya'da Lassa ateşi salgınına yakalanan kişi sayısı 917'ye çıktı": "Batı Afrika ülkelerinden Nijerya'da Lassa ateşi salgınına yakalanan kişi sayısının 917'ye yükseldiği bildirildi.\n\nNijerya Hastalık Kontrol Merkezinden (NCDC) yapılan açıklamada, ülkede 8 kişide Lassa ateşi görüldüğü belirtildi.\n\nAçıklamada, Lassa ateşi salgınının ülkenin 25 eyaletinin 102 bölgesine yayıldığı ifade edildi.\n\nÜlkede ocaktan bu yana Lassa ateşi vakasının 917'ye, salgından yaşamını yitirenlerin sayısının 171'e yükseldiği kaydedildi.\n\nNijerya hükümeti, hastalığın tedavisi için 3 ilaç belirlendiğini duyurmuştu.\n\nHer yıl kurak dönemin yaşandığı kasım ve mayıs aylarında artan Lassa ateşi salgınında geçen sene 674 vaka tespit edilmiş, 102 kişi ölmüştü.\n\nNijerya'da ilk olarak 1969'da Borno eyaletinde rastlanmıştı\n\nMali, Togo, Gana, Liberya, Sierra Leone gibi birçok Afrika ülkesinde görülen Lassa ateşine Nijerya'da ilk olarak 1969'da ülkenin kuzeydoğusundaki Borno eyaletinde rastlanmıştı.\n\nNijerya hükümeti, 23 Ocak 2019'da Lassa ateşi nedeniyle acil durum ilan etmişti.\n\nFare dışkısıyla temas sonucu bulaşan hastalık, insandan insana geçebiliyor ve ölümcül kanamalı ateşe yol açıyor.\n\nYetkililer, halkı fare ve diğer kemirgenlerle temas etmemeleri konusunda uyardı.",
    "Nijerya'da 17 Boko Haram üyesi teslim oldu": "Açıklamada teslim olanların arasında çocuk ve kadının da bulunduğu, teröristlere ait silah ve önemli mühimmatın da ele geçirildiği bilgisi paylaşıldı.\n\nBorno eyaletinde geçen sene açlık nedeniyle 5 binden fazla Boko Haram ve ISWAP üyesi teslim olmuştu.\n\nÖrgüt ciddi güvenlik sorunu\n\nSon yıllarda düzenlenen operasyonlara rağmen örgüt, Nijerya'da hala ciddi güvenlik sorunu oluşturuyor.\n\nNijerya'da terör örgütü Boko Haram'ın kurucusu Muhammed Yusuf'un oğlu Ebu Musab el-Barnawi, 2009'da babasının ölümünden sonra Boko Haram'ın sözcüsü olmuştu.\n\nBoko Haram içerisinde 2016'da başlayan liderlik krizi örgütün Barnawi ile Ebubekir Şekau arasında bölünmesine yol açmıştı.\n\nŞekau, Boko Haram'ı yönetirken, Barnawi ISWAP'ı kurarak eylemlerine devam etmişti.\n\nÜlkede 2000'li yılların başından bu yana varlık gösteren terör örgütü Boko Haram'ın 2009'dan bu yana düzenlediği kitlesel şiddet eylemlerinde 20 binden fazla kişi öldü.",
    "Nijerya'da Boko Haram'ın rehin aldığı 6 kişi kaçtı": "Boko Haram'ın Nijerya'da katliamları sürüyor.\n\nNijerya'nın kuzeydoğusunda terör örgütü Boko Haram'ın rehin aldığı 6 kişinin kaçmayı başardığı bildirildi. Ulusal basında yer alan haberlere göre, ordu, Borno eyaletine bağlı Gubio bölgesinde terör örgütü Boko Haram'a karşı operasyon düzenledi.\n\nOperasyon sırasında teröristlerin rehin tuttuğu 6 kişi kamptan kaçmaya başardı. Ayrıca operasyonda bir polis hayatını kaybetti, çok sayıda terörist etkisiz hale getirildi.\n\n20 BİNDEN FAZLA KİŞİ ÖLDÜ\n\nNijerya'da 2000'li yılların başından bu yana varlık gösteren terör örgütü Boko Haram'ın, 2009'dan itibaren düzenlediği kitlesel şiddet eylemlerinde 20 binden fazla kişi öldü.\n\nÖrgüt, 2015'ten bu yana ülkenin sınır komşuları Kamerun, Çad ve Nijer'de de saldırılar düzenledi. Terör örgütünün, Çad Gölü Havzası'ndaki saldırılarında en az 2 bin kişi hayatını kaybetti.\n\nBoko Haram'ın eski sözcüsü Ebu Musab el Barnawi'nin 2016'da örgütün yeni lideri olarak atanması, 2009'dan bu yana lider olan Ebubekir Şekau ile Barnawi arasında örgüt içinde tartışmalara ve bölünmeye neden olmuştu.",
    "Nijerya'da seller 100 binden fazla kişiyi yerinden etti": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Nijerya'da kaçırılan 15 çocuk kurtarıldı": "",
    "Nijerya, ‘Afrika’nın en açgözlü diktatörü’nün kaçırdığı 5 milyar doların peşinde": "Nijerya hükümeti, askeri darbe sonrası ülkede 1993-1998 arasında devlet başkanlığı görevini yürüten General Sani Abacha tarafından İsviçre ve ABD gibi ülkelere kaçırılan paraların iadesi için çabalıyor.\n\nAbacha, beş yıllık görev süresi boyunca kamudan yaklaşık 5 milyar dolar çalmakla suçlanıyor. Söz konusu paraların 1998’den bu yana 3,6 milyardan fazla kısmı Nijerya’ya iade edildi.\n\nNijerya’da Abacha döneminde yurt dışına kaçırılan milyarlarca doları tespit çalışmaları halen sürüyor.\n\nGrafik: AA\n\nAfrika’nın ‘en açgözlü’diktatörü\n\n17 Kasım 1993’te askeri darbeyle göreve gelen Abacha, ülkenin en çok yolsuzluk yapan lideri olarak biliniyor.\n\nÜlkeyi yönettiği dönemde birçok insan hakları ihlaliyle suçlanan Abacha hakkında, eski Kongo Demokratik Cumhuriyeti devlet başkanı Mobutu Sese Seko’ya söylendiği gibi Afrika’nın ‘en açgözlü diktatörü’ yakıştırması yapılıyor.\n\nAbacha, 8 Haziran 1998’de devlet başkanlığı sarayında kalp krizi geçirerek hayatını kaybetti ama ölümü bazı çevrelerce ‘şüpheli‘ olarak değerlendirildi, zehirlendiği iddia edildi.\n\nParaları rüşvet ve yolsuzluk yollarıyla kaçırıldı\n\nSiyasi analist Abubakar Dan-Juma Birnewa açıklamasında, Abacha’nın para kaçırmak için başvurduğu yöntemlerin ilginç olduğunu belirterek, “Abacha, danışmanına bir güvenlik sorununu çözmek için kendisine para talebi sunmasını emrediyor. Abacha, bu talebi onayladıktan sonra Nijerya Merkez Bankası’ndan çekilen paraların büyük kısmını kendi evine göndertiyor” dedi.\n\nBirnewa, Abacha’nın arkadaşlarına gayriresmi yollarla verdiği sözleşmelerden kazanılan paraları zimmetine geçirdiği ve yabancı şirketlerden ülkede işlerini yürütmelerine izin vermek için rüşvet istediğini de söyledi.\n\nBu yollarla üç yıl boyunca para kaçırıldığını anlatan Birnewa, Abacha’nın bu paraları harcamadan hayatını kaybettiğini ve ölümünden sonra çalınan paraların tespit edilmeye başlandığını ifade etti.\n\nBirnewa, Abacha’nın ölümünden sonra ailesinin tuttuğu 750 milyon doların tespit edildiğini, 1 yıl sonra da yabancı bankalarda olduğu düşünülen zimmetine geçirdiği paraların iadesi için yardım istendiğini anlattı.\n\n24 yılda Abacha’nın çaldığı paralardan 3,6 milyar dolardan fazlası tespit edildi.\n\nAA muhabirinin derlediği bilgilere göre, 1998’den bu yana Abacha’nın çaldığı paralardan 3,6 milyar dolardan fazla kısmı iade edildi.\n\nAbacha’nın hayatını kaybetmesinin ardından 1998’de devlet başkanı General Abdulsalam Abubakar’ın döneminde Abacha ailesinin tuttuğu 750 milyon dolar tutarında nakit paraya el konuldu.\n\nNijerya hükümeti 1999’de Abacha’nın çaldığı paraların büyük kısmının İsviçre ve Amerika gibi ülkelerde tutulduğunu belirledi ve 2000’de İsviçre’den 64 milyon doları geri alabildi.\n\nÜlkede 2002’de dönemin Devlet Başkanı Olusegun Obasanjo’nun, Abacha ailesiyle imzaladığı anlaşma kapsamında çalınan paralardan 1,2 milyar dolar devletin kontrolüne geçti.\n\n2003’te Britanya’nın güneyindeki özerk Jersey Adası’nda Abacha’nın kaçırdığı paralardan 160 milyon doları tespit edildi ancak hükümet paranın 149 milyon dolarını alabildiğini açıkladı. Aynı yıl, İsviçre 88 milyon dolar daha Nijerya’ya iade etti.\n\nNijerya, 2005’te Abacha’nın paralarından dönemin maliye bakanı Ngozi Okonja Iweala öncülüğünde 461,3 milyon dolar ve 2006 yılında da 44,1 milyon doları İsviçre’den aldı.\n\nNijerya Maliye Bakanlığı, 2014’te Lihtenştayn’ın 227 milyon doları iade ettiğini açıkladı. Ülkede daha önce iade edilen paraların dönemin hükümet yetkilileri tarafından ‘kendi zimmetlerine geçirildiği‘ iddiası üzerine, 2018’de İsviçre’nin yeniden yaptığı 322 milyon dolarlık iade Dünya Bankası’nın belirlediği şartlara tabi tutuldu.\n\nABD ise 2020’de Abacha’nın çaldığı paraların ülkede üç büyük projeyi yürütmek için kullanılması şartıyla Nijerya hükümetine 311,7 milyon dolar iade etti. ABD, son olarak geçen ay, ülkeye 23 milyon dolar iade edeceğini duyurdu.",
    "Nijerya'da 200'den fazla Boko Haram üyesi etkisiz hale getirildi": "Askeri kaynaklardan yapılan açıklamaya göre, ABD'den satın alınan \"A-29 Süper Tucano\" saldırı uçaklarıyla Borno eyaletindeki Sambisa Ormanı ve Bama bölgesinde Boko Haram ve ISWAP teröristlerine yönelik hava operasyonları düzenlendi.\n\nOperasyonlarda 5 örgüt elebaşının bulunduğu 200'den fazla terörist etkisiz hale getirildi.\n\nÖrgüt kampının bombalandığı operasyonlarda en az 70 terörist kaçarken, çok sayıda mühimmat ele geçirildi.\n\nÖte yandan Kaduna eyaletinde silahlı çetelere düzenlenen operasyonlarda 3 çete üyesi öldürüldü, silah ve mühimmata el konuldu.\n\nÖrgütler, son yıllarda düzenlenen operasyonlara rağmen Afrika'nın en fazla nüfusa sahip ülkesi Nijerya'da hala ciddi güvenlik sorunu oluşturuyor.\n\n20 binden fazla kişi öldü\n\nNijerya'da 2000'li yılların başından beri varlık gösteren Boko Haram'ın, 2009'dan bu yana düzenlediği kitlesel terör eylemlerinde 20 binden fazla kişi yaşamını yitirdi.\n\nTerör örgütü, 2015'ten bu yana ülkenin sınır komşuları Kamerun, Çad ve Nijer'de de saldırılar gerçekleştirdi. Örgütün, Çad Gölü Havzası'ndaki saldırılarında en az 2 bin kişi hayatını kaybetti.\n\nÜlkede, terör saldırıları ve çatışmalar nedeniyle yüz binlerce kişi göç etmek zorunda kaldı.",
    "Nijerya'da silahlı saldırı: 15 kişi kaçırıldı": "Video Galeri\n\nTRT ortak yapımı \"Tay\" en çok izlenen film oldu",
    "Nijerya'da tekne alabora oldu: 14 ölü": "",
    "Nijerya Devlet Başkanı'ndan, gelişmekte olan ülkelerin dış borçlarının silinmesi çağrısı": "Buhari, Birleşmiş Milletler (BM) 77. Genel Kurulu toplantısında yaptığı konuşmada, gelişmekte olan ülkelerin dış borçları ödeyebilmek de dahil olmak üzere çok sayıda zorlukla karşı karşıya olduğunu belirtti.\n\nDünya liderlerinden, sürdürülemez dış borçların yükü olarak tanımladığı sorunu ele almalarını isteyen Buhari, gelişmekte olan ülkelerin borç yükünün hafifletilmesi için dış alacaklılara borçları silmeleri çağrısı yaptı.\n\nBuhari, \"Aslında çoğu gelişmekte olan ülkenin karşı karşıya olduğu çok yönlü zorluklar, mali konumlarını ele alma becerisini ortaya koydu\" dedi.\n\nDiplomatik camiaya son kez devlet başkanı olarak hitap ettiğini belirten Buhari, gelecek yıl bu zamanlarda Nijerya'yı temsil eden yeni bir devlet başkanı olacağını dile getirdi.\n\nDevlet Başkanı Buhari, ülkede 2023'te özgür, adil, şeffaf ve güvenilir bir seçim sürecini sağlamlaştırma sözü verdi.",
    "Nijerya'daki seçimlerde 10 binden fazla aday yarışacak": "Nijerya'da INEC İletişim ve Seçmen Eğitim Komisyonu Başkanı Festus Okoye, yaptığı açıklamada, şubatta yapılacak devlet başkanlığı ve eyalet seçimleri için 10 binin üzerinde adayın başvuru yaptığını açıkladı.\n\nOkoye, adayların arasında 381 kadının ve 11 engellinin bulunduğunu ifade etti.\n\nBu seneki adayların sayısının 2019'daki kıyasla daha az olduğunun altını çizen Okoye, \"Geçen dönemdeki adayların sayısı fazla olmaması kaydıyla bu sefer belli kriterlerimiz var\" dedi.\n\nAfrika kıtasının en kalabalık ülkesi Nijerya'da 2019'da düzenlenen genel seçimlerde 20 binden fazla aday başvuru yapmıştı.",
    "Nijerya'da maymun çiçeği virüsünden ölenlerin sayısı 12'ye çıktı": "Nijerya Hastalık Kontrol Merkezinden yapılan açıklamada, virüsün başkent Abuja'nın yanı sıra 29 eyalette yayılmaya devam ettiği belirtildi.\n\n\n\nAçıklamada, virüsün nedeniyle 12 kişinin yaşamını yitirdiği kaydedildi.\n\n\n\nÜlkede bir haftada 21 kişide virüsün görüldüğü ifade edilen açıklamada, vaka sayısının 524'e yükseldiği bildirildi.\n\n\n\nMAYMUN ÇİÇEĞİ VİRÜSÜ\n\n\n\nEndemik bir virüsün neden olduğu nadir hastalıklardan maymun çiçeği, Kongo ve Batı Afrika türü olmak üzere 2'ye ayrılıyor.\n\n\n\nGenellikle hayvandan insana ve nadiren insandan insana yakın temasla bulaşan virüs, vücutta yüksek ateş ve kaşıntılı kabarcıklara yol açabiliyor.",
    "UNESCO: Nijerya'da 20 milyon çocuk okula gidemiyor": "UNESCO'dan yapılan açıklamada, dünyada 6-18 yaşlarında halen okula gidemeyen 244 milyon çocuğun bulunduğu aktarıldı.\n\nDünya genelinde okula gidemeyen çocuk sayısının en fazla Nijerya, Hindistan ve Pakistan'da olduğu aktarılan açıklamada, Nijerya'da 10 yıldan fazla süredir okulda gidemeyen çocuk sayısının 10,5 ile 15 milyon arasında değiştiğine işaret edilerek, son zamanlarda ülkedeki güvenlik sorunları nedeniyle durumun daha da kötüleştiği ifade edildi.\n\nNijerya'daki güvenlik sorunları nedeniyle artık ebeveynlerin çocuklarını okula göndermeye istekli olmadığı vurgulanan açıklamada, ülkede şu anda okula gidemeyen çocuk sayısının 20 milyona ulaştığı kaydedildi.\n\nGüvenlik sorunlarının yaşandığı Nijerya'da, geçen yıl ülkenin kuzeyindeki okulların hedef alındığı saldırılarda 1000'den fazla öğrenci kaçırılmıştı.\n\nSaldırılar nedeniyle çok sayıda okul ve üniversite eğitime ara vermek zorunda kalmıştı.",
    "Nijerya'da kamyonla yolcu otobüsünün çarpışması sonucu 9 kişi öldü": "Video Galeri\n\nTRT ortak yapımı \"Tay\" en çok izlenen film oldu",
    "Nijerya'da trafik kazası: 19 ölü": "",
    "Nijerya'da iki tekne alabora oldu: 8 ölü": "Acil Durum Yönetimi Ajansının (SEMA) Yobe Direktörü Muhammed Goje, yaptığı açıklamada, eyaletin Tarmuwa bölgesine bağlı Jumbam Nehri'nde iki yolcu teknesinin alabora olduğunu belirtti.\n\nGoje, arama kurtarma çalışmalarında 8 kişinin cansız bedenine ulaşıldığını, çok sayıda kişinin kaybolduğunu ifade etti.\n\nKayıp yolcuları bulmak için çalışmaların devam ettiğini belirten Goje, ölü sayısının artmasından endişe duyulduğunu kaydetti.\n\nNijerya'da yağış sezonunda nehirlerde zaman zaman tekne faciaları yaşanıyor.",
    "Nijerya'daki bir nehirde 15 kişinin cesedi bulundu": "Nijerya Ulusal Acil Yönetim Ajansı (NEMA) Kuzeydoğu Koordinatörü Muhammad Usman, Borno eyaletinin başkenti Maiduguri'de yaşanan şiddetli yağışların ardından Ngadabul Nehri'nde 15 kişinin cesedinin bulunduğunu belirtti.\n\nUsman, kuzeydoğu bölgesindeki sellerin endişe verici hale geldiğini ifade ederek, \"Duyarlılık ve etkilenen topluluklara yardım malzemeleri sağlama konusunda çeşitli paydaşlarla toplantılar yapıyoruz.\" ifadesini kullandı.\n\nİklim değişikliği ve çevre uzmanları, ülkede 53 milyon kişinin sel tehlikesiyle karşı karşıya olduğu uyarısında bulunmuştu.\n\nNijerya'da ocaktan bu yana şiddetli yağışların yol açtığı sellerde 15 kişi hayatını kaybetmiş, 227 kişi yaralanmıştı.\n\nAvrupa Birliği (AB), Nijerya'nın 5 eyaletindeki selin etkisini azaltmak için acil durum hazırlığı olarak 70 bin avro destek sağlamıştı.\n\nTropikal iklim kuşağındaki ülkede, yıllık ortalama yağış miktarı bölgesel olarak farklılık gösteriyor.",
    "Nijerya'daki seller günde 100'den fazla yerleşim yerini etkiliyor": "Nijerya Ulusal Acil Yönetim Ajansı (NEMA) Genel Direktörü Mustapha Habib, yaptığı açıklamada, bu yıl yaşanan sellerin son 10 yılın en kötüsü olduğuna işaret etti.\n\nNEMA'nın günlük 50'den fazla sel uyarısı aldığını kaydeden Habib, ülkede devam eden yağışların yol açtığı sellerin her gün 100'den fazla yerleşim yerini olumsuz etkilediğini ifade etti.\n\nNijerya'yı etkileyen sel felaketlerine ilişkin Habib, \"Rakamlar hala artıyor ve insanların yaşamları ciddi şekilde etkileniyor\" dedi.\n\nÜlkede devam eden yağışların yol açtığı sellerde 400'e yakın kişi hayatını kaybetmiş, 227 kişi yaralanmıştı.\n\nİklim değişikliği ve çevre uzmanları, ülkede 53 milyon kişinin sel tehlikesiyle karşı karşıya olduğu uyarısında bulunmuştu.",
    "Nijerya'da şiddetli yağışların yol açtığı sellerde bu yıl ölenlerin sayısı 372'ye yükseldi": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Uluslararası Kızılhaç Komitesi: Nijerya'da 25 binden fazla kişi kayıp": "Uluslararası Kızılhaç Komitesi (ICRC) Delegasyonu Başkanı Yann Bonzon, 30 Ağustos Uluslararası Kaybolanlar Günü vesilesiyle yaptığı yazılı açıklamada, Nijerya'nın Afrika kıtasında en fazla kayıp kişiye sahip olduğunu belirtti.\n\nBonzon, Afrika genelinde kaybolan kişilerin sayısının 64 bin olduğunu kaydederek, Nijerya'da 25 binden fazla kayıp kişinin olduğunu ifade etti.\n\nNijerya'da kaybolan kişilerden 14 binin çocuk olduğunu altını çizen Bonzon, \"Akıbeti bilinmeyen daha çok çocuk olduğuna şüphe yok.\" ifadesini kullandı.\n\nBonzon, Nijerya'da yaşanan kayıp olayların yüzde 90'ından fazlasının ülkenin kuzeydoğusunda devam eden terör saldırıları ve silahlı çatışmalarından kaynaklandığının altını çizdi.",
    "Nijerya'da terör saldırısı: 11 çiftçi öldürüldü": "",
    "Nijerya'da terör örgütü IPOB üyesi 20 kişi yakalandı": "",
    "Nijerya’nın 76m Açık Deniz Karakol Gemileri Kızağa Konuldu": "Nijerya Donanması için Dearsan tarafından üretilen iki adet 76m Açık Deniz Karakol Gemisi’nin omurgalarının kızağa konulması töreni, bugün gerçekleştirdi.\n\nDearsan Tersanesi’nin dizayn, entegrasyon ve inşası sorumluluğunda, Nijerya Deniz Kuvvetleri Komutanlığı’nın ihtiyaçları kapsamında üretimine başlanan 2 adet 76 metre Karakol Gemisi için gemi omurgalarının kızağa konulması töreni, Dearsan’ın Tuzla’da konuşlu tersanesinde gerçekleştirildi.\n\nNijerya Savunma Bakanı Sayın Bashir Salihi Magashi himayesinde, 16 Eylül 2022 Cuma günü gerçekleştirilen törene; Dearsan Yönetim Kurulu Başkanı Aziz Yıldırım, Türk Deniz Kuvvetleri Komutanı Oramiral Ercüment Tatlıoğlu, Milli Savunma Bakan Yardımcısı Muhsin Dere, Nijerya Büyükelçisi İsmail Abba Yusuf, Nijerya Savunma Bakanı Bashir Salihi Magashi ve Nijerya Deniz Kuvvetleri Komutanı Koramiral Awwal Zubairu GAMBO’nin yanısıra, bir çok deniz kuvveti mensubu, yerli ve yabancı misafir ve çok sayıda yerli ve yabancı basın mensubu katıldı.\n\nYapılan konuşmaların ardından Dearsan Yönetim Kurulu Başkanı Aziz Yıldırım, Oramiral Tatlıoğlu, Bakan Yardımcısı Muhsin Dere, Nijerya Savunma Bakanı Magashi ve Nijerya Deniz Kuvvetleri Komutanı Koramiral GAMBO temsili kaynak törenine iştirak ettiler. Protokol üyelerinin toplu fotoğraf çekimi ve günün anısı için hazırlanan hediye takdiminin ardından konuklar, DEARSAN tersanesinde kurulmuş kokteyl alanına geçtiler ve Nijerya Deniz Kuvvetleri için üretimine başlanan 2 adet 76 metre karakol gemilerinin inşa edilen ilk bloklarını incelediler.\n\n76m Açık Deniz Karakol Gemisi\n\nUzunluk: 76.9m\n\nGenişlik: 11.9m\n\nDraft: 3.6m\n\nAzami Hız: 28kts\n\nPersonel: 47 Kişi\n\nDenizde Kalış Süresi: 16 Gün\n\nMenzil: 2500nm\n\n40mm Ana Batarya Topu\n\n12.7mm Stabilize Makineli Tüfek\n\n12.7mm Manuel Makineli Tüfek\n\n30mm Stabilize Top\n\n2x RHIP\n\nHelikopter Pisti\n\nÖNERİLEN İÇERİK: MARLİN SİDA ile Dünya’da Bir İlk Yaşandı\n\nKaynak: SavunmaSanayiST.com",
    "Nijerya kışa kadar Avrupa'ya daha fazla LNG gönderecek": "Bakan Sylva, İtalya'nın Milano kentinde düzenlenen Gastech 2022 konferansında, Nijerya'nın güvenlik sorunları nedeniyle şu anda daha fazla gaz teslimatını geciktirdiğinin altını çizerek, ancak Nijerya'nın Cezayir üzerinden Avrupa'ya bir boru hattı inşa edeceğini ifade etti.\n\nNijerya'nın önümüzdeki kışa kadar Avrupa'ya daha fazla sıvılaştırılmış doğal gaz LNG'nin gönderebileceğini belirten Sylva, Nijerya'nın altyapıyı inşa etmek için yapılacak yatırımla ilgili nihai kararı yakında alacağını, projenin muhtemelen 10 milyar dolardan fazlaya mal olacağını kaydetti.\n\nSylva, projeye yatırımın herkese açık olduğunu belirterek, \"Nijerya ve Cezayir devlet petrol şirketleri bu sürece dahil olacak ve diğer özel yatırımcılar da ilgi gösterdi.\" dedi.\n\nREKLAM\n\nTespit edilmiş petrol rezervleri yaklaşık 37 milyar varil olan Nijerya, dünyadaki rezervlerin yüzde 3,1'ine sahip.\n\nHam petrol üretiminde dünyanın ilk 15 ülkesi arasında bulunan Nijerya, dünyada en fazla petrol rezervine sahip 8. ülke ve petrol ihracatı bakımından da 6. sırada yer alıyor.\n\nÜlkenin petrol yataklarının bulunduğu Rivers ve Delta bölgelerinde günde 1,5 milyon varilden fazla ham petrol üretimi yapılabileceği ancak silahlı grupların sabotajları, çatışmalar ve insan kaçırma gibi olaylar nedeniyle en az 500 bin varillik kapasitenin kullanılamadığı belirtiliyor.\n\nEKONOMİ Avrupa'da doğal gaz krizi büyüyor: Almanya'ya elektrikli soba ihracatı yüzde 82 arttı",
    "Nijerya Afrika'nın en büyük buğday üreticisi olmak istiyor": "Nijerya Tarım ve Kırsal Kalkınma Bakanı Mohammad Abubakar, başkent Abuja'da düzenlenen \"Kendi Kendine Yeterlilik için Ulusal Buğday Stratejisi\" başlıklı toplantıya katıldı.\n\nAbubakar, toplantının açılış konuşmasında, Rusya-Ukrayna Savaşı sonrası Afrika'daki buğday fiyatlarının arttığını söyledi.\n\nNijerya'nın Afrika kıtasının en büyük buğday üreticisi ve ihracatçısı olmak istediğini kaydeden Abubakar, hükümetin buna yönelik çalışmaları başlattığını ifade etti.\n\nAbubakar, buğday endüstrisinin Nijerya hükümeti için ciddi bir endişe kaynağı haline geldiğine işaret etti.\n\n\"Artan nüfusumuz ve buğday ürünleri tüketim oranımız göz önüne alındığında, Nijerya'nın ulusal talebi karşılamak için kendi üretimini artırmaktan başka seçeneği yok.\"\n\nAfrika Kalkınma Bankası (AfDB) Başkanı Akinwumi Adesina, daha önce, kıtada gıda krizinin önüne geçebilmek için AfDB'nin 1,5 milyar dolarlık acil gıda eylem planı geliştirdiğini duyurmuştu.\n\nAdesina, AfDB'nin kıtadaki çiftçilere buğday, mısır, pirinç ve soya fasulyesi ekimine yardımcı olacağını açıklamıştı.",
    "Fas-Nijerya doğalgaz boru hattı inşası için imzalar atıldı": "Rabat'ta düzenlenen imza törenine Fas Hidrokarbon ve Maden Ofisi Genel Müdürü Emine Binhıdra, Batı Afrika Devletleri Ekonomik Topluluğu (ECOWAS) Temsilcisi Sediko Douka ve Nijerya Petrol Şirketi (NNPC) CEO'su Mallam Mele Kolo Kyari katıldı.\n\nTörende konuşan Fas Hidrokarbon ve Maden Ofisi Genel Müdürü Binhıdra, anlaşmanın tüm Batı Afrika ülkelerine gaz sağlayacak çok önemli bir proje olduğunu söyledi.\n\nBinhıdra, Nijerya-Fas doğalgaz boru hattının, Avrupa kıtasına ihracat için yeni bir geçiş noktası olacağını belirtti.\n\nFas Hidrokarbon ve Maden Ofisi, ECOWAS ve NNPC'den yapılan ortak yazılı açıklamada ise doğalgaz boru hattının, Nijerya'dan başlayıp Batı Afrika sahili boyunca uzanacağı ve Fas'ta son bulacağı aktarıldı.\n\nBoru hattının, Fas-Avrupa doğalgaz boru hattına ve Avrupa doğalgaz şebekesine bağlanacağı kaydedildi.\n\nUzunluğu 5 bin 660 kilometre olacak ve 25 yılda kademeli olarak tamamlanacak boru hattının, hem Batı Afrika hem de Avrupa'daki artan gaz ihtiyacını karşılaması planlanıyor.\n\nNNPC, 2 Haziran'da, ECOWAS ile Nijerya-Fas doğalgaz boru hattının inşası için anlaşmaya varmıştı.\n\nMerkezi Nijerya'nın başkenti Abuja olan ECOWAS, 28 Mayıs 1975'te kuruldu. 15 üyesi (Benin, Burkina Faso, Cape Verde, Fildişi Sahili, Gambiya, Gana, Gine, Gine-Bissau, Liberya, Mali, Nijer, Nijerya, Senegal, Sierra Leone ve Togo) bulunan kuruluş, bölgede ekonomik entegrasyonu teşvik etmeyi amaçlıyor.",
    "Nijerya'da her yıl yaklaşık 40 bin çocuğa kanser teşhisi konuluyor": "Nijerya Kanserle Mücadele Federasyonu'nun (MCF) kurucusu ve Uluslararası Kanser Kontrol Örgütü (UICC) Nijerya Direktörü Dr. Zainab Shinkafi Bagudu, başkent Abuja'da düzenlenen \"Çocukluk Kanseri\"ne ilişkin programda konuştu.\n\nBagudu, ülkede her yıl yaklaşık 40 bin çocuğa farklı türde kanser teşhisi konulduğunu belirtti.\n\nÜlkedeki kanser vakalarındaki artışın endişe verici olduğunun altını çizen Bagudu, çocuklardaki kanser vakalarının yaklaşık yüzde 80'inin ölümle sonuçlandığını söyledi.\n\nBagudu, Nijerya'da çocukluk çağı kanseriyle mücadelenin yolunun farkındalık yaratma ve hükümetin bu alanda daha fazla doktor yetiştirmesinden geçtiğini vurguladı.",
    "Nijerya’dan beyazların reklamlarda yer almasına yasak": "Nijerya’da reklam denetleme kurulu ARCON ilginç bir karara imza atarak reklamlarda beyaz oyuncuların ve İngiliz aksanının yer almasını yasakladı.\n\n22 Ağustos’ta paylaşılan kararda yeni dönem reklam ve pazarlama iletişimi faaliyetlerinin tamamında Nijeryalı oyuncu ve seslendirme sanatçılarının kullanılması zorunlu kılındı.\n\nYerli yeteneklerin ve kapsayıcı ekonomik büyümenin desteklenmesi adına alınan karara uymayan markalara 237 dolar para ceza verilecek.\n\nThe Times’ta yer alan habere göre Nijerya beyazlara reklam yasağı uygulayan ilk ülke oldu. Uygulama 1 Ekim’de yürürlüğe girecek ve halihazırda kararla uyuşmayan kampanyalar o tarihe kadar yayında kalabilecek.\n\nKaynak: Design Taxi, The Times",
    "Nijerya'da camiye düzenlenen silahlı saldırıda 5 kişi hayatını kaybetti": "Ulusal basında çıkan haberlere göre, Boko Haram üyeleri, Borno eyaletine bağlı Ngulde bölgesinde sabah namazı için toplananlara ateş açtı.\n\nSaldırıda 5 kişi yaşamını yitirdi, çok sayıda kişi kaçırıldı ve yaralandı.\n\nNijerya'da 2000'li yılların başından bu yana varlık gösteren terör örgütü Boko Haram'ın 2009'dan bu yana düzenlediği kitlesel şiddet eylemlerinde, 20 binden fazla kişi öldü.\n\nÖrgüt, 2015'ten bu yana ülkenin sınır komşuları Kamerun, Çad ve Nijer'de de saldırılar gerçekleştirdi. Örgütün Çad Gölü Havzası'ndaki saldırılarında en az 2 bin kişi hayatını kaybetti.",
    "Nijerya'dan Hong Kong'a kaçırılmak istenen binlerce eşek penisine el konuldu": "Nijerya'da Hong Kong'a kaçırılmak üzere olan binlerce eşek penisine el koyulduğu açıklandı.\n\nNijerya Gümrük Servisi Bölge Komutanı Sambo Dangaladima gazetecilere yaptığı açıklamada, çuvallar dolusu eşek cinsel organının Lagos Uluslararası Havaalanı'nda ele geçirildiğini söyledi.\n\nToplam 16 çuval cinsel organa el konulduğunu söyleyen Dangaladima, \"Sevkiyat yanlışlıkla ... boğa cinsel organı olarak beyan edildi (ancak) gerekli incelemeden sonra gümrük memurları bunların eşek cinsel organı olduğunu ortaya çıkardı\" dedi.\n\nGümrük servisi ayrıca konu hakkında soruşturma başlatıldığını duyurdu.\n\nNijerya'da eşek derilerinin sıklıkla yurt dışına ihraç edildiği ya da kaçırıldığı biliniyor. Fakat eşek penisi kaçakçılığının nadir görülen bir durum olduğu belirtiliyor. Temmuz ayında Nijerya gümrüğü komşu Nijer'den ülkeye kaçak olarak sokulan 116 bin dolar değerinde eşek derisi ele geçirmişti.\n\nNijerya, özellikle kuzeyde olmak üzere ülkedeki iş hayvanı nüfusunu büyük ölçüde azaltan eşek derisi ihracatını engellemeye çalışıyor. Nijeryalı senatörler 2021 yılında eşeklerin öldürülmesini ve derilerinin ihraç edilmesini yasaklamayı teklif etti. Zira korunma altına alınmaması durumunda eşeğin çoğalma hızının düşük olmasından dolayı ülkede soyunun tükenmesi riski bulunuyor.\n\nEşek cinsel organı ve derilerinin popüler geleneksel ilaçlarda kullanıldığı Çin gibi ülkelere ihracatını engelleyecek yasa teklifi henüz yasalaşmadı.",
    "Nijerya’da bir haftada 48 kişide maymun çiçeği vakasına rastlandı": "BİST hisse verileri 15 dakika gecikmelidir. BİST isim ve logosu \"Koruma Marka Belgesi\" altında korunmakta olup izinsiz kullanılamaz, iktibas edilemez, değiştirilemez. BİST ismi altında açıklanan tüm bilgilerin telif hakları tamamen BİST'e ait olup, tekrar yayınlanamaz. Veriler tarafından sağlanmaktadır.\n\nwww.sozcu.com.tr internet sitesinde yayınlanan yazı, haber, video ve fotoğrafların her türlü hakkı Estetik Yayıncılık A.Ş.’ye aittir. İzin alınmadan, kaynak gösterilerek dahi iktibas edilemez.\n\nCopyright © 2022 - Tüm hakları saklıdır. Estetik Yayıncılık A.Ş.",
    "Musixen Nijerya ve Meksika pazarında": "Canlı müzik performans ve eğlence uygulaması Musixen Nijerya ve Meksika pazarında\n\nKullanıcıların ve sanatçıların birbirileriyle doğrudan etkileşime girmesini sağlayan yüksek kaliteli, etkileşimli ve eğlenceli dijital canlı performanslar yaratma yetenekleriyle bilinen Musixen, küresel müzik ve eğlence sektörünün önemli aktörlerinden bir olmaya doğru hızla ilerliyor. Sisteme kayıtlı no-name veya bilinirliği olan 10 binden fazla müzisyen, toplamda 50 bin saatin üzerinde canlı performans ile bugüne kadar 1,5 milyondan fazla kullanıcıya ulaşan platform, Azerbaycan’dan sonra Nijerya ve Meksika pazarına giriş yaptı.\n\nTürkiye’nin adını YouTube, Instagram, Spotify, Facebook gibi devlerin arasına sokarak, dijital canlı müzik ve sahne sanatları performanslarının yer aldığı global bir içerik platformu olmak adına çalışan Musixen, Azerbaycan’dan sonra Azerbaycan’dan sonra Nijerya ve Meksika pazarlarına da açıldı.\n\nGeçtiğimiz yıl Azerbaycan’ın popüler sanatçılarının platformda yer almasını sağlayarak, bölgede etkin bir bilinirlik elde eden Musixen, kısa bir süre önce Nijerya’daki müzisyenlerin deneme yayınlarına başladı ve 400’den fazla müzisyen başvurusu aldı.\n\nSahra Altı Afrika bölgesi içerisinde Nijerya’nın nüfus yoğunluğu, baskın geleneksel kültürü, geniş etki alanı, ticari potansiyeli ve kıta dışında en büyük diasporası olan ülke konumunda olması nedeniyle stratejik bir değeri olduğunu söyleyen Musixen Kurucusu Çağrı Bozay,\n\n“Nijerya’da başlattığımız bu genişleme faaliyeti bizim için son derece önemli. Zira Nijerya özelinde başlattığımız Afrika açılımımızla yerel partnerimizle birlikte üç yıllık süreçte 2,5 milyon kullanıcı ve 17 bin müzisyene ulaşarak bölgeyi kucaklayacağımıza inanıyoruz” dedi.\n\nYakın zamanda Meksika pazarına da girerek operasyonlarını müzik ve eğlence kültürü gelişmiş düzeyde olup Türkiye ile benzer özellikleri bulunan Güney Amerika kıtasına taşıdıklarını belirten Çağrı Bozay, Meksika’da kısa vadede 13 bin müzisyen ile 2 milyon kullanıcının Musixen bünyesine dahil olmasını hedeflediklerini ifade etti.\n\nMusixen’i Türkiye haricindeki ülkelerde ön plana çıkaracak farklı özelliklerin başında, sunulan kültürel çeşitlilik ve uygulama içinde yerel unsurlara yer verilmesi olduğunun altını çizen Bozay,",
    "Nijerya ordusu duyurdu: İki haftada 293 terörist teslim oldu": "09 Eylül 2022 Cuma, 09:21\n\nNijerya Savunma Bakanlığı Medya Operasyonları Direktörü Musa Danmadami, basın mensuplarına yaptığı açıklamada, son 2 haftada ülkenin kuzeydoğusundaki Borno eyaletinde terör örgütü Boko Haram'a karşı düzenlenen operasyonlarda 293 teröristin orduya teslim olduğunu belirtti.\n\nDanmadami, teslim olan Boko Haram üyelerinin, profillerinin çıkarılması ve topluma kazandırılması için rehabilitasyondan geçirileceklerini söyledi.\n\nDanmadami, operasyonlarda 52 teröristin de etkisiz hale getirildiğini ifade ederek, 14 teröristin yakalandığını, önemli miktarda mühimmat ele geçirildiğini bildirdi.\n\nNijerya'nın Borno eyaletinde geçen sene açlık nedeniyle 5 binden fazla Boko Haram ve ISWAP üyesi teslim olmuştu.\n\nÖrgüt, son yıllarda düzenlenen operasyonlara rağmen Nijerya'da hala ciddi güvenlik sorunu oluşturuyor.",
    "Nijerya'da sel felaketi! 100 bin insan evini terk etti! Ülkenin durumu içler acısı": "Habib, selzedelerin bazıları çevredeki okullar ve kamu binalarına geçici olarak sığındığını işaret ederek, kimisi için de hükümet tarafından geçici kamp kurulduğunu ifade etti.",
    "Nijerya'da güvenlik sorunları nedeniyle kapatılan okullar yeniden açılıyor": "Nasarawa Eyaleti Eğitim Bakanlığı Daimi Sekreteri Mohammed Sani-Bala, yaptığı açıklamada, ülkedeki güvenlik sorunları nedeniyle eyalette kapatılan tüm okulların yeniden açılmasına karar verildiğini belirtti.\n\nEyaletteki devlet ve özel yurtların 18 Eylül'den itibaren açılacağını aktaran Sani-Bala, 19 Eylül'de ise okullarda derslerin başlatılacağını ifade etti.\n\nSani-Bala, öğrencilerin ve öğretmenlerin güvenliğini sağlamak için okullarda güvenliğin artırıldığına dair güvence verdi.\n\nNijerya'da silahlı saldırı tehdidine karşı 27 Temmuz'da başkent Abuja ve Nasarawa eyaletindeki tüm okullar kapatılmıştı.\n\nKaynak: AA",
    "Nijerya'da şiddetli yağışların yol açtığı sellerde bu yıl 115 kişi hayatını kaybetti": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "": "",
    "Nijerya'da 7 katlı bina çöktü! Ortalık savaş alanına döndü: 5 ölü": "",
    "Nijerya'da silahlı çetelerin rehin aldığı 43 kişi serbest bırakıldı": "Ulusal basındaki haberlere göre, 3 Eylül'de silahlı kişilerin Zamfara eyaletine bağlı Zugu bölgesinde kaçırdığı 44 kişiden 43'ü fidye karşılığında salıverildi.\n\nSerbest bırakılan kişilerin sağlık durumlarının iyi olduğu, bir rehinenin ise öldürüldüğü açıklandı.\n\nNijerya'da insan kaçırma suçunun cezası idam olmasına rağmen fidye amaçlı kaçırma vakalarına sıkça rastlanıyor.\n\nÜlkede artan güvenlik sorunlarıyla mücadele kapsamında fidye ödenmesi yasaklanmıştı.\n\nFulaniler ile çiftçiler 5 yıldır çatışıyor\n\nEyalet 5 yıldır, hayvancılıkla uğraşan Fulaniler ile çiftçilik yapan bazı kabilelerin şiddetli çatışmalarına sahne oluyor.\n\nEyalet hükümeti, yakalanan silahlı çete üyelerinin idamla yargılanacağını bildirmişti.\n\nNijerya Devlet Başkanı Muhammed Buhari, güvenlik sorunları nedeniyle daha önce eyalette madencilik faaliyetlerini yasaklamıştı.\n\nZamfara Eyalet Valisi Bello Matawalle, 26 Haziran'da eyalet sakinlerine, silahlı çetelere karşı kendilerini savunmak için bireysel silahlanma çağrısında bulunmuş, Nijerya ordusu ve polisi bu çağrıya tepki göstermişti.",
    "Nijerya'da HIV virüsünün yayılmasını engellemek için kampanya başlatıldı": "Nijerya Ulusal AIDS Kontrol Programı (NACA) Müdürü Aliyu Gambo, başkent Abuja'da düzenlenen etkinlikte yaptığı açıklamada, HIV virüsünün yayılmasını engellemek için kampanya başlattıklarını ve böylece toplumda farkındalık oluşturmayı amaçladıklarını söyledi.\n\nGambo, gençler için erken müdahalede bulunmak istediklerini, böylece Nijerya'daki HIV enfeksiyonlarını azaltabileceklerini belirtti.\n\nHIV, doğrudan bağışıklık sistemine zarar veriyor ve bu virüsü taşıyanlar \"HIV pozitif\" olarak adlandırılıyor. HIV, vücut direncini azaltarak insanların kolayca hasta olmasına neden oluyor.",
    "Nijerya'da otomobille yolcu otobüsü çarpıştı: 20 ölü": "İbarapa Bölge Başkanı Gbenga Obalowo, yaptığı açıklamada, Oyo eyaletine bağlı İbarapa bölgesindeki Maya-Lanlate karayolunda kontrolden çıkan yolcu otobüsünün bir otomobille çarpıştığını söyledi.\n\nÇarpışmanın ardından yangın çıktığını belirten Obalowo, çıkan yangında en az 20 kişinin yaşamını yitirdiğini ve çok sayıda kişinin yaralandığını kaydetti.\n\nObalowo, ölü sayısının artmasından endişe duyulduğunu söyledi."
}