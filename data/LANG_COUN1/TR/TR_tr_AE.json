{
    "Jason Denayer, Birleşik Arap Emirlikleri yolcusu!": "26 Eylül 2022 Pazartesi, 22:39\n\nSözleşmesinin bitmesinin ardından Lyon'dan ayrılan ve ismi Türk takımlarıyla da geçen Jason Denayer'in yeni adresi belli oluyor.\n\nFabrizio Romano'nun haberine göre, Belçikalı savunma oyuncusu, Birleşik Arap Emirlikleri ekiplerinden Shabab Al Ahli ile anlaşmaya yakın.\n\nDenayer'in, kısa süre içerisinde son görüşmeleri yapmak için Birleşik Arap Emirlikleri'ne gideceği ve 27 yaşındaki futbolcunun resmi sözleşme imzalamasının beklendiği belirtildi.\n\n1 YILLIK SÖZLEŞME İMZALAYACAK\n\nFransa'nın ünlü L'Equipe gazetesi de Denayer'in Shabab Al Ahli ile 1 yıllık sözleşme imzalayacağını ve 1.5 milyon euro yıllık ücret kazanacağını duyurdu.",
    "'İsrail, Birleşik Arap Emirlikleri'ne gelişmiş hava savunma sistemi SPYDER satıyor'": "İsrail'in Birleşik Arap Emirlikleri'ne (BAE) gelişmiş hava savunma sistemi satmayı kabul ettiği belirtildi.\n\nReuters'a konuşan iki kaynak, Tel Aviv'in yaz ortasında BAE'nin talebini onayladığını ve Rafael yapımı SPYDER mobil önleyicileri tedarik edeceğini bildirdi.\n\nDiğer bir kaynak da BAE'nin bu yılın başlarında Abu Dabi'yi vuran drone saldırılarıyla mücadele edebilecek İsrail teknolojisini edindiğini kaydetti.\n\nİsrail Savunma Bakanlığı ve SPYDER üreticisi Rafael, konuyla ilgili yorum yapmayı reddetti.\n\nKaynaklar, alçak seyir izleyen bazı füzelerle insansız hava araçlarının BAE'nin ABD yapımı balistik füze savunma THAAD ve Patriot sistemleri tarından yakalanamadığını kaydediyor.\n\nHava savunma sistemi SPYDER'ın alçak irtifada uçan uçak, helikopter ve insansız hava araçları gibi unsurlara etkili şekilde karşılık verdiği biliniyor.\n\n\"İran'a karşı adım\"\n\n2020'de normalleşme süreci başlatan Tel Aviv ve Abu Dabi yönetimlerinin 'İran'ın saldırı tehdidine karşı bu adımı attığı belirtiliyor.\n\n'ABD'nin bölgedeki müttefiki' olarak nitelendirilen BAE, Ocak ve Şubat aylarında yapılan bir dizi füze ve drone saldırısının ardından hava savunma yeteneklerini güçlendirmek için adımlar atıyor.\n\nTürk savunma firması Baykar tarafından üretilen 20 adet silahlı insansız hava aracı (SİHA) Bayraktar'ın Birleşik Arap Emirlikleri'ne bu ay teslim edildiği bildirildi.\n\nİsrail'den BAE'ye destek\n\nİsrail'de Parlamento Dışişleri ve Savunma Komitesi Başkanı Ram Ben-Barak, 20 Eylül'de İsrail radyosuna BAE ile geniş bir iş birliği olduğunu söylemişti.\n\nİsrail Cumhurbaşkanı Isaac Herzog, Ocak ayında engellenen bir saldırının yapıldığı BAE'yi ziyaretinde ülkesinin BAE'nin güvenlik ihtiyaçlarını desteklediğini dile getirdi.\n\nBaşbakan Yair Lapid de geçen hafta saldırılardan dehşete düştüğünü ve İsrail'in BAE'nin yanında olduğunu ifade etti.\n\nİsrail ve BAE bu yıl bir serbest ticaret anlaşması imzaladı. İsrail ilk kez bir Arap devletiyle böyle bir adım attı. Diğer Körfez ülkesi Bahreyn ile de müzakereler bu hafta başladı. 2020'de İsrail ile ilişki kuran Bahreyn, bu ülkeyle güvenlik anlaşması imzalamıştı.",
    "CIA’dan Peker hamlesi": "HABER MERKEZİ\n\nABD istihbarat örgütü CIA’nın Birleşik Arap Emirlikleri (BAE)’nde bulunan Sedat Peker’i Amerika’ya götürmek için BAE güvenlik ve istihbarat bürokrasisi ile görüşme yaptığı öğrenildi.\n\nTürkiye’den kaçtıktan sonra bir süre Balkanlarda yaşayan, sonra da MOSSAD ve CIA ile birlikte çalışan Filistinli Muhammed Dahlan’ın ekibi tarafından Fas’a kaçırılan Sedat Peker şu anda BAE'de. Suç örgütü lideri Peker, BAE istihbaratının kontrolünde “güvenli ev”de yaşamını sürdürüyor. Peker, Birleşik Arap Emirlikleri’ne gittikten sonra, Türkiye ile ilgili videolar yayınlamaya başlamış ve iktidarı hedef alan açıklamalar yapmıştı.\n\nDaha sonra Türkiye’den giden ekiplerle, istihbarat örgütleri CIA, MOSSAD ve Birleşik Arap Emirlikleri istihbarat örgütü arasında yapılan uzun görüşmeler sonrası Peker’in videoları durduruldu. Telefonuna el konularak bilinmeyen bir yere götürülen ve yaklaşık 10 saat kendisinden haber alınamayan Peker’le de yüz yüze görüşmeler yapıldığı iddia edildi.\n\nPEKER YENİDEN SAHNEDE\n\nTürkiye’nin seçim sathına girmesiyle birlikte Sedat Peker yeniden sahneye çıktı. Sosyal medya üzerinden paylaşımlara başladı. Peker’in açıkladığı bilgilerin devletin mahrem bilgileri olmasına dikkat çeken kaynaklar, “Peker’e içeriden destek verenler de var. Kıbrıs’ta öldürülen Halil Falyalı’nın arşivinin de Sedat Peker’e ulaştırılmış olduğu anlaşılıyor.” bilgisini verdiler.\n\nBunun üzerine Peker’e yeniden müdahale edildi. Sedat Peker'in sosyal medya paylaşımlarını yapan Emre Olur, Arnavutluk’ta gözaltına alınarak Türkiye’ye getirildi. Mahkemece tutuklanarak cezaevine kondu.\n\nBu arada, Türkiye ile Birleşik Arap Emirlikleri arasında ilişkiler yoğunlaştı. Birleşik Arap Emirlikleri ile İsrail ilişkileri de iyi noktada. Eş zamanlı Türkiye-İsrail ilişkileri de normalleşiyor. Büyükelçi ataması düzeyine geldi. Sedat Peker’i kollayan içerdeki ekiple de belli anlaşmalar yapıldığı konuşuluyor.\n\nABD DEVREDE\n\nBu gelişmelerden sonra ABD’den de hamle geldi. Aydınlık’ın edindiği bilgilere göre, CIA yetkilileri Birleşik Arap Emirlikleri yetkilileri ile görüşerek Sedat Peker’in kendilerine verilmesi için girişimde bulundular. Konuyu yakından takip eden, CIA’nın operasyonlarını yakından izleyen kaynaklar, gelişmeyi şöyle değerlendirdi: “CIA yetkilileri Peker’le ilgili olarak kısa aralıklarla iki kez görüştü. ABD Peker’i seçim sürecinde kullanmak istiyor. Birleşik Arap Emirlikleri’nde sıkıntı yaşanıyor. Peker’in sosyal medyadan açıklama yapması bir şekilde engelleniyor. Amerika bundan rahatsız. Peker’in istediği gibi sosyal medya üzerinden faaliyette bulunmasını istiyorlar. ‘Peker özgürleşmeli’ talebinde bulunuyorlar. Şu anda Peker’i kontrol eden birkaç istihbarat örgütü var. Hepsinin hesabı ayrı. CIA, Peker’in tam denetimlerinde olmasını istiyor”.\n\nTÜRKİYE BİLİYOR\n\nAmerika’nın Sedat Peker’in Amerika’ya götürülmesi için yaptığı girişimlerin Türkiye tarafından bilindiğini de kaydeden kaynaklar, şunları belirtti: “Peker önce bakanları ve bazı bürokratları hedef almıştı. Sonra ara vermek zorunda kaldı. Daha sonraki sosyal medya paylaşımlarında çıtayı yükseltti. Cumhurbaşkanı Erdoğan’ın yakın çevresini hedef almaya başladı. Seçime az bir süre kala doğrudan Cumhurbaşkanı Erdoğan’ı hedef alacak. Zaten seçime iki ay kalayı işaret etti. İktidarı yıpratıp muhalefeti kazandırma taktiği izleyecek. Planlar bu yönde yapılıyor”.\n\nPEKER’DEN 10 SAAT HABER ALINAMADI\n\nAydınlık Peker’in 10 saat kayboluşunu da şöyle aktarmıştı.\n\n“Suç örgütü lideri Sedar Peker’in Birleşik Arap Emirlikleri güvenlik güçlerinin davetiyle Türkiye saati ile 12.00’de bir yere gittiği ve henüz dönmediği iddia edildi.\n\n“Gazeteci Alişer Delek’in sosyal medya hesabından yaptığı paylaşımda, Peker’in ‘basın danışmanı’ Emre Olur ile görüştüğünü, Olur’un verdiği bilgiye göre Peker’in Dubai’de kaldığı konuta gelen Birleşik Arap Emirlikleri güvenlik güçlerinin davetiyle bir yere gittiğini ve henüz dönmediğini ifade etti. Yapılan paylaşıma göre BAE güvenlik güçleri Peker’in tek başına ve üzerine elektronik cihaz almadan gelmesini istemiş. Türkiye saati ile 12.00’de daveti kabul eden Peker’in saat 22.16 itibariyle henüz dönmediği, nerede olduğu ve ne zaman döneceğinin bilinmediği, gözaltına alınmış ya da öldürülmüş olmasından endişe duydukları aktarıldı.\n\nSEDAT PEKER'DEN AÇIKLAMA\n\n“Bir süre sonra Sedat Peker, konutuna döndüğünü duyurdu. Sosyal medya hesabından paylaşım yapan Peker, ailesinin yanına döndüğünü, BAE yetkilileriyle bir süre sohbet ettiğini ifade etti.\n\n“Sedat Peker'in, sosyal medya hesabından yaptığı paylaşımlarda şu ifadeler yer aldı: 'Kıymetli dostlarım, öğle saatlerinden itibaren kaldığım mekandan yetkililerle beraber ayrıldım. Şu an kaldığım mekana, ailemin yanına geri geldim. Hakkımdaki iddiaların yoğunluğu nedeniyle karşılıklı sohbette bulunduk. Şahsım hakkında herhangi bir Interpol kararı olmadığı için, tüm herkes gibi ülkelerinde misafir olarak bulunduğumu söylediler. Hakkımda birçok suikast ihbarı olduğunu bana ilettiler, hepimizin bildiği gibi. Ülkeden ayrılmamda veya ülkede kalmamda herhangi bir sorunun olmadığını da bana ilettiler.'”\n\n'UZUN BİR YOLCULUĞA ÇIKACAĞIM'\n\nSedat Peker’in etrafındaki çember daralınca Birleşik Arap Emirlikleri’nden ayrılması gündeme gelmişti. Aydınlık bu konuda da şu bilgileri aktarmıştı:\n\n“Suç örgütü lideri Sedat Peker son kaçtığı yerden de ayrılmak zorunda kaldı. Sosyal medyadan yaptığı açıklamada kaldığı otelin tespit edildiğini belirten Peker ‘Uzun bir yolculuk yapacağım. Malum, aileyle yolculuk zor oluyor ama biz her zorlukta olduğu gibi bunların da altından kalkmasını biliriz’ dedi.”\n\nGüvenlik nedeniyle Sedat Peker’in Birleşik Arap Emirlikleri’nden çıkışı iptal edildi.\n\nDUBAİ’DE YAŞANANLAR\n\nAydınlık, Haziran 2021'de, Sedat Peker Dubai’deyken kaldığı otelin deşifre olması sonrası yaşananları şöyle aktarmıştı: “Dubai’de istihbarat örgütünün ‘dokunulmaz’ otelinde kalan Sedat Peker bir süre sonra oteli değiştirmek zorunda kaldı. Bunda otelin deşifre olması, Türkiye’den giden ekiplerin otelin çatısına kadar çıkarak görüntü çekip paylaşması, ortaya çıkan durumun Birleşik Arap Emirlikleri’ni sıkıntıya sokmaya başlamasının etkili olduğu bildirildi.\n\n“Peker başka otele taşınınca kaldığı otele operasyon girişimi gerçekleştiğini kaydeden kaynaklar, ‘Peker operasyonlardan kurtulsa da çok korktu. Dubai’de birkaç tane farklı grup Peker’i izliyor. Operasyonu kimin yaptığını anlayamadı. Kendisini koruyanlar olay sonrası onu, genelde istihbaratçıların ve kritik isimlerin kullandığı ‘güvenli evlerden’ birine taşıdı. Orada bir villaya yerleştirdi. Yakınları da orada. Ama onu yöneten diğer ekip başka bir yerde’ bilgisini verdiler.\n\nPAZARLIK YAPILDI\n\n“Bu arada, Peker’in pazar günü kaldığı ‘güvenli ev’den alındığı ve onu kullananların merkezine götürüldüğü, o esnada Türkiye’den giden bir ekibin de onu orada tutanlarla yaklaşık 10 saat pazarlık yaptıkları ancak anlaşamadıkları da öğrenildi. Bu sırada Peker’e ciddi uyarılar yapıldığı da belirtildi. Peker için pazarlık yapıldığı esnada Peker’in de aynı binada bulunduğu belirlendi.”",
    "Birleşik Arap Emirlikleri 6 yıl sonra Tahran'a büyükelçi atadı": "BAE'nin Tahran Büyükelçisi iken 2016'da ülkesine geri çağrılan Seyf Muhammed Ubeyd ez-Zeabi yaklaşık 6 yıl aranın ardından eski görevine devam etmek üzere İran'a geldi.\n\nİran Dışişleri Bakanlığından yapılan yazılı açıklamaya göre, BAE Büyükelçisi Zeabi, başkent Tahran'da Dışişleri Bakanı Hüseyin Emir Abdullahiyan ile görüştü.\n\nGörüşmede Abdullahiyan, İran'ın BAE dahil tüm komşularıyla ilişkilerini ilerletmeyi önemsediğini belirtti.\n\nBölgede istikrarın sağlanması için bölge ülkelerinin iş birliği yapması gerektiğini kaydeden Abdullahiyan, iki ülke arasındaki ilişkilerin geliştirilmesi kapsamında mevcut kapasitelerin kullanılması, Yüksek İşbirliği Komisyonu kurulması ve konsolosluk ilişkilerinin düzenlenmesinin önemini vurguladı.\n\nBAE'nin Tahran Büyükelçisi Zeabi de iki ülkenin ekonomik ve ticari kapasitelerini \"ikili ilişkilerin geliştirilmesinde önemli bir faktör\" olarak değerlendirdi.\n\nNe olmuştu?\n\nSuudi Arabistan'da 2 Ocak 2016'da aralarında Şii din adamı Nimr el-Nimr'in de bulunduğu 47 kişi \"terör\" suçlamasıyla idam edilmişti. İdamlara tepki gösteren İranlı yetkililerin yaptığı açıklamaların ardından Suudi Arabistan'ın Tahran Büyükelçiliği ve Meşhed kentindeki konsolosluk binaları İranlı göstericiler tarafından ateşe verilmişti\n\nBunun üzerine Suudi Arabistan, Bahreyn, Kuveyt ve Sudan İran'la diplomatik ilişkilerini kesmiş, BAE ise ilişkilerini maslahatgüzar seviyesine indirerek Tahran Büyükelçisi olarak görev yapan Seyf Muhammed Ubeyd ez-Zeabi'yi ülkesine geri çağırmıştı.\n\nBAE Dışişleri Bakanlığından 21 Ağustos'ta yapılan açıklamada, gelecek günlerde Büyükelçi Seyf Muhammed ez-Zeabi'nin Tahran’a döneceği bildirilmişti.",
    "T.C. Ticaret Bakanlığı": "",
    "Emre Olur’un savunmasında şok sözler! Birleşik Arap Emirlikleri'ne bakın ne için gitmiş": "Emre Olur, geçtiğimiz Pazar günü Arnavutluk Tiran'da yakalanarak gözaltına alınmış, ardından Türkiye'ye getirilmişti. Emniyet işlemlerinin ardından adliyeye getirilen şüpheli Olur, savcılıktan tutuklama talebiyle sevk edildiği İstanbul Anadolu Sulh Ceza Hakimliği'nce 'Suç işlemek amacıyla kurulan örgüte üye olma' suçundan tutuklanmıştı.\n\nTATİL AMAÇLI GİTTİĞİNİ İDDİA ETTİ\n\nŞüpheli Emre Olur'un adli makamlarca gerçekleştirilen sorgusundaki savunması ortaya çıktı. SABAH'ın ulaştığı Hakimlik ifadesinde şüpheli Emre Olur, herhangi bir suç işlediğini düşünmediğini belirterek \"Suç işlemiş olsaydım Arnavutluk'tan sığınma talebinde bulunurdum ama ülkeme döndüm. Ailemin sağlık problemleri var ve bu yaşıma kadar hiç suç işlemedim. Birleşik Arap Emirlikleri'ne tatil amacıyla gittim\" şeklinde konuştu.\n\nFLASH TV'DEN BİRLEŞİK ARAP EMİRLİKLERİNE\n\nSavunmasının devamında şüpheli Olur, \"Kendisi Birleşik Arap Emirlikleri'nden tweet atma konusunda dijital yasağı olduğunu, benden de takipçim çok diye hesabımdan istediklerini paylaşmamı rica etti. Ben de bu sebeple paylaşımları yaptım. Başka bir emir veya talimat almadım. Kesinlikle örgüt üyesi değilim. Hiyerarşik bir yapı içinde yer almadım. Sadece milliyetçi olduğumdan kendisine sempatim var. Flash TV'deki bir konuşmam üzerine beni aramıştı. Nişanlımla Makedonya'ya gittiğimde yanıma gelmişti\" dedi.\n\n\"BÖYLE BİR SUÇ ÖRGÜTÜ YOK\"\n\nŞüpheli Emre Olur, savunmasını \"Ben siyasi sığınma hakkım olduğu halde ülkeme döndüm. Tutuksuz yargılanmayı talep ediyorum\" sözleriyle bitirdi. Sorgusunun ardından Hakimlikçe tutuklanan şüpheli Olur, cezaevine gönderildi.",
    "Alman RWE, Birleşik Arap Emirlikleri’nden LNG alacak": "Enerji Günlüğü - Alman enerji şirketi RWE, Birleşik Arap Emirlikleri’nden 137 bin metreküp sıvılaştırılmış doğal gaz (LNG) alacak.\n\nAlmanya Başbakanı Olaf Scholz'un Birleşik Arap Emirlikleri'ne (BAE) hafta sonu gerçekleştirdiği ziyarette, Alman enerji şirketi RWE, BAE'den LNG alımı için sözleşme imzaladı. Başbakan Scholz'un memnuniyetle karşıladığını duyurduğu anlaşmaya göre RWE, BAE'den 137 bin metreküp LNG alacak. RWE ile BAE arasında 2023 yılında daha fazla LNG alımı konusunda bir mutabakat zaptı da imzalandı.\n\nAnlaşmaya göre 137 bin metreküp LNG, Almanya'nın Hamburg kenti yakınlarındaki Brunsbüttel LNG tesisine Aralık ayında teslim edilecek. DPA'nın verdiği bilgiye göre BAE'den gelecek ilk LNG 0,95 milyar kilowatt saat elektrik üretimi için yeterli olacak.\n\nKuzey Akım 1'den Rusya'nın Ukrayna'yı işgali öncesinde Almanya'ya günde 1,75 milyar kilowatt saat elektrik üretimi için yeterli gaz geliyordu.",
    "Türkiye'nin de talip olduğu Kabil Havalimanı'nın işletilmesi Birleşik Arap Emirlikleri'ne kaldı": "Taliban, Afganistan'da yönetimi ele geçirmesinin ardından Kabil Uluslararası Havalimanı'nın işletilmesi için Birleşik Arap Emirlikleri (BAE) merkezli GAAC şirketi ile anlaştı. Türkiye ile Katar, havalimanının işletilmesi için ortak girişimde bulunmuştu.\n\nAfganistan'ı yöneten Taliban, ülkenin hava sahasının kontrol edilmesi ve başta Kabil Uluslararası Havalimanı olmak üzere, ülkedeki havalimanlarında havacılık hizmetlerini sağlama konusunda Birleşik Arap Emirlikleri (BAE) merkezli GAAC şirketi ile anlaştı.\n\nTaliban geçici hükümetinin Başbakan Yardımcısı Vekili Molla Abdulgani Birader, Ulaştırma ve Sivil Havacılık Bakan Vekili Hamidullah Ahundzade ve çeşitli Taliban yetkilileri ile GAAC şirketinin yetkilileri, başkent Kabil'de düzenlenen törenle \"Uçak Rehberlik Hizmetleri ve Geliştirmesi\" başlıklı anlaşmayı imzaladı.\n\nAnlaşma kapsamında GAAC şirketi, Afganistan genelinde uçakların iniş ve kalkışları da dahil olmak üzere uçaklara uçuş rehberliği sağlayacak ve gerekli görülen havalimanlarında radar sistemleri ve gerekli teçhizatı temin edecek.\n\nŞirket bunun yanı sıra Kabil, Kandahar ve Herat'taki havalimanlarında personel kapasitesini artıracak ve personele gerekli havacılık hizmetlerini sağlayacak.\n\n10 yıl süreli anlaşmanın ilk 5 yılında Afganistan hava sahasını kullanacak uluslararası uçaklar da dahil olmak üzere elde edilen gelirlerin, GAAC şirketine ödenmesi planlanıyor.\n\nTörende konuşan Taliban geçici hükümetinin Başbakan Yardımcısı Vekili Molla Abdulgani Birader, Afgan ekonomisini geliştirmenin öncelikleri olduğunu ifade ederek \"Bu anlaşmanın, ülkenin ekonomik büyümesinde ve ticaretinde olumlu etkisi olacak.\" dedi.\n\nUlaştırma ve Sivil Havacılık Bakan Vekili Hamidullah Ahundzade de anlaşmanın ana amacının uçuşlar için güvenli havacılık hizmetlerini geliştirmek ve havalimanlarında havacılık hizmetlerini sağlamak olduğunu söyledi.\n\nAhundzade, \"Bu projenin hayata geçirilmesi ile uçakların güvenliği temin edilecek ve Afganistan hava sahasını kullanan uçaklarından gelir elde edilmesi de başlayacak.\" diye konuştu.\n\nTaliban sözcülerinden İnamullah Samangani ise Twitter hesabından yaptığı paylaşımda, söz konusu anlaşmanın bir sonucu olarak farklı uluslararası havacılık şirketlerinin de Afganistan'a seferlerini yeniden başlatmasını beklediklerini belirtti.\n\nTürkiye ile Katar'dan ortak girişim\n\nTürkiye ile Katar'ın, Kabil Uluslararası Havaalanı’nın iki ülke ortaklığıyla işletilmesi konusunda anlaşmıştı.\n\nAnadolu Ajansı'nın diplomatik kaynaklara dayandırdığı haberde, Katar ve Türk heyetleri arasında havaalanının iki ülke ortaklığıyla işletilmesine ilişkin çeşitli görüşmelerin yürütüldüğü belirtti.\n\nTürk ve Katarlı şirketler arasında bu amaç doğrultusunda ve eşit ortaklık temelinde bir mutabakat zaptı imzalandığına işaret eden kaynaklar, söz konusu ortaklık anlaşmasının ise Dışişleri Bakanı Mevlüt Çavuşoğlu’nun 7 Aralık'taki Türkiye-Katar Yüksek Stratejik Komite Yedinci Toplantısı için Doha'da bulunduğu sırada yapıldığını aktardı.\n\nUluslararası uçuşlar durmuştu\n\nTaliban'ın Afganistan yönetimini ele geçirdiği 15 Ağustos 2021'den sonra ülkedeki tüm uçuşlar durdurulmuştu.\n\nİlerleyen zamanlarda özellikle Kabil, Kandahar, Herat ve Mezar-ı Şerif havalimanlarından olmak üzere iç hat uçuşları başlamıştı.\n\nHalihazırda Afganistan'a az sayıda ülkenin doğrudan uçuşları bulunuyor.",
    "Cumhurbaşkanı Rumen Radev’in Birleşik Arap Emirlikleri’ne ziyareti başladı": "Cumhurbaşkanı Rumen Radev 1 ve 2 Eylül’de Birleşik Arap Emirlikleri’ni resmi ziyarettedir. Ziyaret Birleşik Arap Emirlikleri devlet başkanı ve Abu Dabi hükümdarı Şeyh Mohammed bin Zayd en Nehayan’ın daveti üzerine gerçekleştiriliyor. İki devlet başkanı farklı alanlarda ikili anlaşmalar imzalayacak. Abu Dabi Ticaret Odası’nın Bulgar şirketlerinin katılımıyla düzenlediği bir iş görüşmesinin yapılması öngörülüyor. Bulgaristan ile Birleşik Arap Emirlikleri, iki hükümet arasında yatırımların karşılıklı savunulmasına dair bir anlaşmaya varılması için de çalışmalar yürütüyor.\n\n\n\nEnerji üretimi ve ekonomi alanındaki ikili işbirliği ve Bulgar şirketleriyle ortak tasarımların gerçekleştirilmesi, ziyaretin gündemini oluşturuyor.\n\nCumhurbaşkanı Radev dün akşam Birleşik Arap Emirlikleri’ne varışında: \"Bulgaristan’ın, enerji üretimi, yüksek teknolojiler, inovasyon, ulaşım ve karşılıklı ilgi oluşturan diğer alanlarda somut sonuçlara götürecek daha etkin diyalog ihtirasları var’ ifadesini kullandı.\n\n\n\n",
    "Birleşik Arap Emirlikleri'yle ilişkiler gelişiyor: Serbest ticaret anlaşması imzalanacak": "BAE Ticaret Bakanı Sani el-Zeyudi, ülkesinin Türkiye ile serbest ticaret anlaşmasını önümüzdeki haftalarda tamamlamayı hedeflediğini söyledi. Zeyudi, Twitter üzerinden yaptığı açıklamada \"#UAETurkiyeCEPA'yı önümüzdeki hafta tamamlamayı hedefliyoruz ve bölgenin en önemli ekonomilerinden biriyle daha derin ticaret ve yatırım ilişkileri kurmayı amaçlıyoruz\" dedi.\n\nTicaret Bakanı Mehmet Muş ise Twitter üzerinden yaptığı açıklamada \"Türkiye-BAE #CEPA anlaşmasının mevcut durumunu ve anlaşmanın tamamlanması için gerekli adımları görüştük\" ifadelerini kullandı.\n\nBAE birçok ülke ile CEPA olarak bilinen serbest ticaret anlaşmaları imzalamak için girişimler yürütürken bu sene şimdiye kadar Hindistan, İsrail ve Endonezya ile anlaşmaya varıldı.\n\nASELSAN'dan Birleşik Arap Emirlikleri'ne satılacağı iddiasına yanıt\n\nDışişleri Bakanlığı: Birleşik Arap Emirlikleri, Filistin'in iradesini yok sayıyor",
    "Fenerbahçe'nin lisans çıkarmadığı Filip Novak, Birleşik Arap Emirlikleri'ne gidiyor": "Fenerbahçe'de lisansı çıkarılmayan Filip Novak'a sürpriz bir talip çıktı. Birleşik Arap Emirlikleri ekibi Al Jazira, Çek sol bek için sarı-lacivertlilerin kapısını çaldı.\n\nJorge Jesus'un kadroda düşünmediği isimlerde olan ve ilk yarı için lisansı çıkarılmayan Filip Novak, Birleşik Arap Emirlikleri yolcusu.\n\nTRANSFER KISA SÜRE İÇERİSİNDE NETLİK KAZANACAK\n\nYağız Sabuncuoğlu'nun haberine göre, Birleşik Arap Emirlikleri ekibi Al Jazira, Filip Novak'ın transferi için Fenerbahçe'nin kapısını çaldı. Çek sol bekin transferinin kısa süre içerisinde netlik kazanması bekleniyor.\n\nGEÇEN SEZON 27 MAÇA ÇIKTI\n\n2020'nin yaz transfer döneminde Trabzonspor'dan Fenerbahçe'ye bedelsiz olarak gelen Filip Novak, geçen sezon sarı-lacivertli forma ile 27 maça çıkarken 3 gol ve 3 asistlik katkı verdi.",
    "“Birleşik Arap Emirlikleri, Sedat Peker’e deport edileceğini söylemiş”": "Gazeteci Saymaz, Sedat Peker için BAE'de \"yeni bir dönemin\" başladığını belirterek, \"Eğer paylaşım yaparsa, sadece paylaşım da değil, beğeni yorum gibi sosyal medya işlemlerini yaparsa Birleşik Arap Emirlikleri'nden deport edileceği söylenmiş\" dedi.\n\nmail gönder\n\nyazdır\n\nbüyüt küçült Basın danışmanı Emre Olur’un Türkiye’ye getirilmesi ve tutuklanmasının ardından Sedat Peker sessizliğe gömüldü.\n\n\n\nİsmail Saymaz, Peker’e yönelik dijital kısıtlamanın daha ileri bir boyuta taşındığını belirterek, farklı hesaplar paylaşım yapması ya da sadece beğeni dahi yapsa deport edileceğini söyledi.\n\n\n\nSuç örgütü lideri olduğu gerekçesiyle hakkında arama kararı bulunan Sedat Peker’e Birleşik Arap Emirlikleri’nde (BAE) uygulanan tecridin ayrıntılarını anlatan İsmail Saymaz, Sedat Peker’in uzun bir sessizliğe gömüleceğini söyledi. Halk TV’de yayımlanan “Perdenin önü arkası” programında konuşan Saymaz, eğer iade kararı alınırsa Peker’in hangi ülkeye iade edileceğinin kesin olmadığını belirtti. Saymaz, mevcut Interpol başkanının Birleşik Arap Emirlikleri vatandaşı olduğunu ve İçişleri Bakanı Süleyman Soylu ile görüşen bir kişi olduğu bilgisini de paylaştı.\n\n\n\n\n\n“BEĞENİ BİLE YAPSA DEPORT EDİLECEĞİ SÖYLENMİŞ”\n\n\n\nSaymaz, Peker’e yönelik daha sert dijital kısıtlamaları şöyle anlattı: “Sedat Peker Birleşik Arap Emirlikleri’nde dijital bir tecrite maruz kaldığını, ne kendi hesabından ne kurdurduğu deliçavuş ya da uzunçavuş adlı hesaplardan, ne de Emre Olur gibi bir çalışanının hesabından ne bir gazetecinin ne de dünyanın herhangi bir yerinde x bir kişinin hesabından paylaşım yapmaması konusunda sıkı sıkıya uyarıldığını, eğer paylaşım yaparsa- sadece paylaşım da değil- beğeni yorum gibi sosyal medya işlemlerini yaparsa Birleşik Arap Emirlikleri’nden deport edileceği söylenmiş. Sedat Peker dış dünya ile temasını ya Emre Olur üzerinden kuruyordu ya da bazı gazetecilere demeç veriyordu. Ya da kendisi dolaylı hesaplar üzerinden açıklama yapıyordu. Bütün bunlar son buldu.”\n\n\n\nSEDAT PEKER İADE EDİLİRSE HANGİ ÜLKEYE GÖNDERİLECEK?\n\n\n\nEmre Olur’un Türkiye’ye getirilmesi ile beraber Sedat Peker’in uzun bir suskunluğa gömüleceğini savunan Saymaz, şöyle devam etti:\n\n\n\n“Ben tekrar tweet atabileceğini, retweet yapabileceğini açıklama yapabileceğini zannetmiyorum. Bu ihtimal büyük ölçüde kalktı. Kendisi seçime 2 ay kala çekeceğini söylediği video da dahil bu ve benzer eylemleri bu şartlar altında yapamaz. O halde şartları değiştirebilir mi?\n\n\n\nBirincisi bunun için oradan deport edilmeyi göze alması gerekir. Kendisi orada tek başına değil. Çocuklarının da olduğu mahiyetinin oradan alınmasını göze alması gerekir. Bu zor ve riskli… Bir de nereye deport edileceği de muamma. Türkiye’ye mi? Son geldiği yere mi?\n\n\n\nÇünkü Birleşik Arap Emirlikleri’ne Türkiye’den değil Fas’tan gitti, Fas’a da Türkiye’den gitmedi, Arnavutluk’tan gitti. Peki başka bir ülkeye geçebilir mi? Yasal olarak geçemez. Çünkü pasaportu iptal edildi. Türk pasaportu kullanıyordu, iptal edildi.\n\n\n\nPeki kaçak geçebilir mi? Hayır… Tek başına olsa belki. Ama gözetim altında yaşayan, her anı takip edilen, belli bir mahiyeti ile birlikte gezen birinin öyle kaçak bir şekilde Dubai’den çıkması da mümkün değil.”\n\n\n\nINTERPOL BAŞKANI SOYLU İLE GÖRÜŞMÜŞTÜ\n\n\n\nMevcut İnterpol Başkanının İçişleri Bakanı Süleyman Soylu ile ilişkisine dikkat çeken Saymaz, “Bu durumda, bir ihtimal kalıyor. Türkiye ile Birleşik Arap Emirlikleri’nin diplomatik ilişkilerinin bozulması… O da yakın gelecekte mümkün görünmüyor. Mevcut İnterpol Başkanı Birleşik Arap Emirlikleri vatandaşı ve onun Interpolun başına gelmesinde en büyük desteği Türkiye Cumhuriyeti verdi. Seçilmeden önce Türkiye’deydi ve Bakan Soylu ile görüştüler” dedi.\n\n\n\n\n\n\n\n\n\n0\n\nDİĞER GÜNDEM HABERLERİ",
    "Expo 2020 Dubai'nin mirası Expo City Dubai'de yaşamaya devam edecek Yazar Euronews TR": "© Reuters. Expo 2020 Dubai'nin mirası Expo City Dubai'de yaşamaya devam edecek\n\n6 ay boyunca bir Arap ülkesi için ilk olan uluslararası etkinlik kapsamında dünyayı ağırlayan Expo 2020, Dubai görkemli şekilde kapılarını kapadı. Fuar alanı geleceğin şehrine, Expo City Dubai’ye dönüşürken önceki Dünya Fuarı alanlarından farklı olarak burada, fuarın ruhu ve mirası yaşamaya devam edecek.\n\nExpo City Dubai'nin geliştirme ve teslimattan sorumlu yetkilisi Ahmed El Katib, Expo City Dubai'yi şöyle açıklıyor: \"Eğitim, eğlence, yeni çalışma şekilleri ve iş deneyiminin bir birleşimi. Ve organizasyonların buraya gelip taşınmak için yaptığı talebin ne kadar yüksek olduğundan bahsetmiyorum bile. Çok sayıda insan, vizyonumuza ve elde etmeye çalıştığımız şeye dahil olmak için buraya geliyor. Şu andan yıl sonuna kadar bütün pavyonların açılması gerekiyor ve elbette içerik farklı olacak.\"\n\nPavyonların çoğu kalacak ve çeşitli fikirlerle kültür merkezileri, üniversiteler, konsolosluklar ve restoranlar olarak yeniden tasarlanacak. Fuar yetkilileri şehrin vizyonuyla uyum sağlaması için her öneriyi dikkatle inceliyor. Sürdürülebilir, insan merkezli şehir 1083 dönümlük bir alan üzerine kurulacak. Eski fuar alanının yüzde 80’i yeniden kullanılacak. Ziyaretçileri ve sakinleri şehrin 10 kilometrelik bisiklet parkurlarının, 5 kilometrelik koşu parkurunun ve 45 bin metrekarelik parkların tadını çıkaracak.\n\nHalka açıldığında ziyaretçiler ayrıca Tera ve Alif pavyonlarının, Gerçeküstü Su Özelliği’nin (Surreal Water Feature), Gökyüzü Bahçesi’nin (Garden in the Sky), yiyecek - içecek seçeneklerinin ve alanın tek otelinin de keyfini sürecek.\n\nRove Hotels'in Operasyon Direktörü Paul Bridger, \"Fuar etkinliği kendi başına dünyanın bu bölgesi için büyük bir şeydi. Buradaki gayrimenküllerin yüzde 80’i kaldı ve ekim ayından itibaren bu etkinliği yaşamaya devam edebileceksiniz. Aynı zamanda gelişimini de göreceksiniz. Fuar boyunca insanlar bu bölgeyle bağ kurdu. Bu otel inanılmaz şekilde doluydu. Şimdi biraz daha sakin. Yazın bölgeyi ve neler olup bittiğini görmek için gelen çok sayıda insanı ağırladık. Ekim ayı geldiğinde bu eğlence merkezlerinin yeniden açılmasını sabırsızlıkla bekliyoruz. Alan yeniden açıldı ve çok sayıda start-up ile kiracı bölgeye geldi.\" şeklinde konuşuyor.\n\nFuar Merkezi burada Expo City Dubai’de faaliyet göstermeye devam edecek ve 2023’deki COP 28 gibi küresel etkinliklere ev sahipliği yapacak. Ayrıca Fortune 500 listesinde yer alan bir dizi şirket ve yerel firma, DP World ve Siemens gibi burada bir ofis açmak için çalışıyor.\n\n'Geleceğin şehrinin teknoloji şirketlerine ihtiyacı var'İş dünyası 5G ve nesnelerin interneti teknolojilerine sahip, özel olarak tasarlanmış bir ekosistemin fırsatlarından yararlanacak.\n\nTerminus Grup'un Baş Bilim İnsanı ve Terminus International'ın Başkanı Dr. Ling Shao, \"Expo City akıllı bir şehir olacak, değil mi? Burası, bilgisayar görüşü, doğal dil işleme, makine öğrenimi, insan-bilgisayar etkileşimi de dahil yapay zeka bağlantılı farklı teknolojiler için büyük bir oyun alanı. Bütün bu teknolojiler bir akıllı şehir senaryosunda kullanılabilir. Bu nedenle, Expo City ile iş birliği yapmaları ve gelişimine katkıda bulunmaları için Expo City’de yer alacak çok sayıda çok gelişmiş teknoloji şirketlerine ihtiyaç var.\" ifadelerini kullanıyor.\n\nExpo kasabasını evi yapmayı tercih edenler, yaya geçitleri ve otonom araç yolları ile bağlantılı mahallelerle, Birleşik Arap Emirlikleri’nin ilk 15 dakikalık şehrinde yaşayacak ve çalışacak.\n\nEmlak ajansı Better Hommes'un Gayrimenkül Satış Danışmanı Rebecca Elyse Roffe, Expo City Dubai'yi şöyle anlatıyor: \"Expo City, Dubai’nin bir parçası olarak inşa edilen en yeni kenti Güney Dubai’de yer alıyor. Güney Dubai tamamlandığında Hong Kong’dan daha büyük bir alan olacak. Dubai sakinleri her zaman yenilikleri hemen benimsediler ve yeni fikirlerle kavramlar onları çok heyecanlandırıyor. 15 dakikalık şehir fikri, Birleşik Arap Emirlikleri’nde türünün ilk örneği. Bu nedenle daha fazla bilgi edinmek isteyen çok fazla insan oldu. Her milletten, farklı yaşam biçimlerinden insanların sorularını yanıtladık. Doğma büyüme buralı olan yerli Emirlik sakinleri bile 15 dakikalık şehirde yaşamakla ilgileniyor. İlk kez Birleşik Arap Emirlikleri’ne gelen ve belki de ülke dışına hiç çıkmamış insanlar da ilgileniyor. Günlük işlerinin yüzde 90’ını evlerinden kısa bir yürüyüş ya da bisiklet yolculuğuyla halledebilecekleri fikri, insanları gerçekten heyecanlandırıyor.\"\n\nEXPO 2020 Dubai’nin büyüsü ve etkileyici mirası yaşamaya devam ederken, pek çokları geleceğin şehri olarak büyük potansiyelini gerçekleştirmesini ve böylelikle gelecek nesillere fayda sağlamasını dört gözle bekliyor.",
    "BAE - İsrail yakınlaşması, ABD ve İran": "Havvanur Fadila\n\nGazeteci-Dubai\n\nMısır Devlet Başkanı Enver Sedat’tan 45 yıl sonra, ikinci defa üst düzey bir Arap isim İsrail’in Holokost kurbanlarını anma salonuna çelenk bıraktı… Bu isim İsrail ile iki sene önce İbrahim Antlaşmalarını imzalayan Birleşik Arap Emirlikleri’ni temsilen Dışişleri Bakanı Abdullah Bin Zayed idi. İsrail’e, normalleşme anlaşmasının ikinci yıldönümünü kutlamaya giden bakan, ülkesinin İsrail’deki Büyükelçiliği’nde üst düzey isimlerin katıldığı bir resepsiyon verdi. Muhammed bin Zayed’den özel bir mektup da getiren Abdullah bin Zayed, birkaç günlük İsrail turunda Cumhurbaşkanı Herzog ve eski Başbakan Netanyahu dahil olmak üzere iktidardan ve muhalefetten önemli isimlerle görüştü.\n\nREKLAM\n\nDÜŞMANLIKTAN MÜTTEFİKLİĞE\n\n1971’de kurulan Birleşik Arap Emirlikleri (BAE), 2020’ye kadar İsrail’i ülke olarak tanımamasına ve hatta ülkenin kurucusu Zayed bin Sultan Al Nahyan İsrail’i düşman olarak nitelendirmesine rağmen bu iki ülke jeopolitik müttefiklik seviyesine iki senede nasıl ulaştı? BAE’nin İsrail ile yakınlaşması, bölgesel bir tehdit unsuru olarak gördüğü İran’a karşı ortak paydada birleşebildiği bir bölgesel güç unsuru ile ittifak olmaya karar vermesi ile mümkün oldu. Arap ülkelerinin İsrail’e açtığı savaşlara BAE’nin katılmamış olması da normalleşmenin hızında etkili oldu. Karşılıklı kan dökülmediği için, kurucusunun nitelendirdiği “düşmanlık” BAE için Arap birliğini temsil etmesi oranında sembolikti denebilir. İsrail ise çevrelendiği Arap ülkeleri arasında üzerindeki baskıyı kırmak ve tekrarlanabilecek savaşları engellemek için zaten uzun süredir kendisine müttefikler arıyordu. Bu bağlamda bölgenin dinamiklerinin bu iki ülkeyi birbirine yakınlaştırdığı görülüyor.\n\nREKLAM\n\nBAE’nin ardından Bahreyn, Fas ve Sudan da İsrail ile normalleşme antlaşmaları imzalayıp ilişkilerini geliştirdiler. Ancak bu rüzgarın hızı Trump’ın ABD’de seçimi kaybetmesiyle yavaşladı. Üstelik Biden yönetiminin İran ile Nükleer Silahların Önlenmesi Anlaşması’na dönülmesi amacıyla Obama’nın açtığı yoldan devam etmesiyle rüzgar Basra Körfezi’nde tersinden esmeye başladı. Göreve geldikten sonra İsrail’in de etkisiyle “en kötü antlaşma” diyerek Trump’ın çekildiği bu antlaşma, İran’ın nükleer silah geliştirmesine fizikî güç ile değil diplomatik yollarla karşı çıkılması ve İran’a uygulanan ambargoların bir kısmının kaldırılması maddelerini içeriyordu. Müzakereleri 2013’te başlayan, imzalanması Batı ülkelerini ve BM’yi de dahil ettikten sonra 2015’te mümkün olan ve ABD Kongresi’nden onay alınması büyük tartışmaların ardından gerçekleşebilen antlaşmadan ABD’nin tek taraflı çekilmesi 2018 yılında oldu.\n\nREKLAM\n\nBugün Biden yönetimi, kısa bir süre yürürlükte kalmış ancak uzun bir müzakere ve pazarlık sürecinden geçmiş bu antlaşmaya geri dönmek istiyor. Hem İsrail hem de Birleşik Arap Emirlikleri ise, İran’a yönelik ambargoların kaldırılmasının olası sonuçlarından korkuyor. ABD’nin ambargosu nedeniyle çeşitli ülkelerde dondurulan ve 100 milyar doları aştığı tahmin edilen İran malvarlığının bir kısmı, antlaşmaya dönüldüğünde, İran İslam Cumhuriyeti iktidarına devredilecek. BAE ve İsrail, İran’ın bu parayı, ülkelerinde ve yakın coğrafyalarında “terörü finanse etmek” için kullanmasından korkuyor. İran’ın hem Filistin ve Lübnan, hem de Yemen’de Şiiliğin etkisini de kullanarak bazı grupları silahlandırdığı gerçeği göz önünde bulundurulursa İsrail ve BAE’nin farklılıklarını bir kenara bırakarak ortak nokta bulma çabası, hatta bunun için Hz. İbrahim’e kadar giden bir çizgide akrabalıklarını yeniden keşfetmelerinin arka planı anlaşılacaktır.\n\nREKLAM\n\nBIDEN BİR TAŞLA BİRDEN FAZLA KUŞ VURACAK\n\nİç politikada hem Demokratlar hem de Cumhuriyetçilerden bazı isimlerin karşı çıkmasına, İsrail ve BAE gibi Orta Çoğu’daki müttefiklerin de itirazlarına rağmen Biden yönetimi ABD’nin bu antlaşmaya dönmesini neden istiyor? Obama’nın mirası olarak gördüğü bu antlaşmaya dönerek Biden birden fazla kuş vurmayı amaçlıyor: Bazı analistler Orta Doğu’da her şeyin yanlış gitmeye başladığı tarihi, CIA destekli darbeden sonra İran’da devrime giden süreç olarak kabul ederler. İran petrolünü millîleştirdiği için, demokrasiyle başa gelmesine rağmen İngiliz-İran Petrol Şirketi’nin baskısıyla devrilen Musaddık’ın yerine eski uyumlu Şah tekrar getirildiğinde tarih 1953’tü. 25 yıl sonra gerçekleşen İran Devrimi ise İran’ın ABD nüfuz alanından çıkmasıyla sonuçlandı. Devrim sonrası dünyadan tecrit edilen ve radikalleşen İran’ın bölge ülkelerine yönelik tehdidi bugün, Demokratlar arasında bir kanat tarafından dışlayıcı değil dâhil edici bir politika uygulanarak azaltılmak isteniyor.\n\nREKLAM\n\nİran’ın uranyum zenginleştirmesinin kısıtlanması ve bunun uluslararası kuruluşlarca kontrol edilebilmesi antlaşma uygulanırken mümkün olmuştu. Biden yönetimi bir yandan İran’a kabul ettirdiği bu koşullara dönüp çevre ülkeleri de karşı hamle olarak nükleer yarışına girmekten alıkoymak isterken, bir yandan da İran’da tutuklu 4 Amerikalı’nın tahliye pazarlığını yapıyor. Antlaşma sağlanırsa Afganistan fiyaskosunu unutturarak iç politikada puan kazanma hesabı yapılırken, uluslararası konjonktürde de Asya’da Çin etkisini dengelemek gibi küresel kazanımların olacağı öne sürülüyor. İş çevrelerinde ise, Biden’ın OPEC+ ülkelerine istediği seviyelerde kabul ettiremediği petrol üretiminin artışı konusunu, yaptırımların kaldırılacağı İran petrolünün karşılayabilir beklentisi var. İran’dan temin edilebilecek günlük ekstra 500 bin ila 1 milyon varil ile yüksek fiyatların düşürülebileceği öne sürülüyor. Bugün gelinen noktada Obama’nın planları İran’ı çevre ülkelere yakınlaştırmasa da, İran tehdidinin İsrail ve BAE’yi birbirine daha da yakınlaştırdığı görülüyor…",
    "2 senedir boştu! Biden, Birleşik Arap Emirlikleri için adayını açıkladı": "",
    "TRT ortak yapımı 'TAY' en çok izlenen film oldu: Kalplere dokunan hicret hikayesini çocuklar çok sevdi": "Annesini arayan safkan bir tay olan Riyah’ın, peşindeki hırsızlardan kaçarken tanıştığı ihtiyar deve Jabal ile birlikte Medine’ye doğru çıktığı yolculuğun hikâyesinin anlatıldığı TRT ortak yapımı “Tay”, ilk haftasında 80 bin 546 kişiye ulaşarak gişede en çok izlenen film oldu.\n\nTRT Çocuk’un uzman psikologları, çocuk gelişim uzmanları ve içerik editörlerinin katkılarıyla hazırlanan “Tay”, 23 Eylül’de sinemaseverlerle buluşmuştu.\n\nHem yetişkinlerden hem de çocuklardan büyük ilgi gören film, 23 Eylül’de vizyona giren tüm filmler arasından birinci olarak gişede seyirci sayısının yarısını aldı.\n\nHAYAT 'Tay' adlı yerli animasyon film 23 Eylül'de minik seyircilerle buluşacak\n\n“Tay” 20 ülkede daha vizyon girmeye hazırlanıyor\n\nTürkiye’de 74 şehirde 316 salonda vizyona giren film, önümüzdeki günlerde Almanya, Fransa, Hollanda, Azerbaycan ve Birleşik Arap Emirlikleri başta olmak üzere 20 ülkede daha seyirciyle buluşacak.\n\nREKLAM\n\n3D animasyon türündeki sinema filmi, masal tadındaki anlatımıyla özellikle okul çağındaki çocuklarda fedakârlık, umut ve sevgi gibi kavramların pekiştirilmesini, çocuklara peygamber sevgisinin aşılanmasını hedefliyor.\n\nFilmin yönetmenliğini TRT Çocuk’un çevreci kahramanı “Kaptan Pengu ve Arkadaşları”nın yapımcısı Nurullah Yenihan, senaristliğini Betül Yağsağan Birgören, yapımcılığını ise Mustafa Emre Tülün üstleniyor.\n\nFOTOĞRAF 11 TRT'den yapılan açıklamaya göre, TRT ortak yapımı filmde, annesini arayan safkan bir tay olan Riyah'ın, peşindeki hırsızlardan kaçarken tanıştığı ihtiyar deve Jabal ile birlikte Medine'ye doğru çıktığı yolculuğun hikayesi anlatılıyor.​\n\nÇöl yolculuğu, hicretleri boyunca Hz. Muhammed ile Hz. Ebu Bekir'i takip eden Jabal'ın anılarını hatırlamasıyla farklı bir hikayeye dönüşüyor.\n\n3D animasyon türündeki sinema filmiyle çocuklarda fedakarlık, umut ve sevgi gibi kavramların pekiştirilmesi, peygamber sevgisinin aşılanması hedefleniyor.\n\nFilmin yönetmenliğini TRT Çocuk'un çevreci kahramanı \\\"Kaptan Pengu ve Arkadaşları\\\"nın yapımcısı Nurullah Yenihan, senaristliğini Betül Yağsağan Birgören, yapımcılığını ise Mustafa Emre Tülün üstleniyor.\n\nTRT Çocuk'un uzman psikologları, çocuk gelişim uzmanları ve içerik editörlerinin katkılarıyla hazırlanan filmin müziklerine ise Burak Çambel imza attı.\n\nTRT ortak yapımı 'Tay' 23 Eylül'de minik seyircilerle buluşacak Hz. Muhammed'in İslam tarihinin dönüm noktası olan hicret yolculuğunu konu edinen \"Tay\" adlı yerli animasyon film, 23 Eylül'de vizyona girecek. 3D animasyon türündeki sinema filmiyle çocuklarda fedakarlık, umut ve sevgi gibi kavramların pekiştirilmesi, peygamber sevgisinin aşılanması hedefleniyor.\n\nBiP'te paylaş\n\nTelegram'da paylaş\n\nWhatsapp'ta paylaş\n\nPinterest'te paylaş\n\nFlipboard'da paylaş\n\nE-posta gönder\n\n\n\n",
    "BAE, Ay Görevlerinde Çin ile Ortak Oluyor": "Son zamanlarda uzay yarışında kendine yer edinen Birleşik Arap Emirlikleri, gerçekleştireceği Ay görevlerinde Çin ile ortaklık kuracağını açıkladı.\n\nBundan birkaç hafta önce Çin, NASA’nın Artemis görevi fırlatmalarının başarısız olmasının hemen ardından Ay’da mineral bulduğunu ve bu mineralleri çıkartmak için önümüzdeki 10 yıl içerisinde 3 Ay görevine başlayacağını açıklamıştı. Çin Ulusal Uzay Ajansı’nın açıklamasına göre Ay’da bulunan bu yeni mineral geleceğin yakıtı olabilir.\n\nAy görevlerine yönelik büyük adımlar atmayı hedefleyen bir diğer ülke ise son dönemlerde uzay yarışında yer edinmeye çalışan Birleşik Arap Emirlikleri. Şimdi gelen son haberler ise Çin ve BAE'nin Ay görevi ortaklıklarına başlayacağını gösteriyor.\n\nBirleşik Arap Emirlikleri, Çin ile birlikte Ay görevlerine çıkacak\n\nBirleşik Arap Emirlikleri’nin NASA’sı olan Mohammed Bin Rashid Uzay Merkezi (MBRSC), bugün yaptığı açıklamada Çin Ulusal Uzay Ajansı ile bir mutabakat anlaşması imzaladığını duyurdu. Anlaşma kapsamında Birleşik Arap Emirlikleri, gerçekleştireceği Ay görevlerinde Çin ile birlikte çalışacak. Bu ortaklığın her iki ülke için de önemli olduğunu söylemek yanlış olmaz.\n\nMBRSC, bu ay gerçekleşmesi planlanan Emirates Ay Görevi için halihazırda iki özel sektör ortağıyla çalışıyor. Görevi gerçekleştirmesi için MBRSC’nin Rashid isimli 10 kilogramlık uzay aracı, bir SpaceX Falcon 9 roketinin üzerine yerleştirilecek ve Tokyo şirketi ispace tarafından inşa edilen bir iniş aracı olan Hakuto-R'ye inecek.\n\nÇin ise gelecekte gerçekleştireceği Ay görevlerinde mineral çıkarma gibi çılgın projeleri olan bir ülke ve bu yarışta kendine edineceği tüm ortaklar ilerde elini güçlendirecek. ABD gibi büyük bir rakip karşısında şimdiye kadar iyi iş çıkarmış olsa da, Çin ile BAE'nin ilk kez bir uzay görevinde ortak olması, bu adımın yalnızca BAE'nin Ay görevleri için sınırlı kalmayacağını gösteren manidar bir dönemde gerçekleşti.\n\nGelecekte iki ülkenin Ay üzerinde hangi görevlerde ortak olacağını söylemek mümkün olmasa da, Ay NASA'nın Artemis görevi gibi görevleri de düşününce büyük bir rekabet alanına dönüşecek ve BAE'nin Çin'in yanında olması, muhtemelen Çin'in de işine gelecek.\n\nUzay yarışında kendisine yer bulmayı başaran BAE’nin Çin ile ortak olması çok iyi bir hamle zira Çin, geçtiğimiz 10 yılda hepsi başarıyla sonuçlanan 3 ay görevi gerçekleştirdi ve önümüzdeki 10 yılda 3 tane daha gerçekleştirmeyi planlıyor. İkinci bir uluslararası uzay yarışına tanıklık edeceğiz gibi görünüyor. Siz ne düşünüyorsunuz? Düşüncelerinizi yorumlarda bizlerle paylaşmayı lütfen unutmayın.",
    "Miralem Pjanic'in yeni adresi Birleşik Arap Emirlikleri oldu! Barcelona'dan Sharjah FC'ya bedavaya transfer": "Türkiye Gazetesi\n\nBeşiktaş'a geri dönmek isteyen Miralem Pjanic, Türkiye'deki yabancı kontenjanına takılınca soluğu Birleşik Arap Emirlikleri'nde aldı.\n\nGeçen sezon kiralık olarak Beşiktaş'ta forma giyen Miralem Pjanic, bu sezon da Beşiktaş forması giymek istediğini Barcelona kulübüne iletmişti. Ancak Dele Alli transferi sonrası bu ihtimal ortadan kalktı. Sezonun bitimiyle Barcelona'ya geri dönen Bosna Hersekli yıldız, Birleşik Arap Emirlikleri takımı Sharjah FC'ye transfer oldu.\n\nBarcelona ile 2024 yılına kadar sözleşmesi bulunan 32 yaşındaki yıldız futbolcu, bedelsiz olarak Sharjah FC'ye 3 yıllık imza attı.\n\nMiralem Pjanic Beşiktaş'a geri mi dönüyor? Boşnak yıldız Siyah-Beyazlı formayı giymek istiyor Beşiktaş'a geçen sezon yaz transfer döneminin son saatlerinde imza atan Barcelona'nın Boşnak yıldızı Miralem Pjanic'in, 1 sene daha Beşiktaş'ta oynamak istediğini menajer aracılığıyla Katalan kulübüne ilettiği iddia edildi. Beşiktaş Başkanı Ahmet Nur Çebi, \"Son dakika Pjanic gibi fırsat transferi yapabiliriz\" demişti..\n\nBEŞİKTAŞ'TA GOL SEVİNCİ YAŞAYAMADI\n\n2020 yazında Juventus'tan Barcelona'ya 60 milyon euro bonservis bedeli karşılığında transferolan Pjanic, İspanyol devinde 30 maça çıktı. Tecrübeli orta saha oyuncusu Beşiktaş formasıyla Süper Lig'de 20 maça çıkmış ve 2 asist yapmıştı. UEFA Şampiyonlar Ligi'nde ise 3 maçta 2 asist yapan yıldız isim toplam 26 resmi maçta formasını giydiği Beşiktaş'ta gol sevinci yaşayamadı.\n\nNathan Redmond'un geliş saati belli oldu... Beşiktaş'a Premier League patentli 9. yıldız! Beşiktaş, Southampton'ın Jamaika asıllı İngiliz sol kanat oyuncusu Nathan Redmond ile her konuda anlaştı. Siyah beyazlı yönetim Redmond transferine karşılık Emirhan Delibaş ve Hasic'i, Southampton Kulübü'nüün şirketi Sport Republic'in sahibi olduğu Göztepe'ye bir yıllık kiraladı. Maaşının 1,5 milyon eurosu ödenecek olan tecrübeli futbolcunun bugün İstanbul'da olacak. Beşiktaş taraftarları 28 yaşındaki yıldızın geliş saatini merak ediyor",
    "Almanya, Birleşik Arap Emirlikleri'nden LNG alacak": "",
    "BAE ve İran Dışişleri Bakanları iş birliğinin güçlendirilmesini görüştü": "ABU DABİ (AA) - Birleşik Arap Emirlikleri (BAE) Dışişleri Bakanı Abdullah bin Zayid Al Nahyan, İranlı mevkidaşı Hüseyin Emir Abdullahiyan ile iki ülke arasındaki iş birliğini geliştirmeyi, bölgesel ve uluslararası gelişmeleri ele aldı.BAE...\n\nABU DABİ (AA) - Birleşik Arap Emirlikleri (BAE) Dışişleri Bakanı Abdullah bin Zayid Al Nahyan, İranlı mevkidaşı Hüseyin Emir Abdullahiyan ile iki ülke arasındaki iş birliğini geliştirmeyi, bölgesel ve uluslararası gelişmeleri ele aldı.\n\nBAE ajansı WAM'ın haberine göre, Bin Zayid, Birleşmiş Milletler (BM) 77. Genel Kurulundaki temasları kapsamında İran Dışişleri Bakanı Abdullahiyan ile bir araya geldi.\n\nGörüşmede ikili ilişkiler, iki ülkenin ortak çıkarlarını sağlayacak şekilde iş birliğini geliştirmenin yolları değerlendirildi.\n\nOrtak öneme sahip meseleler, bölgedeki durum, bölgesel ve uluslararası gelişmelerle ilgili görüş alışverişinde bulunan bakanlar, BM Genel Kurulunun gündemindeki bir dizi dosyayı da ele aldı.\n\nBAE Dışişleri Bakanı, uluslararası iş birliğini güçlendirmenin, bölgedeki istikrar ve barış desteklerini pekiştirmek için çalışmanın önemini vurguladı.\n\nİran haber ajansı IRNA'ya göre ise iki bakan, birkaç yıl aradan sonra BAE büyükelçisinin Tahran'a atanmasının ardından ikili iş birliğini geliştirmenin yollarını görüştü.\n\n- BAE'nin 6 yıl aradan sonra Tahran'a büyükelçi ataması\n\nSuudi Arabistan'da 2 Ocak 2016'da aralarında Şii din adamı Nimr el-Nimr'in de bulunduğu 47 kişi \"terör\" suçlamasıyla idam edilmişti. İdamlara tepki gösteren İranlı yetkililerin yaptığı açıklamaların ardından Suudi Arabistan'ın Tahran Büyükelçiliği ve Meşhed kentindeki konsolosluk binaları İranlı göstericiler tarafından ateşe verilmişti\n\nBunun üzerine Suudi Arabistan, Bahreyn, Kuveyt ve Sudan İran'la diplomatik ilişkilerini kesmiş, BAE ise ilişkilerini maslahatgüzar seviyesine indirerek Tahran Büyükelçisi olarak görev yapan Seyf Muhammed Ubeyd ez-Zeabi'yi ülkesine geri çağırmıştı.\n\nBAE Dışişleri Bakanlığından 21 Ağustos'ta yapılan açıklamada, gelecek günlerde Büyükelçi Seyf Muhammed ez-Zeabi'nin Tahran’a döneceği bildirilmişti.\n\nZeabi, yaklaşık 6 yıl aranın ardından eski görevine devam etmek üzere 14 Eylül'de İran'a ulaşmıştı.",
    "6 Arap ülkesi yas ilan etti": "İngiltere Kraliçesi 2. Elizabeth'in vefatı dolayısıyla Ürdün 7, Lübnan, Birleşik Arap Emirlikleri (BAE), Bahreyn ve Kuveyt 3 gün yas ilan ettiklerini duyurdu.\n\nÜrdün Kraliyet Divanından yapılan yazılı açıklamada, Ürdün Kralı 2. Abdullah'ın talimatıyla Kraliçe 2. Elizabeth'in vefatı dolayısıyla ülkede 7 gün yas ilan edildiği belirtildi.\n\nLübnan\n\nLübnan Bakanlar Kurulunun resmi Twitter adresinden yayınlanan Başbakan Necib Mikati imzalı açıklamada, Kraliçe 2. Elizabeth'in vefatı dolayısıyla bugünden itibaren 11 Eylül Pazar gününe kadar sürecek 3 günlük yas ilan edildiği belirtildi.\n\nÜlkede Kraliçe 2. Elizabeth'in cenaze töreninin yapılacağı 18 Eylül'de de yas tutulacağı kaydedilen açıklamada, yas nedeniyle kamu daireleri, bazı kurumlar ve belediyelerde de bayrakların yarıya indirileceği, radyo ve televizyonlarda yayın akışlarının değiştirileceği aktarıldı.\n\nBAE\n\nBAE resmi ajansı WAM'ın haberine göre, Kraliçe 2. Elizabeth'in vefatı dolayısıyla ülkede bugünden itibaren 3 gün süreyle yas ilan edildi.\n\nBAE Başkanlık Divanından yapılan yazılı açıklamada, ülkede özel ve genel sektörün yanı sıra yurt dışındaki büyükelçiliklerde bayrakların yarıya indirileceği kaydedildi.\n\nAçıklamada, Kral 3. Charles başta olmak üzere Kraliçe'nin ailesine ve İngiltere halkına taziyede bulunuldu.\n\nBahreyn\n\nBahreyn resmi ajansının (BNA) haberinde, Bahreyn Kralı Hamed bin İsa Al Halife'nin Kral 3. Charles başta olmak üzere tüm Kraliyet ailesine ve İngiltere halkına Elizabeth'in vefatı dolayısıyla taziyelerini sunduğu aktarıldı.\n\nBahreyn Kralı Al Halife'nin Kraliçe 2 Elizabeth'in ölümü nedeniyle ülkede üç gün boyunca yas tutularak, bayrakların yarıya indirilmesi talimatı verdiği kaydedildi.\n\nKuveyt\n\nKuveyt Bakanlar Kurulu da ülkede 3 gün yas ilan edilmesi ve bu sürede bayrakların yarıya indirilmesi kararı aldı.\n\nBakanlar Kurulundan yapılan açıklamada, Kral 3. Charles'a ve İngiltere halkına başsağlığı dileğinde bulunuldu.\n\nUmman\n\nUmman resmi ajansı ONA'da yer alan habere göre, Umman Sultanı Heysem bin Tarık, Kraliyet ailesine ve İngiltere halkına taziyelerini sundu.\n\nBin Tarık, yas sebebiyle bugün kamu ve özel sektörün yanı sıra yurt dışındaki büyükelçiliklerde bayrakların yarıya indirilmesi talimatı verdi.\n\nFutbol maçları erteledi\n\nKraliçe 2. Elizabeth'in vefatının ardından ülkedeki bu hafta sonu oynanacak Premier Lig futbol maçları ileri bir tarihe ertelendi.\n\nİngiliz Futbol Federasyonu (FA), sosyal medya hesabından yaptığı açıklamada, \"Kraliçenin vefatının ardından İngiliz futbolu, 9-11 Eylül tarihlerinde tüm maçları erteleme noktasında birleşti.\" ifadelerine yer verdi.\n\nİngiltere Premier Ligi ve İngiltere Futbol Ligi (EFL), bu hafta sonu oynanacak maçlarını ertelediklerini doğruladı.\n\nAyrıca, İskoçya ve Kuzey İrlanda'da maçlar ileri bir tarihe ertelendi.\n\nİngiltere Kraliçesi 2. Elizabeth, dün 96 yaşında vefat etmişti.",
    "Araplar AKP'nin beklediği parayla bakın ne yaptıracak: Bu da parayı nereye harcayacaklarını şaşıran Arapların çılgın projesi": "Çölden Dubai gibi bir metropol yaratan Birleşik Arap Emirlikleri, gözde kentinde çılgın mimari projelerine devam ediyor.\n\nDünyadaki esinlenmeden payını alan Dubaililer, gözünü uzaya dikti.\n\nNTV’nin haberin göre, Dubai'de dünyanın doğal uydusu Ay'a benzeyen bir lüks otel yapılacak.\n\nKanadalı bir mimarlık firması tarafından tasarlanan yapı 225 metre yüksekliğinde olacak. Ancak bu otel aynı zamanda bir alışveriş merkezi şeklinde tasarlandı. Böylece Dubai'deki Ay'a yılda 10 milyon ziyaretçi çekilmesi hedefleniyor.\n\n\n\n\n\n\n\nLAS VEGAS'TAN ÖNCE DAVRANACAKLAR\n\nTasarımın gerçekliğini artırmak isteyen mimarlar astronotlar için bir eğitim merkezini de yapının içine ekledi. Ayrıca Ay'da 144 daire de olacak.\n\nYaklaşık 2 yılda tamamlanması planlanan projenin maliyeti ise beş milyar dolardan fazla.\n\n2021 yılında Vegas'ta bir Ay yapılacağı açıklanmıştı. Ancak projenin inşaasına henüz başlanmadı.\n\n\n\nTürkiye ve Birleşik Arap Emirlikleri arasında iki ay önce düzenlenen yatırım çalıştayında konuşan BAE'li Bakan Sarah Al Amir, Türkiye'ye 10 milyar dolarlık yatırım yapacaklarını duyurmuştu.",
    "Irak Hakkında Her Şey; Irak Bayrağının Anlamı, Irak Başkenti Neresidir? Saat Farkı Ne Kadar, Para Birimi Nedir?": "Irak Hakkında Her Şey; Irak Bayrağının Anlamı, Irak Başkenti Neresidir? Saat Farkı Ne Kadar, Para Birimi Nedir?\n\nIrak, Mezopotamya bölgesindeki ülkelerden biridir. Resmi adı ile Irak Cumhuriyeti olan bu ülke Batı Asya ülkesi olarak kabul edilmektedir. Peki, Irak’ın başkenti neresi, Irak bayrağının anlamı ne? İşte Irak hakkında her şey…\n\nHaber devam ediyor\n\nHaber devam ediyor\n\nIrak Hakkında Her Şey\n\nIrak, Batı Asya ülkesi olarak kabul edilir. Irak'ın kuzeyinde Türkiye, doğusunda İran, güneyinde Suudi Arabistan, güneydoğusunda Kuveyt, güneybatısında ise Ürdün ve Suriye bulunur. Birçok medeniyete komşu olması nedeniyle Irak önemli coğrafi alanlardan biri olarak kabul edilir. Irağın başkenti en büyük şehri olan Bağdat'tır. Ortadoğu'da bulunan ve en stratejik bölgelerden olan Irak petrol rezervleri sayesinde önemli bir ülkedir.\n\nIrak, savaştan önce Birleşik Arap Emirlikleri ve Suudi Arabistan'dan sonra en büyük 3. petrol rezervine sahip olan ülkedir. Amerika ile yapılan savaştan sonra Petrol üretiminde düşüşler olsa da rezerv olarak hala yerini korur. Birçok farklı kültürü ülkesinde barındıran Irakta nüfus 40 milyona yaklaşmıştır. Nüfusun yarısından fazlasını Müslümanlar oluşturur.\n\nIrak Bayrağının Anlamı, Irak Başkenti Neresidir?\n\nIrak bayrağında dört renkler vardır. Siyah renk, 750 yılında kurulmuş olan Abbasi devletini simgeler. Bayrağın en üst kısmındaki kırmızı rengi Memluk hanedanlığını sembolize eder. Irak bayrağındaki beyaz renk hem özgürlüğün hem de barışın simgesidir. Irak bayrağının ortasındaki yeşil renk Allahu Ekber yazısı ise yeşil, İslam'ı sembolize ettiği için yeşil seçilmiştir.\n\nBayrağın ortasında Arapça Allahu Ekber yazısı Allah (CC) en yücedir, en uludur anlamındadır. Irak'ın başkenti Bağdat'tır. En büyük kenti olan Bağdat yüzyıllar boyunca İslam dünyasının kültür, ticaret ve bilim merkezi olan şehirdir. Bağdat, birkaç asır boyunca Abbasi devletine de başkentlik yapmıştır.\n\nSaat Farkı Ne Kadar, Para Birimi Nedir?\n\nIrak, Türkiye ile aynı zaman diliminde olduğundan aralarında herhangi bir saat farkı yoktur. Türkiye'de saat kaçı gösterirse Irakta da o saati gösterir. Irak para birimi olarak dinar kullanmaktadır. 1 Irak dinarı 0,012 Türk Lirasına eşittir. Irak merkez bankası tarafından dağıtılan Irak dinarında 50, 250, 500, 1000 ve 5000 dinar kullanılır.\n\nHaber devam ediyor\n\nHaber devam ediyor\n\nIrak İklimi\n\nIrak, subtropikal ve kurak bir iklime sahiptir. Ülkede kışlar soğuk ve kurak, yazlar ise sıcak geçmektedir. Ülkenin büyük bir bölümünü çöllerin oluşturması bu durumda etkili olmuştur. Fakat İran-Türkiye sınırı boyunca uzanan dağlık bölgeler yoğun bir şekilde kar yağışı alır. Genelde sıcaklıklar ülkenin güney ve kuzeyinde farklı olur. Kuzeyde yazlar daha kısa ve güneye göre daha serin olur.\n\nGüneyde ise sıcaklığın bazı zamanlarda 45 dereceye kadar çıktığı olur. Yağışlar genellikle kış aylarında olur. Düzlük bölgelerde senelik 178 mm olan yağış, dağlık bölgelerde 1000 mm üzerine çıkar. Çöl bölgelerinin etkisi ile beraber toz ve kum fırtınaları da ülkede sıklıkla yaşanır.\n\nIrak Mutfağı Nasıldır?\n\nArap kültürünün mirasçısı olarak da bilinen Irak mutfağı Orta Doğu mutfaklarının etkisinde kalmıştır. Kahvaltılarda genelde zengin kahvaltı tercih edilir. Tereyağı, zeytin, domates, salatalık, yumurta, bal, reçel, peynir ve kaymaktan oluşan bir kahvaltı yaparlar. Çorbaları arasında en sevilenler tarhana ve mercimek çorbasıdır. Et yemekleri içinde ise kebap, lahmacun, et genelde ızgara yöntemi ile pişirilir. Sebze yemekleri açısından da çeşitliliğe sahip bir mutfaktır. Dolma, sarma, kızartma sebzeler ve zeytinyağı yemekler ile sayısız sebze yemeği vardır.\n\nHaber devam ediyor\n\nHaber devam ediyor",
    "Türkiye'ye turist akını! 8 ayda 32.5 milyon turist": "\n\nKültür ve Turizm Bakanlığı, yılın ocakağustos döneminde ülkeye gelen ziyaretçi sayılarını açıkladı. Buna göre Türkiye yılın ilk 8 ayında 32 milyon 500 bin 190 ziyaretçiyi ağırladı. Bakanlığın açıkladığı veriler, Türkiye'nin son dönemde yürüttüğü diplomasi hamlesinin de meyvelerini vermeye başladığını ortaya koydu. Sabah'tan Betül Alakent'in haberine göre, Türkiye'nin adeta diplomatik atağa geçtiği Suudi Arabistan, İsrail, Mısır, Birleşik Arap Emirlikleri (BAE) gibi ülkelerden gelen turist sayıları katlandı.\n\nHatırlanacağı üzere Suudi Arabistan'da son 4-5 yıldır Türkiye aleyhinde bir karalama kampanyası yürütülmüş, bu turizm rakamlarına da yansımıştı. Türkiye ise bu sıkıntılı süreci diplomatik hamlelerle yönetmiş, son bir yıldır bunun da etkileri hissedilmeye başlanmıştı. Geçtiğimiz haziran ayında da Cumhurbaşkanı Recep Tayyip Erdoğan, Suudi Arabistan Veliaht Prensi Muhammed bin Selman'ı Cumhurbaşkanlığı Külliyesi'nde ağırlamıştı. Gelişen pozitif ilişkiler turist sayılarını da adeta şaha kaldırdı. Bu yılın ilk sekiz ayında gelen Suudi turist sayısı bir önceki yılın aynı dönemine göre yüzde 3.936 artarak 270 bini aştı.\n\nNORMALLEŞEN İLİŞKİLER POZİTİF YANSIYOR\n\nTürkiye'nin diplomasi hamlesini yürüttüğü bir diğer ülke de İsrail oldu. İsrail'le normalleşen ilişkiler sonrasında Tel Aviv'le karşılıklı olarak büyükelçi atama kararı alınmış, geçtiğimiz haftalarda da atamalar yapılmıştı. Son iki yıldır pozitif giden ilişkiler İsrail'den gelen turist sayılarında da etkisini hissettirdi. Türkiye'ye 8 ayda gelen İsrailli turist sayısı geçen yıla göre yüzde 377 artarak 534 bini aştı. Yine Mısır ve Birleşik Arap Emirlikleri ile gelişen diplomatik ilişkiler turizme pozitif yansıdı. Mısır'dan gelen turist sayısı yılın ilk 8 ayında 140 bine yaklaştı. Birleşik Arap Emirlikleri'nde de yüzde 332'lik artışla 106 bin 716 kişiye ulaşıldı.\n\nALMANYA LİDERLİĞE OTURDU\n\nYılın ilk 8 ayında gelen yabancı ziyaretçi sayısı ise geçen yılın aynı dönemine 108.48 artarak 29 milyon 334 bin 652'ye ulaştı. Türkiye'ye en çok ziyaretçi gönderen ülkeler sıralamasında yüzde 105.73 artışla Almanya liderliğe oturdu. Türkiye 8 ayda 3 milyon 850 bin 816 Alman turist ağırladı. Yüzde 22.8 artış ve 3 milyon 3 bin 836 kişiyle Rusya Federasyonu ikinci sırada yer alırken, yüzde 2.120 artış ve 2 milyon 360 bin 404 kişiyle İngiltere üçüncü oldu. İngiltere'yi, Bulgaristan ve İran izledi.\n\nAntalya'ya hava yoluyla gelen turist sayısı10 milyonu geçti\n\nRus turistlerin Avrupa'ya seyahatleri yüzde 95 azaldı\n\nRus turistlerin Baltık ülkeleri ve Polonya'ya girişleri kısıtlanacak",
    "BAE'den 2 milyar dolarlık adım! 120 adet Bayraktar TB2 alıyorlar": "İnsansız hava araçları teknolojisinde önemli aşama kaydeden Türkiye, Bayraktar TB2 yanı sıra devamı olan TB3, AKINCI, Bayraktar KIZILELMA gibi projelerle savunma sanayide zirveyi oynuyor. Rusya-Ukrayna savaşında halen aktif kullanılan Bayraktar TB2’ler için birçok ülke nabız yokluyor.\n\nTürk SİHA’larına yeni talip Birleşik Arap Emirlikleri oldu. BAE ile Türkiye ilişkilerinin iş birliği merkezli bir sürece dönüşmesi sonrasında Abu Dabi yönetiminin Baykar Teknoloji üretimi silahlı insansız hava araçları (SİHA) hakkında Türk yetkililerle görüşmelerde bulunduğu öğrenildi.\n\nGÖRÜŞMELER AYLARDIR DEVAM EDİYOR\n\nMiddle East Eye'ın (MEE) haberine göre, aylardır devam eden görüşmeler sonucunda BAE'nin Bayraktar TB2 SİHA'ya göz koyduğu aktarıldı. Abu Dabi yönetimine bağlı bağlı Tevazun Ekonomi Konseyi ile Baykar yetkililerinin mart ayından bu yana devam ettirdiği görüşmelerden elde edilen bilgilere göre BAE'nin toplu satın alım teklifinde bulunduğu ifade edildi.\n\nTOPLAM DEĞERİ 2 MİLYAR DOLAR\n\nBuna göre görüşmelerde, 120 adet Bayraktar TB2 tedarikinin yanı sıra çok sayıda mühimmat, komuta ve kontrol merkezi ile eğitim paketi de sipariş verildi. 120 adet TB2 ve diğer araçların yer aldığı paketin toplam değerinin 2 milyar dolara yakın olduğu ifade edildi.\n\nBAYRAKTAR TB2 ÖZELLİKLERİ\n\nBaykar tarafından geliştirilerek kullanıma sunulan Bayraktar TB2 Taktik S/İHA Sistemi, kullanıcıya tüm çözümleri bir arada sunan bütünleşik ağ tabanlı bir sistem mimarisidir. Sistem, Bayraktar TB2 S/İHA Platformu, Yer Kontrol İstasyonu, Yer Veri Terminali, Uzak Görüntü Terminali, İleri Üs ve Jeneratör ile Römork modüllerinden oluşur.\n\nBaykar’ın teknolojik kabiliyet ve yetenekleri sayesinde tüm sistem yerli ve milli olarak üretilmektedir. Bayraktar TB2 Taktik Silahlı İnsansız Hava Aracı, keşif ve istihbarat görevleri için orta irtifa-uzun havada kalış süresi sınıfına giren (MALE) insansız hava aracıdır.\n\nÜç yedekli aviyonik sistemleri ve sensör füzyon mimarisi ile tamamen otonom taksi, kalkış, iniş ve normal seyir kabiliyetine sahiptir.\n\n2014'TEN BU YANA AKTİF HİZMETTE\n\n500.000 saatten fazla uçan TB2, Türk Silahlı Kuvvetleri, Jandarma ve Emniyet Müdürlüğü bünyesinde 2014’ten bu yana aktif olarak hizmet etmektedir. Şu anda Türkiye ile beraber Katar, Ukrayna, Azerbaycan ve teslimat yapılan ülkelerin envanterinde yüzlerce Bayraktar TB2 S/İHA Platformu görev yapmaktadır.\n\nBayraktar TB2, Türk havacılık tarihinde havada kalma (27 Saat 3 Dakika ) süresi ve irtifa (25 bin 30 feet) rekorunu kırmıştır. Bayraktar TB2 bu ölçekte ihraç edilen ilk hava aracı unvanını da taşımaktadır.\n\nKeşif, sürekli havadan gözetleme, istihbarat görevlerini başarıyla yerine getiren sistem, milli akıllı mühimmatlar Roketsan MAM-L ve MAM-C’nin entegrasyonuyla birlikte savaş alanlarının vazgeçilmez unsuru olmuştur.\n\nSİVİL GÜVENLİK ÖN PLANDA\n\nBayraktar TB2 SİHA, yerleşik lazer hedef işaretleyicisi ile hassas hedefleme yapabilir ve dört akıllı mühimmata kadar faydalı yükü hedefe ateşleyerek imha etmesini sağlayabilir.\n\nBayraktar TB2, hedefe yakın alanlara verilebilecek hasarları önlemek amacıyla hızlı gör-ve-vur özelliğine sahip tüm çözümleri sunan bir sistemdir. Sistem bu özellikleriyle sivil güvenliğini ön planda tutar.\n\nBaykar Gerçek Zamanlı Görüntü Aktarma Sistemi (BGAM) savunma sanayiine gerçek zamanlı görüntü aktarma ve arşiv yönetimi çözümleri sağlamaktadır. BGAM yüksek çözünürlüklü, gecikmesiz canlı yayınların aynı anda çok sayıda kullanıcı tarafından yetkilendirme dahilinde izlenebilmesine olanak sağlar.\n\nBGAM web tabanlı bir uygulama olup, kullanıcıların canlı yayınları ağ içerisinde veya mobil uygulama ile internet ağını kullanarak tabletler üzerinden güvenli şekilde izlemesini sağlamaktadır.\n\nGEÇİCİ ŞİFRE\n\nBütün canlı yayınlar sistem tarafından otomatik olarak 30 dakikalık dosyalara kaydedilir. Kullanıcılar canlı görüntüleri izlerken sistem üzerinde notlar alabilir, bu notlara birden çok etiket ekleyebilir.\n\nBu notlar ve etiketler ile arşiv videoları üzerinden arama yapabilirler. Bu notlar ile görev transkripti oluşturulabilir ve dışarı aktarılabilir. Arşiv dosyaları tarihe ve metaverilere göre taranabilir.\n\nCanlı ve arşiv görüntülerine olan erişimin güvenliği için sistem otomatik olarak geçici şifreler kullanır, bu sayede görüntü sunucusuna olan erişim daha güvenli hale getirilir.\n\nGÖRÜNTÜ AKTARMA SİSTEMİ ÖZELLİĞİ\n\nCanlı yayın görüntüleri ve arşiv görüntüler üzerine kullanıcı adı veya cihaz bilgisi filigran olarak kaydedilir.\n\nGörüntü Aktarma Sistemine entegre edilebilecek opsiyonel bir mobil çözüm sayesinde, canlı yayınlar Windows platformuna sahip mobil cihazlar üzerinden de izlenebilmektedir.\n\nYüksek güvenlik seviyeli ağda bulunan yayınlar mobil cihazlara uçtan-uca kriptolama ve tek yönlü veri transferi (diyot çözümü olarak da anılmaktadır) yöntemi aracılığı ile güvenli şekilde aktarılmaktadır.\n\nTEMEL UÇUŞ PERFORMANS KRİTERLERİ\n\n18,000 Feet Operasyonel İrtifa\n\n27 Saat Maksimum Havada Kalış Süresi\n\nTam Otomatik Uçuş Kontrol ve 3 Yedekli Otopilot Sistemi (Triple Redundant)\n\nYer Sistemlerine Bağımlı Olmaksızın Tam Otomatik İniş ve Kalkış Özelliği\n\nGPS Bağımlılığı Olmaksızın Dahili Sensör Füzyonu İle Seyrüsefer Özelliği\n\n25.000 Feet Maksimum İrtifa\n\nGELİŞMİŞ ÖZELLİKLER\n\nTam Otomatik Seyir ve Rota Takibi Özelliği\n\nDahili Sensör Füzyonu Destekli Hassas Otomatik Kalkış ve İniş Özelliği\n\nTam Otomatik Taksi ve Park Özelliği\n\nYarı Otonom Uçuş Modları Desteği\n\nHata Toleranslı ve 3 Yedekli Sensör Füzyonu Uygulaması\n\nÇapraz Yedekli YKİ Sistemi\n\nÖzgün Yedekli Servo Aktüatör Birimleri\n\nÖzgün Yedekli Lityum Tabanlı Batarya Birimleri",
    "CHP’li Özel’den 'Doğu'yla mücadele' sözü": "AYDINLIK / ANKARA\n\nCHP Grup Başkanvekili Özgür Özel, ABD merkezli Chrest Foundation Vakfı’nın beslediği, Youtube kanalı Medyascope’ta konuştu. Birleşik Arap Emirlikleri (BAE)’nden, Katarlılar ile Rus oligarklardan para bulunup sisteme sokulduğunu öne süren CHP’li Özel, “Bu net hata ve noksan tartışması var ya, acayip. Birleşik Arap Emirlikleri’nden, Rus oligarklardan para bulup sisteme sokuyorlar. Görece bir rahatlama dönemi. Şimdi bu numarayı yersen 5 yıl boyunca sana yeter” ifadelerini kullandı.\n\n“Dış güçler” tanımlamasında ABD’nin başını çektiği Batı dünyasından gelen tehditleri es geçen Özel, “Bugün dış güçlerin müdahalesi dedikleri şeyin daniskası Türkiye’de yaşanıyor. Dış güçler: Başta Arap sermayesi.” dedi.\n\n“Ama ne karşılığında?” diye soran Özel, şöyle devam etti: “BAE’nin 15 Temmuz darbe girişimindeki sorumluluğunu affetme karşılığında. Suudiler’e Kaşıkçı dosyasını verme, Katarlılar’a Kanal İstanbul etrafındaki bütün yeni arsaları satma karşılığında.”\n\nRusya’ya karşı uygulanan ambargoyu hatırlatan Özel, Rus altınının BAE üzerinden Türkiye’ye getirildiğini, Kapalı Çarşı’dan, bankalardan daha pahalıya altın karşılığı döviz toplandığını öne sürdü. Net hata noksanı işaret eden Özel, “Gelen altın normalde hesapta olur. Ama, bir gözüküp 10 geldiği söyleniyor. Bunların hepsini çatır çatır araştıracağız.” suçlamasında bulundu.\n\n“Dış güçler” olarak nitelendirdiği Rus ve Arap sermayesini hedefine koyan Özel, şunları kaydetti: “Şu anda kendi iktidarlarını sürdürmek için, yoksul ve bugüne kadar yoksulluğunu yok etmeyip yönettikleri kişilerin ağzına bir parmak bal çalıp, dış güçlerin desteği ile iktidara tutunmaya çalışan bir büyük oyunun içindeyiz. Öyle ‘dış güçler, dış güçler’ dediği hep Batı’dan gelen oldu. Bu sefer Kuzey’den, Doğu’dan ve Arap Yarımadası’ndan gelen dış güçlerin müdahalesi ile karşı karşıyayız. Bununla mücadele edeceğiz.”",
    "Galatasaray Alexandru Cicaldau'nun kiralandığını duyurdu": "Galatasaray'da Rumen oyuncunun akıbeti belli oldu.\n\nSarı-kırmızılı kulüpten yapılan açıklamada Cicaldau'nun, sezon sonuna kadar El-İttihad Kalba'ya kiralandığı belirtildi.\n\nGalatasaray'ın açıklaması şu şekilde:\n\n\"Profesyonel futbolcumuz Alexandru Cicâldau’nun 2022-23 sezonu sonuna kadar Kalba Union Football Club Co L.L.C'ye geçici transferi konusunda anlaşmaya varılmıştır. Buna göre, kiralama süresi boyunca futbolcunun ücretleri Kalba Union Football Club Co L.L.C tarafından ödenecektir.\"\n\nGalatasaray'a 6.5 milyon Euro karşılığında transfer olan Alexandru Cicaldau, sarı-kırmızılı forma ile 44 maçta 5 gol 4 asistlik performans sergiledi.\n\n\n\nOdatv.com",
    "Suudi Arabistan ve Türkiye'den sonra Körfez ülkeleri de Netflix'i 'değerler' konusunda uyardı": "Körfez ülkelerini oluşturan Kuveyt, Umman, Katar, Suudi Arabistan ve Birleşik Arap Emirlikleri Netflix'e İslami değerlerle çelişen içerik yayınlamaya devam etmesi halinde yasal işlemler başlatılacağını bildirerek ihtar verdi.\n\nDaha önce Suudi Arabistan ve Türkiye de benzer şekilde Netflix'e uyarıda bulunmuştu.\n\nMerkezi Suudi Arabistan'ın başkenti Riyad'da bulunan altı üyeli Körfez İşbirliği Konseyi (GCC) tarafından ortaklaşa yayınlanan bildiride, \"İslami ve toplumsal değerlerle çelişen\" türde içeriklere atıfta bulunuldu.\n\nAçıklamada, \"Çocuklara yönelik içerikler de dahil olmak üzere bu içeriğin kaldırılması için platformla iletişime geçildi. Platformun yönergelere uygunluğunu takip edecek ve ihlale neden olan içeriğin yayınlanmaya devam etmesi durumunda gerekli yasal tedbirler alınacaktır” denildi.\n\nMerkezi Kaliforniya'da bulunan Amerikan teknoloji ve medya hizmetleri sağlayıcısı ve yapım şirketi Netflix'ten ihtar hakkında henüz bir açıklama gelmedi.\n\nSpesifik bir içerik ismi verilmedi\n\nGCC, Netflix'teki hangi içeriğin ihtara neden olduğunu belirtmezken, örtülü olarak eşcinselliği teşvik eden sahneleri olan filmler ve dizilerin kast edildiği tahmin ediliyor.\n\nGCC avukatı yaptığı açıklamada \"(Bunlar) çocuklarımız, torunlarımız ve gelecek nesiller için çok talihsiz ve acı verici içeriklerdir” dedi.\n\nSuudi Al-Ekhbariya haber kanalı bu tür içeriğe örnek olarak Jurassic World Camp Cretaceous animasyon programından iki kadın karakterin öpüştüğü, ancak kanalın yüzlerini bulanıklaştırdığı klipler gösterdi.\n\nKanalın haberinde kendini \"aile ve eğitim danışmanı\" olarak tanımlayan bir yetkili bu tür materyalin \"evlere gizlice girdiğini\" ve ülkenin bir \"sansür kriziyle\" karşı karşıya olduğunu dile getirdi.\n\nDaha önce de benzer sorunlar yaşandı\n\nKörfez ülkeleri, özellikle filmlerde LGBT ile ilgili içerik konusunda ABD'li film dağıtımcılarıyla defalarca sorun yaşadı.\n\nBirleşik Arap Emirlikleri (BAE) haziran ayında Disney'in 'lezbiyen öpücük' içeren animasyon filmi Lightyear'ı yasaklamıştı.\n\nBAE, Körfez bölgesindeki daha liberal ülkelerden biri olarak kabul ediliyor ancak yetişkinlere yönelik içerikli filmler rutin olarak sansüre uğruyor.\n\nSadece 2017'de sinema açan Suudi Arabistan, nisan ayında Disney'den Marvel süper kahraman filmi Doctor Strange in the Multiverse of Madness'da \"LGBT referanslarını\" kesmesini istemişti. Disney ise buna uymadı ve film krallıkta gösterilmedi.\n\nSuudi Arabistan'da gökkuşağına izin yok\n\nEşcinselliğin idamla cezalandırılabildiği Suudi Arabistan'da başkentteki mağazalardan gökkuşağı renginde oyuncaklar ve giyim eşyalarının tamamı toplatıldı.\n\nBaskınlarda küçük çocuklar için üretildiği anlaşılan gökkuşağı renginde fiyonklar, etekler, şapkalar ve kalem kutularına el konuldu.",
    "Eşcinsel çiftçi konu alan 'Bros' filmi 4 ülkede yasaklandı": "DUVAR - Suudi Arabistan, Birleşik Arap Emirlikleri, Mısır ve Kuveyt’i içeren kimi Orta Doğu ülkelerinde 2022 yapımı “Bros” filminin gösterime girmeyeceği açıklandı.\n\nVariety’nin haberine göre, 30 Eylül’de gösterime girecek olan romantik komedi filmde eşcinsel sahneler bulunuyor. Bu nedenle ABD’de vizyona girecek olsa da, Orta Doğu ülkelerine yönelik bu tarz bir kısıtlama aldı.\n\nNicholas Stoller tarafından yönetilen film, modern bir hayat süren, bekâr kalmaya kararlı, zeki bir podcast yayıncısı ve müze başkanı Bobby’yi merkezine alıyor.",
    "Yemen'de BAE destekli güçleri hedef alan saldırılar düzenlendi": "Yemen'de Birleşik Arap Emirlikleri tarafından desteklenen Güney Geçiş Konseyine bağlı (GGK) Hizam Emni güçlerini hedef alan saldırılar düzenlendiği bildirildi.\n\nYemen medyasında yayımlanan haberlere göre, Lahic ilinin El-Fuyuş bölgesinde patlama meydana geldi. Patlamanın nedenine dair bilgi verilmezken, kaynaklar GGK'ye ait askeri araca yerleştirilen bir patlayıcının infilak ettiğini öne sürdü.\n\nPatlamanın askeri aracın alev alması sonucu meydana geldiği de iddia edilirken, araçta bulunan kişilerin yaralandığı aktarıldı.\n\nEbyen ilinde de Hizam Emni güçlerinin bir komutanı, il merkezinde kendisini hedef alan bir patlamadan kurtuldu.\n\nGGK'ye bağlı medya merkezinin haberinde komutan Muhammed Abdullah Samga'yı hedef alanlar \"terörist unsurlar\" olarak nitelendirildi. Patlamada can kaybı veya yaralanma yaşanmadığı aktarıldı.\n\nGGK Güçleri Sözcüsü Muhammed en-Nakib, 18 Eylül'de AA muhabirine yaptığı açıklamada, kendilerine bağlı birliklerin El Kaide'nin Ebyen'in Mudiye ilçesindeki Umran Vadisi Kampı'na baskın düzenlediğini söylemişti.\n\nNakib, Umran Vadisi Kampı'nda kontrolü tamamen sağladıklarını belirterek, operasyon sırasında GGK'ye bağlı güçlerden 2 askerin öldüğünü ve bir komutanın yaralandığını ifade etmişti.\n\nGGK, Ebyen'de El-Kaide'nin bulunduğu iki vadide daha kontrolü sağlamıştı\n\nGGK, 11 Eylül'de Zanzibar ilçesinin doğusundaki Meraşika dağlarındaki El Kaide unsurlarının bulunduğu En-Nesil ve Muvcan vadilerinde de kontrolü sağladığını duyurmuştu.\n\nYemen İçişleri Bakanlığından 6 Eylül'de yapılan açıklamada da El Kaide unsurlarının Ebyen'in Ahvar ilçesinde GGK'ye bağlı Hizam Emni güçlerine saldırı düzenlediği ve aralarında bir komutanın da bulunduğu 21 kişinin hayatını kaybettiği belirtilmişti.\n\nÜlkenin güneyindeki Ebyen kenti, Yemen ordusu ve GGK güçlerinin kontrolünde bulunuyor. GGK 23 Ağustos'ta Ebyen'in yüzde 90'ında kontrolü sağladığını açıklamıştı.",
    "Erdoğan’ın BM kürsüsünden yaptığı açıklamayı analiz ettiler": "Birleşmiş Milletler Genel Kurulu’nda yaptığı konuşmalarda çözülemeyen Keşmir krizini her fırsatta dile getiren TC Cumhurbaşkanı Erdoğan bu hafta gerçekleşen etkinlikte de aynı konuyu gündeme getirdi. Fakat geçen yıllara göre daha hafif bir tonda Keşmir sorununa değinen Cumhurbaşkanı Erdoğan’ın sözleri Hindistan’da gündem oldu.\n\n2019’da TC Cumhurbaşkanı Erdoğan’ın sözleri Hindistan hükümetinde tepki yaratırken bu yıl bu konuyu daha hafif gündemine alması dikkat çekti. Hint medyası Erdoğan’ın konuşmasını analiz ederek, neden Erdoğan’ın geçen yıllara göre daha ılımlı konuştuğunu yazdı. Geçen yılların aksine bu yıl konuşmasında Keşmir’de Pakistan’ı desteklemeyen Erdoğan’ın bu konudaki tutumunun ise bir hafta önce Özbekistan’da değiştiğine dikkat çekildi. Hint medyası, TC Cumhurbaşkanı Erdoğan ile Hindistan Başbakanı Narendra Modi’nin Şangay İşbirliği Örgütü’nde bir araya geldiğine ve iki ismin birçok konuyu gündemine aldığı kaydedildi.\n\nÜlkenin önde gelen medya kuruluşlarından Eurasian Times isimli haber platformunu yöneten Hint gazeteci Prakash Nanda’nın kaleme aldığı kapsamlı yazıda Erdoğan’ın neden Hindistan’la ilişkileri yumuşatmak istediğine dair 3 sebep sunuldu.\n\nBİRİNCİ SEBEP: TAMAMEN EKONOMİK\n\nMakalede, “Bu sebeplerden biri Şangay İşbirliği Örgütü’nün başkanlığı, Avrupa Birliği modeline benziyor ve bu yıl Hindistan bunun başkanı olacak. Ayrıca Aralık ayında G-20 Zirvesi’ne de ev sahipliği yapılacak. Büyük bir ekonomik krizden geçen Türkiye’de enflasyon yüzde 80’i aşmış durumda ve ideolojik olmak yerine Türkiye pragmatik olmalı” denildi. Bu sebeple Türkiye’nin düşmandan çok dost elde etmeye çabalaması gerektiği de belirtildi.\n\nHindistan ile Türkiye arasındaki ekonomik ilişkilerin geliştiğine dikkat çekilirken, Hint turistlerin de Çin ve Endonezya’dan sonra en kalabalık Asyalı turist grubunu oluşturduğu açıklandı.\n\nTC Cumhurbaşkanı Erdoğan, geçen hafta Hindistan Başbakanı Narendra Modi ile Özbekistan’da görüşmüştü.\n\nİKİNCİ SEBEP: İDEOLOJİ DEĞİŞİKLİĞİ Mİ GELİYOR?\n\nMakalede Erdoğan’ın Pakistan, Malezya, İran ve Katar’la yakınlaştığı ve bu ülkelerle birlikte Suudi Arabistan ve Birleşik Arap Emirlikleri’nin karşısına çıktığı belirtilirken bu yaklaşımın da sona ermek üzere olduğu öne sürüldü.\n\nMakalede, “Türkiye, Pakistan, Malezya, İran ve Katar’la birleşmenin başarısız olduğunu anlamış olabilir. Erdoğan’ın en büyük destekçilerinden Pakistan’ın eski başbakanı İmran Han’ın gitmesi, Pakistan’ın Suudi Arabistan’a finansal açıdan bağlı olması bu fikri yok etti” denildi. Türkiye’nin Suudi Arabistan, İsrail ve Birleşik Arap Emirlikleri gibi ülkelerle de ilişkilerini normalleştirme yoluna gittiği de belirtildi. Makalede, Hindistan’ın Türkiye’nin normalleşme çabası içinde olduğu Birleşik Arap Emirlikleri, Suudi Arabistan, İsrail ve Mısır’la ilişkilerinin iyi olduğu da hatırlatıldı.\n\nÜÇÜNCÜ SEBEP: KAÇAK PAKİSTANLILAR\n\nMakalede, Türkiye’nin Hindistan ile arasını düzeltme çabasının arkasında Pakistan’dan çok sayıda kaçağın ülkeye giriş yapması olduğu da öne sürüldü. Türk yetkililere göre 3 bin ile 6 bin Pakistanlının kaçak yollara ülkeye giriş yaptığı ve birçoğunun da ülkede kaldığına dikkat çekildi.\n\nÜlkede kalan Pakistanlıların, Türk örf ve adetlerine uygun davranmadığı ve kadınları taciz ettiğine de dikkat çekilirken, Türkiye kamuoyunda Pakistanlılara karşı bir duruş oluştuğu da hatırlatıldı. Ülkeye kaçak yollara gelen Pakistanlıların ayrıca çete savaşları ve yasa dışı suçlara da karışarak uyuşturucu ve insan ticareti yaptığı da belirtildi.",
    "‘Enerji fiyatlarına ‘üst sınır’ getirelim’": "Haberin Devamı\n\nLINDNER, Alman Birinci Televizyonu’nda (ARD) katıldığı bir açık oturumda, elektrik ve doğalgaz fiyatlarındaki artış nedeniyle insanların şimdiden sıkıntı yaşamaya başladıklarına dikkati çekerken, partisinin fiyatların frenlenmesinde ve üst sınır getirilmesinde ısrarlı olduğunu yineledi. Lindner, fiyat artışları nedeniyle işletmelerin de sıkıntı yaşamaya başladıklarına işaret ederken, işletmelerin kapanmasını ve insanların işsiz kalmasını engellemek için hükümetin tüm imkânlarını kullanacağını söyledi. CSU Genel Başkanı ve Bavyera Başbakanı Markus Söder de hükümete “Zaman kaybetmeden enerji fiyatlarına üst sınır getirin” çağrısında bulundu. Söder, ayrıca hükümetin eyaletlere destek vermesini de istedi.\n\nHaberin Devamı\n\n‘KATKI PAYINA HAYIR’\n\nLindner, Federal Ekonomi ve İklim Koruma Bakanı Robert Habeck’in (Yeşiller) mali sıkıntı çeken doğalgaz şirketlerine yardım amacıyla herkesten ‘katkı payı’ alınması planına karşı olduklarını da yineledi. FDP’nin yanı sıra hükümetin büyük kanadı SPD de Habeck’in ‘katkı payı’ planına sıcak bakmıyor. Başbakan Scholz, ortaklar arasında sorun yaşanmaması için bu konuda somut açıklamalarda bulunmaktan kaçınırken, SPD Eş Başkanları Saskia Esken ile Lars Klingbeil, doğalgaz şirketi Uniper’in hisselerinin çok büyük bir bölümünün devlet tarafından satın alınması üzerine ‘katkı payı’ planının yersiz olacağını söylediler. SPD Federal Meclis Grup Başkanı Rolf Mützenich de “Elektrik ve doğalgaz fiyatlarına sınır getirilmesi kaçınılmaz” derken, ‘katkı payı’ yerine başka olanakların bulunduğunu belirtti. Mützenich, “Birçok işletme doğalgaz fiyatlarındaki artış nedeniyle daha şimdiden zor duruma düştü. Biz işletmelerin kapatılıp insanların işsiz kalmasını istemiyoruz” diyerek Habeck’in ‘katkı payı’ planına sıcak bakmadıklarını gizlemedi.\n\nHaberin Devamı\n\nDENGELİ BÜTÇE ISRARI\n\nFederal Maliye Bakanı Lindner, enerji krizine rağmen partisinin dengeli bütçede ısrarlı olduğunu da vurguladı. Hayata geçirilen ‘yardım paketleri’ne rağmen gelecek yıl taze borç almadan dengeli bütçeden yana olduğunu söyleyen Lindner, “Şu anda alınan borçları gelecek nesiller ödemek zorunda kalacak. Günümüzün politikasını etkileme şansı ve imkânı olmayan bu nesillere böyle bir yük bırakmak haksızlık olur” dedi.",
    "Rus basını resmen duyurdu! Rusya'dan Türkiye ile ortaklık kararı": "Cumhurbaşkanı Erdoğan'ın hükümete, \"Rus Mir ödeme sisteminde yaşanan sorunun çözülmesi için alternatif geliştirme talimatı verdiği\" haberleri Rusya'da yankı buldu.\n\n\n\nRusya'da devletin resmi yayın organı olan Rossiyskaya Gazeta, \"Türkiye ve Rusya'nın ortak bir banka veya bu işleve sahip olacak başka bir finansal yapı kurabilecekleri\" görüşünü gündeme taşıdı.\n\n\n\nGazete, \"Böyle bir çalışmanın amacı, Türk bankalarının ikincil Batı yaptırımlarına maruz kalma korkusu olmadan Rus ortaklarıyla çalışmaya devam etmelerini sağlamak olacaktır. Sorunun çözümü, yurt dışında ruble cinsinden uzlaştırma bankalarının oluşturulması olabilir\" diye yazdı.\n\n\n\nGazete, \"Rusya'nın en büyük 10 bankasından birinin ismi açıklanmayan yetkilisinin\" şu değerlendirmesini aktardı:\n\n\n\n\"Rus bankaları, Türkiye'de yerel finans otoritelerinin desteğiyle, münhasıran takas işlevlerini yerine getiren ve dost olmayan ülkelerin para sistemlerinden tamamen özerk olan kendi yan bankalarını oluşturabilir.\n\n\n\nBu tür bankalar, ruble-lira bozdurma işlemi yapacak, nakit verecek kendi ATM ağlarını oluşturabilir ve masrafları kendilerine ait olmak üzere, turistik yerlerdeki perakende satış noktalarını ruble ile işlem ağına bağlayabilir.\n\n\n\nYani, bu örnekte Türkiye'nin turistik yerlerinde restoranların Mir kartı ile ruble olarak işlemlerde kullajacağı POS cihazları olabilir. Diğer kartların terminalinden ayrı olarak bunu kullanbilirler. Böyle bir porojenin potansiyeli var. Ama hem Türk hem de Rus mali makamlarından büyük yatırım ve destek gerektirir.\"\n\n\n\nAynı yetkili, \"Böyle bir plan sadece Türkiye'de değil, aynı zamanda ülkemizden geleneksel olarak yüksek sayıda turist alan Mısır, Birleşik Arap Emirlikleri, Vietnam, Tayland ve diğer dost ülkelerde de uygulanabilir\" dedi.\n\n\n\nGeçen hafta bazı Türk bankaları Rus Mir kartlarına hizmet vermeyi durdurduğunu duyurdu.\n\nTurkrus",
    "CANLI transfer haberleri ve dedikoduları: Maxi Gomez, Trabzonspor'a transfer süreci hakkında konuştu": "",
    "Dubai Vizesi Almak İçin Ne Yapmak Gerek?": "Son yıllarda çok hızlı bir değişim ve gelişime sahne olan Dubai için Ortadoğu’nun gözbebeği demek pek de yanlış bir ifade olmaz. Turizm, teknoloji, lüks yaşam tarzı ve mega yapılarda çıtayı çok yükselten Dubai doğal olarak dünyanın dört bir yanından çok sayıda turiste ev sahipliği yapmaktadır.\n\nBasra Körfezi’nin kıyısında konumlanan Dubai bembeyaz plajlarıyla göz kamaştırmaktadır. Arap Yarımadası’ndaki 7 emirlikten biri olan Dubai’nin gelir seviyesinin bu kadar yüksek olmasının sebebi petrol ve turizmdir. Dubai Türk vatandaşlarının en çok ziyaret ettiği ülkelerden biridir. Türk vatandaşlarının Dubai’ye giriş yapabilmek için Dubai vizesine ihtiyacı vardır. Diğer tüm vize başvuruları gibi Dubai vizesi başvurusu da seyahat amacıyla ve süresiyle uyumlu olarak yapılmalıdır. Vize Başvuru Merkezi sektörünün deneyimli ismi olarak Dubai vizesi ve İsviçre vizesi gibi çeşitli ülkelere giriş yapmaya yönelik vize işlemlerinde başvuracağınız ilk adrestir. Profesyonel ve uzman Vize Başvuru Merkezi ekibi başvuruda bulunacağınız vize türünün doğru bir şekilde belirlenmesinde, vize başvuru evraklarının eksiksiz hazırlanmasında ve vize başvuru sürecinizin herhangi bir kesintiye uğramaması noktasında en büyük yardımcınızdır.\n\nDubai vizesi online olarak alınır, pasaporta basılmaz. Bu nedenle başvurular da bireysel olarak yapılmaz. Dubai vizesi başvurusu için online olarak randevu alınır. Vize mülakatı da yoktur. Birleşik Arap Emirlikleri tarafından yetkilendirilmiş aracı kurumlar aracılığıyla Dubai vizesi başvurusunda bulunulabilir. Mülakat gerekliliği olmadığı için Dubai vizesi başvurunuzu Vize Başvuru Merkezi aracılığıyla başvuru evraklarınızı ileterek gerçekleştirebilirsiniz. Dubai vizesi sonucu genellikle 3 gün içinde online olarak alınır. Dubai vizesi başvurusunun olumlu sonuçlanması halinde başvuru sahibi vize çıktısını alır ve seyahatini gerçekleştirir.\n\nDubai Vize İşlemleri Nasıl Yapılır?\n\nBordo pasaport sahibi olan ve Dubai’ye seyahat etmek isteyen Türk vatandaşlarının Dubai vizesi alması zorunludur. Siyah, gri ya da yeşil pasaport sahibi olan Türk vatandaşları ise 90 günlük seyahatleri için Dubai’ye vizesiz giriş yapabilirler. Birleşik Arap Emirlikleri’nden alınan Dubai vizesi genel kapsamlı bir vizedir. Yani Dubai vizesiyle Dubai dışında Acman, Sharjah, Ummül Kayveyn, Abu Dhabi, Füceyre ve Resü’l Hayme Emirliklerine de giriş yapılabilir.\n\nDubai’ye seyahat etmek için vize alması gereken Türk vatandaşları seyahat edecekleri tarihten belirli bir süre önce Dubai vizesi başvurusunda bulunmalıdır. PDF formatındaki resimli ve barkodlu Dubai vizesinin elektronik ortamda çıktısı alınır ve ülkeye giriş yapılırken belge kontrol noktasındaki Dubai yetkilileri tarafından incelenir.\n\nBirleşik Arap Emirlikleri Göçmenlik Ofisi aracılığıyla alınan Dubai vizesi online vize türleri arasında yer alır. Birleşik Arap Emirlikleri Göçmenlik Ofisi Cuma ve Cumartesi günleri tatildir. Başvuru sistemi 09.00 – 16.00 arasında çalışmakta olup söz konusu saatler dışında yapılan başvurular takip eden iş gününde değerlendirmeye alınır.\n\nDubai turistik bir bölge olduğu için olağandışı koşullar hariç Dubai vizesi talepleri genellikle onaylanır. Ancak daha önce Birleşik Arap Emirlikleri’yle bir sorun yaşayan ya da bir suça karışan kişilerin Dubai vizesi başvuruları onaylanmaz. Başvuruda bulunulacak vize türü Dubai’ye yapılacak seyahatin amacına göre belirlenir. Başvuruda bulunabilecek Dubai vize türleri arasında turistik vize, transit vize, ticari vize ve gemi vizesi sayılabilir.\n\nDubai Vize Türleri Nelerdir?\n\nDubai vizesi başvurusunda bulunacak Türk vatandaşlarının başvuruda bulunacağı vize türünün seyahat amacı ve süresiyle uyumlu olması çok önemlidir. Tek girişli kısa dönem Dubai vizesi alan Türk vatandaşları tek giriş vizesiyle 30 gün Dubai’de kalma hakkına sahip olurlar.\n\nÇok girişli kısa dönem Dubai vizesi alan Türk vatandaşları belirtilen tarih aralığı içinde 2 ay boyunca 30 gün çok girişli kullanım hakkı elde ederler.\n\nTek girişli uzun dönem Dubai vizesi alan Türk vatandaşları belirtilen tarih aralığı içinde bir kez Dubai’ye giriş yapabilir ve en fazla 90 gün konaklayabilirler. Bu vize kullanıldığında bir ay bekleme süresi vardır.\n\nÇok girişli uzun dönem Dubai vizesi alan Türk vatandaşları belirtilen tarih aralığı içinde 90 gün boyunca çoklu giriş kullanımı yapabilirler.\n\nHerhangi bir ülkeye Dubai International Havaalanı üzerinden, terminal 1 ya da terminal 3’e iniş yapılması gereken durumlarda Dubai transit vizesi alınmalıdır. Vize sahibi aktarmalı uçuş saati gelene kadar Dubai’yi gezmek ister ya da aktarmalı uçuşa bağlı olarak terminal değişikliği yapma gerekliliği bulunursa 48 ya da 96 saatlik tek girişli transit Dubai vizesi alınmalıdır.\n\nKalkışlı ya da duraklı olarak gemi seyahatleriyle Dubai’ye giriş yapılması için 30 günlük Dubai Cruise gemi vizesine ihtiyaç vardır.\n\nBirleşik Arap Emirlikleri vizesi başvuruları genellikle 3 günde sonuçlanır. Ancak Dubai vizesi başvurusu sırasında evrakların doğru ve eksiksiz olmasında bu durum geçerlidir. Diğer yandan uzun süreli Dubai vizesi başvurusu gerektiren oturum izni, evlilik gibi durumlarda Dubai vizesi başvuru işlemleri daha uzun sürebilir. Bu yüzden önerilen planlanan seyahat tarihinden en az 15 ila 20 gün önce belgeler ibraz edilerek Dubai vizesi başvurusunda bulunulmasıdır.",
    "İsrail ve BAE'den barış kutlaması: Hahamlar halay çekti": "",
    "Anket: Arap gençlerinin favorisi Türkiye": "\n\n\n\nAnket çalışmasına Batı Asya ve Kuzey Afrika’dan gençler katıldı. Bahreyn, Umman, Suudi Arabistan, Birleşik Arap Emirlikleri, Mısır, Libya, Fas, Sudan, Tunus, Ürdün, Irak, Lübnan, Filistin, Suriye ve Yemen’den 3400 gencin katıldığı ve yüz yüze yapılan çalışmada gençlerin en sevdiği ülkeler de sıralandı.\n\nÇalışmanın sonucunda gençler ABD’nin bölge üzerindeki en büyük etkisi olan ülke olarak tanımladığı tespit edilirken Arap gençleri Rusya, Türkiye ve Çin’i tercih ettiklerini dile getirdi.\n\nÇin’i bir müttefik olarak görüyorlar\n\nSözcü'nün aktardığına göre Arap gençlerinin yüzde 78’i Çin’i bir müttefik olarak görürken, Türkiye ve Rusya da bu ülkeyi takip etti.\n\nİsrail ve İran sıralamada geride kalırken, son 5 yıldır sıralamada Çin’in üst sıralarda yer aldığı da kaydedildi.\n\nAraplar şimdi de Boğaz'da yalı alıyor\n\nAraplar akın etti Uzungöl'de yer kalmadı\n\nAraplar Vodafone'un en büyük hissedarı oldu",
    "BAE'nin şirazesi iyice kaydı": "BAE'li ve Hindu Yetkililer mermer bir sütunu yerleştirmelerinin yanı sıra tapınağın inşasında kullanılacak tuğlaları da birlikte taşıdı.\n\n\n\nMepaNews'te yer alan habere göre, Birleşik Arap Emirlikleri yetkilileri, Hindistan'ın bu ülkedeki Büyükelçilik yetkilileri ile birlikte Abu Dabi'de inşa aşamasında olan bir Hindu tapınağının temel atma törenine katıldı.\n\nBu kapsamda BAE'li ve Hintli yetkililer, \"BAPS Hindu Mandir\" adlı tapınağının ilk mermer sütununu yerleştirdi.\n\nTörene BAE Dış Ticaretten Sorumlu Devlet Bakanı Sani bin Ahmed ez Zeyudi, Abu Dabi'deki Toplumsal Kalkınma Dairesi Başkanı Mugir Hamis el Hayli, İçişleri Bakanlığı Eğitim ve Öğretim Uygulamaları Genel Müdürü Tayyip Kemali ve Hindistan'ın BAE Büyüeklçisi Sunjay Sudhir katıldı.\n\nYetkililer mermer bir sütunu yerleştirmelerinin yanı sıra tapınağın inşasında kullanılacak tuğlaları da birlikte taşıdı.\n\nAçılış için Hindistan'dan Hindu din adamı getirildi\n\nHindu din adamı Ishwarcharan Swami, tapınağın açılışında bir ritüel gerçekleştirmesi için Hindistan'dan getirildi.\n\nİnşa edilen tapınağın Pujarisi (Hindu tapınağındaki en üst düzey yetkili) Swami Brahmaviharidas ise, BAE ile Hindistan arasındaki birlikteliği kutsayan açılışın özel bir tarafı olduğundan bahsetti.\n\nSöz konusu tapınağın Şubat 2024'te açılması bekleniyor.\n\nBAE'de yaklaşık olarak 1.4 milyon Hindu ikamet ediyor.\n\nHindistan'daki İslam ve Müslüman karşıtlığının tavan yaptığı ve Müslümanlara yönelik hükümet destekli kışkırtıcı faaliyetlerin sürdüğü bir dönemde BAE'de Hindu tapınağı inşa edilmesi dikkat çekiyor.\n\nKaynak: Mepa News",
    "Suudi Arabistan ve Bahreyn kralları, bölgesel meseleleri görüştü": "Suudi Arabistan haber ajansı SPA'ya göre, resmi temaslarda bulunmak üzere Suudi Arabistan'a gelen Bahreyn Kralı Al Halife, Cidde'deki Es-Selam Sarayı'nda Kral Selman ve Veliaht Prens Muhammed bin Selman ile ayrı ayrı bir araya geldi.\n\nGörüşmelerin detayına ilişkin bilgi verilmedi.\n\nÖte yandan Bahreyn haber ajansı BNA, Al Halife'nin, Suudi mevkidaşıyla iki ülke arasındaki tarihi ve köklü ilişkileri ve mevcut gelişmeler karşısında iş birliği ve koordinasyon konusunu ele aldığını yazdı.\n\nHabere göre, görüşmede ayrıca bölgede ve uluslararası arenada yaşanan gelişmeler değerlendirildi ve ortak öneme sahip konularda fikir alışverişinde bulunuldu.\n\nLiderler, iki ülkeye fayda sağlayacak alanlarda karşılıklı iş birliği ve koordinasyonu geliştirme konusunda mutabık kaldı.\n\nHaberde, Al Halife'nin, Veliaht Prens bin Selman'la görüşmesine ilişkin bilgi paylaşılmadı.\n\nBahreyn Kralı, 21 Eylül'de de Birleşik Arap Emirlikleri'ne (BAE) gerçekleştirdiği ziyaret kapsamında Devlet Başkanı Muhammed bin Zayid Al Nahyan ile bir araya gelmişti.\n\nKaynak: AA",
    "Almanya'ya BAE'den dizel yakıt": "Birleşik Arap Emirlikleri (BAE) haber ajansı WAM'ın haberine göre, BAE Devlet Başkanı Muhammed bin Zayid Al Nahyan, Körfez turu kapsamında ülkesini ziyaret eden Almanya Başbakanı Olaf Scholz ile bir araya geldi.\n\nGörüşmede, BAE ve Almanya arasında kapsamlı stratejik ortaklığı geliştirmek için iş birliği yolları, bölgesel ve uluslararası gelişmeler ele alındı.\n\nBAE Devlet Başkanı Al Nahyan ve Almanya Başbakanı Scholz'un da katıldığı törende iki ülkenin ilgili yetkilileri ve şirketleri arasında enerji alanında bir dizi anlaşmaya imza atıldı.\n\nBAE ulusal petrol şirketi ADNOC ile Alman enerji şirketi Hoyer arasında 2023 yılında aylık 250 bin tona kadar dizel yakıt temin edilmesi konusunda anlaşmaya varıldı.\n\nADNOC ile Alman enerji şirketi RWM arasında imzalanan anlaşmaya göre de, BAE ulusal petrol şirketinin Alman şirkete sıvılaştırılmış doğal gaz tedarik edeceği, ilk sevkiyatın 2022 sonunda yapılacağı aktarıldı.\n\nKörfez turu çerçevesinde dün Suudi Arabistan'a giden Almanya Başbakanı Scholz, bugün de BAE'deki temaslarının ardından Katar'a geçti.\n\nAlman medyasında Scholz'un enerji alanında görüşmeler ve anlaşmalar yapmak üzere Körfez turuna çıktığı haberleri yer almıştı.",
    "Fabio Cannavaro Benevento'yu çalıştıracak": "Fabio Cannavaro'nun yeni durağı Benevento oldu.\n\nKulüpten yapılan açıklamaya göre, futbolculuğu döneminde kaptanlığını üstlendiği İtalya Milli Takımı'nda 2006 Dünya Kupası'nı kaldıran 49 yaşındaki Cannavaro, Benevento'nun yeni çalıştırıcısı oldu.\n\nNapoli, Parma, Juventus, Inter ve Real Madrid gibi önemli takımlarda forma giymesinin ardından 2011 yılında futboldan emekliye ayrılan ve antrenör olmak amacıyla Asya kıtasına giden Cannavaro, Çin ve Birleşik Arap Emirlikleri'nde çeşitli kulüpleri çalıştırdı.\n\nSon olarak Çin Milli Takımı'nın 2019'da 6 hafta boyunca teknik direktörlüğünü üstlenen Cannavaro, Benevento'ya attığı imza ile Avrupa'da ilk kez takım çalıştıracak.\n\nSerie A'dan 2020-21 sezonunda küme düşen Benevento, 6 lig maçında topladığı 7 puanla 13. sırada yer alıyor.",
    "İki ülke ile kimlikle seyahat dönemi! Peki hangi ülkelere kimlikli ve vizesiz gidilebilir? İşte Türklerin vizesiz gidebileceği ülkeler": "8\n\nVİZESİZ SEYAHAT EDİLEBİLEN ÜLKELER\n\nANDORRA\n\n90 gün vizesiz! Fransa ve İspanya sınırları arasında ufak bir ülke olan Andorra, Türk vatandaşlarına vizesiz ancak ülkenin kendi havalimanı olmadığı için ilk durağınız Fransa veya İspanya olacak. Fransa ve İspanya topraklarından geçeceğiniz için Schengen vizesi gerekiyor.",
    "Bakan Nureddin Nebati, Suudi Arabistan Veliaht Prensi Muhammed bin Selman ile görüştü": "Suudi Arabistan Veliaht Prensi Muhammed bin Selman, Hazine ve Maliye Bakanı Nureddin Nebati ile bir araya geldi.\n\nSuudi Arabistan haber ajansı SPA'ya göre Veliaht Prens Selman ile Bakan Nebati'nin Cidde'deki Al-Salam Sarayı'nda gerçekleşen görüşmesine Cumhurbaşkanlığı Sözcüsü İbrahim Kalın da katıldı. Görüşmede Türkiye ile Suudi Arabistan arasındaki ikili ilişkilerin ele alındığı bildirildi.\n\nTürkiye, bu yılın başlarında Birleşik Arap Emirlikleri ile yaptığı SWAP anlaşmasının bir benzerini Suudi Arabistan ile de yapmak istiyor.\n\nSuudi Arabistan Veliaht Prensi Muhammed bin Selman, 22 Haziran'da Türkiye'ye düzenlediği resmi ziyarette Bakan Nebati ile el sıkışırken Anadolu Ajansı\n\nCumhurbaşkanı Erdoğan, son dönemde yeniden sıcak ilişkilerin kurulduğu Suudi Arabistan'a nisan ayında ziyarette bulunmuş, Veliaht Prens Selman da haziranda Türkiye'ye gelmişti.\n\nCumhurbaşkanlığı Külliyesi'nde yapılan görüşmelerin ardından yayımlanan ortak bildiride, iki ülkenin karşılıklı ticaretin geliştirilmesi ve çeşitlendirilmesi imkanlarını, iki ülke arasındaki karşılıklı ticaretin kolaylaştırılmasını ve önündeki zorlukların üstesinden gelinmesini, yatırım fırsatlarının araştırılması ve çeşitli alanlarda somut ortaklıklara dönüştürülmesi için iki ülkenin kamu ve özel sektöründeki iletişimin artırılmasını ele aldıkları belirtilmişti.\n\nTürkiye'nin SWAP anlaşması için Malezya, Güney Kore, Rusya, İngiltere ve Asya'daki başka ülkelerle görüşme yaparken ilk anlaşmanın Azerbaycan ile imzalanacağı iddia edilmişti.",
    "‘Açık bankacılık konusunda satın almalar gündemimizde’": "Figopara Kurucu Ortağı ve CEO’su Koray Bahar, gündemlerinde açık bankacılık ve farklı finansal hizmetler konusunda satın almalar olduğunu söyledi. Bloomberg HT televizyonunda Sefer Yüksel’in hazırlayıp sunduğu Finansal Teknoloji programına konuk olan Bahar, “Açık bankacılık bizim için çok kritik bir konu. Çünkü biz müşterilerimize farklı finansal hizmetleri tek bir çatı altında sunmak istiyoruz. Büyük ihtimalle bu sene ama en fazla 2023 yılı başında bir ya da birden fazla satın almayı Figopara olarak yapacağız. Bu bizi çok heyecanlandırıyor. Uzun zamandır üzerinde çalışıyoruz” dedi.\n\n‘İtalya’dan sonra BAE, Suudi Arabistan ve Mısır’da hizmet vereceğiz’\n\n2023 yılında ilk önceliğin yurtdışı olduğunu ifade eden Bahar, Figopara’nın ilk ofisini geçen yıl İtalya’da açıklarını hatırlattı. Bahar, “Türkiye’de teknolojiyi üretip bu teknoloji ile yurtdışında hizmet veriyor olmak oldukça önemli bir kaldıraç etkisi yaratıyor. Şu anda radarımızda Birleşik Arap Emirlikleri (BAE) var. Sonrasında Suudi Arabistan ve Mısır gibi bir çok farklı coğrafyada hizmet vermeyi planlıyoruz” diye konuştu.\n\n‘9 ayda 5 milyar TL kaynağı KOBİ’lerle buluşturduk’\n\nYılın ilk 9 ayında 5 milyar TL kaynağı KOBİ’lerle buluşturduklarını söyleyen Bahar, sene başında ayda 100 milyon TL civarında finansman yaparken şu anda aylık 400-500 milyon TL kaynağı KOBİ’lere ulaştırdıklarını belirtti. Bahar, aydan aya bakıldığında ise her ay bir önceki ayın yüzde 30 üzerinde bir kaynağı KOBİ’lere ulaştırdıklarını sözlerine ekledi. Figopara’nın işletme sermayesi konusunda şirketlere destek olan bir finansal teknoloji şirketi olduğunu ifade eden Bahar, “Figopara’da büyük şirketler tedarikçilerinin yapmış oldukları ödemelerin vadesini esnek bir şekilde yönetebiliyorlar. Vadelerini uzatabiliyorlar ya da kendi nakit pozisyonları iyi olduğunda da tedarikçilerine erken ödeme yaparak hem tedarikçilerinin hem de kendilerinin işletme sermayesi için sistemde ciddi somut sonuçlar elde edebiliyorlar. KOBİ’ler ise vadeli alacaklarını vadesini beklemeden Figopara üzerinden tahsil edebiliyorlar. Bugün itibarıyla 20’den fazla banka, 10’dan fazla finansal kuruluş Figopara’da KOBİ’lerin ve şirketlerin işletme sermayesi ihtiyacı için finansal kaynak yaratıyorlar” diye konuştu.\n\n‘Yatırım turunu tamamlamak üzereyiz, yurtdışından ciddi kaynak getireceğiz’\n\nFigopara’nın yatırım turunu tamamlamak üzere olduğunu ve bu ay içinde yeni yatırım turuyla ilgili detayları paylaşacaklarını ifade eden Bahar, “Öngördüğümüz kaynağın çok üzerinde bir kaynağı Figopara’ya getirmeyi başardık. Şu an piyasadaki olumsuz iklimden şirket olarak yatırım turunda etkilenmedik. Çok hızlı büyüyor olmamız, yurtdışı planlarımızın çok geçerli olması, Türkiye’deki yaptığımızın işin bizim öngördüğümüzden de hızlı gidiyor olması yatırım turunda olumsuz iklimden etkilenmemizi sağladı. Dünya Bankası, Finberg-Oyak’ın bir fonu, Eczacıbaşı Holding şu an yatırımcılarımız arasında. Bunların yanında farklı melek yatırımcılarımız var. Yeni turumuzda da Fiba dışında yeni bankaları, aile ofislerinin yatırımlarını ve yurtdışından da ciddi bir kaynağı Türkiye’ye getireceğiz” dedi."
}