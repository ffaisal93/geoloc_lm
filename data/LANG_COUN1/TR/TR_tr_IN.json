{
    "Samsung, Hindistan’da kredi kartı piyasaya sürdü": "Samsung, bugüne kadar bir milyar kredi kartı oluşturulan Hindistan'da kredi kartı piyasaya sürerek 50'den fazla şirketin rakibi oldu. Fakat Hindistan, Samsung için büyük bir fırsat olabilir.\n\nSamsung, Hindistan’da 50’den fazla şirketin faaliyet gösterdiği bir alana adım atarak iki adet kredi kartı piyasaya sürdü.\n\nMumbai merkezli Axis Bank ve küresel ödeme platformu Visa ile bir işbirliğine giden Samsung, Samsung Axis Bank Kredi Kartı adındaki kartlar ile Samsung ürünlerinden satın alan kişilere çeşitli avantajlar sağlamayı planlıyor. Örneğin, Samsung kredi kartı ile Samsung cihazlarından satın alan müşterilere, ödedikleri ücretin %10’luk kısmı geri ödenecek.\n\nSamsung’un piyasaya sürdüğü iki kredi kartı bulunuyor: Signature ve Infinite. Müşteriler, kartlarının modeline göre çeşitli avantajlardan yararlanabilecekler.\n\nHindistan’da kredi kartı kullanımı\n\nÖte yandan, Samsung’un adım attığı bu piyasa her ne kadar 50’den fazla oyuncuyu içerse de hâlâ genişlemeye müsait. Zira şimdiye kadar bir milyardan fazla kredi kartının müşterilere ulaştırıldığı Hindistan’da kredi kartı sahibi olan kişi sayısı 25 milyondan az.\n\nKaynak: Samsung launches credit card in India – Yahoo Finance",
    "Apple, Hindistan’da iPhone 14 üretmeye başladı": "Apple’ın üretim için yüzünü Hindistan’a dönmesi, şirketin bölgede daha büyük hamlelerinin işaretçisi olabilir.\n\nPazartesi günü şirket tarafından yapılan açıklamaya göre Apple, iPhone 14 modellerinin imalatı için Hindistan’a adım attı. Şirketin üretimde küresel partneri olan Foxconn’un üretim için Hindistan’ı tercih etmesi ile bir ilk gerçekleşmiş oldu.\n\nBu hamle ile Apple ilk defa bir iPhone’u tanıttığı yıl içerisinde dünyanın en büyük ikinci akıllı telefon pazarı olan Hindistan’da üretmeye başlamış oldu.\n\nApple, yerel imalat için 2017’den bu yana Hindistan’da bulunuyor. Fakat bugüne kadar hep eski modellerin üretiminin yapıldığı Hindistan ilk kez son model iPhone için tercih edildi. iPhone 14 modelleri, bu ayın başında tanıtılmışlardı.\n\nAnalistler, on yıldan uzun süredir Çin’de üretim yapan Apple’ın Çin’den uzaklaştığını, üretiminin bir kısmını Hindistan’a kaydırabileceğini belirtiyorlar. JP Morgan analistlerinin tahminlerine göre, Apple küresel iPhone 14 üretiminin %5’ini bu yıl sonuna kadar Hindistan’a taşıyacak; 2025’te bu oran %25’e ulaşacak.\n\nHindistan akıllı telefon pazarında oldukça küçük bir yere sahip olan Apple’ın rakipleri olan Xiaomi, Oppo, Vivo ve OnePlus, Hindistan’da üretim yapan şirketler arasında bulunuyorlar. Google’ın Pixel adlı akıllı telefonların üretimi için Hindistan’a yatırım yapmayı planladığı biliniyor. Apple’ın üretiminin bir kısmını Hindistan’a kaydırmasının Hindistan’da iPhone fiyatlarını düşürebileceği ve Apple’ın piyasadaki yerinin büyüyebileceği de konuşulanlar arasında.\n\nKaynak: Apple starts manufacturing iPhone 14 in India – TechCrunch",
    "Hindistan'da son 24 saatte şiddetli yağışlar ve yıldırım düşmesi nedeniyle 36 kişi öldü": "“Günün manşetlerini ve en çok okunan haberlerini her sabah e-postanızdan takip etmek için Habertürk bültene üye olun.”",
    "Pakistan, Hindistan ile uzun vadeli barış istiyor": "Pakistan, Hindistan ile uzun vadeli barış istiyor\n\nPakistan Başbakanı Şahbaz Şerif, ülkesinin Hindistan ile Keşmir’de adil ve kalıcı barış yoluyla mümkün olabilecek uzun vadeli barış istediğini söyledi.\n\nYazıları büyüt\n\nYazıları küçült\n\nStandart boyut\n\nPakistan Başbakanı Şerif, Birleşmiş Milletler 77. Genel Kurulu’ndaki hitabında, Güney Asya'da sürdürülebilir barış ve istikrarın Cammu Keşmir sorununun adil ve kalıcı çözümüne bağlı olduğunu belirterek, Hindistan'ın 5 Ağustos 2019'da bölgenin özel statüsünü kaldırmasına tepki gösterdi.\n\nÜlkesinin Hindistan ile Keşmir'de adil ve kalıcı barış yoluyla mümkün olabilecek uzun vadeli barış istediğini ifade eden Şerif, Yeni Delhi'nin yapıcı ilişki için elverişli ortamı oluşturacak güvenilir adımlar atması gerektiğini vurguladı.\n\nDünyada yükselen İslamofobiye de dikkati çeken Şerif, Hindistan'da 200 milyondan fazla Müslüman'a karşı resmi olarak desteklenen baskı kampanyasının İslamofobinin en kötü tezahürü olduğunu dile getirdi.\n\nSEL FELAKETİ\n\nŞerif, Pakistan'da yaşanan sellerle ilgili, “Bizim yaratmadığımız bir krizle (iklim değişikliği) mücadelede yalnız mı kalacağız?” dedi.\n\nSon 12 haftada çok sayıda hayatı kurtardıklarına işaret eden Şerif, bununla birlikte yaklaşık 11 milyon kişinin yoksulluk sınırının daha da altına itileceğini vurguladı.\n\nŞerif, acil ihtiyaçlar ile mevcut kaynaklar arasındaki uçuruma dikkati çekerek, insan gücünün ve kaynaklarının baskılandığını kaydetti.\n\nPakistan'ın küresel sera gazı emisyonlarına yüzde 1'den daha az katkıda bulunduğunu belirten Şerif, bununla birlikte iklim değişikliğine karşı en hassas 10 ülkeden biri olduklarını söyledi.\n\nİSRAİL VE ABD’YE ÇAĞRI\n\nŞerif, Afganistan'ın dondurulan rezervlerini serbest bırakması için ABD'ye çağrıda bulunarak, BM Genel Sekreteri Antonio Guterres'in Afganistan'a 4,2 milyar dolarlık insani ve ekonomik yardım çağrısına dünyanın olumlu cevap vermesini istedi.\n\nFilistin meselesine de değinen Şerif, İsrail’den Filistin halkının insan haklarını çirkin şekilde ihlalini bir an önce durdurmasını ve Mescid-i Aksa'ya tekrarlanan saygısızlığa son vermesini talep etti. (AA)\n\nİlginizi Çekebilir Pakistan'da muson yağmurları sebebiyle ölenlerin sayısı 1606'ya çıktı",
    "Hindistan’da aşı yapılan ineklerin toplu şekilde öldüğü iddiası": "",
    "Hindistan'dan Rusya-Ukrayna savaşı açıklaması: Taraf tutmuyoruz, barıştan yanayız": "25 Eylül 2022 Pazar, 12:33\n\nHindistan Dışişleri Bakanı Subrahmanyam Jaishankar, New York'taki Birleşmiş Milletler (BM) 77. Genel Kurul oturumunda Rusya-Ukrayna savaşının gidişatına ilişkin açıklamalarda bulundu.\n\nSubrahmanyam Jaishankar, savaşın güçlü bir şekilde diplomasi yoluyla sona erdirilmesi çağrısı yaptı.\n\nJaishankar, Hindistan'ın savaşta bir taraf içinde olmadığını belirterek, ülkesinin \"BM sözleşmesini ve temel değerlerini koruyan tarafta olacağını\" söyledi.\n\nJaishankar, \"Bize sık sık kimin tarafında olduğumuz soruluyor. Her seferinde cevabımız açık ve net şekilde ortada: Hindistan, barışın yanında ve öyle de kalacak\" dedi.\n\nJaishankar ayrıca, diplomasinin önemine vurgu yaparak, \"Bu krize Birleşmiş Milletler içinde ve dışında bir an önce son vermek için yapıcı bir şekilde iş birliği yapmak, herkesin çıkarınadır\" diye konuştu.",
    "Raja Mohan: Türkiye'den öğrenecek çok şeyimiz var": "Hindistan-Batı Asya Diyalog Merkezi (CIWAD) tarafından düzenlenen çevrim içi etkinlikte \"Şanghay İş Birliği Örgütü Zirvesi’nin Ardından Hindistan’ın Batı Asya’yı Yeniden Şekillendirmesi' konusu tartışıldı.\n\nEtkinliğe Ortadoğu Teknik Üniversitesi (ODTÜ) Uluslararası İlişkiler Bölümü ve Dış Politika Enstitüsü Başkanı Prof. Dr. Hüseyin Bağcı ve Mumbai merkezli Asya Toplumu Politikası Enstitüsünden Dr. Raja Mohan konuşmacı olarak katıldı.\n\nMohan, Türkiye’nin son yıllarda bölgesinde ve uluslararası meselelerde aktif dış politikasıyla önce çıktığına işaret etti.\n\nTürkiye’nin ABD’nin ortağı olduğunu ancak diğer yandan Rusya ile iyi ilişkiler geliştirdiğini belirten Mohan, \"Türkiye, bölgesinde önemli bir ülke olduğunu, bağımsız rol oynayabileceğini de gösterdi. Bu konuda Türkiye’den öğrenebileceğimiz şeyler var\" dedi.\n\nMohan, Hindistan ile Türkiye arasında iki ülkenin zaman zaman aynı ya da farklı düşündüğü konular olduğuna değindi.\n\nHindistan’ın eski Başbakanı Rajiv Gandhi’den bu yana uzun vadeli ilişkilerin geliştirilmesi için çaba harcandığını dile getiren Mohan, \"Bu yüzden bence yani Hindistan perspektifinden Türkiye’nin ne düşündüğüne bakmamız gerekiyor. Türkiye sadece Körfez’de değil, Orta Doğu’da kritik bir oyuncu. Tarihi Türk etkisiyle Kafkaslar'a, geçmişte Türkistan olarak adlandırılan Orta Asya’ya bakın. Türkiye, Afrika Boynuzu’nda siyaseti şekillendirme girişiminde bulunuyor.” diye konuştu.\n\nMohan, Türkiye ile ilişkileri geliştirmenin Hindistan’ın çıkarına olduğunu vurgulayarak, Türkiye ile Hindistan arasındaki bütün farklılıkların üstesinden gelinemese de diğer devletlerle yürütülen ortaklıklar gibi ilişkileri geliştirmek için ortak zemin bulunabileceğini söyledi.\n\nMohan ayrıca bu doğrultuda Şanghay İşbirliği Örgütü (ŞİÖ) ve çeşitli toplantılar kapsamında yapılan görüşmelerin iyi bir başlangıç olabileceği görüşünü paylaştı.\n\nTürkiye - Hindistan ilişkileri yoğunlaşıyor\n\nTürkiye ile Hindistan’ın son yıllarda ilişkilerinin giderek yoğunlaştığını kaydeden Bağcı ise bunda ikili ilişkilerin hem G-20 hem de ŞİÖ gibi uluslararası organizasyonlar kapsamında yakaladığı ivmenin etkili olduğuna işaret etti.\n\nBağcı, Hindistan-Türkiye ilişkilerinin gelecekte daha gelişeceğini düşündüğü belirterek, \"Türkiye Cumhurbaşkanı ile Hindistan Başbakanı son yıllarda hiç olmadığı kadar yoğun görüştü. Yani ivme artıyor.\" dedi.\n\nBu süreçte Türkiye’nin Pakistan ve Hindistan ile ilişkilerini nasıl bir dengede götüreceği konusunun önem taşıdığına dikkati çeken Bağcı, Türkiye-Hindistan ilişkilerinin geleceği açısından iyimser olduğunu vurguladı.\n\nBağcı, Hindistan’ın uluslararası alanda istikrar ve ekonomik kalkınmaya büyük katkıları olduğunu belirterek, Türkiye-Hindistan ilişkilerinin Türkiye’nin Pakistan ile ilişkilerinden dolayı daima sorun olduğuna dair bir söylem bulunduğunu ancak bu durumun değiştiğini söyledi.\n\nŞİÖ’nün Pakistan ve Hindistan’ın da ikili ilişkilerini ele alabileceği bir platform olduğunu dile getiren Bağcı, Türkiye’nin de bu platformdaki pozisyonuyla iki tarafın ilişkilerine katkıda bulunabileceğini ifade etti.",
    "Hindistan’dan ABD’ye: Baskı kuracağınız ülke değiliz": "Konuya ilişkin değerlendirmeler, bir ABD Dışişleri Bakanlığı yetkilisinin salı günü yaptığı \"Hindistan ile Rus savunma teçhizatları ve enerjisine olan bağlılığı konusunda derin görüşmelerde bulunuyoruz\" açıklamasının ardından geldi.\n\nWashington'ın söz konusu açıklamasını değerlendiren Hindistan Dış İlişkiler Bakanlığı Sözcüsü Arindam Bagchi, şu ifadeleri kullandı:\n\n\"Hindistan'ın baskı kurup bundan sonuç almayı umacağınız bir ülke olduğunu düşünmüyorum. Hindistan'ın duruşu ne yapmamız gerektiği konusunda kendi inanç ve çıkarlarımız üzerinden meydana getirilmektedir.\"\n\nHint hükümetine yönelik ABD'den yapılan bir baskının hissedilip hissedilmediği konusunda ise sözcü, \"Hiçbir noktada baskıya tabi olmamız söz konusu değil\" dedi.\n\nGeçen salı günü bir ABD Dışişleri Bakanlığı yetkilisi Yeni Delhi'nin 'Rusya'nın artık güvenilir bir silah tedarikçisi olmadığını anlamaya başladığını' savunmuş ve \"Hindistan büyük ölçüde Rusya'ya bağımlı ve bu son 40 yıldır yaptıkları bir şey. Önce orduları ve sonra enerji bağımlılıkları (Rusya'ya bağımlı hale geldi)\" demişti.\n\nSİLAH TEÇhİZATININ YÜZDE 70’Sİ RUS KÖKENLİ\n\nHindistan ordusu teçhizatının yaklaşık yüzde 70'inin Rus kökenli olduğu biliniyor. Son 4 yıldır iki ülke arasında savunma işbirliği diplomasisi gelişirken, Yeni Delhi Rusya'dan hava savunma füze sistemleri, savaş gemileri ve saldırı tüfekleri satın almak için anlaşmalar imzaladı.\n\n15 Eylül'de ise Hindistan Dışişleri Bakanı Vinay Mohan Kwatra, Rusya'dan petrol satın alımına devam edeceklerini belirterek, \"Hindistan G7 üyesi değil ve Rusya'nın enerji kaynaklarına bir fiyat sınırı getirmeyecek\" demişti.\n\nBaşbakan Modi ise 7 Eylül'de Doğu Ekonomik Forumu'nda yaptığı konuşmada, Rus taş kömürü tedariki de dahil olmak üzere enerji alanında derin bir işbirliği gerekliliğine vurgu yapmıştı.",
    "Hindistan hükümeti NMDC’nin yeni tesisinde %10 hissesinin bulunmasını önerdi": "Pazartesi, 26 Eylül 2022 14:32:33 (GMT+3) | Kalküta\n\nHindistan hükümeti tarafından kurulan bir komite, devlete bağlı madenci NMDC Limited’in inşasında sona yaklaşılan yıllık 3 milyon mt kapasiteli tesisinin tasfiye edilip özel bir yatırımcıya satılmasının ardından %10 hisse satın alması önerisinde bulundu.\n\nKaynaklar, Chhattisgarh’ta yer alan tesisin tasfiye sürecinin önümüzdeki ayın sonuna kadar tamamlanacağını ve hükümetin yatırımcılardan Aralık ayına kadar teklif toplamaya başlayacağını belirtti.\n\nAncak söz konusu komite, inşa ettiği tesisle ilişiğinin devam etmesi amacıyla NDMC’nin %10 azınlık hisse satın alması önerisinde bulundu ve hisselerin özel yatırımcılara yönelik açılan ihalede verilen teklifle aynı seviyeden satılabileceğini söyledi.\n\nKaynaklar ayrıca yönetimin tamamının ihalede en yüksek teklifi veren tarafın elinde bulunacağını ancak projeyi inşa eden NMDC’nin alacağı azınlık hisse sayesinde tesisin faaliyetlerinde aksama olmamasının sağlanacağını da ekledi.",
    "Hindistan’da sokaklar göle döndü": "Mahsur kalanların bir kısmı bel seviyesini geçen sel sularında kendi imkanlarıyla yürüyerek farklı bölgelere gitmeye çalışırken, diğerleri kepçelerle ve teknelerle kurtarıldı.",
    "Hindistan cevizinin gizli etkileri neler? İşte öğrenince çok şaşıracağınız inanılmaz faydaları": "Hindistan cevizi, dünyanın en sevilen meyveleri arasındadır. Genellikle tropik bölgelere ekilir, insanların elde ettiği muazzam besinsel faydaları vardır. Aynı zamanda en sağlıklı meyvelerin başında gelir.\n\nHindistan cevizi pek çok şekilde kullanılıyor. Bu tropikal meyvenin sunabileceği bazı büyük avantajlar vardır.\n\nHindistan cevizi enfeksiyonları gidermeye yardımcı olan anti-mikrobiyal etkilerle doludur. Ayrıca hindistan cevizi suyu, elektrolitlerin mükemmel şekilde yenilenmesiyle vücudu nemli tutar. Diğer yandan hindistan cevizi posası yüksek seviyede orta zincirli yağ asitlerine (MCFA) sahip olduğundan, kolayca sindirilebilir ve sporcularda güç ve dayanıklılığı artırır. İşte hindistan cevizinin 6 inanılmaz faydası.\n\nDİŞ SAĞLIĞINI İYİLEŞTİRME\n\nHindistan cevizinde bulunan MCFA'lar, dişlerdeki enfeksiyonları ve boşlukları önlemeye yardımcı olur. Ayrıca ağızdaki kötü bakterileri yok ederek dişlerin güçlü kalmasına ve kötü ağız kokusunun giderilmesine yardımcı olur.\n\nKİLO VERMEYE YARDIMCI OLUR\n\nSağlıklı bir şekilde kilo vermeyi hedefliyorsanız, hindistan cevizi kesin atış sonuçları ile işe yarar. Bu meyve doymuş yağlar içerir ancak zararlı değildir ve kolesterolü kontrol altında tutmaya yardımcı olur. Doktorlar, inatçı göbek yağından kurtulmaya yardımcı olmak için kurutulmuş hindistan cevizi özünden elde edilen saf hindistan cevizi yağını kullanmanızı önerir.\n\nKAN ŞEKERİ SEVİYELERİNİ KONTROL ETMEK\n\nHindistan cevizi karbonhidratlarda çok düşüktür ve bol miktarda amino asit, yağ ve lif yardımıyla kan şekeri seviyelerinin dengelenmesine yardımcı olur. Yüksek lifi nedeniyle hindistan cevizi, sindirime yardımcı olur ve kan şekerini düşük tutarak insülin direncini artırır.\n\nGÜCÜ VE DAYANIKLILIĞI ARTIRIR\n\nHindistan cevizindeki MCFA'lar kolayca sindirilir, orta zincirli trigliseritler olarak bilinen lipitlerin sporcularda ve fitness tutkunlarında güç ve dayanıklılığı artırmaya yardımcı olur.\n\nENFEKSİYONLARDAN KORUR\n\nManganez, bakır ve demir ile yüklü olması, kırmızı kan hücrelerinin oluşumuna ve sağlığına yardımcı olur. Ayrıca, hücrelerin enfeksiyonlardan korunmasına yardımcı olan bir antioksidan olan selenyumda da yüksektir.\n\nVÜCUDU NEMLENDİRİR\n\nHindistan cevizi suyu besin açısından yüksektir ve yardımcı olur. Özellikle yaz aylarında, ter şeklinde çok fazla vücut tuzu kaybettiğimizde, hindistan cevizi suyu, tüm organların düzgün çalışmasına yardımcı olan elektrolitlerin yenilenmesine yardımcı olur.",
    "Hindistan’ın doğal gaz tüketimi yüzde 10 düştü": "Enerji Günlüğü - Hindistan'ın doğal gaz tüketimi Ağustos ayında bir önceki yıla göre %10,3 düştü.\n\nHindistan hükümeti Ağustos ayında Hindistan'ın doğal gaz tüketiminin bir önceki yıla göre %10,3 düşüşle 5,2 milyar m3 olduğunu açıkladı. Ülkenin Nisan-Ağustos aylarında doğal gaz tüketimi ise 26.32bn m3 oldu. Bir önceki yılın aynı döneminde bu miktar 27.37bn m3 idi.\n\nHindistan’da gübre endüstrisi en büyük doğal gaz tüketicisi konumunda. Enerji, şehir içi gaz dağıtımı ve petrokimya sektörleri de diğer büyük tüketiciler arasında yer alıyor.",
    "Hindistan’da lunapark faciası: 12 yaralı": "BİST hisse verileri 15 dakika gecikmelidir. BİST isim ve logosu \"Koruma Marka Belgesi\" altında korunmakta olup izinsiz kullanılamaz, iktibas edilemez, değiştirilemez. BİST ismi altında açıklanan tüm bilgilerin telif hakları tamamen BİST'e ait olup, tekrar yayınlanamaz. Veriler tarafından sağlanmaktadır.\n\nwww.sozcu.com.tr internet sitesinde yayınlanan yazı, haber, video ve fotoğrafların her türlü hakkı Estetik Yayıncılık A.Ş.’ye aittir. İzin alınmadan, kaynak gösterilerek dahi iktibas edilemez.\n\nCopyright © 2022 - Tüm hakları saklıdır. Estetik Yayıncılık A.Ş.",
    "Hindistan, MotoGP takvimine katılmaya hazırlanıyor!": "Haberi dinle\n\nHindistan Motor Sporları Kulüpleri Federasyonu'nun (FMSCI) Haziran ayında yaptığı \"dünyanın en kalabalık ikinci ülkesinde MotoGP ve Formula E yarışları düzenlemek için çalıştıklarına\" yönelik bir açıklamadan bu yana özellikle MotoGP ihtimali ciddi şekilde konuşuluyor.\n\nBu ihtimal her an kesinlik kazanabilir, nitekim Cuma günü birçok yerel medya kuruluşu 2023 MotoGP takviminde Hindistan'ın yer almasının planlandığını ve Dorna Sports CEO'su Carmelo Ezpeleta'nın önümüzdeki hafta sonu Japonya GP'si öncesi bir açıklama yapmasının beklendiğini bildirdi.\n\nAutosport/Motorsport.com, Delhi'nin eteklerindeki Buddh Uluslararası Pisti'nin gelecek yıl gibi erken bir tarihte bir MotoGP yarışına ev sahipliği yapabileceğini birden fazla kaynaktan teyit etti -ancak 2024 daha gerçekçi bir seçenek.\n\nDorna ilk kez Hindistan pazarına girmeye çalışmıyor; bundan 10 yıl önce World Superbike'ın Hindistan'ı 2013 takvimine almasının ardından birtakım girişimler olmuş, ancak yarış \"operasyonel zorluklar\" nedeniyle iptal edilmişti.\n\nAncak 2011-13 yılları arasında Hindistan'da düzenlenen üç Formula 1 yarışının ve iptal edilen WSBK yarışının aksine, Buddh'da yapılması önerilen MotoGP yarışı, pist sahibi Jaypee Group tarafından desteklenmeyecek.\n\nJaypee Group, kendilerine bağlı şirketlerden birinin bu yılın başlarında kredilerini ödeyememesi ve bir diğerinin de iflas işlemleriyle mücadele etmesi nedeniyle ciddi bir borç yükünün altında. Bu nedenle yarış büyük ihtimalle Noida merkezli FairStreet Sports'un organizatörlüğünde düzenlenecek.\n\nStart action Photo by: ARRC\n\nBuddh Uluslararası Pisti daha önce 2016 yılında Asya Yol Yarışı Şampiyonası'nın sondan bir önceki yarışına ev sahipliği yapmış ve etkinlik Chennai'deki MMRT pistinin sahibi olan Madras Motor Sporları Kulübü tarafından düzenlenmişti.\n\nPist öncelikli olarak Formula 1 için inşa edildi, ancak bunun yanı sıra tasarım esnasında motosiklet yarışları da hesaba katıldı.\n\nPlanın gerçekleşmesi halinde Hindistan, Malezya, Tayland ve Endonezya'dan sonra Asya'nın güneyinde MotoGP yarışı düzenlenen dördüncü ülke olacak.\n\nMotoGP birkaç yıldır bu bölgedeki aktivitesini ciddi anlamda arttırmakta, dolayısıyla Hindistan, dünyanın en büyük motosiklet pazarı da olduğu için serinin genişlemesinde mantıklı bir adım olarak görülmekte.",
    "Hindistan Hakkında Her Şey; Hindistan Bayrağının Anlamı, Hindistan Başkenti Neresidir? Saat Farkı Ne Kadar, Para Birimi Nedir?": "Hindistan Hakkında Her Şey; Hindistan Bayrağının Anlamı, Hindistan Başkenti Neresidir? Saat Farkı Ne Kadar, Para Birimi Nedir?\n\nHindistan, resmi adı ile Hindistan Cumhuriyeti Güney Asya ülkelerinden biridir. Ülke, en büyük yedinci coğrafi alana, en büyük ikinci büyük nüfusa sahip ülkedir. Peki, Hindistan bayrağının anlamı ne? İşte Hindistan hakkında her şey...\n\nHaber devam ediyor\n\nHaber devam ediyor\n\nHindistan Hakkında Her Şey\n\nHindistan bir güney Asya ülkesidir. Hindistan komşu ülkelerini Hint okyanusu, umman denizi, Pakistan, Bengal körfezi ve Çin Halk Cumhuriyeti oluşturur. Hindistan toprakları dünyanın en büyük 7. coğrafi alanı olarak kabul edilir. Çin'in ardından en kalabalık ikinci ülkedir. Ekonomisi, son senelerde yapılan önemli yatırımlar sayesinde dünyadaki en hızlı büyüye ekonomiye sahip olmuştur. Hindistan tarihindeki önemli ticaret yolları ülkenin konumundaki önemi gösterir.\n\nTicaretin ve alışverişin en önemli tarihsel noktası olarak kabul edilir. Hindistan, gizemli ve aynı zamanda mistik bir uygarlıktır. Başkenti, 1911'de temelleri atılmış Yeni Delhi'dir. Yeni Delhi 134 farklı ülkenin elçiliğine ev sahipliği yapmaktadır. Ayrıca başkentte Unesco tarafınca korumaya alınan hümayun türbesi ve Qutub kompleksi vardır.\n\nHindistan Bayrağının Anlamı, Hindistan Başkenti Neresidir?\n\nHindistan bayrağı ülkenin bağımsızlığını kazandığı 1947 senesinde kabul edilmiştir. Bayrakta turuncu, beyaz ve yeşil renkler yer alır. Hindistan bayrağındaki turuncu renk cesaret ve fedakarlığı, beyaz renk barış ve dürüstlüğü, yeşil renk de sadakat ve kahramanlığı temsil eder. Bayrağın ortasındaki çakra sembolü de Budizm inancındaki sonsuz kabul edilen yaşam döngüsünü anlatır. Hindistan'ın başkenti Yeni Delhi'dir.\n\nSaat Farkı Ne Kadar, Para Birimi Nedir?\n\nHindistan, coğrafi konumu gereği Türkiye'den 2,5 saat ileridir. Hindistan saat dilimi olarak GMT +5,5 zaman dilimini kullanılır. Türkiye GMT +3 saat dilimini kullandığından aralarında 2 saat 30 dakika vardır. Bu da ülkeler arasında 2,5 saatlik bir farka sebep olur. Hindistan'da kullanılan para birimi Hindistan Rupisidir. 1 Hindistan Rupisi 0,23 Türk Lirasına eşittir. Hindistan Rezerv Bankası tarafından dağıtılan rupinin alt para birimi de paisadır. 1 rup, 100 paisa'ya bölünmektedir. Hindistan rupisinin sembolü ₹ olarak karşımıza çıkar.\n\nHaber devam ediyor\n\nHaber devam ediyor\n\nHindistan İklimi Nasıldır?\n\nHindistan, farklı yağışlara sahip olan bir ülkedir. Sürekli sıcak ve kurak olan ülkelerden biri olan Hindistan'ın %23'ü ormanlık alanlardan meydana gelir. Ülkenin belirli bölgelerinde ormanlar genelde yaprak dökmez. Ağaç türleri arasında liyan, bambu, meşe ve palmiye en çok görülen türleridir. Farklı bölgelerdeki ağaçlar kuraklığın artması ile beraber yapraklarını döker. Hindistan'da her çeşit vahşi hayvana rastlamak mümkündür. Ülke çok fazla yağış alan ya da iklimi değişen bir ülke değildir.\n\nHindistan Yemekleri Nelerdir?\n\nHint yemekleri kendine has pişirme yöntemleri ve baharatları ile yapılır. Hint sokak yemekleri oldukça meşhurdur ve bunlara da genel olarak chaat denir. Genelde kızarmış ekmek veya patates kızartması üzerine nohut, zencefil, yoğurt ya da diğer baharatların eklenmesi ile oluşur. Hindistan akşam yemeklerinin en sevileni ise Keema olarak bilinir. Kıyma gibi kıyılmış kuzu ya da keçi etinin sarımsak, acı biber, zencefil, soğan ve yeşil bezelye ile harmanlanması ile yapılır.\n\nHaber devam ediyor\n\nHaber devam ediyor\n\nHintliler ekmeğe naan der. Lavaş ekmeğe benzeyen naan her ekmeğin yanında tüketilirken bazen yalnızca köri ile beraber atıştırmalık olarak tüketilir. Hint böreği, patatesli karnabahar, patates köftesi, tavuk tandır, körili tavuk, dosa ve rogan josh da en sevilen Hint yemekleri arasındadır.",
    "Hindistan ve Avustralya da Kraliçe 2. Elizabeth’in ölümü dolayısıyla ulusal yas ilan etti": "Hindistan ve Avustralya da Kraliçe 2. Elizabeth’in ölümü dolayısıyla ulusal yas ilan etti\n\nİngiltere Kraliçesi 2. Elizabeth'in ölümü sebebiyle Hindistan ve Avustralya'da ulusal yas ilan edildi. Daha önce benzer bir açıklama da Pakistan'dan gelmişti.\n\nYazıları büyüt\n\nYazıları küçült\n\nStandart boyut\n\nHindistan İçişleri Bakanlığı, Kraliçe 2. Elizabeth’in ölümü nedeniyle bugün ulusal yas ilan ettiğini açıkladı.\n\nTüm resmi binalarda bayrakların yarıya indirildiği Hindistan’da, Kraliçe’ye saygı göstergesi olarak tüm resmi eğlence organizasyonları iptal edildi.\n\nBaşbakan Narendra Modi, Kraliçe 2. Elizabeth’in ölümü nedeniyle Kraliyet ailesi ve İngiltere halkına taziyelerini sunduğunu sosyal medya paylaşımında, Kraliçe’yi gözü pek biri olarak nitelemişti.\n\nAVUSTRALYA’DAN DA AÇIKLAMA GELDİ\n\nAvustralya Başbakan Anthony Albanese, ABC News’e yaptığı açıklamada, Kraliçe 2. Elizabeth’in ölümü dolayısıyla 22 Eylül’ün ulusal yas ilan edildiğini söyledi. Albanese, 22 Eylül’ün insanların Kraliçe’ye olan saygılarını gösterebilmeleri için resmi tatil günü olacağını ifade etti. Kraliçe’nin ölümü nedeniyle parlamento oturumlarına ara verildiğini anımsatan Albanese, bu oturumların daha sonra telafi edileceğini belirtti. Ulusal yas gününün, 19 Eylül’de düzenlenecek cenaze törenine katılacağı öğrenilen Albanese’nin Avustralya’ya dönüşüne denk getirildiği düşünülüyor. Daha önce, Pakistan’da da Bilgi ve Yayıncılık Bakanı Meryem Aurangzeb, İngiltere Kraliçesi 2. Elizabeth'in ölümü sebebiyle yarın ülkede ulusal yas ilan edildiğini açıklamıştı. Yas kapsamında ülke genelinde bayrakların yarıya indirileceği duyurulmuştu. İngiltere Kraliçesi 2. Elizabeth, İskoçya’da tatilini geçirdiği Balmoral Kalesi’nde 8 Eylül’de hayatını kaybetmişti. (AA)",
    "Hindistan'da öğrencisinin çantasındaki kıpırtıyı kontrol eden öğretmen büyük korku yaşadı!": "Hindistan'ın Shajapur kentinde bir öğrencisinin okul çantasındaki hareketi fark eden öğretmen, çantayı açtığında büyük korkuya kapıldı. Öğretmen, zehri 20 kişiyi birden öldürebilecek güçte olan kobra yılanı ile burun buruna geldi.\n\nHindistan'daki Shajapur'daki Badoni Okulu'nda korkunç bir olay meydana geldi. Bir öğretmen, okula gelen kız öğrencisi Uma Rajak'ın çantasında kıpırtı fark etti. Öğrencisine durumu soran öğretmen yanıt alamayınca çantayı açmaya karar verdi.\n\nBİR ANDA ÇANTADAN FIRLADI\n\nÖğretmenin çantayı açmasıyla birlikte zehirli kobra yılanı, Uma Rajak'ın çantasından fırladı. Yılanın saldırısıyla yaralanan öğretmen, yapılan yerinde müdahale sayesinde hayata tutundu. Kız öğrenci ise olayda yara alamadı.\n\nÇOK ZEHİRLİ BİR YILAN\n\nTek ısırıkta 20 kişiyi öldürebilecek zehre sahip yılanın, öğrencinin evinde çantaya girmiş olabileceği tahmin ediliyor. Ailelere de olaydan sonra bir uyarı gönderildi.",
    "Hindistan kömür santrali portföyünü 2030'a dek yüzde 25 artıracak": "Hindistan kömür santrali portföyünü artan talep nedeniyle 2030'a dek yüzde 25 artırmayı planlıyor.\n\nEnerji Bakanı Raj Kumar Singh verdiği bir mülakatta enerji maliyetlerinde önemli bir düşüş olmazsa Hindistan'ın kömür santrali kapasitesini 56 gigavat artıracağını duyurdu. Bakan, iç talepte herhangi bir sıkıntı yaşanmaması için kömür ithalatından da kaçınmayacaklarını söyledi.\n\nBu plan, yaşanan enerji krizinden kurtulmak için yol arayan ülkelerde enerji güvenliğinin iklim değişikleri hedeflerinin önüne geçtiğini gösteriyor.\n\nHindistan bu sene rekor hava sıcaklığıyla artan enerji talebi nedeniyle eski kömür santrallerini kapatma planını da öteliyor.\n\nSingh Baakanlığın Başbakan Narendra Modi'nin 2070'de net sıfır emisyona ulaşma hedefi doğrultusunda yenilenebilir enerji üretme kapasitesini 2030’a kadar 500 gigavata çıkarma hedefinde ilerlediklerini belirtti.",
    "Hindistan'da dini etkinliklerde 19 kişi öldü": "İlişkili Haberler Hindistan’da sokaklar göle döndü\n\nHint basınını emniyet kaynaklarına dayandırdığı haberine göre, Maharaştra'nın farklı bölgelerinde 31 Ağustos'ta başlayan Hindu tanrısı Ganesha'nın heykelinin suya batırıldığı etkinlikler dün sona erdi.\n\n\n\n10 gün süren etkinlikte, farklı yerlerde Ganesha'nın heykelinin göle batırıldığı sırada toplam 14 kişi boğularak öldü.\n\n\n\nNagpur kentinde de trafik kazasında etkinliğe katılan 4 kişi hayatını kaybetti.\n\n\n\nŞiddetli yağışlar nedeniyle bir ağacın Ganesha heykeline devrilmesi sonucu orada bulunan 55 yaşındaki 1 kadın hayatını kaybetti, 3 kişi yaralandı.\n\n\n\nBu arada etkinlerde 4'ü çocuk 11 kişide elektrik çarpması sonucu yaralandı.\n\n\n\nBöylelikle etkinlikte toplamda en az 19 kişi hayatını kaybetti.\n\n\n\nHer yıl binlerce Hindu, Ganesha'nın doğum gününü kutladıkları 10 gün süren dini festivalde dua ettikten sonra Ganesha heykellerini suya batırıyor. Fil başlı tasvir edilen Hindu tanrısı Ganesha, bilgelik, refah ve iyi şansı temsil ediyor.\n\n\n\n",
    "Hindistan Hakkında 23 İlginç Gerçek": "Güney Asya’daki Hindistan Cumhuriyeti ya da yaygın ismiyle Hindistan, dünyanın en ilginç ülkelerinden! Çünkü bu kadim coğrafya, 1 milyardan fazla insana, kadim kültürlere, onlarca farkı inanışa, muhteşem tarihi yapılara, baharatlara, şaşırtıcı coğrafyalara, inanılmaz manzaralara ve daha pek çok şeye ev sahipliği yapıyor. Hindistan, tarihin kadim dönemlerinden beri dünya medeniyeti için oldukça önemli bir ülke oldu. Bugün teknoloji alanındaki pek çok gelişmede Hindistan’ın büyük katkıları var. Yine de özellikle de Batı’dan bakıldığında Hindistan tarihsel dönemdeki “farklılığını” sürdürüyor. Kısacası, bugün bile Hindistan’ın herhangi bir yerinde insanı hayretler içerisinde bırakacak muhteşem manzaralarla karşılaşmak mümkün. İşte Hindistan hakkında muhtemelen daha önce duymadığınız 23 ilginç gerçek…\n\n1. Hindistan’da yüzen bir postane var\n\nBu ilginç postane Ağustos 2011’de Srinagar şehrindeki Dal Gölü üzerinde hizmet vermeye başladı. Bu yapı, sadece Hindistan’daki değil, tüm dünyadaki ilk ve tek yüzen postane olma özelliği taşıyor.\n\n2. Dünyanın en fazla yağış alan bölgesi Hindistan’da\n\nKuzey Hindistan’daki Mawsynram isimli köy, dünyanın en yağışlı bölgesi.\n\n3. Hindistan’da 100’den fazla çalışanı olan bir şirket, tek bir çalışanını işten çıkarabilmek için hükümetten izin almak zorunda\n\nEğer hükümet izin vermezse işten çıkarma işlemi gerçekleştirilemiyor.\n\n4. Uçurtma uçurmak yasak!\n\n1934 yılında çıkarılan bir yasaya göre, Hindistan’da uçurtma uçurmak yasak! Ancak polis izin ve yetki verdiği durumlarda uçurtma uçurulabiliyor.\n\n5. Hindistan’daki kara yolları dünyanın çevresini 120 kez sarabilir\n\n6. Dünyadaki viski tüketiminin ilk sırasında Hindistan var\n\nTüm dünyadaki viskinin neredeyse yarısını Hintliler tüketiyor.\n\n7. Plastik cerrahi ilk defa Hindistan’da ortaya çıktı\n\nHem de milattan önce yüzlerce yıl önce! Milattan önce 6. yüzyılda yaşadığı düşünülen Sushruta tarafından yazılan “Sushruta Samhita” kitap, tıp ve cerrahi alanında yazılan en eski metinlerde birisi olarak kabul ediliyor. Kitapta, plastik cerrahinin de detaylı bir şekilde anlatıldığı bölümler var.\n\n8. Hindistan bayrağındaki safran rengi fedakarlığı ve cesareti simgeliyor\n\nBeyaz ise gerçeği ve barışı. Bayraktaki yeşil rengin anlamı ise kahramanlık ve sadakat. Ayrıca bayrağın ortasındaki yuvarlak çakra sembolü Budizm inancındaki sonsuz yaşam döngüsünü ifade ediyor.\n\n9. Hindistan’da 4 değil 6 mevsim var\n\nHindu takvimine göre ilkbahar, yaz, sonbahar ve kıştan başka iki mevsim daha var. Bunlar, sonbahardan önceki “muson mevsimi” ve kıştan önceki “kış arifesi” mevsimi.\n\n10. Hindistan’ın en büyük şehri Mumbai’de hava o kadar kirli ki, bu şehirde bir gün geçirmek 100 adet sigara içmekten farksız\n\n11. Hintlerin ulusal hayvanı Bengal Kaplanı’dır\n\nAncak ne yazık ki bu hayvanın nesli tükenmek üzere! Bugün tüm dünyada 2.500’den az Bengal Kaplanı yaşıyor.\n\n12. Ülkenin ulusal sporu hokey\n\nAncak ülkedeki en popüler spor, esasen bir İngiliz sporu olan kriket.\n\n13. Hindistan, 1947 yılında bağımsızlığını elde etmeden önce bir İngiliz sömürgesiydi\n\n14. Ülkede konuşulan 17 farklı dil ve 844 lehçe var\n\n15. Hindistan’ın yüz ölçümü yaklaşık 3,3 milyon kilometrekare\n\nYani Hindistan, dünyanın en büyük 7. ülkesi.\n\n16. Hindistan’da “matem” rengi siyah değil beyaz\n\n17. Dünyadaki baharatın %70’i Hindistan’da üretiliyor\n\n18. Hindistan, tarihinde hiçbir ülkeye saldırmamış tek ülke\n\nPakistan’a “yanlışlıkla” fırlattıkları füzeleri saymazsak tabi!\n\n19. Hindistan’da evlilik yüzükleri tüm dünyadakinden farklı olarak ayak parmağına takılıyor\n\nAyak parmağına takılan bu gümüş evlilik yüzüklerinin adı ise “Bichiya.”\n\n20. Hindistan, görücü usulü evliliğin en yaygın olduğu ülke\n\nBununla beraber, Hindistan’daki boşanma oranları ise oldukça düşük.\n\n21. Hindistan’da 2016 yılında 24 saat içerisinde yaklaşık 50 milyon ağaç dikildi\n\n22. Hintliler için “bıyık” son derece önemli\n\nÇünkü bıyık, bir güç ve otorite göstergesi olarak kabul ediliyor. Ayrıca Hindistan’daki bıyıklı polisler, bıyıksızlardan daha fazla maaş alıyor.\n\n23. Hindistan’da milyonlarca tanrı var\n\nHindistan’da yaşayan insanların büyük bir bölümü Hinduizm’e inanıyor. Hinduizm’deki tanrı sayısı ise 300 milyondan fazla! Hindistan’daki en popüler tanrılar Vişnu, Şiva ve Brahma.\n\nKaynak: 1",
    "Hindistan siyasi hayatında hibe ve hediyenin yeri: Sosyal devletin yerini mi alıyor?": "Hindistan siyasi hayatında hibe ve hediyenin yeri: Seçmene rüşvet mi yoksa sosyal destek projesi mi?\n\n12 Eylül 2022\n\nZ﻿oya Mateen | B﻿BC News, Delhi\n\nKaynak, Getty Images Fotoğraf altı yazısı, B﻿ihar ve Batı Bemgal eyaletleri hükümetleri kadın öğrencilere bedava bisiklet dağıttı\n\nH﻿indistan'da siyasetçilerin vatandaşlara ücretsiz ürün dağıtımında \"aşırıya kaçtıkları\" eleştirileri, ülkede haftalardır devam eden hararetli tartışmalara yol açıyor.\n\nH﻿er şey Başbakan Narendra Modi'nin seçmenleri, hediyeler dağıtarak kendilerini \"satın almaya çalışan\" \"tehlikeli politikacılara\" karşı uyarmasıyla başladı.\n\nM﻿odi'nin siyasi muarızları ise, ekonomik eşitsizlikleri gidermeye yönelik projelerin bu şekilde tanımlanamayacağını, başbakanın bu sözleriyle örtülü bir şekilde Hindistan eyaletlerinin sosyal projelerini gayri meşru ilan etme tehdidine bulunduğunu söylüyorlar.\n\nHindistan Yüksek Mahkemesi şu sırada Başbakan Modi'nin Baharatiya Janata Partisi'nden bir politikacının bu tür \"irrasyonal yardımlar\" diye nitelenen ücretsiz ürün dağıtan partilere karşı yasal işlem yapılması yolundaki bir başvurusunu değerlendiriyor.\n\nÜcretsiz ürün dağıtımının iyisi kötüsü olabilir mi?\n\nB﻿una kesin bir cevap vermek çok zor çünkü ücretsiz ürün ya da hediye dağıtımının tam bir tanımı yok. En genel anlamıyla seçmenlere bazı hizmetlerin ya da ürünlerin bedava olarak sağlanması demek.\n\nF﻿akat tanımı konusunda görüş birliği olmamasına rağmen, bazı bedava ürün ya da hizmetleri iyi, bazılarını kötü-yanlış olarak tanımlayan çok.\n\nK﻿imileri kavramın kendisinin zaten olumsuz anlam içerdiğini, bu tür projelerin seçmenleri iyi düşünülmüş siyasi kararlar vermekten alıkoyduğunu düşünüyor.\n\nKimileri ise onları, seçmenlerin kendi kararlarını vermekten aciz olduğunu düşünmenin bile yanlış olduğunu söyleyerek eleştiriyor.\n\nF﻿arklı görüşler, tartışmalar bir yana aslında bedava hizmet ya da ürün dağıtımı 1947'de bağımsızlığını kazandığından bu yana Hindistan seçimlerinin değişmez bir unsuru.\n\nKaynak, Getty Images Fotoğraf altı yazısı, H﻿indistan Yüksek Mahkemesi şu anda bedava ürün dağıtımıyla ilgili bir şikayet dilekçesini değerlendiriyor\n\nB﻿unlar nakit ödemelerden, bedava sağlık sigortasına, gıda maddelerinden, televizyon, bilgisayar, bisiklet ya da altına kadar uzanabilen hediyeler. Politikacılar seçmene yeryüzündeki her şeyi vadediyor.\n\nG﻿eçen yıl ülkenin güneyindeki Tamil Nadu eyaletinde bir siyasetçi, Ay'a 100 günlük seyahat ve yazları halkı serinletecek dev bir buz dağı vadetti. Bunları siyasetçilerin ne kadar afaki sözler verebildiği konusunda seçmenin bilincini yükseltmek için söylediği kaydetti. (Seçimi kazanamadı)\n\nÜ﻿cretsiz ürün dağıtımı ve hediyeler sosyal proje midir?\n\nB﻿edava hizmet-ürün dağıtımını sosyal amaçlı destek projelerinden net bir şekilde ayırt etmek zor.\n\nS﻿eçmene oylamadan önce ya da sonra \"teşvikler\" vermek Hindistan'da yasak değil ve Başbakan Modi'nin partisi BJP de dahil tüm partiler bunü yapıyor.\n\nM﻿erkez ve eyalet hükümetleri ayrıca vatandaşlara sosyo-ekonomik destek sağlayacak sosyal devlet projeleri uygulayabiliyor.\n\nİ﻿ktidardaki BJP vatandaşlara konut destek projeleri, likit gaz tüpü desteği, tuvaletler ve kanalizasyon projeleri sundu.\n\nÜ﻿lkenin dört bir yanında bütün eyaletlerde iktidarda olan başka partiler tarafından da benzer projeler uygulanıyor.\n\nB﻿ihar eyaletinde hükümet kız öğrencileri, okullarını bitirmeye teşvik amacıyla parasal teşvikler veriyor.\n\nT﻿amil Nadu eyaleti hükümeti halka ucuz yemek sunan aşevleri işletiyor.\n\nF﻿akat bunların ne kadarı sosyal proje hangileri seçmeni satın almaya yönelik projeler?\n\nE﻿konomistler sık sık sağlık, eğitim desteği gibi örnekler ile \"hak edilen-hak olan ürün ve hizmetler\" ayrımı yapıyor. Burada kamu yararının birey yararını aştığı durum tarifi yapılıyor.\n\nA﻿ma bu ayrımı yapmak da her zaman kolay değil.\n\nÖ﻿rneğin kız öğrencilere bisiklet dağıtımı uygulamasını bir seçim yatırımı olarak görenler olabilir.\n\nA﻿ma Hindistan'ın uçsuz bucaksız kırsal bölgelerinde yaşayan kız öğrenciler için toplu taşımanın da bulunmadığı yerlerde bir yerden bir yere gidiş büyük mesele ve bisiklet onların okula gidip gidememesi konusunda belirleyici olabilir.\n\nKaynak, Getty Images Fotoğraf altı yazısı, M﻿odi'nin BJP hükümeti tüp gaz yardımı sağladı\n\nA﻿ynı şekilde Aam Aadmi Partisi (AAP) de başkent Delhi'de bedava elektrik hizmeti vadediyor. Bu kentin orta sınıfları için önemi olmayan ama kayıt dışı sektörlerde çalışan milyonlarca yoksulun hayatını çok değiştirebilecek bir uygulama.\n\nY﻿üksek Mahkeme'de yapılan değerlendirmede ülkenin en üst düzeyli hakimi NV Ramana \"Bir berber için traş takımı, bir öğrenci için bisiklet, bir kuru temizleyici için ütü yaşam düzeyini yükseltip değiştirecek desteklerdir\" demişti.\n\nT﻿amil Nadu eyaletinde hükümetin devlet okullarında çocuklara bedava öğle yemeği uygulaması da bir başka örnek.\n\nBu eyalette başlayan uygulama daha sonra ulusal düzeyde yaygınlaştı ve okula kayıt ve devamlılığı önemli ölçüde artırdı.\n\nKaynak, Getty Images Fotoğraf altı yazısı, H﻿indistan'da genel bir uygulamaya dönüşen öğrencilere bedava öğle yemeği bir bölgede \"ücretsiz yardım\" uygulaması olarak başlamıştı\n\nB﻿edava destek ve yardımların bedelini kim ödüyor?\n\nB﻿u tür yardımlara gelen eleştirilerin bir kısmı, aslında \"bedava\" olmaması ya da bir başka deyişle, bedelinin vergi mükellefinin cebinden çıkmasından kaynaklanıyor.\n\nK﻿arşı çıkanlar bunun ekonomik büyümeyi ve yatırımları sekteye uğratan bir ekstra masraf oluşturduğunu söylüyor.\n\nH﻿aziran ayında Hindistan Merkez Bankası tarafından hazırlanan bir raporda bazı eyaletlerde bedava elektrik ve su dağıtımı gibi projelere çok fazla para harcandığı ve bunların \"kamu yararına yapılan yardımlardan ayırt edilmesinin\" önemine işaret ediliyor.\n\nFakat muhalefet liderleri dağıtılan desteklerin aslında hükümetlerin vatandaşlarına karşı temel sorumluluklarını yerine getirmesi olduğunu savunuyor.\n\nİ﻿ktisatçı Yamini Aiyar Hindistan'da yayımlanan Express gazetesindeki makalesinde \"Gerçek şu ki 'bedava bir şeyler dağıtma politikaları' aslında ekonomimizin bizi zorladığı bir durum ve insan sermayesine yatırım yapan bir sosyal devlet inşa etmekteki başarısızlığımızın sonucu\" diyor.\n\nKaynak, Getty Images Fotoğraf altı yazısı, K﻿adınlar çok sık yardım ve bedava hediye projelerinin odağında oluyor\n\nB﻿edava bir şeyler dağıtarak seçim kazanılıyor mu?\n\nB﻿edava hizmet ve ürün dağıtımı kuşkusuz seçmenle bunu dağıtan arasında bir ilişki doğuruyor.\n\nA﻿ma tüm siyasi partiler seçimlerden hemen önce daima rakiplerini bu tür yollara başvurmakla eleştiriyor.\n\nS﻿eçmen ise konuya farklı bakıyor. Bazıları dağıtılan şeylerin temel ihtiyaçlarını karşılamalarına yardımcı olduğunu bazıları ise yöntem olarak bunun yanlış olduğunu tutarlı ve yapısal destek mekanizmaları oluşturulması gerektiğini söylüyorlar.",
    "*HİNDİSTAN'DA SENSEX ENDEKSİ %1,6 DÜŞÜŞLE 57145,22 PUANDAN KAPANDI": "",
    "Çitalar 70 yıl sonra Hindistan ormanlarına geri döndü": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Hindistan'ın Plywood Devi Kapasite Arttırıyor": "Ahşap panel sektörünün önde gelen oyuncularından biri olan Kalküta merkezli Century Plyboards'un şu anda Batı Bengal, Haryana, Punjab, Uttrakhand, Assam, Gujarat ve Tamil Nadu'da kontrplak, MDF, laminat ve yonga levhalar için dokuz üretim tesisi bulunuyor.Century Plyboards (Hindistan) Ltd İcra Direktörü Keshav Bhajanka, PTI ile yaptığı röportajda, konut segmentindeki canlanma nedeniyle başta perakende tüketiciler olmak üzere tüm ürünlerine yönelik talebin güçlü olduğunu söyledi.Yıllık ciromuzda bu mali yılda yüzde 20-25 büyüme bekliyoruz” dedi.Ana talebi, kurumsal alıcılardan gelen küçük bir satış yüzdesiyle perakende tüketicilerden geliyor.Genişleme planı hakkında sorulan Bhajanka, MDF levhası için Andhra Pradesh'te yıllık 3,2 lakh metreküp kapasiteli ve 700 rupi civarında bir yatırımla sıfırdan bir birim kurulduğunu söyledi.Bhajanka, \"Andhra Pradesh'teki bu yeni tesisin gelecek yıl Aralık ayına kadar faaliyete geçmesi bekleniyor.\" dedi.Şirketin en son FY'22 yıllık raporuna göre Century Plyboards, bu projeyi aşamalı olarak 1.500 crore'dan fazla yatırımla laminatlar, MDF, kontrplak ve sunta kapsayan en büyük entegre ahşap panel üretim birimi olarak geliştirmeyi hedefliyor.Kontrplak, MDF, sunta, laminat içeren ahşap panel endüstrisinin toplam pazar büyüklüğünün 40.000 crore Rs olduğu tahmin edilmektedir. Century Plyboard, organize kontrplak pazarında yüzde 25 paya sahiptir.Finansal operasyon cephesinde, Century Plyboards'un konsolide net karı, bu mali yılın ilk çeyreğinde bir yıl önceki dönemde 31.07 Rs'den 92.62 Rs'ye yükseldi.Toplam gelir, bir önceki yılın aynı döneminde 462.77 Rs'den Nisan-Haziran çeyreğinde 894.78 crore'ye yükseldi.2021-22 mali yılında şirket, 3.050.09 crore rupi ciro üzerinden 313.15 sterlin net kar açıkladı.Yıllık raporda, \"Şirketin 2021-22 mali yılında 3 Milyon sterlinlik bir üst sıraya ulaşması 36 yılını aldı; şirket sadece dört yıl içinde 5 Milyon sterlinlik bir gelir büyüklüğüne ulaşmayı bekliyor\" dedi.\n\n",
    "Hindistan'da yıldırım düşmesi sonucu 17 kişi öldü": "Yıldırım düştü, 17 kişi öldü 0:00 / 0:00\n\nAA\n\nManila Times'ın haberine göre, Bihar eyaletinde aşırı yağışların ardından birkaç bölgeye yıldırım düştü. Yıldırımlar nedeniyle 17 kişi yaşamını yitirirken bunlardan 6'sının tarlada çalışan işçiler olduğu belirtildi.\n\nEyalet Başbakanı Nitish Kumar, olaydan dolayı üzüntüsünü ifade ederken hayatını kaybedenlerin ailelerine 5'er bin dolar ödeme yapılacağını açıkladı.\n\nMeteoroloji yetkilileri, 5 gün boyunca ülkenin kuzeydoğusunda olumsuz hava koşullarını etkili olacağı uyarısında bulundu.\n\nHindistan'da muson yağmurlarının görüldüğü dönemlerde yıldırım düşmesi kaynaklı can kayıpları yaşanırken Bihar eyaletinde, haziran ve temmuzda da bu sebeple en az 60 kişi ölmüştü.",
    "Hindistan'da kadınlar ve Müslümanlar daha az kazanıyor": "BBC'nin haberine göre, İngiliz uluslararası insani yardım kuruluşu Oxfam'ın Hindistan 2022 Ayrımcılık Raporu'nda, kadınların düşük ücretlerle çalışmasından \"toplumun ve işverenlerin önyargıları\" sorumlu tutuldu.\n\nRaporda, diğer grupların da iş piyasasında ayrımcılığa maruz kaldığı belirtildi.\n\nBu gruplar arasında kast sisteminin en altındakiler, kabileler ve Müslüman cemaatinin üyelerinin yer aldığı ifade edildi.\n\nAraştırmacılar, 2004-2020 arasında çeşitli sosyal gruplar içinde iş, ücret, sağlık ve tarımsal krediye erişimle ilgili hükümet verilerine baktı ve ayrımcılığı ölçmek için istatistiksel modeller kullandı.\n\nKadınlar ve Müslümanlar daha az kazanıyor\n\nErkeklerin kadınlardan aylık ortalama 4 bin rupi (yaklaşık 50 dolar), Müslüman olmayanların ise Müslümanlardan ortalama 7 bin rupi fazla kazandığı ve kast sisteminin en altında kalanların diğerlerine göre ortalama 5 bin rupi daha az kazandığı belirtildi.\n\nRaporda, yüksek düzeyde cinsiyet ayrımcılığının, \"evin sorumlulukları veya sosyal statü nedeniyle iş gücü piyasasına katılmayı istemeyen, geniş bir kalifiye kadın kesiminin\" varlığına neden olduğu belirtildi.\n\n\"Eşitsizlik ayrımcılıktan kaynaklanıyor\"\n\nOxfam'ın Hindistan yetkililerinden Amitabh Behar, \"İş gücü piyasasındaki ayrımcılık, aynı yeteneklere sahip kişilerin kimlikleri veya sosyal geçmişleri nedeniyle farklı muameleye maruz kalmasıdır.\" dedi.\n\nBehar, kadınlar ve diğer sosyal gruplara karşı eşitsizliğin, yalnızca eğitime veya iş deneyimine yetersiz erişimden değil, ayrımcılıktan da kaynaklandığını belirtti.\n\nHint toplumunda ayrımcılığın yansımasının sadece sosyal ve ahlaki değil, aynı zamanda ekonomik olduğuna ve toplum için olumsuz sonuçlara yol açtığına dikkati çeken Behar, hükümetin, siyasi partilerin, politika yapıcıların ve sivil toplumun, ayrımcılığın olmadığı bir Hindistan inşa etmek için birlikte çalışması gerektiğini söyledi.",
    "Cumhurbaşkanı Erdoğan, Hindistan Başbakanı Narendra Modi’yi kabul etti": "Cumhurbaşkanı Erdoğan, Şanhay İşbirliği Teşkilatı 22. Devlet Başkanları Zirvesi nedeniyle Özbekistan’ın Semerkant kentinde.\n\nErdoğan, ikili temasları kapsamında Hindistan Başbakanı Narendra Modi’yi kabul etti.\n\nErdoğan, Çin Devlet Başkanı Şi Cinping ile görüştü\n\nCumhurbaşkanı Recep Tayyip Erdoğan, Şanghay İşbirliği Örgütü 22'nci Devlet Başkanları Zirvesi'ne katılmak üzere gittiği Semerkant'ta ikili temasları kapsamında Çin Devlet Başkanı Şi Cinping ile bir araya geldi.\n\nErdoğan ve Şi Cinping'in Özbekistan Devlet Başkanı Yazlık Sarayı'ndaki basına kapalı görüşmesi yarım saat sürdü.\n\nİki lider, bölgesel konuları ele aldı ve iki ülke arasındaki ilişkileri değerlendirdi.\n\nErdoğan, Moğolistan Cumhurbaşkanıyla da görüştü\n\nCumhurbaşkanı Erdoğan, Çin Devlet Başkanı ile yaptığı görüşmenin hemen ardından Moğolistan Cumhurbaşkanı Khurelsukh Ukhnaa’yla görüştü.\n\nErdoğan'ın konakladığı Savitsky Otel'deki görüşme basına kapalı gerçekleşti.",
    "iPhone’u ilk alanlardan olmak için her yıl Hindistan’dan Dubai’ye gidiyor: Steve Jobs’ı anıyor": "Apple’ın kurucusu Steve Jobs’ın hayranı Hint vatandaşı Dheeraj Palliyil, iPhone’un yeni çıkan modellerini ilk satın alan kişilerden olmak için 2017’den bu yana hemen her yıl Dubai’ye gidiyor. Palliyil, bunun bir çeşit ‘Steve Jobs’ın çalışmalarını anma şekli’ olduğunu belirtiyor.\n\nAA’nın BBC’den aktardığına göre Hindistan’ın güneyindeki Kerala eyaletinden 28 yaşındaki Palliyil, iPhone’un yeni modellerinin diğer ülkelere kıyasla Hindistan’da daha geç piyasaya sürüldüğünü aktararak, geçen hafta iPhone 14 Pro almak için Dubai’ye gittiğini söyledi.\n\nMağaza önünde beklemenin heyecanı\n\nDubai’ye seyahatine yaklaşık 500 dolar bilet parası ödeyen Palliyil, ‘beklemek istemediğini’ ve ‘telefonu ilk alan kişiler arasında olmak için Apple mağazası önünde beklerken hissettiği heyecanı sevdiğini’ ifade etti.\n\nPalliyil, daha önceki iPhone satışlarının Hindistan’da 10-15 gün sonra başladığını, iPhone 14 Pro’nun ise yurtdışından yalnızca saatler sonra ülkesinde satışa sunulduğunu kaydetti. Yine de son çıkan iPhone için Dubai’ye gittiğini, bunun kendisi için bir ritüel haline geldiğini söyledi.",
    "Hindistan ve Asya Levhalarının Anormal Hızlı Birleşmesini Açıklayan Çift Yanlı Dalma Modeli, Dalma Levhası Kalıntılarının Keşfiyle Doğrulandı!": "Her ay milyonlarca bilimsever, Evrim Ağacı olarak karmaşık bilimsel konuları basitçe anlatmamızdan ve ülkemizde bilim anlatıcılığını geliştirmeye yönelik yaptığımız kapsamlı çalışmalarımızdan faydalanıyor. Bütçenize zarar vermeden, aylık veya tek seferlik sadece 20₺ gibi miktarlarda bize destek olarak bu çabalarımızı destekleyebilir, Türkiye'de bilim okuryazarlığını güçlendirmemize katkı sağlayabilirsiniz.\n\nTetis Okyanusunun kapanması ve ardından Tibet platosunun oluşması, Dünya tarihindeki en önemli tektonik olaylarından bir tanesidir. Hint yarımadasının olağandışı bir hızla kuzeye doğru sürüklenip de Asya ile nasıl birleştiği ise; tektonik, iklim ve ekosistemlerdeki küresel değişimlerin çözümlenmesinde esas bir problem olarak süregelmektedir.\n\nTetis Okyanusunun çift taraflı dalması (İng: \"double subduction\"), bu anormal birleşme hızını yorumlamada yol gösterici model olarak karşımıza çıkıyor. Ancak daha önce ne Himalaya ne de komşu bölgelerden bu modeli destekleyecek sağlam bir kanıt tespit edilmedi.\n\nBu Reklamı Kapat\n\nYakın zamanda Çin Bilim Akademisi (CAS) Jeoloji ve Jeofizik Enstitüsü (IGG) doktora öğrencisi Yang Shun, Profesör He Yumei ve Jiang Mingming'in denetimi altında iş arkadaşlarıyla çift taraflı dalma modelini doğrulayacak önemli bir sismik kanıtı ortaya koydu. Ekibin Science Advances dergisinde öne sürdüğü bu kanıt, üst mantoda tespit ettikleri levha kalıntılarıydı.[1]\n\nÇalışma, Hint-Asya çarpışma sisteminin doğusundaki Myanmar bölgesinde yapıldı. Bunun sebebi ise, Myanmar'ın kıta-kıta çarpışmasından daha az etkilenmesiydi. Dolayısıyla çift taraflı dalmadan kalma levha kalıntılarını aramak için ideal bir yerdi. Fakat yakın zamana kadar burada hiç sismik gözlem veya Dünya'nın içinin yapısal görüntülemesi yapılmadı.\n\nBu Reklamı Kapat\n\nIGG/CAS'ta Dünya'nın içyapısı üzerine çalışan ekip, Myanmar Orojeninde Çin-Myanmar Jeofiziksel Ölçümü (CMGSMO) ile 2016'da Myanmar'a sismik dizilim konuşlandırdı. Bu yenilikçi sismik dizilimden gelen verileri kullanarak araştırmacılar, Myanmar'daki üst mantonun yapısını yüksek çözünürlükte inceleyebildi. Sismik tomografi ve dalga biçimi modellemesi ile araştırmacılar ilk defa, Tetis tektonik rejiminin üst mantosunda bozulmamış bir durumda duran iki paralel dalma levhası tespit etti.\n\nSon olarak araştırmacılar, elde ettikleri levha görüntüsünü Myanmar'daki dalmayla bağlantılı magmatizm ve ofiyolitlerin zaman-mekân dağılımıyla karşılaştırdılar. Elde ettikleri bulguların çift taraflı dalmayı doğruladığı sonucuna vardılar.\n\nBunun hemen ardından başka bir jeodinamik nümerik modelleme çalışmasıysa, levha kalıntılarının neden hiç kırılıp derine gömülmeden üst mantoda kaldığını açıkladı. Çalışma, tatmin edici ve çok disiplinli yer bilimsel bulgularıyla, Tetis okyanusunun çift taraflı dalma modelini iyice sağlamlaştırdı.",
    "Hindistan'dan 'tahıl ve yakıt kıtlığı' çıkışı: Gelişmekte olan ülkeler için büyük endişe kaynağı": "07 Eylül 2022 Çarşamba, 13:58\n\nHindistan Başbakanı Narendra Modi, çevrim içi olarak katıldığı 7. Doğu Ekonomik Forumu'nda,, Hindistan'ın özellikle enerji ve kok kömürü alanlarında Rusya ile iş birliğini artırmaya istekli olduğunu söyledi.\n\nNarendra Modi, Rusya-Ukrayna savaşı ve salgının küresel tedarik zincirleri üzerinde büyük etkisi olduğunu belirterek, \"Günümüzün küreselleşen dünyasında dünyanın bir yerindeki olaylar tüm dünyayı etkiliyor. Ukrayna çatışması ve Kovid-19 salgını küresel tedarik zincirleri üzerinde büyük bir etki yarattı. Tahıl, gübre ve yakıt kıtlığı, gelişmekte olan ülkeler için büyük endişe kaynağı\" ifadelerini kullandı.\n\nModi, \"çatışmayı sona erdirmek için tüm barışçıl çabaları\" desteklediklerini vurgulayarak, \"Ukrayna ihtilafının en başından bu yana diplomasi ve diyalog yolunun benimsenmesi gerektiğini vurguladık\" diye konuştu.\n\nModi, 7. Doğu Ekonomik Forumu'na ilk kez 2019'da fiziken katılma şansı bulduğunu aktararak, \"O zamanlar Hindistan'ın 'Uzak Doğu Hareketi' politikasını açıklamıştık. Bunun sonucunda Hindistan'ın Uzak Doğu Rusya ile iş birliği çeşitli alanlarda arttı\" dedi.",
    "91 Nerenin Telefon Kodu? +91 Alan Kodu Hangi Ülkeye Ait?": "91 Nerenin Telefon Kodu? +91 Alan Kodu Hangi Ülkeye Ait?\n\nOrtadoğu ve Afrika’yı bünyesine alan Hindistan, 91 alan kodu ile birlikte iletişim imkanı verir. Yani Hindistan'ın alan kodu 91 olarak ön plana çıkar. Her geçen zaman ekonomik olarak büyümeye devam eden Hindistan, aynı zamanda en köklü tarihe sahip ülkeler içerisinde gelir. Oldukça farklı ve fazla sayıda inanca sahip bir ülke olan Hindistan, dünya çapında birçok ihracat ve ithalat gerçekleştirmektedir. Aynı zamanda Turizm açısından önemli bir ülkedir. Bununla beraber eğitim ya da bireysel amaçlar doğrultusunda da çok fazla iletişim alır. Bu iletişimleri sağlayabilmek için ise 91 alan kodu kullanarak sabit hatlara ulaşım gerçekleşir.\n\nHaber devam ediyor\n\nHaber devam ediyor\n\n91 Nerenin Telefon Kodu?\n\n\n\n91 Hindistan ülkesinin telefon kodudur. Hem kültürel hem de ticari açıdan önemli bir yere sahip olan Hindistan'a ulaşmak için, 91 kodunu kullanmak gerekir. Telefona 91 kodunu giriş yaptıktan sonra ilgili sabit hat numarası yazılır. Hemen arkasından yapılan arama ile beraber Hindistan'ın bütün farklı şehirlerine erişim gerçekleştirmek mümkün. Konum açısından Türkiye'ye yakın ülkeler içerisinde yer aldığı için, Türkiye üzerinden Hindistan çok fazla turist çeker. O yüzden rezervasyon yaptırmak ya da otel ve benzeri gibi unsurları erişmek için, 91 alan kodu kullanarak iletişim kurulur.\n\n\n\n+91 Alan Kodu Hangi Ülkeye Ait?\n\n\n\nDünyanın bütün farklı ülkelerinden Hindistan'a erişim sağlamak için 91 alan kodu ile birlikte sabit numaraları kullanmak yeterlidir. Yani 91 alan kodu Hindistan’a ait bir koddur. Ticaret, kamusal yapılar, bireysel ve turizm ile birlikte pek çok faaliyet konusunda 91 alan kodu ile Hindistan'a erişim sağlanabilir. Her açıdan dünyanın en önemli ülkeleri içerisinde bulunan Hindistan'a, 91 alan kodu ile ulaşarak amaç doğrultusunda gerekli bilgileri almak mümkün. Aynı zamanda telefona 91 alan kodu ile bir arama gelirse, bunun Hindistan’ın farklı şehirlerinden biri olduğu anlaşılabilir.",
    "Hindistan’da mahkeme kararıyla 100 metrelik binalar yıkıldı": "BİST hisse verileri 15 dakika gecikmelidir. BİST isim ve logosu \"Koruma Marka Belgesi\" altında korunmakta olup izinsiz kullanılamaz, iktibas edilemez, değiştirilemez. BİST ismi altında açıklanan tüm bilgilerin telif hakları tamamen BİST'e ait olup, tekrar yayınlanamaz. Veriler tarafından sağlanmaktadır.\n\nwww.sozcu.com.tr internet sitesinde yayınlanan yazı, haber, video ve fotoğrafların her türlü hakkı Estetik Yayıncılık A.Ş.’ye aittir. İzin alınmadan, kaynak gösterilerek dahi iktibas edilemez.\n\nCopyright © 2022 - Tüm hakları saklıdır. Estetik Yayıncılık A.Ş.",
    "Irkçı nefret bu 3 ülkeden yayılıyor: Hindistan, ABD, İngiltere": "Son yıllarda Müslümanlara yönelik baskı, hakaret ve tacizlerde ciddi artış gözlemlenirken, Twitter üzerinden körüklenen İslam düşmanlığı ile ilgili çarpıcı bir çalışma yayımlandı. Avustralya merkezli Victoria İslam Konseyi (ICV) tarafından hazırlanan rapora göre, sosyal medyadaki Müslüman karşıtı nefretin yaklaşık yüzde 86’sı ABD, İngiltere ve Hindistan’dan geliyor.\n\n28 Ağustos 2019 ila 27 Ağustos 2021 arasındaki sürenin incelendiği çalışmada, Hindistan, 871 bin 379 tweetle Müslüman karşıtı dijital nefret listesinde ilk sırada yer aldı. Hindistan’ı 289 bin 248 tweet ile ABD ve 196 bin 376 tweet ile İngiltere takip etti. Dijital Çağda İslamofobi adlı raporda, sosyal medyada İslam düşmanlığını Hindistan’da iktidar partisi BJP’nin körüklediği ifade edildi. ABD’de Müslümanlara yönelik kışkırtıcı söylemler sarf eden eski Başkan Donald Trump döneminde de sosyal medyada İslam karşıtı görüş tavan yaptı. İngiltere’de ise ülkenin göçmen karşıtı politikaları ve eski Başbakan Boris Johnson’ın gelişigüzel ırkçı demeçleri dijital nefretin körüklenmesinin nedeni olarak gösterildi.\n\nREKLAM\n\nDonald Trump-Narendra Modi-Boris Johnson\n\nTWITTER MÜCADELE ETMİYOR\n\nRaporda baz alınan 2 senelik süreçte, Twitter’da 3 milyon 759 bin İslam düşmanlığı içerikli gönderi paylaşıldı. 2022 yılında yapılan incelemede, paylaşımların yüzde 85’inin kaldırılmadığı, sadece yüzde 14,8’inin platform tarafından silindiği kaydedildi. Raporun sonuç metninde, “Twitter’ın Müslüman karşıtı içeriği kaldırmada büyük ölçüde başarısız olduğu” değerlendirmesinde bulunuldu.\n\nRaporda bir diğer dikkat çeken detay ise Twitter’ın Müslümanlara yönelik nefret diliyle paylaşılan içeriklere karşı tutumu oldu. Sosyal medya şirketi, İslam düşmanlığı şikayetiyle raporlanan tweetlerin sadece yüzde 3’ünü kaldırdı. Çalışmada ayrıca, politikacıların İslam’la ilintili olaylara verdikleri tepkinin, İslam karşıtlığının artmasına etkisi de gözler önüne serildi.\n\nTEKNOLOJİ Avrupa İslamofobi Raporu açıklandı: İslam düşmanlığı internette katlandı",
    "Hindistan iğnesiz Covid-19 aşısının kullanımına onay verdi": "Hindistan iğnesiz Covid-19 aşısının kullanımına onay verdi\n\nÇin'den sonra Hindistan da iğnesiz Covid-19 aşısının kullanımını onayladı.\n\nYazıları büyüt\n\nYazıları küçült\n\nStandart boyut\n\nHindistan'da hükümet, Bharat Biotech şirketinin geliştirdiği ve burundan alınan Covid-19 aşısının henüz aşı olmamış kişilerde kullanımına onay verdi.\n\nHindistan Sağlık Bakanı Mansukh Mandaviya, Twitter hesabından yaptığı paylaşımda, “Bu adım, salgınla kolektif mücadelemizi daha da güçlendirecektir.” ifadelerini kullandı.\n\nÖte yandan, solunabilir Bharat Biotech Covid-19 aşısının etkililiğine ilişkin şirket tarafından herhangi bir çalışma yayınlanmazken, aşıların ne zamandan itibaren dağıtıma çıkarılacağına dair bilgi de verilmedi.\n\nÇin, 5 Eylül'de yerli CanSino Biotech'in geliştirdiği “solunabilir” Covid-19 aşısına onay vermişti.\n\nEnjektör yerine nebulizatör (fısfıs) ile tatbik edilen dünyanın ilk “solunabilir” Covid-19 aşısının inaktif aşılardan iki doz yaptırmış kişiler tarafından hatırlatma dozu olarak kullanılabileceğine karar verilmişti.\n\nSprey formundaki aşılar, grip gibi solunum yolu enfeksiyonlarına karşı koruma sağlamak için yaygın kullanılıyor. Yöntem, aşıların üretim ve uygulama maliyetlerini düşürüyor.\n\nEnjektör ve iğne gerektirmeyen düzeneğin sağlığa erişimin yeterli olmadığı uzak bölgelerde kullanım açısından kolaylık sağlayacağı öngörülüyor.\n\nDerin dondurucuda muhafaza edilmesi gereken enjeksiyon sıvısının aksine, solunabilir aşının sıvısı 2 ila 8 derecede kimyasal bütünlüğünü koruyor. Bunun küresel olarak daha yaygın bağışıklık korumasına yardımcı olacağı umuluyor. (AA)\n\nİlginizi Çekebilir Sağlık Bakanı Koca'dan yeni corona dalgası açıklaması\n\nİlginizi Çekebilir Coronada bir ilk! Çinli şirket geliştirdi",
    "Asya borsaları Hindistan hariç geriledi": "Asya borsaları Hindistan hariç geriledi 0:00 / 0:00\n\nAA\n\nEnflasyonist endişeler ve resesyon riski arasında kalan merkez bankalarının faiz artırımlarına devam edeceği beklentileri, küresel çapta risk iştahının düşük seyretmesine neden oluyor.\n\nBu kapsamda, bu hafta ABD Merkez Bankası (Fed), İngiltere Merkez Bankası (BoE) ve Japonya Merkez Bankası (BoJ) toplantıları başta olmak üzere İsveç, İsviçre, Norveç, Tayvan, Mısır, Brezilya, Güney Afrika ve Endonezya gibi ülkelerin faiz kararları yakından takip edilecek.\n\nAsya genelinde ise Çin'de bugün salgın kısıtlamalarının bazı kentlerde gevşetilmesine karşın ekonomideki yavaşlamaya ilişkin endişelerin sürmesi, risk iştahının düşük seyretmeye devam etmesini beraberinde getirdi.\n\nAğır sanayi ve çip endüstrisinin yoğun olarak yer aldığı Chengdu eyaletinde salgın kapsamında uygulanan sokağa çıkma yasağı sona erdirildi, Liaoning eyaletinin liman şehri Dalian'da da kısıtlamalar tamamen kaldırıldı.\n\nÖte yandan, ekonomiyi desteklemek amacıyla Çin Merkez Bankası da politika adımlarına devam etti ve piyasaya yaklaşık 12 milyar yuan likidite enjekte etti. Banka ayrıca, 14 günlük ters repo faiz oranını yüzde 2,25'ten yüzde 2,15'e düşürdü.\n\nSöz konusu gelişmelerle kapanışta Çin'de Şanghay bileşik endeksi yüzde 0,4 azalarak 3.116 puan, Güney Kore'de Kospi endeksi yüzde 1,1 gerileyerek 2.356 puan ve Avustralya'da ASX 200 endeksi yüzde 0,3 değer kaybederek 6.720 puan oldu.\n\nJaponya piyasalarında tatil dolayısıyla işlem yapılmazken, dolar/yen paritesi önceki kapanış seviyesinin yüzde 0,2 üzerinde 143,3'ten işlem görüyor.\n\nHong Kong'da Hang Seng endeksi yüzde 1,1 düşüşle 18.563 puanda, pozitif ayrışan Hindistan'da Sensex endeksi ise yüzde 0,7 artışla 59.231 puanda seyrediyor.",
    "Fransa: Hindistan ile aramızda güçlü stratejik ortaklık var": "ANI'de yer alan habere göre, Fransa Dışişleri Bakanı Catherine Colonna dün başladığı 3 günlük Hindistan ziyareti devam ederken açıklamada bulundu.\n\n\"Bu, benim Hindistan'a bakan olarak ilk ziyaretim ancak ülkeye ilk ziyaretim değil. Bakan olarak Asya bölgesine ilk ziyaretimde Hindistan'ı seçmek istedim.\"\n\nColonna, ilk ziyaretinde Hindistan'ı seçmesinin nedeninin, iki ülke arasında son 25 yıldır süren güçlü stratejik ortaklık olduğunu söyledi.\n\n\"Küresel meselelerde de birlikte çalışıyoruz\"\n\nFransız Bakan, ülkesi ile Hindistan'ın sadece savunma ve güvenlik konularında değil, aynı zamanda küresel meselelerde de birlikte çalıştıklarını vurguladı.\n\nColonna, ayrıca, Fransa Cumhurbaşkanı Emmanuel Macron ile Hindistan Başbakan Modi arasında yakın zamanda görüşmenin yapılabileceğini dile getirdi.\n\nBaşbakan Modi ve Hint mevkidaşıyla görüşerek ikili, bölgesel ve uluslararası gündemleri ele alması beklenen Colonna, yarın sanayicilerle temaslar kurmak ve saha ziyaretleri için Mumbai'ye gidecek.",
    "Hindistan’da video çeken gence tren çarptı": "08 Eylül 2022 Perşembe, 15:20\n\nHindistan’ın Telangana eyaleti Kazipet bölgesinde Ch Akshay Raj adındaki 17 yaşındaki genç, sosyal medya hesabına tren raylarında yürüdüğü bir video çekmek istedi. Hindistanlı genç, rayların kenarında yürüdüğü sırada arkadan gelen trenin kendisine çarpmasıyla yere yığıldı. Ch Akshay Raj, olayın ardından demiryolu çalışanlarının ihbarı üzerine hastaneye kaldırıldı.\n\nHayati tehlikeyi atlattığı belirtilen gencin bacağında kırık ve vücudunun bazı yerlerinde yaralar olduğu belirtildi.",
    "ABD: Hindistan'ın Rusya ile ortak askeri tatbikatlara katılmasından endişeliyiz": "Beyaz Saray Sözcüsü Karine Jean-Pierre, günlük basın toplantısında \"Vostok-2022\" tatbikatına Hindistan'ın da katılmasına ilişkin bir soru üzerine, \"Rusya, Ukrayna'ya yönelik acımasız bir savaş yürütürken, ABD Rusya ile tatbikat yapan her ülkeye karşı endişelidir. Ancak tabii ki her ülke kendi kararını verebilir.\" ifadesini kullandı.\n\nJean Pierre, ABD'nin, Hindistan'a tatbikata katılmaması yönünde neden baskı yapmadığı sorusunu yanıtlamaktan kaçındı.\n\nRusya Savunma Bakanlığından yapılan açıklamaya göre, bugün başlayan Vostok-2022 tatbikatına Rusya, Çin, Hindistan ve Azerbaycan dahil 14 ülkeden asker ve askeri gözlemci katılıyor.",
    "Necip Öğretmene Hindistan'dan Ödül": "Güzel Haberler\n\nNecip Öğretmene Hindistan'dan Ödül\n\nHindistan'da faaliyet gösteren AKS Education Awards kuruluşu tarafından 2016 yılından beri düzenlenen, yaklaşık 115 ülkeden on binlerce öğretmenin başvuruda bulunduğu Global Teacher Award-Küresel Öğretmen Ödülünü ülkemizden bu yıl 4 öğretmen almaya hak kazandı.",
    "Hindistan'da otobüs nehre düştü: 7 ölü": "Video Galeri\n\nTRT ortak yapımı \"Tay\" en çok izlenen film oldu",
    "ABD Hazine Bakanı Janet Yellen: Rusya, Çin ve Hindistan'a petrolü büyük bir iskonto ile satıyor": "ABD Hazine Bakanı Janet Yellen, Rusya'nın hali hazırda petrolü Çin ve Hindistan'a \"çok büyük bir iskonto\" ile satmakta olduğunu, G7'nin Rus petrolüne fiyat sınırı uygulama planının bunda etkili olduğunu savundu.\n\nThe Atlantic dergisine yaptığı açıklamada, AB'nin Rusya'dan günde 3 milyon varil petrol alımına Aralık ayında son vereceğini hatırlatan Yellen, bunun petrolüne yeni alıcılar bulması konusunda Rusya üzerinde ek baskı yaratacağını vurguladı.\n\nKonuşmasında, Avrupa'nın Rus enerjisine bağımlılığını azaltma çabalarının etkisi ile enerji tedariki açısından zorlu bir kış ile karşı karşıya olduğunu da anlatan Yellen, bunun ABD'ye bulaşan bazı etkileri olabileceğini, ancak ABD'nin büyümesi üzerine potansiyel etkisini \"abartmayacağını\" ifade etti.",
    "Hindistan’dan Türkiye’ye kültür savaşları ve tarihin yeniden yazımı": "Macaristan, Hindistan, Türkiye: Üç örnekte de popülist otoriter rejimlerin kültürel hegemonya kurma çabalarını görüyoruz. Üçünde de kültür savaşları kültürel hegemonya kurmanın etkin aygıtı olarak görülüyor.\n\nNarendra Damodardas Modi, 2014 yılında Hindistan genel seçimlerinde büyük bir zafer kazanır. Bharatiya Janata Partisi (BJP) lideri olarak Hindistan Başbakanı olur.\n\nAşırı sağcı ve Hindu milliyetçisi Modi liderliğinde Hindistan son on yıl içinde demokrasiden sapma ve populist otoriterlik akımının önemli örnek ülkelerinden biri konumuna gelir.\n\n13 Kasım 2015: Yer Londra, çok önemli futbol maçlarının yapıldığı Wembley Stadyumu. Wembley, tıklım tıklım dolu, atmış bin kişi şıkış şıkış oturuyor, iğne atsan yere düşmeyecek.\n\nİlk önce konser var zannediyorsunuz. Hint grublar, şarkıcılar, dans gösterileriyle şölen başlıyor.\n\nArkasından beklenen an geliyor. Herkes ayakta. Büyük bir uğultu. Sahne çıkan çok popüler bir yıldız değil. Hindistan’ın yeni Başbakanı Modi.\n\nÜç buçuk saat süren bir şölen. Wembley’in her yeri “Modi, Modi, Modi…” sloganlarıyla çınlıyor.\n\nModi’nin konuşması sürekli kesiliyor, ama o devam ediyor.\n\nModi, İngilizce konuşmuyor. Kendi dilinde konuşuyor. Hindu milliyetçi söylemiyle; anti-Müslüman, anti-Hristiyan, anti-seküler, anti-Batı bir tonda kalabalığa sesleniyor.\n\nBu şölen dışarda kalanlar çok olduğu için 14 Kasım’da da, aynı kalabalıkla, aynı sloganlarla, aynı çoşkuyla, ve vurgulayalım, aynı milliyetçi dil, tavır ve görüntüyle tekrarlanıyor.\n\nWembley, Hindistan tarihinin yeniden yazılacağının ilk ip uçlarını veriyor.\n\nHindistan’ı sömürgeleştirmiş Britanya’nın başkenti Londra da Hindistan tarihinin yeniden yazımı için uygun bir mekanı oluşturuyor.\n\nBatı basınında bu iki gün ve Wembley konuşmaları geniş yer buluyor. Manşetler aynı; “Modi, kazandı”.\n\nModi’de, “Evet, kazandım” diyor. Belki de, içinden ekliyor: “Kültür savaşlarını başlattım. Hem de Batı sömürgeciliğin merkezi Londra’da. Artık Hindistan tarihini yeniden yazabilirim”.\n\n2015’den bugüne kadar Modi’nin ülke yönetimi, Hindistan’ı demokrasiden sapma ve otoriter populizm örneklerinden biri yaptı.\n\nÖtekileştirici ve dışlayıcı Hindu milliyetçiliğinin kültürel hegemonyasını kurmak için Modi’nin Hindistan tarihini yeniden yazma çabaları kendisinin otoriter populist yönetiminin kritik boyutlarından birini oluşturdu. Aynı zamanda da, Hindistan’da son dönemin en önemli kamusal ve akademik tartışma alanlarından birini yarattı.\n\nModi’nin tarihi yeniden yazımı, Hindistan’ın çok kültürlü-dinli yapısını, farklı kimliklerin dinsel haklarına ve özgürlüklere dayalı seküler yönetim anlayışını, Gandi gibi tarihi liderlerini, örnek gösterilen demokrasisini ve denge denetleme sistemini sanki yokmuş gibi gösterdi, ya da bunların ciddi sorun alanları olduğunu iddia etti.\n\nModi, bunları yapmak için, tarih yazımı komisyonları kurdurttu; sistemine entegre ettiği tarihçileri ve akademisyenleri ve popüler kültür aktörlerini kullanıldı; başta Müslümanlar ve Hristiyanlar olmak üzere farklı düşünenlerin dışlanması ve tehdit olarak gösterilmesi konuşmalarının önemli bir boyutunu oluşturdu. Yerli ve milli söylemi dış politika, ekonomi ve siyasete taşıdı. Tüm bunlar, Modi’nin tek lider konumunun pekiştirecek Hindistan tarihinin yeniden yazılma sürecini oluşturan stratejik manevralardı.\n\nÖtekileştirici ve dışlayıcı Hindu milliyetçiliğinin kültürel hegemonyasını kurmak için Modi’nin Hindistan tarihini yeniden yazma çabaları kendisinin otoriter populist yönetiminin kritik boyutlarından birini oluşturdu.\n\nModi için, tarihin yeniden yazımı ile oluşacak “yeni Hindistan düşüncesi ve kimliği”, populist otoriter yönetiminin kültürel hegemonya kurmasının olmazsa olmazıydı.\n\nTarihin yeniden yazımı yoluyla yapılan kültür savaşları Modi için Hindu milliyetçiliği temelinde yeni Hindistan kimliği kurmanın ve kültürel hegemonya kazanmanın en önemli aygıtıydı.\n\nBelki Modi, 2015 Wembeley’de başlattığı kültür savaşlarıyla kültürel hegemonya kurma yolunda istediği başarıyı tam olarak elde edemedi. Belki, artık o kadar popüler değil. Ama hâlâ güçlü, hâlâ popüler, hâlâ liderliğinin devamı için kültür savaşlarına devam ediyor. Hâlâ tarihin yeniden yazımı ile kültürel hegemonya kurmak için elinden geleni yapıyor.\n\nBugün ortaya çıkan tablo, antagonistik “Tartışılan Hindistan” ve gerilim ve mücadele içinde yaşanan “İki Hindistan”.\n\nModi’nin populer otoriteryanizminin kurmak istediği ötekileştirici Hindu milliyetçiliğine dayalı “Hindistan tarihi ve kimliği” ile Hindistan’ı demokrasisi, sekülerliği ve tarihinin başarılı liderleriyle korumayı amaçlayanların dilindeki “Hindistan kimliği ve düşüncesi”. İki farklı, hatta zıt Hindistan.\n\nHindistan’ın Nobel ödülü kazanmış ünlü ekonomisti ve düşünce insanı Amartya Sen, Hindistan’ın son dönemde yaşadığı ikili yapıya ve kamusal tartışmaya “Tartışmalı Hindistan” adını veriyor.\n\nBu tartışmayı kimin kazanacağı, dolayısıyla kültür savaşlarıyla kültürel hegemonya kurma çabasına karşı direnmenin başarılı olup olmayacağı, Hindistanın geleceğini belirleyecek.\n\nTÜRKİYE VE TARİHİN YENİDEN YAZIMI\n\nGeçen haftaki yazımda odaklandığım Macaristan Başbakanı Victor Orban’ın “yaşam tarzı üzerinden yaptığı kültür savaşı” gibi, Hindistan Başbakanı Modi’nin de “tarihin yeniden yazımı üzerinden yaptığı kültür savaşı”nın Türkiye’nin bugünkü yönetimini anlamamız için aydınlatıcı bir örnek olduğunu düşünüyorum.\n\nMacaristan, Hindistan, Türkiye: Üç örnekte de popülist otoriter rejimlerin kültürel hegemonya kurma çabalarını görüyoruz. Üçünde de kültür savaşları kültürel hegemonya kurmanın etkin aygıtı olarak görülüyor. Üçünde de bugün İki farklı ülke kimliği, tarihi ve kültürü tartışması var ve üçü de lider temelli siyaset ve populist otoriterlik örneklerini oluşturuyorlar.\n\nTürkiye örneğinde, yaşam tarzı ve tarihin yeniden yazımı alanları, birlikte ve bağlantılı bir şekilde “kültür savaşları yoluyla kültürel hegemonya kurmanın eş önemde ve beraber hareket eden iki boyutu olarak hareket ediyor.\n\nSon dönemde, sanatçıların tutuklanmaları, konserlerin, kültürel etkinliklerin, festivallerin iptalleri; neden olarak yapılan açıklamalarda kadınlara, gençlere, farklı olanlara karşı kullanılan ötekileştirici ve dışlayıcı dil ve devlet yönetiminde görev yapanların ve Diyanet İşleri Başkanlığı gibi çok önemli kurumlarda çalışanların farklı kimlikler için kullandıkları nefret söylemi dili… Bunların her biri ve hepsi de yaşam tarzları üzerinden yapılmaya çalışılan kültür savaşlarının tezahürleri.\n\nTürkiye örneğinde, yaşam tarzı ve tarihin yeniden yazımı alanları, birlikte ve bağlantılı bir şekilde “kültür savaşları yoluyla kültürel hegemonya kurmanın eş önemde ve beraber hareket eden iki boyutu olarak hareket ediyor.\n\nErtuğrul, Osman, Alpaslan, Barboros gibi tarihimizin çok önemli kişiliklerine ve liderlerine dönük popüler TV dizilerinden 1071 Malazgirt Savaşı ve 30 Ağustos Büyük Taaruz gibi tarihimizin önemli dönüm noktaları için yapılan kutlamalara kadar geniş bir alanda tarihin yeniden yazılma çabası; Mustafa Kemal Atatürk’ü unutmalar, unutturmalar, yapılan hakaretler ve başarılarının önemsizleştirilmesi. Cumhuriyet modernleşmesini unutulması gereken bir parantez olarak tanımlamalar vb. çabalar da tarihin yeniden yazımını içeren kültür savaşlarının parçaları.\n\nFakat, bugünkü sonuç ise, Macaristan ve Hindistan gibi, “Tartışılan Türkiye” ve “İki Türkiye” tablosunun ortaya çıkması.\n\n2023 seçimleri kadar ve 2023 sonrası dönemde, Cumhuriyet modernleşmesinin nasıl evrileceği, nasıl bir Türkiye’de yaşayacağımız, ekonomi, demokrasi, iklim, güvenlik alanları gibi, kültür savaşlarının nasıl sonuçlanacağıyla belirlenecek.",
    "Hindistan'da yangın: 8 ölü, 9 yaralı": "Polis yetkilileri, Hindistan'ın Secunderabad kentinde bir binanın bodrum katındaki elektrikli scooter galerisinde çıkan yangının aynı binanın üst katındaki otele sıçradığını söyledi.\n\nYangında binadaki 8 kişinin hayatını kaybettiğini, yaralanan 9 kişinin de tedavi için hastaneye kaldırıldığını belirten yetkililer, yangının kontrol altına alındığını, çıkış sebebinin araştırıldığını dile getirildi.\n\nÖlenlerin yakınlarına 200 bin Hindistan rupisi ödenecek\n\nHindistan Başbakanı Narendra Modi, yangında yaşanan can kayıplarından dolayı üzgün olduğunu ifade etti.\n\n\"Yaslı ailelere başsağlığı dileriz. Yaralıların bir an önce iyileşmesini umuyoruz.\"\n\nModi, ayrıca ölenlerin yakınlarına 200 bin Hindistan rupisi (yaklaşık 2 bin 530 dolar) ve yaralılara 50 bin Hindistan rupisi (yaklaşık 630 dolar) tazminat ödeneceğini duyurdu.",
    "Bangladeş, Hindistan'ın Arakanlıların Myanmar'a dönüşünde büyük rol oynayabileceğini düşünüyor": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Hindistan Başbakanı Modi'den Putin'e: Şimdi savaşmanın zamanı değil": "Hindistan Başbakanı Narendra Modi, Rusya lideri Vladimir Putin'e 'şimdi savaşmanın zamanı olmadığını' söyledi.\n\nModi, Putin ile Özbekistan’ın Semerkant şehrinde yapılan Şanghay İşbirliği Örgütü (ŞİÖ) zirvesi kapsamında bir araya geldi.\n\nToplantının basına açık kısmında Modi \"Artık savaşlar çağında yaşamadığımızı biliyorum ve bunu size telefonda da söyledim,\" ifadelerini kullandı.\n\nUkrayna'nın işgali sonrası batılı ülkelerle doğrudan sorunlar yaşayan Putin sık sık Rusya'nın izole olmadığını söyleyerek yönünü doğuya özellik Çin ve Hindistan gibi Asyalı devlere çevirebileceğini söylemişti.\n\nHindistan başbakanından gelen bu yorumlar Rus lideri rahatsız etmiş görünse de soğukkanlı bir şekilde cevap verdi.\n\nPutin Hindistan’ın Ukrayna’daki çatışmalarla ilgili tutumunu ve endişelerini bildiğini belirtti. Çatışmaları en kısa sürede durdurmak için ellerinden geleni yaptıklarını kaydeden Putin, “Ancak, maalesef karşı taraf, Ukrayna yönetimi, müzakere sürecini reddettiğini, hedeflerine savaş alanında askeri yollarla ulaşmak istediklerini açıkladı.” dedi.\n\nBatılı ülkelerin petrol alımını kesmesinin ardından Hindistan Rus petrolünün Çin'den sonraki en büyük ikinci müşterisi haline gelmişti.\n\n'Hindistan’a Rus gübresi arzı 8 kattan fazla arttı'\n\nRusya ile Hindistan arasında yapıcı ilişkilerin ekonomi alanında geliştiğini dile getiren Putin, ticaret hacminin büyüdüğüne dikkat çekti. Hindistan’ın isteği üzerine ilave Rus gübresi gönderdiklerini hatırlatan Putin, “Rusya’dan Hindistan’a gübre arzı 8 kattan fazla arttı. Umarım bu, Hint çiftçilerin ülke nüfusuna yiyecek sağlama görevlerini yerine getirmelerine yardımcı olur.” diye konuştu.\n\nPetrol, gaz sektöründe ve nükleer enerji endüstrisinde büyük ölçekli ortak projelerin sürekli olarak uygulandığını hatırlatan Putin, Rus vatandaşlarının Hindistan’a ilgi gösterdiğini ve vizesiz seyahat için müzakere sürecinin başlatılmasını önerdi.",
    "Hindistan medyası: Hindistan Pakistan'a yardım etmeyi düşünüyor": "Hindistan Başbakanı Narendra Modi, Pakistan'da 1000'den fazla kişinin ölümüne ve ülkenin çoğunu harap etmesine neden olan ölümcül sel felaketinin kurbanlarına, Yeni Delhi'nin yakında komşusuna yardım sunabileceğine dair haberlerin ardından başsağlığı diledi.\n\nModi, Twitter'da doğal afet hakkında mesaj yazdı ve \"Pakistan'daki selin yol açtığı yıkımı görmekten dolayı üzgün olduğunu\" söyledi.\n\nBaşbakan, \"Kurbanların ailelerine, yaralılara ve bu doğal afetten etkilenen herkese en içten taziyelerimizi iletiyor ve normale erken dönmeyi umuyoruz\" dedi.\n\nIndian Express tarafından alıntılanan kaynaklara göre , Modi hükümeti şu anda Pakistan'a insani yardıma izin verip vermemeyi düşünüyor. Gazete, nihai bir kararın verilmediğini söylerken, \"üst düzey yetkililerin\" olası hareketi tartıştığını kaydetti.\n\nOnaylanırsa, Modi'nin 2014'te göreve başlamasından bu yana Pakistan'a yapılan ilk insani yardım turu olacak, ancak önceki hükümetler 2010'daki sel ve 2005 depremi gibi geçmiş doğal afetler sırasında yardım teklifinde bulundular.",
    "Çelebi Hindistan’da, TAV Nijerya’da teklife hazırlanıyor": "Avrupa, Asya ve Afrika’da havalimanı ve yer hizmetleri işi üstlenen Türk şirketleri yeni projelere gözünü dikti. Türk şirketlerinden TAV ve Çelebi, farklı kıtalarda iki ihale için görüşmelere başladı, teklif vermeye hazırlanıyor. Bu alanda iki önemli haberden ilki Hindistan’dan geldi. Ülkede uzun yıllardır değişik havalimanlarında yer hizmetleri veren Çelebi Holding, Hindistan’ın bayrak taşıyıcısı havayolu şirketi Air India’nın iki satış sürecinden birine katılmayı planlıyor. Bilindiği üzere uzun zamandır Air India’nın yer hizmetleri ve mühendislik birimlerinin satışı gündemdeydi. Air India’ya ait yer hizmetleri birimi AI Airport Services (AIASL) ve mühendislik birimi AI Engineering Services (AIESL) için road show süreci, teklif sahiplerinin ilgisini analiz etmek için geçen hafta yatırım ve kamu varlık yönetimi (DIPAM) tarafından gerçekleştirildi. Danışmanlık firması ABD’li EY’nin yürüttüğü süreçte yer hizmetleri birimi için Bird Group, Tata Sons gibi Hintli şirketlerin yanı sıra İsviçreli yer hizmetleri şirketi Swissport ve Türk firması Çelebi Havacılık Holding gibi firmalar yer aldı.\n\n6 ŞEHİRDE HİZMET VERİYOR\n\nMühendislik biriminin road show’una ise Hindistan’ın en büyük grupları Tata Sons ve Adani Group katılım gösterdi. Hindistan’ın en büyük gruplarından olan Tata’nın 935 bin çalışanı var. Adani Group’un patronu Gautam Adani ise geçen hafta ABD'li e-ticaret devi Amazon'un kurucusu Jeff Bezos'u tahtından ederek 147 milyar dolarlık servetiyle dünyanın en zengin ikinci kişisi olarak listede yer almıştı. Bilindiği üzere Çelebi, Hindistan pazarına uzun yıllar önce girmişti. İlk adımı Mumbai Uluslararası Havaalanı’yla atan Çelebi, Delhi, Cochin, Kannur, Bangalore ve en son eklenen Haydarabad ile toplam altı şehirde hizmet veriyor. Bir hatırlatmayı daha eklemekte fayda var. 2017’de Hindistan Başbakanı Narendra Modi kabinesi borç içinde bulunan Air India’nın özelleştirme sürecini başlatmıştı. O süreçte Air India’nın yer hizmetleri birimi de vitrindeydi. İptal edilen satış sürecine Çelebi de teklif vermek için ilgi duyduğunu belirten bir yazı göndermişti.\n\nTAV, KONSORSİYUM İLE KATILACAK\n\nTürk havacılık şirketleri adına ikinci adım ise TAV’dan geldi. TAV Havalimanları, Nijerya Lagos Havalimanı dış hat yolcu ve kargo terminallerinin 20 yıl süreyle işletilmesi ve geliştirilmesi için açılan ihaleye teklif sundu. Şirketten Kamuyu Aydınlatma Platformu’na yapılan açıklamada Lagos için oluşturulan teklife TAV, Nahco Management ve Planet Project ile oluşturduğu konsorsiyum ile katılım gösterecek. Lagos Havalimanı 2021 yılında 1.6 milyonu dış hatta olmak üzere toplam 6.1 milyon yolcuya hizmet verdi. 2019'da bu rakamın 3.2 milyonu dış hatta olmak üzere toplam 7.6 milyon civarındaydı.",
    "Çin ile Hindistan Rusya Devlet Başkanı Putin'i sırtından hançerledi": "Rusya ile Ukrayna arasındaki savaş, 7 ayı aşkın süredir hız kesmeden devam ederken, Rusya lideri Putin sahadaki durumun iç açıcı olmaması sonrası kısmi askeri seferberlik kararı aldı. Putin ayrıca, hafta içinde yapılan Birleşmiş Milletler Genel Kurulu'nda da büyük bir darbe yedi. Küresel elitlerin dışladığı Rus liderin en güvendiği ülkelerin başında gelen ve müttefik olarak tanımladığı Çin ve Hindistan, Ukrayna'daki savaşı bitirmek için Putin'e çağrı yaptı.\n\nRusya'nın Ukrayna'yı işgali devam ederken, dikkat çekici bir detay uluslararası kamuoyunun gözünde ortaya çıktı. Rusya Devlet Başkanı Vladimir Putin, bu hafta ülkede kısmi seferberlik ilan ederek hem ülkesinde hem de uluslararası kamuoyunda büyük bir endişe ve panik yaratırken, New York'ta düzenlenen Birleşmiş Milletler Genel Kurulu'nda ise farklı bir tablo oluştu.\n\nÇİN VE HİNDİSTAN'DAN ÇAĞRI\n\nPutin'in en güvendiği ülkelerin başında gelen ve müttefik olarak adlandırılan Çin ve Hindistan, Ukrayna'daki savaşı bitirmek için çağrıda bulundu. Aylardır devam eden savaşta, hem Çin hem de Hindistan'dan yetkililer arabuluculuk çağrılarını yenilerken savaşın bitmesi için de harekete geçeceklerini duyurdu.\n\nPUTİN İYİDEN İYİYE DIŞLANDI\n\nBirleşmiş Milletler Genel Kurulu'nda Rusya üzerinde baskı devam ederken, Çin de dahil olmak üzere hiçbir ülkenin Moskova yönetimine destek vermemesi, \"Putin iyice dışlandı\" yorumlarının yapılmasına neden oldu. Hafta içinde Çin Dışişleri Bakanı Wang Yi, iki ülkeye seslenerek savaşın bitmesini istemiş ve \"Çin, bütün barışçıl çözümler için çabaları destekliyor\" demişti. Wang ayrıca New York'ta Ukrayna Dışişleri Bakanı Dimitro Kuleba ile de görüşmüş ve bu temas savaşın başladığı günden beri ilk görüşme olarak dikkat çekmişti.\n\nHİNDİSTAN: BİZ BARIŞIN YAYINDAYIZ\n\nÖte yandan, ABD ile yakın ilişkisi olan ama savunma sanayi konusunda uzun yıllardır iş birliği yapan Hindistan'dan da benzer tonda bir açıklama geldi. Hindistan Dışişleri Bakanı Surahmanyam Jaishankar da, \"Bizim hangi tarafta durduğumuz sık sık soruluyor. Biz barışın yanındayız ve bu krizden çıkmak için diyalog ve diplomasinin yanındayız\" dedi.\n\nTEK DESTEK MALİ'DEN GELDİ\n\nÖte yandan Birleşmiş Milletler Genel Kurulu'nda Rusya'ya şaşırtan bir destek geldi. Sözcü'de yer alan habere göre Mali'de geçiş dönemi başbakanı olarak atanan Albay Abdoulaye Maiga, Moskova ile verimli bir iş birliği içerisinde olduğunu duyurdu. Mali, Rusya'nın paralı askerleri Wagner grubunun ülkede görev yapmasına izin vermişti."
}