{
    "Andorra - Letonya maçı ne zaman, saat kaçta ve hangi kanalda canlı yayınlanacak? | UEFA Uluslar Ligi": "👉 Andorra - Letonya maçını canlı takip etmek için tıklayın...\n\nUEFA Uluslar Ligi'nde heyecan devam ederken Andorra ile Letonya karşılaşması heyecanla bekleniyor. Maç ile ilgili tüm detaylar merak ediliyor. Peki, Andorra - Letonya maçı ne zaman, saat kaçta ve hangi kanalda canlı yayınlanacak?\n\nANDORRA - LETONYA MAÇI NE ZAMAN, SAAT KAÇTA VE HANGİ KANALDA CANLI YAYINLANACAK?\n\nAndorra - Letonya maçı 25 Eylül Pazar günü 16:00'da oynanacak. Maçın yayıncısı bulunmuyor.",
    "ABD Letonya’ya HIMARS gönderiyor": "ABD, Letonya’da NATO liderliğinde düzenlenen bir tatbikat için Baltık ülkesine HIMARS roket sistemleri göndereceğini duyurdu.\n\nABD Ordusu Avrupa ve Afrika Kuvvetler Komutanlığı yetkilileri, NATO’nun liderliğinde düzenlenen NAMEJS isimli tatbikat için iki HIMARS roket sistemi ile bir dizi askeri personelin Letonya’ya göndereceğini belirtti.\n\nTatbikat sırasında, ABD yapımı HIMARS roketleriyle, uzun menzilli silah sistemlerinin gerekmesi halinde NATO’nun doğu sınırlarına hızlı bir biçimde konuşlandırılmasının test edileceği kaydedildi.\n\nSöz konusu roket sistemlerinin Baltık ülkesine bugün varması bekleniyor.\n\nRusya sınırına HIMARS sistemlerinin geçici olsa da konuşlandırılacak olması, Rusya ile NATO ilişkilerinin, Ukrayna’daki gelişmeler yüzünden son derece gergin olduğu bir döneme denk geliyor.\n\nRusya Devlet Başkanı Vladimir Putin, geçen hafta televizyonlardan yayınlanan ve Ukrayna nedeniyle kısmi seferberlik ilan ettiğini duyurduğu konuşmasında, NATO’nun nükleer silahlar ya da başka kitle imha silahları ile Rusya’ya saldırmaya karar vermesi halinde, Rusya’nın da ‘elinde bulunan araçlardan hiçbirini kullanmakta tereddüt etmeyeceği’ uyarısını yapmıştı.\n\nÖte yandan ABD, Ukrayna’ya da askeri yardım olarak HIMARS roket sistemleri göndermiş, fakat söz konusu sistemlerin Rusya topraklarına karşı kullanılmamasını şart koşmuştu.",
    "Putin'in seferberlik ilanı sonrası Letonya ve Hollanda'dan Ukrayna'ya destek çağrısı": "Ayyıldız Huri Kaptan 21 Eylül 2022, 16:02\n\nRusya Devlet Başkanı Vladimir Putin, bu sabah ülkede kısmi seferberliğin ilan edildiğini duyurdu. Letonya ve Hollanda, Putin’in kısmi seferberlik ilan etmesi üzerine Ukrayna’ya daha fazla destek verilmesi için çağrıda bulundu.\n\nUkrayna-Rusya Savaşı’nda büyük askeri kayıplar veren, savaşa göndermek üzere hapishanelerden suçluları toplayan ve askerleri Rusya’nın neo-faşist paralı asker örgütü olan Wagner grubunun yardımıyla temin eden Rusya, seferberlik öncesi askerlik yasasında değişikliğe başvurdu. Ukrayna’ya karşı geniş çaplı işgal saldırısı başlatan Rusya Devlet Başkanı Vladimir Putin, bugün ise resmen kısmi seferberlik ilan etti.\n\nLetonya Dışişleri Bakanı Edgars Rinkevics, Putin’in kısmi seferberlik ilan etmesi üzerine Ukrayna’ya daha fazla destek verilmesi için çağrıda bulundu.\n\nLETONYA: RUSYA’NIN ŞANTAJINA BOYUN EĞMEMELİYİZ\n\nLetonya Dışişleri Bakanı Rinkevics, “Putin, Ukrayna’nın bazı bölgelerinin kısmi seferberliğini ve ilhakını duyurdu. Onun şantajına boyun eğmemeli ve Ukrayna’yı elimizden geldiğince desteklemeliyiz” ifadelerini paylaştı. Rinkevics, Rusya’nın bugün Avrupa ve dünya barışı için “geçen yüzyıldaki Nazi Almanyası kadar tehlikeli olduğunu” vurguladı.\n\nHOLLANDA: UKRAYNA’YI DESTEKLEMEYE DEVAM\n\nHollanda Başbakanı Mark Rutte ise Putin’in kısmi seferberlik ilanını “panik işareti” olarak nitelendirdi. Hollanda Başbakanı Rutte, “Macaristan büyüklüğünde bir alan halen Ruslar tarafından işgal ediliyor.” dedi ve Ukrayna’yı desteklemeye devam etmeleri gerektiğinin altını çizdi.",
    "Letonya’dan Rusya için özel mahkeme çağrısı": "Letonya’dan Rusya için özel mahkeme çağrısı\n\nLetonya, Rusya'nın Ukrayna'daki \"saldırı suçunu\" soruşturacak özel mahkeme kurulmasını istedi.\n\nYazıları büyüt\n\nYazıları küçült\n\nStandart boyut\n\nLetonya Cumhurbaşkanı Egils Levits, Birleşmiş Milletler (BM) Genel Kuruluna hitabında, Rusya’nın Ukrayna’ya yönelik saldırılarında, “cezasızlığın daha fazla suça davet anlamına geldiğini, bu nedenle saldırgandan hesap sorulması” gerektiğini ifade etti.\n\n“Saldırı suçunun” soruşturulması için özel mahkeme kurulması çağrısı yapan Levits, “savaştan sonra Rusya’nın Ukrayna’ya tazminat ödemek zorunda kalacağını” ve söz konusu özel mahkemenin “uluslararası savaş tazminatı mekanizmasının parçası olabileceğini” belirtti.\n\nCumhurbaşkanı Levits, özel mahkemenin Genel Kurul kararı üzerine başka bir uluslararası örgüt veya fikir birliği içinde olan devletler tarafından kurulabileceğine işaret etti.\n\nRusya’nın seferberlik ilanını “umutsuzluk işareti” olarak niteleyen Levits, “(Rusya Devlet Başkanı Vladimir) Putin’in öngördüğü Blitzkrieg (yıldırım harekatı) uzun bir kabusa dönüştü.” değerlendirmesinde bulundu.\n\nÖte yandan Levits, Letonya’nın “işgal altındaki Ukrayna topraklarının Rusya’ya ilhakı için gelecek günlerde yapılacak yasa dışı referandumları” tanımayacağını ifade etti. (AA)\n\nİlginizi Çekebilir Putin'in kısmi seferberlik çağrısına tepki yağıyor\n\nİlginizi Çekebilir Dışişleri'nden Rusya'ya tepki: Endişe duymaktayız",
    "Dikili’de zafer Ukrayna ve Letonya’nın": "İzmir Büyükşehir Belediyesi'nin, Dikili Belediyesi, Türkiye Voleybol Federasyonu (TVF) ve Uluslararası Voleybol Federasyonu (FIVB) iş birliğiyle AXA Sigorta sponsorluğunda organize ettiği FIVB 19 Yaş Altı Plaj Voleybolu Dünya Şampiyonası'nda kadınlarda Ukrayna, erkeklerde Letonya şampiyon oldu.\n\n\n\nDikili'de dört gün devam eden organizasyonda kadınlar final karşılaşmasında Ukraynalı Serdiuk-Romaniuk ikilisi, ABD'li Massey-Pater ikilisini 2-0 yenerek Avrupa şampiyonluğuna ulaştı. Üçüncülüğü ise ABD'li Kubiak-Showalter'i 2-0 yenen Kanadalı Glagau-Sorra elde etti.\n\nErkekler final maçında Letonya'dan beyaz takım Fokerots-Auziņš ikilisi, yine Letonya'dan mavi takım Bulgacs O.-Teteris ikilisini 2-0 mağlup ederek kupaya uzandı. Üçüncülüğü İtalya'dan Armellini-Acerbi ikilisini 2-0 mağlup eden Canet-Rotar ikilisinden oluşan Fransa elde etti.\n\nSporculara ödül ve madalyalarını TVF Başkan Vekili Alper Sedat Aslandaş, İzmir Büyükşehir Belediyesi Başkan Vekili Mustafa Özuslu, Dikili Belediye Başkanı Adil Kırgöz, Dikili Kaymakamı Ali Edip Budan, TVF Yönetim Kurulu Üyesi Metin Mengüç, Southwest Sports CEO'su Gürsel Yeşiltaş, AXA Sigorta Pazarlama ve Dijital Çözümler Direktörü Cemal Çırpılar, FIVB Teknik Delegesi Joep Van Iersel, FIVB Hakem Delegesi Jeffrey Brehaut verdi.",
    "Letonya açıklarında özel uçak düştü": "İsveç gazetelerinden Aftonbladet'in verdiği haberde, Avusturya kayıtlı Cessna 551 tipi özel jetin Baltık Denizi'ne düşmesinin ardından bölgeye kurtarma ekiplerinin gönderildiği bildirildi.\n\nYetkililer tarafından verilen bilgilerde, uçağın Baltık Denizi'nden geçmeden önce Paris ve Köln üzerinde iki tur attığı, iniş yapamayınca Baltık Denizi'ne yöneldiğinde hızla hız ve irtifa kaybedip düştüğü belirtildi.\n\nİsveç denizcilik idaresinin basın yetkilisi Johan Wahlström de Alman ve Danimarka savaş uçaklarının söz konusu özel uçağın pilotuyla bağlantı kurmaya çalıştıklarını ancak başarılı olamadıklarını kaydetti.\n\nUçakta 4 kişinin olduğu tahmin edilirken İsveç, Letonya ve Litvanya'dan uçağın düştüğü bölgeye gemi ve helikopter gönderildi.",
    "Avusturya Letonya maçı ne zaman, saat kaçta, hangi kanalda?": "",
    "Kristaps Porzingis Alev Aldı; Letonya, Büyük Britanya Deplasmanında Kazandı": "2022-08-28T22:38:14+00:00\n\n2022-08-28T22:38:14+00:00\n\n2022-08-28T22:38:14+00:00.\n\nby Eurohoops Team / info@eurohoops.net\n\nFIBA 2023 Dünya Kupası Elemeleri 2. turunun ikinci karşılaşmasında Letonya Milli Takımı, deplasmanda Büyük Britanya ile karşı karşıya geldi.\n\nÇekişmeli geçen karşılaşmada yıldızı Kristaps Porzingis’le ayakta kalan Letonya, sahadan 80-87 galip ayrılarak 2023 Dünya Kupası biletine bir adım daha yaklaştı.\n\nElemelerin I grubunda Belçika, Yunanistan, Türkiye, Sırbistan ve Büyük Britanya’yla aynı grupta yer alan Letonya Milli Takımı, bu sonuçla 2. turdaki ikinci galibiyetini aldı. İlk turdaki sonuçların da bir üst tura taşınması nedeniyle Letonya, böylelikle grupta 5 galibiyete ulaşarak liderliğini sürdürdü.\n\n2. turdaki ikinci maçında da sahadan yenilgiyle ayrılan Büyük Britanya ise toplamda 5. mağlubiyetini aldı.\n\nBüyük Britanya’da Myles Hesson 15 sayı, 8 ribaund, 8 asist; Gabe Olaseni 14 sayı, 6 ribaund, 2 asist; Luke Nelson 11 sayı, 3 ribaund, 8 asistle oynadı.\n\nLetonya’da ise Kristaps Porzingis 29 sayı, 14 ribaund; Rihards Lomasz 16 sayı, 2 ribaund, 4 asist; Dairis Bertans 11 sayı, 4 top çalma; Rodions Kurucs 8 sayı, 6 ribaundla mücadele etti.\n\nÇeyrek Skorları:\n\nçeyrek: 16-24 çeyrek: 38-38 çeyrek: 60-64 çeyrek: 80-87\n\nBasketbol gündemindeki en son gelişmeleri kaçırmamak için tıklayın!",
    "Dikili’de zafer Ukrayna ve Letonya’nın!": "İzmir Büyükşehir Belediyesi'nin, Dikili Belediyesi, Türkiye Voleybol Federasyonu (TVF) ve Uluslararası Voleybol Federasyonu (FIVB) iş birliğiyle AXA Sigorta sponsorluğunda organize ettiği FIVB 19 Yaş Altı Plaj Voleybolu Dünya Şampiyonası'nda kadınlarda Ukrayna, erkeklerde Letonya şampiyon oldu.\n\nDikili'de dört gün devam eden organizasyonda kadınlar final karşılaşmasında Ukraynalı Serdiuk-Romaniuk ikilisi, ABD'li Massey-Pater ikilisini 2-0 yenerek Avrupa şampiyonluğuna ulaştı. Üçüncülüğü ise ABD'li Kubiak-Showalter'i 2-0 yenen Kanadalı Glagau-Sorra elde etti.\n\nErkekler final maçında Letonya'dan beyaz takım Fokerots-Auzinš ikilisi, yine Letonya'dan mavi takım Bulgacs O.-Teteris ikilisini 2-0 mağlup ederek kupaya uzandı. Üçüncülüğü İtalya'dan Armellini-Acerbi ikilisini 2-0 mağlup eden Canet-Rotar ikilisinden oluşan Fransa elde etti.\n\nSporculara ödül ve madalyalarını TVF Başkan Vekili Alper Sedat Aslandaş, İzmir Büyükşehir Belediyesi Başkan Vekili Mustafa Özuslu, Dikili Belediye Başkanı Adil Kırgöz, Dikili Kaymakamı Ali Edip Budan, TVF Yönetim Kurulu Üyesi Metin Mengüç, Southwest Sports CEO'su Gürsel Yeşiltaş, AXA Sigorta Pazarlama ve Dijital Çözümler Direktörü Cemal Çırpılar, FIVB Teknik Delegesi Joep Van Iersel, FIVB Hakem Delegesi Jeffrey Brehaut verdi.",
    "Baltık ülkeleri ve Polonya, Rus vatandaşlarına kapılarını kapattı": "Baltık ülkeleri Ruslara kapılarını kapattı 0:00 / 0:00\n\nAA\n\nEstonya, Letonya, Litvanya ve Polonya, ortak kararla bugünden itibaren Rus vatandaşlarına Schengen vizesi vermeyecek.\n\nAB, geçen hafta Rusya ile vize kolaylığı anlaşmasını 12 Eylül'den itibaren askıya alma konusunda uzlaşıya varmıştı. Ardından 4 ülke, yaptıkları ortak açıklamada, Rus vatandaşlarına vize vermeyi tümüyle durduracaklarını duyurmuştu.\n\nUygulama, bugün itibarıyla yürürlüğe girdi.\n\nDiğer AB ülkelerine girişte de Rus vatandaşları için kurallar, artık genel koşullardan ibaret olacak. Rus vatandaşlarının vize alması zorlaşacak, başvurularda daha fazla belge istenmesi, vize işlemlerinin daha uzun sürmesi ve başvuru ücretlerinin artması söz konusu olabilecek.\n\nBaltık ülkeleri, Polonya, Finlandiya, Çekya gibi bazı ülkeler, bir süredir bu fikri destekliyordu ancak Fransa, Almanya, Yunanistan ve Güney Kıbrıs Rum Yönetimi gibi üyeler karşı çıkıyor, bunun yerine sadece kontrollerin sıkılaştırılmasını istiyordu.",
    "Letonya’da Rus Ortodoks Kilisesinden ayrılıyor": "Letonya Cumhurbaşkanı Egils Levits, Letonya Ortodoks Kilisesini, Rus Ortodoks Kilisesi ile olan bağlarının kesmesini sağlayan yasa tasarısını bugün parlamentoya sundu. Yasa tasarısı, Letonya Ortodoks Kilisesinin bağımsız ve otosefali bir statüsü kazanmasını öngörüyor.\n\nLevits konuyla ilgili yaptığı açıklamada “Bağımsız, demokratik ve hukuk devleti olan Letonya’da Ortodokslarımızın kendi bağımsız ve özgür kiliselerine ihtiyacı var” dedi. Parlamentodaki tüm partilerin yasa tasarısına destek verdiğini belirten Cumhurbaşkanı belgenin en kısa zamanda oylanacağını ifade etti.\n\nLETONYA ORTODOKS KİLİSESİ\n\nLetonya Ortodoks Kilisesi, Rus Ortodoks Kilisesine bağlı özerk bir kilise olma özelliğine sahip. Rus Ortodoks Kilisesi Sinodu, 1990 bu statüyü Letonya Ortodoks Kilisesine vermişti. Rus Ortodoks Kilisesi tüzüğüne göre, yönetim organları Letonya Kilisesi başkanı tarafından yönetilen Konsey ve Sinod.\n\nLetonya Kilisesi Başkanı ise Rus Ortodoks Kilisesine tarafından onaylandıktan sonra göreve başlıyor. Modern Letonya’da yaklaşık 350 bin Ortodoks Kilisesi üyesi bulunuyor.",
    "Letonya açıklarında özel jet düştü": "İspanya'nın Jerez de la Frontera bölgesinden Almanya'nın Köln kentine gitmek üzere havalanan Cessna Citation 551 tipi özel jetin Letonya açıklarında düştüğü bildirildi. Fransa'nın başkenti Paris ve Köln üzerinde daireler çizmesinin ardında İsveç'in Gotland Adası'nın yakınından geçerek Baltık Deniz'ine yönelen uçağın pilotundan hava trafik kontrolünün yanıt alamaması üzerine uçağı durdurmak üzere NATO'ya bağlı savaş uçaklarının havalandığı ifade edildi. Uçağın Letonya açıklarında hızla irtifa kaybetmeye başladığı ve radardan kaybolduğu aktarılırken, NATO savaş uçaklarının uçağın kokpitinde kimseyi göremediği belirtildi. Uçakta 4 kişinin bulunduğu düşünülüyor.\n\nİsveç Kurtarma Servisi Sözcüsü yaptığı açıklamada, \"Uçağın Letonya'daki Ventspils kasabasının kuzey batısında (okyanusta) düştüğünü öğrendik\" ifadelerini kullandı.\n\nLetonya Donanması Sözcüsü Liva Veita, Letonya'ya ait gemilerin uçağın düştüğü noktaya doğru gittiğini açıkladı.\n\nLitvanya Hava Kuvvetleri Sözcüsü yaptığı açıklamada, kalkış yapan savaş uçaklarının Estonya'daki Amari Havaalanındaki NATO Baltık Hava Polisi misyonuna ait olduğunu belirterek, Letonya'nın talebi üzerine arama ve kurtarma için kaza yerine Litvanya Hava Kuvvetleri'ne bağlı 1 helikopterinin gönderildiğini aktardı. Sözcü, kaç savaş uçağının havalandığını belirtmedi. NATO'ya göre, söz konusu hava üssünde şu anda Alman Hava Kuvvetleri'ne ait dört Eurofighter jeti bulunuyor.\n\niha.com.tr üzerindeki haberler özet şeklinde yayınlanmaktadır. Haberin video, fotoğraf ve metnine Abone panelinden ulaşabilirsiniz.",
    "NATO'dan Baltık Denizi'nde hava tatbikatı": "NATO'dan yapılan açıklamaya göre, NATO ülkeleri Macaristan, Almanya, Çekya, İtalya, Türkiye, İngiltere, Estonya, Letonya ve Litvanya ile NATO ortağı Finlandiya'nın katılımıyla 26-27 Eylül'de Baltık Denizi bölgesinde \"Ramstein Alloy\" adlı hava tatbikatı gerçekleştiriliyor.\n\nMüttefik ülkelerin hava kuvvetlerinin hızlı mukabele uçuşları yaptığı tatbikatta, iletişim kesintisi, önleme, arama ve kurtarma, hava muharebesi, yakın hava desteği, havadan havaya yakıt ikmali gibi senaryolar uygulanıyor.\n\nBu yıl üçüncüsü yapılan tatbikata ilk kez hava ve yerde konuşlu entegre hava ve füze savunma sistemleri de dahil edildi.\n\nBu kapsamda İspanyol NASAMS hava savunma sistemleri Letonya'daki Lielvarde Hava Üssünün hava saldırılarına karşı savunması için hazırlanan senaryoda kullanılacak. Böylece hava ve kara entegrasyon taktik, teknik ve prosedürlerinin eğitimi yapılacak.\n\nTatbikatta 20'den fazla savaş uçağı ve destek hava araçları, NATO'nun erken uyarı uçakları ile ulusal komuta ve kontrol merkezleri görev yapıyor.",
    "Hearts ilk galibiyetini Letonya'da aldı": "UEFA Konferans Ligi'nde Başakşehir'in yer aldığı A Grubu'nda İskoç Hearts, deplasmanda Letonya ekibi FK Rigas Futbola Skola (RFS)'e konuk oldu.\n\n\n\nNSB Arkadija'da oynanan maçı Hearts 2-0 kazanarak üç puanı alan taraf oldu.\n\n\n\nMücadelede İskoç ekibine galibiyeti getiren golleri 43. dakikada Shankland ve 90+3'te Forrest kaydetti.\n\n\n\nBu sonuçla Hearts, 3 puana yükselerek haftayı ikinci sırada kapatırken RFS ise 1 puanda kaldı.\n\n\n\n\n\nSENİN İÇİN SEÇTİĞİMİZ",
    "Litvanya, Letonya, Estonya ve Polonya'dan Rusya için ortak vize kararı": "",
    "ASIAN MAJESTY, yaptırımlar nedeniyle Letonya'da 6 aydır mahsur": "3 Mart'ta S-Petersburg Rusya'dan Riga Letonya'ya 55000 ton potasyum klorürle gelen Dökme yük gemisi ASIAN MAJESTY, Rus oligark Dmitriy Mazepin'in tüm varlıklarına el koyma kararı nedeniyle mart ayından bu yana gözaltında tutuluyor.\n\nKargo, Rus oligark Dmitriy Mazepin'in sahibi olduğu Mauritius'a kayıtlı “United Fertilizers Company Limited” şirketine ait.\n\nMazepin'İn tüm varlıklarına el koyma kararı, Rusya Ukrayna savaşından kısa bir süre sonra onaylandı. Gemi Riga limanında alıkonuldu ve mart ayından bu yana Riga Anchorage'da bulunuyor.\n\nGeminin kendisi ve yaklaşık 17 milyon dolar değerindeki kargo yaptırıma tabi değil, ancak kargonun sahibine yaptırım uygulanıyor, bu nedenle Letonya Gümrükleri, yaptırım yönetmeliklerine uygun olarak ASIAN MAJESTY gemisini gözaltına almak zorunda kaldı.\n\nSorun kargoda\n\nLetonya Yetkilileri diğer ilgili taraflarla birlikte, herkesi tatmin edecek ve bununla birlikte yaptırımları ihlal etmeyecek bir çözüm bulamıyorlar.\n\nDökme yük gemisi ASIAN MAJESTY, IMO 9724996, dwt 62466, inşa 2016, bayrak Singapur, yönetici U-MING MARINE TRANSPORT CORP, Tayvan (EQUASIS, AIS).",
    "Polonya, Rus vatandaşların ülkeye hava ve deniz yoluyla girişini yasakladı": "ANKARA (AA) - Polonya, Rus vatandaşların hava ve deniz yoluyla ülkeye girişini yasakladığını duyurdu.Kısıtlama kararı, Estonya, Letonya, Litvanya ve Polonya'nın, kara sınırlarını Ruslara kapatmasından bir hafta sonra uygulamaya başlandı.Söz...\n\nANKARA (AA) - Polonya, Rus vatandaşların hava ve deniz yoluyla ülkeye girişini yasakladığını duyurdu.\n\nKısıtlama kararı, Estonya, Letonya, Litvanya ve Polonya'nın, kara sınırlarını Ruslara kapatmasından bir hafta sonra uygulamaya başlandı.\n\nSöz konusu kararın, Schengen vizesi olanlar için de geçerli olduğu bilgisi paylaşıldı.\n\nÖte yandan, insani durumlar, diplomatik misyonlar, Polonya eğitim kurumlarından araştırmacılar, öğrenciler ve balıkçılar için bazı istisnai durumlar olduğu belirtildi.\n\nPolonya, birkaç ay önce Rus vatandaşlara turist vizesi vermeyi askıya almış, Rus vatandaşların ülkeye kara yoluyla girişini yasaklamıştı.",
    "Melih Mahmutoğlu: “Letonya ve Sırbistan Maçları Bizim İçin Ders Oldu”": "2022-08-31T16:57:21+00:00\n\n2022-08-31T16:57:21+00:00\n\n2022-08-31T16:57:34+00:00.\n\nby Eurohoops Team / info@eurohoops.net\n\nEuroBasket 2022’de ilk maçında Karadağ ile karşılaşacak olan A Milli Takımımızda kaptan Melih Mahmutoğlu mücadele öncesinde düzenlenen basın toplantısında açıklamalarda bulundu.\n\nTüm takımlara şans dileyen Melih Mahmutoğlu, “Öncelikle tüm takımlara şans diliyorum, EuroBasket’in sakatlıksız geçmesini diliyorum. Bizim ilk maçımız Karadağ’a karşı olacak ve onlar iyi takımlar. Mücadeleye hazır olmamız lazım” dedi.\n\nİlk maçların zor olduğunu belirten Mahmutoğlu, “Tabii ki ilk maça hazır olacağız. Bu tarz turnuvalarda ilk maçların zor olacağını biliyoruz. Elimizden gelenin en iyisini yapacağız. Öncelikli olarak yarınki maçı düşünüyoruz sonrasında diğer maçlara bakacağız. Maç maç bakacağız. Yarın ki maç bizim için çok önemli olacak” açıklamasını yaptı.\n\nFIBA Dünya Kupası Elemeleri’nde oynadıkları iki maçtan ders aldıklarını söyleyen tecrübeli oyuncu, “Letonya ve Sırbistan maçları bizim için aslında ders oldu. Ders çıkarmamız gerekiyor ve bunu da tüm takım olarak farkındayız. Maça istediğimiz gibi sert başlayamamıştık. Maça sert başlamamız ve ondan sonra da hücumda savunmadan aldığımız enerjiyle daha da iyi oynadığımızı Sırbistan maçının ikinci yarısında gördük. Türkiye Milli Takımı’nın da gerçek kapasitesinin bu olduğunu biliyoruz. Turnuvaya da o şekilde geldik. Maçın başında karşı takıma kolay basketler verdiğimiz zaman karşı takım da ritme giriyor. Bunlara izin vermememiz gerekiyor. Bunların hepsini hem Ergin Ataman söyledi hem de biz takım olarak da farkındayız. İlk günler her zaman zor olur, değişik olur ama biz buna hazırız. Mental olarak da hazırız, vücut olarak da iyi durumdayız. İyi hazırlandık diyebilirim. İnşallah turnuvaya iyi başlarız ve sonunu da iyi getiririz” ifadelerini kullandı.\n\nİlk maçı iyi bir oyunla kazanmaları halinde moral bulacaklarını da söyleyen Melih Mahmutoğlu, “Turnuvaya her zaman iyi başlamak takıma moral ve güven verir ama biz tabi biraz kötü başladığımız zaman Türk halkı olarak biraz duygusallığımız da oluyor. Fakat sporda bunun olmadığını çok iyi biliyoruz. Kötü maçlar kaybedip ertesi gün bunu unutamadığımız turnuvalar yaşadık ama artık bunları yenmemiz gerekiyor. Fakat tabi ilk maçta özellikle iyi oyunla maçı kazanmamız bizim için çok iyi bir moral olacaktır” sözlerini söyledi.\n\n12 Dev Adam, EuroBasket’te ilk maçında A Grubu’nda yarın 17.15’te Karadağ ile karşı karşıya gelecek.\n\nBasketbol gündemindeki en son gelişmeleri kaçırmamak için tıklayın!",
    "Oturarak Voleybol Gümüş Ligi'nde Türkiye, Letonya'yı 3-0 yendi": "Gönül Dağı dizisinde bir veda daha!\n\nEn Çok Okunanlar\n\nEn Çok Okunanlar\n\nZONGULDAK (AA) - Zonguldak'ın Ereğli ilçesinde dün başlayan Oturarak Voleybol Gümüş Ligi'nde, Türkiye Milli Takımı Letonya'yı 3-0 yendi.\n\nTürkiye Bedensel Engelliler Spor Federasyonu tarafından Karadeniz Ereğli Spor Salonu'nda düzenlenen organizasyona, Türkiye, Letonya, İtalya, Hollanda, Slovenya ve Polonya katılıyor.\n\nDün Slovenya ve İtalya'yı 3-0 yenen Türkiye, bugün Letonya ile karşılaştı.\n\nÜçüncü maçında Letonya ile mücadele eden milli takım, setleri 25-20, 25-17 ve 25-22 üstün kapattı.\n\nKarşılaşma sırasında belinden rahatsızlanan milli oyuncu Yunus Özbayhan ise sağlık ekiplerinin ilk müdahalesinin ardından ambulansla Ereğli Devlet Hastanesi'ne kaldırıldı.\n\nAvrupa'nın en iyi ikinci ligi statüsündeki organizasyonda şampiyon olan ülke, Altın Lig biletini alacak.\n\nOrganizasyon, yarın sona erecek.\n\n\n\n\n\n\n\n\n\nAnadolu Ajansı, DHA, İHA tarafından geçilen tüm Zonguldak haberleri, bu bölümde Haberturk.com editörlerinin hiçbir editoryal müdahalesi olmadan otomatik olarak ajans kanallarından geldiği şekliyle yer almaktadır. Zonguldak Haberleri alanında yer alan haberlerin hepsinin hukuki muhatabı haberi geçen ajanslardır.",
    "1 günde 3 uçak kazası! 1 kişi öldü 9 kişi kayıp": "Haberin Devamı\n\nABD’de Sahil Güvenlik Teşkilatı önceki gün Washington eyaletinde bir deniz uçağının düştüğünü açıkladı. Kanada sınırına yakın San Juan Adası’ndaki Friday Harbor bölgesinden havalanan uçağın Whidbey Adası’nın batısında yer alan Mutiny Körfezi’ne düştüğü belirlendi. Sahil Güvenlik ekipleri bir kişinin cesedine ulaşırken, 1’i çocuk 9 kişinin kayıp olduğunu, arama kurtarma çalışmalarının sürdüğünü bildirildi. Kazaya karışan “de Havilland Canada DHC-3 Otter” tipi tek motorlu deniz uçağının 55 yıllık olduğu belirtildi.\n\nDAİRELER ÇİZİP ÇAKILDI\n\nİspanya’nın Jerez de la Frontera bölgesinden Almanya’nın Köln kentine gitmek üzere havalanan Cessna Citation 551 tipi özel jetin Letonya açıklarında Baltık Denizi’ne düştüğü bildirildi. Fransa’nın başkenti Paris ve Almanya’nın Köln şehri üzerinde daireler çizdikten sonra İsveç’in Gotland Adası’nın yakınından geçerek Baltık Denizi’ne yönelen uçağın pilotundan yanıt alınamaması üzerine uçağı durdurmak için NATO’ya bağlı savaş uçaklarının havalandığı ifade edildi. Hız ve irtifa kaybeden uçağın Letonya açıklarında denize düştüğü bildirildi. Uçakta dört kişinin bulunduğu düşünülürken İsveç, Letonya ve Litvanya bölgeye arama kurtarma helikopterleri ve gemileri sevk etti.\n\nHaberin Devamı\n\nFACİADAN DÖNÜLDÜ\n\nAlmanya’nın Kuzey Ren-Vestfalya eyaletine bağlı Duisburg kentindeki FlicFlac adlı sirkin otoparkına küçük uçak düştü. 2 kişinin hayatını kaybettiği kazada düşen uçağın alev almasının ardından otoparkta bulunan 8 araç yanarken 10 araçta hasar meydana geldi. Uçağın sirk alanından yalnızca 50 metre mesafeye düşmüş olması, “Felaketin eşiğinden dönüldü” şeklinde yorumlandı. Kaza sırasında yaklaşık 900 kişinin sirkteki gösteriyi izlediği ve insanları kaza mahallinden uzak tutmak için gösterinin iptal edilmediği belirtildi. Uçağın A59 otoyolu yakınına düşmesi nedeniyle otoyol kısa süreliğine trafiğe kapatıldı.",
    "İşte Faroe Adaları'nın tarihte yendiği 16 takım! Doğan Alemdar detayı şoke etti...": "19 yaşındaki eldivenin Faroe Adaları'nın kadrosundan daha değerli olması ilginç bir veri olarak dikkat çekti.",
    "New York'ta Türk mutfağı tanıtım programı": "Fotoğraf: Aytaç Ünal\n\nCumhurbaşkanı Recep Tayyip Erdoğan'ın eşi Emine Erdoğan (sol 4), New York Türkevi'nin teras katında, Birleşmiş Milletler (BM) Genel Sekreter Yardımcısı Melisa Fleming, Fransa Cumhurbaşkanı Emanuel Macron'un eşi Brigitte Macron (sağ 3) ve Güney Kore Cumhurbaşkanının eşi Kim Kun Hee (sol 5), Paraguay Cumhurbaşkanı Mario Abdo Benitez'in eşi Silvana Abdo (sol 3), Ekvador Devlet Başkanı Guillermo Lasso'nun eşi Maria de Lourdes Alcivar de Lasso, Sierra Leone Cumhurbaşkanı Julius Maada Bio'nun eşi Fatima Maada Bio (sol 2), Gabon Cumhurbaşkanı Ali Bongo Ondimba'nın eşi Sylvia Bongo Ondimba, Letonya Devlet Başkanı Egils Levits'in eşi Andra Levite (sağ 4), Estonya Devlet Başkanı Alar Karis'in eşi Sirje Karis (sağ 3) ve Şeysel Adaları Cumhurbaşkanı Wavel Ramkalawan'ın eşi Linda Ramkalawan (sağda) başta olmak üzere, Letonya ve Ekvador gibi toplam 15 ülke liderinin eşlerinin iştirak ettiği Türk mutfağı tanıtım programı düzenledi. Öte yandan, Emine Erdoğan'ın sıfır atık konusunda, BM'nin de desteğiyle dünya ülkelerine çağrı da bulunan iyi niyet beyanına iki günde 18 devletin lider eşi imza attı. Fransa Cumhurbaşkanı'nın eşi Brigitte Macron da söz konusu iyi niyet beyanına ilk imza atan lider eşleri arasında yer aldı. ( Aytaç Ünal - Anadolu Ajansı )",
    "*LETONYA'DA 2. ÇEYREKTE GSYH(FİNAL) YILLIK %2,9 (ÖNCEKİ %2,6) [FNC-NEWS]": "",
    "Luka Banchi’den Eurohoops’a: Kristaps Porzingis’e Koçluk Yapmak, G-League Dönemi ve Daha Fazlası…": "2022-08-31T09:02:27+00:00\n\n2022-08-31T09:02:27+00:00\n\n2022-08-31T09:02:27+00:00.\n\nby Uygar Karaca / info@eurohoops.net\n\nLetonyalılar 2017’den beri büyük bir turnuvanın özlemini yaşıyor olabilir ama artık en azından bir umutları var.\n\nMontepaschi Siena ve Armani Milano’yla üst üste İtalya Ligi şampiyonlukları yaşayan Luca Banchi takımın başına geçtikten sonraki 10 aylık sürede Letonya, yalnızca 1 yenilgi aldı. Geçtiğimiz Kasım ayındaki Sırbistan maçında, son topta gelen bu tek mağlubiyetin ardından Riga’da rövanşı alan Baltik ekibi, Belçika ve Slovakya’yı da ikişer kez yendi.\n\nKristaps Porzingis BARBUDO anotou 29 pontos e pegou 14 rebotes na vitória da Letônia contra a Grã-Bretanha. 🔥🔥🔥 🎥 swishcultures pic.twitter.com/B4Fn70K1y2 — Camisa 23 | NBA (@camisa_23) August 29, 2022\n\nSon olarak 2023 Dünya Kupası eleme grubundaki maçlarında da Türkiye ve Büyük Britanya karşısında gösterişli galibiyet elde eden Letonya, 5 galibiyetle grubun ilk sırasına yerleşti.\n\nNewcastle dönüşü Amsterdam havaalanında yakaladığımız Luca Banchi, Letonya’nın yakaladığı ivmeyi ve Kristaps Porzingis’i çalıştırmanın nasıl bir deneyim olduğunu Eurohoops’a anlattı.\n\nKoç, siz geldikten sonra takım 12 maçta sadece tek yenilgi aldı. Bunu nasıl değerlendiriyorsunuz, sihirli değnek mi?\n\nTabii ki sihirli bir dokunuşum yok. Başarı için oyuncularla birlikte karşılıkla azmimizin birleşimidir. Bu kadro çok motive ve iyi bir yolda olduğumuza inanıyorum. Onlara doğru çabayla ve kimliklerinin bir parçası olan değerleri öne çıkartarak vizyon kazandırmaya çalışıyorum. Gerçekten kazanan bir sistem inşa ediyoruz.\n\nEvet, iki güzel galibiyetle güzel bir dönem geçirdik ama daha çok çok düşük bir noktadan başladığımızı unutmayalım: Ön eleme maçları. Dünya Kupası elemelerinde daha ilk tura çıkmak için Romanya ve Belarus’a karşı oynamamız gerekiyordu. Bu, oyuncularıma her seferinde hatırlatıyorum. Şu anda her şeyin yolunda gittiği devasa bir bulutta yaşıyoruz, grupta birinciyiz ve Türkiye, Sırbistan veya Belçika gibi büyük takımları yeniyoruz ama buna kendimizi çok fazla kaptırmamamız gerekir. Öte yandan hak edilmiş bu güzel sonuçları çabalarımız ve daha iyi bir takım ruhu sayesinde elde ettik. Bir yılda neredeyse 30-35 farklı oyuncuyla çalştım ama kişilerden bağımsız seviyenin her zaman aynı olması beni ayrıyetten mutlu ediyor.\n\nTüm bu ivmeye karşın ve Kristaps Porzingis ve Davis Bertans gibi NBA oyuncularıyla bezeli çok şey vadeden bir kadroya karşın Eurobasket’te yoksunuz. Bu canınızı yakıyor olsa gerek?\n\nBenim açımdan, potansiyel olarak çok iyi bir takımın Eurobasket’te oynamadığını görmek elbette acı verici. Ancak bu durum daha çok kurallarla bağlantılı çünkü NBA ve Euroleague oyuncuları kış pencerelerinde milli takıma katılamıyor. Letonya gibi küçük bir ülkede, diyelim ki en iyi 10 oyuncunuz Euroleague veya NBA taahhütleri nedeniyle müsait değilse, bunu telafi etmek zor. İspanya’da, Yunanistan’da, İtalya’da, Fransa’da büyük bir havuz var ve çok sayıda oyuncuyu devreye sokabilirsiniz. Bu konuda bizim imkanlarımız çok daha sınırlı.\n\nDOMINATION from Latvia, as they defeated Turkey in the @fibawc World Cup Qualifiers 🗣 Davis Bertans – 17 points, 2 rebounds, 3 assists, +22 EFF@RihardsLomazs – 15 points, 3 rebounds, 3 assists 🙌🏼#teambsa pic.twitter.com/FgnPWBAqnv — BSA BASKETBALL (@BSAagency) August 26, 2022\n\nÖte yandan, son iki Eurobasket’te iki büyük başarısızlıktan gelen bir takıma katılmak, açıkçası benim için ekstra motivasyon. En son 2017’te Eurobasket finallerine katıldılar. Bu programa girmek, eğilimi tersine çevirmeye çalışmak ve tüm programa ait olmamız gereken seviyeye geri dönmek için ne tür bir çabaya ihtiyacımız olduğuna dair bir vizyon vermek gibi görevlerim var. Gerçeği söylemek gerekirse, oyuncularım gerçekten bu göreve odaklanmış gibi görünüyor ve tüm program olarak yönü takip etmeye çalışıyoruz.\n\nBirçok milli takım devşirme oyunculardan katkı alıyor. Son olarak zincirin halkalarına İspanya’da Lorenzo Brown da eklendi ve bu bir tartışma konusu oldu. Letonya’nın bu noktadaki duruşu nedir ve siz bu oyuncuların milli takımlarda yer almasını nasıl değerlendiriyorsunuz?\n\nLetonya en başından beri ABD’den gelenler gibi, devşirme oyuncu kullanmamaya karar verdi. Federasyonun kendine özel bir politikası var ve kendi basketbollarıyla gurur duyuyorlar.\n\nBence devşirme oyuncu meselesi daha ziyade bir sonuç. Bir şekilde, FIBA kış pencereleri, çeşitli federasyonları iyi bir rekabet düzeyi sağlamak için bir kısayol bulmaya itti. Bosna, Romanya ve Karadağ gibi, bu oyuncuları sadece yaz aylarında değil, aynı zamanda kış pencerelerinde de yüksek düzeyde rekabet gücü sağlamak için kullanan ülkeler var.\n\nBen eleme sürecinin formatı hakkında daha geniş bir değerlendirme yapmamız gerektiğine inanıyorum çünkü formatın artık çalışmadığını düşünüyorum. Ya da en azından takımların en iyi kadrolarını kullanmalarına izin vermek için Euroleague ve NBA oyuncularının takvimleri açısından bir çözüm bulmalıyız. Şimdi takımlar iki farklı resimde karşımıza çıkıyor. Bir yazlık ve bir kışlık şeklinde. Devşirme oyuncular, bu sürecin doğal bir sonucu.\n\nBuradan anladığım, FIBA’nin büyük turnuvalarla ilgili eleme süreçlerinde format değişikliği yapmasını gerektiğini düşünüyorsunuz?\n\nBence mevcut format basketbola yardımcı olmuyor. Euroleague ve FIBA’nın masaya oturması ve oyuncuların programlarını en iyi oyuncuların katılmasına izin verecek şekilde düzenlemesi gerektiği kanaatindeyim. Oyuncular ve koçlar milli takımda oynamak istediklerini kanıtladı ancak format ve takvim oyuncuların katılımını engelliyor. Görünüşe göre ortada bir savaş var ve bu savaşın zayıf tarafı oyuncular, federasyon ve onların sağlığı.\n\nHaziran ve Temmuz pencerelerinin yanısıra, Eurobasket’in başlamasından sadece 2 gün öncesine kadar uzanan, Ağustos penceresinde oynatılan maçlar oyuncuları ve sağlıklarını baskı altına alan bir şeydir. Doğru progrlama yapılmadığında oluşan sakatlıkların, sürecin içinden çıkan bir sonuç olduğunu düşünüyorum.\n\nBiraz Kristaps Porzingis konuşalım. Siz oldukça deneyimli bir koçsunuz ama onu çalıştırmak bambaşka bir his olmalı. Onun varlığı takımın bütünününü nasıl etkiliyor?\n\nMuhteşem bir duyguydu diyebilirim. Koçluk yapması çok kolay bir oyuncu. Porzingis’in basketbol bilgisi yüksek ve elit bir atlet. Son iki haftanın kariyerimin en yüksek zirvesi olduğundan hiç şüphem yok. Porzingis ve Davis Bertans gibi oyunculardan kurulu bir takıma koçluk yapıyorsunuz, birlikte maaş olarak 45 milyon dolarlık oyunculardan bahsediyoruz. Bu eşsiz ayrıcalık, büyük bir onur ve aynı zamanda çok kolay bir iş.\n\n🇬🇧-🇱🇻 Latvia will not be at #Eurobasket 2022, but beats one of the teams in Group C with Italy. Against Great Britain, an extraordinary Kristaps Porzingis (29+14) and teammates win 80-87 in Newcastle. A great run by Luca Banchi’s boys.https://t.co/vS9Dltaunc — Cesare Milanti (@cesaremilanti) August 29, 2022\n\nBu oyuncular sahip olduğu özelliklerle tüm savunma odaklanmasını üzerlerine çekiyorlar ve bu da takım arkadaşları için rahat alanlar açıyor. Bu arada, takım genel olarak öğrenmeye ve koçluk etmeye çok açık. Oyuncular milli takım için oynamayı gerçekten seviyor. Birlikte oynayan bir nesil var, Eurobasket 2017’yi beraber oynayan bazı oyuncular da var. Büyük turnuvalara katılamamanın eksikliğini hissediyorlar ve bunu telafi etmek için de Dünya Kupası’nda katılmayı çok istiyorlar. Benim işim her şeyden önce oyuncuları, kendi oyun kişilikleriyle oynamaya ikna etmek. Bazen takımdaki süperstarların varlığı diğer oyuncuları strese sokabiliyor. Oyuncular tüm yükü yıldızlara bırakıp, bir kenara çekilebiliyorlar. Ben bunun olmasını engellemeye çalışıyorum. Günün sonunda bir kimliğimiz, bir tarzımız var. Önemli inisiyatif alabilen iyi basketbol kişilikleri olan bazı oyuncularımız var.\n\nRol oyuncularından konu açılmışken; geçen yıl Türkiye’de Merkezefendi Belediyesi Denizli’de forma giyen Rihard Lomazs, özellikle siz milli takım bençine geldikten sonra çok iyi performanslar gösterdi. Dünya Kupası elemelerinde 16.8 sayı, 4.1 asist ve 44% üçlük yüzdesi gibi istatistikler yakaladı. Hem Türkiye hemde Britanya maçlarında Porzingis ve Bertans’ı tamamlayan bir görüntüdeydi.\n\nRihard, en başından beri gerçekten güvendiğim bir oyuncu. Oyuncuların çok disiplinli ve içe dönük bir yaklaşıma sahip olma eğiliminde olduğu Letonya basketbolunda ender görülen bir kişilik. Rihards, içgüdüleriyle oynayan tutkulu bir figür ve birçok Akdenizliden daha fazla Akdenizli.\n\nOnunla en başından beri iyi bir bağ kurduğumuza inanıyorum. Geçmişte Daniel Hackett, Bo McCalebb, ya da bir şekilde Rimantas Kaukenas gibi birçok yetenekli oyuncuyla çalışma şansım oldu. Rihards böyle bir oyuncu. Bir koç olarak benim için etrafta böyle bir kişiliğe sahip olmak çok önemli. Sonuçta basketbol sadece bir koçun oyunu değil, oyuncuların da oyunudur. Kişiliğini sahaya yansıtan oyunculara ihtiyacınız var. Son iki maçta Porzingis gibi bir oyuncuyu sahada tutmanın neler getirdiğini ve zirve yetenekte bir oyuncunun, kendi tarzını yansıttığında resmin nasıl değiştiğini gördük. KP, bu anlamda çok iyi bir örnekti.\n\nBu arada sizin de bir basketbol kimliğiniz var. Son dönemlerde bu kimliği çeşitlendirmek için farklı kararlar da aldınız. 2019’da Lokomotiv’deki göreviniz bititkten sonra Avrupa’ya bir mola verdiniz. Geçen sene bir G-League’de Long Island Nets’te asistan koçluk döneminiz oldu. Bu karara nasıl vardınız, size etkileri ne oldu?\n\nBu biraz o dönemki durumla ilgiliydi. Avrupa’da Covid’in etkisi basketbolu da çok kötü etkiliyordu. O dönemde çalıştığım takım yoktu. Meslektaşlarımın, kurallar ve kısıtlamalar nedeniyle istediklerini yapmakta zorlanıyorlardı. Brooklyn Nets yönetimi bana ABD üzerinden G-League fanusuna girme şansını sunduğunda, “Neden olmasın?” dedim.\n\nBunun, böyle kötü koşullar altında da vazgeçmeyeceğinizi göstereceğiniz bir mesaj olduğuna inanıyorum. Kariyerimi, bilgimi ve bir koç olarak daha iyi olma arzumu gerçekten harekete geçirebilecek bir şey bulmaya çalıştım. Yaşım veya deneyimim ne olursa olsun, hala öğrenmek isteyen bir koçum.\n\nBu deneyimden %100 kazançlı çıktığımı söyleyebilirim. Üniversite günlerinden profesyonel basketbola kadar uzanan süreçte, farklı nesillerden oyuncularla iletişim halinde olmak önemlidir. Bu süreç, oyuncuları yargılamak için deneyimlemeniz, yakın incelemeniz gereken bir şey. Avrupa’da kalmak farklıdır. Burada kalabilir, kolejden, G-League’den, okyanus ötesinden gelen oyuncunun seviyesi hakkında bir yargıda bulunabilir ve yakınabilirsiniz. Bense oraya gittim ve basketbolda nasıl bir büyüme ve nasıl bir yaklaşımları ve istekleri olduğunu daha derinden anlamaya çalıştım. Scouting için de iyi olduğunu düşünüyorum çünkü bu adamların çoğunun gerçekten Avrupa’da oynayabiliyor. Bu iyi bir deneyim ve NBA insanlarıyla bir tür ağ kurmak için iyi bir şanstı.\n\nAma sonrasında tekrar Avrupa’ya döndünüz ve sadece Letonya milli takımını değil, geçen sezon Pesaro’yu da çalıştırdınız. Kulüp takımı çalıştırmaya alışkın bir koç olarak, milli takım deneyimi sizi bir parça tedirgin etti mi?\n\nGeçen yıl Pesaro’da sezonu bitirdim ve kulüp düzeyinde devam etmemeye karar verdim şimdilik. Aslında iyi bir sezondu. Takım son sıradayken işi aldım ve playofflara kaldık. Ama benim amacım uluslararası müsabakalarda oynayan bir takıma koçluk yapmak. Bu farklı bir seviye.\n\nGeçmişte, İtalya milli takımıyla bir dönemim oldu, 2001’de Akdeniz Oyunları takımının koçluğunu yaptım ve bazı genç takımlarla deneyimim oldu. Ama elbette bunu ülkeniz için yapmak yabancı bir ülke için yapmaktan farklıdır. Ayrıca bir A milli takıma koçluk yapmak, NBA oyuncularını ve Euroleague oyuncularını seçmek ve işe almak başka bir şeye benzemez.\n\nTeklif geldiğinde tedirgin olmadım ama sadece bana tanınan bu fırsata layık olmak için büyük bir sorumluluk hissettim. Şimdiye kadar, beni mutlu eden kısım bu. Bir yıl önce, size söylediğim gibi en alttan başladık. Arenada yaklaşık 200 taraftar vardı. Bugüne gelelim: Türkiye’ye karşı oynadığımız bir yılın ardından biletleri iki günde bitirdik; 12.000 kişi vardı salonda. Newcastle’da arenanın yarısı Letonyalılardan oluşuyordu ve yine salon komple doluydu. Benim için bu çok önemli. Bu kadroya olan inanç büyüyor. Bu, federasyonun bir parçası olarak ve bir koç olarak görevlerimden biriydi. Ama işimiz henüz bitmedi, zorlamaya devam etmeliyiz.\n\nLuca Banchi’nin de vurguladığı gibi, Letonya basketbolu elit seviyeye ait olduğunu göstermek için yeniden bir çıkış sürecinde. Eurobasket 2017’deki çeyrek final başarısının ardından, Baltık ülkesinin zengin basketbol geleneğine tezat oluşturacak şekilde, majör şampiyonalardan hiçbirine gidemediler. Ama Luka Banchi’nin gelişi, Davis Bertans ve Kristaps Porzingis gibi NBA yıldızlarının devreye girmesiyle, 2023 Dünya Kupası için büyük bir istek ve coşkuyla uyumlu bir takım olduklarını kanıtladılar. Önlerinde uzun bir yol olsa da Letonya için güzel anılar yeniden canlanmaya başladı.\n\nBasketbol gündemindeki en son gelişmeleri kaçırmamak için tıklayın!",
    "Hayal kırıklığı yaratan maçlar": "UEFA Uluslar Ligi'nde evinde Lüksemburg ile 3-3 berabere kalan milli takım, grubun zayıf ekiplerinden Faroe Adaları karşısında da kötü bir sonuçla sahadan ayrıldı.\n\nMilli takım son dönemde elde ettiği kötü sonuçlarla düşüş yaşadı. UEFA Uluslar B Ligi'nde sergilediği kötü performansın ardından küme düşerek büyük bir başarısızlığa imza atan ay-yıldızlılar, Dünya Kupası elemelerine ise iyi bir başlangıç yapmıştı.\n\nSöz konusu elemelere 4-2'lik Hollanda galibiyetiyle başlayarak büyük bir çıkışa imza atan milliler, ardından deplasmanda Norveç'i 3-0 yenmiş ve grubunda liderlik için büyük fırsat yakalamıştı.\n\nGruptaki 3. maçında evindeki Letonya beraberliğiyle ilk puanlarını kaybeden ay-yıldızlılar, 2,5 aylık bir aranın ardından bu kez Avrupa Şampiyonası Finalleri'nde mücadele etti.\n\nDünya Kupası elemelerindeki başarılı performansıyla finallere giden milli takım, büyük bir hayal kırıklığı yaşattı ve gruptan çıkma başarısı gösteremedi.\n\nMilliler, grubundaki 3 maçta puan dahi alamazken, tek gol atıp kalesinde 8 gol gördü ve elendi.\n\nTeknik adam değişti\n\nAlınan başarısız sonuçların ardından gözünü yeniden Dünya Kupası elemelerine çeviren ay-yıldızlılarda bu süreçte önemli bir değişim yaşandı.\n\nDeplasmanda Hollanda'ya 6-1 yenilen millilerde teknik direktör Şenol Güneş ile yollar ayrılırken, yerine Alman teknik adam Stefan Kuntz göreve getirildi.\n\nKuntz yönetiminde elemelerde kalan 4 müsabakada 10 puan toplayan ay-yıldızlılar, grubunu 2. sırada tamamlayarak play-off oynama hakkı kazandı. Söz konusu turda Portekiz ile eşleşen milliler, rakibine 3-1 yenilerek finallere gitme fırsatını değerlendiremedi.\n\n- Uluslar Ligi'nde B Ligi'ne yükselse de son iki maçtaki sonuçlar üzdü\n\nA Milli Futbol Takımı, UEFA Uluslar Ligi'nde aldığı iyi sonuçlarla C Ligi'nden B Ligi'ne yükselmesine rağmen 1. Grup'taki son iki maçında aldığı kötü sonuçlarla eleştirilere maruz kaldı.\n\nKendisine göre nispeten çok daha güçsüz ülkelerin bulunduğu 1. Grup'ta ilk 4 maçta gol dahi yemeyen ay-yıldızlılar, 14 gol atarak 12 puan topladı.\n\nDünya Kupası elemelerindeki iyi sonuçlar sonrası Avrupa Şampiyonası Finalleri'ndeki hayal kırıklığını engelleyemeyen milli takım, aynı sıkıntıyı UEFA Uluslar Ligi'nde de yaşadı.\n\nMilliler, uluslar ligindeki iyi sonuçlar sonrası Lüksemburg ile evinde berabere kalıp, Faroe Adaları'na ise mağlup oldu.\n\nSıralamada kendisinden çok daha geride bulunan Lüksemburg'dan evinde 3 gol yiyen, bir puanı ise son dakikalarda attığı golle kurtaran ay-yıldızlılar, Faroe Adaları'nın da iki golüne engel olamadı.\n\nOdatv.com",
    "Letonya’da Ruslar için insani vize yok": "İnsani vizelere ek olarak, Letonya artık Ruslara başka tür vize vermeyecek. Rinkēvičs’e göre, Rusların artık Letonya topraklarına girmesine izin verilmeyen kısıtlama, kısmi terhisten sonra bile değişmeyecek.\n\nZelensky’nin sırdaşı: Amaç Kırım’ı geri almak\n\n11.05: Ukrayna Devlet Başkanı Volodymyr Zelensky’nin yakın danışmanlarından Michael Podoliak, Ukrayna’nın ilhak edilen Kırım yarımadasını Rusya’dan geri almak istediğini çünkü “Rusya Ukrayna topraklarının herhangi bir yerinde kalırsa, savaş eninde sonunda yeniden tırmanacak” dedi.\n\n“Zeit” ile yaptığı röportajda, Alman hükümetini Kırım’ın geri alınması için ağır silahlar sağlamaya devam etmeye de çağırıyor. Potoljak, “Almanya’nın çok sayıda ağır zırhlı aracı, Panther ve havan tankları var. Karşı saldırı için onlara ihtiyacımız var” dedi. Podoljak şimdi Moskova ile görüşmeleri reddediyor: “Müzakereler ancak Kırım da dahil olmak üzere Ukrayna’nın tamamı kurtarılırsa gerçekleşebilir. O zamana kadar herhangi bir müzakere savaşı uzatacaktır.”\n\nEski şansölye barış sürecinde iyi bir arabulucu olurdu: “Stratejik bir hata yapmış olsa bile Angela Merkel yetenekli bir politikacı: Rusya’nın gerçek niyetlerini ve karakterini derinlemesine anlamadı. Yani Rusya ekonomik değil, emperyalist- Ama Bayan Merkel bugünün siyasi gerçeğini anlıyor gibi görünüyor. Bu yüzden bir barış sürecindeki rolünü hayal edebiliyorum. Kararlarını savaştan aldı.”\n\nMoskova’dan İstanbul ve Erivan’a uçak biletleri için acele edin\n\n10.10: Putin silahlı kuvvetlerin kısmi seferber edilmesini emrettikten kısa bir süre sonra, uçak biletleri için acele başladı. Moskova’dan İstanbul’a, Türkiye’ye biletler önümüzdeki birkaç gün satışta olmayacak. Moskova’dan Ermenistan’ın başkenti Erivan’a direkt uçuşlar da genellikle dolu. Burada daha fazlasını okuyun.\n\nKısmi seferberliğin ardından Moskova’dan İstanbul’a uçak biletleri tamamen doldu. (Kaynak: Ekran Görüntüsü)\n\nShoigu Rus kayıplarını değerlendiriyor\n\n9.15: Rusya Savunma Bakanı Sergei Shoigu, Ukrayna’daki savaş sırasında kendi ordusunda ölenlerin sayısını 5 bin 937 olarak açıkladı. Shoigu Çarşamba günü Rus televizyonunda yaptığı açıklamada, “Rusya’nın kayıpları 5.937,” dedi. Bu, Rusya’nın aylardır ilk kez rakamları resmi olarak açıklaması oldu. Ancak bağımsız gözlemciler, Rusya’nın önemli ölçüde daha yüksek kayıplara maruz kalacağına inanıyor.\n\nPutin ordunun kısmi seferber edilmesini emretti",
    "Putin reddetti! Savaşın kaderinin değiştiği an": "Rusya'nın Kırım taktiği uygulayarak Ukrayna'da işgal altında tuttuğu dört bölgede düzenlediği referandumlar ikinci gününe girdi, 'kısmi seferberlik' ilanından sonra başlayan kaçış ise sınır kapılarında 10 kilometreyi bulan kuyruklara yol açtı.\n\nBulabildikleri ilk uçağa atlayarak Türkiye, Ermenistan ve Birleşik Arap Emirlikleri gibi ülkelere kaçan Ruslar, kara yoluyla ise Kazakistan, Finlandiya ve Gürcistan gibi ülkeleri tercih ediyor.\n\nKremlin'in 300 bin yedek askerin cepheye gönderileceğini duyurmasıyla başlayan panik, dördüncü gününde de yatışmış değil. Araçlarıyla Gürcistan'a geçmek isteyenler uzunluğu 10 kilometreyi bulan kuyruklarda sıranın kendilerine gelmesini bekliyor.\n\nBBC'nin Tiflis muhabiri Rayhon Demitrie, araç kuyruğunun 10 kilometreye uzadığını ve fazlasıyla yavaş ilerlediğini bildiriyor. Demitrie, bazı Rusların 20 saati aşkın süredir sınırı aşmak için beklediğini de aktarıyor.\n\n\n\nGürcistan'a ulaşmayı başarmış Ruslar, AP foto muhabirine gülümseyerek poz verdi.\n\nFinlandiya'ya girmek isteyenler de, Rusya'nın batısına doğru akın ediyor. Finli yetkililer, Çarşamba sabahından bu yana sınır kapılarına yığılanların sayısının son haftada gelenlerin iki katından fazla olduğunu belirtiyor.\n\nSavaş Araştırmaları Enstitütüsü (ISW), 'kısmi seferberlik' ilanının Rusya çapında ciddi ve sistematik sorunlara yol açtığını rapor ediyor. Asker alma merkezlerinde seferberlik kriterlerini karşılamayan erkeklerin de kaydedildiğini aktaran ISW, Kremlin'in duyurusunun aksine öğrenciler, yaşlı adamlar, askeri sanayi çalışanları gibi kişilere de giden celpnamelerin sosyal medyaya yansıdığını belirtiyor.\n\nMedyanın neredeyse tamamını Kremlin'in kontrol ettiği Rusya'da, muhalif yayın organları resmi açıklamanın aksine 300 bin yerine 1 milyon yedek askerin orduya çağrılacağını yazdı.\n\nISW'ye göre, II. Dünya Savaşı'ndan bu yana ilk kez seferberliğin ilan edildiği Rusya'da, Çeçenistan gibi bölgelerde Kremlin'den gelen emrin reddedilmesi halktaki hoşnutsuzluğun açık bir yansıması.\n\nVladimir Putin, karşı taarruza geçen Ukrayna ordusunun sürpriz bir hamleyle Harkov çevresindeki Rus işgalcileri kovmasıyla yedi aydır direndiği seferberlik kararını duyurdu. Ukrayna birlikleri, ülkenin en büyük ikinci kenti Harkov'u da içine alan bölgeyi birkaç gün içinde Ruslardan temizleyip Lugansk'a doğru taarruza geçti.\n\nUkrayna medyası, işgal altındaki Herson ve Zaporijya bölgesinde yaşayan Rusya pasaportuna sahip erkeklere de askerlik celbi geldiğini bildiriyor.\n\nTEKLİFİ BİR BAŞKA 'UTANÇ VERİCİ' YENİLGİ OLARAK GÖRDÜ\n\nNew York Times gazetesi, Ukrayna'nın ilerleyişi karşısında apar topar referandum kararı alan ve seferberlik ilan eden Rus lider Putin'in, ordu komutanlarının dile getirdiği Herson'dan geri çekilme talebini reddettiğini aktarıyor. Putin'in Ukrayna'nın güneyinde yer alan Herson bölgesinden askerlerin ayrılmasını kabul etmediğini kaydeden New York Times'a göre, Rus lider çekilmeyi Harkov'dan sonra bir başka 'utanç verici' yenilgi olarak gördü.\n\nPutin'in 2014'te el koyduğu Kırım Yarımadası'nın hemen kuzeyinde yer alan Herson, Rus işgalcilerin ele geçirdiği ilk büyük kent olma özelliğini taşıyor ve halen Moskova'nın kontrolündeki tek bölgesel başkent.\n\nAğustos ayı sonlarında 'karşı saldırı' başlattığını duyuran Ukrayna ordusunun hedefinde, Herson şehri vardı. Ukrayna birlikleri, haftalarca Kırım Yarımadası ve Herson arasındaki bağlantıyı koparmayı denedi.\n\nHerson'un kıyısında kurulduğu Dinyeper Nehri üstündeki köprüleri uzun menzilli füzelerle vuran Ukraynalılar, Antonovsky Köprüsü'nü Eylül ayında devre dışı bırakmayı başardı. Herson'daki Rus işgalcilerin tüm silah ve diğer ihtiyaçları Kırım üstünden sağlanıyor. Dinyeper Nehri üstündeki köprüler, Ruslar için hayati önemdeydi.\n\nSAVUNMA BAKAN YARDIMCISI GENERAL KOVULDU\n\nRus ordusunda istihkamdan sorumlu generali, Savunma Bakan Yardımcısı Dmitry Bulgakov, bugün kovuldu. Savaşın başından beri büyük lojistik krizler yaşayan Rus ordusunda, Bulgakov'un yerine bir başka general Mikhail Mizintsev atandı.\n\nReferandum düzenlenen bir başka güney bölgesi Zaporijya'da ise, Rus ordusunun Dinyeper Nehri kenarındaki bir altyapı tesisine Cumartesi günü saldırı düzenlediği bildiriliyor. Zaporijya'ya ateşlenen Rus füzelerinden biri bir apartmanı vurdu, bir kişi hayatını kaybetti, yedi kişi yaralandı.\n\nKremlin, Türkiye ve Batılı ülkeler tarafından tanınmayan referandumlarla işgal altında tuttuğu Ukrayna topraklarını kendisine bağlamayı hedefliyor. Sonucu baştan belli referandumlar, Putin'in televizyonda öfkeli bir tonla dile getirdiği nükleer silah kullanma seçeneğinin önünü açabilir. Çünkü, Moskova'ya göre 'toprakları'nı hedef alan saldırıya nükleer yanıt verilebilir.\n\nRUSYA'NIN KOMŞUSU SAVAŞA HAZIRLANIYOR\n\n24 Şubat'ta başlayan Ukrayna işgali, Rusya'nın en batısında yer alan eski Sovyetler Birliği cumhuriyetleri ve Kuzey Avrupa ülkelerini alarma geçirdi. On yıllardır tarafsızlığıyla bilinen Finlandiya ve İsveç NATO'ya üyelik başvurusu yaparken, eski Sovyetler Birliği toprağı Letonya'da savaşa hazırlık yapılıyor.\n\nUluslararası haber ajansı AFP, Letonya'da eğitim gören yedek askerlerin fotoğraflarını dünyaya servis etti. Yedek askerlerden biri, ülkedeki modaevlerinden birinin başındaki Dita Danosa. 49 yaşındaki Danosa, Ukrayna'daki savaş patlak verdiğinde yalnızca televizyon izleyemeyeceğini fark ettiğini söylüyor. Yedek askerlik başvurusu yapan modacı, şık kıyafetlerini ordu üniformalarıyla değiştirmekte tereddüt yaşamadı.\n\nAFP, Letonya'nın da aralarında bulunduğu Baltık ülkelerinin Ukrayna'dan sonraki işgal adresi olmaktan korktuklarını belirtiyor.\n\nRus korkusu, geride kalan yedi ayda Letonya'daki yedek askerlerin sayısının dört kat artmasına yol açtı. 6 bin profesyonel askeri bulunan 1,8 milyon nüfuslu Letonya'da, Ulusal Muhafızlar'da ise 9 bin 600 gönüllü var. Putin'in Ukrayna'ya saldırı emri vermesiyle, yılda ortalama 1000 başvuru alan Ulusal Muhafızlara yalnızca yedi ayda 4 bin kişi başvurdu. Başvuran her beş gönüllüden biri ise kadın.\n\nSovyetler Birliği döneminde Skrunda-1 radar merkezine ev sahipliği yapan sembolik Mezaine askeri üssünde, şimdi şehir gerillaları eğitiliyor. 21 günlük temel askeri eğitimi tamamlayanlar, yedek asker statüsü kazanıyor.\n\nTemel eğitimden sonra isteyenler tank savaşı, tıbbi yardım veya keskin nişancılık gibi eğitimler alabiliyor.\n\nUkrayna'da 24 Şubat'ta başlayan Rus işgali, bugün itibarıyla yedinci ayını resmen doldurdu. Rus işgalciler, halihazırda Ukrayna topraklarının yüzde 15'ini elinde tutuyor.",
    "ODD: Ocak-Ağustos döneminde Türkiye geçen yıla göre %7,5 azalış ile Avrupa otomotiv satışları sıralamasında 6. ülke oldu Yazar iDealData": "ODD: Ocak-Ağustos döneminde Türkiye geçen yıla göre %7,5 azalış ile Avrupa otomotiv satışları sıralamasında 6. ülke oldu\n\nOtomotiv Distribütörleri Derneği (ODD) Avrupa Otomotiv Pazarı (Ağustos, Ocak-Ağustos 2022) raporunu yayımladı. Raporun detayı şöyle:\n\nAB (26), UK ve EFTA ülkeleri toplamına göre otomotiv pazarı 2022 yılı Ağustos ayında geçen yılın aynı ayına göre %1,1 artış, otomobil pazarı %3,4 artış, hafif ticari araç pazarı %13,7 azalış gösterdi.\n\n- Otomotiv pazarı 2022 yılı Ağustos ayında %1,1 arttı ve 884.222 adet seviyesinde gerçekleşti. 2021 yılının aynı ayında 874.173 adet toplam satış gerçekleşmişti.\n\n- Otomobil pazarı 2022 Ağustos ayında 2021 Ağustos ayına göre %3,4 arttı ve toplam 748.961 adet seviyesinde gerçekleşti. 2021 yılı Ağustos ayında Avrupa otomobil pazarı 724.582 adetti.\n\n- Hafif ticari araç pazarı 2022 yılı Ağustos ayında %13,7 azalış gösterdi ve 108.221 adet seviyesinde gerçekleşti. 2021 yılı Ağustos ayında 125.415 adet satış gerçekleşmişti. AB (26), UK ve EFTA ülkeleri toplamına göre otomotiv pazarı 2022 OcakAğustos döneminde geçen yılın aynı dönemine göre %13, otomobil pazarı %11,8 ve hafif ticari araç pazarı %22,6 azalış gösterdi.\n\n- Otomotiv pazarı 2022 yılı Ocak-Ağustos döneminde %13 azaldı ve 8.524.314 adet seviyesinde gerçekleşti. 2021 yılının aynı döneminde 9.802.312 adet toplam satış gerçekleşmişti.\n\n- Otomobil pazarı 2022 Ocak-Ağustos döneminde 2021 yılı aynı dönemine göre %11,8 azaldı ve toplam 7.221.379 adet seviyesinde gerçekleşti. 2021 yılı aynı döneminde otomobil pazarı 8.188.966 adetti.\n\n- Hafif ticari araç pazarı 2022 yılı Ocak-Ağustos döneminde %22,6 azaldı ve 1.052.636 adede düştü. 2021 yılının aynı döneminde 1.359.962 adet satış gerçekleşmişti.\n\n- 2022 yılı Ocak-Ağustos döneminde Türkiye geçen yıla göre %7,5 azalış ile Avrupa otomotiv satışları sıralamasında 6. ülke, %9,4 azalışla Avrupa otomobil satışları sıralamasında 6. ülke ve %5,2 azalış ile Avrupa hafif ticari araç satışları sıralamasında 5. ülke olarak yer aldı.\n\nAvrupa otomotiv pazarı ülkelere göre değerlendirildiğinde,\n\n- AB (26), UK ve EFTA ülkeleri toplamına göre 2022 yılı Ağustos ayında, geçen yılın aynı ayına göre en fazla düşüş yaşanan ülkeler sırasıyla %22,5 ile Romanya, %19,9 ile Norveç ve %16,2 ile Danimarka oldu. Geçen yılın aynı ayına göre en fazla büyüme gösteren pazarlar sırasıyla %35,2 ile Yunanistan, %32,1 ile Portekiz ve %23,2 ile İzlanda oldu.\n\n- AB (26), UK ve EFTA ülkeleri toplamına göre 2022 yılı Ocak-Ağustos döneminde, geçen yılın aynı dönemine göre en fazla düşüş gösteren pazarlar sırasıyla %25,4 ile Avusturya, %21,7 ile Finlandiya ve %21,6 ile Danimarka oldu. Geçen yılın aynı dönemine göre en fazla büyüme gösteren pazarlar sırasıyla %36,7 ile İzlanda, %5,3 ile Bulgaristan ve %5,1 ile Letonya oldu.\n\nAvrupa otomobil pazarı ülkelere göre değerlendirildiğinde,\n\n- AB (26), UK ve EFTA ülkeleri toplamına göre 2022 Ağustos ayında geçen yılın aynı ayına göre en fazla düşüş gösteren pazarlar sırasıyla %24,7 ile Norveç, %22,3 ile Romanya ve %19,5 ile Danimarka oldu. Geçen yılın aynı ayına göre en fazla büyüme gösteren pazarlar ise sırasıyla %42,4 ile Portekiz, %39,7 ile Yunanistan ve %36,4 ile İrlanda oldu.\n\n- AB (26), UK ve EFTA ülkeleri toplamına göre 2022 yılı Ocak-Ağustos döneminde geçen yılın aynı dönemine düşüş yaşanan pazarlar sırasıyla %24,4 ile Litvanya, %23,6 ile Danimarka ve %22,2 ile Finlandiya oldu. Ocak-Ağustos döneminde en fazla büyüme gösteren pazarlar sırasıyla %37,5 ile İzlanda, %12,9 ile Bulgaristan ve %5,8 ile Romanya oldu.\n\nAvrupa hafif ticari araç pazarı ülkelere göre değerlendirildiğinde,\n\n- AB (26), UK ve EFTA ülkeleri toplamına göre 2022 yılı Ağustos ayında geçen yılın aynı ayına göre en fazla düşüş gösteren pazarlar sırasıyla %61,9 ile Avusturya, %38,1 ile Letonya ve %34,2 ile Romanya oldu. Geçen yılın aynı ayına göre büyüme gösteren pazarlar sırasıyla %85,7 ile İzlanda, %33,9 ile Litvanya ve %16,5 ile İsveç oldu.\n\n- AB (26), UK ve EFTA ülkeleri toplamına göre 2022 yılı Ocak-Ağustos döneminde geçen yılın aynı dönemine göre düşüş yaşanan pazarlar sırasıyla %62,7 ile Avusturya, %26,1 ile Belçika ve %30,8 ile Bulgaristan oldu. 2022 yılında büyüme gösteren pazar olmadı.\n\n-iDeal Haber Merkezi-",
    "İskoçya Ukrayna maçı canlı izle! UEFA Uluslar Ligi İskoçya Ukrayna maçı canlı yayın kanalı izle": "İskoçya ile Ukrayna milli futbol takımları UEFA Uluslar Ligi E Grubu ilk maçları kapsamında yeşil sahada bir araya geliyor. Karşılaşmayı canlı yayın üzerinden izlemek isteyen futbolseverler yoğun olarak \"İskoçya Ukrayna maçı canlı izle\" şeklindeki araştırmalarını sürdürüyor.\n\nİSKOÇYA UKRAYNA MAÇI CANLI İZLE\n\nUluslar Ligi İskoçya Ukrayna maçı canlı yayın izle linki ve maçın detayları şöyle,",
    "Kısmi seferberlik hareketliliği! Ruslar kaçıyor! Peskov'un oğluna askerlik şakası!": "Kısmi seferberlik hareketliliği! Ruslar kaçıyor! Peskov'un oğluna askerlik şakası!\n\nRusya Devlet Başkanı Vladimir Putin’in kısmi seferberlik ilanının ardından ülkede hareketlilik devam ediyor. Bir yanda protesto gösterileri sürerken, ülkeden yoğun bir kaçış olduğu ortaya çıktı.\n\nHaber devam ediyor\n\nHaber devam ediyor\n\nRus yönetimi, kısmi seferberlik sonrası askere alımlara başlarken, ülkeden çıkmak isteyenleri de panik sardı. Seferberlik kararının açıklamasından hemen sonra binlerce kişi uçaklara hücum ederken, komşu ülke sınır kapılarına yığıldı. Rusların halen vizesiz girebildiği birkaç komşu ülkeden biri olan Gürcistan’ın sınırında büyük yoğunluk yaşanıyor. Görgü tanıkları, buradaki kuyruğun 5 kilometreye ulaştığını belirtti. Finlandiya sınırında da geçişlerin büyük oranda arttığı ve kuyruklar oluştuğu ifade ediliyor. Sınırda bekleyenler, BBC’ye yaptıkları açıklamada, hiçbir eşya almadan sadece pasaportlarıyla sınıra koştuklarını söyledi. Sosyal medya ve Google’da da “Rusya’dan nasıl ayrılabilirim?” aramalarında ciddi artış var\n\nBaşka ülkelere gitmek isteyen Rusların en çok tercih ettiği kent ise Antalya oldu. Havayolu şirketlerindeki Antalya uçuşları tamamen dolarken, bilet fiyatları da tek yönlü 70 bin TL’ye kadar yükseldi. Rusya’dan Antalya’ya turist getiren tur operatörlerinin yetkilileri, bazı Rus havayolu firmalarının, askere elverişlilik kapsamındaki 18-65 yaş arası erkeklere bilet satış yasağı getirdiğini kaydetti. Uçaklarda yer bulamayanlarınsa karayoluyla Antalya’ya gelmek için yola çıktığı belirtildi. Antalya’ya tatile veya iş amaçlı gelen yaklaşık 30 Rus vatandaşının, Antalya Havalimanı’ndan bugünkü uçuşlarını iptal ederek uçağa binmedikleri de kaydedildi.\n\nHaber devam ediyor\n\nHaber devam ediyor\n\nBaltık ülkeleri Estonya, Letonya ve Litvanya ise, Rusya’da seferberlikten kaçan hiçbir Rus vatandaşına sığınma hakkı tanımayacaklarını açıkladı. Üç Baltık ülkesi, Rusya’nın Ukrayna’yı işgali ve “güvenlik” endişeleri nedeniyle Rusları ülkelerine kabul etmeyeceklerini bildirdi.\n\nBu arada protestolar da devam ediyor. Başkent Moskova başta olmak üzere özellikle büyük kentlere yayılan gösterilerde, güvenlik güçleri protestoculara müdahale ederek çok sayıda kişiyi gözaltına aldı. En çok gözaltının, St. Petersburg ve Moskova’da olduğu belirtildi. Irkutsk, diğer Sibirya şehirleri ve Yekaterinburg’da da çok sayıda kişi gözaltına alındı.\n\nHaber devam ediyor\n\nHaber devam ediyor\n\nProtestocular, Rus ordusunun Ukrayna’dan geri çekilmesini ve kısmi seferberlik ilanının iptalini talep etti. Rusya’nın Ukrayna’ya yönelik saldırılarının başladığı 24 Şubat’tan bu yana ülkede düzenlenen savaş karşıtı protestolarda gözaltına alınanların sayısının 16 bin 437’ye ulaştığı ifade ediliyor. Bazı eylemcilere askere sevk belgeleri verildiği de ifade ediliyor.\n\nKremlin Sözcüsü Dmitri Peskov, bu iddiaları yalanlamadı. Peskov, çarşamba günü seferberlik karşıtı eylemlere katılan bazı kişilere belge verildiğine dair haberlere ilişkin yorum yapmayacağını söyleyerek, “Bu yasalara aykırı değil” dedi. Peskov bununla birlikte “kısmi seferberlik” nedeniyle erkeklerin Rusya’dan kaçtığı iddialarını reddetti, haberlerin “abartılı” olduğunu belirtti.\n\nPESKOV’UN OĞLUNU ‘ASKERE ÇAĞIRDILAR!’\n\nRusya’da kısmi seferberlik ilan edilmesinin ardından Devlet Başkanı Vladimir Putin’e en yakın isimlerden Kremlin Sözcüsü Dmitri Peskov’un 32 yaşındaki oğlu Nikolay Peskov’a telefon şakası yapıldı. İki Rus gazeteci, kararın açıklanmasının ardından Rus politikacıların çocuklarının askere gidip gitmeyeceğini merak etti.\n\nHaber devam ediyor\n\nHaber devam ediyor\n\nGazeteciler canlı yayında Peskov’un oğlunu seferberliğe katılması için aradı ve Nikolay Peskov’a, kısmi seferberlik çağrısı üzerine askere alınacağını, saat 10:00’da askeri birimlere teslim olması gerektiğini söyledi. Peskov ise çağrıyı reddederek, “Elbette yarın saat 10:00’da gelmeyeceğim. Ben Bay Peskov’um. Orada olmamam gerektiğini anlamanız gerekir. Bunu farklı yollarla çözeceğim” ifadelerini kullandı.\n\nZELENSKİY VE UKRAYNA TAKASTAN MEMNUN\n\nUkrayna Devlet Başkanı Volodimir Zelenskiy, Türkiye’nin de arabuluculuğunda Rusya ile Ukrayna arasında esir takasının yapıldığını ve aralarında 108 Azov taburu personelinin de bulunduğu 215 Ukraynalının iade edildiğini açıkladı. Takası zafer olarak değerlendiren Zelenskiy, “Bu, açıkça devletimiz için, tüm toplumumuz için bir zaferdir ve en önemlisi sevdiklerini güven içinde görebilecek 215 aile için” dedi.\n\nHaber devam ediyor\n\nHaber devam ediyor\n\nOperasyonun uzun zamandır planlandığını ve takasın birkaç aşamadan oluştuğunu vurgulayan Zelenskiy, ilk aşamada Rus yanlısı Viktor Medvedchuk karşılığında 200 Ukraynalının, ikinci aşamada da 55 kişiye karşılık 200 Ukraynalıya ek olarak 5 komutanın takas edildiğini söyledi. Yabancı ajanslara göre Zelenskiy, bu 5 komutanın ülkede savaş bitene kadar Türkiye’de kalacağını savundu. Takas haberi sonrası askerlerin aileleri başta olmak üzere Ukrayna’da büyük sevinç yaşandı.\n\nBM’DEN TÜRKİYE’YE TEŞEKKÜR\n\nÖte yandan Birleşmiş Milletler (BM) Genel Sekreteri Antonio Guterres, BM Güvenlik Konseyi’nde yaptığı konuşmada savaş esirlerinin takas edildiği haberini sevindirici bir gelişme olarak nitelendirdi. Guterres, “Her iki tarafı da tebrik ediyorum. Bu anlaşmanın sağlanmasındaki rolleri için Türkiye ve Suudi Arabistan hükümetlerine de teşekkür ediyorum” dedi.\n\nRUSYA’YA CEZA İSTEDİ\n\nUkrayna Devlet Başkanı Volodimir Zelenskiy’nin Birleşmiş Milletler Genel Kurulu’nda önceden kaydedilmiş konuşması yayınlandı. Zelenskiy, barış için 5 “müzakere edilemez” şartları olduğunu, bunlar arasında Rusya’nın saldırganlığı için cezalandırılması, Ukrayna’nın hem güvenliğinin hem de toprak bütünlüğünün sağlanması, ayrıca Kiev’e güvenlik garantileri verilmesinin bulunduğunu kaydetti.\n\nUkrayna’nın İzyum kentinde ortaya çıkan toplu mezardan da bahseden Zelenskiy, Rusya’nın uluslararası mahkemelerde yargılanması gerektiğini belirterek, “Rusya’nın Ukrayna’ya, halkımıza karşı suç işledi. Bu nedenle devletimiz, Rusya’nın işlediği suçların adil bir şekilde cezalandırılmasını talep ediyor. Rusya’nın, BM’deki veto hakkı elinden alınmalı” dedi.\n\nAB’DEN SERT AÇIKLAMA\n\nRusya’da kısmi seferberliğin ardından Avrupa Birliği (AB) harekete geçti. AB Dış İlişkiler ve Güvenlik Politikası Yüksek Temsilcisi Josep Borrell’in ofisi tarafından yapılan açıklamada, “Putin başarısız bir stratejiyi ikiye katlıyor” ifadeleri kullanılarak, “Nükleer kullanma tehdidiyle Ukrayna’yı ve Ukrayna’yı destekleyen tüm ülkeleri sindirmeye çalışıyor. Ama başarısız olacak. Başarısız oldu ve yine başarısız olacak” denildi.\n\nPutin’in son açıklamasının Rus rejiminin bugüne kadar izlediği yaklaşımla paralellik gösterdiğine değinilen açıklamada, “Putin’in ‘elimiz altındaki tüm silah kaynaklarını’ kullanma tehdidi, nükleer silahlar da dahil olmak üzere kitle imha silahları kullanma ihtimalini ima ediyor. Böyle bir tehdit kabul edilemez” denildi.",
    "Baltık Denizi'nde esrarengiz uçak kazası": "“Günün manşetlerini ve en çok okunan haberlerini her sabah e-postanızdan takip etmek için Habertürk bültene üye olun.”",
    "Uluslar Ligi'nde alınan sonuçlar": "Avrupa futbolunun milli takım düzeyindeki organizasyonunun 5. hafta ilk gününde, 10 maç oynandı.\n\nC Ligi 1. Grup'ta mücadele eden Türkiye, konuk ettiği Lüksemburg ile 3-3 berabere kaldı. A Milliler, 16. dakikada penaltıdan Cengiz Ünder, 39. dakikada Chanot (kendi kalesine) ve 87. dakikada İsmail Yüksek ile ağları sarsarken, konuk takımın golleri ise 8. dakikada Martins, 37. dakikada Sinani ve 69. dakikada Gerson Rodrigues'ten geldi.\n\nA Ligi 4. Grup'ta Belçika'nın ağırladığı Galler'i 2-1'lık skorla geçtiği mücadelede, takıma galibiyeti getiren ikinci golü, 38. dakikada Fenerbahçe'de forma giyen Michy Batshuayi kaydetti.\n\nAlınan sonuçlar şöyle:\n\n- A Ligi\n\n1. Grup:\n\nHırvatistan-Danimarka: 2-1\n\nFransa-Avusturya: 2-0\n\n4. Grup:\n\nPolonya-Hollanda: 0-2\n\nBelçika-Galler: 2-1\n\n- C Ligi\n\n1. Grup:\n\nLitvanya-Faroe Adaları: 1-1\n\nTürkiye-Lüksemburg: 3-3\n\n3. Grup:\n\nKazakistan-Belarus: 2-1\n\nSlovakya-Azerbaycan: 1-2\n\n- D Ligi\n\n1. Grup:\n\nLetonya-Moldova: 1-2\n\nLihtenştayn-Andorra: 0-2",
    "Medipol Başakşehir-Fiorentina maçı ne zaman saat kaçta CANLI İZLE": "Akit haber güncel son dakika gündem haberleri ve haber arşivi.\n\nBiz her vakit, hakikati haykırdık ve gerçeğin izinde olduk. Her devrin gazetesi olmadık, milletin gazetesi olduk.\n\nwww.yeniakit.com.tr internet sitesinde yayınlanan yazı, haber, röportaj, fotoğraf, resim, sesli veya görüntülü sair içeriklerle ilgili telif hakları Uğurlu Gazetecilik Basın Yayın Matbaacılık Reklamcılık Limited Şirketi’ne aittir. Bu içeriklerin iktibas hakkı saklıdır. İzinsiz ve kaynak gösterilmeksizin iktibas olunamaz; hiçbir surette kopyalanamaz, yeniden yayıma konulamaz.",
    "Koç Ergin Ataman: \"Bize %7 madalya şansı vermişler. Göreceğiz bakalım!\" - Medyascope": "2022 Avrupa Basketbol Şampiyonası bugün başlıyor. FIBA resmi sitesinde takımların güç sıralamasını açıkladı. A Milli Basketbol Takımı’nın başantrenörü Ergin Ataman ise resmi kurum olan FIBA’nın böyle bir sıralama yapmasından dolayı tepki gösterdi. Medyascope Spor Servisi olarak ilk 10 sırayı sizler için çevirdik.\n\n10) Finlandiya\n\nGelecek sene oynanacak Dünya Kupası’na katılım hakkı kazanan ilk Avrupa takımı Finlandiya oldu. Geçtiğimiz hafta kazandığı İsrail ve Estonya galibiyetleriyle birlikte serisini sürdüren Finlandiya’da yıldız oyuncu Lauri Markkanen iki maçta toplamda 46 sayı attı. Markkanen, EuroBasket’te de sayı krallığı yarışında önemli isimler arasında yer alacak. Finlandiya büyük sahneye, yükselişteki ivmesiyle geliyor.\n\n2017’de katıldığı EuroBasket’te sürpriz sonuçlara imza atan Finlandiya bu defa grup aşamasını geçerek eleme turuna kalmayı amaçlıyor. Eleme turlarında ise her şey olabilir.\n\n9) Türkiye\n\nDünya Kupası Elemeleri’nde üst üste Letonya ve Sırbistan mağlubiyetlerini alan Türkiye en iyi durumunda gözükmedi. Türkiye, Sırbistan karşısında evinde 21 sayıdan geri gelmeyi başarsa da, son çeyrekte enerjisi yetmedi. Sırbistan karşılaşmasının ikinci yarısında etkili olan üçlü Cedi Osman, Alperen Şengün ve Furkan Korkmaz, Türkiye’nin EuroBasket’te başarısı adına kilit isimler olarak gözüküyor.\n\nTürkiye’nin A Grubu’nda liderlik yarışı içerisinde olması bekleniyor. Son 16 turunda çaprazdaki ölüm grubundan (B Grubu) gelecek takımla eşleşme açısından grup liderliği hayati önem taşıyor.\n\n8) İtalya\n\nİtalya güç sıralamasında kendini tekrardan ilk 8’in içerisine attı. Ancak EuroBasket’teki başarı şansları Danilo Gallinari’nin sakatlanması sonrasında oldukça azaldı. Ukrayna ve Gürcistan ile oynadığı karşılaşmalarda parlayan ve takımın yıldızlığını benimseyen Simone Fontecchio önderliğinde Milano’ya karışık duygular eşliğinde geliyorlar.\n\nTahmin etmesi zor fakat İtalya elindeki hala yetenekli kadroyla en azından çeyrek final hedefleyecektir.\n\n7) İspanya\n\nDünya Kupası Elemeleri’nde İzlanda ve Hollanda gibi görece zayıf rakiplerle oynadıkları için yeterince test edilemediler. Hollanda deplasmanında maçın başında geri düşseler de, iki maçtan toplamda 52 sayı farkla iki galibiyet çıkartmayı başardılar. Ancak bu karşılaşmalar Lorenzo Brown’ın takıma alışması adına iyi bir şans oldu.\n\nİspanya EuroBasket’te çok kez madalya kazanmayı başardı. Ancak bu yıl eldeki kadro doğrultusunda daha farklı beklentiler ile turnuvaya geliyorlar. Tiflis’teki Grup A’da kazanacakları ivme sonraki turlarda üzerine koymak adına önemli olabilir.\n\n6) Almanya\n\nEuroBasket’e gelmeden önce son şampiyon ve bu yılın da en önemli favorilerinden olan Slovenya’yı farklı şekilde mağlup eden Almanya formda geliyor. Önce deplasmanda İsveç’i ardından evinde Slovenya’yı mağlup eden takımda Dennis Schroder’in de daha fazla form tutması Almanya’nın elini güçlendiriyor.\n\nAlmanya kendi evindeki turnuvada, B Grubu gibi zor bir grupta ilk üçün gerisinde kalacak gibi gözükse de hafife alınmaması gereken bir ekip.\n\n5) Fransa\n\nİlk beş arasında çok az fark var. Fransa çok uzun zamandır EuroBasket zaferi için favoriler arasında gösteriliyor. Ancak Dünya Kupası Elemeleri’nde Bosna Hersek’e iki uzatma sonucunda mağlup olarak buraya geldiler. Turnuva oyunu daha acımasızdır ve daha iyi olmalarının gerektiğinin farkında olmalılar.\n\nSaraybosna’da almış oldukları mağlubiyet turnuva öncesi uyanmaları adına kritik olabilir. Açılış günü oynayacakları Almanya ve sonrasında oynayacakları Litvanya maçları sebebiyle ağırdan alacak vakitleri yok.\n\n4) Litvanya\n\nLitvanya yaz aylarını fazla göze batmadan, sessiz ve yenilmez bir şekilde işini yaparak geçirdi. Domantas Sabonis ve Jonas Valanciunas Karadağ ve Macaristan’ı mağlup etmek için kendilerini fazla zorlamaya gerek duymadı. Rokas Jokubaitis ise guard pozisyonunda sorumluluğu üstlenmeye devam ediyor.\n\nSlovenya ve Fransa B Grubu’nun favorileri. Ancak Litvanya’yı göz ardı etmemek gerekiyor. Eğer bu iki takımın arkasında kalırlarsa, Türkiye ile olası bir son 16 eşleşmesine ne dersiniz?\n\n3) Yunanistan\n\nYunanistan için madalya şansı nedir? Dünya Kupası Elemeleri’nde Belgrad’da Sırbistan’a karşı inanılmaz heyecanı yüksek bir maç oynadılar. Giannis Antetokounmpo maçın kaybedilmesine rağmen 40 sayı kaydetti. EuroBasket’te de kuşkusuz en önemli güçler arasında yer alacak. Ancak Yunanistan’ın üzerinde birkaç sakatlık şüphesi var.\n\nYunanistan, Milano’daki C Grubu’nun en önemli favorisi konumunda. Ancak turnuva tablosu onları çeyrek finalde olası bir Slovenya/Fransa eşleşmesiyle erken final mücadelesi oynatabilir.\n\n2) Slovenya\n\nSlovenya için her şey Luka Doncic’in sahada ne kadar rahat olabildiğine bakıyor. Elemelerde Estonya’yı rahat geçtiler ancak Almanya deplasmanında 19 sayılık farkla mağlup oldular. Slovenya EuroBasket’teki en önemli favorilerden birisi ve bu yenilgi onların rehavete kapılmamalarını sağlayabilir.\n\nSlovenya, turnuvaya geçen seneki Olimpiyat Elemeleri finalinin rövanşı olarak Litvanya karşılaşması ile başlıyor. Köln’deki müsabakada iki takımın da kanıtlayacak çok şeyi var.\n\n1) Sırbistan\n\nSırbistan, elemelerdeki Yunanistan ve Türkiye galibiyetleri ile Dünya Kupası’na katılma umutlarını tekrardan canlandırdı. Evinde uzatmalı kazandığı Yunanistan galibiyeti ve İstanbul deplasmanında Türkiye’nin 21 sayıdan geri geldiği karşılaşmalarda ayakta kalmayı başardılar. İki kez NBA MVP’si Nikola Jokic’in liderliğinde, Sırbistan EuroBasket’i kazanabilecek durumda olduğunu gösterdi.\n\nEuroBasket’te kolay karşılaşma yok. Ancak Sırbistan’ın görece kolay bir grupta yer aldığını söylemek mümkün. Turnuvanın sonunda, madalya için oynamaları ve dünyanın en iyi oyuncusuna sahip olduklarının herkes tarafından kabul edilmesi bekleniyor.\n\nKoç Ergin Ataman FIBA’nın resmi hesabından güç sıralaması yayınlamasına tepki gösterdi\n\nTürkiye A Milli Erkek Basketbol Takımı Başantrenörü Ergin Ataman verdiği röportajda FIBA’ya güç sıralaması yayınlamasından dolayı tepki gösterdi.\n\n“FIBA bir güç dengesi yayınlamış. Ben bunu ilk kez görüyorum. Turnuvanın organizasyonunu yapan uluslararası federasyonun, böyle bir madalya öngörüsünde bulunması bana göre çok tartışılır. Herkes ve hakemler üzerinde bir baskı oluşturabilir. Onun için bunu çok yanlış bulduğumu söylüyorum. Bize örneğin %7’lik bir madalya şansı vermişler. Göreceğiz bakalım. Biz buraya madalya almak için geldik.”\n\nKaynak: FIBA\n\nYazan: Yahya Kemal Doğan\n\nEditör: Doğa Üründül",
    "500 milyar euro ve Avrupa’nın açmazı": "Avrupa'nın saygın düşünce kuruluşları, 2021 yılında başlayıp, 2022'de Rusya-Ukrayna Savaşı ile daha da derinleşen küresel enerji fiyatları artışı ve enerji arzı krizinin şu ana kadar Avrupa başkentlerine kaça mal olduğunu hesaplamaya çalışıyorlar. Hane halkı ve işletmeleri, evleri ve fabrikaları pahalı enerji fiyatından korumak adına şu ana kadar seferber edilmiş kaynak 500 milyar euro olarak öngörülmekte. Avrupa'nın önde gelen iktisatçıları ve uzmanları, son 1 yılda Avrupa'nın harcamak zorunda kaldıkları 500 milyar euro, eğer Rusya'nın Kırım'ı ilhak ettiği dönemden itibaren, 2014'den bu yana, Avrupa'nın 'yeşil enerji dönüşümü' ve enerji kaynak çeşitlendirilmesi için kullanılsa idi, hikayenin bugün bambaşka olacağını, enerji krizini gündeminden çıkarmış bir Avrupa'yı konuşacağımızı belirtiyorlar.\n\nBrüksel merkezli düşünce kuruluşu Bruegel'in şu ana kadar bir araya getirdiği veriler, gerek hane halkını ve işletmeleri desteklemek gerekse de enerji fiyatlarındaki yükselişi dengelemek ve piyasayı belirli bir düzeyde tutabilmek adına sırasıyla, Birleşik Krallık'ın 178,6 milyar euro, Almanya'nın 100,2 milyar euro, İtalya'nın 59,2 milyar euro, Fransa'nın 53,6 milyar euro, İspanya'nın 35,5 milyar euro, Polonya'nın 10,6 milyar euro, Avusturya'nın 8,9 milyar euro, Romanya'nın 6,9 milyar euro, Yunanistan ve Danimarka'nın 6,8 milyar euro, Hollanda'nın 6,2 milyar euro, Belçika'nın 4,1 milyar euro, Çekya'nın 2,9 milyar euro, Hırvatistan'nın 2,4 milyar euro, Bulgaristan'nın 1,8 milyar euro, İsveç'in 1,6 milyar euro, Litvanya, Lüksemburg ve Letonya'nın 1,1 milyar euro, Slovakya'nın 1 milyar euro, İrlanda'nın 700 milyon euro, Finlandiya'nın 500 milyon euro, Slovenya'nın 400 milyon euro, Malta ve Estonya'nın ise 200 milyon euro kaynak ayırdıklarını teyit etmekte.\n\nAvrupa Birliği Komisyonu'ndan ise iki hamle geldi. İlk hamle geçen hafta. Enerji krizine yönelik acil durum planı kapsamında, düşük maliyetli elektrik üreticilerinin gelirlerinin sınırlandırılması, fosil yakıt firmalarından fazla katkı alınması, binalarda termostatların kısılması yoluyla elektrik talebinin düşürülmesi ve müşterilerine enerji fiyatlarını sınırlı yansıtan, satın aldığı fiyat ile sattığı fiyat arasında zarar eden enerji şirketlerine de likidite sağlanması hedefleniyor. Nitekim, söz konusu acil yardım planından elde edilmesi öngörülen 140 milyar euro kaynak da, yine hane halkı ve işletmelere enerji maliyetlerindeki artışı dengeleyebilmeleri için kullandırılacak. Ancak, enerji maliyetlerindeki artış o kadar sert ki, demir-çelik, gübre, alüminyum, makine gibi üretimde yüksek oranda enerji kullanması gereken sektörlerde çalışan Avrupalı firmaların belirli bir süre veya süresiz olarak ara verdikleri, vereceklerine dair açıklamaların ardı arkası kesilmiyor.\n\nBu nedenle, Avrupa'da sanayi üretiminin ağır bir aksama yaşamaması ve hane halkının doğalgazsız ve elektriksiz bırakılmaması adına, AB üyesi ülkelerin enerji bakanları, elektrik ve doğal gaz fiyatlarındaki artışa karşı alınacak önlemleri ve mevcut tedbir paketlerindeki başlıkları görüşmek üzere, önümüzdeki hafta Cuma günü Brüksel'de olağanüstü toplantı gerçekleştirecekler. AB Komisyonu'nun bir başka hamlesi ise, 19 Eylül tarihli olarak, belirli türden gübreler, hayvan yemleri, ahşap ürünleri, çimento ve kömür ile diğer katı fosil yakıt ürünlerinin Rusya'dan ithali ve taşınması üzerindeki yasağı kaldırması oldu. Çünkü, tahıl koridorunun yanı sıra, Rusya ve Ukrayna'dan gübre tedarikinin de başlamaması halinde, tüm dünyayı halen önemli bir tarımsal üretim tehdidi bekliyor.",
    "Kimpur, savunma sanayine de hammadde üretmeye başladı": "Handan Sema CEYLAN / YERELDEN KÜRESELE\n\nTürkiye’nin en büyük kapasiteye sahip “sistem evi” Kimpur, poliüretan sistemler üretiminde ayakkabı, otomobil, beyaz eşya, mobilya ve yalıtım dışında savunma sanayine de hammadde üretmeye başladı. Dünyada kimya için özellikli ürünler üreten 380 “sistem evi” bulunuyor. Kimpur, kapasitesi ile dünya 9’uncusu durumda. Türkiye'de ise pazar lideri. Geliştirdikleri ürünlerinin yüzde 25’i niş alanlarda olan firma, savunma sanayine küçük ama özellikli ürünlerle adım attı.\n\nİstanbul Sanayi Odası (İSO) tarafından her yıl açıklanan “Türkiye’nin En Büyük 500 Şirketi” listesinde 2021 verilerine göre 221’inci sırada olan Kimteks Poliüretan San. ve Tic. AŞ, Kimpur CEO’su Cavidan Karaca, nisan ayında halka arz olan firmalarının performansını DÜNYA’ya değerlendirdi. Karaca, firmalarının son 5 yıllık gelişimini değerlendirerek, “Bu dönemde yüzde 20’lere varan yıllık büyümeler sağladık. Gebze’deki kapasitemizi 65 bin tonlardan 130 bin tona getirdik. Yine 5 yıl önce 25 bin tonlarda olan satış hacmimizi 2021 yılında 88 bin tona ulaştırdık. Yine geçen yıl ciromuz 2 milyar 170 milyon TL oldu. 316 milyon TL civarında da net kâr elde ettik” dedi.\n\nİLK 6 AYDA 2021 RAKAMLARINI AŞTI\n\nBu yılın ilk 6 ayını da Karaca, şöyle yorumluyor: “İlk 6 ayda 50 bin 700 ton ile geçen senenin cirosundan daha büyük bir ciroya, 2 milyar 187 milyon TL’ye ulaştık. Yine 355 milyon TL ile geçen senenin toplam kârından daha büyük bir kâr ile kapattık. İşlerimiz iyi gidiyor. Pazarlarımızdaki resesyon söylemlerine rağmen iyi gidiyoruz. İç pazarda da ürün gruplarında büyümemizi devam ettiriyoruz. 45’ten fazla ülkeye ihracat yapıyoruz.” Cavidan Karaca, “Halka açık bir şirket olduğumuz için iddialarımızı kanıtlamak zorundayız. Sektörle ilgili önemli bir araştırmayı satın aldık. Dünyada 380 sistem evi var, bu raporda hepsinin kapasitesi ortaya konmuş durumda. Bu rapora göre 129 bin tonluk kapasitemiz, 25 bin tonluk Letonya yatırımımız ve Düzce yatırımımızla birlikte 9’uncu sıradayız. Türkiye pazarında da sektör lideriyiz” dedi.\n\nDÜZCE 3 FAZ HALİNDE 2023’TE BİTECEK\n\nHedefleri büyüdüğü için yeni yatırımları gündemlerine aldıklarını anımsatan Karaca, “Gebze tesisimize bir saat mesafede en yüksek teşvik olan ve 6’ncı Bölge teşviklerinden faydalanan Düzce’ye yatırım kararı almıştık. İşte hem kapasitemizi artırmak hem de yatırımımızı finanse etmek için nisan ayında halka arzı gerçekleştirdik. Düzce yatırımı bizim için özellikli bir yatırım. 3 fazda hayata geçireceğimiz bu yatırımımızda ilk fazın inşaatı yılsonunda bitecek. Makine siparişleri verildi. Burada ilk üretimin başlaması 2023’ün ilk çeyreğinde gerçekleşecek. Yatırımın tamamı 65 bin ton. 50 bin tonu poliüretan, 10 bin tonu ayakkabıdaki tamamlayıcı ürün evagranür, 5 bin tonu da aslında sürdürülebilir, pet atıklarından ürünler olacak. 20 bin tonluk üç fazda bitecek. 2024’ün sonunda yani 3 yılda da tüm yatırımı tamamlayacağız” açıklamalarında bulundu.\n\nLETONYA’DA PROSEDÜR TAMAMLANDI, ÜRETİM BAŞLIYOR\n\nGlobal hedefleri doğrultusunda Letonya’da aldıkları yatırım kararındaki son gelişmeleri Karaca, “Geçtiğimiz yıl itibariyle satın almayı gerçekleştirip, şirketimizi kurduk. Üretimin başlaması için gereken prosedürlerin tamamlanması da bitti. Hızla üretime başlayacağız. 25 bin tonu Letonya’da olmak üzere 200 bin tonu geçen bir kapasiteye erişmiş oluyoruz” şeklinde dile getirdi.\n\nÜRETİMİN YÜZDE 25’İ NİŞ ÜRÜNLERDEN OLUŞUYOR\n\nEn büyük güçlerinin ürün çeşitliliği ve yeni malzeme geliştirme güçleri olduğunu anlatan Karaca, “Otomotiv, beyaz eşya, yalıtım, perakende, ayakkabı sektörüne yönelik ürünler geliştiriyoruz. Şimdi bu sektörlere savunmayı da ekledik. Bir sektörün düştüğü dönemde diğer sektöre ya da sezonsal dalgalanmalarda diğer sektörlere yönelebiliyoruz. Mesela ayakkabı sektörüne yönelik iç pazarda satışlarımızı yüzde 20 civarında artırdık. İhracatımızı yüzde 30 artırdık. Bunu daha düşük gramajlı ürünler üreterek gerçekleştirdik. Rakiplerimizden pay aldık. Beyaz eşyada bir küçülme var buna rağmen oradaki hacmimizi artırdık. Bunu global firmaların dahi yapamadığı ürün performansını yaparak, müşterimizi kendimize çektik” dedi.\n\nKaraca, büyümelerinin yüzde 90’ının arkasında Ar-Ge güçleri olduğunu kaydederek, “Ar-Ge’de 27 kişilik bir ekibimiz var. Müşterilerimizle gizlilik sözleşmeleri kapsamında devam eden önemli projelerimiz bulunuyor. Bugün kullanılmayan bazı ürünlerin kullanılmasını sağlıyoruz, hem üniversitelerle hem müşterilerimizle yeni malzemeler geliştiriyoruz. Savunma sanayi de böylece radarımıza girdi. Belki miktarlar büyük değil ama özellikli ürünler. Mesela halojen free bir ürünümüz var. Globalden pay alma konusunda bu sayede büyüyoruz. Üretimimizin kabaca yüzde 25’i niş ürünlerden oluşuyor.”\n\nİhracatın payı yüzde 35’leri bulacak\n\nGeçtiğimiz sene üretimin yüzde 27’sini ihracata yolladıklarını söyleyen Cavidan Karaca, “Bu yılın ilk yarısında oran yüzde 30’u geçti. Temmuzu yüzde 38’de, ağustosu da yüzde 40’ın üzerinde ihracat oranlarıyla kapattık. Hedefi miz yılı yüzde 30’larda tamamlamaktı, ama ihracattaki payımızı yüzde 35’te kapatacağız. 5 yıl içinde de dış pazarda yüzde 40’lara ulaşmak ama bunu yaparken de iç pazarda da büyümeyi hedefliyoruz. Öte yandan ABD pazarı, Güney Afrika pazarı yeni girdiğimiz pazarlar” diye konuştu.\n\nEnerjimizin %20’si güneşten gelecek\n\nCavidan Karaca, enerji yoğun sektörlerin yaşanan Rusya-Ukrayna savaşı nedeniyle sıkıntıya düştüğünü anımsattı. Karaca, şunları söyledi: \"Ancak bu sıkıntıların yanı sıra bir takım fırsatlar da sunuyor. Avrupalılar rakibimiz, üretimlerini kısıyorlar. Bu nedenle fiyatları da artıyor. Öyle görünüyor ki; Türkiye olarak pazar payımızı artıracağız. Bir de sürdürülebilir üretim için tedbirler alıyoruz. Kendi güneş enerjisi santralimizi kuruyoruz. Böylece AB Yeşil Mutabakatı’nın sanayi üretiminde gereken dönüşümleri için de önemli bir adım atmış olduk. Gebze’deki fabrika binamızın çatısına güneş enerjisi santrali kuruyoruz. Üretim için gereken enerjinin yaklaşık yüzde 20’sini temiz enerjiden elde edeceğiz.”",
    "Norveç, Rusya’yla vize anlaşmasını askıya aldı": "Norveç, 2007’de Rusya’yla imzaladığı vize anlaşmasını, Ukrayna işgali gerekçesiyle askıya aldı.\n\nFotoğraf: Reuters\n\nGöçmenlik Dairesi’nin (UDI) açıklamasında “Norveç’in Rusya ile vize kolaylaştırma anlaşması 22 Eylül 2022 itibarıyla geçici olarak askıya alındı” dendi.\n\nÜlkede daimi oturma iznine sahip olan Rusya vatandaşlarınınsa ülkelerine geri gönderileceğine dair bir kararın olmadığı yazıldı.\n\nAnlaşma, Rusya kimliğine sahip olanların, Norveç’e kolayca girmelerini ve beş yıla kadar geçerli çok girişli vize için başvurmalarını mümkün kılıyordu.\n\nRusya vatandaşları artık daha katı kural ve düzenlemelere tabi olacak.\n\nVizeye başvuranların 45 güne kadar bekleme süreleriyle karşı karşıya kalacağı kaydedilirken vize ücreti için geçmişte ödenen 35 doların (642 lira) 80 dolara (1468 lira) çıktığı belirtildi.\n\nBaltık ülkeleri Estonya, Litvanya, Letonya ve Polonya, bu hafta başlarında Rusların turist vizesi almasını yasaklamıştı.",
    "Ülke ülke açıkladılar: Avrupa'nın ne kadar doğal gazı kaldı": "ABD 2021’DE REKOR SEVİYEDE GAZ İHRAÇ ETTİ\n\n\n\n\n\nABD Enerji Bilgi İdaresi verilerine göre, ABD 2000 yılına kadar nispeten küçük hacimlerde ve çoğunlukla boru hattıyla Meksika ve Kanada'ya doğal gaz ihraç ederken 2000 yılından itibaren gaz ihracatı kademeli olarak arttı. ABD, 2021 yılında rekor seviyede 41 ülkeye doğal gaz ihraç etti. Avrupa Komisyonu tarafından 10 Ocak 2022 tarihinde açıklanan AB-ABD Gaz İhracatı raporuna göre; AB, enerji arzını çeşitlendirmek ve daha güvenli hale getirmek için ABD’den giderek daha fazla sıvılaştırılmış doğal gaz (LNG) ithal etti. Raporda “Veriler, 2021'de AB'ye yapılan LNG ihracatının en yüksek hacmi kaydettiğini ve tahmini değeri 12 milyar Euro ile 22 milyar metreküpe ulaştığını gösteriyor” ifadelerine yer verildi.",
    "Rusya, Türkiye'ye jest yapmaya hazırlanıyor!": "Rusya Bakanlar Kurulunun Duma’ya sunmaya hazırlandığı yasa tasarısında, bazı ülkelerin vatandaşlarına altı aya kadar turistik vize sağlanmasının karara bağlanması öngörülüyor. Vize verilirken otel rezervasyonu şartı aranacak.\n\n\n\nBu adım, AB’nin Rusya ile basitleştirilmiş vize rejimini sonlandırma kararının ardından geldi.\n\n\n\nBazı AB ülkeleri de yaptırımlar kapsamında Rusya vatandaşlarına Schengen vizesi verilmemesini teklif etmişti.\n\n\n\nLitvanya, Letonya, Estonya, Polonya, Çek Cumhuriyeti, Finlandiya, Hollanda ve diğer bazı ülkeler bu teklifi desteklerken, Macaristan, Fransa ve Almanya ise buna karşı çıkmıştı.\n\n\n\nRusya’da geçen mart ayında “dost olmayan” ülkelerin listesi belirlenmişti.\n\n\n\nAB ülkeleri, ABD, Japonya, Güney Kore, Ukrayna, İsviçre ve diğer bazı ülkeler bu listede yer alıyor.\n\nKaynak: Türkrus",
    "UEFA Avrupa Konferans Ligi'nde ikinci hafta maçları yarın oynanacak": "Zorunlu Çerezler\n\nBu çerez, insanlarla botları ayırt etmek için kullanılır. Bu, web sitelerinin kullanımı hakkında geçerli raporlar hazırlamak için kullanılmakta olup web sitesi için faydalıdır.\n\nİşlevsel Çerezler\n\nKullanıcının web sitesinin seçtiği dil sürümünü hatırlar.\n\nPerformans/Analitik Çerezler\n\nZiyaretçinin web sitesini nasıl kullandığına ilişkin istatistiksel veriler oluşturmak için kullanılan benzersiz bir kimliği kaydeder. Google Analytics tarafından talep oranını kısmak için kullanılır.\n\nKabul et Reddet\n\nReklam/Pazarlama Çerezleri\n\nBu çerez, Alexa Analytics'e gönderilen tüketici davranışları hakkında bilgi toplamak için kullanılır. (Alexa Analytics bir Amazon şirketidir.)",
    "Polonyalı pilotlar Bayraktar TB2 kullanmaya hazır": "Haber Merkezi 20 Eylül 2022, 15:27\n\nBaykar Teknoloji tarafından Polonya’ya ihraç edilen Bayraktar TB2’lerde görev alacak Polonyalı askerler eğitimlerini tamamladı. Halihazırda, Bayraktar SİHA’larının talipleri arasında; Birleşik Krallık, Macaristan, Letonya, Litvanya, Suudi Arabistan, Bosna Hersek, Sırbistan, Slovakya, Uruguay ve Arnavutluk yer alıyor.\n\nPolonya ordusunun envanterine girecek olan Bayraktar TB2 SİHA’larını kullanacak olan Polonyalı pilotlar eğitimlerini tamamladı. Baykar Teknoloji, Polonya da dahil olmak üzere uluslararası müşterilerine 96 SİHA teslim etti. Ayrıca; Polonya, Türk şirketi Baykar Teknoloji tarafından geliştirilen TB2 SİHA’larının ilk Avrupalı ​​alıcısı oldu.\n\nTürk yapımı silahlı insansız hava araçlarının potansiyel alıcıları arasında Birleşik Krallık, Macaristan, Letonya, Litvanya, Suudi Arabistan, Bosna-Hersek, Sırbistan, Slovakya, Uruguay ve Arnavutluk yer aldı. Baykar Teknoloji sosyal medya hesabından “Polonya ordusu envanterine girecek Bayraktar TB2′lerde görev yapacak Polonyalı kursiyerlerimiz başarıyla mezun oldu. Tebrik ederiz” paylaşımını yaptı.\n\nPolonya Savunma Bakanı Mariusz Blaszczak, tedarik edilecek olan Bayraktar TB2’lerle ilgili, “4 set, yani tanksavar mühimmatları ile donatılmış 24 adet Bayraktar TB2 satın almak için sözleşme üzerinde görüştük. İlk set bir yıl içerisinde Polonya ordusuna ulaşacak. Polonya ordusu modern donanımlarla birlikte gelişmelidir. Ülkemizin güvenliği daha güçlü ve donanımlı bir ordu tarafından sağlanmalıdır. Polonya ordusunu Bayraktar ile güçlendiriyoruz. Kanıtlanmış bir silah, saldırganı caydıran etkili bir silahtır” dedi.",
    "Almanya, Ukrayna’nın açtığı soykırım davasına katılmak istiyor": "BİST hisse verileri 15 dakika gecikmelidir. BİST isim ve logosu \"Koruma Marka Belgesi\" altında korunmakta olup izinsiz kullanılamaz, iktibas edilemez, değiştirilemez. BİST ismi altında açıklanan tüm bilgilerin telif hakları tamamen BİST'e ait olup, tekrar yayınlanamaz. Veriler tarafından sağlanmaktadır.\n\nwww.sozcu.com.tr internet sitesinde yayınlanan yazı, haber, video ve fotoğrafların her türlü hakkı Estetik Yayıncılık A.Ş.’ye aittir. İzin alınmadan, kaynak gösterilerek dahi iktibas edilemez.\n\nCopyright © 2022 - Tüm hakları saklıdır. Estetik Yayıncılık A.Ş.",
    "Başakşehir’de Özbekistan Devlet Senfoni Orkestrası konser verdi": "Başakşehir, Türkiye-Özbekistan diplomatik ilişkilerinin tesisinin 30’uncu yılında Özbekistan Devlet Senfoni Orkestrasını ağırladı. 2014 yılından bu yana Kazakistan’dan Letonya’ya, Amerika Birleşik Devletleri’nden Kuveyt’e kadar dünyanın dört bir yanında konserler veren orkestra, Bahçeşehir Kültür Sanat Merkezi’nde müzikseverlerle buluştu. Konsere Yasin Kartoğlu’nun yanı sıra TÜRKOS Genel Sekreter Yardımcısı Bilal Çakıcı ve çok sayıda müziksever katıldı.\n\n\n\n“BİZ, İKİ KARDEŞ ÜLKEYİZ”\n\n\n\nÖzbekistan Devlet Senfoni Orkestrası’nın harika bir konsere imza attığını belirten Kartoğlu, “Özbekistan’ın kıymetli sanatçılarını Başakşehirimizde ağırlamaktan mutluluk duyduk. Biz, iki kardeş ülkeyiz. Bağlarımız, bu akşam bir kez daha pekişti ve güçlendi” diye konuştu.\n\n\n\nÖZBEKİSTAN’I SAHNEYE TAŞIDILAR\n\n\n\nÖzbekistan Devlet Senfoni Orkestrası, birbirinden farklı ezgilerle müzikseverlere keyifli anlar yaşattı. Özbekistan’ın kültürü, dili ve tarihinin anlatıldığı eserler yer aldı. Konserde Türkçe şarkılar da söylendi. Özbekistan Devlet Senfoni Orkestrası’nın söylediği “Ben Bir Tek Kadın Sevdim” adlı şarkıya Başakşehir ilçe sakinleri de eşlik etti.",
    "Altın Portakal'da Uluslararası Uzun Metraj Film Yarışması’nın jürisi açıklandı": "DUVAR - 59. Antalya Altın Portakal Film Festivali’nin Uluslararası Uzun Metraj Film Yarışması’nda yer alacak 10 film ve bu filmleri değerlendirecek jüri üyeleri açıklandı. Yapımları değerlendirecek Uluslararası Uzun Metraj Film Yarışması ana jürisinde oyuncu Anamaria Marinca, oyuncu Jean-Marc Barr, film küratörü ve eleştirmeni Nikolaj Nikitin, Arte France direktörü Olivier Père ve yönetmen, senarist Valdimar Jóhannsson yer alacak.\n\n.\n\n59. Antalya Altın Portakal Film Festivali Uluslararası Uzun Metraj Film Yarışması’nda ABD, Belçika, Bulgaristan, Bolivya, Fas, Fransa, Hollanda, İran, İrlanda, İsrail, İspanya, Letonya Cumhuriyeti, Lüksemburg, Polonya, Romanya ve Uruguay yapımı 10 film yer alıyor. Venedik, Fajr, Saraybosna, Tribeca, Berlin gibi dünyanın önemli festivallerinde izleyici ile buluşan yapımlar Türkiye’de ilk kez Festival kapsamında gösterilecek.\n\n10 FİLM İZLEYİCİLERLE BULUŞACAK\n\n\n\nLéopold Legrand’ın geçim sıkıntısı çeken ve altıncı bebeklerini bekleyen bir aile ile bebek sahibi olamayan bir aile arasındaki anlaşmayı konu alan filmi \"Altıncı Çocuk\" (The Sixth Child), doğayla iç içe yaşamak için kırsal bir bölgeye göç eden bir çiftin köylülerle yaşadığı çatışmaları konu alan Rodrigo Sorogoyen imzalı \"Canavarlar\" (The Beasts), Damian Kocur’un Venedik Film Festivali’nde Jüri Özel Ödülü’nü alan, tatil için yaşadığı kasabaya dönen bir genç müzisyen üzerinden şiddeti ve göçmenliği sorguladığı filmi \"Ekmek ve Tuz\" (Bread and Salt), Signe Baumane’nin Tribeca Film Festivali’nde izleyiciyle buluşan, bir kadının içinde büyüyen isyanı tutku, mizah ve öfkeyle anlattığı canlandırma \"Evlilik Hayatım\" (My Love Affair With Marriage), Paul Negoescu’nun küçük bir kasabada iradesi dışında bir dizi olaya karışan bir polisi konu alan filmi \"Görev Adamları\" (Men of Deeds), Kazem Daneshi’nin Fajr Film Festivali’nde En iyi Senaryo Ödülü’nü kazanan, belediye başkanını ilgilendiren bir davada görevli olan bir savcının yaşadığı ikilemi konu aldığı \"Mahkeme\" (Dustland), Yasmine Benkiran’ın hayatlarında farklı sorunlarla baş etmeye çalışırken yolları kesişen iki kadın ve bir çocuk ile onların peşindeki polisleri odağına aldığı \"Melikeler\" (Queens) ve yaz tatilinde uzak akrabalarının yanına gönderilen bir çocuğun başta uyum sağlayamadığı bu yerde zamanla kurduğu derin bağları anlatan Colm Bairéad imzalı, Berlin Film Festivali Generation Kplus En İyi Film ve Çocuk Jürisi Mansiyon Ödüllü \"Sessiz Kız\" (The Quiet Girl), Michal Vinik’in daha rahat bir hayat sürmek için ülkelerini bırakıp İsrail’e göç eden iki kardeş üzerinden anlaşmalı evlilikleri sorguladığı \"Valeria Evleniyor\" (Valeria is Getting Married) ve Martín Boulocq’un Protestanlığın Latin Amerika’da giderek güçlenen etkisi üzerine düşündüren ve Bolivya toplumunu yönlendiren yeni ideolojik bağımlılığı da ele alan Tribeca Film Festivali En İyi Senaryo ödüllü filmi \"Ziyaretçi\" (The Visitor) yarışmada yer alacak yapımlar.\n\nUluslararası Uzun Metraj Film Yarışması’nın kazananları 8 Ekim’de festivalin Kapanış ve Ödül Töreni’nde belli olacak. (KÜLTÜR SANAT SERVİSİ)",
    "Kendilerine Has İnançları ve Kokularıyla Baltık Denizi'nin En Soğuk Ülkesi Litvanya Hakkında İlginç Detaylar": "Litvanya Kuzey Avrupa'da bulunan 3 Baltık devletinden biridir. Baltık Denizi'ne en az sınırı bulunan Litvanya, Letonya, Beyaz Rusya, Polonya, İsveç ve Rusya egemenliğinde olan Kaliningrand nedeniyle Rusya ile komşudur. Bu yazıda AB ve NATO üyesi olan Litvanya'nın tarihi, kültürel özellikleri hakkındaki bilgileri sizin için derledik. Litvanya'ya dair ilginç bilgileri yazımızda bulabilirsiniz.\n\nKeyifli okumalar. 🤩",
    "Uluslar Ligi gecenin sonuçları 22 Eylül Perşembe": "Akit haber güncel son dakika gündem haberleri ve haber arşivi.\n\nBiz her vakit, hakikati haykırdık ve gerçeğin izinde olduk. Her devrin gazetesi olmadık, milletin gazetesi olduk.\n\nwww.yeniakit.com.tr internet sitesinde yayınlanan yazı, haber, röportaj, fotoğraf, resim, sesli veya görüntülü sair içeriklerle ilgili telif hakları Uğurlu Gazetecilik Basın Yayın Matbaacılık Reklamcılık Limited Şirketi’ne aittir. Bu içeriklerin iktibas hakkı saklıdır. İzinsiz ve kaynak gösterilmeksizin iktibas olunamaz; hiçbir surette kopyalanamaz, yeniden yayıma konulamaz.",
    "Bugün kimin maçı var? 25 Eylül Pazar günün maçları:": "Akit haber güncel son dakika gündem haberleri ve haber arşivi.\n\nBiz her vakit, hakikati haykırdık ve gerçeğin izinde olduk. Her devrin gazetesi olmadık, milletin gazetesi olduk.\n\nwww.yeniakit.com.tr internet sitesinde yayınlanan yazı, haber, röportaj, fotoğraf, resim, sesli veya görüntülü sair içeriklerle ilgili telif hakları Uğurlu Gazetecilik Basın Yayın Matbaacılık Reklamcılık Limited Şirketi’ne aittir. Bu içeriklerin iktibas hakkı saklıdır. İzinsiz ve kaynak gösterilmeksizin iktibas olunamaz; hiçbir surette kopyalanamaz, yeniden yayıma konulamaz."
}