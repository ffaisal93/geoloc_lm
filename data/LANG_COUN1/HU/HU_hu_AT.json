{
    "NL: hiába győzte le Dánia a világbajnokot, a horvátok jutottak a né": "Horvátország az Ausztria ellen elért 3–1-es győzelmével megnyerte a labdarúgó Nemzetek Ligája A-ligájának 1. csoportját, amivel bejutott a jövő nyáron esedékes négyes döntőbe, és az is eldőlt, hogy az osztrákok a B-divízióba csúsznak vissza. A dánok a világbajnoki címvédő Franciaország ellen 2–0-s sikert értek el, és a második helyen zárták a csoportot. Eközben a 4. csoportban Lengyelország 1–0-s sikert ért el Wales otthonában, így utóbbi esett ki.\n\nHorvátország az A-liga 1. csoportjának bajnoka (Fotó: AFP)\n\nDán vereség esetén a horvátoknak az is belefért volna, hogy kikapjanak Ausztriában. De láthatóan nem szerették volna a véletlenre bízni a sorsukat, a Real Madrid aranylabdás középpályása, Luka Modric már a 6. percben, gyönyörű támadás végén betalált (0–1 – VIDEÓ ITT!). Hamar jött azonban a válasz, Marcel Sabitzer beadásából Christoph Baumgartner fejelt gólt (1–1 – VIDEÓ ITT!). A folytatásban kiegyenlített volt a játék, majd Horvátország a második félidő közepén ismét rákapcsolt, Marko Livaja (VIDEÓ ITT!) és Dejan Lovren (VIDEÓ ITT!) egyaránt fejjel volt eredményes. Horvátország 3–1-re diadalmaskodott, és megnyerte az A-liga 1. csoportját!\n\nA dánoknak hazai pályán muszáj volt legyőzniük a franciákat ahhoz, hogy esélyük legyen bejutni a jövő nyáron esedékes négyes döntőbe. Ennek szellemében is játszottak! A 34. percben a becsúszó Kasper Dolberg talppal juttatta a Mikkel Damsgaard által beadott labdát a kapuba (1–0 – VIDEÓ ITT!), majd Andreas Skov Olsen kapásból, 16 méterről, középről bevágta a szemből felé érkező labdát (2–0 – VIDEÓ ITT!). A második félidőben, habár hajtottak a franciák, nem sikerült gólt szerezniük, el kellett könyvelniük a 2–0-s vereséget.\n\nA vb-címvédő a B-ligába csúszást ugyan megúszta, de el kell fogadnia azt a tényt, hogy a jövő tavasszal kezdődő Európa-bajnoki selejtező sorsolásánál a második kalapból sorsolják, az ugyanis más most biztossá vált, hogy az A-liga csoportharmadikjai közül ő szerezte a legkevesebb pontot.\n\nWales hiába játszott veszélyesebben Lengyelországnál, a győzelem a vendégeké lett, Karol Swiderski talált be. A walesiek csoportutolsók lettek, így búcsúztak az A-ligától.\n\nNEMZETEK LIGÁJA\n\n6. FORDULÓ\n\nA-LIGA\n\n1. CSOPORT\n\nAusztria–Horvátország 1–3 (1–1)\n\nBécs, Ernst Happel Stadion, 45 700 néző. Vezette: Artur Soares Dias (portugál)\n\nAUSZTRIA: Lindner – Trimmel (Lainer, 62.), Posch (Wöber, 62.), Danso, Alaba – Sabitzer, X. Schlager, Seiwald, C. Baumgartner (Schmid, 82.) – Gregoritsch (Onisiwo, 82.), Arnautovic (Muhammed Cham, 62.). Szövetségi kapitány: Ralf Rangnick\n\nHORVÁTORSZÁG: Livakovic – Stanisic, Lovren, Gvardiol, Barisic (Sosa, 62.) – Modric, Brozovic (L. Majer, 18.), Kovacic (Pasalic, 85.) – Vlasic (Kramaric, 84.), Budimir (Livaja, 62.), Perisic. Szövetségi kapitány: Zlatko Dalic\n\nGólszerző: C. Baumgartner (9.), ill. Modric (6.), Livaja (69.), Lovren (72.)\n\nDánia–Franciaország 2–0 (Dolberg 34., Skov Olsen 39.)\n\nA CSOPORT VÉGEREDMÉNYE 1. Horvátország 6 4 1 1 8–6 +2 13 2. Dánia 6 4 – 2 9–5 +4 12 3. Franciaország 6 1 2 3 5–7 –2 5 4. Ausztria 6 1 1 4 6–10 –4 4\n\n4. CSOPORT\n\nHollandia–Belgium 1–0 (Van Dijk 73.)\n\nWales–Lengyelország 0–1 (0–0)\n\nCardiff, Cardiff City Stadion. Vezette: A. Treimanis (lett)\n\nWALES: Henessey – C. Roberts (S. Thomas, 85.), Rodon, Cabango, Norrington-Davies (K. Moore, 58.) – D. James, Morrell, Levitt (Colwill, 72.), N. Williams – B. Johnson, Bale. Szövetségi kapitány: Robert Page\n\nLENGYELORSZÁG: Szczesny – Bendarek, Glik, Kiwior – Bereszynski (Gumny, 90.), Krychowiak, Zurkowski (Szymanski, 83.), Zalewski – Zielinski, Lewandowski, Swiderski (Piatek, 65.). Szövetségi kapitány: Czeslaw Michniewicz\n\nGólszerző: Swiderski (58.)",
    "Mintha megállt volna az idő a mesébe illő barokk kastélyokban: Alsó-Ausztria gyöngyszemeit egyszer látni kell": "Ausztria történelmi városaival, különleges tájaival kedvelt úti cél a magyarok számára. Ám nem érdemes leragadni a fővárosnál, hiszen az ország számos kincset rejt, melyet kár lenne kihagyni.\n\nAusztria évek óta népszerű úti célnak számít a magyarok körében, hiszen a szomszédos ország egyszerűen elérhető autóval és vonattal. A gyönyörű ország rengeteg izgalmat rejt, a különleges látnivalók felfedezéséhez pedig nem is kell annyira messzire utazni. A Duna által kettészelt Alsó-Ausztria bővelkedik izgalmas látnivalókban és finom borokban. Az Alsó-Ausztriai Turisztikai Ügynökség és a PR in Hungary jóvoltából négy napot tölthettünk el a különleges vidéken.\n\nAlsó-Ausztria látnivalói\n\nAlsó-Ausztria az egyik legkülönlegesebb osztrák tartomány, hiszen minden megtalálható benne, amire az utazók vágyhatnak. Vannak lankásabb, vidékiesebb részei, ám az Ausztriára jellemző magas jegyek sem maradhatnak el. A régió bővelkedik természeti adottságokban, többek között itt található a Donau-Auen Nemzeti Park. A csodás tájakon könnyű elkalandozni, a Duna közelsége pedig még varázslatosabbá teszi a régiót.\n\nA határ után, az autópályáról letérve, rögtön az utazók elé tárul a vidéki Ausztria képe. Számos kis falu követi egymást, az út bájos kertekkel, házakkal van szegélyezve, így már az odaút is izgalomban telik. Alsó-Ausztriában számos különleges gyümölcsöt, zöldséget termesztenek, a mezőgazdaság kiemelten fontos a régiónak. A Magyarországhoz közel eső területeken olyan izgalmas növényekkel ismerkedhetnek meg a turisták, mint a minikivi vagy a homoktövis.\n\nMinikivi és homoktövis a szomszédban\n\nA minikivifarm valódi kuriózum a régióban, hiszen egy hektáron termesztik az apró zöld gyümölcsöt. A hagyományos kivivel ellentétben kifejezetten kicsi, csupasz, és sokkal édesebb. Különlegessége, hogy jól bírja a hideget, télen sem fagy meg. A gyümölcsökből különféle lekvárokat, szörpöket és egyéb italokat készítenek. Az ültetvény látogatható, csupán időpontot kell hozzá foglalni.\n\nFotó: Kurucz Barbara\n\nA másik különlegesség a tápanyagokban gazdag homoktövis, amit négy hektáron termesztenek. Az apró sárga bogyók hazánkban is egyre népszerűbbek, mivel nagyon sok a bennük található C-vitamin, már négy szem fedezi a napi szükséges mennyiséget. Az Ausztriában található farmon a látogatók közelebbről ismerkedhetnek meg az értékes növénnyel, illetve megkóstolhatják a különféle lekvárokat, italokat. A látogatáshoz előzetes bejelentkezésre van szükség.\n\nFotó: Kurucz Barbara\n\nKastélyok Alsó-Ausztriában\n\nÁm az Alsó-Ausztria nemcsak a különleges növényekről szól. A Weinviertel régióban található Marchegg, ahol a természet és a kultúra egyszerre van jelen. A bájos város egyik legjellegzetesebb épülete a marcheggi-kastély, mely a 17. században nyerte el a mai a formáját. Az épületet az elmúlt években teljesen felújították, tavasztól teljes pompájában várja a látogatókat. Idén a kastély ad otthon az Alsó-Ausztriai Tartomány Kiállításnak, ezt kétévente rendezik meg.\n\nFotó: Rupert Pessl\n\nA különleges, interaktív tárlaton bemutatják a régió eredetét, a földrajzi, természeti sajátosságokat. Az egyes fajokkal részletesebben megismerkedhetnek a látogatók, miközben a történelem izgalmas pillanatai is megelevenednek. A kiállítást mindenképp érdemes megtekinteni, az interaktív elemeknek köszönhetően a gyerekek is élvezni fogják.\n\nHa Marcheggben járunk, akkor nem csak a csodás épületeket érdemes közelebbről szemügyre venni, mivel a városban található Európa egyik legnagyobb gólyakolóniája. A kelepelő madarak mindenhol felbukkannak, fészket raknak a kiszáradt fákon, sőt a kastély kéményén is. A madarak jellemzően március elején érkeznek, és augusztus közepén távoznak. Érdekesség, hogy a kastély kertjében a látogatók közelebbről szemügyre vehetik a gólyák fészkét, ami nagyjából 600 kilogrammot nyom. A gólyák kifejezetten hűségesek, minden évben ugyanabba a fészekbe térnek vissza.\n\nFotó: Rupert Pessl\n\nÁm nem a Marcheggben található kastély az egyetlen barokk stílusú rezidencia a régióban. Itt található többek között az eckartsaui kastély, mely fontos szerepet játszott a XX. századi történelemben. A kastélyt eredetileg Mária Terézia férje vásárolta meg, még az 1700-as években. Ez volt az első kastély, amelyet a tartományban megvásároltak. Az épület már a kezdetektől fogva vadászkastélyként funkcionált, Ferenc Ferdinánd pedig csakis erre a célra használta.\n\nFotó: Christoph Panzer\n\nAz épület barokk stílusú, ám a berendezése kifejezetten modern, ez szintén Ferenc Ferdinándnak köszönhető, aki átalakíttatta a termeket, így azok sokkal otthonosabbá váltak. A helyiségek gazdagon díszítettek, szinte minden sarkon felbukkan egy különleges festmény, aranydíszítés vagy bájos puttó. Ám a vadászatra is rengeteg jel utal, számos trófea díszíti a kastély falait, nem beszélve a híres fényképekről, melyek a Habsburg család tagjait ábrázolják vadászat közben.\n\nA magyarok történelme szempontjából kiemelt jelentőséggel bír a kastély, mivel ebben az épületben mondott le a trónról IV. Károly, az utolsó magyar király. 1918. november 13-án az eckartsaui kastélyban írta meg a lemondó nyilatkozatát, az uralkodó eredeti íróasztala még mindig megtekinthető az épületben. A királyi család 1919 tavaszán hagyta el végleg Ausztriát, az utolsó estéjüket itt töltötték.\n\nAz elbűvölő barokk kastélyok között tovább kalandozva szinte kötelező megállni a Schloss Hof bájos, mégis hatalmas épületénél. A kastély csupán egyórányira fekszik Bécstől, így bármikor könnyedén beiktatható a programba. A Schloss Hof eredetileg egy reneszánsz vár volt, melyet Savoyai Jenő vásárolt meg, és építtetett át. A gróf barokk stílusú épületet képzelt el, ezért híres kőfaragókat, művészeket kért fel, akik valóságos mesevilágot varázsoltak egy meseszép kerttel kiegészítve.\n\nSavoyai Jenő halála után a kastély már nem sokáig maradt a család birtokában, az épületet Mária Terézia vásárolta meg, ekkor kibővítették, új lakosztályokat hoztak létre. Az uralkodó kedvenc lánya ebben az épületben házasodott meg. Idővel a Habsburg család egyre kevesebb időt töltött az impozáns épületben, majd átadták az osztrák hadseregnek, gyakorlatozásra. A világháborúk alatt megkopott a kastély pompája, ám ma már ismét régi fényében tündököl, és várja a látogatókat. Ha az ember a Schloss Hofban jár, akkor a mutatós termek mellett érdemes tenni egy hatalmas sétát a barokk kertben, mely szökőkutakkal és meseszép virágokkal kápráztatja el az ideutazókat.\n\nA Weinviertel régió, ahogyan azt a neve is jelzi, híres a borairól. Megannyi borászat található itt, melyek közül kiemelkedik a Winzerhof Küssler. A vendégek nemcsak a finom borokat kóstolhatják meg, de tehetnek egy sétát a több száz éves pincében, sőt, akár boroshordóban is aludhatnak. Az biztos, hogy páratlan élményt nyújt pár itt töltött éjszaka. A hamisítatlan osztrák hangulatú szálloda finom ételekkel, wellnessprogramokkal várja a kirándulásban megfáradt utazókat.\n\nAlsó-Ausztria egyik legkülönlegesebb étterme sem maradhat ki a programlistából, a Marchfelderhof gyönyörű épülete azonnal megragadja a figyelmet. A finom ételek, italok mellett érdemes alaposan körülnézni, hiszen a falakon megannyi fénykép, névtábla található. A híres étteremben evett többek között Karel Gott, és még II. János Pál pápa is betért egy rövid időre, mielőtt Rómába utazott. A hely mindössze egy rövid autóútra található Bécstől.\n\nA tartomány tele van felfedezni váró csodával, Alsó-Ausztria minden évszakban tartogat meglepetéseket. Számtalan látnivalóval, izgalommal várja a látogatókat, a meseszép tájék és a barokk kastélyok változatos programokkal kecsegtetnek.\n\nKarintia gyönyörű falvai\n\nA Szlovéniába is átnyúló történelmi régió alpesi falvaiban egészen különleges világ bújik meg, ahol csakugyan érdemes egy rövid időre elbújni a hétköznapok elől.\n\n(Képek: PR in Hungary, Kurucz Barbara.)",
    "Válságkezelés osztrák módra: 500 euró mindenkinek": "2022 októberétől új fejezet kezdődik az ausztriai klímavédelem történetében: az ökoszociális adóreformnak köszönhetően a klímakárosító CO2 után díjat kell fizetni. A pluszpénzt egy utalvány formájában közvetlenül az emberek kapják vissza, írja a magyarul is elérhetővé tett osztrák Klimabonus oldal. A klímabónuszt évente fizetik ki mindenkinek,\n\nakinek elsődleges lakhelye az év legalább hat hónapjában Ausztriában van, származásuktól és állampolgárságuktól függetlenül.\n\nA pénz többek között a CO2-díjból származó bevételekből érkezik, amelyet 2022 októberétől vezetnek be. A jelenlegi infláció és az azzal összefüggésben emelkedő árak miatt a Klimabonust 2022-ben egyszeri alkalommal 500 euróra emelik minden felnőtt számára, gyermekek és 18 éven aluli fiatalok a felét kapják, tehát 250 eurót. Az intézkedés része annak a hatmilliárd eurós csomagnak, amit az osztrák kormány azért osztana szét, hogy megvédje a lakosságot az inflációtól.\n\n2023-tól kezdődően a klímabónuszt régiók szerint sávosan állapítják majd meg – ahogyan azt eredetileg is tervezték. Mértéke attól függ, hogy az adott lakóhelyen milyen az infrastruktúra és a tömegközlekedés.\n\nA klímabónuszban mintegy 9 millió ember részesül, októberben esedékes kifizetése automatikus, tehát nem kell tenni érte semmit.",
    "Magyar postásokra vadászik Ausztria": "1700 eurós, mai árfolyamon átszámolva 675 ezer forintos minimális bért ígér egy osztrák (linzi) csomagszállítói álláshirdetés, ami Ausztriába toboroz magyar munkavállalókat. Iskolai végzettséget tekintve elvárás nincs, de B-s jogsi kell hozzá, valamint 3 év tapasztalat és alap német nyelvtudás - írja a Pénzcentrum.hu.\n\nA portál által talált hirdetés alatti kommentekből kiderül, hogy szállást is tud biztosítani a munkáltató.\n\nA lap átszámolta azt is, hogy ami ott euróban 675 ezer forintot ér, nálunk az árszínvonal-különbség - vásárlóerő-paritás - miatt mennyit: 371 ezer forintot.\n\nA cikk emlékeztet, hogy Budapesten egy kezdő csomagszállító a Magyar Postánál 250 ezer forintra számíthat kezdésként.\n\nKAPCSOLÓDÓ Magyarországon vadászik kézbesítőkre a német posta – 750 ezres fizetésért A Facebookon futnak a hirdetések, óránként 14 eurót, csaknem ötezer forintot fizet a Deutsche Post....\n\nNyitókép: MTI Fotó: Balázs Attila",
    "Az online értékesítés és Ausztria felé nyit az AutoWallis": "Ormosy Gábor elmondta: a bejelentések illeszkednek az AutoWallis tavaly meghirdetett stratégiájába, amelynek változatlan célja, hogy az árbevétel 2025-re a tavalyi több mint duplájára, 400 milliárd forint fölé emelkedjen.\n\nA SsangYong importőri jogának megszerzése Ausztriában a diverzifikáció szempontjából lehet meghatározó új irány, míg a JóAutók.hu és AutóLicit.hu portálokat üzemeltető Net Mobilitás Zrt. megszerzése az online értékesítési megoldások felé történő terjeszkedés egyik első lépése - jelezte a vezérigazgató.\n\nOrmosy Gábor kifejtette, hogy a tervezett növekedés mögött a társaság által eddig végrehajtott, illetve bejelentett tranzakciók, az organikus növekedés és a tervezett újabb akvizíciók állnak.\n\nFelidézte, hogy AutoWallis csoport 131 milliárd forint árbevételt ért el az idei első fél évben, ezzel teljesítette a tavalyi teljes éves árbevétel 67 százalékát. Rekord féléves eredményről számolhattak be, így már az év első hat hónapjában több egy részvényre jutó nyereséget termelt a vállalat, mint tavaly egész évben - tette hozzá.\n\nA SsangYong gépjárművek ausztriai importőri jogainak megszerzésével újabb országba lép be nagykereskedelmi tevékenységével az AutoWallis csoport. Ezzel a vállalat már 15 országban lesz jelen, és a közép-kelet-európai régión túl is erősíti pozícióját - hangsúlyozta Andrew Prest, az AutoWallis csoport nagykereskedelmi üzletágának vezetője.\n\nA lépés kiegészíti a stratégiát, amelynek célja, hogy az akvizíciók mellett a csoport organikusan is tovább növekedjen, és a már képviselt márkákat egyre több országban tegye elérhetővé - mondta az üzletágvezető.\n\nAz AutoWallis árbevétele 2021-ben 121 százalékkal 195 milliárd forintra nőtt az egy évvel korábbihoz képest, a pénzügyi tételektől tisztított, adózás és értékcsökkenési leírás előtti eredmény (EBITDA) 244 százalékkal emelkedett, meghaladta a 7,8 milliárd forintot.\n\nTovábbi autós tartalmakért kövess minket Facebookon is!",
    "A CEU lett Ausztria harmadik legjobb egyeteme": "Ausztria 26 egyeteme közül a harmadik helyre sorolta az egyetemek rangsorolásával foglalkozó nemzetközi U-Multirank a Közép-európai Egyetemet, a CEU-t – írja a Hvg.hu.\n\nA CEU-t alig három éve, 2019-ben üldözte el a kormány Budapestről, ekkor tették át a székhelyüket Bécsbe, és azután sem tértek vissza, hogy az Európai Bíróság jogellenesnek ítélte az egyetem elüldözésére hozott lex CEU-t.\n\nMint közleményükben írják, az U-Multirank a legnagyobb és legátfogóbb az egyetemi rangsorok felállításával foglalkozó szervezetek közül. Öt tényező alapján értékelik az oktatási intézményeket:\n\noktatási és tanulási teljesítmény,\n\nkutatás,\n\nismeretátadás,\n\nnemzetközi fókusz,\n\nregionális aktivitás.\n\nA CEU-nak ezek alapján „A” (nagyon jó) minősítést adtak.",
    "Gripennel Ausztria fölött": "Süti („cookie”) Információ\n\nWeboldalunkon „cookie”-kat (továbbiakban „süti”) alkalmazunk. Ezek olyan fájlok, melyek információt tárolnak webes böngészőjében. Ehhez az Ön hozzájárulása szükséges.\n\nA „sütiket” az elektronikus hírközlésről szóló 2003. évi C. törvény, az elektronikus kereskedelmi szolgáltatások, az információs társadalommal összefüggő szolgáltatások egyes kérdéseiről szóló 2001. évi CVIII. törvény, valamint az Európai Unió előírásainak megfelelően használjuk.\n\nAzon weblapoknak, melyek az Európai Unió országain belül működnek, a „sütik” használatához, és ezeknek a felhasználó számítógépén vagy egyéb eszközén történő tárolásához a felhasználók hozzájárulását kell kérniük.\n\n1. „Sütik” használatának szabályzata\n\nEz a szabályzat a domain név weboldal „sütijeire” vonatkozik.\n\n2. Mik azok a „sütik”?\n\nA „sütik” olyan kisméretű fájlok, melyek betűket és számokat tartalmaznak. A „süti” a webszerver és a felhasználó böngészője közötti információcsere eszköze. Ezek az adatfájlok nem futtathatók, nem tartalmaznak kémprogramokat és vírusokat, továbbá nem férhetnek hozzá a felhasználók merevlemez-tartalmához.\n\n3. Mire használhatók a „sütik”?\n\nA „sütik” által küldött információk segítségével az internetböngészők könnyebben felismerhetők, így a felhasználók releváns és „személyre szabott” tartalmat kapnak. A cookie-k kényelmesebbé teszik a böngészést, értve ez alatt az online adatbiztonsággal kapcsolatos igényeket és a releváns reklámokat. A „sütik” segítségével a weboldalak üzemeltetői névtelen (anonim) statisztikákat is készíthetnek az oldallátogatók szokásairól. Ezek felhasználásával az oldal szerkesztői még jobban személyre tudják szabni az oldal kinézetét és tartalmát.\n\n4. Milyen „sütikkel” találkozhat?\n\nA weboldalak kétféle sütit használhatnak:\n\n- Ideiglenes „sütik”, melyek addig maradnak eszközén, amíg el nem hagyja weboldalt.\n\n- Állandó „sütik”, melyek webes keresőjének beállításától függően hosszabb ideig, vagy egészen addig az eszközén maradnak, amíg azokat Ön nem törli.\n\n- Harmadik féltől származó „sütik”, melyeket harmadik fél helyez el az Ön böngészőjében (pl. Google Analitika). Ezek abban az esetben kerülnek a böngészőjében elhelyezésre, ha a meglátogatott weboldal használja a harmadik fél által nyújtott szolgáltatásokat.\n\nElengedhetetlen munkamenet (session-id) „sütik”:\n\nEzek használata elengedhetetlen a weboldalon történő navigáláshoz, a weboldal funkcióinak működéséhez. Ezek elfogadása nélkül a honlap, illetve annak egyes részei nem, vagy hibásan jelenhetnek meg.\n\nAnalitikai vagy teljesítményfigyelő „sütik”:\n\nEzek segítenek abban, hogy megkülönböztessük a weboldal látogatóit, és adatokat gyűjtsünk arról, hogy a látogatók hogyan viselkednek a weboldalon. Ezekkel a „sütikkel” biztosítjuk például, hogy a weboldal az Ön által kért esetekben megjegyezze a bejelentkezést. Ezek nem gyűjtenek Önt azonosítani képes információkat, az adatokat összesítve és névtelenül tárolják. ( pl: Google Analitika)\n\nFunkcionális „sütik”:\n\nE sütik feladata a felhasználói élmény javítása. Észlelik, és tárolják például, hogy milyen eszközzel nyitotta meg a honlapot, vagy az Ön által korábban megadott, és tárolni kért adatait: például automatikus bejelentkezés, a választott nyelv, a szövegméretben, betűtípusban vagy a honlap egyéb testre szabható elemében Ön által végrehajtott felhasználói változtatások. Ezek a „sütik” nem követik nyomon az Ön más weboldalakon folytatott tevékenységét. Az általuk gyűjtött információkban lehetnek azonban személyes azonosító adatok, amelyeket Ön megosztott.\n\nCélzott vagy reklám „sütik”:\n\nEzek segítségével a weboldalak az Ön érdeklődési körének leginkább megfelelő információt (marketing) tudnak nyújtani. Ehhez az Ön kifejezett belegyezése szükséges. Ezek a sütik részletes információkat gyűjtenek böngészési szokásairól.\n\n5. Tartalmaznak a „sütik” személyes adatokat?\n\nA legtöbb „süti” nem tartalmaz személyes információkat, segítségével nem azonosíthatók a felhasználók. A tárolt adatok a kényelmesebb böngészésért szükségesek, tárolásuk olyan módon történik, hogy jogosulatlan személy nem férhet hozzájuk.\n\n6. Miért fontosak a „sütik” az interneten?\n\nA „sütik” szerepe, hogy kényelmesebbé tegyék a felhasználók számára a böngészést, hiszen a böngészési előzmények révén állítja be a felhasználóknak a reklámokat, tartalmakat. A „sütik” letiltása vagy korlátozása néhány weboldalt használhatatlanná tesz. A letiltott vagy korlátozott „sütik” azonban nem jelentik azt, hogy a felhasználóknak nem jelennek meg hirdetések, csupán a megjelenő hirdetések és tartalmak nem „személyre szabottak”, azaz nem igazodnak a felhasználó igényeihez és érdeklődési köréhez. Néhány minta a „sütik” felhasználására:\n\n- A felhasználó igényeihez igazított tartalmak, szolgáltatások, termékek megjelenítése.\n\n- A felhasználó érdeklődési köre szerint kialakított ajánlatok.\n\n- Az ön által kért esetben a bejelentkezés megjegyzése (maradjon bejelentkezve).\n\n- Internetes tartalmakra vonatkozó gyermekvédelmi szűrők megjegyzése (family mode opciók, safe search funkciók).\n\n- Reklámok gyakoriságának korlátozása; azaz, egy reklám megjelenítésének számszerű korlátozása a felhasználó részére adott weboldalon.\n\n- A felhasználó számára releváns reklámok megjelenítése.\n\n- Geotargeting\n\n7. Biztonsággal és adatbiztonsággal kapcsolatos tényezők.\n\nA „sütik” nem vírusok és kémprogramok. Mivel egyszerű szöveg típusú fájlok, ezért nem futtathatók, tehát nem tekinthetők programoknak. Előfordulhat azonban, hogy más szándékkal (rosszindulattal) rejtenek el információkat a „sütiben”, így azok spyware-ként működhetnek. Emiatt a víruskereső és –irtó programok a „sütiket” folyamatosan törlésre ítélhetik.\n\nMivel az internet böngészésre használt eszköz és a webszerverek folyamatosan kommunikálnak, tehát oda-vissza küldik az adatokat, ezért ha egy támadó (hekker) beavatkozik a folyamatba, kinyerheti a „sütik” által tárolt információkat. Ennek egyik oka lehet például a nem megfelelő módon titkosított internet (WiFi) beállítás. Ezt a rést kihasználva adatokat nyerhetnek ki a „sütikből”.\n\n8. A „sütik” kezelése, törlése\n\nA „sütiket” a használt böngészőprogramokban lehet törölni vagy letiltani. A böngészők alapértelmezett módon engedélyezik a „sütik” elhelyezését. Ezt a böngésző beállításainál lehet letiltani, valamint a meglévőket törölni. Mindemellett beállítható az is, hogy a böngésző értesítést küldjön a felhasználónak, amikor „sütit” küld az eszközre. Fontos hangsúlyozni azonban, hogy ezen fájlok letiltása vagy korlátozása rontja a böngészési élményt, valamint hiba jelentkezhet a weboldal funkciójában is.\n\n- A beállítási lehetőségek általában a böngésző „Opciók” vagy „Beállítások” menüpontjában találhatók. Mindegyik webes kereső különböző, így a megfelelő beállításokhoz kérjük. használja keresője “Segítség” menüjét, illetve az alábbi linkeket a sütik beállításainak módosításához:\n\n- Az anonim Google Analitika „sütik” kikapcsolásához egy úgynevezett „Google Analytics plug-in”-t (kiegészítőt) telepíthet a böngészőjébe, mely megakadályozza, hogy a honlap az Önre vonatkozó információkat küldjön a Google Analitikának. Ezzel kapcsolatban további információkat az alábbi linkeken talál:\n\n9. További hasznos linkek\n\nHa szeretne többet megtudni a „sütik”-ről, azok felhasználásáról:",
    "Ausztriában több, Bécsben kevesebb az autó": "A tömegközlekedésre és a kerékpározásra való átállással csökkenthető az energiafogyasztás és a mobilitási költségek – hangsúlyozza a VCÖ: olcsóbb, energiatakarékosabb és klímabarátabb.\n\nGrafika: VCÖ ( Osztrák Autóklub). Narancs: autó nélküli háztartások Bécsben. Fekete: a személygépkocsi aránya a közlekedésben.\n\nBécsben 1000 magánszemélyre 300 autó jut, Ausztria fővárosában az autómentes háztartások száma a 2010-es 345 ezerről 430 ezerre emelkedett.\n\nMeidling, Döbling és a belváros kivételével 2010 óta a 23 kerületből 20-ban meredeken csökkent az autók száma a lakossághoz viszonyítva – derül ki a VCÖ elemzéséből, amely az osztrák statisztikai hivatal adataira épül. 2000-ben a bécsiek napi útjaik 37 százalékát tették meg autóval, szemben az előző évi 26 százalékkal.\n\nCsökkent az autók száma. A legerősebb Margaretenben (-1 891 autó), Brigittenauban (-1 668), Alsergrundban (-1 536), Mariahilfben (-1 228) és Neubauban (-1 212). Wiedenben, Josefstadtban, Innere Stadtban és Fünfhausban is kevesebb az autó. A rangsorban a Fünfhaus rendelkezik a legalacsonyabb autóval, 282 darab 1000 főre, Margareten (283) és Brigittenau (285) előtt. Mögöttük Josefstadt (311), Neubau (315) és Leopoldstadt (319). Liesingben van a legtöbb autója: 494 jut ezer lakosra.\n\nTovábbi autós tartalmakért kövess minket Facebookon is!",
    "Ausztria anyagilag támogatná a téli villanyszámlákat": "A lakossági áramra vonatkozó ártámogatási tervet fogadott el szerdán az osztrák kormány.\n\nAz energiaügyi minisztérium közlése szerint a várhatóan december 1-jétől életbe lépő szabályozás értelmében 2900 kilowattóra éves fogyasztásig a kilowattóránkénti árból a 10 cent feletti rész maximum egyharmadát vagy 30 centet térítene meg az osztrák kormány. A közlemény szerint egyelőre 2024. június végéig tervezik fenntartani a támogatást, amely az árváltozások függvényében körülbelül 3-4 milliárd eurójába kerülne az osztrák költségvetésnek.\n\nAz osztrák kormány már a bevezetendő ártámogatás kiszélesítésén is dolgozik, amely a három főnél nagyobb létszámú háztartások megsegítésére irányulna. A kormány adatai szerint 2900 kWh az átlagos osztrák háztartás áramfogyasztásának mintegy 80 százaléka. Az e-Control energiapiaci szabályozó adatai szerint a háztartások fele 2500 kWh-nál kevesebb áramot fogyaszt. Az ellenzéki szociáldemokraták szerint az intézkedés\n\njobb, mint a semmi, de megkésett.”\n\nEgyúttal ártámogatási rendszer kidolgozását szorgalmazták a földgázfogyasztásra is.\n\n(MTI)\n\nNyitókép: Jonathan Raa/AFP",
    "Ausztria elutasítja az orosz gázimport betiltását": "Bécs határozott nemet mond az orosz földgázimport betiltására vonatkozó javaslatokra – jelentette ki csütörtökön Alexander Schallenberg osztrák külügyminiszter, megjegyezve, hogy a már elfogadott uniós szankciócsomagok átfogóak, és esetleg pontosításra szorulnak.\n\n“Már korábban is mondtam, hogy ezt [a szankciók esetleges szigorítását] megfelelő módon, azaz zárt ajtók mögött kell megvitatnunk, de igen – hat nagyszabású szankciócsomagot már elfogadtunk, és most már el lehet gondolkodni a kiskapuk bezárásáról” – mondta a külügyminiszter az ORF-nek, miközben arra a kérdésre válaszolt, hogy változott-e Bécs álláspontja az Oroszország elleni szankciók esetleges szigorításával kapcsolatban.\n\nSchallenberg hozzátette, hogy “további lépések esetén, elsősorban az energiaszektorban, a gázzal kapcsolatban, Ausztria egyértelmű nemet mond.\n\nAusztria, amely nagymértékben függ az orosz energiától, és a földgáz mintegy 80 százalékát Oroszországból szerzi be, ellenezte az EU azon tervét, hogy korlátozza a Moszkvából származó importot.\n\nAz Osztrák Iparszövetség korábban arra figyelmeztetett, hogy az orosz gázszállítások felfüggesztése “súlyos csapás” lenne az osztrák nép jólétére, mivel mintegy 300 ezer munkahelyet fenyeget.\n\nA szövetség elnöke, Georg Knill szerint szinte a teljes élelmiszeripar függ a “kék üzemanyag” szállításától. Májusban kijelentette, hogy nem annyira abban látja a veszélyt, hogy Oroszország “elzárhatja a csapokat”, hanem abban, hogy az Európai Unió úgy dönt, hogy leállítja az orosz gáz importját.\n\nMárciusban az EU egy olyan tervet terjesztett elő, amelynek célja, hogy az év végéig kétharmadával csökkentse az orosz gáztól való függőséget. A javaslat része annak a szélesebb körű tervnek, amelynek célja, hogy “jóval 2030 előtt” függetlenítsék magukat az összes orosz fosszilis tüzelőanyagtól.",
    "Gyenge forint, magas infláció, elszálló rezsiárak: irány Ausztria! – Otthontérkép Magazin": "Gyenge forint, magas infláció, elszálló rezsiárak: irány Ausztria!\n\nA mai napig nincsenek pontos és hiteles adatok arra nézve, hogy hány ember “vándorolt ki” az országból a 2004-es Uniós csatlakozás óta. De idén az óriási infláció és a forint gyengülése megint tízezreket “űzött” nyugatra munkát vállalni. A határmenti városok albérletei is egyre keresettebbek ennek okán.\n\nMár csak azért sincsenek pontos adatok, mert sok tízezer, vagy akár több, mint százezer magyar is megtarthatta állandó és/vagy ideiglenes lakcímét idehaza. Rengetegen tehát kvázi turistaként járnak ki hónapokra dolgozni, így a magyar statisztikában lehetséges munkanélküliként, tanulóként, vállalkozóként vagy akár nyugdíjasként vannak nyilvántartva.\n\nIlyen kaotikus körülmények között igen nehéz pontos számot mondani a tekintetben, hogy hányan dolgoznak külföldön. A becslések többsége 300-500 ezer fő közé teszi azt a hazai munkavállalói létszámot, amely rendszeresen, illetve alkalomszerűen az Unióban vagy másutt a világban szerez keresetet (a NAV adózási adataiból sem feltétlenül érdemes kiindulni, mert egyrészt sok Magyarországon dolgozó távmunkás kaphat külföldi jövedelmet, rengetegen számláznak cégként – vállalkozóként külföldre, sokan már nem is adóalanyok itthon, illetve nyilvánvalóan sok tízezer honfitársunk feketén-szürkén dolgozik külföldön).\n\nKiadó lakást keres az osztrák határ mentén? Nézzen szét az Ingatlantájoló kínálatában!\n\nAz orosz-ukrán háború kitörése, illetve a forint gyengülése és az óriási infláció nyomán ezúttal egy újabb elvándorlási hullám indult a tőlünk gazdagabb országok felé. Egyes becslések szerint a fent említett 300-500 ezer fős munkavállalói gárda, idén mintegy százezer fővel bővülhetett! Ezt támasztják alá többek között a Google Trends adatai, amelyben előkelő helyekre kerültek az olyan kifejezések, mint az „Ausztria munka”, „Burgenland munka”, „albérlet Ausztria”, „albérlet Szombathely”.\n\nÖn is állást keres Nyugat-Magyarországon, Németországban vagy Ausztriában?\n\nNézzen körül az alábbi állásajánlatok közt:\n\nAusztria állások: https://www.jobinfo.hu/ausztria/\n\nNémetország állások: https://www.jobinfo.hu/nemetorszag/\n\nGyőr-Moson-Sopron megye: https://www.jobinfo.hu/gyor-moson-sopron-megye/\n\nVas Megye: https://www.jobinfo.hu/vas-megye/\n\nZala megye: https://www.jobinfo.hu/zala-megye/\n\nTermészetesen a nyugati határmenti nagy és közepes városokban korábban is nehéz volt jó ár-érték arányú albérletet találni, de ez most az említett gazdasági nehézségek kapcsán jelentősen fokozódott.\n\nUgyanakkor, miközben Ausztriában egy önálló garzonlakás 500 euró (megközelítőleg 200 ezer forint) alatt nem igen található, addig a magyar oldalon 120-150 ezer forint (megközelítőleg 300-375 euró) körül már tágas lakásokat lehet bérelni Sopronban vagy Szombathelyen. Mi több, a határmenti garzonok 90-100 ezer forint/hó + rezsitől elérhetők.\n\nKiadó lakásába, házába keres bérlőket az osztrák határ mentén? Az Ingatlantájolón euróban is hirdethet!\n\nTermészetesen, ha több magyar kolléga összeáll, akkor fejenként 50-60 ezer Ft + rezsitől olyan határmenti szobákat bérelhetnek, amelyek mindenben megfelelnek a mai igényeknek. Innen egy bécsi vagy burgenlandi munkahely kényelmesen, egy órán belül elérhető.\n\nMás tészta, ha valaki Németországban, Svájcban, Angliában vagy másutt keres munkát. Ebben az esetben természetesen — a munka jellegétől függően — igen gyakori, hogy munkásszálláson, panzióban vagy hasonló megoldással biztosítják a lakhatást a munkaadók. Az is előfordul, ha Ausztriában, Magyarországtól távolabb dolgoznak, akkor összefognak a kollégák és többen bérelnek egy nagyobb lakást, ahogy ez a diákok körében is jellemző.\n\nMi mindenre is lesz szükséged, ha kint keresel munkát?\n\nHogyan kell kint bejelentkezni? Mi szükséges a munkavállaláshoz? Nézzük a TOP tippeket és tudnivalókat a főbb kérdések szerint rendszerezve.\n\nMikor érdemes elkezdeni kint lakást keresgélni?\n\n– Legalább 1-2 hónappal a kiköltözés (munkába állás) előtt kezdd el keresni a lakásokat, mert jó áron és egyúttal jót találni ma igen nehéz. Ausztriában a lakásbérlés elterjedtebb, így sokan állnak sorba egy-egy jó ajánlatért!\n\nHogyan fogj hozzá?\n\n– Jó eséllyel ingatlanoson, helyi ügynökön keresztül fogod megtalálni a megfelelőt, akinek még 1 havi bérleti díjnak megfelelő províziót (jutalékot) is kell fizetned (nem a bérbeadó, hanem Te, a bérlő fizetsz!)\n\nTIPP: a közösségi oldalak jó versenytársak, sőt, az is lehet, hogy egy az általad kiszemelt településen élő magyar tud neked segíteni; a legbátrabbak pedig próbálkozhatnak magánszemélyként a kinti apróhirdetési oldalakon, bár többnyire ott is ügynökökbe fogsz botlani, nem divat arrafelé a magányos (ingatlanos nélküli) bérbeadás, főként nem külföldieknek…\n\nA legnagyobb osztrák ingatlanos oldalak (top3)\n\nimmobilienscout24.at\n\nimmowelt.at\n\nimmmo.at\n\nHa megvan a lakás, akkor is figyelni kell…\n\n– Ha megtaláltad a megfelelő lakást, nagyon ajánlott írásbeli bérleti szerződést kötni a későbbi viták elkerülése érdekében. Ebben meg kell állapodni a fizetési feltételekben, és ezeket rögzíteni kell a szerződésben: havi bérleti díj, kaució és egyéb költségek, amit a bérlőnek kell fizetnie (rezsi, közös költség, biztosítás, tv, net stb.), mert sok esetben a rezsi, vagy annak egy része benne van a havi díjban (pl. a közös költséget nyugaton egészen ritkán fizeti a bérlő).\n\n– A főbérlő kérhet osztrák bérpapírt is, hogy igazold, tudod fizetni a bérleti díjat.\n\n– Figyelj a felmondási időre, mert a lakást sokszor előre kell lekötni egy bizonyos időre. A kaució általában 2-3 havi bérleti díj összege, de az árak változóak.\n\nMilyen költségekkel kell számolnod?\n\n– Egy minőségi, jó környéken lévő 40 m2-es önálló lakás kezdő költsége (a kaucióval, első havi bérleti díjjal, közvetítői jutalékkal együtt) könnyen elérheti az 1500–2000 eurót is.\n\n– A rezsi átlagosan 80–100 euró volt havonta, de az áram és a gáz ára idén kint is nagyon megugrik!\n\n– A teljes havi költségeid – önálló lakás esetén – könnyen 500–600 euróra rúghatnak, vagy akár többre is, így sokan a közös szállások kompromisszumát kötik meg.\n\n– Ne feledd! Tévére, netre külön adót kell fizetni Ausztriában.\n\n– Lehet vinni kell bútort is, mert az osztrák lakások nem mindig bútorozottak.\n\nNagyon hasznos tippek:\n\n– Készíts fényképet a lakás állapotáról az átvételkor, hisz adott esetben így tudod bizonyítani, hogy a kárt – ha keletkezett egyáltalán –, nem te okoztad.\n\n– A lakcímre is be kell jelentkezned (németül: Meldezettel). Ezt mindig a helyileg illetékes ún. Meldeamtnál kell megtenni. Itt egy formanyomtatványt kell kitölteni és leadni. A lakcímed igazolását azonnal meg fogod kapni az ügyintézőtől.\n\n– Ne feledd, kis is kell majd jelentkezni, ha úgy hozza az élet. Ha nem jelentkezel ki, büntetéssel számolj!\n\nPlusz egy tipp\n\nHa a határhoz közel, vagy akár Bécs, Graz környékén dolgozol, akkor sokkal egyszerűbb lehet az életed, ha egy határhoz közeli, magyar településen bérelsz lakást, mint például Győr, Mosonmagyaróvár, Sopron, Szombathely vagy Kőszeg.",
    "Németország és Ausztria is a rezsicsökkentés útjára lép": "Szokatlanul heves parlamenti vita alakult ki a 2023-as német szövetségi költségvetés elfogadása körül.\n\nA 3 és fél órás tanácskozáson az ellenzékbe szorult CDU/CSU elnöke, Friedrich Merz azzal vádolt Olaf Scholz kancellárt, hogy elárulta hazáját és feláldozta a németek anyagi, valamint energiabiztonságát.\n\nScholz szerint azonban az úgynevezett jelzőlámpa koalícIó csak megörökölte a nehézségeket.\n\n,,Tavaly még a szociáldemokrata miniszterek szemet hunytak afelett, hogy kiürültek a gáztározók. Mi voltunk azok, akik törvényekkel biztosítottuk, hogy ez ne történhessen meg még egyszer. Miközben az ellenzék padsoraiból hibáztatják a kormányt, észre sem veszik, hogy mi már megoldottuk a legtöbb problémát\" - vágott vissza Olaf Scholz.\n\nA berlini vezetés vasárnap mutatta be legújabb, 65 milliárd eurós gazdaságélénkítő és szociális csomagját. A kormány ezen kívül csökkentette a hálózati díjakat, a rászorulóknak ársapkát vezetett be a gázra és a villanyra, valamint különadót vetett ki azokra az energiatermelő vállalatokra, amelyek a hirtelen drágulás miatt túl nagy profithoz jutottak az elmúlt hónapokban.\n\nA szomszédos Ausztriában a konzervatív-zöld kormány szerdán vezetett be rezsicsökkentést 2024 júniusáig. Eszerint az áram árát tíz eurocentben, vagyis 40 forintban maximálták kilowattóránként azoknak, akiknek a fogyasztása nem éri el a 2900 kilowattórát havonta. Ez évente 500 euró megtakarítást jelent egy átlagos osztrák családnak.",
    "A jövő hét Ausztria jegyében telik, az ország budapesti nagykövete is érkezik": "- hirdetés -\n\nIdén is megrendezik Orosházán a Német Kultúra Hetét, egyben az Osztrák Hetet, mely során Ausztria budapesti nagykövete látogat majd el a városba, de az általános és középiskolás diákok is próbára teszik majd az országról szerzett ismereteiket. Az egyhetesre tervezett programsorozat szeptember 26-án kezdődik.\n\nA Német Kultúra Hete a tavalyi évben egy kerek jubileumot ünnepelt, hiszen a város német nemzetiségi önkormányzata 2001-ben bővítette az addig egynapos programot egyhetesre az Osztrák Nagykövetség javaslatára. Annak idején rotációs rendszerben hozták létre az Osztrák, Német és Svájci Heteket. A hagyományosan kora tavasszal tartott esemény azonban tavaly a koronavírus-járvány és az azzal kapcsolatos korlátozások miatt szeptemberre került át, ez pedig idén sem lesz másként.\n\nDr. Abonyi Lajos, a Német Nemzetiségi Önkormányzat első elnöke az előző évi esemény értékelése során elmondta, hogy a rendezvényen közel 300 ember vett részt, mely már túlnőtte Orosháza határait és olyan településeket is be tudott vonni a programba, mint Békéssámson, Elek vagy Vésztő.\n\nTavaly a 11. osztályos fiatalok előadása megadta az alaphangot a Német Hét rendezvényeinek (Fotó: Horváth Bence)\n\nTavaly a Német Hetet rendezték meg, míg idén szeptember 26. és 30. között az Osztrák Hét következik. A többnapos esemény keretében Dr. Alexander Gubmayr, Ausztria budapesti nagykövete érkezik Orosházára és látogat el először a Polgármesteri Hivatalba, majd a Táncsics Mihály Gimnáziumba. A hagyományoknak megfelelően az iskolában rendezik meg az esemény nyitó ünnepségét, valamint az ilyenkor szokásos nagyköveti ismerkedést és beszélgetést a Békés megyei Német Nemzetiségi Önkormányzatok képviselőivel.\n\nA programoknak ezzel még nem lesz vége, a diákokra számos német nyelvű verseny és vetélkedő vár még. Kedden a gimnazisták tehetik próbára magukat a Táncsics Mihály Gimnáziumban egy Ausztriáról szóló vetélkedő keretében. Szerdán egy írásbeli német verseny következik a 4-5-6-7-8. osztályos diákoknak a Székács József Evangélikus Iskolában. Csütörtökön a Táncsics Mihály Gimnáziumba térnek vissza a versenyző csapatok, ezúttal 7-8. osztályosok mutathatják be Ausztriáról szóló ismereteiket.\n\nAz idei Osztrák Hét utolsó programjának az Eötvös József Katolikus Általános Iskola ad majd otthont, ahol osztrák művekből rendeznek vers- és prózamondó versenyt. Bíznak benne, hogy a vendégek mellett a diákok is pozitív élményekkel zárják majd a hetet.\n\nKiemelt képen: Tavaly Német Hetet rendeztek a Német Kultúra Hete alkalmából (Fotó: Horváth Bence)",
    "Sosem dolgozott még annyi magyar Ausztriában, mint most": "Történelmi csúcsra nőtt az Ausztriában dolgozó magyarok száma – írja a Privátbankár.hu. A legfrissebb, júliusi adatok szerint a bejelentett ausztriai magyar munkavállalók száma 114 448 fő – ez több, mint ahányan Kecskeméten laknak –, majdnem ezerrel több, mint egy hónappal korábban volt. Ennél többel (1147-tel) csak az ukrajnai állampolgárságú ausztriai munkavállalók száma nőtt a múlt hónapban.\n\nA cikk szerint a koronavírus-válság lecsengése óta, nagyjából egy éve visszatért a kint dolgozó magyarok száma ahhoz a korábbi trendhez, hogy nyáron, sőt, már télen is új és új rekordok születnek. Nem meglepő módon továbbra is erre a két idegenforgalmi szezonra esik az újabb csúcsok kialakulásának ideje.\n\nA magyarok ausztriai foglalkoztatottságának növekedése nem meglepő: a teljes osztrák munkaerőpiac dinamikusan növekszik, júliusban már csak 30 ezerre volt a foglalkoztatottak száma a négymilliótól. Közülük 947 ezer, vagyis nagyjából minden negyedik ausztriai munkavállaló külföldi állampolgár.",
    "Kisebb karbonlábnyomról és kevesebb felhasznált energiáról tett jelentést a Spar": "Egy év alatt negyedével csökkent az üvegházhatású gázkibocsátás a Spar Ausztria csoport országaiban, amelybe beletartozik a Spar Magyarország is, Észak-Olaszország, Szlovénia, és Horvátország mellett - áll a cég közleményében.\n\nElkészült a Spar Ausztria csoport tavalyi évre vonatkozó fenntarthatósági jelentése, amelyből kiderül, hogy az új üzletek átlagosan 17 százalékkal kevesebb energiát igényelnek, mint a 10-15 évvel ezelőtt felújított egységek. Az üvegházhatású gázok kibocsátása az élelmiszer-kiskereskedelmi üzletág tekintetében összességében 25,8 százalékkal csökkent éves szinten. Ennek legfőbb oka, hogy Magyarországon és Szlovéniában a vásárolt villamos energiát átállították a zöldebb villamos energiát vagy atomenergiát termelő forrásokra és az ezzel járó alacsonyabb szén-dioxid kibocsátásra. 2015 óta, a Spar Ausztria csoport a teljes működési területén, valamennyi leányvállalatát beleértve, 45,5 százalékkal csökkentette az üvegházhatású gázok kibocsátását, az értékesítési terület növekedésével együtt is.\n\n„Az áruházaknál keletkező és értékesíthető másodlagos nyersanyagok – papír, műanyag – szelektálása szintén kiemelt fontosságú: az elmúlt 30 év során ezen a téren alapvető változást értünk el, hiszen a kezdeti 46 százalékos újrahasznosítási arány mára több mint 70 százalékra nőtt” – fogalmazott Maczelka Márk, a Spar Magyarország Kft. kommunikációs vezetője.\n\nA társaság energiafogyasztása elsősorban a villamos energia felhasználásából származik. A világítási és hűtés-fűtési rendszerek korszerűsítésével a 2010-es bázisévhez képest sikerült csökkenteni a villamosenergia-felhasználásból eredő fogyasztást. Az elsődleges kibocsátási forrásuk a működési helyszínekhez köthető villamos energia, a fűtéshez használt földgáz és távhő, illetve a saját flottához kapcsolódó üzemanyag-használat.\n\nKapcsolódó cikkünk 2022. 08. 04. Tovább növeli magyarországi beruházásait a Spar\n\nCímlapkép forrása: Spar",
    "Nemzetek Ligája: a kiesés elől menekülő franciák Ausztria ellen javítottak, Giroud rekorder lett": "Nemzetek Ligája\n\nNemzetek Ligája: a kiesés elől menekülő franciák Ausztria ellen javítottak, Giroud rekorder lett\n\nPárizs – Az ötödik fordulóig kellett várni a világbajnok francia labdarúgó-válogatott első győzelmére a Nemzetek Ligája A divíziójának 1. csoportjában. Didier Deschamps együttese odahaza 2-0-ra múlta felül Ausztria együttesét, s ezzel elmozdult a kvartett utolsó helyéről.\n\nMajka, Curtis és Rácz Jenő is ott szurkolnak a magyar–olasz meccsen – fotók\n\nA NL előző kiírásában diadalmaskodó franciák idén eddig csupán két döntetlent tudtak felmutatni két vereség mellett, s az a veszély fenyegeti őket, hogy kiesnek a legmagasabb osztályból – a négyes utolsó helyezettje búcsúzik, s folytatja a B ligában. A vb-címvédő most nagy lépést tett afelé, hogy a szégyent elkerülje.\n\nA franciák első találatát Kylian Mbappé szerezte /Fotó: Getty Images\n\nAz osztrákok ellen Kylian Mbappé juttatta előnyhöz a gárdát, majd Olivier Giroud is eredményes volt. A Milan sztárja ezzel történelmet írt, ő a francia válogatott történetének legidősebb gólszerzője 35 évesen és 357 naposan. Roger Marche rekordját adta át a múltnak, aki 1959-ben 35 évesen és 287 naposan talált be a spanyolok ellen.\n\nA franciák győzelmüknek köszönhetően egy ponttal megelőzték ellenfelüket. Vasárnap Dániában zárják a sorozatot, s biztosíthatják be bentmaradásukat.\n\nKylian Mbappé a szponzorok miatt balhézott össze a francia fociszövetséggel\n\n– Nagyon elégedett vagyok a játékunkkal. Fontos volt ez a győzelem, és mindent megtettünk érte, helyzetek sorát alakítottuk ki, kontrolláltuk a mérkőzést – értékelt az osztrákok legyőzése után Deschamp.\n\nA csoport másik összecsapásán Horvátország odahaza győzte le 2-1-re a dánokat, s ezzel a csoport élére ugrott.",
    "Elege lett az egyik országnak a szankciókból, hátat fordíthat Brüsszelnek": "Ausztria kész hátat fordítani az EU-nak, és ellenezni az oroszellenes szankciókat.\n\nAz osztrákok a közelgő hideg időjárás és az emelkedő rezsiszámlák tükrében kezdenek az oroszellenes szankciók feloldása felé hajlani - írja a Die Welt című német lap.\n\nAz országban most már \"nincsenek egyértelmű többségben\" az Oroszországgal szembeni szankciók támogatói - írja a lenta.ru.\n\nUgyanakkor a Vlagyimir Putyin orosz elnökkel szemben barátságos, jobboldali nacionalista, rendszerellenes Osztrák Szabadságpárt támogatottsága növekszik.\n\nA lap egy felmérés adatait idézte, amely szerint az osztrákok 40 százaléka támogatja az Oroszország elleni szankciók feloldását.\n\nA címlapi kép illusztráció!",
    "Érdemes újrakezdeni a bevásárlóturizmust a magyaroknak Ausztriában": "Május óta a magyar infláció és a világ legkeményebb áfa rendszere egy olyan helyzetet eredményezett, hogy immár érdemes bemennünk az osztrák élelmiszer áruházakba, ha kinn járunk, mert akár olcsóbban juthatunk alaptermékekhez. Mi most burgonyát és húst hoztunk. A 24.hu már májusban arról írt, hogy a megszokott osztrák bevásárlóturizmus megszűnt, a sógorok nem jönnek Magyarországra árukat venni. Kivétel, ha amúgyis van dolguk nálunk, akkor vesznek még itt benzint, olajat és húst. A ruha, parfüm, háztartási gépek már akkor olcsóbbak voltak ott, mint Magyarországon. A következő lépcsőfok nyáron következett be, amikor például cukorért kezdtek el átjárni a magyarok, mert itthon sok üzlet korlátozta a megvehető mennyiséget, vagy éppen kifogyott a készlete. Az árkülönbség nem volt nagy a magyarországi árak 230-290 forint között mozogtak míg az osztrákok 303-360 forint között árulták az édességet. Most viszont már alapélelmiszereket is vásárolhatunk olcsóbban Ausztriában. Ezúttal elképesztően jó ízű fehér burgonyát lehet kapni 5 kg-os kiszerelésben, mindössze 280 forintos kiló áron.\n\nEgy nagyon hasonló terméknek az ára az egyik legnagyobb magyar áruházban 500 forint kilónként.Amit még vettünk az hús volt, igaz ezt féláron, akciósan kaptuk. Egy kiló gyönyörűen feldolgozott és pácolt sertésbordát így mindössze 2 ezer forintért vehettünk meg. Nem akarjuk megbántani a magyar tenyésztőket és henteseket, de a minőség egyszerűen fantasztikus volt. A szeleteken semmi mócsing és az ízesítés sem volt akármilyen.A szakemberek már korábban is jelezték, hogy Ausztriában is nagy divat az akciózás, amire bizony alaptermékek esetében most már nagyon is érdemes odafigyelni. Ráadásul anélkül, hogy szeretnénk megbántani a magyar kereskedőket, sajnos azt kell mondanunk, hogy van minőségi különbség mind a kiszolgálásban, mind a termékek íze és feldolgozása tekintetében. Volt egyszer már magyar bevásárlóturizmus Ausztriában 1988 őszétől 1989 tavaszáig. Akkor elsősorban Gorenje hűtőgépeket hoztak a magyar családok. Ausztria keleti részén a magyar vásárlói boom az ottani kereskedők számára az évszázad üzletét jelentette. Igaz, Bécsben sok boltba kiírták, hogy magyar, ne lopj, mert bizony egy olyan réteg is megjelent a vásárlók között, amelynek tagjai nem nagyon tisztelték a törvényeket.",
    "NL: Kovacic visszatért, és a négyes döntőbe jutna": "A horvát labdarúgó-válogatott újabb nagy siker kapujában áll, hiszen vasárnap 20.45 órától a bécsi Ausztria–Horvátország mérkőzésen a Nemzetek Ligája A-ligájának 1. csoportjában kiharcolhatja a négyes döntőbeli részvételt, míg az osztrákok nem szívesen esnének ki.\n\nDalicék nem foglalkoznak a dán–francia meccsel (Fotó: AFP)\n\nA júniusi, eszéki első találkozójukon e sorozatban az osztrák csapat 3–0-s győzelmet könyvelhetett el, azt követően azonban fordult a kocka, hiszen míg a „kockások” jelen pillanatban 10 ponttal állva vezetik a négyest, Ausztria a győzelme mellé csak egy döntetlent tudott felmutatni.\n\n„Különös érzelmi töltet fűz Ausztriához, hiszen itt születtem, és tizenhárom éves koromig itt is nőttem fel, ráadásul a családom most is itt él – fogalmazott a horvátok bécsi sajtótájékoztatóján középpályásuk, Mateo Kovacic. – Örülök ennek a pillanatnak, hogy visszatérhetek, és számos barátom lesz majd kint a mérkőzésen, ezért is várom a találkozót. Igencsak rosszul indítottuk ezt a sorozatot, hiszen olyan különbségű vereséget szenvedtünk, melyre egyáltalán nem számíthattunk, ráadásul úgy, hogy akkor Eszéken nem is nyitottunk rosszul. Azt követően azonban bizonyítottuk, hogy van karakterünk, s a továbbiakban is meg kell őriznünk az első helyünket. Súlyos kritikákat kaptunk az első meccs után, ami megszokott, de aztán hamar sikerült rendeznünk sorainkat. Persze, csak magunkra szabad figyelnünk, még ha tudjuk is, hogy Ausztria kiváló ellenfél. Azt a tempót és játékot kell beletenni az előttünk álló találkozóba, amelyet az utóbbi időszakban nyújtottunk. Természetesen remek érzés, hogy az első helyen állunk, személy szerint annak is külön örülök, hogy gyarapíthatom válogatottságaim számát, egy négyes döntőbeli szereplés pedig maga lenne az extra teljesítmény.”\n\nA horvátok szövetségi kapitánya, Zlatko Dalic leszögezte, nagy lehetőség előtt állnak, s egyáltalán nem foglalkoznak azzal, hogy Franciaország végül mire megy Dánia ellen a koppenhágai meccsen. Mint fogalmazott, a világbajnokság előtt remek lenne győzelemmel búcsúzni ettől a négyestől is, de ha ez nem is sikerülne, akkor sem történne tragédia. Valamennyi alkalmat igyekeznek megragadni a szakmai stábjával együtt arra, hogy a játéklehetőséget adjanak labdarúgóiknak, hiszen a vb-ig alig van erre más mód a válogatottnál a kevés mérkőzés miatt. A védő-, illetve támadószekcióban több mint valószínű a változtatás.\n\n„Az biztos, hogy a játékosaink jobb formában vannak, mint voltak négy esztendővel ezelőtt az idény utáni oroszországi világbajnokságon – fogalmazott Dalic. – Van klubjaikban kellő játéklehetőség a számukra, a szezon e szakaszában még frissek a labdarúgók, ugyanakkor ellenfelünkre is nagyon oda kell figyelnünk, hiszen szövetségi kapitányuk, Ralf Rangnick remek edző, aki már számtalan nagy dolgot alkotott eddig is.”",
    "Osztrák-magyar belügyminiszteri találkozó": "Gerhard Karner, Ausztria belügyminisztere 2022. szeptember 5-én Bécsben, hivatalában fogadta dr. Pintér Sándor magyar belügyminisztert, aki hivatalos látogatáson tartózkodott Ausztriában.\n\nA tárcavezetők a munkamegbeszélésen a két ország biztonságát érintő kérdéseket vitatták meg. A határvédelem és a migráció körében egyetértettek abban, hogy indokolt és szükséges az embercsempészet és az emberkereskedelem elleni fellépés erősítése. A miniszterek a migrációs és a határrendészeti helyzetkép áttekintése után értékelték a két ország rendészeti szerveinek hagyományosan kiváló gyakorlati együttműködését, és leszögezték, hogy az uniós szintű érdekképviselet alkalmával elengedhetetlen a politikai szintű párbeszéd fokozása az illegális migráció elleni küzdelem és a schengeni külső határok védelmének erősítése érdekében.\n\nA találkozón dr. Pintér Sándor köszönetet mondott kollégájának azért, hogy az osztrák rendőrök Magyarországon is részt vesznek az Európai Unió külső határainak védelmében, és Ausztria kész a jelenleg 50 főből álló rendőri kontingenst 70 főre bővíteni a közös járőrszolgálat és az osztrák-magyar súlyponti akció fejlesztése céljából.",
    "Ausztria ismét rogyadozik a migránshullámtól": "Az osztrák belügyminisztérium által közzétett adatok szerint idén januártól augusztusig 195 százalékkal több menedékkérelmet nyújtottak be a hatóságokhoz, mint a tavalyi év azonos időszakában. A hét évvel ezelőtti nagy migrációs válsághoz képest van egy jelentős változás, idén júliusban és augusztusban ugyanis indiaiak kértek legnagyobb számban menedékkérelmet. Őket követik a korábban elsőnek számító szíriaiak és a képzeletbeli dobogó harmadik helyén afgán bevándorlók állnak.\n\nFotó: Havran Zoltán\n\nA belügyi tárca hangsúlyozza, hogy egyre több a migránsok között a gazdasági bevándorló, akiknek esélyünk sincs menedékkérelmet kapniuk. Az indiaiak mellett pakisztániakból és észak-afrikaiakból van a legtöbb - írja az oe24.az. Szemléltetésképpen elmondták, az idei év első hét hónapjában egyetlen indiainak sem bírálták el pozitívan a menedékkérelmét.\n\nA minisztérium arra is kitért, hogy idén eddig rekordot ért el az elutasított menedékkérelmek száma, összesen 31.500 ilyen esetben határoztak így a hatóságok. Ami ennél is érdekesebb azonban, hogy ebből mindössze hétezren hagyták el az országot, ráadásul csupán a 60 százalékuk önkéntesen.",
    "Ez az 5 legjobb biciklis túra Ausztriában": "Nincs is jobb, egy olyan igazi kerékpártúránál, ahol csodálatos környezetben pedálozunk és útközben megállunk egy-egy történelmi vagy kulturális nevezetességnél. Bár Ausztria nem csak a két keréken utazókat fogadja szívesen, de az ország számos nagyon jó túralehetőséget kínál a kerékpárosok számára, tele izgalmas, világszínvonalú ösvényekkel. Elhoztuk most az öt legjobb, hosszú hétvégékre alkamas biciklitúrát. Ne riasszanak el a nagy kilométerszámok, csak addig tekerj, amíg élvezed!\n\n1. In Velo Veritas: a tökéletes retró országúti kerékpározás\n\nA festői szépségű Weinviertel nemcsak kiváló fűszeres borairól híres, de kulcsfontosságú részét képezik Ausztria egyik legnagyobb kerékpáros túrájának, ahol útközben remek ételeket és italokat kínálnak. Na meg persze pompás veterán kerékpárokat. Az egynapos túrán több száz biciklis egyszerre teker gyönyörű, régi és klasszikus kerékpárokon, minden évben, más-más útvonalakon. A „nem versenynek\" inkább „életstílusnak\" nevezett eseményen a 70 km-es, a 140 km-es vagy a 210 km-es táv is teljesíthető. „A dolgok közösségi oldala előbbre való, mint a verseny, ez az, ami megkülönbözteti az In Velo Veritas-t a többi eseménytől\" – mondja Horst Watzl, az egyik szervező. A Weinviertel mottója a \"Szabadidős élvezet\", így ez a tökéletes esemény a régió fokozatosan emelkedő dombjai között. A jövő évi eseményre az alábbi linken lehet jelentkezni.\n\n2. Történelmi tekerés a Duna mentén\n\nEnnek a több országot átfogó történelmi folyónak az osztrák része a csodálatos tájat és a gazdag kultúrát ötvözi a kiváló kerékpározással. Az ösvény Európa második legnagyobb folyóját követi a Felső-Duna völgyének figyelemre méltó tájain keresztül egészen az osztrák fővárosig, Bécsig. Aztán Linz városa következik, ahol a barokk Szent Flórián ragyog, a Wachau-völgy festői partjai pedig a művészek és írók kedvence. Történelem, legendák és kultúra szivárog mindenhonnan, ahol csak pedálozol – vegyük például az 1000 éves Krems városát vagy Dürnsteint, ahol az Oroszlánszívű Richárd királyt elfogták, amikor visszatért a keresztes hadjáratból. A túrát érdemes a német határnál északon, Passauban kezdened, ami összesen 317 km-re található az alsó-ausztriai Hainburgtól. Jó hír, hogy az útvonal 90%-a a Duna mentén forgalommentes és nagyrészt sík terepen fekszik.\n\n3. Salzkammergut - Az Alpok gyöngyszeme\n\nHa szereted a tavakat és a hegyeket, akkor ezt a kalandos útvonalat neked találták ki. A felső-ausztriai Salzkammergut régió az Alpok gyöngyszeme, melyet magas hegycsúcsok, mély völgyek és gazdag erdők öveznek. A régiót az UNESCO világörökségi listájára is felvették. Ha ezen a növény-és állatvilágban gazdag tájon tekersz, nem kevesebb, mint 13 tó csillan meg előtted. A hivatalos kiindulópont Salzburg impozáns városa, ahol Mozart is született. Majd innen haladj tovább a Wolfgangsee-tó melletti St. Gilgenbe és Bad Ischlbe, ahol meglátogathatod Ferenc József császár egykori vadászházát. A legszebb tájképeket Hallstattban készítheted, de érdemes megnézned az Obertraun melletti jégbarlangokat is. Összességében ez egy 309 km-es biciklitúra Salzburgtól, útközben megannyi természeti kinccsel és látnivalóval.\n\n4. A Vorarlberg-ösvény és a Boden-tó felfedezése\n\nMost megtapasztalhatod Vorarlberg sokszínűségét egy izgalmas kétkerekű túrán, amely Bludenz és Bregenz között kanyarog. A Boden-tó Ausztria mellett a német és svájci partokat is érinteni fogja. A táj útközben aligha lehetne fenségesebb, mivel körös-körül hegyek és völgyek sorakoznak. Először is az osztrák alpesi város bludenzi gyárban tankolj fel finom Milka csokoládéval (természetesen energiaforrásként), majd folytasd az utat az Ill folyó mentén egy másik gyöngyszemig, Feldkirchig, amely a mai napig megőrizte középkori jellegét, és kukkants be a Schattenburg várba, ami a város legfontosabb tájékozódási pontja. Innen tekerj tovább a Boden-tó mentén észak felé Bregenzig, ahol búvárkodhatsz, szörfözhetsz, vitorlázhatsz vagy megnézheted a helyi vadasparkot és megpihenhetsz a Thurn und Taxis palota kertjében. A teljes táv – a Boden-tóval együtt – 321 km, amelynek nagy része majdnem teljesen sík.\n\n5. Túrák a Salzach és Saalach folyók mentén\n\nEz a csodálatos kerékpárút Ausztria egy szeletét kínálja dióhéjban, az ország legmagasabb vízesésével és történelmi városokkal. A túrát Krimmlben a Hohe-Tauern Nemzeti Park régióban érdemes kezdened, ahol drámai vízesések özönlenek. A Salzach-folyó mentén festői falvakon át pedálozhatsz egészen Zell am See-ig. Itt eldöntheted, hogy a Salzach-folyó mentén folytatod-e tovább a világ legnagyobb jégbarlangjait és sóbányáit útba ejtve, vagy inkább a másik irányba haladsz és a Saalach folyó mentén betérsz Maria Alm bájos üdülőfalujába, valamint Lofer mezővárosába. Akárhogy is döntesz, a végén így is, úgy is begurulsz Salzburg városába. A teljes útvonal Krimmltől Salzburgig 177 km, jellemzően sík, néhány emelkedővel.\n\n(Felhasznált forrás: wanderlust.co.uk)\n\n(A borítókép forrása: Shutterstock/Andrey_Popov)",
    "Egyre több farkas kószál Ausztriában, és nem kímélik a háziállatokat": "Növekszik a farkasok száma Ausztriában, már 31 állat kószál az országban – közölte pénteken Albin Blaschka, az osztrák Medve-, Farkas- és Hiúzközpont ügyvezető igazgatója. Az állatok elsődlegesen Karintia és Tirol tartományokban, valamint Alsó-Ausztriában bukkannak fel, és eddig csaknem 500 juh, kecske, valamint egy tehén elpusztításáért tehetők felelőssé.\n\nKlaus Hackländer, a bécsi Természeti Erőforrások és Alkalmazott Élettudományok Egyetemének vadbiológusa az ORF osztrák közszolgálati televízió hírműsorában csütörtök este azt mondta, a farkasok száma a következő három évben várhatóan megduplázódik.\n\nÚgy vélte, újra kell gondolni a meglévő állatvédelmi jogszabályokat, mivel a farkasokra vonatkozó szigorú törvények még azokból az időkből származnak, amikor az állomány veszélyeztetettnek számított, csakhogy ez ma már nem így van. A vadbiológus szerint \"a törvények nincsenek összhangban a valósággal, van ugyanis egy szigorúan védett fajunk, amely valójában már nem tekinthető veszélyeztetettnek\".\n\nIdőközben Tirolban leállítottak egy korábban kiadott, két farkas kilövésére vonatkozó engedélyt, visszautalva azt a hatóságokhoz. A farkasok elleni küzdelem egyébként a tiroli tartományi választási kampányban is téma volt.\n\nNémetországban legutóbb 157 farkasfalkát, 27 farkaspárt és 19 magányos egyedet számoltak össze. Ott is heves viták tárgya, hogyan viszonyuljanak a ragadozókhoz, írja az MTI.",
    "Kanyarban sem vagyunk, de utolérjük-e valaha Ausztriát?": "Rudas János;\n\nAusztria;Alpok;magyar turisták;kivándorlás;kultúrák;\n\n2022-09-04 12:30:00\n\nKanyarban sem vagyunk, de utolérjük-e valaha Ausztriát?\n\nSokféle módon lehet nézni Ausztriát és az osztrákokat (a „sógorok” lenéző kifejezést nem szívelem). Kívülről és belülről, őslakosok és bevándorlók („migráncsok”) felől – én az egyszerű magyar autós turista szemszögéből figyelek. Évtizedek óta minden nyáron eltöltök néhány hetet a szomszéd országban (nem csak Bad Ischlben, hanem sok más helyen, köztük tavak és alpesi hegyek között). Amelyet évtizedek óta minden magyar kormány és mögötte vágyakozó milliók szinte utolérhetetlenül szeretnének utolérni.\n\nEz évi nyaralásunk során eljutottunk Bad Ischlbe, Sissy, avagy férje, a néhai I. Ferenc József (közkeletűen: Ferencjóska) egyik városába.\n\nNem turistakalauzt írok, de még csak nem is történelmi életrajzot. Ezért csak annyit a városról, hogy innen származik az isler (Ischler) elnevezésű cukrászati termék, amely olyan távolságban észlelhető a honi islernek csúfolt izéktől, mint egykoron II. András királyunk Makó nevű vitéze Jeruzsálemtől. Néhány tényszerű adattól eltekintve teljesen szubjektív benyomásaimat írom le.\n\nFelüdülés volán mögött\n\nAz osztrák Alpok, köztük Tirol háromezresei között számos olyan magasan fekvő helység van, amelyeket kanyargós szerpentineken kapaszkodva lehet elérni. Például a téli-nyári népszerű üdülőhely Serfaushoz 11, Samnaun vámszabad-terület svájci exklávéhoz 7, míg a Kaunertali Gleccserhez 29 számozott hajtűkanyar vezet. Ez itt a dicsekvés helye: csaknem minden évben igyekszem ezeket a kacskaringókat legalább egyszer végigjárni kis Yarisommal.\n\nEzeken a több kilométeres, városi vagy síkvidéki vezetéshez hozzászokott autósok számára veszélyes utakon egyetlen sebességkorlátozó vagy veszélyes útszakaszra figyelmeztető táblát sem láttam (kivéve némely elágazásoknál vagy váratlan helyzeteknél). Kifejezetten felüdülés a magyarországi áttekinthetetlen és legtöbbször szükségtelen, nem egyszer ottfelejtett táblák erdeje után. A magyarázat szerintem egyszerű: az osztrák közlekedési kultúra része, hogy mindenki vigyáz önmaga, útitársai és autós társai életére. A megengedett legnagyobb sebesség a hajtűkanyarokban is 100 km/óra – na de, ki lenne olyan elmeháborodott (néhány vakmerő motorost kivéve), aki nem az útviszonyokhoz igazítaná a sebességét? Szabályszegők, renitensek ott is akadnak, de a túlnyomó többség kulturáltan vezet. Minden évben belefutok egy-két balesetbe – de nem a hajtűkanyaroknál.\n\nA jogosítványom régebbi, mint a magyarországi autópályák. De amióta megépültek, félek lassú járművet előzni a baloldali sávban, mert honfitársaim igyekeznek rám tapadni, de legalábbis visszaszorítani. Boldog lehetek, ha csak rám dudálnak-villognak.\n\nMindenki nyer és mindenki örül; és főleg senki sem bosszankodik.\n\nÍgérem, hagyom a közlekedést; csak egy apró élmény még, aminek valóságát bárki ellenőrizheti, aki a magyar M1-et odahagyva Hegyeshalomnál átgurul az A4-es osztrák autópályára. Az aszfalt minőségi különbségét zongorázni lehet. A meglepett pilóta az ausztriai fő- és mellékútvonalakon csaknem az örökkévalóság számára készült aszfaltcsíkoknak örömködhet.\n\nVersengésre szövetkezve\n\nTirol egyik hegyoldalában egy hétig egy parasztcsaládnál laktunk. Ne tessenek szörnyülködni: a „paraszt” arrafelé nem szitokszó, hanem egy megbecsült és tiszteletre méltó foglalkozás. Aki már látott osztrák üdülőhelyi prospektust, az tudja, hogy a szállodák, panziók, apartmanok és privát szállások mellett kiemelt kategória a parasztházak üdülési ajánlata („Urlaub am Bauerhof”).\n\nA mi szállásadónk egy idősebb, ám nagyon fürge és szellemileg is friss házaspár volt. A férfi gondozta dús tőgyű teheneiket, akiket este (!) kihajtott a hegyi legelőre, és reggel visszahajtott az istállóba. A kifüggesztett oklevél tanúsága szerint egy minősített biogazdasággal volt dolgunk. A még ottani viszonyok között is rendkívüli tisztaságú háziasszony foglalkozott az apartmanokkal, a vendégekkel, főzéssel, konyhakerttel, befőzéssel és a mérhetetlen mennyiségű muskátli napi legalább egyszeri meglocsolásával (esős napokon is). És persze besegített az unokák istápolásába. Ugyanis a fiuk – aki apjának segít a trágyázásban és a számos gép kezelésében – asszonyt hozott a házhoz, aki éppen harmadik, néhány hónapos gyerekük szoptatásával volt elfoglalva. Láthatóan mindnyájan jól megvannak egymással. A fiatal érettségizett párral angolul társaloghattunk; vita tárgya lehet, hogy négyünk közül melyikünk bírja jobban ezt a német és magyar szemszögből egyaránt idegen nyelvet.\n\nTalán legjellegzetesebb formációja a magyarok körében is kedvelt Salzkammergut „régiója”, amelybe például az említett Bad Ischl vagy a teljesen egyedi Hallstatt, a náciknak iratok elrejtésére szolgált Toplitz-tó, az Attersee, a nálunk is népszerű Gustav Klimt egykori lakhelye, a világhírű gmundeni kerámia-manufaktúra és még számos tó, hegy, természeti és tárgyi látnivaló tartozik. Ezeken Felső-Ausztria, Salzburg és Stájerország osztozik. Az egyes tartományok, valamint a kisebb egységek (körzetek) összefogása, közös fellépése a turisták érdekében és javára megsokszorozza az összeadott anyagi és szellemi erőfeszítéseket. A turistacsalogató prospektusok, a tartományhoz tartozástól független kedvezmények, no meg a helyi adóbevételek közös befektetése évről évre komfortosabbá, élhetőbbé, vagyis vonzóbbá teszi ezt a vidéket.\n\nDe említhetném az Inn felső völgye fölé 500 méterrel magasodó platókat, ahol Serfaus, Fiss és Ladis egymástól távoli, ám mégis egységbe forrt üdülőközpontok fekszenek. (Serfausban utazhatunk – nyáron ingyen – a világ talán egyetlen falusi metróján.) Hasonló tapasztalatokat szerezhetünk Zillertal avagy Kaunertal (a tiroli Alpok völgyei) kooperációjáról is. Versengés a vendégekért – összefogással.\n\nAmiben már előztünk\n\nVan azért egy terület, ahol már régen utolértük, sőt lehagytuk Ausztriát. Ez az áfa, amelyet ott többletérték-adónak neveznek (Mehrwertsteuer: MWST). Mármost a mi rekordnagyságú 27 százalékunkkal túlszárnyaljuk a 20 százalékos alapáfájukat. De nehogy azt higgyük, hogy e két szám összehasonlítható. A mi adónk ugyanis szinte mindenre kiterjed, néhány kiemelt alapélelmiszer áfája kedvezményes csak. Ausztriában viszont az általunk felkeresett szupermarket nyugtája szerint az alapkulcs csak a szeszes italokat és a non-food termékeket terheli. A zöldség, gyümölcs, kenyér, vaj, sajt, hús, felvágott mind-mind 10 százalékkal adózik. Az éttermekben minden étel kedvezményes, csak az italokon van alapáfa.\n\nRövid időre a szomszédos Svájcba is átrándultunk. Nahát, áfa tekintetében ők aztán mérsékeltek rendesen: az alapkulcs 7,7 százalék a szeszes italokra, amíg az egyéb élelmiszerekre 2,5 százalékos áfát tesznek. Ennyit a Nyugat hanyatlásáról. (Jut eszembe az a fél évszázados találós kérdés: „Hol áll a nyugati rothadó kapitalizmus?” „A szakadék szélén.” „És hol vagyunk mi?” „Egy lépéssel előtte.”)\n\nMagyarok hegyen-völgyön\n\nNa és akkor a magyarok. Az elmúlt évtizedben egyre több magyar munkavállalóval találkoztunk (koronavírus előtti) ausztriai kalandozásaink során. A pandémia benyomásaink szerint megritkította itteni honfitársaink körét. Személyes beszélgetéseink alapján három tipikus csoportot tudtunk megkülönböztetni. Az egyikbe azok tartoznak, akik végleg letelepedtek, és nincs szándékukban hazajönni. A másikba azok, akik a téli vagy nyári turistaszezonra szerződtek. A harmadikba pedig azok, akik valamilyen módon a fekete vagy szürke zónát gyarapítják. Az osztrák munkaadók lelke sem makulátlan – pláne ha éppen magyarok. Ők úgy gyakorolják az adóelkerülést, hogy bejelentés, állandó lakás nélkül foglalkoztatják az erre vállalkozókat. A koronavírus és a lezárások elsősorban őket sújtották, mert érthetően elsőként tőlük szabadultak meg a tulajok; és persze semmilyen állami támogatásra sem számíthattak. A második csoport tagjai sem jártak jól a Coviddal, de ők legalább vissza tudnak szivárogni.\n\nLegérdekesebbek számomra az első csoport tagjai. B. B-vel Tirol legnyugatibb völgyének egyik népszerű éttermében találkoztunk. Itthon pedagógus volt; ott pincér. Férje egy pékség áruit szállítja ki. Két gyermekük kisiskolás. Anyjuk lelkesen mesél arról, milyen ragyogó az osztrák (közönséges körzeti) közoktatás: ő csak meg tudja ítélni. A jövőjüket ott látja biztosítottnak.\n\nG. G. egy felkapott turistaközpont ajándék- és sportboltjában dolgozik. Alkalmazottként egyedül viszi az üzletet; rakodik, kiszolgál, kezeli a pénztárt. Szállodai takarítóként kezdte, majd évről évre előre lépett. Tisztességesen megtanult németül; azóta eredményesen ki tud állni az érdekeiért. Élettársa szakácsa, és német. Még nem tudja, merre visz az útjuk, de kizárt, hogy hazajöjjenek.\n\nK. K. egy tartományi fővárosban teremtett egzisztenciát feleségével – munkát és lakást is beleértve. Összeszedtek annyi pénzt, hogy a turistaközpontban házat tudtak vásárolni. A fővárosban dolgozik, de hetenként egyszer abba az étterembe jön kisegíteni, ahol találkoztunk. Neki nehezebb volt az átlagnál, mert a turizmus összeomlása idején a helyi önkormányzattól „csak” alig több támogatást kapott, mint amennyi a házuk rezsijét fedezte.\n\nM. M. a legtávolabbi tartományban, Voralbergben él. Libegő visz föl a magaslatra, ahol körsétákat lehet tenni. A felső állomás melletti étterembe egy sörre ültünk be. Emberünk örömmel üdvözölt, amikor meglátta magyar bankkártyánkat. Családjával a völgyben lakik. A karantén idején az étterem, amint a többi is, bezárt, egy nyári és egy téli szezon kimaradt. S hogy miképpen vészelte át a zárlatot? „Egész télen – munka híján – síeltem naphosszat” – mondta. „Na de miből élt?” – kérdeztük. „Változatlanul kaptam a fizetésemet” – volt a válasz. Nem hálózatról, hanem féltucatnyi alkalmazottat foglalkoztató kis étteremről beszélünk.\n\nTávolodó féklámpák\n\nA Világbank adatai szerint Ausztria egy főre jutó bruttó hazai terméke (GDP) 2010-ben 46 904 dollár volt; Magyarországé 13 223 dollár. Alig több, mint a harmada. Akinek így jobban tetszik: az osztrák GDP a magyarénak csaknem háromszorosa – ők majdnem háromszor olyan gazdagok, mint mi. 2021-re az osztrák GDP 53 268 dollárra, a magyar pedig 18 773 dollárra növekedett. Tapodtat sem közeledtünk tehát, sőt: jóval szerényebb bővülést produkáltunk.\n\nEkképp a Kozmosz együttes, Pál Zsomborék Okosak földje című klasszikusának címzettjét megváltoztatva azzal zárhatjuk sorainkat, hogy Ausztria, „várd meg a magyart, rögtön odaérünk, csak még vesszük a kanyart.”",
    "Ausztria egy Sissi-drámát, Németország háborús drámát nevez az Oscarra": "Ausztria a Cannes-ban sikert arató, Fűző című filmet nevezi idén a legjobb nemzetközi film Oscar-díjára. Az Erzsébet császárnéról szóló osztrák nevezés rendezője Marie Kreutzer. Sissi életét korábban már számos televíziós és filmes produkció feldolgozta, mások mellett 1955-ben a Romy Schneiderrel forgatott Sissi. A Fűző főszerepét alakító Vicky Krieps a májusi cannes-i filmfesztiválon díjazott lett játékáért. A produkció a decemberben átadandó Európai Filmdíjra is esélyes. Sissiről egyébként két tévésorozat is készült, az egyiket tavaly mutatták be, a másikat e hónap végén láthatják majd a nézők.\n\nA német Oscar-nevezés rendezője Edward Berger, aki Erich Maria Remarque Nyugaton a helyzet változatlan című regényét adaptálta, amely az első világháborúban harcoló német katonákról szól. „Erich Maria Remarque csaknem száz éve írta a könyvet, amely sajnos ma aktuálisabb, mint gondolnánk” – fogalmazott Berger, hozzátéve: megtiszteltetésnek tartja, hogy a filmet nevezte Németország az Oscar-díjra.\n\nA Nyugaton a helyzet változatlan című regényből először 1930-ban Lewis Milestone forgatott filmet, amely akkor elnyerte a legjobb film és rendezés Oscar-díját is. Németország legutóbb 15 éve, Florian Henckel von Donnersmarck A mások élete című filmjével nyert Oscar-díjat a nemzetközi filmek versenyében.\n\nCsehország a Petr Vaclav rendezésében forgatott Il Boemo (A bohém) című filmet nevezte az amerikai filmakadémia díjára. Az Il Boemo világpremierjét a pénteken kezdődő San Sebastian-i Filmfesztiválon tartják. Vaclav több mint tíz évig dolgozott a film előkészítésén, ő írta a forgatókönyvét is. Az alkotás a cseh zeneszerzőről, Josef Myslivecekről (1737-1781) szól, aki élete egy részét Olaszországban töltötte, és komoly sikereket aratott a korabeli olasz zeneszerzőkkel folytatott kemény küzdelemben. A cseh-olasz-szlovák koprodukcióban készült Il Boemo főszerepét Vojtech Dyk játssza, a szereposztásban Barbara Ronchi, Elena Radonicich és Lana Vlady neve is olvasható.\n\nA Sigurno mjesto című horvát Oscar-nevezést rendező Juraj Lerotic első nagyjátékfilmje forgatókönyvét is maga írta személyes tapasztalatai alapján, és a produkció főszerepét is ő alakítja. A 75. Locarnói Filmfesztiválon és a 28. Szarajevói Filmfesztiválon is díjazott filmben egy családtag öngyilkossági kísérletével kell megküzdenie egy háromtagú családnak, írja az MTI.\n\nMint ismeretes, Magyarország az Antall Józsefről és a taxisblokádról szóló, Blokád című filmet nevezi majd Oscarra.",
    "Megütheti a baloldalt az illegális migrációs rekord az ausztriai elnökválasztáson": "A migrációpárti liberális vonal és a migrációellenes, szigorúbb szabályozást ígérő konzervatív irányzat között dőlhet el az osztrák elnökválasztás októberben. A politikai közbeszédet évek óta uraló illegális migráció problémája, valamint az európai emberek életszínvonalát megtépázó háborús válság hatásai együttesen hajthatják a jobboldal malmára a vizet. Habár a zöld-, liberális és szociáldemokrata értékek mentén politizáló és migrációpárti Alexander Van der Bellen elnök támogatottsága jóval magasabb a jobboldali jelölténél, az idei évben több mint kétszeresére emelkedett illegális migráció és a gazdasági válság közepén is a „hívatlan vendégek” integrációjára költött magas költségvetési összegek formálhatják az osztrák szavazók véleményét.\n\nEgyre nagyobb nyomást helyez az osztrák kormányra az illegális migráció kezelése, miután a héten újabb rekordot döntött az Ausztriába érkezett illegális migránsok száma – írta a Remix News hírportál. Az írás kiemelte, hogy a helyi híreket a migránsválság uralja, miután idén több mint kétszeresére emelkedett az országba érkező illegális migránsok száma.\n\nKiemelték, hogy amíg 2021-ben 19 ezer migráns jutott be Ausztriába, addig 2021 szeptemberéig ez a szám már elérte a 47 ezer főt, a számok pedig hétről hétre rekordot döntenek. Mint írták, a jelenség komoly kihívás elé állítja a menekültpárti Alexander Van der Bellen elnököt, aki újraindul az október 9-i választáson.\n\nA portál arra is kitért, hogy az illegális migránsok többsége a Közel-Keletről és Ázsiából érkezik, beleértve Afganisztánt, Pakisztánt és Indiát. A cikk szerint a közvélemény-kutatások folyamatosan azt mutatják, hogy az osztrákok ellenzik a tömeges bevándorlást, és még mindig frissen élnek az ország fejében a külföldiek által elkövetett szörnyű csoportos nemi erőszakok és terrortámadások.\n\nKapcsolódó tartalom\n\nHannes Amesbauer, az Osztrák Szabadságpárt (FPÖ) szóvivője arra figyelmeztetett, hogy idén elérheti a százezer főt az illegális migránsok száma. A politikus szerint azonban a statisztikák látványos romlása továbbra sem készteti cselekvésre a belügyminisztert.\n\n„Ausztria már most is hatalmas integrációs problémákkal küzd. Lassan minden negyedik ember külföldi származású”\n\n– emelte ki, ami a politikus szerint megterheli az iskolákat, óvodákat, kórházakat és a lakhatási rendszert is.\n\nRáadásul az osztrák börtönök is túlterheltek, ahol az összes fogoly 50 százaléka külföldi – mutatott rá, majd hozzátette: a segélyezettek körében is meghaladja a 30 százalékot a külföldiek aránya.\n\nHannes Amesbauer szerint félrevezető lehet pusztán külföldiekre bontani a statisztikákat, mivel számos európai nemzet tagjai is Ausztriában élnek, úgy mint a németek vagy olaszok.\n\n„A valóság az, hogy az afrikaiak, ázsiaiak és közel-keletiek a külföldiek kisebb hányadát teszik ki, mégis ezek azok a csoportok, amelyek a legnagyobb eséllyel követnek el bűncselekményt az országban, és kerülnek börtönbe.”\n\nFajsúlyos az illegális migráció kérdése\n\nA portál kiemelte, hogy a jelenleg ellenzéki szociáldemokrata (SPÖ) párt is bírálta a kormány migrációs politikáját. Szerintük a belügyminiszter képtelen észszerű nemzetközi megoldást találni az illegális migráció kezelésére.\n\nKapcsolódó tartalom\n\nA cikk arra is emlékeztetett, hogy bár az illegális migráció témája évek óta uralja az osztrák politikát, egyelőre csak az FPÖ előző belügyminisztere, Herbert Kickl hajtott végre szigorú intézkedéseket.\n\nMint írták, a felmérések szerint jelenleg mégis a migrációpárti Van der Bellen tűnik esélyesnek a választásokon, akinek 45 százalékos a támogatottsága, szemben az FPÖ elnökjelöltjének, Walter Rosenkranznak a 18 százalékos támogatottságával.\n\nUgyanakkor azt írták, hogy amennyiben Van der Bellennek nem sikerül átlépnie az 50 százalékot a választás első fordulójában, akkor a második fordulóban legnagyobb valószínűséggel Rosenkranzcal fog versenyezni, ami szoros eredményt hozhat. Emlékeztettek, hogy 2016-ban az FPÖ elnökjelöltje kis híján győzött a második fordulóban.\n\nAz európai válság is kulcstényező\n\nA cikk szerint az FPÖ már 2020-ban arra hívta fel a választók figyelmét, hogy az osztrák állam komoly kiadásokat fordít a külföldiek integrációjára. Mivel pedig a szankciós politika és a háború hatására az európai infláció komolyan érezteti hatását Ausztriában is, a konzervatív párt azon dolgozik, hogy idén még inkább reflektorfénybe helyezze a kérdést.\n\nKapcsolódó tartalom\n\nA Nemzeti Tanácsban az FPÖ arról számolt be, hogy a „hívatlan külföldiek” megterhelik a költségvetést, és hatalmas összegeket emésztenek fel az állam pénzéből.\n\nKickl volt belügyminiszter elmondta, hogy az országban a külföldieknek juttatott szociális juttatások az alapellátástól a családi ellátásokig, beleértve az integrációt, a szociális segélyeket, az egészségügyet, a munkaerőpiaci politikát és az oktatást, kétilliárd eurót tesznek ki.\n\nA kiemelt kép illusztráció.",
    "El tudják-e szipkázni az újgenerációs éjszakai vonatok a repülőgépek utasait?": "Nagy karrier előtt áll Ausztria újgenerációs vasútja, amely számtalan pozitívummal rendelkezik: a kényelmes hálófülkéktől a tolóajtókig, a környezeti világítástól a görbe ülésekig, az utasok kényelmének és magánéletének maximalizálásáig. Az osztrák nemzeti vasút (Austrian Railways), amely a világ egyik úttörőjének számít az éjszakai vonatközlekedésben, a héten mutatta be vadonatúj vagonjainak belső design-ját.\n\n33 éjszakai vonat vár a startra. Fotó: NightJet 33 éjszakai vonat vár a startra. Fotó: NightJet\n\nSajnos mi nem kaptunk meghívót, de a Bécsbe meghívott újságírók és a vonatok szerelmesei azt mondták a The Guardian szerint, hogy a NightJets új lendületet ad a vasútiparnak az olyan hatalmas kihívások idején, mint az energiaválság és a klímavészhelyzet.\n\nA kocsik kialakítása kifejezetten az utasok nagyobb intimitására és a biztonság iránti vágyaira összpontosít, beleértve a kapszulaszerű kabinok zárható ajtót, valamint a fejmagasságban elhelyezett tolózárakat, amelyek lehetővé teszik a kabinok közötti beszélgetést. A további modern kényelmi szolgáltatások közé tartozik az ingyenes vezeték nélküli internetkapcsolat, a tápegységek, a szabályozható világítás és a puha ülőfelületek.\n\nAz útvonalakon a NightJets várhatóan olyan nagyvárosokat érint, mint Bécs, Budapest, Berlin, Milánó, Róma és Zürich.\n\nA 33 NightJet vonat közül az első, amelybe az Austrian Railways 700 millió eurót fektetett be, jövő nyáron indul, és a flotta 2025-re teljes egészében kiépítésre kerül.\n\nMindegyikben járatnál hét kocsi található, köztük kettőben csak ülő részleggel, két hálókocsi kétszemélyes rekeszekkel és három hálókocsi négyszemélyes lakosztályokkal, valamint minikabinok egyéni utazók számára.\n\nKapcsolódó cikk Gyomorgörcs nélkül várják a gázszámlát – Bécsből jelentjük Az osztrák fővárost nem érdekli a válság: az éttermek és pubok tele, az utcákon béke és nyugalom. A középosztály nem aggódik a számlák miatt.\n\nMindegyik vonat 254 utas szállítására alkalmas, mindez több, mint a legtöbb rövid távú repülőgép kapacitása, és akár 230 km/h (143 mérföld/óra) sebességgel is képes haladni.\n\nA NightJet azt ígéri, hogy árai versenyképesek lesznek a légitársaságokéval, és a hálókocsis jegyek 50 és 100 euró között lesznek kaphatók. Közölték, hogy a vonatkocsik kerekesszékkel is megközelíthetők lesznek. A vonatok indulása azonban eltolódott az ellátási lánc problémák és a járványhoz kapcsolódó személyzeti kihívások miatt.\n\n„A NightJettel való utazás 50-szer éghajlatot kímélő megoldás, mint ugyanazt az utat repülővel megtenni” – mondta az induláskor Leonore Gewessler, Ausztria környezetvédelmi minisztere, aki az éjszakai vonatozás fellendítésére tett erőfeszítéseket első helyen támogatta.\n\nA vonatrajongók nagy várakozással tekintenek az új szupervasút elé, és abban bíznak, hogy egyre inkább felválthatja majd a repülést. Ugyanakkor a lobbisták szerint a vonatozás elveszítheti romantikus vonzerejét, ha az államok és az európai szintű politikusok kifejezetten nem támogatják ezt a fajta utazási módot.\n\nKapcsolódó cikk Palkovics László: a magyar kormány vasútbarát A vasútról fognak szólni a következő évek - közölte a miniszter.\n\nSzámos problémára hivatkoznak, például a növekvő energiaköltségek miatti magas árakra, a krónikus munkaerőhiányra, vagy a vasutak örökös késéseiről szóló nyárra. A „vonatmozgalom” fejlődését veszélyeztető problémák várhatóan csak növekedni fognak, mivel az utasok közlekedése, különösen éjszaka, egyre inkább kénytelen lesz teret engedni az energiaválság közepette szenet szállító tehervonatoknak és a háborút támogató katonai felszereléseknek.\n\nElég vonzó a NightJet belső design-ja. Fotó: NightJet Elég vonzó a NightJet belső design-ja. Fotó: NightJet\n\n„A nappali vonatokhoz képest az éjszakai vonatok továbbra is bónusztermékek maradnak, de ha megvan az akarat, akkor van lehetőség a bővítésre” – mondta Philipp Kosok, a német Agora agytröszt tömegközlekedési szakértője.\n\nUgyanakkor azt is mondta, hogy az éjszakai vonatok hátrányos helyzetben vannak, mert „magasabb adókkal szembesülnek, mint a légi közlekedés, és gyakran hátráltatja az infrastruktúra elöregedése és a kapacitás hiánya”.\n\nA tavaly év vége óta kormányon lévő német Zöldek egy olyan egységes európai éjszakai vonathálózatot próbáltak kidolgozni, amely mintegy 40 célállomást egyesít, köztük Varsó, Amszterdam, Bécs, Bordeaux, München, Barcelona és még London is.",
    "Október elején talán mondanak valamit Orbán Viktorék bécsi útjának költségeiről": "A magyar miniszterelnök július végén Ausztria fővárosába látogatott, ahol Karl Nehammer osztrák kancellárral tárgyalt. Orbán Viktorral ment Bécsbe három miniszter, és a magyar delegáció összlétszáma körülbelül 40 fő volt. Az Azonnali.hu megírta, hogy Orbán és kísérete az osztrák főváros egyik legdrágább szállodájában aludt a találkozó napjának éjszakáján. A kiruccanás költségeit sem parlamenti kérdésre, sem újságírói érdeklődésre nem árulta el a kormány, adatigényléseinket pedig a háborús veszélyhelyzetre hivatkozva 45 nappal meghosszabbították a minisztériumok.\n\nAz biztos, hogy valakinek nagyon fáj a bécsi luxusutazás kiderülése: néhány nappal az útról szóló cikk után Ungár Péter LMP-s országgyűlési képviselő, az Azonnali tulajdonosa bejelentette a lap megszüntetését. A Válasz Online pedig megírta, hogy kirúgtak egy vezető beosztású diplomatát a bécsi magyar nagykövetségről, amiért az út részletei nyilvánosságra kerültek.\n\nJúlius végén Ausztria fővárosában Karl Nehammer osztrák kancellárral az orosz-ukrán háborúról, az európai energiaválságról, és az illegális migrációról tárgyalt Orbán Viktor magyar miniszterelnök. Ami kimaradt a hivatalos tudósításokból, azt az Azonnali írta meg egy bécsi diplomáciai forrása alapján: a küldöttség mintegy 40 fős volt, és a munkaebéddel befejeződő hivatalos program után nem utaztak haza, hanem Bécs egyik legdrágább szállodájában, a Bristolban töltötték az éjszakát.\n\nOrbánnal ment Szijjártó Péter külügyminiszter, Gulyás Gergely Miniszterelnökséget vezető miniszter, Nagy Márton gazdaságfejlesztési miniszter, továbbá Bóka János európai uniós kérdésekért felelős államtitkár, és Orbán Balázs, a kormányfő politikai igazgatója is. Az Azonnali szerint rajtuk kívül 25 fős stáb kísérte a miniszterelnököt, plusz Szijjártó is vitt körülbelül 10 főt, így a delegáció létszáma összesen 40 fő körül volt.\n\nAgusztus végén írtunk arról, hogy Kálmán Olga egykori tévés, jelenleg DK-s országgyűlési képviselő a külügyminisztertől érdeklődött a kiruccanás költségeiről, de csak a tárgyalások fontosságát hangsúlyozó mellébeszélést kapott válaszul.\n\nOrbán Viktor és kísérete Bécs egyik legdrágább hotelében szállt meg, de a költségeket nem árulják el | atlatszo.hu Az Azonnali szerint a találkozó meglehetősen rövid volt: Orbán Viktor fél órát tárgyalt négyszemközt Karl Nehammerel, ezalatt a minisztereknek és Orbán Balázsnak is szerveztek egy-egy kétoldalú találkozót, majd volt egy félórás plenáris megbeszélés, végül egy egyórás ebéd. Vagyis összesen 2 óra, szünetekkel együtt max.\n\nCikkünk megjelenése előtt egy nappal, augusztus 21-én közadatigénylést nyújtottunk be az összes olyan minisztériumhoz, ami illetékes lehet az ügyben. Mindegyiktől az Orbán Viktor 2022. július 28-i bécsi útjával kapcsolatos költségek listáját kértük. Nem gondoltuk, hogy ez az egyszerű kérdés megakasztja az államigazgatás kerekeit, és extra erőforrásokat igényel a megválaszolása, de úgy tűnik, hogy mégis. Vagy csak a szokásos időhúzásról van szó.\n\nAdatigénylésünket ugyanis a (koronavírus-járvány után az orosz-ukrán háború miatt elrendelt) veszélyhelyzetre hivatkozva, a jogszabályi lehetőséget kihasználva egységesen 45 nappal meghosszabbította\n\nEz azt jelenti, hogy október elején talán mondanak majd valamit a bécsi út költségeiről, vagy közlik, hogy nem illetékesek az ügyben (volt már hasonló eset), netán további 45 napra meghosszabbítják az igénylést, és utána mondják azt, hogy nem adatgazdák, vagy nincs ilyen adat, esetleg nem mondják meg. Ez nem cinizmus, hanem sajnos ez a realitás az eddigi adatigénylési tapasztalataink alapján. A veszélyhelyzet miatti határidő-hosszabbítás az állami sajtóelhárítás kedvelt eszköze lett – afféle aduász, amivel le lehet rázni a kellemetlen kérdéseket feltevőket.\n\nA közérdekű adatigénylésre az Átlátszó által üzemeltetett KiMitTud közadatigénylő weboldalt használtuk. A KiMitTud segítségével azonban nem csak mi, hanem bárki könnyen és átláthatóan tud közérdekű adatot igényelni minden olyan állami, önkormányzati vagy más közfeladatot ellátó intézménytől, amely részt vesz az állam működtetésében, vagy közpénzt költ.\n\nAnnyi azért tudható Orbán Viktorék bécsi útjának költségeiről, hogy a Bristol honlapján foglalva a hotelben 1 éjszakára a legolcsóbb szoba 375 euró (400-as árfolyammal számolva 150 ezer forint), a legolcsóbb lakosztály, az Opera 1042 euró (416.800 forint), a legdrágább, elnöki lakosztály, a Prince of Wales pedig 6000 euró (2,4 millió forint).\n\nAz Azonnali információi szerint a magyar miniszterelnök a Bristol egyik lakosztályában aludt, és ha ez az elnöki volt, akkor csak az közel 2,5 millió forintba került. Ha a 3 miniszter 1-1 sima lakosztályban szállt meg, akkor az fejenként bő 400 ezer, összesen 1,2 millió forint volt. A Die Presse osztrák lap arról írt, hogy Orbán és a 3 miniszter hotelköltségét az osztrák Kancellári Hivatal, vagyis az osztrák adófizetők állták, ez azonban – még – nem tekinthető hivatalos adatnak.\n\nA 40 fős stáb a legegyszerűbb módon, 20 db kétágyas szobában elosztva további 3 millió forintot (20 x 150 ezer) jelent, ami az osztrák lap szerint is a magyar adófizetőket terhelő kiadás. Az összeg nyilván lehet ennél jóval több is, hiszen a delegáció szobabeosztásánál a legsimább verzióval számoltunk. Remélhetőleg október elején már elárulnak valami konkrétumot a minisztériumok.\n\nAugusztus végén egyébként a Miniszterelnökséget vezető miniszter, Gulyás Gergely szűkszavúan beszélt a bécsi útról a Kormányinfón. A Telex kérdésére Gulyás elmondta, hogy a Hotel Bristol jó szálloda, de vannak ennél drágábbak is, és ő spórolt a benzinnel, mert Orbán Balázzsal, a miniszterelnök politikai igazgatójával osztozott egy autón. A miniszter azt mondta, neki nincs oka panaszra, de „extrém luxusról kár lenne beszélni”.\n\nErdélyi Katalin",
    "A Vince Magazin szeptemberi száma Ausztria borai szól": "",
    "VIDEÓK : Németország és Ausztria is a rezsicsökkentés útjára lép": "",
    "Uniós szintű ársapkát szeretne az osztrák kancellár az áramdíjra": "Karl Nehammer osztrák kancellár azt javasolta vasárnap, hogy az Európai Unió „válassza le az elektromos áram árát a gáz áráról”, és vezessen be ársapkát az áramdíjakra.\n\n– Muszáj, hogy csökkenjenek az áramszolgáltatás díjai, nem szabad hagyni, hogy minden nap (Vlagyimir) Putyin (orosz elnök) döntsön az európaiak helyett. Le kell állítanunk ezt az őrületet, ami jelenleg az energiapiacokon tombol, és ez csak európai szintű megoldással lehetséges – fogalmazott a kancellár közleményében. Hozzátette: valamit tenni kell végre, a piac jelenlegi formájában nem fogja magát korrigálni.\n\nAusztria gázellátása jelentős mértékben függ az orosz piactól, viszont az elektromos áram nagy részét megújuló energiaforrásokból állítják elő. A Reuters hírügynökség megjegyezte: Ausztriában sokan egyre inkább értetlenül figyelik, hogy az energiapiacon az áram és a gáz ára mégis szorosan összefügg.\n\nAz elektromos áram piaci árának csökkennie kell, és le kell választani azt a gázról, hogy az ára közelebb kerüljön a tényleges előállítási költséghez\n\n– mondta Nehammer.\n\nPetr Fiala, a soros EU-elnökséget betöltő Csehország kormányfője pénteken bejelentette, hogy hamarosan összehívják a tagállamok energiaügyi minisztereinek sürgősségi tanácskozását. Nehammer megerősítette, hogy az áramdíjak leválasztásának terve szerepelni fog az ülés napirendjén.",
    "Lewandowski zseniális gólpasszát nem lehet elégszer megnézni": "Lewandowski eddig is király volt, de most ismét történelmet írt a BL-ben\n\nTalálgatnak a drukkerek, mi volt ez a jelenet Lewandowski és Müller közt\n\nLengyelország vasárnap 1-0-ra legyőzte Walest a Nemzetek Ligája A divíziójában.\n\nA győztes találatban elévülhetetlen érdemei vannak Robert Lewandowskinak, aki egy kellemetlen labdát is parádésan pörgetett tovább egyetlen érintéssel. A védők mögé érkező labdát már csak kapuba kellett gurítani Karol Swiderskinek a kapus mellett.\n\n\n\nGyőzelmével marad a legjobbak közt Lengyelország, Wales viszont csak egyetlen pontot szerzett és kiesett.\n\nNemzetek Ligája, 6. (utolsó) forduló: A divízió:\n\n1. csoport\n\nAusztria – Horvátország 1-3 (1-1)\n\nDánia – Franciaország 2-0 (2-0) A végeredmény: 1. Horvátország 13 pont, 2. Dánia 12, 3. Franciaország 5, 4. (és kiesett) Ausztria 4 4. csoport:\n\nHollandia – Belgium 1-0 (0-0)\n\nWales – Lengyelország 0-1 (0-0) A végeredmény: 1. Hollandia 16 pont, 2. Belgium 10, 3. Lengyelország 7, 4. (és kiesett) Wales 1 C divízió:\n\n1. csoport:\n\nLuxemburg – Litvánia 1-0 (0-0)\n\nFeröer-szigetek – Törökország 2-1 (0-0) A végeredmény: 1. (és feljutott) Törökország 13 pont, 2. Luxemburg 11, 3. Feröer-szigetek 8, 4. (és kiesett) Litvánia 1 3. csoport:\n\nAzerbajdzsán – Kazahsztán 3-0 (0-0)\n\nSzlovákia – Fehéroroszország 1-1 (0-1) A végeredmény: 1. (és feljutott) Kazahsztán 13 pont, 2. Azerbajdzsán 10, 3. Szlovákia 7, 4. (és kiesett) Fehéroroszország 3 D divízió:\n\n1. csoport:\n\nAndorra – Lettország 1-1 (0-0)\n\nMoldova – Liechtenstein 2-0 (0-0) A végeredmény: 1. (és feljutott) Lettország 13 pont, 2. Moldova 13, 3. Andorra 8, 4. Liechtenstein 0",
    "Fél Ausztria üldözte, de Mbappé óriási gólt lőtt – VIDEÓ": "Hirdetés\n\nKylian Mbappé gólját nem mostanában fogják elfelejteni az osztrák védők. A francia szupersztár ezúttal az Ausztria elleni Nemzetek Ligája-mérkőzésen lőtt egészen parádés gólt.",
    "Újabb gabonafajták termesztésébe kezdtek Ausztria és Olaszország alpesi régióiban": "Egyre több gazda termeszt zabot, kölest és hajdinát Ausztria és Olaszország alpesi régióiban. Montagnana közelében, az észak-olaszországi Veneto régióban a hagyományos kölestermesztés utat tör magának a nagyobb búza- és kukoricaültetvények között.\n\nA kölest gluténérzékenyek is fogyaszthatják. Az egyik kölestermesztő gazdaság tulajdonosa az európai „Re-cereal” projekt kedvezményezettje, amelynek célja a zab, köles és hajdina termesztésének újbóli bevezetése az olasz és az osztrák Alpok körüli régiókban.\n\n„Öt évvel ezelőtt a teljes gazdaságot átállítottuk organikus termelési módszerekre, és úgy döntöttünk, hogy a földterületet olyan kisebb jelentőségű termények, például köles termesztésére alakítjuk át, amelyek jól illeszkedik ehhez a művelési módhoz” - mondja Giulia Rosetti.\n\nA „Re-cereal” kezdeményezés nem csak a biológiai sokféleség növelésére törekszik a hagyományos növények újratelepítésével, hanem egyben tudományos projekt is.\n\nA Dr Schär cég Európa vezető gluténmentes élelmiszergyártója, kutatási és fejlesztési központja Triesztben található. A cég több mint két éve foglalkozik tíz különböző hajdina és tizenkét kölesfajta genetikai, agronómiai és táplálkozási tulajdonságainak elemzésével.\n\n„A köles különösen olyan növény, amely még stresszes körülmények között is nagyon jól reagál. Idén Olaszországban, de egész Európában óriási a kánikula és nagy a szárazság, és ez sajnos nem csak idén probléma” - magyarázza Silvano Ciani , a Dr. Schär kutatóközpontjának menedzsere.\n\nA hat éve létrehozott „Re-cereal” teljes költségvetése meghaladja 1 322 623 euró, amelyből az Európai Regionális Fejlesztési Alap 999 999 euróval járul hozzá az úgynevezett “Interreg V-A - Italy-Austria” Operációs Program révén. Ez az összeg tehát az „Európai Kohéziós Politikából” származik. A kezdeményezés egy határokon átnyúló együttműködési projekt Olaszország és Ausztria között.\n\nIntézmények, valamint állami és magánszervezetek is részt vesznek a projektben a termesztési módszerek optimalizálása érdekében. A hajdinából, kölesből és zabból készült, különleges tulajdonságokkal rendelkező lisztek előállítására is új technológiákat fejlesztenek ki, amelyek elősegítik felhasználásukat a gluténmentes élelmiszerek és más hagyományos élelmiszerek előállításában.\n\n1 2 Euronews 1 2 Euronews 1 2 Euronews 1 2 Euronews 1 2 Euronews 1 2 Euronews 1 2 LUSA 1 2 Euronews\n\n\"E fajták közül azokat választottuk ki, amelyek nagyon fontos tulajdonságokkal rendelkeznek, agronómiai, technológiai, táplálkozási vagy érzékszervi szempontból, és folytatjuk a keresztezésüket, hogy a jövőben még jobb fajtákat hozzunk létre\" - mondja Virna Cerne, a Dr. Schär Kutatási és Fejlesztési Részlegének vezetője.",
    "Az egyik legszebb hely a világon: ezért érdemes ellátogatni Alsó-Ausztriába": "Combos túrák, rusztikus hütték, lélegzetelállító panoráma! Alsó-Ausztria csodálatos hegy- és dombvidékei tökéletes helyszínek egy felejthetetlen csúcshódításhoz, ahol néhány napra kikapcsolódhatunk és megfeledkezhetünk a hétköznapok rohanásáról.\n\nReichenau an der Rax: hüttekaland a fennsíkon\n\nA közeli Bécsből 1926 óta a kirándulók és a nyári látogatók kényelmesen kabinos felvonóval juthatnak fel a Rax mintegy 1600 méter magasan fekvő karsztfennsíkjára. A Rax-felvonó Ausztria első kötélpályás felvonója. Ma Reichenau an der Rax egykori magaslati gyógyüdülőből mindössze 8 perc alatt lehet feljutni a hegyre. A csúcsra felérve csodálatos panoráma vár a Bécsi Alpok vonulataira.\n\nAz illatos hegyi törpefenyőmezők közepette pedig számos lehetőség adott frissülni, mert Alsó-Ausztria második legmagasabb hegyén a hütték sűrűsége lenyűgöző.\n\nA Rax-fennsíkot átszelő kétnapos túra során mindenképpen érdemes megállni egy-egy hütténél, mint például a majdnem 130 éves Ottohausban, ahol már Sigmund Freud is élvezte a lenyűgöző „sziklakapu” kilátását nyári reichenaui tartózkodásai során. Ebéd után – bennfentes tipp: a favágó sültje (Holzfällerbraten) legendásan finom – érdemes ellátogatni az Ottohaus alatti 4000 négyzetméteres alpesi kertbe, hogy megcsodálhassuk a harangvirágokat, az enciánokat és az európai zergeboglárokat.\n\nÖtscher és Gemeindealpe: zord szurdokok, vad vizek\n\nAz Ötscherbach és az Erlauf folyók vad vizei évezredek alatt formálták a kőzeteket, ahol utat vájva egy ősi sziklás tájat alakítottak ki a csaknem 1900 méter magas Ötscher lábánál: az Ötschergräbent.\n\nAz Ötscher-Tormäuer Natúrparkban a lenyűgöző szurdokrendszert képzett természetjárókkal együtt fedezhetjük fel, például egy kora reggeli túrán Heribert Pfefferrel, helyi favágó, vadász és túravezető kalauzolásával. Miközben a köd utolsó foszlányai még felszállóban vannak, a madarak reggeli koncertjükre hangolódnak, a felkelő nap lágy vörös és narancssárga tónusokban fürdeti a sziklafalakat.\n\nAz impozáns Mira-vízesésnél a víz a mélybe zúdul – varázslatos pillanat, amiért érdemes volt korán kelni. Az Ötscher szomszédos hegyén, a Gemeindealpén a kirándulni vágyók egy csodálatos körútvonalat találnak, amely az Erlaufsee tótól az impozáns hegycsúcskeresztig és onnan vissza Mitterbachba vezet. A bátrabbak hegyi rolleren száguldanak le a 4,5 kilométeres kavicsos úton vissza a völgybe. Azok, akik inkább lemondanak az adrenalinlöketről, idilli utazást tehetnek a Mariazellerbahnon, Ausztria leghosszabb keskeny nyomtávú vasútján, amely a tartományi fővárosból, St. Pöltenből a festői Pielachtal-völgyön és az Ötscher-Tormäuer Natúrparkon keresztül a Mariazellerland régiójába vezet.\n\nCikkünk a következő oldalon folytatódik!",
    "Egy kastély, mely ma is kulturális és zenei központ": "Eisenstadt (magyar nevén Kismarton) ma Burgenland tartomány fővárosa, ahol szinte minden a történelmi Esterházy-kastély körül összpontosul. Az eredetileg 1364-ben épült, gótikus kastélyt az Esterházy hercegek idővel átalakították és bővítették. A magyar arisztokrata család udvari muzsikusaként és koncertigazgatójaként szolgált itt Joseph Haydn a 18. században, de három másik zenész is nagyban hozzájárult a város zenei központi státuszához: Liszt Ferenc, Ignaz Pleyel és Luigi Tomasini. A palota ma is a kulturális élet központja.\n\n„A mai kastély helyén hétszáz éve egy gótikus vár állt, amelynek az eredete egészen a 13. századig nyúlik vissza. A Kanizsai középkori magyar főnemesi család egy nagyszabású építkezés során vízivárrá fejlesztette, majd I. Lajos magyar király engedélyével védőfallal vetették körül, de nem csak az impozáns épületet, hanem Kismarton is. A 15. században az egész város a Habsburgok birtokába jutott. Amikor 1463-ban III. Frigyes császár és Mátyás király megkötötte a bécsújhelyi békét, a városa egész Nyugat-Magyarországgal együtt, beleértve a jelenlegi Burgenlandot is, visszakerült a Magyar Királysághoz. A kastélyt 1622-ben adták zálogba, a hitbizomány intézményével az Esterházy családnak. Esterházy Miklós alapozta meg a család jövőjét: megkapta a nádori címet, így a király után a második ember lett az országban. Miklós azonban nem kezdett semmit a gótikus vízivárral. Azt Esterházy Pál kezdte el átalakíttatni, amikor bátyja, László elhunyt az 1652-es vezekényi csatában és halála után szerepét és címét is ő örökölte. A régi kastély nyilvánvalóan semmiben sem felelt meg a nagy és méltó lakóhelyről alkotott elképzeléseinek, ezért 1663 és 1672 között megbízást adott ki annak átalakítására és megfelelő rezidenciává bővítésére. A tervezést a lombardiai comói Carlo Martino Carlone építész mesterre bízta, a végső kivitelezést azonban általában Filiberto Luchese bécsi udvari építésznek tulajdonítják. A kastély rekonstrukciója tíz évig tartott és ez adta az épületnek azt a külsőt, amelyet ma is ismerünk az udvaron és a főhomlokzaton” – mondta el kérdésünkre a helyszínen, a kastély bejárása közben Török Balázs, a kismartoni Esterházy-kastély idegenvezetője.\n\nA kastély három emelet magasságú történelmi báltermét, vagy dísztermét jelenleg Haydn-terem néven ismerik Joseph Haydn tiszteletére, aki több mint negyven éven át négy herceget (II. Esterházy Pál, I. Miklós, I. Antal, II. Miklós) szolgált kapellmeisterként és zeneszerzőként a hercegi udvarban. Forrás: Jeki Gabriella\n\nAkkoriban az egész palotakomplexumot mély, négy méter magas külső támfalú árok vette körül, és a kastélyba csak egy felvonóhíd vezetett. Esterházy Pál közben jó barátságba került a Habsburgokkal és az érdekeikért lobbizott, ezért I. Lipót köszönetként címet adományozott neki. A vár ura közben megpróbálta erősíteni a pozícióit a nemesség körében, ezért elkezdte a korábbiaknál jobban hangsúlyozni magyar identitását. Ezt szolgálta a mennyezetre terveztetett Attila ciklus: az Esterházyak ugyanis szívesen eredeztették magukat a hun királytól. De nem csak vele vontak párhuzamot: a kastély egyik legimpozánsabb terme a Haydn terem, ami a 20. századig Nagyteremként volt nevezetes a negyven évig itt szolgáló híres zeneszerző előtt tisztelegve. Fa padlója olyan akusztikai élményt ad, ami világszintűnek számít. A helyiség mennyezete az eredeti barokk pompájában tündököl, felelevenítve Ámor és Psziché (más írásmóddal Pszükhé) történetét. Az Esterházy család saját történetét szívesen állította párhuzamba a görög mitológia tézisével, miszerint a szerelem mindent legyőz. A szerelmespár motívumával ezért a kastély több pontján is találkozhatunk.\n\n„A kastély eklektikus képének kialakításához II. Miklós herceg járult hozzá, aki az átépítések mellett elképesztő mennyiségű festményt és grafikát halmozott fel. Angliából hozatott egy Watt-féle gőzgépet a 19. században a park vízellátásához, ami a korának a csúcstechnikájának számított. Van itt egy úgynevezett konzolasztal is, ami dekorációs elemként szolgált: a velencei híres Briati műhely csillárokra specializálódott és csak kevés bútort gyártottak, így ebből is mindössze két darab maradt fenn. Olaszországban van még egy karosszék, nálunk pedig a konzolasztal. A szomszéd szobában Madame de Pompadour vázáinak porcelán alapjai Kínában készültek, ezeket aztán Franciaországban foglalták bronzba. A királyi ágyas halála után a személyes tárgyait elárverezték, így jutott hozzá I. Fényes Miklós herceg, a fertődi kastély építtetője. A következő teremben látható empire ezüst étkészletet már fia, Antal herceg készíttette, beolvasztotta a régi barokk ezüst étkészletét a családnak. Ez ma az ország legnagyobb ezüst étkészlete, ami 540 kilogramm színezüstből készült. Nem csoda, hogy a német költő, Goethe a kastélyt és területét „Esterházy tündérbirodalomként” aposztrofálta” – magyarázta Török Balázs.\n\nJelenleg a kastély múzeumként is működik, megtekinthetők benne a Haydn-terem, a hercegi, hercegnői lakosztályok, a kínai szalon, a kápolna, a kastély 500 éves pincéjében kialakított bormúzeum, a kastélypark és a hozzátartozó épületek. Forrás: Jeki Gabriella\n\nNéhány titkot is megtudtunk a kastély történetéből:\n\n• A legtöbb kályhának nincs elöl ajtaja, mert azokat csak hátulról nyitották, ami így tisztább körülményeket teremtetett.\n\n• Az Esterházy család a divatban is úttörőnek számított: amikor anyagilag szorult helyzetbe kerültek és eladták Fényes Miklós gyémánt gombokkal díszített díszmagyar egyenruháját, azt egy feltörekvő vállalkozó vásárolta meg. A legenda szerint innen indult a Tiffany & Co., az amerikai luxusékszer- és speciális kiskereskedő.\n\n• A mai német himnusz dallamát Joseph Haydn szerezte a II. Ferenc néven német-római császár, azaz a későbbi I. Ferenc osztrák császár tiszteletére. Az osztrák zeneszerző ekkortájt épp az Esterházy család szolgálatában állt.\n\n• A közműveket már a 19. században bevezették a kastélyba.\n\n• A kastély harangja hét tonnát nyom, amivel Ausztria második legnagyobb harangja, de csak két esetben kongatják meg: egyrészt, ha egy Esterházy herceg születik vagy ha meghal (utoljára 2014-ben szólalt meg, amikor Ottrubay Melinda, férjezett nevén galántai Esterházy Melinda hercegné balett-táncosnő elhunyt)\n\n• A kastély kápolnájában őrzik Szent Konstantin császár ereklyéjét, amit II. Ince pápa ajándékozott a családnak a 11. században.\n\nAz Esterházy-kastély ma Burgenland legjelentősebb kulturális emléke. A helyiségek belső építészetükkel és dekorációjukkal újra életre keltik a múltat és visszahozzák az Esterházy-család udvarának pompáját. A palota jelenleg is a kulturális élet központja, amely ünnepségek és társasági eseményeknek ad pazar helyszínt.",
    "NL: egyet változtatott Rossi a győztes csapaton, így kezdünk az ola": "A két szövetségi kapitány, Marco Rossi és Roberto Mancini kijelölte a kezdőcsapatokat a Magyarország–Olaszország labdarúgó Nemzetek Ligája-csoportmérkőzésre. Íme, így kezd a két válogatott hétfő este a Puskás Arénában!\n\nD. Á.\n\nNL: egyet változtatott Rossi a győztes csapaton, így kezdünk az olaszok ellen\n\nSzalai Ádám kezdőként lép pályára a búcsúmeccsén a válogatottban (Fotó: Szabó Miklós)\n\nA németek elleni mérkőzéshez képest egyetlen változás, hogy Nego Loic kezd Gazdag Dániel helyett a magyar együttesben.\n\nNEMZETEK LIGÁJA\n\nA-LIGA, 3. CSOPORT\n\n6. FORDULÓ\n\nMAGYARORSZÁG–OLASZORSZÁG – élőben az NSO-n!\n\nBudapest, Puskás Aréna, 20.45 óra (Tv: M4 Sport). Vezeti: Bastien (Zakrani, Berthomieu) – franciák\n\nMAGYARORSZÁG: Gulácsi – Lang, Orbán, Szalai Attila – Fiola, Nagy Á., Schäfer, Kerkez – Nego, Szoboszlai – Szalai Ádám. Szövetségi kapitány: Marco Rossi\n\nA kispadon: Dibusz (kapus), Szappanos (kapus), Mocsi,Varga K., Bolla, Kleinheisler, Gazdag, Styles, Ádám, Baráth, Botka, Vécsei\n\nOLASZORSZÁG: Donnarumma – Tolói, Bonucci, Acerbi – Di Lorenzo, Barella, Jorginho, Cristante, Dimarco – Raspadori, Gnonto. Szövetségi kapitány: Roberto Mancini\n\nA kispadon: Meret (kapus), Provedel (kapus), Luiz Felipe, Pobega, Frattesi, Scamacca, Esposito, Grifo, Mazzocchi, Gabbiadini, Zerbin, Bastoni\n\nKapusok: Dibusz Dénes (Ferencvárosi TC), Gulácsi Péter (RB Leipzig – Németország), Szappanos Péter (Budapest Honvéd FC)\n\nVédők: Bolla Bendegúz (Grasshoppers – Svájc), Botka Endre (Ferencvárosi TC), Fiola Attila (Mol Fehérvár FC), Kecskés Ákos (LASK – Ausztria), Lang Ádám (Omonia Nicosia – Ciprus), Mocsi Attila (ZTE FC), Willi Orbán (RB Leipzig – Németország), Szalai Attila (Fenerbahçe – Törökország)\n\nKözéppályások: Baráth Péter (DVSC), Kerkez Milos (AZ Alkmaar – Hollandia), Kleinheisler László (NK Osijek – Horvátország), Nagy Ádám (AC Pisa – Olaszország), Nego Loic (MOL Fehérvár FC), Schäfer András (FC Union Berlin – Németország), Styles Callum (Millwall FC – Anglia) , Vécsei Bálint (Ferencvárosi TC)\n\nTámadók: Ádám Martin (Ulszan Hyundai – Dél-Korea), Gazdag Dániel (Philadelphia Union – Egyesült Államok), Szalai Ádám (FC Basel – Svájc), Szoboszlai Dominik (RB Leipzig – Németország), Vancsa Zalán (Lommel SK – Belgium), Varga Kevin (Hatayspor – Törökország)\n\nAZ OLASZ VÁLOGATOTT KERETE\n\nKapusok: Gianluigi Donnarumma (Paris Saint-Germain), Alex Meret (Napoli), Ivan Provedel (Lazio), Guglielmo Vicario (Empoli)\n\nVédők: Francesco Acerbi (Internazionale), Alessandro Bastoni (Internazionale), Leonardo Bonucci (Juventus), Giovanni Di Lorenzo (Napoli), Federico Dimarco (Internazionale), Emerson Palmieri (West Ham United), Federico Gatti (Juventus), Luiz Felipe (Real Betis), Pasquale Mazzocchi (Salernitana), Rafael Toloi (Atalanta)\n\nKözéppályások: Nicolo Barella (Internazionale), Bryan Cristante (Roma), Jorginho (Chelsea), Lorenzo Pellegrini (Roma), Tommaso Pobega (Milan), Sandro Tonali (Milan)\n\nTámadók: Matteo Cancellieri (Lazio), Wilfried Gnonto (Leeds United), Vincenzo Grifo (Freiburg), Matteo Politano (Napoli), Giacomo Raspadori (Napoli), Gianluca Scamacca (West Ham United), Alessio Zerbin (Napoli)\n\nNEMZETEK LIGÁJA, CSOPORTKÖR\n\nA-LIGA, 3. CSOPORT\n\nA MAGYAR VÁLOGATOTT PROGRAMJA\n\nJúnius 4.: MAGYARORSZÁG–Anglia 1–0\n\nJúnius 7.: Olaszország–MAGYARORSZÁG 2–1\n\nJúnius 11.: MAGYARORSZÁG–Németország 1–1\n\nJúnius 14.: Anglia–MAGYARORSZÁG 0–4\n\nSzeptember 23.: Németország–MAGYARORSZÁG 0–1\n\nSzeptember 26., 20.45: MAGYARORSZÁG–Olaszország – élőben az NSO-n!",
    "Megérkezett a tél, a szomszédban már szakad hó": "Már 2000 méteres szint alatt is több helyen alakult ki jelentős havazás az Alpokban. A Svájci-Alpokban 1948 méteren fekvő Klausen-hágón már 25 centiméteres a hóvastagság.\n\nA hegység északi vonulatait északnyugat felől folyamatosan érik el a csapadékgócok, míg a déli részén egy mediterrán ciklon csapadékrendszere okoz havazást. Tirol is fehérbe öltözött 2000 méter körüli magasságban.\n\nA hóvastagság helyenként már eléri a 20 centit. A Júliai-Alpokat sem kerülte el a télies időjárás, a 2513 méter magas Kredarica-csúcson már 10 centis a hóvastagság, írja az Időkép.\n\nOp 2000m ligt nu rond de 25cm #sneeuw. Er kan t.m. morgen nog 15cm bij vallen.#Mittelberg pic.twitter.com/xot6HD3c8m — Hans ter braak (@hansterbraak) September 17, 2022\n\nA Twitterre feltöltött képeken és videókon látható, hogy Ausztriában vastag hólepedő takarta be a padokat, asztalokat és házakat, az ottani közútkezelőnek már most téli üzemmódra kell kapcsolnia, hiszen az utak sem maradtak tiszták.\n\nA havazás különösen örvendetes a hosszú, száraz nyár után, amikor a rekordmeleg hőmérséklet felolvasztotta a hótakarót a gleccserjégről, írja az InTheSnow.",
    "Országos határrendészeti összesítő": "A szolgálatot teljesítő rendőrök 2022. szeptember 25-én a 0 óra és 24 óra közötti időszakban összesen 1009 határsértőt tartóztattak fel és 432 főt megakadályoztak a hazánk területére történő illegális belépésben.\n\nA Bács-Kiskun megyei határszakaszon a rendőrök 20 esetben összesen 115 határsértőt tartóztattak fel Bácsbokod, Bácsszőlős, Balotaszállás, Bátmonostor, Budzsák, Csikéria, Csólyospálos, Gara, Hercegszántó, Hóduna, Homorúd, Kunbaja, Katymár, Kelebia, Kerekegyháza, Kiskunfélegyháza, Kiskunhalas, Kunbaja, Mélykút, Petőfiszállás, Újmohács és Vaskút közigazgatási területén.\n\nCsongrád-Csanád megyében a járőrök 38 esetben, összesen 802 határsértőt tartóztattak fel Ásotthalom, Balástya, Kistelek, Kiszombor, Mórahalom, Öttömös, Röszke, Ruzsa, Szatymaz és Szeged közigazgatási területén.\n\nBudapesten 8, Fejér megyében 30, Győr-Moson-Sopron megyében 19, Komárom-Esztergom megyében 16, Pest megyében 18, Zala megyében 1 illegális migránst tartóztattak fel a rendőrök.\n\nA feltartóztatott illegális migránsok ellenőrzésük során afgán, algériai, bangladesi, indiai, líbiai, marokkói, pakisztáni, palesztin, szenegáli, sri-lankai, szír, tibeti, török és tunéziai állampolgárnak vallották magukat, azonban sem személyazonosságukat, sem magyarországi tartózkodásuk jogszerűségét hitelt érdemlően nem tudták igazolni. A rendőrök a hatályos magyar jogszabályoknak megfelelően visszakísérték őket az ideiglenes biztonsági határzárhoz.\n\nAz elmúlt 24 órában Csongrád-Csanád megyében a rendőrök 16 esetben 395, Bács-Kiskun megyében 4 esetben 37 főt akadályoztak meg a hazánk területére történő illegális belépésben.\n\nMagyarország területén az elmúlt 24 órában közokirat-hamisítás miatt 3 esetben, embercsempészés miatt 7 ember ellen indult büntetőeljárás.\n\nA Készenléti Rendőrség Nemzeti Nyomozó Iroda Nemzetközi Bűnözés Elleni Főosztály Szegedi Osztályának jelzése alapján az M85-ös autóút 68. kilométerénél, Pinnyénél 2022. szeptember 25-én 3 óra 10 perckor a rendőrök egy francia személygépkocsiban ellenőriztek egy román sofőrt. Az embercsempész az autóban 10 férfit és egy nőt szállított, akik magukat indiainak és afgánnak vallották.\n\nBudapest XI. kerületében, a Budaörsi úton állítottak meg a rendőrök 2022. szeptember 25-én 2 óra 30 perckor egy szlovák személyautót. A pakisztáni sofőr négy illegális migránst szállított.\n\nA Készenléti Rendőrség Nemzeti Nyomozó Iroda Nemzetközi Bűnözés Elleni Főosztály Debreceni Osztályának jelzése alapján az M5-ös autópálya 35. kilométerénél, Inárcsnál 2022. szeptember 25-én 8 óra 29 perckor a rendőrök egy kisbuszt. A két tunéziai embercsempész a jármű rakterében 18, magát szírnek valló férfi utazott.\n\nAz M1-es autópálya 54. kilométerénél, Tatabányánál állítottak meg a rendőrök 2022. szeptember 25-én 9 óra 14 perckor egy svéd teherautót. A svéd vezető a jármű rakterében 13, magukat indiainak és afgánnak valló férfit szállított.\n\nA Nemzeti Adó- és Vámhivatal munkatársai akartak ellenőrizni egy francia személyautót a Rajka Közúti Határátkelőhelyen 2022. szeptember 25-én 16 órakor. A hatósági ellenőrzést észlelve a járműből többen kiszálltak és elfutottak Ausztria irányába. Őket az osztrák rendőrök keresik. A helyszínen elfogták az embercsempészt és a két, magát afgánnak valló illegális migránst feltartóztatták.\n\nA Készenléti Rendőrség Nemzeti Nyomozó Iroda Nemzetközi Bűnözés Elleni Főosztály Debreceni Osztályának jelzése alapján a 62-es főúton, Székesfehérvárnál 2022. szeptember 25-én 21 óra körül egy litván embercsempészt fogtak el a rendőrök, aki az általa vezetett teherautóban 30 illegális migránst szállított.\n\nValamennyi esetben az utasok sem személyazonosságukat, sem magyarországi tartózkodásuk jogszerűségét hitelt érdemlően nem tudták igazolni, ezért a rendőrök a magyar jogszabályoknak megfelelően intézkednek az illegális migránsok ideiglenes biztonsági határzárhoz való visszakíséréséről, míg a járművezetővel szemben embercsempészés miatt büntetőeljárás indult.\n\nAz embercsempészés bűntett alapesetben egy évtől öt évig, minősített esetben akár öttől tizenöt évig terjedő szabadságvesztéssel büntetendő.",
    "Magyarországon nem is annyira jó élni, mint ahogy mondják": "Elkészült a Pénzcentrum 2021-es Társadalmi jóléti indexe.\n\nA Társadalmi jóléti index (HDI) minden évben elkészül, aminek alapján a szakértők egy rangsort állítanak fel a világ országai között. A szakértők több szempont alapján állítják össze az eredményeket tartalmazó listát: ilyen például a születéskor várható élettartam, az iskolában töltött évek száma és az egy főre jutó nemzeti jövedelem. Ezen értékeket megvizsgálva a lista első helyén, a világ élvonalában Svájc áll, ahol a HDI 0,962 százalék.\n\nUtánuk mindössze 0,001 százalékkal lemaradva Norvégia következik. 2021-ben Magyarország a 191 országból a 46. helyen végezte: nálunk a HDI 0,846 százalékon áll.\n\nA születéskor várható élettartam Magyarországon 74,5 év a vizsgálat szerint. Ezekkel a számokkal a Pénzcetrum által vizsgált országok között utolsóként végeztünk a listán: csak két országot, Romániát és Szerbiát sikerült magunk mögé utasítani, ahol mindkét esetben 74,2 év a születéskor várható élettartam.\n\nA rangsorban ebben az esetben is Svájc és Norvégia került ki győztesként: előbbiben 84, míg utóbbiban 83,2 év a születéskor várható élettartam. Őket Spanyolország követi (83 év), majd Olaszország (82,9 év) és Franciaország (82,5 év). Anglia a középmezőnyben végzett, ahol átlagosan 80,7 évig az emberek, illetve szomszédaink közül Szlovénia és Ausztria is, szintén 80,7 átlag életkorral.\n\nA várható, iskolában töltött évek számának esetében azonban már változott a helyzet. A lap által vizsgált országok közül ebben az esetben Belgium végzett az első helyen, itt várhatóan 19,6 évet töltenek az iskolában az emberek, míg a svédeknél – akik a második helyet szerezték meg ezzel – 19,4 év. Őket követi Törökország (18,3 év), Norvégia (18,2 év) és Spanyolország (17,9 év). A máshol legelöl végzett Svájc (16,5) viszont itt csak a középmezőnybe került.\n\nMagyarországnak azonban itt is csak a lista végére sikerült kerülnie, bár a születéskor várható élettartamhoz képest egy helyet mégis javított. Hazánkban ugyanis várhatóan 15 évet töltünk az oktatásban, amivel lehagytuk Szlovákiát (14,5 év), Szerbiát (14,4) és Romániát is (14,2 év). Ausztria a 7. lett az összeállításban, míg Szlovénia a 6.: mindkét esetben 17,7 év az iskolában eltöltött évek várható száma.\n\nAz egy főre jutó nemzeti jövedelem szempontjából a vizsgált országok közül Magyarország 2021-ben a 17. helyre került a 13 654 946 forint egy főre jutó nemzeti jövedelem alapján. Mögöttünk végzett Törökország (12 923 661 forint), Szlovákia (12 780 819 forint), Horvátország (12 548 441 forint), Románia (12 504 714 forint), illetve Szerbia (7 963 754 forint) is. Az első helyen ismét Svájc végzett: itt az egy főre jutó nemzeti jövedelem 27 862 199 forint. Őt követi Norvégia (26 916 018 forint) és Németország, ahol ez 22 710 629 forint.",
    "NL: elindultak a magyar szurkolók a Puskás Arénába – videó": "Magyar válogatott nemzetisport.hu\n\nALAPVONAL. Az Aranycsapat mesterhármasa óta semmi. Illetve már háromból kettő. Ha pedig a harmadik sorozat is éppen most szakadna meg, tovább gazdagodna a futball misztériuma. Bár döntetlennel is elsők maradunk, három sportági világhatalom előtt. Hogy ettől mi is mindjárt azzá emelkednénk? Nem. Még nem. És ebben kéretik nem keresni a rációt. Mint Szalai sarkazásában sem.",
    "Újabb tény, ami azt mutatja, sok pénzük volt a magyaroknak": "Idén április és június között 4,7 millió alkalommal utaztak külföldre a magyarok, 53 százalékkal többször, mint a járvány által érintett, egy évvel korábbi időszakban, ám 2019 második negyedévéhez viszonyítva a kiutazások száma 24 százalékos visszaesést mutatott - derül ki a Központi Statisztikai Hivatal (KSH) negyedéves kiadványából.\n\nA legtöbben Ausztriába, Szlovákiába és Romániába látogattak, az utazások kétharmada ezekbe az országokba irányult. A magyarok átlagosan 2,7 napot töltöttek külföldön, 0,8 nappal többet, mint egy évvel korábban - ismerteti az adatokat az MTI.\n\nA legtöbbet Ausztriában költötték el a magyarok\n\nA KSH adatai szerint a külföldre utazó magyarok folyó áron 245 milliárd forintot költöttek, ami több mint háromszorosa az egy évvel korábbinak és 10 százalékkal több, mint 2019 második negyedévében. A magyarok fejenként és naponta átlagosan 19 500 forintot költöttek külföldön, míg a bázisidőszakban 11 600 forintot.\n\nOrszágok szerinti bontás alapján, a magyar utazók a legtöbbet Ausztriában költötték (48 milliárd forint), de jelentősek voltak a Németországba és Olaszországba látogatók költései is (31 milliárd és 18 milliárd forint).\n\nA külföldiek lassabban térnek vissza Magyarországra\n\n\n\nA jelentés szerint a külföldiek 10,9 millió utazást tettek hazánkba ugyanezen időszak alatt. A látogatások száma az előző év azonos negyedévéhez képest 41 százalékkal nőtt, de a 2019. második negyedévinek csupán a 75 százaléka volt.\n\nA beutazók Magyarországon eltöltött ideje 25,2 millió napra nőtt, ami egyharmadával meghaladta az előző év bázis időszakát.\n\nA több napra érkezők egy utazás alkalmával átlagosan 5,6 napot töltöttek hazánkban, amely éves összevetésben közel egyharmados visszaesés.\n\nAz ide érkező külföldiek nagyon sokat költenek\n\nA hazánkba látogató külföldiek 2022. második negyedévében folyó áron 556 milliárd forintot költöttek, az előző év azonos időszaki értéknél közel kétszer többet, és alig 1 százalékkal kevesebbet, mint a járvány előtti 2019. második negyedévben.\n\nAz egy napra érkezők kiadásainak összege (132 milliárd forint) másfélszeresére, a több napra érkezőké (424 milliárd forint) közel két és félszeresére emelkedett az egy évvel korábbi időszakhoz képest.\n\nNini, ismét Ausztria!\n\n\n\nA legtöbbet (88 milliárd forintot) az Ausztriából idelátogatók költötték: kiadásaik több mint kétötödét egészségügyi ellátásokra, egyötödét szabadidő, szórakozás és egészségmegőrzési célú utazásokra, további egyötödét vásárlásokra fordították.\n\nA Németországból érkezők a zömében magánjellegű utakhoz kapcsolódóan 56 milliárd forintot költöttek Magyarországon. Az üzleti céllal beutazók 16 milliárd forintot, a munkavégzési céllal érkezők 7 milliárd forintot költöttek - írta a KSH.",
    "Az Orbán-kormány áll a legstabilabban": "Az Európai Unió 27 tagállama közül Magyarországon működik a legstabilabb kormány\n\n– derül ki egy pénteken megjelent új elemzésből, amit az Euractiv idéz. A Pantarhei nevű bécsi elemző- és tanácsadó cég által készített kutatás azt vette figyelembe, hogy a kormány hány pártból tevődik össze, valamint hogy az adott országban hány kormányválság volt az utóbbi két parlamenti ciklusban. Ennek fényében toronymagasan a Fidesz–KDNP-pártszövetség által fémjelzett kabinet a legstabilabb az EU-ban.\n\nNem meglepő, hogy Magyarország került az első helyre, mivel 2010 óta a Fidesz és a KDNP kétpárti koalíciója van hatalmon, az utóbbi évek választásain rendre kétharmados többséget szereztek a parlamentben, kormányválság 2010 óta pedig nem volt\n\n– mutattak rá a szakértők.\n\nMagyarországot Ciprus, Litvánia, Luxemburg és Németország követi a stabil kormányok listáján. Míg Bulgária, Ausztria, Olaszország és Románia a lista másik végére került, amit az elemzők úgy magyaráztak: ezekben az országokban „viszonylag gyenge, sok pártból álló kormánykoalíció végzi a kormányzást, és az utóbbi években jellemzők voltak a kormányválságok”. A Pantarhei elemzői úgy látják, hogy a Covid-világjárványt követő mostani, az orosz–ukrán háború által meghatározott válságos helyzetben Európai Unió-szerte nehézséget jelent a kormányoknak az, hogy egyáltalán a ciklusuk végéig kihúzzák. „Ez tartósnak tűnő változást eredményezett, a pártok szinte folyamatosan választási módban vannak. Ez pedig korlátozza azt, hogy jelentős és sürgető politikai kérdésekre választ adjanak” – olvasható a közleményben.\n\nEmlékeztetnek, az EU 27 tagállama közül 21-ben történt kormányváltás az elmúlt két parlamenti ciklusban. A leginstabilabb a kormányzás Romániában, ahol hét miniszterelnök váltotta egymást, de nem sokkal jobb a helyzet Ausztriában és Olaszországban, ahol hat kabinet adta egymásnak a kilincset. A képzeletbeli dobogó harmadik helyén Bulgária áll, ahol négy kormányt fogyasztottak el.\n\nAz elemző- és tanácsadó cég szerint a politikai ingadozás fokozódása Európában a jobb- és baloldali nemzeti és populista pártok felemelkedését eredményezte, miközben a jobb- és baloldali mérsékelt pártok támogatottsága összeomlott. Ilyen körülmények között a 2024-es európai parlamenti választások valószínűleg újabb stressztesztet jelentenek a berendezkedéspártoknak, a jobboldali és nemzeti pártok pedig jelentős előretörésben bízhatnak a jobbközép Európai Néppárt (EPP), a szocialisták és demokraták, valamint az elsősorban a liberálisokat tömörítő Renew Europe rovására – írja a Magyar Nemzet.",
    "2035-re hagyjuk le Ausztriát": "2010 óta Magyarország gyors ütemben konvergált a legtöbb fejlett ipari országhoz. A felzárkózás mértéke egyes esetekben egyenesen megdöbbentő. Ha az elmúlt évek trendjei folytatódnak, akkor a magyar GDP 2035-re magasabb lehet, mint az osztrák.\n\nSebestyén Géza, az MCC Gazdaságpolitikai Műhely vezetőjének írása a Makronómon.\n\nA magyar konvergenciáról szemléletes képet mutat az 1. ábra, mely a hazai GDP-t az eurozóna, azaz a legfejlettebb európai országok összesített GDP-jének arányában mutatja be vásárlóerő-paritáson. Mint ahogyan az a grafikonon is jól látható, 2002 és 2009 között nem igazán sikerült konzekvensen növelni hazánk relatív teljesítményét. A mutató végig 1,7 és 1,8 százalék között ingadozott. A teljes időszakra a növekedés mértéke mindössze 0,1 százalékpont.\n\n2010 után több gazdaságpolitikai fordulat is történt hazánkban. Ezek következtében felgyorsult Magyarország konvergenciája. 2021-ig 0,3 százalékponttal kerültünk közelebb az Eurozóna teljes gazdasági teljesítményéhez. A magyar gazdaságpolitika tehát egyértelműen sikeresebb volt, mint az eurót használó országoké.\n\nA legnagyobb siker\n\nMagyarország a legnagyobb előrelépést Görögországgal szemben tudta felmutatni az elmúlt években. Ám ahogyan azt a 2. ábra is mutatja, 2010 előtt hazánk lényegében egy centit nem tudott előrelépni a hellén államhoz képest. A magyar GDP végig nagyjából 60 százaléka volt a görögnek. A teljes időszakra a növekedés mértéke mindössze 1,8 százalékpont.\n\n2010 után azonban teljesen megváltozott a helyzet. A magyar gazdaságpolitika állva hagyta a görögöt. 2021-ig 45,3 százalékponttal teljesítettük túl a görög gazdasági eredményeket. Mindennek eredményeképp 2019 óta hazánk teljes GDP-je már magasabb, mint Görögországé.\n\nÁmuló japánok\n\nHazánk teljesítménye kiválónak számít a 80-as évek sikerországának, és a világ egyik legnagyobb gazdaságának, Japánnak a tükrében is. Ahogyan azt a 3. ábra mutatja, itt sem 2010 előtt alapoztuk meg a sikereket, hiszen akkor kevesebb mint 1 százalékponttal közeledtünk a szigetország gazdasági teljesítményéhez.\n\n2010 után azonban felgyorsultak a pozitív folyamatok. A magyar GDP közel 2 százalékpontot hozott a japánhoz képest. Bár Magyarország GDP-je még így is jóval alacsonyabb, mint Japáné, a grafikon itt is egyértelműen mutatja a folyamatos és stabil konvergenciát.\n\nKözvetlenül előttünk\n\nAz az ország, melyet nagy eséllyel még idén megelőzünk gazdasági teljesítmény tekintetében, az Portugália. Bár itt sem a 2010 előtti gazdaságpolitika lesz az oka a sikernek, hiszen ahogyan azt a 4. ábra is világosan mutatja, akkor mindössze 4,7 százalékponttal sikerült közelebb kerülni Cristiano Ronaldo szülőhazájához.\n\nA magyar rakéták 2010-től lettek igazán begyújtva. Ennek köszönhetően 2021-ig 22,2 százalékpontot sikerült vernünk a portugálokra. Az elmúlt évek magyar növekedési többlete alapján lényegében biztosra vehető, hogy hazánk GDP-je idén már magasabb lesz, mint Portugáliáé.\n\nAkik csak fociban jobbak\n\nFolyamatos a magyar konvergencia a másik nagy futballnemzethez, Olaszországhoz képest is. Bár ennek üteme sem egyenletes. Ahogyan azt az 5. ábra mutatja, 2010 előtt csak alig 1 százalékot tudott a hazai gazdaság lefaragni a közöttünk lévő különbségből.\n\n2010 után azonban felgyorsultak az események. Innentől a magyar GDP 3 százalékponttal került közelebb az olaszhoz. Bár a két ország mérete közötti különbség továbbra is egyértelműen látszik a számokban, a grafikon azt is megerősíti, hogy az euró használata nem jelent egyértelmű előnyt a gazdaság szempontjából.\n\nA trendforduló\n\nA fentieknél is egyértelműbb és érdekesebb folyamatokat látunk, ha a magyar GDP-t egy másik nagy focinemzetével, a spanyollal vetjük össze. Ahogyan a 6. ábra mutatja, 2010 előtt nem hogy nem konvergált, de egyenesen lemaradt Magyarország az Ibériai állammal szemben. A spanyol GDP ekkor 0,7 százalékpontot vert a magyarra.\n\n2010 után viszont itt is megmutatkozott a magyar gazdaságpolitikai váltás eredménye. 2010-től Magyarország gazdasága 4,5 százalékpontot vert Spanyolországéra. Hazánk saját valutája tehát itt sem jelentett hátrányt.\n\nAz euró áldozata\n\nVéleményem szerint a legérdekesebb és számunkra legrelevánsabb összevetést a magyar és a szlovák gazdaság egymás mellé állítása adja. Ahogyan a 7. ábra mutatja, északi szomszédunk durván elhúzott tőlünk 2010 előtt. A szlovák GDP 39 százalékpontot vert a magyarra ezen időszak során.\n\n2010 után azonban itt is 180 fokos fordulatot vettek a folyamatok. Az elmúlt években már egyértelműen Magyarország gazdasága teljesített jobban. A hazai GDP több mint 31 százalékpontot vert a szlovákra. Nehéz a trendforduló közgazdasági indokainak keresésénél a magyar gazdaságpolitikai fordulat mellett figyelmen kívül hagyni azt a tényt, hogy északi szomszédunk 2009-ben vezette be a közös európai fizetőeszközt.\n\nA finn csodálkozás\n\nAz 1990-es évek európai bezzegországa Finnország volt. Mindenki a finn gazdasági csodát tanulmányozta és igyekezett másolni. A magyar gazdaság elmúlt években mutatott teljesítménye még a legendás északi államhoz viszonyítva is meggyőző. De itt sem 2010 előtt látjuk a sikereket, ahogyan ezt a 8. ábra is mutatja.\n\n2002 és 2009 között a magyar GDP lényegében végig a finn értékének közelében ingadozott, de nem tudtunk ellépni nyelvrokonainktól. A hazai gazdasági teljesítmény ezekben az években mindössze alig 3 százalékpontot tudott a finnre verni.\n\n2010 után azonban a fenti grafikon is jól mutatja a magyar rakéták begyújtását. A tavalyi évig több mint 15 százalékpontot sikerült hoznunk a finn gazdasághoz képest. Ez egyben azt is jelenti, hogy Magyarország gazdasága egyértelműen maga mögött hagyta az északi ország mutatóját.\n\nFutottak még\n\nAzon országok listája, melyeknél hazánk jobban teljesített 2010 óta hosszabb, mint amennyit a kedves olvasó ideje engedélyez számunkra. Jobban növekedett a magyar gazdaság többek között az angolnál (9 százalékról 11 százalékra nőtt a relatív teljesítményünk), a franciánál (9 százalékról 10-re emelkedve), a hollandnál (28 százalékról 32-re növekedve), a norvégnál (78-ról 83 százalékra változva), a horvátnál (240-ről 271-re ugorva) vagy a csehnél is (72-ről 75 százalékra emelkedve).\n\nAkiktől tanulhatunk\n\nNéhány ország azonban még hazánknál is jobban tudta növelni gazdasági teljesítményét. Ezen államok gazdaságpolitikája további tanulságokkal szolgálhat a számunkra is. Ám jellemzően ezen országok is 2010 és 2013 között tudtak jobb fejlődési utat felmutatni, amikor Magyarország még el volt foglalva a 2010 előtti gazdaságpolitika balfogásainak korrigálásával, illetve még nem volt meg az összhang a monetáris és fiskális politika között.\n\nA fenti állítás kiváló bizonyítékát adja például Lettország. Ahogyan a 9. ábra is mutatja, a balti állam 2002 és 2007 között lényegesen, 2010 és 2012 között pedig valamivel jobban teljesített hazánknál. Az elmúlt években azonban Magyarország teljesítménye már veri a lettekét.\n\nNagyon hasonló a helyzet Litvánia és Észtország esetében is. 2002 és 2007 között minden balti állam köröket vert hazánkra, és 2009 és 2013 között is gyorsabban tudtak növekedni, mint Magyarország. 2013 óta azonban lényegében együtt mozog a másik két balti állam is hazánkkal. Kisebb ingadozások vannak a relatív gazdasági mutatóban, a 2010 előtt tapasztalható növekedési többletük azonban már a múlté.\n\nA két ország, melynek gazdaságpolitikáját most is érdemes tanulmányoznunk, az Írország és Málta. Ez a két állam 2013 óta is jobban tudott teljesíteni Magyarországnál. A két modell természetesen részben nem igazán másolható. Írország esetében a nyelv és a kedvező földrajzi elhelyezkedés jelent behozhatatlan versenyelőnyt, ám a gyógyszeriparra, egészségügyre és IT-ra épülő gazdasági struktúra, valamint a globalizáció magas szintje jó példa lehet hazánknak is.\n\nMálta esetében a földrajzi elhelyezkedés és ennek kereskedelmi és turisztikai hatásai ugyancsak fontos és nem reprodukálható részét képezik a sikernek. Nem elhanyagolható – ám már másolható – faktor az sem, hogy a máltaiak közel 90 százaléka beszél angolul. A földközi tengeri ország fejlett pénzügyi és IT szektora ugyancsak követendő például szolgálhat Magyarország számára is.\n\nMégis, mikor hagyjuk le Ausztriát?\n\nA cikk címének bizonyítása azonban még nem történt meg. Nézzük tehát most azt, hogyan teljesített a magyar gazdaság nyugati szomszédunkhoz képest. Ahogyan azt a 10. ábra is mutatja, a magyar GDP lényegében stabilan az osztrák érték 50-60 százaléka között ingadozott 2010 előtt. A teljes időszak alatt kicsivel több mint 2 százalékpontot tudtunk hozni Ausztriához képest.\n\n2010 után, de még inkább 2016-tól kezdve azonban itt is egyértelműen láthatjuk a magyar gazdaságpolitika fordulatát. 2010-től a hazai GDP több mint 7 százalékpontot vert az osztrákra. 2016-tól pedig a konvergencia lényegében egyenletes mértani növekmény szerint zajlik.\n\nEz utóbbi tény segíthet abban, hogy megbecsüljük, mikor érheti utol Magyarország gazdasága Ausztriáét. Ha az elmúlt években tapasztalható konvergenciát vesszük alapul, azaz azt, hogy a magyar relatív teljesítmény átlagosan 2,773 százalékkal növekszik minden évben, akkor könnyen kiszámíthatjuk hazánk relatív teljesítményét a következő évekre is. Ezt mutatja a 11. ábra.\n\nAhogyan a fenti grafikonon láthatjuk, ha a 2016 óta tapasztalt trend folytatódik, akkor Magyarország GDP-je 2035-re fogja elérni Ausztria legfontosabb gazdasági mérőszámát. Meg kell természetesen jegyezni, hogy ez a trend feltételezi azt, hogy sem a magyar, sem az osztrák gazdaságpolitika nem fog lényeges fordulatot venni az elkövetkező években.\n\nÖsszefoglalás\n\nA magyar gazdaságpolitika éles fordulatot vett 2010-ben. Előtte hazánk gazdasága lemaradt számos országhoz, így Ciprushoz, Csehországhoz, Horvátországhoz, Izlandhoz, Norvégiához, Spanyolországhoz és Szlovákiához képest is. 2010 után viszont hazánk jobban teljesített a legtöbb európai államnál.\n\n2021-ben Magyarország Eurozónához képest mért relatív gazdasági teljesítménye 15 százalékkal volt magasabb, mint 2009-ben. Állva hagytuk (és lehagytuk) a görög gazdaságot, jelentős mértékben fejlődtünk Japánhoz képest, idén valószínűleg Portugáliát is sikerül magunk mögé utasítani, állva hagytuk az olaszokat, a spanyolokat, megfordítottuk a 2010 előtti negatív trendet a szlovákokhoz képest, és még a finnek is tanulhattak tőlünk.\n\nTermészetesen mindig van lehetőség tanulni másoktól, és ez a gazdaságpolitika világában sincsen másképp. Bár a balti államokra már lényegében nincsen okunk irigykedni, Írország és Málta még mindig szolgálhat fontos tanulságokkal hazánk számára. A nem másolható különbségek mellett a gyógyszeripar, az egészségügy, az informatikai szolgáltatások és a pénzügyi szektor fejlesztése mellett fontos lehet a nyelvtudás szintjének emelése is.\n\nA folyamatosan olvasható cinikus hangok ellenére a számok egyértelműen azt mutatják, hogy Magyarország az elmúlt években rohamléptekkel közelíti Ausztria gazdasági fejlettségét. Ha a 2016 óta látott trend megmarad, akkor 2035-re hazánk GDP-je magasabb lesz, mint nyugati szomszédunké. Ehhez a jelenlegi sikertényezők megtartása mellett természetesen érdemes lesz még többet tanulni a hazánkhoz hasonlóan sikeres országoktól.",
    "Bayer Zsolt: Fogjunk össze, és csináljunk egy különutas politikát + videó": "Mit is üzent Putyin a legutóbb? Azt mondta, így Európának: „Meg fogtok fagyni, mint az orosz mesében a farkas farka.” Az a helyzet, hogy nagy valószínűséggel Putyinnak lesz igaza, és ez tragédia – vélekedett a publicista.\n\nNincs más esélyünk, mintsem az, hogy mi itt Közép-Európában, esetlegesen kiegészülve az osztrákokkal, és az olaszokkal, ahol néhány nap múlva a választásokon, minden jel szerint végre a normalitás fog győzni. Szóval, mi itt Közép-Európában a V4-ek, Olaszország, Ausztria fogjunk össze, és csináljunk valamiféle külön utas politikát, ugyanis ez így tovább nem mehet – hangsúlyozta vlogjában Bayer Zsolt.",
    "Kétmilliárd eurót eltőzsdézett, a saját létét is veszélybe sodorta a bécsi állami áramszolgáltató": "Földvári Zsuzsa (Bécs);\n\nAusztria;áramszolgáltató;tőzsde;botrány;\n\n2022-09-02 16:45:00\n\nKétmilliárd eurót eltőzsdézett, a saját létét is veszélybe sodorta a bécsi állami áramszolgáltató\n\nA Wien Energie megsegítésére rengeteg pénzt vett elő a Nehammer-kormány és az osztrák főváros.\n\n„Holnapig két milliárd eurót kérünk hitelbe, de a kifizetendő összeg lehet, hogy pár napon belül akár 10 milliárd is lehet.“ Ezzel a megdöbbentő kéréssel fordult Bécs városának energiaszolgáltatója, a Wien Energie a 100 százalékos tulajdonosához, az osztrák főváros önkormányzatához, amely pedig, lévén iszonyatos összegről szó, továbbította a kérést a Karl Nehammer kancellár vezette bécsi kormánynak.\n\nTörtént mindez a hétvégén, amikor is Bécs pénzügyi tanácsosa, Peter Hanke a pénzügyminiszter és az energiatárca vezetőjének a tudomására hozta, hogy a lipcsei áramtőzsdén\n\nHa az osztrák áramszolgáltató cég nem emeli a kaució összegét, a potenciális vásárlók lehívják a 16,5 terrawattórányi árammennyiséget. Márpedig ekkora mennyiség nincs a cég tulajdonában, azaz kitaszítanák az európai tőzsdéről és valószínűleg elkerülhetetlen lenne a csőd.\n\nHanke a nemzetközi árampiac megbomlott viselkedését okolta a hirtelen támadt válságért, a segítségkérés megalapozására pedig elmondta, hogy a Wien Energie felel a kétmilliós főváros lakóinak ellátásáért, s további 230 ezer kisüzem energiájának biztosításáért. A városatya hangoztatta, hogy nincs szó hazardírozásról, az osztrák vállalat az európai tőzsdén adja és veszi az áramot, ez az egyetlen hely, ahol nagy mennyiségben lehet kereskedni és - határidős ügyletekkel - az ellátást hosszútávra biztosítani. Az osztrák televízióban adott nyilatkozatából kiderült, hogy az energiaellátó cég üzleti könyvei kimondottan tiltják a kockázatos spekulálást.\n\nKedd délután állt először a nyilvánosság elé a főváros polgármestere, Michael Ludwig, addigra az égbe szökött árak már megnyugodtak, azonnal nem kell a pénz. Határozottan kijelentette, hogy\n\nPár órával később azonban már sokasodtak a kérdőjelek a kijelentése körül. Addigra nyilvánosságra került, hogy a város polgármestere a saját szakállára - két részletben - 1,4 milliárd euró kölcsönt jóváhagyott a Wien Energienek. Erre lehetőséget ad a bécsi tartománynak egy olyan régi jogszabálya, amely Ausztria további nyolc tartományára egyáltalán nem vonatkozik. A botrány nyomán biztosra vehető, hogy a bécsi polgármesteri privilégium már nem marad fenn sokáig.\n\nA kereszténydemokratákból és zöldekből álló osztrák kormány tagjai már a „magányos“ pénzfolyósítást is furcsállták, de azon is fennakadtak, hogy a kölcsönt Ludwig nem hozta nyilvánosságra. Ezért a további milliárdok kifizetését megígérték ugyan, de a pénzügyminiszter, Marcus Brunner elrendelte, hogy a szövetségi számvevőszék kezdjen vizsgálatot. Vessen egy pillantást arra is, hogy a pénzügyi gondokkal küszködő vállalkozás hogyan lehet a bécsi Rapid futballcsapat legnagyobb szponzora.\n\nVizsgálódik az osztrák sajtó is, a Falter című hetilap például azt firtatta, hogy a csupán kevés áramot, de gázt aztán egyáltalán sem termelő szolgáltató\n\ns arra spekulálni, hogy a tőzsdén az eladáshoz szükséges mennyiséget majd kedvező áron időben beszerzi. Ekkora kockázatot nem lett volna szabad vállalni – állítják tőzsdei szakértők, ekkora mennyiséggel a cég már nem volt ura a történéseknek.\n\nA felelősök megállapításánál sürgősebb teendő az áramügylet mögé teendő kaució előteremtése. Szerda délelőtt a kormány és a város képviselői egyezségre jutottak, hogy az osztrák kormány kétmilliárd eurós hitelkeretet nyit a Wien Energienek, az összeget, ha szükséges, két órán belül le lehet hívni. A pénzt nem az energiacég kapja közvetlenül, hanem az első osztályú adós város, az áthidaló hitel 2023. áprilisig áll rendelkezésre. A pénzügyminiszter nyomására a lejárat idejéig a kormány embere is beül a Wien Energie felügyelőbizottságába. Hanke jelezte, a felhők ezzel még nem oszlottak szét a cég fölött, ha a tőzsdén az árak megkétszereződnek, akár 6-10 milliárd euró kölcsönre is szükség lehet.\n\nSzeptember 9-én Prágában találkoznak az Európai Unió tagországainak energiaügyi miniszterei közös árszabás, esetleges ársapka kialakításáról tárgyalni. Felmerült az is, hogy a áram és a gáz árát szétválasztják, segítve önálló mozgásukat. Már a biztató hírekre 20 százalékos csökkenés következett be az áramtőzsdén.",
    "Súlyos sérüléssel szállították kórházba a híres magyar színművészt: Ausztriában érte a baj, ami a munkájára is kihat": "A Blikk értesülései szerint Ausztriában érte baleset Halász Judit színész- és énekesnőt.\n\nEgy kiránduláson történt meg a baj\n\nHalász Judit elmondása szerint pont ausztriai nyaralása utolsó napján történt a sérülés egy kirándulás közben. \"Egy télen sípályaként működő helyen voltunk, és sajnos a lejtőn lefelé egy kavicson elcsúsztam. Akkor még nem is gondoltam, hogy nagy a baj, mert nem fájt annyira, ám az ottani kórházban csináltak CT-t és röntgent is, ami egyértelműen mutatta a törést. Szerencsére nem mozdult el a csont, de itthon kaptam egy szép kis gipszet, ami néhány nap múlva már le is kerül\" - mesélte a lapnak a színésznő, aki a baleset ellenére szerepel a Vígszínház Bella Figura című darabjában, ami a sérülés miatt némi átszervezést igényelt.\n\nTörök Ferenc, a darab rendezője a szerepet hozzáigazította Halász állapotához, így gond nélkül tudja játszani a szerepét. A színésznő a lapnak azt is elárulta, hogy a gipsz hamarosan lekerül a lábáról és nem tagadta, hogy ezt a pillanatot már igencsak várja.\n\n\"Nincsenek fájdalmaim, ez valószínűleg annak köszönhető, hogy nem mozdult el a csont. Ha nem mondják, hogy el van törve, talán el sem hiszem. A gipsz azonban okoz nehézségeket, mert így nagyon kényelmetlen az alvás és nehézkesek az olyan mindennapos dolgok is, mint mondjuk a fürdés\" - fejtette ki a színésznő a Blikknek.\n\nForrás: Blikk\n\nLeadfotó: 123rf\n\nFotó: MTI/MTVA Fotó: Zih Zsolt",
    "NL: statisztikák a magyar–olasz elé – infografika": "Magyar válogatott nemzetisport.hu\n\nALAPVONAL. Az Aranycsapat mesterhármasa óta semmi. Illetve már háromból kettő. Ha pedig a harmadik sorozat is éppen most szakadna meg, tovább gazdagodna a futball misztériuma. Bár döntetlennel is elsők maradunk, három sportági világhatalom előtt. Hogy ettől mi is mindjárt azzá emelkednénk? Nem. Még nem. És ebben kéretik nem keresni a rációt. Mint Szalai sarkazásában sem.",
    "Egyszerre állnak jól és rosszul a magyar gáztárolók – Forbes.hu": "Átlépte a 70 százalékos szintet a magyarországi gáztárolók töltöttsége: fogyasztásarányosan jól állunk, de ahhoz képest, hogy mekkora tárolókapacitása van az országnak, már kevésbé.\n\nA magyarországi gáztárolók töltöttsége átlépte a 70 százalékos szintet, tudtuk meg a Magyar Energetikai és Közmű-szabályozási Hivataltól (MEKH).\n\nSzeptember 19-én a hazai földgáztárolók töltöttsége 70,11 százalékos volt, a betárolt mennyiség 4,44 milliárd köbmétert tett ki.\n\nA fogyasztásarányos töltöttséget tekintve Magyarország 40,55 százalékkal a tranzit célú betárolást is végző két ország, Ausztria (72,91 százalék) és Szlovákia (53,59 százalék) után a harmadik legjobb helyen áll európai összehasonlításban (mindenkit figyelembe véve pedig negyedik). A betárolt 4,44 milliárd köbméternyi földgáz az éves lakossági fogyasztást meghaladja (112,26 százaléka). Gázra ugyanakkor a gazdaságnak is szüksége van, ezért mondja a kormány, hogy az összfogyasztás tekintetében 89 napra elegendő gázunk van.\n\nMagyarország földgázellátása a MEKH szerint továbbra is zavartalan, a tárolók feltöltése a megszokott rendben folytatódik.\n\nSok vagy kevés? Attól függ, hogyan számoljuk\n\nHa nem a fogyasztásarányos töltöttséget nézzük, a 70 százalékos magyar adat már kevésbé kimagasló EU-s szinten, bőven elmaradunk a 86,5 százalékos átlagtól (az egyes országok töltöttségi adatait itt lehet böngészni, míg a kapacitásokról itt található infografika).\n\nA száz százalék közelében lévő országok nem feltétlenül érdemesek az összehasonlításra. Az arányokat tekintve a három legjobban álló ország kapacitása jóval elmarad a magyarországihoz képest, Portugáliáé nagyjából huszada (3,6 TWh), Lengyelországé feleakkora (35,8 TWh), Dániáé pedig a hetede (9,1 TWh) – értelemszerűen egyszerűbben tudják feltölteni a tározókat, mint a nagyobb kapacitással rendelkezők.\n\n67 TWh-val a magyar tárolókapacitás az egyik legnagyobb Európában, így érdekes megvizsgálni, hogyan áll az az öt ország, aminek nagyobb tárolókapacitása van, mint nekünk:\n\nAusztria (95,5 TWh),\n\nNémetország (245,3 TWh),\n\nFranciaország (128,5 TWh),\n\nOlaszország (197,7 TWh),\n\nés Hollandia (143,8 TWh)\n\nA Reuters legfrissebb (szeptember 20-i) adatai alapján a nagyobb tárolókapacitás ellenére is mind az öten jobban állnak, mint Magyarország.\n\nAusztria 75, Németország 90, Franciaország 96, Olaszország 88, Hollandia pedig szintén 88 százalékos töltöttségen van jelenleg. Az EU-s összkapacitás 1111 terawattórányi gáz, a magyar kapacitás ebből 6 százaléknak felel meg, míg a legnagyobb tárolókkal rendelkező öt ország kapacitása az EU-s közel háromnegyede. Lakosságarányosan a magyar gáztárolók kapacitása a negyedik legnagyobb az EU-ban, Lettország, Ausztria és Hollandia után.\n\nMagyarország lemaradottsága érthető, hiszen a többi országhoz képest későn kezdtük meg a betárazást, egy hónappal ezelőtt mi voltunk az egyetlenek az orosz gáztól függők közül, ahol nem érték el a tavalyi töltöttségi szintet a tározók.\n\nSzolidaritás is van a világon\n\nBár a MEKH csütörtöki sajtóközleménye többször is hangsúlyozta Magyarország (fogyasztásarányosan) előnyös helyzetét az EU többi államához képest, az összehasonlítás olyan szempontból nem feltétlenül releváns, hogy az EU alapvetően továbbra is a szolidaritásban gondolkozik.\n\nAz uniós energiaügyi miniszterek júliusban arról döntöttek, hogy a tagállamok önkéntes alapon csökkentik a téli gázfogyasztásukat, valamint a szolidaritás jegyében megosztják tartalékaikat. A tervre csak Magyarország szavazott nemmel – a hozzáállást pedig jól tükrözi a MEKH kommunikációja is, noha pár nappal a szavazás után az energiahivatal is elkezdte megvizsgálni, hogyan lehetne spórolni.\n\nA nem túlságosan szolidáris Magyarország kapcsán Ursula von der Leyen, az Európai Bizottság elnöke július végén a Portfolio.hu-nak azt nyilatkozta: „Mindenki érti, hogy gazdaságaink olyan szorosan össze vannak kapcsolva, hogy ha az egyik uniós országban következne be ellátási zavar, akkor az az uniós gazdaságunk egészére nézve is káros következménnyel járna.",
    "NL: az utolsó etap programja, tabellák, közvetítések": "Szerdán elkezdődik a labdarúgó Nemzetek Ligája csoportkörének utolsó etapja. Keddig az összes liga összes csoportjában kialakul a végeredmény, addig is 53 mérkőzést rendeznek, s ezekből 34 képernyőre is kerül élőben valamelyik magyar sportcsatornán. Íme, a következő napok teljes programja csoportonként, közvetítésekkel.\n\n!­­Goa3 beépítés: 640*360 1 nso aloldal külföldi foci minden más foci, 1614178 -->\n\nFotó: AFP\n\nNEMZETEK LIGÁJA\n\nNapi bontás\n\n\n\nA-LIGA\n\n3. CSOPORT\n\n5. FORDULÓ\n\nSzeptember 23., péntek\n\n20.45: Németország–MAGYARORSZÁG (Tv: M4 Sport) – élőben az NSO-n!\n\n20.45: Olaszország–Anglia (Tv: Spíler2)\n\n6. FORDULÓ\n\nSzeptember 26., hétfő\n\n20.45: MAGYARORSZÁG–Olaszország (Tv: M4 Sport) – élőben az NSO-n!\n\n20.45: Anglia–Németország (Tv: Spíler2)\n\nA 3. CSOPORT ÁLLÁSA 1. MAGYARORSZÁG 4 2 1 1 7–3 +4 7 2. Németország 4 1 3 – 8–5 +3 6 3. Olaszország 4 1 2 1 5–7 –2 5 4. Anglia 4 – 2 2 1–6 –5 2\n\n1. CSOPORT\n\n5. FORDULÓ\n\nSzeptember 22., csütörtök\n\n20.45: Horvátország–Dánia\n\n20.45: Franciaország–Ausztria (Tv: Spíler1)\n\n6. FORDULÓ\n\nSzeptember 25., vasárnap\n\n20.45: Dánia–Franciaország (Tv: Spíler1)\n\n20.45: Ausztria–Horvátország\n\nAZ 1. CSOPORT ÁLLÁSA 1. Dánia 4 3 – 1 6–3 +3 9 2. Horvátország 4 2 1 1 3–4 –1 7 3. Ausztria 4 1 1 2 5–5 0 4 4. Franciaország 4 – 2 2 3–5 –2 2\n\n2. CSOPORT\n\n5. FORDULÓ\n\nSzeptember 24., szombat\n\n20.45: Csehország–Portugália (Tv: Spíler1)\n\n20.45: Spanyolország–Svájc (Tv: Spíler2)\n\n6. FORDULÓ\n\nSzeptember 27., kedd\n\n20.45: Portugália–Spanyolország (Tv: Spíler2)\n\n20.45: Svájc–Csehország (Tv: Spíler1)\n\nA 2. CSOPORT ÁLLÁSA 1. Spanyolország 4 2 2 – 6–3 +3 8 2. Portugália 4 2 1 1 7–2 +5 7 3. Csehország 4 1 1 2 4–7 –3 4 4. Svájc 4 1 – 3 2–7 –5 3\n\n4. CSOPORT\n\n5. FORDULÓ\n\nSzeptember 22., csütörtök\n\n20.45: Lengyelország–Hollandia (Tv: Spíler2)\n\n20.45: Belgium–Wales (Tv: Arena4)\n\n6. FORDULÓ\n\nSzeptember 25., vasárnap\n\n20.45: Wales–Lengyelország (Tv: Match4)\n\n20.45: Hollandia–Belgium (Tv: Spíler2)\n\nA 4. CSOPORT ÁLLÁSA 1. Hollandia 4 3 1 – 11–6 +5 10 2. Belgium 4 2 1 1 9–6 +3 7 3. Lengyelország 4 1 1 2 5–10 –5 4 4. Wales 4 – 1 3 5–8 –3 1\n\nB-LIGA\n\n1. CSOPORT\n\n1. FORDULÓ, ELHALASZTOTT MÉRKŐZÉS\n\nSzeptember 21., szerda\n\n20.45: Skócia–Ukrajna (Tv: Spíler2)\n\n5. FORDULÓ\n\nSzeptember 24., szombat\n\n15.00: Örményország–Ukrajna (Tv: Spíler2)\n\n20.45: Skócia–Írország\n\n6. FORDULÓ\n\nSzeptember 27., kedd\n\n20.45: Írország–Örményország\n\n20.45: Ukrajna–Skócia\n\nAZ 1. CSOPORT ÁLLÁSA 1. Ukrajna 3 2 1 – 5–1 +4 7 2. Skócia 3 2 – 1 6–4 +2 6 3. Írország 4 1 1 2 4–3 +1 4 4. Örményország 4 1 – 3 2–9 –7 3\n\n2. CSOPORT\n\n5. FORDULÓ\n\nSzeptember 24., szombat\n\nIzland–Oroszország – törölve\n\n20.45: Izrael–Albánia (Tv: Match4)\n\n6. FORDULÓ\n\nSzeptember 27., kedd\n\n20.45: Albánia–Izland (Tv: Match4)\n\nOroszország–Izrael – törölve\n\nA 2. CSOPORT ÁLLÁSA 1. Izrael 3 1 2 – 6–5 +1 5 2. Izland 3 – 3 – 5–5 0 3 3. Albánia 2 – 1 1 2–3 –1 1\n\n\n\n\n\n3. CSOPORT\n\n5. FORDULÓ\n\nSzeptember 23., péntek\n\n20.45: Bosznia-Hercegovina–Montenegró (Tv: Spíler1)\n\n20.45: Finnország–Románia (Tv: Arena4)\n\n6. FORDULÓ\n\nSzeptember 26., hétfő\n\n20.45: Románia–Bosznia-Hercegovina (Tv: Spíler1)\n\n20.45: Montenegró–Finnország (Tv: Arena4)\n\nA 3. CSOPORT ÁLLÁSA 1. Bosznia-Hercegovina 4 2 2 – 6–4 +2 8 2. Montenegró 4 2 1 1 6–3 +3 7 3. Finnország 4 1 1 2 5–5 0 4 4. Románia 4 1 – 3 1–6 –5 3\n\n4. CSOPORT\n\n5. FORDULÓ\n\nSzeptember 24., szombat\n\n18.00: Szlovénia–Norvégia (Tv: Spíler2)\n\n20.45: Szerbia–Svédország (Tv: Arena4)\n\n6. FORDULÓ\n\nSzeptember 27., kedd\n\n20.45: Norvégia–Szerbia (Tv: Arena4)\n\n20.45: Svédország–Szlovénia\n\nA 4. CSOPORT ÁLLÁSA 1. Norvégia 4 3 1 – 6–3 +3 10 2. Szerbia 4 2 1 1 7–4 +3 7 3. Svédország 4 1 – 3 5–6 –1 3 4. Szlovénia 4 – 2 2 3–8 –5 2\n\nC-LIGA\n\n1. CSOPORT\n\n5. FORDULÓ\n\nSzeptember 22., csütörtök\n\n20.45: Litvánia–Feröer\n\n20.45: Törökország–Luxemburg\n\n6. FORDULÓ\n\nSzeptember 25., vasárnap\n\n20.45: Feröer–Törökország\n\n20.45: Luxemburg–Litvánia\n\nAZ 1. CSOPORT ÁLLÁSA 1. Törökország 4 4 – – 14–0 +14 12 2. Luxemburg 4 2 1 1 5–4 +1 7 3. Feröer 4 1 1 2 4–8 –4 4 4. Litvánia 4 – – 4 1–12 –11 0\n\n2. CSOPORT\n\n5. FORDULÓ\n\nSzeptember 24., szombat\n\n18.00: Észak-Írország–Koszovó (Tv: Spíler1)\n\n20.45: Ciprus–Görögország\n\n6. FORDULÓ\n\nSzeptember 27., kedd\n\n20.45: Koszovó–Ciprus\n\n20.45: Görögország–Észak-Írország\n\nA 2. CSOPORT ÁLLÁSA 1. Görögország 4 4 – – 7–0 +7 12 2. Koszovó 4 2 – 2 5–5 0 6 3. Ciprus 4 – 2 2 2–7 –5 2 4. Észak-Írország 4 – 2 2 4–6 –2 2\n\n3. CSOPORT\n\n5. FORDULÓ\n\nSzeptember 22., csütörtök\n\n16.00: Kazahsztán–Fehéroroszország\n\n20.45: Szlovákia–Azerbajdzsán\n\n6. FORDULÓ\n\nSzeptember 25., vasárnap\n\n18.00: Azerbajdzsán–Kazahsztán (Tv: Spíler1)\n\n18.00: Szlovákia–Fehéroroszország (Tv: Spíler2)\n\nA 3. CSOPORT ÁLLÁSA 1. Kazahsztán 4 3 1 – 6–2 +4 10 2. Szlovákia 4 2 – 2 3–3 0 6 3. Azerbajdzsán 4 1 1 2 2–3 –1 4 4. Fehéroroszország 4 – 2 2 1–4 –3 2\n\n4. CSOPORT\n\n5. FORDULÓ\n\nSzeptember 23., péntek\n\n18.00: Grúzia–Észak-Macedónia (Tv: Spíler2)\n\n20.45: Bulgária–Gibraltár\n\n6. FORDULÓ\n\nSzeptember 26., hétfő\n\n20.45: Gibraltár–Grúzia\n\n20.45: Észak-Macedónia–Bulgária\n\nA 4. CSOPORT ÁLLÁSA 1. Grúzia 4 3 1 – 12–2 +10 10 2. Észak-Macedónia 4 2 1 1 7–4 +3 7 3. Bulgária 4 – 3 1 4–7 –3 3 4. Gibraltár 4 – 1 3 1–11 –10 1\n\nD-LIGA\n\n1. CSOPORT\n\n5. FORDULÓ\n\nSzeptember 22., csütörtök\n\n18.00: Lettország–Moldova (Tv: Spíler2)\n\n20.45: Liechtenstein–Andorra\n\n6. FORDULÓ\n\nSzeptember 25., vasárnap\n\n15.00: Moldova–Liechtenstein (Tv: Spíler1)\n\n15.00: Andorra–Lettország (Tv: Spíler2)\n\nAZ 1. CSOPORT ÁLLÁSA 1. Lettország 4 4 – – 10–2 +8 12 2. Moldova 4 2 1 1 6–5 +1 7 3. Andorra 4 1 1 2 3–6 –3 4 4. Liechtenstein 4 – – 4 1–7 –6 0\n\n2. CSOPORT\n\n5. FORDULÓ\n\nSzeptember 23., péntek\n\n18.00: Észtország–Málta (Tv: Spíler1)\n\n6. FORDULÓ\n\nSzeptember 26., hétfő\n\n20.45: San Marino–Észtország (Tv: Match4)\n\nA 2. CSOPORT ÁLLÁSA 1. Észtország 2 2 – – 4–1 +3 6 2. Málta 3 2 – 1 4–2 +2 6 3. San Marino 3 – – 3 0–5 –5 0\n\nA PROGRAM NAPI BONTÁSBAN\n\nSZEPTEMBER 21., SZERDA\n\n1. CSOPORT\n\n20.45: Skócia–Ukrajna (Tv: Spíler2)\n\nSZEPTEMBER 22., CSÜTÖRTÖK\n\n5. FORDULÓ\n\nA-LIGA\n\n1. CSOPORT\n\n20.45: Horvátország–Dánia\n\n20.45: Franciaország–Ausztria (Tv: Spíler1)\n\n4. CSOPORT\n\n20.45: Lengyelország–Hollandia (Tv: Spíler2)\n\n20.45: Belgium–Wales (Tv: Arena4)\n\nC-LIGA\n\n1. CSOPORT\n\n20.45: Litvánia–Feröer\n\n20.45: Törökország–Luxemburg\n\n3. CSOPORT\n\n16.00: Kazahsztán–Fehéroroszország\n\n20.45: Szlovákia–Azerbajdzsán\n\nD-LIGA\n\n1. CSOPORT\n\n18.00: Lettország–Moldova (Tv: Spíler2)\n\n20.45: Liechtenstein–Andorra\n\nSZEPTEMBER 23., PÉNTEK\n\n5. FORDULÓ\n\nA-LIGA\n\n3. CSOPORT\n\n20.45: Németország–Magyarország (Tv: M4 Sport) – élőben az NSO-n!\n\n20.45: Olaszország–Anglia (Tv: Spíler2)\n\nB-LIGA\n\n3. CSOPORT\n\n20.45: Bosznia-Hercegovina–Montenegró (Tv: Spíler1)\n\n20.45: Finnország–Románia (Tv: Arena4)\n\nC-LIGA\n\n4. CSOPORT\n\n18.00: Grúzia–Észak-Macedónia (Tv: Spíler2)\n\n20.45: Bulgária–Gibraltár\n\nD-LIGA\n\n2. CSOPORT\n\n18.00: Észtország–Málta (Tv: Spíler1)\n\nSZEPTEMBER 24., SZOMBAT\n\nA-LIGA\n\n2. CSOPORT\n\n20.45: Csehország–Portugália (Tv: Spíler1)\n\n20.45: Spanyolország–Svájc (Tv: Spíler2)\n\nB-LIGA\n\n1. CSOPORT\n\n15.00: Örményország–Ukrajna (Tv: Spíler2)\n\n20.45: Skócia–Írország\n\n2. CSOPORT\n\n20.45: Izrael–Albánia (Tv: Match4)\n\n4. CSOPORT\n\n18.00: Szlovénia–Norvégia (Tv: Spíler2)\n\n20.45: Szerbia–Svédország (Tv: Arena4)\n\nC-LIGA\n\n2. CSOPORT\n\n18.00: Észak-Írország–Koszovó (Tv: Spíler1)\n\n20.45: Ciprus–Görögország\n\nSZEPTEMBER 25., VASÁRNAP\n\n6. FORDULÓ\n\nA-LIGA\n\n1. CSOPORT\n\n20.45: Dánia–Franciaország (Tv: Spíler1)\n\n20.45: Ausztria–Horvátország\n\n4. CSOPORT\n\n20.45: Wales–Lengyelország (Tv: Match4)\n\n20.45: Hollandia–Belgium (Tv: Spíler2)\n\nC-LIGA\n\n1. CSOPORT\n\n20.45: Feröer–Törökország\n\n20.45: Luxemburg–Litvánia\n\n3. CSOPORT\n\n18.00: Azerbajdzsán–Kazahsztán (Tv: Spíler1)\n\n18.00: Szlovákia–Fehéroroszország (Tv: Spíler2)\n\nD-LIGA\n\n1. CSOPORT\n\n15.00: Moldova–Liechtenstein (Tv: Spíler1)\n\n15.00: Andorra–Lettország (Tv: Spíler2)\n\nSZEPTEMBER 26., HÉTFŐ\n\n6. FORDULÓ\n\nA-LIGA\n\n3. CSOPORT\n\n20.45: MAGYARORSZÁG–Olaszország (Tv: M4 Sport) – élőben az NSO-n!\n\n20.45: Anglia–Németország (Tv: Spíler2)\n\nB-LIGA\n\n3. CSOPORT\n\n20.45: Románia–Bosznia-Hercegovina (Tv: Spíler1)\n\n20.45: Montenegró–Finnország (Tv: Arena4)\n\nC-LIGA\n\n4. CSOPORT\n\n20.45: Gibraltár–Grúzia\n\n20.45: Észak-Macedónia–Bulgária\n\nD-LIGA\n\n2. CSOPORT\n\n20.45: San Marino–Észtország (Tv: Match4)\n\nSZEPTEMBER 27., KEDD\n\n6. FORDULÓ\n\nA-LIGA\n\n2. CSOPORT\n\n20.45: Portugália–Spanyolország (Tv: Spíler2)\n\n20.45: Svájc–Csehország (Tv: Spíler1)\n\nB-LIGA\n\n1. CSOPORT\n\n20.45: Írország–Örményország\n\n20.45: Ukrajna–Skócia\n\n2. CSOPORT\n\n20.45: Albánia–Izland (Tv: Match4)\n\n4. CSOPORT\n\n20.45: Norvégia–Szerbia (Tv: Arena4)\n\n20.45: Svédország–Szlovénia\n\nC-LIGA\n\n2. CSOPORT\n\n20.45: Koszovó–Ciprus\n\n20.45: Görögország–Észak-Írország"
}