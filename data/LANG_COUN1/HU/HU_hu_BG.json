{
    "Oscar-díj: Olaszország a Nostalgiával száll versenybe, Bulgária másik filmet küld": "Olaszország a cannes-i filmfesztivál versenyprogramjában bemutatott Nostalgia (Nosztalgia) című filmet nevezi a legjobb nemzetközi film Oscar-díjáért folyó versengésbe. Bulgária pedig egy új produkciót küld Hollywoodba az Oscar-szabályoknak nem megfelelő korábbi választása helyett – számolt be róla hétfőn a deadline.com filmes hírportál.\n\nMario Martone Nostalgia című filmje Ermanno Rea azonos című könyvéből született. A rendező maga írta a forgatókönyvet is Ippolita Di Maióval együtt. A történet Felice Lasco életét mutatja be, aki negyven évnyi külföldi tartózkodás után tér haza Nápolyba, újra bejárja a várost, de közben múltjával is szembesül. Az olasz-francia koprodukcióban forgatott film főszerepét Pierfrancesco Favino alakítja, a további szereposztásban Francesco Di Leva, Tommaso Ragno és Aurora Quattrocchi neve is olvasható.\n\nKapcsolódó tartalom\n\nBulgária a hétvégén újabb filmet nevezett a 2023-as Oscar-díjátadó legjobb nemzetközi film kategóriájába. Az ország hivatalos nevezése Martin Makariev In the Heart of the Machine (A gép szívében) című filmje lett.\n\nBulgária korábban benevezett Mother (Anya) című filmjét az amerikai filmakadémia a napokban utasította el, mivel a produkció nem felelt meg a feltételeknek, ugyanis a film párbeszédeinek több mint fele angolul hangzik el.\n\nAz In the Heart of the Machine 1978-ban játszódik a kommunista Bulgáriában, és egy fegyenccsoportról szól, amelyet egy gyárba küldenek dolgozni. A váratlan események túszdrámához vezető láncolatát az indítja el, hogy egy gyilkosságért elítélt rab nem hajlandó elindítani a gépét, amíg ki nem szabadítanak belőle egy csapdába esett galambot.\n\nA filmben, amely tavaly a legjobb film és a legjobb forgatókönyv díját is megkapta a Bulgáriai Nemzeti Filmdíjak átadásán, számos közismert bolgár színész játszik, köztük Hriszto Sopov és Ivajlo Hrisztov, akinek filmje, a Fear (Félelem) tavaly képviselte Bulgáriát a legjobb nemzetközi film Oscar-mezőnyében.\n\nA legjobb nemzetközi film kategória Oscar-jelöltjeit az amerikai filmakadémia szabályait teljesítő nevezettek közül választják ki.\n\nAz Oscar-jelöléseket 2023. január 24-én jelentik be, a 95. Oscar-díjátadó gálát pedig március 12-én rendezik meg Los Angelesben.",
    "Első perces góllal eldöntötte a magyar U21-es válogatott a Bulgária elleni találkozót": "A Gera Zoltán vezette magyar U21-es labdarúgó-válogatott 1–0-ra legyőzte Bulgáriát felkészülési mérkőzésen.\n\nMagyarország–Bulgária 1–0\n\nU21-es felkészülési mérkőzés:\n\nMagyarország–Bulgária 1–0 (1–0)\n\nGólszerző: Kocsis D. (1.)\n\nMagyarország: Hegyi – Csinger, Balogh B., Iyinbor – Kovács M. (Kállai K.), Kata (Bocskay), Bényei, Benczenleitner – Kocsis D. (Németh D.), Németh A. (Tóth M.), Horváth K. (Katona B.)\n\nTöbb új játékost is behívott Gera Zoltán az Európa-bajnoki selejtezősorozatra készülő U21-es válogatott keretébe, a bolgárok és a litvánok elleni felkészülési mérkőzésre. Köztük van Kocsis Dominik is, akinek ennél jobban nem is indulhatott volna válogatott pályafutása ebben a korosztályban: fél perc elteltével elvágtatott Horváth Krisztofer átadásával, s remekül pörgetett a bolgárok hálójába.\n\nA bejegyzés megtekintése az Instagramon M4 Sport (@m4sportofficial) által megosztott bejegyzés\n\nA Honvéd támadója az első félidő derekán könnyedén duplázhatott volna, de Németh András labdaszerzése után négy méterről telibe lőtte az egyetlen előtte álló védőt. A második félidőben is kontrollálta a találkozót a Gera-legénység, a szövetségi edző így több helyen is belenyúlt a kezdőcsapatba. Németh a 63. percben még betalálhatott volna, de lövése a jobb kapufáról kifelé pattant.\n\nA mérkőzést követően Németh András és a gólszerző Kocsis Dominik nyilatkozott az M4 Sportnak:\n\nÉrtékelések a Magyarország–Bulgária mérkőzést követően\n\nA magyar U21-es válogatott 1–0-ra győzött, legközelebb pedig kedden, Litvánia ellen lép pályára a Bozsik Arénában.",
    "Bulgária teljes lakossága halt meg eddig a koronavírusban a kitörése óta": "Egy nappal korábban 614 543 271 fertőzöttet tartottak nyilván, a halálos áldozatok száma pedig 6 535 687 volt.\n\nA fertőzés 193 országban és régióban van jelen. Szakértők szerint a diagnosztizált esetek száma nem tükrözi pontosan a valóságot, mert az egyes országokban többé-kevésbé korlátozott a tesztek száma, és a nyilvántartás kritériumai is különböznek.\n\nA hivatalos adatok szerint a SARS-CoV-2 nevű vírus okozta Covid-19-nek az Egyesült Államokban van a legtöbb fertőzöttje, 96 065 161. A halálos áldozatok száma 1 056 409.\n\nIndiában 44 563 337 fertőzöttet és 528 487 halálos áldozatot jegyeztek fel.\n\nFranciaországban 35 304 648 fertőzöttet és 155 927 halálos áldozatot regisztráltak.\n\nBrazíliában 34 624 427 fertőzöttről és 685 750 halálos áldozatról tudni.\n\nNémetországban 32 952 050 fertőzöttet és 149 458 halottat tartanak nyilván.\n\nAz Egyesült Királyságban 23 840 524 a fertőzöttek száma, és 207 375-en haltak meg a betegségben.\n\nOlaszországban 22 284 812 fertőzöttet tartanak nyilván, a halálos áldozatok száma 176 867.\n\nOroszországban 20 447 507 az igazolt fertőzöttek száma, a halálos áldozatoké 378 840.\n\nTörökországban 16 873 793 fertőzöttet regisztráltak eddig, a halálesetek száma a hivatalos adatok szerint 101 139.\n\nSpanyolországban 13 403 502 fertőzöttet és 114 009 halálos áldozatot regisztráltak.\n\nIránban 7 546 673 a fertőzöttek és 144 382 a halottak száma.\n\nLengyelországban 6 272 576 fertőzöttet és 117 456 halálesetet tartanak nyilván.\n\nKínában 2 728 374 fertőzöttet regisztráltak, és a hivatalos adatok szerint 15 338 ember halt meg a koronavírus szövődményeiben.\n\nAz Egészségügyi Világszervezet (WHO) 2020. március 11-én nyilvánította világjárványnak a koronavírust, amely Vuhan kínai nagyvárosból terjedt el.",
    "Visszadobták Bulgária Oscar-nevezését a túl sok angol beszéd miatt": "A deadline.com szerdai beszámolója szerint a film készítői még a nevezés előtt érdeklődtek az amerikai Filmművészeti és Filmtudományi Akadémiánál (AMPAS) arról, pontosan milyen feltételekhez kötik egy idegen nyelvű film indítását a megmérettetésen. Az amerikai testület válaszában azt közölte, hogy az angol és nem angol nyelvű párbeszédek időtartama alapján döntik el, mely filmek számítanak több mint 50 százalékban idegen nyelvűnek, és ettől függ, hogy indulhatnak-e a kategóriában.\n\nA bolgár film alkotói csapatának két tagja – egymástól függetlenül – ezt követően stopperórával lemérte az angol és a nem angol nyelvű párbeszédek hosszát. Egyikük mérése szerint a bolgár, szuahéli és maszáj nyelven folyó párbeszédek időtartama 30 másodperccel meghaladja az angol nyelvűt, a másik mérés pedig még hosszabb, 1 perc 35 másodperces különbséget mutatott az idegen nyelvű szövegek javára. Mivel ennek alapján biztosak voltak abban, hogy filmjük megfelel az előírásoknak, szeptember elején benevezték az alkotást a legjobb nemzetközi film Oscar-díjára.\n\nAz alkotás visszautasítása után a bolgár jelölőbizottságnak október 3-ig van lehetősége másik filmet jelölni a versenyre.\n\nAz Anya című filmet valós események ihlették: egy színházi rendezőként dolgozó nőről szól, aki hiába szeretne férjével családot alapítani, nem sikerül teherbe esnie. Energiáit saját családja helyett arra fordítja, hogy színházi programot hoz létre árva gyerekeknek Bulgáriában, majd Kenyában. A nemzetközi koprodukcióban készült alkotást Bulgáriában novemberben a Kinomania filmfesztiválon mutatják be.\n\nNem ez volt az első alkalom, hogy az amerikai filmakadémia az angol és nem angol nyelvű párbeszédek aránya miatt elutasított egy nevezést: két évvel ezelőtt Deepa Mehta kanadai filmrendező Funny Boy című filmjét dobta vissza a testület hasonló okokból.\n\nBorítókép: Oscar-szobor a 94. Oscar-gálán a Los Angeles-i Dolby Színházban 2022. március 27-én (Fotó: MTI/EPA/David Swanson)",
    "Fact-check: Nem Bulgária az első, ahol influenzaként kezelik a Covidot": "„Bulgária megtette, amit EDDIG senki nem mert : EGYSZERŰ INFLUENZÁNAK nyilvánították a Covidot”\n\n– olvasható egy nyilvános Facebook-bejegyzésben, amit alig több mint egy hét alatt több mint kétezren osztottak már meg.\n\nAz állítás két szempontból is téves: ahogy a kommentek között is lehet olvasni („Mert az is! Csak átnevezték és meghazudtolták. Adtak rá egy hamis koronát (…)”), sokan azt gondolják, hogy a SARS-CoV-2-járvány egy átverés, ezért vagy nem létezik, vagy csak egy sima influenzavírus. Arról azonban már 2019 végén-2020 elején kialakult egy tudományos konszenzus, hogy ez egy koronavírus, ami egészen más, mint az influenzavírus.\n\nNagyon-nagyon leegyszerűsítve kicsit olyan, mintha a kutyákat hasonlítanánk össze macskákkal: persze, mindkét állat négylábú, általában szőrös, emlős és húsevő, de azért sok fontos különbség van a két faj között.\n\nPusztán arról van szó, hogy a bolgár kormány bejelentette, hogy mostantól úgy kezelik a Covidot, mint a többi légúti megbetegedést, mint például az influenzát. A döntés talán legérezhetőbb eredménye az, hogy az igazolt fertőzöttek számára sem kötelező a karantén, és maszkot sem kötelező hordani.\n\nA kommentek között egy válaszban a poszt szerzője tisztázza, hogy az Index híre alapján írta a bejegyzést. A cikk címe valóban az, hogy „Bulgária már influenzaként kezeli a koronavírust”, de a harmadik bekezdésben megjegyzik, hogy nem Bulgária az első ország, amelyik így döntött: Spanyolország volt az első, még márciusban. Azóta hasonló a helyzet például az Egyesült Királyságban is, és szakértők a japán kormányt is erre kérték.\n\nA WHO még januárban arra kérte a világ vezetőit, hogy ne vegyék egy kalap alá a két vírust, mert egészen máshogy viselkednek. A SARS-CoV-2 még relatíve újnak számít, ezért nem tudjuk pontosan, hogy hogy viselkedik. Dr. David Nabarro, a WHO Covid-19-cel foglalkozó részlegének különleges követe azt mondta, hogy úgy kell bánnunk vele, „mintha tele lenne meglepetésekkel, nagyon csúnya és meglehetősen ravasz”.\n\nMi is írtunk arról, hogy miért éri meg továbbra sem elkapni a koronavírust, hiába tűnik az omikron gyengébbnek, a variánsról és a járvány állásáról pedig júliusban itt írtunk bővebben.",
    "Karbantartás miatt egy hónapra leállítja egyetlen atomerőművének egyik reaktorát Bulgária": "Éves karbantartás miatt egy hónapra leállítják Bulgária egyetlen atomerőművének egyik reaktorát szeptember 24-én - közölte a létesítményvezetés.\n\nA Duna partján található kozloduji erőműben két, ezer megawattos reaktor található.\n\nA leállított reaktort október végén csatlakoztatják rá újra a hálózatra, miután feltöltötték és kijavították a hibákat – írta az üzemeltető szerda éjjeli közleményében.\n\n„A cél az, hogy garantáljuk az atomerőmű biztonságos működését, valamint stabil és megbízható energiaellátást biztosítsunk az ősz és a tél folyamán” – tájékoztatott a működtető.\n\nA másik, szovjet típusú, ezer megawattos egység teljes kapacitással működik.",
    "Visszadobták Bulgária nevezését": "Los Angeles | Az amerikai filmakadémia visszautasította a legjobb nemzetközi film Oscar-díjára Bulgária által benevezett, Anya című filmet arra hivatkozva, hogy abban a párbeszédek több mint 50 százaléka angol nyelvű.\n\nA deadline.com szerint a film készítői még a nevezés előtt érdeklődtek az Amerikai Filmművészeti és Filmtudományi Akadémiánál (AMPAS) arról, pontosan milyen feltételekhez kötik egy idegen nyelvű film indítását a megmérettetésen. A testület válaszában azt közölte, hogy az angol és nem angol nyelvű párbeszédek időtartama alapján döntik el, mely filmek számítanak több mint 50 százalékban idegen nyelvűnek, és ettől függ, hogy indulhatnak-e a kategóriában. A bolgár film alkotói csapatának két tagja – egymástól függetlenül – ezt követően stopperórával lemérte az angol és a nem angol nyelvű párbeszédek hosszát. Egyikük mérése szerint a bolgár, szuahéli és maszáj nyelven folyó párbeszédek időtartama 30 másodperccel meghaladja az angol nyelvűt, a másik mérés pedig még hosszabb, 1 perc 35 másodperces különbséget mutatott az idegen nyelvű szövegek javára. Mivel ennek alapján biztosak voltak abban, hogy Zornica Szofija rendezőnő filmje megfelel az előírásoknak, szeptemberben benevezték az alkotást a legjobb nemzetközi film Oscar-díjára. A visszautasítás után a bolgár jelölőbizottságnak október 3-ig van lehetősége másik filmet jelölni.\n\nNem ez volt az első alkalom, hogy az akadémia a párbeszédek aránya miatt elutasított egy nevezést: két éve Deepa Mehta kanadai rendező Funny Boy című filmjét dobta vissza a testület hasonló okokból.",
    "Rendkívüli állapot Bulgáriában, hirtelen sok menedékkérő érkezett Törökország felől": "**Részleges rendkívüli állapotot hirdettek pénteken a bolgár-török határhoz közel fekvő járásokban, amiért hirtelen sok menedékkérő érkezett a határhoz. Év eleje óta több mint 103 ezer menekült - főleg szíriai és afgán állampolgár -próbált meg bejutni Törökországból Bulgáriába, ami több mint háromszorosa annak, ahányan a tavalyi év azonos időszakában érkeztek.\n\n**\n\n\"Leggyakrabban úgy lépik át a határt, hogy létrát támasztanak a kerítésnek, és átugorják azt\" - magyarázza a bolgár belügyminiszter. \"Mindent megtettünk, ami lehetséges és szükséges, de nem csak mi. Aktív segítségünk van török részről, így a török belügyminiszterrel és a görög belügyminiszterrel folytatott találkozónk után már sokkal jobb a koordináció, sokkal jobb a kölcsönös segítségnyújtás a különböző országok szolgálatai között. Így a határt átlépni akaró migránsok jóval nagyobb részét már a helyszínen elriasztjuk.\"\n\nEz az első alkalom, hogy Bulgáriában rendkívüli állapotot hirdettek a migrációval kapcsolatban. Ez lehetőséget ad rá, hogy azonnal elkezdjék megjavítani a határkerítéshez közeli, rossz állapotban lévő erdei utakat, így a katonaság problémamentesen közlekedhessen a környéken. Bulgária tengeri határait is figyelik a bevándorlás miatt.\n\nCsak az elmúlt héten 6264 esetben próbálkoztak átlépni a határon illegálisan.",
    "Újra megnyitotta kijevi nagykövetségét Bulgária": "Bulgária hétfőn újranyitotta kijevi nagykövetségét – jelentette be a szófiai külügyminisztérium.\n\nSzeptember 12-ével ismét megkezdte működését a kijevi nagykövetség, ami újabb jele az Ukrajnának nyújtott bolgár támogatásnak. Országunk, amely továbbra is mindenben segítséget nyújt Ukrajnának, ezen belül a háború elől elmenekült állampolgárainak, és támogatja Ukrajna függetlenségét, szuverenitását és területi épségét nemzetközileg elismert határai között, beleértve területi vizeit is – olvasható a bolgár diplomáciai tárca állásfoglalásában.\n\nA bolgár nagykövetség egyelőre korlátozott létszámmal működik, az élén egy ügyvivővel. A konzuli szolgálat szintén kisebb létszámmal és korlátozott szolgáltatást nyújtva tevékenykedik a Bulgáriával kialakított kommunikációs csatornák helyreállításáig.",
    "Pusztító áradás Bulgáriában": "Még víz alatt a bulgáriai Plovdiv régió több falva. Három napja okozott áradásokat a pusztító felhőszakadás a térségben. 500 embert telepítettek ki.\n\nAz elöntött és megrongálódott, lakhatatlanná vált épületek mellett több száz tonna mezőgazdasági termény, búza, napraforgó semmisült meg.\n\nAz ár lassan levonul, ivóvíz már van, de áramellátás még nincs. Hatalmasak a károk, a helyiek attól félnek, nem fogják túlálni a telet.",
    "Ismét a Gazprom felé fordul Bulgária": "MEGOSZTÁS\n\nSorra buknak ki a szekrényből azok a csontvázak és pénzügyi csapdák, amelyeket a Petkov kormányzat hét hónapig tartó ámokfutása hagyott maga után. Egyre nyilvánvalóbb, hogy a szófiai amerikai nagykövetség bábáskodásával létrejött négypárti kormánykoalíció washingtoni és brüsszeli célokat követett, fittyet hányva a bolgár nemzeti érdekeknek. A Rumen Radev államfő által kinevezett, egyebek mellett súlyos energiaválságot örökölt ideiglenes kormánynak az október 2-ra kitűzött előrehozott parlamenti választások előkészítése helyett napi tűzoltással kell foglalatoskodnia.\n\nA múlt héten körbejárta a nemzetközi sajtót a hír, miszerint az ideiglenes bolgár kormány megkezdi a tárgyalásokat a Gazprommal az idén áprilisban leállított gázszállítások újbóli elindításáról. Mint ismeretes, tavasszal az orosz fél azzal az indokkal állította le a földgáz szállításokat, hogy washingtoni és brüsszeli nyomásra Bulgária megtagadta a rubelben fizetést. A fenti hír hallatán az ideiglenes kormány a liberálisok célkeresztjébe került, és kisebb oroszellenes tüntetések is voltak a bolgár fővárosban. A tiltakozók szerint Bulgáriának ki kell tartani az energiaellátás diverzifikációjában, fel kell számolni Bulgária függését Moszkvától, és nem szabad új megállapodást kötni a Gazprommal.\n\n„A volt kisebbik koalíciós partner, a Demokratikus Bulgária párt azzal vitte az utcára a Gazprom ellen az embereket, hogy nem erkölcsös Oroszországtól gázt vásárolni. Mint arra a bolgár média is felhívja a figyelmet, arról nem esik szó, hogy mennyivel erkölcsösebb ugyanazt az orosz gázt 20-40 százalékkal drágábban megvásárolni közvetítőkön keresztüli, mint közvetlenül a szállítótól. Nyilvánvaló, hogy ebben az esetben az oroszellenesség korrupciót takar, amit a gázvásárlások számlái is bizonyítanak”\n\n„A helyzet egyértelmű. Érvényes szerződésünk van a Gazprom Export vállalattal 3 milliárd köbméter földgáz leszállítására, és kötelezettségünk van e mennyiség legalább 80 százalékának felhasználására. Ki kell fizetnünk, függetlenül attól, hogy felhasználtuk-e vagy sem. Eddig e szerződés értelmében 1 milliárd köbmétert használtunk fel, miközben már 2,4 milliárdnál kellene tartani. Tehát, ha nem használjuk fel a fennmaradó részt, valószínűleg választott bírósági eljárással nézünk szembe, és fennáll a veszélye annak, hogy óriási összegeket veszítsünk el” – magyarázta Roszen Hrisztov energiaügyi miniszter az újságíróknak a múlt héten megtartott munkaértekezleten, amikor ellenőrizte a Görögországot Bulgáriával összekötő gázvezeték kiépítését, amelyet tervek szerint október 1-ig kell üzembe helyezni.\n\n„A miniszter elmondása szerint az árképzési képlet szimulálása után megállapítható, hogy a Gazprom Exportnál a jelenlegi szerződés szerint a gáz az azeri gáz után a második legolcsóbb, miközben a korábbi kormány által megrendelt két tartályhajóból származó gáz ára 50 százalékkal lesz magasabb, mint a Gazpromé”\n\nFontos megjegyezni, hogy Bulgária ez év végére 600 millió köbméter gázra számíthat Azerbajdzsánból, de mivel még épült ki a gáz kapcsolat déli irányba, ez a mennyiség kevesebb az 1 milliárd köbméterhez képest, amiben 2013-ban megállapodott a két ország, és amely fedezni képes az ország földgáz szükségletének a harmadát. A munka értekezleten elhangzottak szerint az ideiglenes kormány nem zárta ki annak a lehetőségét, hogy más beszállítóktól is vásároljon gázt, amennyiben versenyképes árajánlatot kapnak. Ez ügyben tárgyalások folytatnak Törökországgal, Szaúd-Arábiával és más országokkal.\n\nAz első videó Kiril Petkov miniszterelnököt ábrázolja, amit kabinetfőnökével, Lena Boriszlavoválal éppen szobára mennek. Amíg a csinos szóvivő a zárral bajlódik addig Petkov éppen a szoknyája alá nyúl.\n\nHrisztov azt is elmondta, „nehogy bárki is azt higgye, könnyű dolgunk lesz, küldünk egy emailt, és minden rendben lesz. Az előző (Petkov)kormány a végletekig feszítette a húrt az Oroszországgal fennálló kapcsolatokban, így szinte lehetetlen folytatni a tárgyalásokat. Kiűztük az összes diplomatát, feladtuk az összes kommunikációt, tehát a helyzet egyáltalán nem rózsás”.\n\n„Ezért aztán nem lehet véletlen az a bejelentés sem, miszerint a kormány egy speciális programja keretében az orosz klasszikusok könyveinek százaival töltik fel a bolgár iskolák könyvtárait”\n\nA Gazprommal felújítandó tárgyalások kapcsán szombaton Ditte Juul Jørgensen, az Európai Bizottság Energiaügyi Igazgatóságának vezérigazgatója videokonferencia megbeszélést folytatott Hriszto Aleksziev miniszterelnök-helyettessel és Roszen Hrisztov energetikai miniszerrel, akik biztosították a Bizottságot, hogy a bolgár kormány nem szándékozik új rövid-, közép- vagy hosszútávú szerződésről tárgyalni a Gazprom Exporttal, hanem csupán a meglévő szerződésben rögzített mennyiségű földgáz leszállításáról. Úgy gondoljuk, hogy az ilyen intézkedéseket nem szabad egy ideiglenes ügyvivő kormányra bízni. Csak egy rendes kabinet és parlament dönthet új, jövőbeli elkötelezettségek vállalásáról” – mondta a miniszterelnök-helyettes. A tárgyaló felek egyetértettek abban, hogy tovább kell erősíteni az EU energia platformon belül az együttműködést Európa délkeleti regionális munkacsoportjában az energiaellátás diverzifikációját a cseppfolyósított földgáz (LNG) csővezetékein és termináljain keresztül. Ez vonatkozik a Görögországon és Törökországon áthaladó cseppfolyósított földgázra is.\n\n„Bulgária tehát igazából a mostani energia válságban számítana a Gazpromra, hosszú távon mindenképpen a diverzifikációban gondolkodik”\n\nA magas üzemanyagok árával kapcsolatban augusztus 26-án Deljan Dobrev, a korábbi kormányzó párt volt energetikai minisztere kifejtette, hogy Bulgáriában az üzemanyagok ára 1 levával (200 Ft) magasabb, mint a piaci ár. Az exminiszter részletezte, hogy az orosz kereskedőcég, a Svájcban bejegyzett Litasco, amely az orosz Lukoil csoport része, hogyan ad el olajat Bulgáriának. A Litasco az orosz olajat a burgaszi Lukoil Neftohimnak bérmunkába adja feldolgozás céljából, majd a feldolgozott olajat a kereskedő cég visszakapja, és viszont eladja a Lukoil Bulgáriának, így az üzemanyagok megnövekedett áron mennek ki az ország üzemanyag állomásaira. Mint emlékeztetett, az egykori kormány képviselői két intézkedést kínáltak az üzemanyagok árának csökkentésére. Az egyik, hogy versenyhelyzetet teremtve egy bolgár állami társaság vásárolja meg az orosz olajat, és adja tovább Burgaszba feldolgozás céljából, a másik javaslat pedig, mivel a Brent olaj 40 százalékkal drágább, mint az Ural, az árkülönbségre vámot vessenek ki, a költségvetésben megjelenő többletbevételből pedig támogassák az összes fogyasztó számára az üzemanyagok árát.\n\nA második videó Kiril Petkov reakcióját és arroganciáját mutatja, hogyan reagál a fenti témával kapcsolatos újságírói kérdésre. A kínos eset után Petkov arra kéri az tévéseket, hogy kezdjék újra a felvételt.\n\nBojko Boriszov exkormányfő a Bolgár Nemzeti Bank jelentésére hivatkozva elmondta, hogy a bolgár gazdaságból kiszivattyúzzák a pénzügyi forrásokat, az első négy hónap számai szerint a kereskedelmi mérleg egyenlege 2 milliárd levával (400 milliárd forinttal) romlott, elérte 3,7 milliárd (740 milliárd forintot). A szankciók bevezetése óta az Oroszországi Föderációból származó bolgár behozatal 160 százalékkal nőtt. Boriszov a Kiril Petkov vezette négypárti kormánykoalíció – ez a Van ilyen nép párt kiválásával háromra csökkent -tevékenységével kapcsolatban felteszi a kérdést:\n\n„Ez lenne az orosz függőségtől való elszakadás? Mindössze három hónap alatt Bulgária háromszorosára növelte függését Oroszországtól. Ez lenne a mi euroatlanti orientációnk?”\n\nUtalva a Petkov-kormány által kiutasított 70 orosz diplomatára, Boriszov hozzátette, „mit értek el Putyinnál azzal, hogy szakácsokat és takarítókat utasítottak ki? Még jó, hogy lenyeli a békát.”\n\nEleonora Mitrofanova az Orosz Föderáció szófiai nagykövete egy hete kijelentette, hogy rövid távon a bolgár-orosz kapcsolatok „visszafogott együttműködés keretein belül” maradnak, de meg van győződve arról, hogy hosszú távon ezek teljes mértékben helyreállnak. Az orosz gázszállításokkal kapcsolatban elmondta, hogy\n\n„a Gazprom továbbra is szállít gázt Bulgáriának, amennyiben rubelben fizetik”\n\nA héten augusztus 29-én Rumen Radev államfő tanácskozásra hívja össze a Galab Donev vezette ideiglenes kormány tagjait, a Bulgargas és a Bulgartransgaz cégek, illetve a görög Gastrade és Copelouzos cégcsoport képviselőit. A megbeszélés témája az lesz, milyen lehetőségek vannak a Görögországon keresztül importált földgáz mennyiségének növelésére. A közvélemény leginkább arra kíváncsi, hogy az államfő melyik énje fog felülkerekedni, az euroatlantié, a NATO tábornoké, vagy az oroszbaráté.\n\n„Az október 2-én esedékes előrehozott választások előrejelzései szerint Bojko Boriszov vezette Polgárok Bulgária Európai Fejlődéséért (GERB) párt a legerősebb politikai erő, de továbbra is kérdéses, hogy győzelme elégséges lenne-e a kormányalakításhoz”\n\nA volt kormánypárt, a Folytatjuk a változást szex orgiáktól, korrupciótól és arroganciától hangos kormányzása miatt közel 300 ezer szavazót veszített el. Mégis miben bízik a volt kormánykoalíció a közelgő választásokon? Abban, hogy a gépi szavazás elriasztja az idősek szavazói aktivitását, és hogy külső behatkozással ismét maguk javára fordíthatják a gépi szavazás eredményét. A szavazógépeket kormány közeli magáncégeknél tárolják, és csak e cégek szakembereinek van hozzáférése a szoftverekhez. A szavazás végén a gépi szavazás papíralapú ellenőrző szelvényeit nem összesítik, nem vetik össze azokat a gépi szavazás eredményeivel. A balliberális oldal egyelőre hallani sem akar a gépi szavazás megszüntetéséről.",
    "A német kancellár támogatja Bulgária, Horvátország és Románia schengeni csatlakozását": "Agerpres\n\nA német kancellár szerint Bulgária, Horvátország és Románia teljesítik a schengeni csatlakozás feltételeit, írja a Reuters. Olaf Scholz hétfőn Prágában készül beszédet mondani. Ebben a Reuters szerint megállapítja, hogy a schengeni övezet létrehozása az Európai Unió egyik legnagyobb vívmánya, amelyet oltalmazni és bővíteni kell, majd kijelenti, hogy Horvátország, Románia és Bulgária megfelel a teljes jogú tagság valamennyi technikai követelményének.\n\n\"Azon fogok dolgozni, hogy ezek az országok nyerjék el a teljes jogú tagságot\" - ígéri a német kancellár.\n\nIohannis: Üdvözlöm Olaf Scholz bejelentését\n\nKöszönetet mondott Klaus Iohannis államfő Olaf Scholz német kancellárnak, miután az országa támogatásáról biztosította Románia schengeni csatlakozását.\n\n\"Üdvözlöm Olaf Scholz német kancellár mai prágai bejelentését, miszerint Németország támogatja Románia schengeni csatlakozását. Ez országunk stratégiai célja, és Románia egyértelműen megfelel minden technikai követelménynek. Köszönöm neki a személyes elköteleződését\" - írta Iohannis egy Twitter-üzenetben.\n\nCiucă szerint Olaf Scholz támogatása fontos megerősítése annak, hogy Románia készen áll a schengeni csatlakozásra\n\nOlaf Scholz német kancellár támogatása fontos megerősítése a német partnerek részéről annak, hogy Románia készen áll a schengeni csatlakozásra, ami az egész Európai Unió javát szolgálná - jelentette ki hétfőn Nicolae Ciucă miniszterelnök.\n\n\"Ez fontos megerősítése a német partnerek részéről annak, hogy Románia készen áll a schengeni csatlakozásra, ami az egész Európai Unió javára válna\" - fogalmazott.\n\nA miniszterelnök Facebook-bejegyzést is írt a témáról. Ebben kiemelte, a schengeni övezethez való csatlakozás fontos célkitűzése volt az országnak már az uniós csatlakozás óta. Hozzátette, Románia felelősen kezelte az Európai Unió külső határait, folyamatosan bizonyítva, hogy képes megvédeni az EU-t és annak polgárait.\n\n\"A román állampolgárok megérdemlik, hogy élvezzék a schengeni tagság biztosította rugalmasságot a személyek és áruk szabad mozgása tekintetében. Így a román export új lendületet kaphat, és elfelejthetjük a sorban állást a schengeni térség határátkelőinél\" - írta a miniszterelnök.",
    "Bulgáriában szabad az út Putyin kedvenc motoros bandája, az Éjszakai Farkasok előtt": "Szerepet játszottak a Krím félsziget elcsatolásában, az orosz nacionalizmus szélsőséges formáját hirdetik, gyűlöletet szítanak a kisebbségek és más „kívülállók” ellen, és jóban vannak Vlagyimir Putyin orosz elnökkel, akinek kormánya állítólag évek óta dollármilliókkal halmozza el őket az orosz adófizetők pénzéből.\n\n2014-ben a Krímben izomemberként segítették, hogy a közhangulat a Moszkva számára kedvező igen felé billenjen a külvilág által el nem ismert „elcsatolási népszavazáson”. A csoport tagjai útakadályokat állítottak fel, és más módon is támogatták a félsziget annektálását. Ezek után a Nyugat szankciókat vezetett be „a nemzeti érzelmű” Éjszakai Farkasok ellen.\n\nJúliusban a csoport vezéralakjai, köztük Alekszandr Zaldosztanov, ismertebb nevén „A Sebész” az ukrajnai háború miatti újabb uniós büntetőintézkedések részeként felkerültek az EU feketelistájára.\n\nBár a motorosok előtt Európa-szerte lezárultak az utak (és a lehetőségek), azért nem mindenhol parkolnak tilosban. Az orosz bandához kötődő lelkes motorosok megtalálhatók az EU- és NATO-tag Bulgáriában is, amelynek hagyományos kapcsolatai vannak Oroszországgal.\n\nIsten, haza, motor\n\nAz Éjszakai Farkasok jelenléte Bulgáriában igen feltűnő: gyakran pózolnak az orosz nagykövettel készült fényképekhez, miközben a diplomata maga is ellentmondásos személyiség, akit Bulgárián belüli agitációja miatt sokan szeretnének kiutasítani. A motorosok gyakran vesznek részt a bulgáriai orosz nagykövetség által szervezett rendezvényeken. A bolgár ortodox egyház is áldását adta rájuk.\n\nAnnak ellenére hogy a csoport az egész EU-ban páriává vált, a bolgár hivatalos szervek nem mutatnak aggodalmat, nem tiltakoznak és nem szólítják fel őket távozásra.​\n\nRocker-bikerekből Putyin támogatóivá váltak\n\nAz Éjszakai Farkasok eredete a szovjet korszakra nyúlik vissza, amikor 1983-ban ők lettek az első hivatalos motoros klub, amelyet bejegyeztek a Szovjetunióban. A csoport akkoriban nagyrészt illegális rockkoncertek szervezésével foglalkozott.\n\nBulgárián kívül az Éjszakai Farkasok állítólag Németországban, Szerbiában, Romániában, Ausztráliában, Szlovákiában, Fehéroroszországban, a Fülöp-szigeteken, Bosznia-Hercegovinában, Montenegróban és Észak-Macedóniában is rendelkeznek „fiókszervezetekkel”. 2018-ban a jelentések szerint több mint ötezer taggal rendelkeztek Oroszországban és máshol.\n\nPapíron úgy tűnik, hogy a bolgár motorosok hivatalosan nem kapcsolódnak az Éjszakai Farkasok központi, oroszországi szervezetéhez, amelyet nyugati szankciókkal sújtottak. Sokan más csoportok tagjai, és informális kapcsolatban állnak orosz bőrruhás kollégáikkal, bár néhány klub az Éjszakai Farkasok nevet használja. Az egyik helyi klub egy neve elhallgatását kérő tagja a 24 Chasa bolgár hírportálnak elmondta, hogy „Moszkvából” azt mondták nekik, hogy ne beszéljenek a médiával.\n\nNéhány ilyen bolgár klub tagjainak közösségimédia-üzenetei azonban arra utalnak, hogy szorosak a kapcsolatok Oroszországgal, mivel gyakran „testvérekként” emlegetik őket.\n\nA bolgárok még hálásak a török uralom elleni orosz segítségért\n\nA Kreml-barát bolgár motorosok augusztus 21-én jelentek meg utoljára nyilvánosan Bulgáriában, amikor a Szabadság-emlékműnél fényképezkedtek. A 31 méter magas obeliszket az 1877–1878-as orosz–török háború fordulópontjának számító híres Sipka-hágói csata emlékére emeltek.\n\nEz a XIX. századi konfliktus nyitotta meg az utat Bulgária felszabadulásához az öt évszázados oszmán uralom alól, és sok bolgár a mai napig történelmi hálát érez, amiért Oroszország vezető szerepet játszott ebben a küzdelemben.\n\nAz obeliszk körül összegyűltek között volt Eleonora Mitrofanova, Oroszország ellentmondásos bulgáriai nagykövete is, aki a képen egy orosz zászlót tartó tömegben volt látható, amelyben, úgy tűnik, bolgár ortodox papok is voltak. Míg egy bolgár feliratot eltakart a kis létszámú gyülekezet, az orosz zászlót jól láthatóan az előtérben mutatták.​\n\nAz eseményre egy nappal a történelmi csata emlékére rendezett hivatalos ünnepségek után került sor. Mitrofanova Facebook-oldalán megjegyezte, hogy az orosz nagykövetséget nem hívták meg.\n\n„Ezek a honfitársaink bolgár motorosok, az Éjszakai Farkasok klub képviselői, bolgár társadalmi szervezetek képviselői. Ez nagyon kellemes, különösen annak fényében, hogy egy nappal ezelőtt hivatalos rendezvényeket tartottak, amelyekre minket nem hívtak meg” – írta Mitrofanova az orosz nagykövetség Facebook-oldalán.\n\nAz „Ágytál-affér”\n\nA tapasztalt orosz diplomatát, Mitrofanovát 2021 januárjában nevezték ki Moszkva bulgáriai nagykövetévé. Bulgáriában töltött rövid szolgálatát ellentmondásos megnyilvánulások kísérték. Február 25-én, alig egy nappal az ukrajnai orosz invázió kezdete után Mitrofanova találkozott Nikolaj Malinov volt bolgár törvényhozóval és egy oroszbarát lobbicsoport vezetőjével. Malinov 2019-ben Moszkvába utazott, hogy személyesen vegyen át egy kitüntetést Vlagyimir Putyin elnöktől.\n\nMitrofanova gyakran használta a közösségi médiát az ország sértegetésére, és egyszer „Amerika ágytálához” hasonlítva azzal vádolta, hogy a Nyugat lakája.\n\nA megjegyzés felháborodást váltott ki Bulgáriában, a nagykövetet bekérették. Először azzal magyarázkodott, hogy „félrefordították” a beszólást. (Az ágytálat oroszul olyan kifejezéssel írják le, amely „alul elhelyezkedő vízi járműként” is értelmezhető.) A diplomata – a New York Times szerint – végül bocsánatot kért.\n\nMárciusban Sztefan Tafrov bolgár politikus, volt ENSZ-nagykövet felszólította a bolgár kormányt, hogy utasítsa ki Mitrofanovát, mondván, hogy tettei és szavai ellentmondanak a diplomáciai kapcsolatokról szóló 1961-es bécsi egyezménynek, amely többek között mentességet biztosít a diplomatáknak a helyi törvények alól.\n\nHiába a történelmi viszony, lapátra tették az orosz diplomatákat\n\nJúnius 28-án Bulgária hetven orosz diplomatát utasított ki, ami Szófia részéről példátlan lépés volt, és megfelezte a balkáni országban működő moszkvai diplomáciai testület létszámát.\n\nHetekkel korábban Mitrofanova és a bolgár Éjszakai Farkasok tagjai május 9-én a Szovjet Hadsereg emlékművénél jártak Szófiában, aznap, amikor Oroszország a náci Németország felett aratott második világháborús győzelmét ünnepli. Ellentmondásos módon a bolgár motoros klub tagjait bízták meg a „biztonság fenntartásával” az eseményen.\n\n2017-ben a bolgár motorosok csatlakoztak az orosz Éjszakai Farkasok tagjaihoz, akik a náci Németország legyőzésének évfordulójára időzített, vitatott európai útjukat Berlinbe tették.\n\nMoszkva-barát politikusokkal kokettálnak\n\nAkkor a szófiai Éjszakai Farkasok klub elnöke, Dencso Zlatanov azt mondta: „Célunk, hogy a szovjet hadsereg útvonalát kövessük, hogy tisztelegjünk az elesett hősök előtt, és hogy megmutassuk a fiataloknak, hogy volt egy ilyen háború.”\n\nEgy évvel korábban, a Szláv világ 2016 európai útjuk során az orosz Éjszakai Farkasok motorosai összecsaptak a Putyin-ellenes tüntetőkkel Burgaszban, a bolgár Fekete-tenger partján fekvő városban.\n\nEgyes bolgár politikusokat is támogattak. 2017-ben a motorosok részt vettek Rumen Radev elnöki beiktatásán – az elnökség Bulgáriában nagyrészt ceremoniális szerepkör –, és „a mi elnökünknek” nevezték.\n\nRadevet, aki 2021 novemberében a Bolgár Szocialista Párt (BSP) támogatásával nyerte el második elnöki ciklusát, Kreml-barát politikusnak tartják, aki mély aggodalmat váltott ki Washingtonban, amikor orosznak nevezte a Krím félszigetet.\n\nAz Éjszakai Farkasok által szervezett rendezvényekre rengeteg keresztet, ikont és ortodox szimbólumot visznek. Függetlenül attól, hogy milyen ideológiát hirdetnek, a bolgár ortodox egyház elismerését élvezik.\n\nAz egyház a közösségi médiában közzétett posztjaiban dicsérettel halmozta el a motorosokat, és „a testvéri barátság, az egység és a kölcsönös segítségnyújtás példájaként” méltatta őket.\n\nA motorosok egy ortodox ikont is kaptak Szimeon Nikolov Dimitrovtól, a bolgár ortodox egyház vezetőjétől egy július 16-i ünnepségen.\n\nA Szabad Európa bolgár szolgálata próbálkozott, de nem kapott kommentárt a bolgár ortodox egyháztól. A bolgár Éjszakai Farkasok elérésére tett erőfeszítések szintén sikertelenek voltak.\n\nOroszországban az Éjszakai Farkasokat a Kreml eszközeként használják. Vezetőjük, Zaldosztanov kitüntetést kapott Putyintól a motorosok 2014-es krími szerepvállalásáért. A csoport állítólag a Kreml finanszírozásában is részesült a múltban. A bebörtönzött ellenzéki politikus, Alekszej Navalnij 2015-ben közzétett egy jelentést, amely szerint az Éjszakai Farkasok az elmúlt években több mint egymillió dollár állami támogatást kapott az adófizetők pénzéből.\n\nA motorosok ezeket a pénzeket olyan túlzó hazafias események megrendezésére használták fel, mint például a pirotechnikával megspékelt ünnep, amelyet 2014-ben a krími kikötővárosban, Szevasztopolban mintegy százezer fős tömeg előtt tartottak.\n\nSzöveg: Genka Shikerova, a Szabad Európa bolgár szolgálata munkatársának riportja alapján, Tony Wesolowsky további közreműködésével.",
    "Bulgáriában terjeszkedik a B+N Referencia Zrt.": "A B+N Referencia Zrt. felvásárolta a bolgár i-Facility EOOD létesítménygazdálkodó társaságot. A felvásárlás logikus folytatása a cég eddigi, regionális terjeszkedésnek. A B+N Referencia Zrt. 2021-ben megszerezte az ISS Csoport csehországi, szlovákiai, román szlovén és magyar érdekeltségeit, 2022 januárjában pedig a lengyel FM iparág domináns szereplőjét, az Inwemer System csoportot. A társaság minden országban – így a mostani felvásárlásban érintett bolgár cégben is - 100 százalékos tulajdonrésszel rendelkezik.\n\nA vállalat a ma bejelentett lépéssel megerősítette piacvezető pozícióját. Hazai ügyfelei között - az állami intézmények mellett -megtalálhatók a nagyvállalati és üzleti szféra képviselői is. Szolgáltatási portfóliója a műszaki üzemeltetést, fit-out kivitelezést, takarítási és egészségügyi takarítási szolgáltatást, kertészeti munkákat, dokumentumkezelést, textilgazdálkodási szolgáltatásokat is tartalmazza.\n\nA mostani felvásárlással a régió hét országában tevékenykedő cég 20 000 munkatárssal, több mint 15 millió négyzetméter területet lát el.\n\nA bolgár piacot kiszolgáló i-Facility EOOD portfoliója kiterjed a műszaki üzemeltetés, takarítás, kertészeti tevékenységekre. Ügyfelei között – hazai társaságok mellett - olyan ismert multinacionális nagyvállalatok találhatók, mint a Hewlett Packard, a Heineken, az SAP, a BASF, a Financial Times és a Merck. Szófián kívül egy regionális irodával rendelkezik az országban.\n\nProperty Investment Forum 2022 Az épületüzemeltetés kiemelt témaként szerepel a szeptember 15-i Property Investment Forum 2022 konferencián. Részletekért kattints!\n\n„A felvásárolt társaságok tapasztalatát, szaktudását, munkatársait folyamatosan integráljuk cégünkbe. A mostani lépéssel a bolgár piacon is megkerülhetetlen szereplővé válunk, de céljaink között további terjeszkedés is szerepel.” - mondta Kis-Szölgyémi Ferenc, a társaság vezérigazgatója.\n\nA B+N Referencia Zrt. egy 25 fős K+F részleggel is rendelkezik, melynek technológiai újításai az „ipar 4.0” filozófiájára épülnek. A cégvezető meggyőződése, hogy ebben a tradicionális környezetben is egyre nagyobb jelentősége van az automatizálásnak és a robotikának. A nagy felületek takarítását ma már több tucat ROBIN - saját fejlesztésű, autonóm ipari takarítórobot - végzi, többek között a Honvédkórházban, a Budapest Airporton és a Puskás Stadionban. A 2020-as fejlesztésű mobil UVC-fertőtlenítő eszköz pedig a MÁV és a BKV járművek higiéniáját emeli magasabb szintre.\n\nA közeljövőben egy mikrobiológiai elemző és előrejelző rendszer segítségével a cég képes lesz felismerni a kórokozókat a különböző felületeken.\n\nA módszer lehetőséget nyújt a fertőző kolóniák gyors detektálására, adatokat szolgáltat a fertőtlenítés, takarítás hatékonyságának javításához. Drasztikusan növeli egy esetleges járvány megelőzésének esélyét. A világszinten egyedülálló technológiai fejlesztés kiemelkedően fontos a kórházakban, nagy mértékben csökkenti a fertőzésveszélyt, növeli a betegbiztonságot.\n\nCímlapkép forrása: B+N Referencia Zrt.",
    "Az Orbán-kormány áll a legstabilabban": "Az Európai Unió 27 tagállama közül Magyarországon működik a legstabilabb kormány\n\n– derül ki egy pénteken megjelent új elemzésből, amit az Euractiv idéz. A Pantarhei nevű bécsi elemző- és tanácsadó cég által készített kutatás azt vette figyelembe, hogy a kormány hány pártból tevődik össze, valamint hogy az adott országban hány kormányválság volt az utóbbi két parlamenti ciklusban. Ennek fényében toronymagasan a Fidesz–KDNP-pártszövetség által fémjelzett kabinet a legstabilabb az EU-ban.\n\nNem meglepő, hogy Magyarország került az első helyre, mivel 2010 óta a Fidesz és a KDNP kétpárti koalíciója van hatalmon, az utóbbi évek választásain rendre kétharmados többséget szereztek a parlamentben, kormányválság 2010 óta pedig nem volt\n\n– mutattak rá a szakértők.\n\nMagyarországot Ciprus, Litvánia, Luxemburg és Németország követi a stabil kormányok listáján. Míg Bulgária, Ausztria, Olaszország és Románia a lista másik végére került, amit az elemzők úgy magyaráztak: ezekben az országokban „viszonylag gyenge, sok pártból álló kormánykoalíció végzi a kormányzást, és az utóbbi években jellemzők voltak a kormányválságok”. A Pantarhei elemzői úgy látják, hogy a Covid-világjárványt követő mostani, az orosz–ukrán háború által meghatározott válságos helyzetben Európai Unió-szerte nehézséget jelent a kormányoknak az, hogy egyáltalán a ciklusuk végéig kihúzzák. „Ez tartósnak tűnő változást eredményezett, a pártok szinte folyamatosan választási módban vannak. Ez pedig korlátozza azt, hogy jelentős és sürgető politikai kérdésekre választ adjanak” – olvasható a közleményben.\n\nEmlékeztetnek, az EU 27 tagállama közül 21-ben történt kormányváltás az elmúlt két parlamenti ciklusban. A leginstabilabb a kormányzás Romániában, ahol hét miniszterelnök váltotta egymást, de nem sokkal jobb a helyzet Ausztriában és Olaszországban, ahol hat kabinet adta egymásnak a kilincset. A képzeletbeli dobogó harmadik helyén Bulgária áll, ahol négy kormányt fogyasztottak el.\n\nAz elemző- és tanácsadó cég szerint a politikai ingadozás fokozódása Európában a jobb- és baloldali nemzeti és populista pártok felemelkedését eredményezte, miközben a jobb- és baloldali mérsékelt pártok támogatottsága összeomlott. Ilyen körülmények között a 2024-es európai parlamenti választások valószínűleg újabb stressztesztet jelentenek a berendezkedéspártoknak, a jobboldali és nemzeti pártok pedig jelentős előretörésben bízhatnak a jobbközép Európai Néppárt (EPP), a szocialisták és demokraták, valamint az elsősorban a liberálisokat tömörítő Renew Europe rovására – írja a Magyar Nemzet.",
    "A koronavírussal fertőzöttekre többé nem vonatkozik a karanténkötelezettség Bulgáriában": "Bulgária influenzaként és egyéb légúti megbetegedést okozó vírusok között fogja kezelni a koronavírust – jelentette be Radka Argirova, a koronavírus-járvánnyal foglalkozó bolgár munkacsoport miniszterelnöki tanácsadója.\n\nArgirova bejelentése szerint a szeptemberi tanévkezdéssel bevezetni tervezett megközelítés azt jelentené, hogy a koronavírussal fertőzöttekre és a kontaktszemélyekre a továbbiakban nem vonatkozna karantén-kötelezettség.\n\nEmlékeztettek, Spanyolország volt az első az Európai Unióban, amely szezonális influenzaként tekintett a koronavírusra március végén, és ekkor feloldották a fertőzöttekre vonatkozó kötelező karantént a dél-európai országban.\n\nTovábbá Bulgáriában csütörtökön megszűnt a maszkviselési kötelezettség a tömegközlekedési eszközökön, azonban egyebek mellett a kórházakban, a gyógyszertárakban és az idősotthonokban továbbra is kötelező marad.\n\nEz is érdekelhet:\n\n(Forrás: MTI)",
    "Bulgáriában rekedt több tonna Szerbiába elindított szén, gabona és egyéb nyersanyag": "A Duna vízállása több métert is csökkent, és bár a folyó Szerbiában továbbra is hajózható, Bulgáriában leállt a forgalom, emiatt pedig több mint egymillió tonna Szerbiába tartó szénszállítmány, 1,2 millió tonna búza, 400 ezer tonna egyéb gabona, továbbá rengeteg fém- és vegyipari nyersanyag rekedt Bulgáriában – közölte Tomislav Momirović építésügyi, közlekedési és infrastrukturális miniszter. Az áru egy részét teherautók és vonatok viszik tovább, de nincs kapacitás a teljes árumennyiség leszállítására.\n\nElmondása szerint Szerbiában kotrógépekkel el tudták végezni a szükséges munkálatok a Duna hajózhatósága érdekében, és szombaton aláírják azt a szerződést is, aminek köszönhetően a gépeket Bulgária rendelkezésére bocsátják – ezt követően Romániával közösen teszik majd hajózhatóvá a folyót Bulgáriában is.\n\nBár a munkálatok várhatóan 60 napig tartanak, ez alatt az idő alatt a dunai hajózás nem fog teljesen leállni.\n\nMegrakott gabonahajók rekedtek meg a Duna bulgáriai szakaszán (Illusztráció)",
    "Újabb NATO-tagállam szabadulna az orosz technológiától": "Bulgária szerdán közelebb került ahhoz, hogy egy 1,30 milliárd dollár értékű üzlet keretében nyolc új F-16-os repülőgépet és a kapcsolódó felszereléseket vásároljon az Egyesült Államoktól - közölte Dimitar Sztojanov ügyvivő védelmi miniszter.\n\nBulgária 2019-ben már rendelt nyolc Lockheed Martin F-16-os repülőgépet, mert le akarja cserélni az elöregedett orosz MiG-29-es vadászgépeit, és javítani akarja a NATO-szabványoknak való megfelelését is.\n\nAz új repülőgépek beszerzése rendkívül fontos a bolgár légierő számára. Régi szovjet repülőgépeink vannak, amelyeket az ukrajnai konfliktust követően felmerült problémák miatt nem tudunk már karbantartani\n\n- mondta Dimitar Sztojanov ügyvivő védelmi miniszter.\n\nAz ideiglenes kormány jóváhagyta a nyolc új F-16-os beszerzésének projektjét. Az üzletet még a parlamentnek is jóvá kell hagynia, amelyet az október 2-i általános választások után hívnak össze. Az Egyesült Államok áprilisban már jóváhagyta a lehetséges beszerzést.\n\nBulgária jelenleg tárgyalásokat folytat Lengyelországgal nyolc hajtómű beszerzéséről, hogy 2023 végéig működőképes maradjon a MiG-flottája.\n\nMivel az első F-16-os repülőgépek várhatóan csak 2025-ben érkeznek Bulgáriába, az ország más katonai repülőgépek lízingelését tervezi az ország légterének védelmére. Bulgária már megkereste az Egyesült Államokat, Izraelt, Hollandiát, Franciaországot és Svédországot olyan katonai repülőgépek bérlése kapcsán, amelyeket a szóban forgó kritikus időszakban lízingelni tudna.\n\nCímlapkép: Getty Images",
    "A bolgár kormány indítványozta a Gazpromnak a gázszállítások újraindítását": "Bulgária megkezdte a tárgyalásokat az orosz Gazprommal a gázszállítási szerződés újrakötéséről – mondta Galab Donyev ügyvezető kormányfő hétfő este egy televíziós interjúban.\n\nFotó: Shutterstock\n\nA miniszterelnök hozzátette:\n\nÜgyvezető kormányként a korábban már megkötött szerződést akarjuk újraéleszteni.\n\nMint ismert, a Gazprom április végén függesztette fel a 2022 végéig szóló szerződés ellenére a Bulgáriába irányuló szállításokat,\n\nmivel az akkor hivatalban lévő szófiai kormány elutasította a rubelben történő kifizetéseket.\n\nTermészetesen nincs geopolitikai változás – válaszolt Donyev a korábbi kormánytáborból érkező vádakra, amelyek szerint az átmeneti kormány meg akarja változtatni az EU- és NATO-tag ország külpolitikai irányultságát. Szerinte most nem a Gazprommal folytatott tárgyalásokon van a hangsúly, hanem\n\na teljes fűtési szezon biztosításán.\n\nDonyev azt is elárulta, hogy a Gazprom válaszát aznapra várták.\n\nKözben tüntetők jelentek meg a szófiai kormány épülete előtt a német DPA-AFX hírügynökség szerint, hogy Bulgária és a Gazprom együttműködése ellen tiltakozzanak. Több sátrat is felállítottak, tehát hosszan tartó demonstrációra készülnek.",
    "Német–magyar NL-meccs, magyar–bolgár U21-es mérkőzés és evezős vb pénteken élőben az m4sport.hu-n": "Német–magyar NL-meccs, magyar–bolgár U21-es mérkőzés és evezős vb pénteken élőben az m4sport.hu-n\n\nA magyar labdarúgó-válogatott németek elleni Nemzetek Ligája-mérkőzését, az U21-es csapat bolgárok elleni felkészülési meccsét, valamint az evezősök racicei világbajnokságát közvetíti pénteken élőben az M4 Sport és az m4sport.hu.",
    "Elvágott kötelék: negyedére csökkentette Európa az orosz földgáztól való függést": "A csütörtök délelőtti Budapest Fórumon zajlott panelbeszélgetés témája a kelet-közép-európai térség energiahelyzete volt: háború hatására változó energiapiacot, az orosz gáztól függő országokat értékelték, elemezték. A HVG beszámolóját foglaljuk össze.\n\nAz orosz gáz helyzetre gyorsan kellett reagálni\n\nJávor Benedek, Fővárosi Önkormányzat brüsszeli képviselője szerint a korábban megbízható gázbeszállítónak számító Oroszország egyik pillanatról a másikra kezdett el trükközni a gázzal: az hol jött a vezetéken, hol nem.\n\nFelsmann Balázs, a Regionális Energiagazdasági Kutatóközpont főmunkatársa szerint a nyár vége felé érhettük el a gázárak csúcsát. Az Európai Unió tagállamainak egy folyamatosan dráguló piacon kellett feltölteniük az országoknak gáztározóikat, amikor elveszett az oroszok hitelessége. Ez sikerült, így most jöhetnek a távolabbi célok.\n\nA jövő: megújuló vagy atom?\n\nFelsmann elvitatja, hogy az atomerőművek jó megoldás lennének rövid- és középtávon, hiszen ha egyszer el is indul Paks II, abból 2035 előtt nem látunk hasznot.\n\nA szakember kiemelte, hogy kedvező fordulatot érez a kormány kommunikációjában, még ha a politikát ez nem is érinti: a háború kirobbanása után arról beszélt Palkovics László technológiai és ipari miniszter, hogy a szélenergia a magyar energiamix részévé válhat. Érdemi intézkedés ezzel kapcsolatban nem történt.\n\nCsökkent az oroszoktól való függés\n\nA gáztározók feltöltésének megvolt az ára, ez egész Európai Unióban komoly készpénzkiáramlással járt. Felsmann értékelése szerint ezt megérte megfizetni, mert ezzel csökkent az oroszok befolyása. Gyengült az alkupozíciójuk azzal, hogy az Európába érkező orosz gázexport bezuhant, az EU-s szükségletet sikeresen pótolták a norvég, azeri, közel-keleti forrásokból. Amíg az európai gázimportban az orosz gáz aránya a háború előtt 40%-os volt, mára ebből talán ha 10% maradt meg.\n\nAz energiapiac jövőjéről azt mondta a szakértő, hogy bár a háború rövidtávon befolyásolta az energiafelhasználást, a közép- és hosszútávú jövőt nem a spórolás jelenti, hanem a megújuló energiaforrások alkalmazása.\n\nRövid távon szükséges a spórolás, hiszen nehéz az új, gázhiányos helyzethez alkalmazkodni, ezért rossz, de szükséges, hogy könyvtárak, uszodák, tornatermek zárjanak be, és alacsony hőmérsékletre fűtsék fel az épületeket.\n\nA bolgár kapcsolat\n\nA bolgárok oroszokhoz fűződő viszonya felettébb érdekes. Boriszlav Szandov miniszterelnök-helyettes, egyben környezetvédelmi és vízügyi miniszter beszélt arról, hogy ugyan Bulgária kevés gázt vásárol, azt viszont az oroszoktól, ráadásul az országon keresztül megy egy fontos orosz gázvezeték.\n\nFüggésben nem is emiatt, hanem az ország energiaellátásának nagy részét fedező atom miatt vannak. A bolgár erőműveket az oroszok építették, ők látják el fűtőanyaggal. Télre van ugyan fűtőanyaguk, de ha a háború elhúzódik, nem tudni, hogy fog alakulni az ellátásuk. Kitért arra is, hogy Szófiában rengeteg a termálvíz, amit sokkal jobban ki kellene használni.\n\nSzandov hangot adott annak a félelemnek, hogy ha a mégoly kis mennyiségben vásárolt orosz gázról átállnának mondjuk azerire, az nem szolgáltatna-e ürügyet Putyinnak egy újabb \"különleges katonai művelethez\" – vagyis Bulgária lerohanására.\n\nSzandov megemlítette, hogy jogosan kezelte Oroszország trójai falovaként az európai közösség őket, azonban ez megváltozott. Sajnos a bolgár közvélemény erősen passzívvá vált az elhúzódó háborúval kapcsolatban.\n\nOrosz függés = fosszilis üzemanyag-függés\n\nToby Trister Gati, az Egyesült Államok korábbi hírszerzésért felelős államtitkára szerint az EU-s országok orosz energiahordozóknak kitettsége igazából kölcsönös függőség volt. Az amerikai álláspont szerint azok az országok, akik hamarabb fordultak a megújuló energiaforrások felé, jobban jártak a háború kirobbanása után.\n\nSzerinte a fosszilis üzemanyagoktól függés kora lejárt, azonban egyre erősebb a függés a ritkaföldfémektől (például a lítiumtól). Ezekhez hozzájutni az Egyesült Államok számára is nehéz, mert nehezen elérhető országokban bányásszák őket: az elengedhetetlen nyersanyagok egy részét Kínában termelik ki, ők pedig egyre erősebb gazdasági ellenféllé válnak.\n\nForrás: HVG; képek: Pixabay",
    "Kisvárdaiak a válogatottban": "A labdarúgó-válogatottszünet hazánkban arra figyelnek a futballbarátok, hogy felnőtt nemzeti csapatunk milyen eredményeket ért el a Nemzetek Ligájában. A kisvárdaiak és az első osztályú csapatukért szorítók viszont további gárdák eredményeit is figyelemmel követik, ugyanis négy játékos is „hazája szolgálatába állt”.\n\nElőször mindannyian pénteken léptek pályára. Észak-Macedónia U20-as válogatottja a horvátországi Csáktornyán játszott Albánia hasonló korcsoportos legjobbjai ellen. Mario Ilievszki csapatkapitányként kapott szerepet a kezdő tizenegyben, és fontos szerepe volt az északmacedónok 3–1-es győzelmében, hiszen 1–1-es állás után válogatottja második és harmadik gólját szerezte. Ilievszki 75 percet töltött a gyepen.\n\nA román U21-es válogatott Kolozsváron 4–1-re kikapott Spanyolországtól, a magyar útlevéllel is rendelkező, a románokhoz behívott Hindrich Ottó a kispadon foglalt helyet, és nem kapott játéklehetőséget. A románok kedden Hollandiával mérkőznek.\n\nA felnőtt Nemzetek Ligája B-divíziójában a bosnyákok otthonában szereplő Montenegróban Driton Camaj, míg a C-szekcióban a Gibraltárt fogadó Bulgária válogatottjában Janisz Karabeljov is a cserejátékosok között kapott helyet. Mindketten pályára léptek, Camaj a 81. percben, csapata akkor már 1–0-s vesztésre állt, és az is maradt a végeredmény. Camajnak ez volt a második válogatottsága, Karabeljovnak pedig a hetedik, egyben az első, amit kisvárdai futballistaként játszott. Beállásakor, a 71. percben a bolgárok 4–1-re vezettek, és végül 5–1-re győztek. Montenegró hétfő késő este Finnország ellen, Bulgária ugyanekkor Észak-Macedóniában zárja a sorozatot.",
    "Térjen vissza az unió a korábbi elvárásaihoz – követeli a macedón ellenzék": "Ez a legfontosabb kérdés a számunkra. Azért is, mert Észak-Macedóniát blokkolják az európai uniós integrációjában, a vétó pedig Bulgáriából jön\n\n– mondta Nikoloski.\n\nAz ellenzéki politikus arról is beszélt, hogy további problémát jelent, hogy a kormány, szerinte naiv módon, elfogadta azt a francia javaslatot, amelynek célja a balkáni ország uniós tagsági tárgyalásait akadályozó bolgár vétó elhárítása volt. A megoldás részeként Szkopjénak módosítani kell az alkotmányát, s több jogot kell adni a bolgár kisebbségnek.\n\nMindezen bolgár követeléseknek a kezdete 2017-ig nyúlik vissza, amikor is az akkori macedón és bolgár kormányfő aláírta a jószomszédi viszonyról szóló megállapodást. Sajnos ez a szerződés sem barátságot, sem jószomszédi viszonyt, sem együttműködést nem hozott, csak egy tartós blokádot, amelyet Bulgária emelt a macedón európai uniós integráció elé. Ezért gondoljuk azt, hogy lehetőséget kell adni az embereknek, hogy véleményt mondjanak a szerződésről. Mi azt gondoljuk, hogy a megállapodás katasztrofális, s Macedónia minden problémájának kiváltó oka\n\n– emelte ki Aleksandar Nikoloski.\n\n150 ezer aláírást kell összegyűjteni a referendum megtartásához\n\nA VMRO–DPMNE párt már át is adta a referendumról szóló kezdeményezést a macedón parlamentnek. A képviselőház feladata most, hogy a következő napokban jóváhagyja, hogy megkezdődjön az aláírások gyűjtése, amelyekből 150 ezret kell összeszedni, hogy kötelező érvényű népszavazást tartsanak a balkáni államban.\n\nNikoloski hangsúlyozta:\n\nMacedónia megérdemli azt, hogy haladjon az Európa felé vezető úton, mindezt csak a bolgárok által emelt vétó akadályozza. Nikoloski szerint nem lehet, hogy egy ország miatt megálljon egy másik állam integrációja.\n\nAz EU-nak vissza kell térnie az integrációt szabályozó koppenhágai kritériumokhoz, amelyek minden eddig már csatlakozott országra vonatkoztak. A politikus szerint amennyiben valóban ezeket a kritériumokat vennék figyelembe, akkor Macedóniának semmilyen problémája nem lenne az Unió felé vezető úton.\n\nMi csak azt kérjük, hogy ugyanolyan elbánásban részesítsenek minket, mint azokat, akik már korábban csatlakoztak, vagy most tárgyalnak az integrációról. Ugyanazok az elvárások kell hogy vonatkozzanak ránk is, mint a többiekre\n\n– húzta alá az ellenzéki vezető.",
    "NL: az utolsó etap programja, tabellák, közvetítések": "Szerdán elkezdődik a labdarúgó Nemzetek Ligája csoportkörének utolsó etapja. Keddig az összes liga összes csoportjában kialakul a végeredmény, addig is 53 mérkőzést rendeznek, s ezekből 34 képernyőre is kerül élőben valamelyik magyar sportcsatornán. Íme, a következő napok teljes programja csoportonként, közvetítésekkel.\n\n!­­Goa3 beépítés: 640*360 1 nso aloldal külföldi foci minden más foci, 1614178 -->\n\nFotó: AFP\n\nNEMZETEK LIGÁJA\n\nNapi bontás\n\n\n\nA-LIGA\n\n3. CSOPORT\n\n5. FORDULÓ\n\nSzeptember 23., péntek\n\n20.45: Németország–MAGYARORSZÁG (Tv: M4 Sport) – élőben az NSO-n!\n\n20.45: Olaszország–Anglia (Tv: Spíler2)\n\n6. FORDULÓ\n\nSzeptember 26., hétfő\n\n20.45: MAGYARORSZÁG–Olaszország (Tv: M4 Sport) – élőben az NSO-n!\n\n20.45: Anglia–Németország (Tv: Spíler2)\n\nA 3. CSOPORT ÁLLÁSA 1. MAGYARORSZÁG 4 2 1 1 7–3 +4 7 2. Németország 4 1 3 – 8–5 +3 6 3. Olaszország 4 1 2 1 5–7 –2 5 4. Anglia 4 – 2 2 1–6 –5 2\n\n1. CSOPORT\n\n5. FORDULÓ\n\nSzeptember 22., csütörtök\n\n20.45: Horvátország–Dánia\n\n20.45: Franciaország–Ausztria (Tv: Spíler1)\n\n6. FORDULÓ\n\nSzeptember 25., vasárnap\n\n20.45: Dánia–Franciaország (Tv: Spíler1)\n\n20.45: Ausztria–Horvátország\n\nAZ 1. CSOPORT ÁLLÁSA 1. Dánia 4 3 – 1 6–3 +3 9 2. Horvátország 4 2 1 1 3–4 –1 7 3. Ausztria 4 1 1 2 5–5 0 4 4. Franciaország 4 – 2 2 3–5 –2 2\n\n2. CSOPORT\n\n5. FORDULÓ\n\nSzeptember 24., szombat\n\n20.45: Csehország–Portugália (Tv: Spíler1)\n\n20.45: Spanyolország–Svájc (Tv: Spíler2)\n\n6. FORDULÓ\n\nSzeptember 27., kedd\n\n20.45: Portugália–Spanyolország (Tv: Spíler2)\n\n20.45: Svájc–Csehország (Tv: Spíler1)\n\nA 2. CSOPORT ÁLLÁSA 1. Spanyolország 4 2 2 – 6–3 +3 8 2. Portugália 4 2 1 1 7–2 +5 7 3. Csehország 4 1 1 2 4–7 –3 4 4. Svájc 4 1 – 3 2–7 –5 3\n\n4. CSOPORT\n\n5. FORDULÓ\n\nSzeptember 22., csütörtök\n\n20.45: Lengyelország–Hollandia (Tv: Spíler2)\n\n20.45: Belgium–Wales (Tv: Arena4)\n\n6. FORDULÓ\n\nSzeptember 25., vasárnap\n\n20.45: Wales–Lengyelország (Tv: Match4)\n\n20.45: Hollandia–Belgium (Tv: Spíler2)\n\nA 4. CSOPORT ÁLLÁSA 1. Hollandia 4 3 1 – 11–6 +5 10 2. Belgium 4 2 1 1 9–6 +3 7 3. Lengyelország 4 1 1 2 5–10 –5 4 4. Wales 4 – 1 3 5–8 –3 1\n\nB-LIGA\n\n1. CSOPORT\n\n1. FORDULÓ, ELHALASZTOTT MÉRKŐZÉS\n\nSzeptember 21., szerda\n\n20.45: Skócia–Ukrajna (Tv: Spíler2)\n\n5. FORDULÓ\n\nSzeptember 24., szombat\n\n15.00: Örményország–Ukrajna (Tv: Spíler2)\n\n20.45: Skócia–Írország\n\n6. FORDULÓ\n\nSzeptember 27., kedd\n\n20.45: Írország–Örményország\n\n20.45: Ukrajna–Skócia\n\nAZ 1. CSOPORT ÁLLÁSA 1. Ukrajna 3 2 1 – 5–1 +4 7 2. Skócia 3 2 – 1 6–4 +2 6 3. Írország 4 1 1 2 4–3 +1 4 4. Örményország 4 1 – 3 2–9 –7 3\n\n2. CSOPORT\n\n5. FORDULÓ\n\nSzeptember 24., szombat\n\nIzland–Oroszország – törölve\n\n20.45: Izrael–Albánia (Tv: Match4)\n\n6. FORDULÓ\n\nSzeptember 27., kedd\n\n20.45: Albánia–Izland (Tv: Match4)\n\nOroszország–Izrael – törölve\n\nA 2. CSOPORT ÁLLÁSA 1. Izrael 3 1 2 – 6–5 +1 5 2. Izland 3 – 3 – 5–5 0 3 3. Albánia 2 – 1 1 2–3 –1 1\n\n\n\n\n\n3. CSOPORT\n\n5. FORDULÓ\n\nSzeptember 23., péntek\n\n20.45: Bosznia-Hercegovina–Montenegró (Tv: Spíler1)\n\n20.45: Finnország–Románia (Tv: Arena4)\n\n6. FORDULÓ\n\nSzeptember 26., hétfő\n\n20.45: Románia–Bosznia-Hercegovina (Tv: Spíler1)\n\n20.45: Montenegró–Finnország (Tv: Arena4)\n\nA 3. CSOPORT ÁLLÁSA 1. Bosznia-Hercegovina 4 2 2 – 6–4 +2 8 2. Montenegró 4 2 1 1 6–3 +3 7 3. Finnország 4 1 1 2 5–5 0 4 4. Románia 4 1 – 3 1–6 –5 3\n\n4. CSOPORT\n\n5. FORDULÓ\n\nSzeptember 24., szombat\n\n18.00: Szlovénia–Norvégia (Tv: Spíler2)\n\n20.45: Szerbia–Svédország (Tv: Arena4)\n\n6. FORDULÓ\n\nSzeptember 27., kedd\n\n20.45: Norvégia–Szerbia (Tv: Arena4)\n\n20.45: Svédország–Szlovénia\n\nA 4. CSOPORT ÁLLÁSA 1. Norvégia 4 3 1 – 6–3 +3 10 2. Szerbia 4 2 1 1 7–4 +3 7 3. Svédország 4 1 – 3 5–6 –1 3 4. Szlovénia 4 – 2 2 3–8 –5 2\n\nC-LIGA\n\n1. CSOPORT\n\n5. FORDULÓ\n\nSzeptember 22., csütörtök\n\n20.45: Litvánia–Feröer\n\n20.45: Törökország–Luxemburg\n\n6. FORDULÓ\n\nSzeptember 25., vasárnap\n\n20.45: Feröer–Törökország\n\n20.45: Luxemburg–Litvánia\n\nAZ 1. CSOPORT ÁLLÁSA 1. Törökország 4 4 – – 14–0 +14 12 2. Luxemburg 4 2 1 1 5–4 +1 7 3. Feröer 4 1 1 2 4–8 –4 4 4. Litvánia 4 – – 4 1–12 –11 0\n\n2. CSOPORT\n\n5. FORDULÓ\n\nSzeptember 24., szombat\n\n18.00: Észak-Írország–Koszovó (Tv: Spíler1)\n\n20.45: Ciprus–Görögország\n\n6. FORDULÓ\n\nSzeptember 27., kedd\n\n20.45: Koszovó–Ciprus\n\n20.45: Görögország–Észak-Írország\n\nA 2. CSOPORT ÁLLÁSA 1. Görögország 4 4 – – 7–0 +7 12 2. Koszovó 4 2 – 2 5–5 0 6 3. Ciprus 4 – 2 2 2–7 –5 2 4. Észak-Írország 4 – 2 2 4–6 –2 2\n\n3. CSOPORT\n\n5. FORDULÓ\n\nSzeptember 22., csütörtök\n\n16.00: Kazahsztán–Fehéroroszország\n\n20.45: Szlovákia–Azerbajdzsán\n\n6. FORDULÓ\n\nSzeptember 25., vasárnap\n\n18.00: Azerbajdzsán–Kazahsztán (Tv: Spíler1)\n\n18.00: Szlovákia–Fehéroroszország (Tv: Spíler2)\n\nA 3. CSOPORT ÁLLÁSA 1. Kazahsztán 4 3 1 – 6–2 +4 10 2. Szlovákia 4 2 – 2 3–3 0 6 3. Azerbajdzsán 4 1 1 2 2–3 –1 4 4. Fehéroroszország 4 – 2 2 1–4 –3 2\n\n4. CSOPORT\n\n5. FORDULÓ\n\nSzeptember 23., péntek\n\n18.00: Grúzia–Észak-Macedónia (Tv: Spíler2)\n\n20.45: Bulgária–Gibraltár\n\n6. FORDULÓ\n\nSzeptember 26., hétfő\n\n20.45: Gibraltár–Grúzia\n\n20.45: Észak-Macedónia–Bulgária\n\nA 4. CSOPORT ÁLLÁSA 1. Grúzia 4 3 1 – 12–2 +10 10 2. Észak-Macedónia 4 2 1 1 7–4 +3 7 3. Bulgária 4 – 3 1 4–7 –3 3 4. Gibraltár 4 – 1 3 1–11 –10 1\n\nD-LIGA\n\n1. CSOPORT\n\n5. FORDULÓ\n\nSzeptember 22., csütörtök\n\n18.00: Lettország–Moldova (Tv: Spíler2)\n\n20.45: Liechtenstein–Andorra\n\n6. FORDULÓ\n\nSzeptember 25., vasárnap\n\n15.00: Moldova–Liechtenstein (Tv: Spíler1)\n\n15.00: Andorra–Lettország (Tv: Spíler2)\n\nAZ 1. CSOPORT ÁLLÁSA 1. Lettország 4 4 – – 10–2 +8 12 2. Moldova 4 2 1 1 6–5 +1 7 3. Andorra 4 1 1 2 3–6 –3 4 4. Liechtenstein 4 – – 4 1–7 –6 0\n\n2. CSOPORT\n\n5. FORDULÓ\n\nSzeptember 23., péntek\n\n18.00: Észtország–Málta (Tv: Spíler1)\n\n6. FORDULÓ\n\nSzeptember 26., hétfő\n\n20.45: San Marino–Észtország (Tv: Match4)\n\nA 2. CSOPORT ÁLLÁSA 1. Észtország 2 2 – – 4–1 +3 6 2. Málta 3 2 – 1 4–2 +2 6 3. San Marino 3 – – 3 0–5 –5 0\n\nA PROGRAM NAPI BONTÁSBAN\n\nSZEPTEMBER 21., SZERDA\n\n1. CSOPORT\n\n20.45: Skócia–Ukrajna (Tv: Spíler2)\n\nSZEPTEMBER 22., CSÜTÖRTÖK\n\n5. FORDULÓ\n\nA-LIGA\n\n1. CSOPORT\n\n20.45: Horvátország–Dánia\n\n20.45: Franciaország–Ausztria (Tv: Spíler1)\n\n4. CSOPORT\n\n20.45: Lengyelország–Hollandia (Tv: Spíler2)\n\n20.45: Belgium–Wales (Tv: Arena4)\n\nC-LIGA\n\n1. CSOPORT\n\n20.45: Litvánia–Feröer\n\n20.45: Törökország–Luxemburg\n\n3. CSOPORT\n\n16.00: Kazahsztán–Fehéroroszország\n\n20.45: Szlovákia–Azerbajdzsán\n\nD-LIGA\n\n1. CSOPORT\n\n18.00: Lettország–Moldova (Tv: Spíler2)\n\n20.45: Liechtenstein–Andorra\n\nSZEPTEMBER 23., PÉNTEK\n\n5. FORDULÓ\n\nA-LIGA\n\n3. CSOPORT\n\n20.45: Németország–Magyarország (Tv: M4 Sport) – élőben az NSO-n!\n\n20.45: Olaszország–Anglia (Tv: Spíler2)\n\nB-LIGA\n\n3. CSOPORT\n\n20.45: Bosznia-Hercegovina–Montenegró (Tv: Spíler1)\n\n20.45: Finnország–Románia (Tv: Arena4)\n\nC-LIGA\n\n4. CSOPORT\n\n18.00: Grúzia–Észak-Macedónia (Tv: Spíler2)\n\n20.45: Bulgária–Gibraltár\n\nD-LIGA\n\n2. CSOPORT\n\n18.00: Észtország–Málta (Tv: Spíler1)\n\nSZEPTEMBER 24., SZOMBAT\n\nA-LIGA\n\n2. CSOPORT\n\n20.45: Csehország–Portugália (Tv: Spíler1)\n\n20.45: Spanyolország–Svájc (Tv: Spíler2)\n\nB-LIGA\n\n1. CSOPORT\n\n15.00: Örményország–Ukrajna (Tv: Spíler2)\n\n20.45: Skócia–Írország\n\n2. CSOPORT\n\n20.45: Izrael–Albánia (Tv: Match4)\n\n4. CSOPORT\n\n18.00: Szlovénia–Norvégia (Tv: Spíler2)\n\n20.45: Szerbia–Svédország (Tv: Arena4)\n\nC-LIGA\n\n2. CSOPORT\n\n18.00: Észak-Írország–Koszovó (Tv: Spíler1)\n\n20.45: Ciprus–Görögország\n\nSZEPTEMBER 25., VASÁRNAP\n\n6. FORDULÓ\n\nA-LIGA\n\n1. CSOPORT\n\n20.45: Dánia–Franciaország (Tv: Spíler1)\n\n20.45: Ausztria–Horvátország\n\n4. CSOPORT\n\n20.45: Wales–Lengyelország (Tv: Match4)\n\n20.45: Hollandia–Belgium (Tv: Spíler2)\n\nC-LIGA\n\n1. CSOPORT\n\n20.45: Feröer–Törökország\n\n20.45: Luxemburg–Litvánia\n\n3. CSOPORT\n\n18.00: Azerbajdzsán–Kazahsztán (Tv: Spíler1)\n\n18.00: Szlovákia–Fehéroroszország (Tv: Spíler2)\n\nD-LIGA\n\n1. CSOPORT\n\n15.00: Moldova–Liechtenstein (Tv: Spíler1)\n\n15.00: Andorra–Lettország (Tv: Spíler2)\n\nSZEPTEMBER 26., HÉTFŐ\n\n6. FORDULÓ\n\nA-LIGA\n\n3. CSOPORT\n\n20.45: MAGYARORSZÁG–Olaszország (Tv: M4 Sport) – élőben az NSO-n!\n\n20.45: Anglia–Németország (Tv: Spíler2)\n\nB-LIGA\n\n3. CSOPORT\n\n20.45: Románia–Bosznia-Hercegovina (Tv: Spíler1)\n\n20.45: Montenegró–Finnország (Tv: Arena4)\n\nC-LIGA\n\n4. CSOPORT\n\n20.45: Gibraltár–Grúzia\n\n20.45: Észak-Macedónia–Bulgária\n\nD-LIGA\n\n2. CSOPORT\n\n20.45: San Marino–Észtország (Tv: Match4)\n\nSZEPTEMBER 27., KEDD\n\n6. FORDULÓ\n\nA-LIGA\n\n2. CSOPORT\n\n20.45: Portugália–Spanyolország (Tv: Spíler2)\n\n20.45: Svájc–Csehország (Tv: Spíler1)\n\nB-LIGA\n\n1. CSOPORT\n\n20.45: Írország–Örményország\n\n20.45: Ukrajna–Skócia\n\n2. CSOPORT\n\n20.45: Albánia–Izland (Tv: Match4)\n\n4. CSOPORT\n\n20.45: Norvégia–Szerbia (Tv: Arena4)\n\n20.45: Svédország–Szlovénia\n\nC-LIGA\n\n2. CSOPORT\n\n20.45: Koszovó–Ciprus\n\n20.45: Görögország–Észak-Írország",
    "Ma a TV-ben: Élőben a Németország-Magyarország és másik öt Nemzetek Ligája-meccs is": "",
    "Az S&P rontotta a Nemzetközi Beruházási Bank minősítését": "A \"BBB mínuszra\", azaz a hosszú távú minősítésre vonatkozó kilátás (további rontás lehetőségére utaló) negatív - áll az ügynökség közleményében.\n\nA NBB pénzügyi kockázati profilja nyomás alá kerülhet, ha a banknak a következő két évben nem sikerül visszaszereznie a finanszírozási piacokat, vagy ha jelentősen romlik a tőkehelyzete\" - vélik az S&P elemzői. Gondnak tartják továbbá azt is, hogy ha a banknak nem sikerül átalakítania szerepét és jogkörét a részvényesek változó szerkezete mellett.\n\nAz 1970-ben alapított NBB részvényesei Bulgária, Kuba, Csehország, Magyarország, Mongólia, Románia, Oroszország, Szlovákia és Vietnam, de az ukrajnai háború miatt Románia, Csehország, Bulgária és Szlovákia jelezte, hogy kilép a bankból.\n\nA bank 2021-ben az utóbbi évek rekordjának számító, 7,9 millió eurós (2,78 milliárd forint) nettó nyereséget ért el, ami 8 százalékkal haladja meg az előző évit. Az év végén a bank eszközállományának összértéke 1,8 milliárd euró volt, ez több mint 10 százalékos növekedés az egy évvel korábbihoz képest.\n\nA nagy nemzetközi hitelminősítők közül a Moody's Investors Service még március végén döntött a NBB hosszú távú kibocsátói és kiemelt fedezetlen kötelezettségekre vonatkozó minősítésének visszavonásáról.",
    "Végjátékához ért a Nemzetek Ligája, a magyar-olasz csata is a továbbjutásról dönt": "Vasárnaptól keddig bonyolítják le az utolsó, hatodik fordulót a labdarúgó Nemzetek Ligájában, és kialakul a négyes döntő mezőnye is.\n\nAz A divízióban az 1. és a 4. csoport résztvevői vasárnap lépnek pályára, így ezekben derül fény először arra, hogy melyik válogatottak szerepelhetnek a jövő júniusi négyes tornán.\n\nAz 1. csoportban a horvátoknak és a dánoknak van erre esélyük – előbbiek Bécsben lépnek pályára, az osztrákok vendégeként, utóbbiak pedig a világbajnok franciákat fogadják. Ha a horvátok nyernek, csoportelsők.\n\nKapcsolódó tartalom\n\nA 4. csoportban a 13 ponttal éllovas hollandok az őket három pont lemaradással követő belgákat látják vendégül. Az Oranje fél lábbal már a négy között érezheti magát, miután a nyitókörben 4-1-re nyert Belgiumban, azaz csak egy nagy arányú vereséggel csúszhat ki a kezéből a csoport első helye.\n\nA 3. csoportban a Puskás Arénában sorra kerülő hétfői magyar-olasz csata dönt majd a továbbjutásról. Marco Rossi szövetségi kapitány együttesének egy döntetlen is elég az Európa-bajnok ellen ahhoz, hogy bekerüljön a sorozat négyes döntőjébe.\n\nKapcsolódó tartalom\n\nAz A divízió 2. csoportjában várhatóan a keddi portugál-spanyol összecsapás lesz a kulcsmeccs; jelenleg a spanyolok vezetnek, de mindössze egy ponttal előzik meg riválisukat. Az ötödik fordulóban, szombaton Spanyolország-Svájc és Csehország-Portugália találkozót rendeznek ebben a négyesben, és ha a spanyolok nyernek, a portugálok pedig kikapnak, az első hely szempontjából nem lesz tétje az utolsó játéknapnak.\n\nKapcsolódó tartalom\n\nA Nemzetek Ligájában a B, C és D divízió csoportgyőztesei feljutnak, míg az A, B és C divízió csoportutolsói kiesnek. Az élvonal csoportelsői pedig jövő júniusban négyes torna keretében küzdenek meg egymással a trófeáért. Nemzetek Ligája, 6. forduló:\n\nA divízió, 1. csoport (vasárnap):\n\nAusztria-Horvátország, Bécs 20.45\n\nDánia-Franciaország, Koppenhága 20.45\n\nA csoport állása: 1. Horvátország 10 pont, 2. Dánia 9, 3. Franciaország 5, 4. Ausztria 4\n\n2. csoport (kedd):\n\nSvájc-Csehország, St. Gallen 20.45\n\nPortugália-Spanyolország, Braga 20.45\n\nAz állás: 1. Spanyolország 8 pont, 2. Portugália 7, 3. Csehország 4, 4. Svájc 3\n\n3. csoport (hétfő):\n\nAnglia-Németország, London 20.45\n\nMagyarország-Olaszország, Puskás Aréna 20.45\n\nA csoport állása: 1. Magyarország 10 pont, 2. Olaszország 8, 3. Németország 6, 4. Anglia 2\n\n4. csoport (vasárnap):\n\nHollandia-Belgium, Amszterdam 20.45\n\nWales-Lengyelország, Cardiff 20.45\n\nA csoport állása: 1. Hollandia 13 pont, 2. Belgium 10, 3. Lengyelország 4, 4. Wales 1\n\nB divízió, 1. csoport (kedd):\n\nUkrajna-Skócia, Krakkó 20.45\n\nÍrország-Örményország, Dublin 20.45\n\nAz állás: 1. Skócia 9 pont, 2. Ukrajna 7, 3. Írország 4, 4. Örményország 3\n\n2. csoport (kedd):\n\nAlbánia-Izland, Tirana 20.45\n\nAz állás: 1. Izrael 5 pont/3 mérkőzés, 2. Izland 3/3, 3. Albánia 1/2\n\n3. csoport (hétfő):\n\nMontenegró-Finnország, Podgorica 20.45\n\nRománia – Bosznia-Hercegovina, Bukarest 20.45\n\nA csoport állása: 1. (már feljutott) Bosznia-Hercegovina 11 pont, 2. Montenegró 7, 3. Finnország 5, 4. Románia 4\n\n4. csoport (kedd):\n\nSvédország-Szlovénia, Solna 20.45\n\nNorvégia-Szerbia, Oslo 20.45\n\nAz állás: 1. Norvégia 10 pont, 2. Szerbia 7, 3. Svédország 3, 4. Szlovénia 2\n\nC divízió, 1. csoport (vasárnap):\n\nLuxemburg-Litvánia, Luxembourg 20.45\n\nFeröer-szigetek – Törökország, Tórshavn 20.45\n\nA csoport állása: 1. (és feljutott) Törökország 13 pont, 2. Luxemburg 8, 3. Feröer-szigetek 5, 4. Litvánia 1\n\n2. csoport (kedd):\n\nGörögország – Észak-Írország 20.45\n\nKoszovó-Ciprus, Pristina 20.45\n\nAz állás: 1. (és feljutott) Görögország 12 pont, 2. Koszovó 6, 3. Észak-Írország 2 (4-6), 4. Ciprus 2 (2-7)\n\n3. csoport (vasárnap):\n\nSzlovákia-Fehéroroszország, Nagyszombat 18.00\n\nAzerbajdzsán-Kazahsztán, Baku 18.00\n\nA csoport állása: 1. (és feljutott) Kazahsztán 13 pont, 2. Azerbajdzsán 7, 3. Szlovákia 6, 4. Fehéroroszország 2\n\n4. csoport (hétfő):\n\nÉszak-Macedónia – Bulgária, Szkopje 20.45\n\nGibraltár-Georgia, Gibraltár 20.45\n\nA csoport állása: 1. (és már feljutott) Georgia 13 pont, 2. Észak-Macedónia 7, 3. Bulgária 6, 4. Gibraltár 1\n\nD divízió, 1. csoport (vasárnap):\n\nAndorra-Lettország, Andorra La Vella 15.00\n\nMoldova-Liechtenstein, Chisinau 15.00\n\nA csoport állása: 1. Lettország 12 pont, 2. Moldova 10, 3. Andorra 7, 4. Liechtenstein 0\n\n2. csoport (hétfő):\n\nSan Marino-Észtország, Serravalle 20.45\n\nA csoport állása: 1. (már feljutott) Észtország 9 pont/3 mérkőzés, 2. Málta 7/4, 3. San Marino 0/3",
    "Hozzá kell szoknunk, hogy egyre több színház és könyvtár fog bezárni idén – Forbes.hu": "Hogyan tudjuk elkerülni a fosszilis energiahordozók használatát? Lehetséges-e, hogy megtartsák az EU tagállamai az eredetileg kitűzött klímavédelmi célkitűzéseit az idei tél után? Hogyan fogunk fűteni télen? Ezekre a kérdésekre keresték a választ a Budapest Forum csütörtöki panelbeszélgetésén.\n\nMennyire reális elképzelés az, hogy teljesen függetlenedni tudjunk az orosz gáztól?\n\n– tette fel a kérdést a Budapest Forum második napján megrendezett panelt moderáló Jávor Benedek, egykori parlamenti képviselő. A CEU Demokrácia Intézet és a Political Capital rendezvényén a résztvevők egyenként mondták el a gondolataikat, így egymás mondanivalójára nem tudtak érdemben reagálni. A beszélgetésre meghívták Boriszlav Szandovot, a Bulgária klímapolitikáért felelős miniszterelnök-helyettesét, Toby Trister Gatit, aki a Clinton-kormányzat alatt az Egyesült Államok hírszerzéséért felelős államtitkára volt és Felsmann Balázst, a Regionális Energiagazdasági Kutatóközpont kutató főmunkatársát. Összegyűjtöttük a legfontosabb állításaikat.\n\nFelsmann Balázs: Alkalmazkodnunk kell\n\nFelsmann azt mondja, az idei nyár végére elértünk az energiaválság csúcsára: a gáztározók feltöltése volt a az EU legsürgetőbb intézkedése a növekvő energiaárak láttán, ez megtörtént. Körülbelül 1000 terrawattnyi tartaléka van most Európának, ami a fűtési szezonra elég lesz. (Egy normál évben az éves gázfogyasztás 4000 terrawatt, várhatóan ez idén jóval kevesebb lesz, körülbelül 3000 terrawatt, azaz 25 százalékos csökkenés várható.) A gáztározók feltöltése mindeközben hatalmas készpénzkiáramlást eredményezett.\n\nAz orosz útvonalakat leszámítva minden irányból megnövekedett energiaszállítás Európa irányába (legyen szó a kanadai LNG-szállítmányokról vagy a norvég forrásokról).\n\nAz ipar terén legrosszabb helyzetben a műtrágyagyártás van. Felsmann azt mondja, mivel a jelenlegi energiaárakkal kigazdálkodhatatlan a műtrágya-előállítás, a termőföldek hozama csökkenni fog. „A rövid távú ipari alkalmazkodás az energia terén fogyasztáscsökkenést eredményez, így végül kevesebb földgázra lesz szükség.”\n\nHosszú távon a megújuló energiaforrások fognak megtérülni, a magas energiaárak ösztönzőleg hatnak az új, környezetbarát beruházásokra.\n\n„El kell fogadni, hogy egyre több magyar színház, uszoda, könyvtár fog bezárni idén azért, hogy spórolni tudjanak. Rövid távon alkalmazkodnunk kell ehhez” – zárta gondolatmenetét Felsmann Balázs.\n\nToby Trister Gati: Oroszország fegyverként használja az energiát\n\nGati szerint Putyin a nyugati megosztottságot erősebbnek feltételezte, mint amilyen az valójában, illetve mind energetikailag, mind a haderejük ütőképességét túlbecsülte.\n\n„Új időszak következik, amiről meglep, hogy keveset beszélünk: A fosszilis üzemanyagoktól nem fogunk annyira függeni, mint a ritkafémektől, mint például a lítium, kobalt vagy a réz. Ezek nélkül nem lesz új energetikai forradalom” – fejtette ki Gati. A problémát az jelenti, hogy a nyersanyagokhoz az Egyesült Államok nehezen jut hozzá, hiszen a kitermelésük jellemzően instabil afrikai országokban és Kínában zajlik. Az akkumulátorgyártáshoz nélkülözhetetlen nyersanyagok jelentős részét Kínában bányásszák, az USA gazdasági ellenfeleként ez megnehezíti az amerikaiak helyzetét.\n\n„Oroszország fegyverként használja az energiát – mondja –, nem véletlen, hogy 900 méterre csapódtak be a zaporizzsjai atomerőműtől az oroszok rakétái.” Ukrajna atomenergiát exportál Európába, az atomerőművek támadásával megakaszthatták volna az ellátási láncot.\n\nToby Trister Gati, az Egyesült Államok egykori hírszerzéséért felelős államtitkára. Fotó: Budapest Fórum\n\nA bolgár miniszterhelyettes: Nem lesz olyan vészes a helyzet, mint amilyennek jósolják\n\nBulgária nehéz helyzetben van, a történelmi befolyás miatt Oroszország trójai falovaként kezelte őket a Európa, azonban mára ennek nincs nyoma, a háború kezdetén 70 diplomatát utasítottak ki az országból.\n\nAz ország a nukleáris energiát 100 százalékban külföldről szerzi, be, nagyjából egy évre elegendő tartalékuk van. Kis százalékban használnak gázt, az éves fogyasztásuk 3 milliárd köbméter (ami 0,8 százaléka az EU összfogyasztásának). Ennek a 99 százaléka azonban orosz importból származik. Egy-két héten belül a fogyasztásuk egyharmadát azeri gázzal helyettesítenék.\n\nA fővárosban, Szófiában a távfűtési rendszer használja fel az ország gázfogyasztásának egyharmadát. Évezredekkel korábban hiába építették termálvízben gazdag területre a várost, az onnan származó geotermikus energiát nem hasznosítják, amit kihagyott ziccernek tart.\n\nFejlett LPG-hálózattal rendelkeznek, elterjedt a gáz mint üzemanyag használata az országban, ami relatíve olcsóvá teszi az autózást.\n\nA télen feltehetően náluk is a fosszilis energiahordozók jelenthetik majd a gyors megoldást.\n\n„Nem lesz olyan vészes a helyzet, mint amilyennek jósolják. (…) Emisszióban intenzív telünk lesz, de közép és hosszú távon meg fogja dobni a megújuló energiaforrások iránti érdeklődést” – foglalta össze Szandov a bolgár helyzetet.\n\nBoriszlav Szandov, bolgár miniszterelnök-helyettes, egyben környezetvédelmi és vízügyi miniszter. Fotó: Budapest Forum\n\nNehéz hónapok jönnek, de a helyzet nem reménytelen\n\nA panelre pár perc erejéig virtuálisan bekapcsolódott Kadri Simson, az Európai Bizottság energiapolitikáért felelős biztosa, aki az orosz energiafüggés megszüntetésének fontosságát hangsúlyozta.\n\nMíg egy évvel ezelőtt Oroszország volt Európa legnagyobb gázszállítója,\n\na tavalyi évhez képest az addigi több mint 40 százalékról mostanra 9 százalékra csökkent a függés mértéke. Simson azt mondta határozott, hosszú távú intézkedéseket fognak hozni az energiaforrások biztosításához. Tervben van a nagykereskedők számára villamosenergia ársapka bevezetése, aminek a különbséget a rászorulók kapnák. Az idei télről azt mondta: nehéz helyzetben vagyunk, de az európai gáztározók hozzávetőlegesen 85 százalékig vannak telítve.\n\nSimson egyetértett azzal, hogy hosszú távon a gázáremelkedés és az ellátási problémákra a megújuló energiaforrások jelentik a megoldást. A hidrogénbe nagy bizalmat vet az Unió, az energiaforrás szállításához újabb útvonalakat terveznek kijelölni (Németország már pár héttel ezelőtt hidrogénszövetséget alapított Kanadával, de az Egyesült Államokban is vannak tartalékok), ehhez hamarosan megkezdik a szükséges infrastruktúra kiépítését.\n\nAz ukrán energiahelyzetről is beszélt az uniós biztos. A jövőben kiemelt figyelmet fordítanak az ukrajnai energiaforrások védelmére, továbbá összehangolják a moldáv és európai energiaellátási útvonalakat, hogy Ukrajna ellátása stabil maradjon.\n\nA teljes beszélgetést itt lehet meghallgatni (1 óra 52 percnél kezdődik).\n\nBorítókép: Budapest Fórum",
    "Kiesnek a címvédő franciák? Hollandiában vagy Belgiumban lesz a négyes döntő? – NL-körkép a zárás előtt": "A júniusi nagyüzem után folytatódik a Nemzetek Ligája: két fordulóval a zárás előtt megvizsgáltuk, hogy állnak a csoportok, melyik válogatottak juthatnak egy ligával feljebb, vagy eshetnek egy ligával lejjebb, illetve megnéztük, mely csapatoknak van még esélye odaérni a négyes döntőbe.\n\nA-LIGA, 1. CSOPORT: KIESNEK A CÍMVÉDŐ FRANCIÁK?\n\nAz A-liga 1. csoportjában szereplő franciák júniusban minden várakozást alulmúlva négy meccsen egyetlen győzelmet sem szereztek, ezzel el is intézték, hogy biztosan nem lesznek ott a Nemzetek Ligája négyes döntőjében, és így nem is védhetik meg a címüket. Didier Deschamps – sérülések és egyéb okok miatt erősen foghíjas – csapatának az egyetlen célja az lehet, hogy az Ausztria elleni hazai és a Dánia elleni idegenbeli találkozón kiharcolja a bennmaradást. A csoportelsőségre papíron még az osztrákoknak is esélyük van, de a gyakorlatban minden bizonnyal a csütörtökön egymással összecsapó dánok és horvátok között dől majd el, melyik válogatott folytathatja a szereplését.\n\nTOVÁBBI MÉRKŐZÉSEK\n\nSzeptember 22., csütörtök\n\n20.45: Horvátország–Dánia\n\n20.45: Franciaország–Ausztria\n\nSzeptember 25., vasárnap\n\n20.45: Dánia–Franciaország\n\n20.45: Ausztria–Horvátország\n\nA csoport állása: 1. Dánia 9 pont, 2. Horvátország 7, 3. Ausztria 4, 4. Franciaország 2\n\nA bejegyzés megtekintése az Instagramon M4 Sport (@m4sportofficial) által megosztott bejegyzés\n\nA-LIGA, 2. CSOPORT: SPANYOL, PORTUGÁL VERSENYFUTÁS AZ 1. HELYÉRT\n\nA 2. csoportban matematikailag még a cseheknek és a svájciaknak is van esélyük a csoportelsőség megszerzésére, ennek ellenére szinte biztosan spanyol, portugál versenyfutást láthatunk majd a továbbjutásért – kettejük közül jelenleg előbbi áll jobban egy ponttal. Ha szombaton mind a két válogatott hozza a kötelezőt – Luis Enrique csapata Svájcot fogadja, míg Fernando Santos együttese Csehországba látogat –, akkor az utolsó körben jöhet a csoportdöntő Bragában.\n\nTOVÁBBI MÉRKŐZÉSEK\n\nSzeptember 24., szombat\n\n20.45: Csehország–Portugália\n\n20.45: Spanyolország–Svájc\n\nSzeptember 27., kedd\n\n20.45: Portugália–Spanyolország\n\n20.45: Svájc–Csehország\n\nA csoport állása: 1. Spanyolország 8 pont, 2. Portugália 7, 3. Csehország 4, 4. Svájc 3\n\nCristiano Ronaldo (Fotó: EPA/LAURENT GILLIERON)\n\nA-LIGA, 3. CSOPORT: KITART-E A MAGYAR CSODA?\n\nAz A-liga halálcsoportjában kialakult helyzetet itthon talán mindenki ismeri: a magyar válogatott júniusban remekelt – többek között oda-vissza legyőzte Angliát –, így az első helyről várhatja a folytatást. A kvartettben egyelőre csak az biztos, hogy az angol válogatott már nem lehet csoportelső, ám még bárki kieshet. Kissé hihetetlen leírni, de a mieink pénteken akár biztossá tehetik a csoportelsőséget – ehhez „mindössze” annyi kell, hogy Marco Rossi együttese legyőzze a németeket Lipcsében, az olaszok pedig ne nyerjenek az angolok ellen hazai pályán. A további különböző lehetséges forgatókönyvekről ide kattintva olvashat bővebben.\n\nTOVÁBBI MÉRKŐZÉSEK\n\nSzeptember 23., péntek\n\n20.45: Németország–Magyarország\n\n20.45: Olaszország–Anglia\n\nSzeptember 26., hétfő\n\n20.45: Magyarország–Olaszország\n\n20.45: Anglia–Németország\n\nA csoport állása: 1. Magyarország 7 pont, 2. Németország 6, 3. Olaszország 5, 4. Anglia 2\n\nGazdag Dániel (Fotó: MTI/Koszticsák Szilárd)\n\nA-LIGA, 4. CSOPORT: KI LESZ A NÉGYES DÖNTŐ HÁZIGAZDÁJA?\n\nAz már a 2022–2023-as NL-idény indulása előtt biztos volt, hogy az A-liga 4. csoportjának valamelyik tagja ad otthont a sorozat négyes döntőjének, hiszen csak ez a négy ország pályázott a rendezésre. Júniusban megfeleződött a mezőny, mivel az eredmények úgy alakultak, hogy a lengyelek és a walesiek is kiszálltak az első helyért vívott csatából – maradt tehát Hollandia és Belgium. Közülük előbbi áll jobban köszönhetően annak, hogy rögtön az első körben 4–1-re nyert Brüsszelben. Roberto Martínez csapata az utolsó körben Amszterdamban vághat vissza Louis van Gaal együttesének, előtte azonban a belgák még a kiesés elől menekülő walesieket fogadják, míg a hollandok Varsóban mérkőzésnek meg a lengyelekkel.\n\nTOVÁBBI MÉRKŐZÉSEK\n\nSzeptember 22., csütörtök\n\n20.45: Lengyelország–Hollandia\n\n20.45: Belgium–Wales\n\nSzeptember 25., vasárnap\n\n20.45: Wales–Lengyelország\n\n20.45: Hollandia–Belgium\n\nA csoport állása: 1. Hollandia 10 pont, 2. Belgium 7, 3. Lengyelország 4, 4. Wales 1\n\nMemphis Depay (Fotó: MTI/EPA/Getty Pool/Koen van Weel)\n\nB-LIGA, 1. CSOPORT: UKRAJNA ÉS SKÓCIA EGYMÁS KÖZÖTT DÖNTHET\n\nA B-liga 1. csoportjában a feljutásért zajló küzdelembe Örményország már nem szólhat bele és jó eséllyel Írország sem fog beleszólni az első két helyen álló Skócia és Ukrajna versenyfutásába. A skótok szerdán 3–0-ra legyőzték az ukránokat még az 1. fordulóból elhalasztott, és most Glasgow-ban bepótolt mérkőzésen, így lépéselőnybe kerültek. Az ukránok azonban még visszaelőzhetnek, ehhez előbb idegenben az örményeket, majd pályaválasztóként Krakkóban a skótokat kell legyőzniük.\n\nTOVÁBBI MÉRKŐZÉSEK\n\nSzeptember 24., szombat\n\n15.00: Örményország–Ukrajna\n\n20.45: Skócia–Írország\n\nSzeptember 27., kedd\n\n20.45: Írország–Örményország\n\n20.45: Ukrajna–Skócia\n\nA csoport állása: 1. Skócia 9 pont, 2. Ukrajna 7, 3. Írország 4, 4. Örményország 3\n\nLépéselőnyben a skótok (Fotó: EPA/Robert Perry)\n\nB-LIGA, 2. CSOPORT: IZRAELNEK SAJÁT KEZÉBEN A SORSA\n\nAz Oroszország kizárása miatt háromtagú 2. csoportban Izrael szombaton lezárhatja az egyetlen nyílt kérdést: ha hazai pályán legyőzi Albániát, megnyeri a csoportot. Persze ez nem lesz egyszerű feladat, hiszen hiába van csak egy pontjuk az albánoknak, ha megnyerik mind a két hátralévő meccsüket, akkor mindkét riválisukat megelőzik. A kiesés miatt egyik csapatnak sem kell aggódnia, mivel a negyedik hely az oroszok kizárásával el is kelt.\n\nTOVÁBBI MÉRKŐZÉSEK\n\nSzeptember 24., szombat\n\n20.45: Izrael–Albánia\n\nSzeptember 27., kedd\n\n20.45: Albánia–Izland\n\nA csoport állása: 1. Izrael 5 pont (3 meccs), 2. Izland 3 (3), 3. Albánia 1 (2), 4. Oroszország (kizárva)\n\nMyrto Uzuniéknak is van még esélyük a feljutásra (Fotó: MTI/EPA/Malton Dibra)\n\nB-LIGA, 3. CSOPORT: NEHÉZ HELYZETBEN A ROMÁNOK\n\nA meglehetősen kiegyenlített 3. csoport utolsó két fordulóját a veretlen, négy ferencvárosi (Adnan Kovacevic, Eldar Civic, Muhamed Besic, Amer Gojak) és egy fehérvári (Kenan Kodro) játékost is a soraiban tudó Bosznia-Hercegovina várja az első helyről, a feljutását (esetében visszajutást az A-ligába) pedig pénteken már be is biztosíthatja, ha hazai pályán legyőzi Montenegrót. A finneknek és a románoknak papíron még arra is van esélyük, hogy csoportelsők legyenek, de reális keretek között mind a két válogatott célja a kiesés elkerülése kell hogy legyen. Ebből a szempontból Románia van nehezebb helyzetben, mivel három vereség mellett csak egy győzelme van, és a hazai pályán még veretlen finnek mellett a bosnyákokkal is találkozik.\n\nTOVÁBBI MÉRKŐZÉSEK\n\nSzeptember 23., péntek\n\n20.45: Bosznia-Hercegovina–Montenegró\n\n20.45: Finnország–Románia\n\nSzeptember 26., hétfő\n\n20.45: Románia–Bosznia-Hercegovina\n\n20.45: Montenegró–Finnország\n\nA csoport állása: 1. Bosznia-Hercegovina 8 pont, 2. Montenegró 7, 3. Finnország 4, 4. Románia 3\n\nTeemu Pukki (Fotó: MTI/EPA/AFP/Kirill Kudrjavcev)\n\nB-LIGA, 4. CSOPORT: KETTÉSZAKADT A HALÁLCSOPORT\n\nA B-divízió kimagaslóan legerősebb csoportja kettészakadt: az első helyért Norvégia és Szerbia, míg a kiesés elkerüléséért az előző idényt még az A-ligában töltő Svédország, illetve Szlovénia küzd meg egymással. Előbbi harcban a Nemzetek Ligája góllövőlistáját öt találattal vezető Erling Haaland fémjelezte, a ferencvárosi Kristoffer Zachariassent is a keretében tudó norvégok állnak jobban, míg utóbbiban a svédek – az utolsó körben norvég–szerb és svéd–szlovén összecsapást rendeznek, így még közel sem lefutott egyik játszma sem…\n\nTOVÁBBI MÉRKŐZÉSEK\n\nSzeptember 24., szombat\n\n18.00: Szlovénia–Norvégia\n\n20.45: Szerbia–Svédország\n\nSzeptember 27., kedd\n\n20.45: Norvégia–Szerbia\n\n20.45: Svédország–Szlovénia\n\nA csoport állása: 1. Norvégia 10 pont, 2. Szerbia 7, 3. Svédország 3, 4. Szlovénia 2\n\nErling Haaland vezeti az NL-góllövőlistát (Fotó: MTI/EPA/NTB/Beate Oma Dahle)\n\nC-LIGA, 1. CSOPORT: SZINTE BIZTOS A TÖRÖK SIKER\n\nA C-liga 1. csoportjában Luxemburg matematikailag még befoghatja az éllovas Törökországot, ám ezt az eddigi eredményeket böngészve nehéz elképzelni. Egyrészt a törökök eddigi hibátlanok – ráadásul a négy győzelem mellé 14–0-s gólkülönbség párosul –, másrészt Isztambulban lesz a mérkőzés. A csoportelsőség mellett a kiesés elkerüléséért vívott harc is gyakorlatilag júniusban eldőlt, ugyanis a négy vereséggel és 1–12-es gólkülönbséggel álló litvánok minden bizonnyal nem tudják majd Feröert és Luxemburgot is legyőzni.\n\nTOVÁBBI MÉRKŐZÉSEK\n\nSzeptember 22., csütörtök\n\n20.45: Litvánia–Feröer\n\n20.45: Törökország–Luxemburg\n\nSzeptember 25., vasárnap\n\n20.45: Feröer–Törökország\n\n20.45: Luxemburg–Litvánia\n\nA csoport állása: 1. Törökország 12 pont, 2. Luxemburg 7, 3. Feröer 4, 4. Litvánia 0\n\nC-LIGA, 2. CSOPORT: A GÖRÖGÖK MÁR FELJUTOTTAK\n\nA törökökhöz hasonlóan a görögök is négy győzelemmel abszolválták a júniusi NL-meccseket, ám utóbbiak esetében ezzel már az is eldőlt, hogy biztosan feljutnak a B-divízióba. Koszovó a ciprusiak elleni idegenbeli és az északírek elleni hazai sikerrel nagy lépést tett a bennmaradás felé, de azért még nem érezheti magát teljes biztonságban. Ciprus és Észak-Írország a két egymás elleni döntetlennel nehéz helyzetbe került, C-ligás tagságuk azon múlik, hogy melyikük tud több pontot szerezni a görög, koszovói páros ellen.\n\nTOVÁBBI MÉRKŐZÉSEK\n\nSzeptember 24., szombat\n\n18.00: Észak-Írország–Koszovó\n\n20.45: Ciprus–Görögország\n\nSzeptember 27., kedd\n\n20.45: Koszovó–Ciprus\n\n20.45: Görögország–Észak-Írország\n\nA csoport állása: 1. Görögország 12 pont, 2. Koszovó 6, 3. Észak-Írország 2, 4. Ciprus 2\n\nC-LIGA, 3. CSOPORT: ITT RAGADNAK A SZLOVÁKOK?\n\nJúniusban otthon és idegenben is kikapott Kazahsztántól, ez pedig nagyon könnyen lehet, hogy a B-ligába való visszajutásába kerül Szlovákiának. A szlovákok kétszer is otthon játszanak még (előbb az azeriekkel, majd a fehéroroszokkal), de két győzelem is kevés lesz az előzéshez, ha a kazahok valamelyik hátralévő meccsüket megnyerik.\n\nTOVÁBBI MÉRKŐZÉSEK\n\nSzeptember 22., csütörtök\n\n16.00: Kazahsztán–Fehéroroszország\n\n20.45: Szlovákia–Azerbajdzsán\n\nSzeptember 25., vasárnap\n\n18.00: Azerbajdzsán–Kazahsztán\n\n18.00: Szlovákia–Fehéroroszország\n\nA csoport állása: 1. Kazahsztán 10 pont, 2. Szlovákia 6, 3. Azerbajdzsán 4, 4. Fehéroroszország 2\n\nC-LIGA, 4. CSOPORT: NB I-ES JÁTÉKOSOK CSAPATAI CSATÁZNAK\n\nA 4. számú csoportban két olyan válogatott harcol az első helyért, amelyben egyaránt találunk NB I-es labdarúgót. A jelenleg csoportelső georgiaiaknál a MOL Fehérvár csatára, Budu Zivzivadze szerepel a keretben, míg az északmacedónoknál a szintén fehérvári Nikola Szerafimov és a DVSC-t erősítő Dorian Babunszki neve is megtalálható a listán (sőt, több olyan labdarúgó is van még, aki megfordult az OTP Bank Ligában: Viszar Muszliu, Enisz Bardi, Sztefan Szpirovszki és Bojan Miovszki is kerettag). Az északmacedónoknak mindenesetre csak akkor van esélyük az előzésre, ha pénteken idegenben legyőzik az eddig veretlen georgiaiakat. Az előző szezonban még B-ligás bolgároknak hátrafelé kell nézegetniük: a Gibraltár elleni hazai meccset nem veszíthetik, különben könnyen lehet, hogy még egy osztállyal lejjebb kezdik a következő idényt.\n\nTOVÁBBI MÉRKŐZÉSEK\n\nSzeptember 23., péntek\n\n18.00: Georgia–Észak-Macedónia\n\n20.45: Bulgária–Gibraltár\n\nSzeptember 26., hétfő\n\n20.45: Gibraltár–Georgia\n\n20.45: Észak-Macedónia–Bulgária\n\nA csoport állása: 1. Georgia 10 pont, 2. Észak-Macedónia 7, 3. Bulgária 3, 4. Gibraltár 1\n\nD-LIGA, 1. CSOPORT: A FELJUTÁS KAPUJÁBAN A LETTEK\n\nA D-liga 1. csoportjában már csak Lettország és Moldova reménykedhet a feljutásban, igaz utóbbitól ez több mint bravúr lenne. Az 5. fordulóban Lettország–Moldova meccset rendeznek, és ha a hazaiak ki is kapnak, akkor még úgy is első helyen zárnak, ha idegenben legyőzik Andorrát.\n\nTOVÁBBI MÉRKŐZÉSEK\n\nSzeptember 22., csütörtök\n\n18.00: Lettország–Moldova\n\n20.45: Liechtenstein–Andorra\n\nSzeptember 25., vasárnap\n\n15.00: Moldova–Liechtenstein\n\n15.00: Andorra–Lettország\n\nA csoport állása: 1. Lettország 12 pont, 2. Moldova 7, 3. Andorra 4, 4. Liechtenstein 0\n\nD-LIGA, 2. CSOPORT: MÁLTÁNAK MÉG VAN EGY ESÉLYE\n\nA D-liga 2. csoportjában pénteken eldőlhet a feljutás: ha Málta nem tud nyerni Tallinnban, akkor az észtek a pont nélkül álló San Marino elleni zárómeccs eredményétől függetlenül készülhetnek a C-divízióra.\n\nTOVÁBBI MÉRKŐZÉSEK\n\nSzeptember 23., péntek\n\n18.00: Észtország–Málta\n\nSzeptember 26., hétfő\n\n20.45: San Marino–Észtország\n\nA csoport állása: 1. Észtország 6 pont (2 meccs), 2. Málta 6 (3), San Marino 0 (3)",
    "Az orosz „kémbank” jövőjét továbbra is sűrű homály fedi": "Lapcsoportunk március elejétől folyamatosan foglalkozik a Nemzetközi Beruházási Bankkal (IIB) körüli fejleményekkel. Ez az a hitelintézet, amelyre még az „átkosban” aggatták rá az „orosz kémbank” gúnynevet. Amiatt, hogy azt még a Kölcsönös Gazdasági Segítség Tanácsa (nevének ismertebb rövidítésén: a KGST) hozta létre 1970-ben, természetesen a néhai Szovjetunió vezérletével, amelyhez ugyancsak magától értetődően csatlakoztak a volt szocialista országok, így köztük Magyarország is. S erős volt a gyanú, hogy felségterületein az IIB nemcsak a hitelezési tevékenységhez elengedhetetlen üzleti titkok megszerzésén fáradozott.\n\nKinek áll a zászló? Fotó: Nemzetközi Beruházási Bank Kinek áll a zászló? Fotó: Nemzetközi Beruházási Bank\n\nPersze, a hivatalos megközelítés szerint a bank legfontosabb célja a hosszú távú és a középtávú kölcsönök nyújtása volt a közös beruházási projektek és fejlesztési programok megvalósításához, valamint az IIB akkor nyolc tagállama nemzetgazdaságának fejlődését elősegítő infrastruktúra építésének finanszírozása. Ennek szellemében mai értéken mintegy 7 milliárd eurót helyezett ki az akkor még Moszkvában székelő nemzetközi pénzügyi intézmény.\n\nAmi a mostani energiapiaci vészhelyzet kapcsán érdekes lehet, az az, hogy az akkor a tűz közelében lévők visszaemlékezései szerint a bank alapvetően az Urál menti orenburgi gázvezeték finanszírozására jött létre, minden más – így a magyarok által javasolt könnyűipari fejlesztések forráshoz juttatása – háttérbe szorult.\n\nA rendszerváltás ezt a bankot is elsöpörte, ám 2012-ben valamilyen okból Putyin felélesztette. Az IIB forrásgyűjtésbe kezdett, 2014-ben például kötvényeket bocsátott ki Oroszországban, Szlovákiában és Romániában. Fokozatosan kezdtek visszaszállingózni az IIB egykori tagjai, köztük, 2015 májusában Magyarország. Amely 2019-ben abban a „megtiszteltetésben részesült”, hogy Putyinék Moszkvából Budapestre helyezték át a bank székhelyét, ezzel is kvázi nyomatékosítva a két ország között az Orbán-kormány 2010 óta tartó regnálása alatt csak egyre szorosabbra fűződő kapcsolatokat.\n\nEbbe a felállásba (is) rondított bele az idén február 24-én Ukrajna ellen indított orosz agresszió. Az első sokkból felocsúdva aztán néhány nappal később, március elején az Oroszországon kívüli nyolc tagállam fele, Bulgária, Csehország, Románia és Szlovákia is jelezte, hogy a háború elleni tiltakozásul kilép az „orosz kémbankból”. A tagság másik fele azonban nem tett így.\n\nAmi, tekintettel arra, hogy e négyesből ketten ázsiaiak, Mongólia és Vietnam, egy pedig közép-amerikai, Kuba, azt is jelenti, hogy Oroszország mellett Európában mindössze egyetlen állam tartott ki: Magyarország. Szijjártó Péter érvelése szerint „amíg szankciókat nem vetnek ki a bankra, addig Magyarország is tulajdonos marad, mivel az fontos szerepet tölt be magyarországi cégek finanszírozásában”. Márpedig retorziók az erre vonatkozó szándékok ellenére a mai napig nem történtek.\n\nKapcsolódó cikk Kormánypártiak mentek neki a kémbanknak és a paksi bővítésnek? Ujhelyi István szocialista EP-képviselő állítását Deutsch Tamás hazugságnak nevezte.\n\nEközben kis hazánk nemhogy távolodott volna, hanem még közeledett is az „orosz kémbankhoz”, a külgazdasági és külügyminiszter ugyanis azonnal lecsapott a szerinte kínálkozó lehetőségre, kijelentve, akár növekedhet is a magyar részesedés a tulajdoni viszonyok átrendeződésével.\n\nÁm, hogy ez utóbbi mikor következhet be, az erősen kérdéses. Dacára ugyanis a március eleji nagy fogadkozásoknak, a szóban forgó négy tagállam közül a mai napig csak ketten, Csehország és Szlovákia, jelezték hivatalosan is, hogy távoznak. A szocializmusban egy entitást alkotott két ország egyetlen nap eltéréssel bejelentett döntései szerint 2023 január végén már nem lesznek az IIB tagjai – derül ki a banknak azon közleményeiből, amelyeket a Budapesti Értéktőzsde (BÉT) honlapján tesz közzé. (E felületen azért köteles kitenni valamennyi, vele kapcsolatos lényeges fejleményt, mert kibocsátott kötvényeit bevezette a BÉT-re.)\n\nDe mi a helyzet Romániával és Bulgáriával? Nos, a román kormány csak a május 25-ei ülésén adta áldását a kilépésre. Tisztában vagyunk azzal, hogy a kormányzati malmok lassan őrölnek, ám így is furcsa, miért telt el csaknem három hónap a távozási szándék bejelentésétől a döntésig, mint ahogy az is, miért nem érkezett meg az azóta eltelt, immár közel négy hónap óta erről a hivatalos tájékoztatás Budapestre, az IIB székhelyére.\n\nBulgária esetében azonban még kormányzati döntésről sem lehet tudni.\n\nMás kérdés, hogy a jelek szerint nemcsak a Nemzetközi Beruházási Bankból való kilépés, hanem az abba való belépés sem megy könnyen. Hiszen bár a híresen oroszbarát Szerbia csatlakozására már több mint háromnegyed éve, tavaly december elején rábólintott az IIB kormányzótanácsa, ennek hivatalossá válásáról sem jelent meg még közlemény a BÉT honlapján, s Szerbia neve a bank honlapján listázott tagállamok között sem szerepel.\n\nMindenesetre a tulajdoni változások kapcsán annyit érdemes tudni, hogy az „orosz kémbank” jegyzett tőkéje 1,125 milliárd euró, ez a pillanatnyi árfolyamon mintegy 445 milliárd forintnak felel meg. Ennek a második legnagyobb hányadát, 17,36 százalékát fizette be Magyarország, azaz mintegy 77 milliárd forintot tesz ki a részesedése.\n\nEzt növelné tehát Magyarország a Szijjártó által bejelentett szándék szerint. Bár ki tudja, érvényes-e még ez az álláspont, tekintettel arra, hogy június végén a kormány Nagy Márton gazdaságfejlesztési minisztert jelölte meg, hogy kormányzóként képviselje Magyarországot a Nemzetközi Beruházási Bank kormányzótanácsában.\n\nKapcsolódó cikk A kémbank is az \"extraprofitadós\" miniszterhez került Egy kormányrendelet Nagy Márton gazdaságfejlesztési minisztert jelölte meg, hogy kormányzóként képviselje Magyarországot a Nemzetközi Beruházási Bank kormányzótanácsában.\n\nBárhogyan is legyen, azzal érdemes tisztában lenni, hogy az IIB nem úgy működik, mint egy szokásos részvénytársaság, ahol az egyik, kiszállni szándékozó részvényes eladhatja a pakettjét egy másiknak, vagy akár egy addig be nem szállt, potenciális befektetőnek. Ha ugyanis egy tagország kilép az IIB-ből, akkor az ő részesedésének mértékével automatikusan csökken a bank jegyzett tőkéje.",
    "Előnyt kovácsol Románia régiós hátrányából": "Magyarországon egy lakos körülbelül 60, míg Bulgáriában 80 százalékkal használ több áramot, mint Romániában - írja a Maszol. Romániában nagy kihívást jelentet a gyakorlatba átültetni az Európai Bizottságnak az áramfelhasználás csökkentésére vonatkozó ajánlását, mivel jelenleg is ott a legkisebb az egy főre eső fogyasztás az EU-ban - vette át a Maszol a Ziarul Financiar gazdasági napilap hírét.\n\nA Nemzetközi Energia Ügynökség adatai szerint 2020-ban egy romániai lakos átlagosan 2,7 MWh elektromos energiát használt fel. Ennél még Ukrajnában is nagyobb volt a fogyasztás, 2,8 MWh/fő.\n\nA hidegben több fogy\n\n\n\nAz európai éllovas Izland, 51 MWh/fős fogyasztással, míg a kontinentális Európában Norvégia vezet 23,3 MWh/fővel. Földrajzi elhelyezkedésük miatt Svédország és Finnország fogyasztása is óriási, évi 12,3, illetve 14,7 MWh/fő. Az egykori szocialista országok is sokkal több elektromos energiát használnak, mint Románia: Magyarország 4,4, Szlovákia és Bulgária 5, Csehország pedig 6,3 MWh-t.\n\nAz Európai Unió két legnagyobb gazdaságának, a németnek és a franciának az áramfelhasználása 6,4, illetve 6,7 MWh/fő volt. 2020-ban, a koronavírus-járvány miatt a megszokottnál kisebb volt az áramfogyasztás, azonban az arányokat ez nem érintette.\n\nAz alacsony romániai fogyasztás annak a következménye, hogy a vidék fejlettségi szintje meg sem közelíti a városokét. „Romániában faluhelyen egy hűtőszekrény van bedugva a csatlakozóba, és annyi. Sokkal falusiasabbak vagyunk másoknál, bármennyire nehéz is elképzelnünk ezt, a nagyvárosok szintje alapján” – mondja Otilia Nutu energetikai politikai szakértő.",
    "Külföldi használt autó? Köszi, inkább nem! – mondja a magyar": "Az európai országokhoz hasonlóan Magyarországon is alacsony a külföldről behozott autókkal kapcsolatos bizalom – az autóipari vállalkozások az átláthatóságért küzdenek! Friss kutatások szerint Európában – Bulgária kivételével – a magyarországi használtautó-vásárlók a leginkább szkeptikusak a külföldről származó használt…",
    "Megmentette esélyeit a bennmaradásra Románia Finnországban": "Megmentette esélyeit a bennmaradásra Románia Finnországban\n\nFinnország az első félidőt követően még vezetett, azonban Románia egyenlített így még van esélye bennmaradni a Nemzetek Ligája B-divíziójában.\n\nNyerj az Unibeten, fogadj a meccsekre kockázat nélkül! 20 000 Ft bónusz + 10 000 Ft ingyen fogadás vár Rád! Regisztrálj most! (x)\n\nA házigazda finnek a kiesés elkerülését vették célba Románia ellen, és így is kezdtek, hiszen a 12. percben Teemu Pukki révén előnybe is kerültek. A folytatásban aztán a románok magasabb fokozatra kapcsoltak, a második félidő elejn pedig egyenlíteni is tudtak Florin Tanase révén, így 1-1-es döntetlennel zárult a találkozó, a kiesés kérdése pedig az utolsó fordulóban dől majd el. Mindeközben Bosznia-Hercegovina biztosan ott lesz a következő kiírásban az A-divízióban, hiszen 1-0-ra legyőzte Montenegrót és megnyerte a 3. csoportot.\n\nA C-divízióban Grúzia is biztosította feljutását egy divízióval eljebb, hiszen 2-0-ra legyőzte Észak-Macedóniát. Érdekesség, hogy a második gól előtt Budu Zivzivadze, a Mol Fehérvár játékosa készítette elő a labdát a Napoli csillaga, Kvica Kvaratskelia elé. A csoport másik összecsapásán Bulgária 5-1-re kiütötte Gibraltárt, így jövőre is marad a C-ligában.\n\nA legalsó, D-divízióban Észtország 2-1-re múlta felül Máltát, így megnyerte csoportját és feljutott a C-divízióba.\n\nUEFA NEMZETEK LIGÁJA\n\nB-DIVÍZIÓ\n\nBosznia-Hercegovina-Montenegró 1-0 (Demirovic 45+1.)\n\nFinnország-Románia 1-1 (Pukki 12., ill. Tanase 52.)\n\nC-DIVÍZIÓ\n\nGrúzia-Észak-Macedónia 2-0 (Miovszki 35. - öngól, Kvaratskelia 64.)\n\nBulgária-Gibraltár 5-1 (Antov 23., Despodov 36., Kirilov 52., Stefanov 55., Petkov 81., ill. Chipolina 26.)\n\nD-DIVÍZIÓ\n\nÉsztország-Málta 2-1 (Sappinen 45+6., Anier 86., ill. Teuma 51.)\n\nNe csak nézd a kedvenc csapatod, hanem fogadj is az eredményre.\n\nA Magyarország-Olaszország NL mérkőzésen a hazaiak győzelme 4.6, a döntetlen 3.6, a vendégsiker 1.8-szoros szorzóval fogadható. (x)",
    "Csapdában Közép-Európa, de van, aki már kiszabadult": "Nyolc ország – Bulgária, Csehország, Horvátország, Lengyelország, Magyarország, Románia, Szlovákia és Szlovénia – felzárkózását vizsgálja a Mátyás László közgazdász szerkesztette tanulmánykötet, amelyből az a kép rajzolódik ki, hogy a régió gazdasági ellenálló képessége jelentősen javult a 2008-as nagy pénzügyi válság óta, de még mindig nem tudott kitörni a közepes jövedelem csapdájából – írta a Növekedés.hu.\n\nA pandémia felgyorsított pozitív folyamatokat, csakhogy pont az oktatásban és az egészségügyben hozott felszínre problémákat, pedig ezeken a területeken szükséges a javulás ahhoz, hogy egy ország kikerüljön a csapdából, és a jövedelmei felzárkózzanak a gazdagokhoz.\n\nA tanulmánykötet szerint – amely a 2021-es állapotokat méri fel, tehát még az energiakrízis kicsúcsosodása előtt készült – a régióban eddig csak Szlovákia és Csehország lépett ki a csapdából, Magyarország kockázatokkal néz szembe, a legrosszabbul pedig Bulgária és Románia áll.",
    "Európa-szerte kormányzati instabilitást okoz a háború": "A háború és az elhibázott szankciópolitika következtében kibontakozó válság lassan egész Európában érezteti a hatását. Számos országban pedig a gazdasági nehézségeket politikai problémák is tetézik, elsősorban ott, ahol a többpárti koalíciók megosztottak a jelenlegi helyzetre adandó válaszok kérdésében. Egyesek mennének tovább a krízishez vezető úton, mások viszont már a válságtünetek enyhítésére koncentrálnának. Ennek eredménye azonban több országban is a koalíciók összeomlása lett, míg másutt az egyben maradt koalíciók ellenére is nő az elégedetlenség a kormányzat hajthatatlansága miatt – közölte a bolgár, cseh és szlovák belpolitikai válságról készült, szerdán közölt friss elemzésében a XXI. Század Intézet.\n\nMint írják, Bulgáriában a kormány már bele is bukott a háború következtében kibontakozó válságba.\n\nA szocialisták az Ukrajna felé irányuló fegyverszállításokat ellenezték, a Szlavi Trifonov által vezetett populista Van Ilyen Nép (ITN) nevű formáció pedig a Gazprommal való szakítást nem nézte jó szemmel. Bulgária ugyanis megtagadta azt, hogy az orosz feltételeknek megfelelően a jövőben rubelben fizessen a gázvásárlásért, amiért az orosz gázvállalat be is szüntette a balkáni ország felé irányuló szállításokat. Miután az ITN ezt ellenezte, kilépett a koalícióból, a Kiril Petkov vezette kabinet így összeomlott. Az október 2-i választások így sorsdöntők lehetnek az ország szempontjából. Ha megismétlődik a tavalyi év koalícióalakítási válsága, az súlyos általános válságba taszíthatja az országot egy olyan helyzetben, amikor annak energetikai ellátása egyáltalán nem tűnik biztosítottnak.\n\nPrágában nemrég – a szervezők szerint – százezer ember tiltakozott a szankciók negatív következményei, elsősorban a rezsiköltségek és fogyasztói árak növekedése ellen, de egyesek az ország EU-, illetve NATO-tagságának feladását is felvetették.\n\nBár a cseh kormányfő, Petr Fiala szerint csupán az orosz propaganda által megtévesztett emberekről van szó, a tüntetés szervezői pedig oroszbarát szélsőségesek, a tiltakozáson résztvevők magas száma aggasztó lehet a cseh kormány számára. Ősszel ugyanis Csehországban is választásokat tartanak: az önkormányzati képviselők mellett a szenátus képviselőinek egyharmadáról szavazhatnak a cseh polgárok. A cseh kormány az egyik leghangosabb támogatója az oroszellenes intézkedéseknek, emellett az első pillanattól aktívan támogatta az ukrán kormányt, jelentős fegyverszállítmányokat is küldve az országba.\n\nA szlovák kormány – a bolgárhoz és a csehhez hasonlóan – élen járt Ukrajna támogatásában a szankciók és a fegyverszállítmányok terén is, az ország például átadta egyetlen Sz–300-as légvédelmi rendszerét is a szomszédos országnak.\n\nA szankciópolitikából és a háborúból fakadó gazdasági és társadalmi problémák azonban Szlovákiát sem kerülték el, ez pedig végül politikai krízist is okozott.\n\nMájus végén ugyanis Igor Matovic pénzügyminiszter javaslatára a szlovák kormány egy lakossági támogatási csomagot fogadott el, amely az infláció negatív hatásait volna hivatott enyhíteni. A liberális kormánypártot, a SaS-t vezető Richard Sulík gazdasági miniszter azonban élesen bírálta a csomagot, nem csupán annak tartalma miatt, hanem azért is, mert – a SaS támogatása nélkül – a szélsőjobboldali ĽSNS támogatásával sikerült csak elfogadni a javaslatot. A koalíción belüli ellentéteket fokozta az uniós olajembargó kérdése is, ebben a témában Matovicék vádolták Sulíkot azzal, hogy nem alkudott ki elég jó feltételeket Szlovákia számára, Sulík azonban a miniszterelnökre, Eduard Hegerre hárította át a vádakat. A SaS a napokban ellenzékbe vonult. Ezzel a kormánykoalíció elvesztette többségét.\n\nBorítókép: Kiril Petkov bolgár miniszterelnök a szófiai parlamentben 2022. június 22-én (Fotó: MTI/EPA/Vaszil Donev)",
    "Georgia szintet lépett és már B-ligás a Nemzetek Ligájában": "Georgia szintet lépett és már B-ligás a Nemzetek Ligájában\n\nA D-divízióban pedig az észtek örülhettek feljutásnak a Málta elleni győzelem után.\n\nGeorgia futballválogatottja 2-0-ra nyert otthon Észak-Macedónia csapata ellen a Nemzetek Ligája ötödik fordulójában pénteken, ezzel a zárókör eredményétől függetlenül biztosította feljutását a B divízióba.\n\nA hazaiak öngóllal szereztek vezetést, a korábbi MTK-játékos Bojan Miovski talált saját kapujába. A georgiaiaknál kezdőként a 78. percig kapott játéklehetőséget Budu Zivzivadze, a MOL Fehérvár FC támadója.\n\nUgyancsak szintet lép a D divízióban érdekelt Észtország, melynek csak a vereséget kellett elkerülnie otthon Málta ellen, és végül győzött.\n\nNemzetek Ligája, 5. játéknap:\n\nC divízió:\n\n4. csoport:\n\nGeorgia – Észak-Macedónia 2-0 (1-0)\n\nkésőbb:\n\nBulgária-Gibraltár, Razgrad 20.45\n\nD divízió:\n\n2. csoport:\n\nÉsztország-Málta 2-1 (1-0)\n\nA csoport állása: 1. (már feljutott) Észtország 9 pont/3 mérkőzés, 2. Málta 7/4, 3. San Marino 0/3",
    "A gagyi Goldstar tévétől a luxus OLED-ig: kőkemény utat járt be 30 év alatt az LG – Forbes.hu": "A feltekerhető tv, az öngyógyító telefon, az LCD kijelzős hűtő vagy a lebegő hangszóró csak néhány példa arra, hogy a ma már LG-ként ismert cég milyen sci-fi filmbe illő eszközöket pakolt le az asztalra a múltban. A vállalat 30 éve jelent meg Magyarországon, ennek örömére összeválogattunk néhányat a legdurvább, legfuturisztikusabb ketyeréik közül.\n\nA rendszerváltás idején olyan márkák uralták a hazai szórakoztatóelektronikai és háztartási gép piacot, mint a Fischer, az Aiwa, a Grundig, a Sony, a Sanyo, valamint persze az obligát Videoton és Lehel. Ebbe a társaságba robbantak be a kilencvenes évek elején a feltörekvő dél-koreai vállalatok, köztük a Goldstar is, amely 1992-ben létre is hozta saját kirendeltségét.\n\nEzzel egyébként számos olyan nagy világcéget előztek meg, mint mondjuk a Panasonic, a Canon vagy a Thomson. A képviselet mindössze 8 fővel kezdte meg a munkáját, és nem volt könnyű dolguk, hiszen a brand gyakorlatilag ismeretlen volt, a termékeket finoman szólva sem lehetett innovatívnak nevezni.\n\nMélyről indult a cég, de jó magasra repült! Kép: LG\n\nMondjuk ki nyugodtan, a Goldstar alapvetően az olcsó, kis tudású, alapvetően nagy tömegeknek szánt elektronikai eszközökre, tévékre, rádiókra és videomagnókra állt rá. Jellemzően az olyan kategóriájú termékekre, amelyeket a boltok alsó polcaira pakoltak.\n\n1995-re az anyacég, a Lucky-Goldstar vezetése belátta, hogy itt az ideje a továbblépésnek, és úgy határoztak, hogy egy innovatív, globálisan is meghatározó, megkerülhetetlen konszernt hoznak létre. A változás szimbólumaként megszüntették a régi márkákat, és helyettük megalkották az LG brandet.\n\nKomoly állami hátszéllel hatalmas fejlesztői centrumokat hozott létre a konszern, és kiemelt figyelmet fordítottak a magyarországi bázis megerősítésére is, amelyet regionális központtá fejlesztettek. Jelenleg, harminc évvel az alapítást követően három európai képviseletet irányítanak Budapestről, és Magyarországon kívül 10 piac – Románia, Szlovénia, Bulgária, Szerbia, Horvátország, Albánia, Macedónia, Bosznia-Hercegovina, Montenegró és Koszovó – tevékenységét koordinálják.\n\nA forgalmazott termékek száma több százra nőtt mára, a portfóliót ma négy üzletág, a szórakoztató elektronika, az IT, a légkondicionáló megoldások, valamint a háztartási elektronika – fedi le.\n\nÁm ennél is sokkal fontosabb, hogy kezdetben meglehetősen gagyinak számító, lenézett márkanév mára igen-igen jól cseng a technológiai-elektronikai szektorban, és az említett alsó polcoktól indulva beverekedte mára magát a luxusüzletekbe is.\n\nEz pedig annak köszönhető egyedül, hogy a vállalat tényleg irgalmatlan összegeket fordít a kutatás-fejlesztésre. Az LG az elmúlt évtizedekben számos furcsa, hiperlátványos, sci-fi filmbe illő, olykor méregdrága masinával rukkolt elő. Ezekből készítettünk egy látványos galériás válogatást, bemutatva azt is, hogy honnan indult, és hova jutott a cég.",
    "Hétfői sportműsor: magyar–olasz a csoportgyőzelemért; női kosár-vb": "Magyar válogatott nemzetisport.hu\n\nALAPVONAL. Az Aranycsapat mesterhármasa óta semmi. Illetve már háromból kettő. Ha pedig a harmadik sorozat is éppen most szakadna meg, tovább gazdagodna a futball misztériuma. Bár döntetlennel is elsők maradunk, három sportági világhatalom előtt. Hogy ettől mi is mindjárt azzá emelkednénk? Nem. Még nem. És ebben kéretik nem keresni a rációt. Mint Szalai sarkazásában sem.",
    "Magyarország mosolyoffenzívát indított Európa-szerte": "\"A jogállamiság más potenciális megsértői, mint például Lengyelország és Bulgária, árgus szemekkel nézik, hogy mennyi erőt fejt ki az EU Magyarországgal szemben.\" Kárpáti János nemzetközi lapszemléje.\n\nÚj ablakban 2022. szeptember 21. Reggeli gyors 2022.09.21. Kárpáti János lapszemle 05:16 00:00\n\n– így értelmezi a pillanatnyi helyzetet aBayer Lili, az amerikai lap munkatársa.\n\nSzerinte ez a megközelítés azt az európai realitást tükrözi, hogy az oroszok ukrajnai háborúja közepette, a lappangó megélhetési válság mellett sok uniós fővárosban vonakodnak az egyik tagállammal való éles szembekerüléstől – márpedig végső soron a tagországoknak kellene elfogadniuk a források megnyesését. Egy nyugat-európai diplomata azt mondta a Politicónak: világos, hogy bármit tesznek most, mindennek a hátterében ott van a háború, és az az engedékenység irányába nyomja a tagállamokat. Másfelől ugyanakkor – olvasható a cikkben – a gazdasági problémák arra késztetik Magyarországot, hogy mosolyoffenzívát indítson szerte Európában. Hogy mi lesz a végső kimenetele mindennek, az visszhangot vált majd ki Magyarországon kívül is. A jogállamiság más potenciális megsértői, mint például Lengyelország és Bulgária, árgus szemekkel nézik, hogy mennyi erőt fejt ki az EU Magyarországgal szemben. És fordítva, a jó kormányzás hívei izgatottan figyelik, képes-e Brüsszel teljesíteni azt az ígéretét, hogy nem fogja engedni az önkényuralmi magatartást az EU határain belül – írja a Politico szerzője.\n\nKi gondolta volna, hogy Nyugat-Európában a szélsőjobboldal annyira megerősödhet, mint most Svédországban? Ezzel indítja legfrissebb kommentárját Lendvai Pál a bécsi Der Standardban. Az Előretörnek a jobboldali populisták című írás szerzője szerint az, ami ezekben a napokban Svédországban és Olaszországban lejátszódik, csak alátámasztja az 1994-ben elhunyt neves német történész, Golo Mann megállapítását – idézem: \"a történelem a meglepőre, az előre meg nem jósolhatóra, a szerénységre és a belenyugvásra tanít minket. A legjobb ellenszer minden hamis magabiztosságra, önteltségre és önfejűségre”.\n\nLendvai emlékeztet arra, hogy Svédország évtizedek óta a humanizmus, a jóléti állam és az idegenek iránti tolerancia világítótornya volt. A német Willy Brandt, az osztrák Bruno Kreisky és a svéd Olof Palme triumvirátusa jelképezte a 20. század hetvenes éveiben a szociáldemokrácia korszakát. Most, a konzervatív-jobboldali pártszövetség szoros választási győzelme után a leendő polgári kormány jövője a szélsőjobboldali Svédországi Demokraták jóindulatától függ, még akkor is, ha formai értelemben nem képviseltetik majd magukat a kormányban. Ők lettek a második legnagyobb párt a szociáldemokraták után.\n\nA Svédországi Demokraták jobboldali populista, idegenellenes kurzusa mindenekelőtt a szociáldemokraták integrációs politikájának a mulasztásaiból és a bandabűnözés következményeiből húz hasznot abban az országban, amely lakosságarányosan a legtöbb menedékkérőt fogadta be a nyugati országok közül – írja az osztrák lap kommentátora. A Svédországi Demokraták az autokratákat dicsérik, a bevándorlási törvények megszigorítását követelik, keményebben akarják büntetni a bűnözőket, a \"Svédország mindenekelőtt” nacionalista jelszót hangoztatják.\n\nA közvélemény-kutatások szerint Itáliában a posztfasiszta Olasz Testvéreket is magába foglaló jobboldali populista pártszövetség esélyes a többség megszerzésére a most vasárnapi parlamenti választásokon – folytatja Lendvai Pál, és megjegyzi: a Svédországi Demokratákhoz hasonlóan az Olasz Testvérek is igyekeznek elhatárolódni rasszista, szélsőséges gyökereiktől, és ártalmatlan képet mutatni magukról. Lendvai rámutat a nemzetközi politika azon paradox jelenségére, hogy Giorgia Meloni, miként a svéd Jimmie Åkesson is, Orbán Viktor politikáját ünnepli akkor, amikor a budapesti kormány kétségbeesetten próbálja megmenteni a milliárdos EU-támogatásokat saját korrupt rezsimje számára. A veterán szemleíró szerint Olaszországban a jobboldali pártszövetség kormánya aligha lehetne megbízható EU- vagy NATO-partner.\n\nÉs még egy rövid kiegészítés ehhez, mintegy bővítendő a szélsőjobboldali populizmus által fenyegetett európai országok körét. Az olasz La Stampa arról ír, hogy Meloni kijelentette: \"utánunk a Vox fog majd győzelmet aratni, történelmi útkereszteződésnél vagyunk.” A Vox az Olasz Testvérek mondhatni rokonpártja Spanyolországban, ahol jövő év decemberéig kell választásokat tartani. Enrico Letta, az olasz baloldali centrista Demokrata Párt politikusa a La Stampa szerint arra figyelmeztet: a Vox poszt-francóista, védelmezi Magyarországot és Európa-ellenes hangon szól.\n\n(Címlapi kép: Facebook/orbanviktor)\n\nA lapszemlét a fenti lejátszóra kattintva hallgathatják meg.\n\nReggeli gyors/Külföldi lapszemle\n\n2022.09.21., kedd 06:00\n\nRiporter: Kárpáti János",
    "Izrael és Bosznia-Hercegovina is ellenfele lehet a magyar válogatottnak": "Egy körrel a vége előtt ebben az osztályban még több nyitott kérdés vár válaszra, az viszont már eldőlt, hogy a 2. csoportból Izrael, a 3.-ból pedig Bosznia-Hercegovina biztosan az élen végez. A 2. csoport különleges, mert itt kapott helyet a sorsoláskor Oroszország, amelyet az UEFA az ukrajnai háború miatt kizárt, tehát itt a másik három válogatott kevesebb meccset játszott le. Kedden még lesz egy Albánia–Izland találkozó, de ennek már nincsen jelentősége, Izrael két-két győzelemmel és döntetlennel veretlenül lép feljebb, az oroszok pedig értelemszerűen játék nélkül a negyedikek, és ők esnek ki a C divízióba.\n\nA 3. csoportban pénteken este Bosznia-Hercegovina 1-0-ra legyőzte Montenegrót, ezzel négy pontra nőtt az előnye éppen Montenegró előtt, így számára már közömbös a mai, ­romániai mérkőzésének az eredménye, mert már nem lehet tőle elvenni az első helyet. Romániának viszont nagyon is fontos ez a találkozó, mert négy ponttal az utolsó, tehát kieső helyen várja az utolsó fordulót, amelyben nem elég nyernie, a bennmaradásához az ötpontos finnek vereségére is szüksége van Montenegróban.\n\nAz 1. és a 4. csoportban kedden este dől el minden. Az előbbiben Ukrajna 10 ponttal a zsebében fogadja a két ponttal gazdagabb Skóciát, győznie kell a feljutáshoz, Írország pedig egy pont előnnyel látja vendégül a negyedik örményeket, tehát hazai pályán egy döntetlen is elég neki az üdvösséghez. A 4. csoport ennél is izgalmasabb, ugyanis Norvégia csak a jobb gólkülönbségével előzi meg Szerbiát, és a két csapat kedden egymás ellen játszik az északi országban a feljutásért. Itt Szlovénia Svédországban vendégeskedik, ha kikap, kiesik, ha nem, akkor marad a B divízióban.",
    "Infláció itthon és máshol": "Most nem térek ki a módszertani eltérések elemzésébe, de míg júliusban a hazai 13,7 százalék állt szemben az Eurostat 14,7 százalékával (differencia: 1.0 százalék), addig most a KSH 15,6 százalékos augusztusi adatát kell viszonyítanunk az Eurostat 18,6 százalékos mutatójához (differencia: 3,0 százalék). A módszertan egy hónap alatt nem módosulhatott, a mért inflációs különbség viszont igen jelentősen változott.\n\nDe nem csak a százalékok és az adatok közötti eltérések figyelemre méltóak. Hanem az is, hogy júliusban az uniós tabellán még „csak” a hatodik legrosszabb értékkel rendelkeztünk (Észtország, Lettország, Litvánia, Csehország, Bulgária, Magyarország), augusztusban már a jóval elkeserítőbb negyedik helyre kerültünk, hiszen nálunk rosszabbul csak a három apró balti állam teljesített, viszont Csehország és Bulgária mögénk került ebben a szomorú rangsorban. És ne feledjük azt sem, hogy a 27 EU-tagország átlaga 10,1 százalék, a legkedvezőbb inflációs adatok pedig a következők: Franciaország 6,6 %, Málta 7,0 %, Finnország, 7,9 % Luxembourg 8,6 százalék és a hol szidott, hol lenézett, hol a takarékossági intézkedései miatt kinevetett Németország esetében 8,8 százalék. Ebben a krízisszituációban a tíz százalék alatti adatok bizony irigylésre méltóak!\n\nA Magyar Nemzeti Bank alelnöke (Virág Barnabás) pénteken interjút adott a Magyar Nemzet nevet viselő sajtóterméknek. Mondatai, szavai nem megnyugtatóak, bár annak szánta őket: „A következő hónapokban még bizonyosan emelkedő pályán halad az infláció, de egyre közelebb vagyunk a fordulathoz. Hogy ez milyen szinten fog bekövetkezni, az rendkívül bizonytalan, hiszen az egész folyamat kulcsa az európai áram- és gázárak rendkívül hektikus mozgása. A globális inflációban viszont érezhetően fordulat körvonalazódik. A világpiacon a legtöbb nyersanyag ára nagyon magas szintekről ugyan, de csökkenésnek indult. A nemzetközi szállítmányozás díjai süllyednek, és a lanyhuló fogyasztás is egyre erősebb fegyelmező erővel rendelkezik az árazási döntésekben. Amennyiben nem történik drámai esemény az európai energiapiacon, ezek a hatások várhatóan 2023 elejétől fokozatosan süllyedő pályára terelik a hazai inflációt is.”\n\nAz „ár- és kamatsapkák” esetleges kivezetése valamint a jelentős mértékű rezsiemelkedés (villany, gáz) rövid távon biztosan gyorsítani fogja a pénzromlás sebességét. Az év utolsó három hónapjában tehát gyorsul az infláció, ezt prognosztizálja az MNB-vezető is. A karácsonyi bevásárlási roham időszakában a kereskedők nem szoktak árat csökkenteni, hiszen ebben az időszakban szinte bármilyen termék eladható jó áron. A nyugdíjasok már december első napjaiban (utalás: 2022. december 2.) hozzájutnak a jól megérdemelt járandóságukhoz, amit azon nyomban élelemre és ajándékra fognak költeni. A legközebbi utalás időpontja: 2023. január 12.\n\nÉs még valami. Az MNB alelnöke abban bízik, hogy még az idén eléri a pénzromlás a csúcsértéket. Van egy rossz hírem: a vágtató infláció nem ismeri a naptárat, december 31-én nem pezsgőzik, és nem tesz fogadalmat arra, hogy 2023. január 1. napjától a csökkenés (esetünkben a pénz értékvesztésének lassulását) útját választja. Ezért aztán a kormánynak a 2023-ra prognosztizált 5,2 százalékos – gyakorlatilag értékelhetetlen – inflációs előrejelzését (és az ennek megfelelő 5,2 százalékos nyugdíjemelést) még december hónapban változtatnia/növelnie kell, és olyan értéket indokolt megállapítania, amely a legesendőbb, legvédtelenebb társadalmi rétegek megnövekedett terheit valóban ellensúlyozza. A 2022-es évet az alacsony keresetű munkavállalók és a kisnyugdíjasok már biztosan elbukták, ez a méltatatlan helyzet, ez a nyomorúságos állapot, ez a vesztes pozíció jövőre nem prolongálható!",
    "Kosár Eb: Luka Doncic 47 pontos varázslata sok volt a franciáknak": "A spanyolok nyerték a csoportgyőzelemről döntő meccset a törökök ellen, nem hibáztak a litvánok, továbbjutott Montenegró és Belgium, kiesett Georgia és Bulgária is. Véget értek az A és B csoport küzdelmei.\n\nA csoport\n\nTörökország - Spanyolország 69-72\n\nA csoport első helyéért csapott össze a két, már továbbjutott csapat és a várakozásoknak megfelelő kemény, szoros, az utolsó pillanatokig kiélezett küzdelmet vívtak egymással. A fordulatos találkozón negyedik negyedének elején a törökök egy 9-0-s futással vették át a vezetést, de a spanyolok még időben reagáltak, Willy Hernangomez bevert két nagyon fontos kosarat, míg Xabi Lopez-Arostegui egy triplával jelentkezett és innentől ha csak egy hajszállal is, de végig a hispánok jártak előrébb. Az utolsó 22 másodpercnek úgy mentek neki a csapatok, hogy a törökök egypontos hátrányban gyakorlatilag a győzelemért támadhattak, de az eddig az egész Eb-n nagyot védekező Alberto Diaz belepiszkált a labdába, megszerezte azt, Hernangomez pedig bedobta a két büntetőt, ahonnan már nem volt visszaút a spanyolok faultja miatt.\n\nA csoportgyőztes 19 támadópattanót húzott le, amely kulcsfaktornak bizonyult, egyénileg pedig ismét Willy Hernangomezt kell kiemelni: 15 ponttal, 7 lepattanóval és 6/9 jó dobással lett csapata legjobbja. Az így másodikként továbbjutó törököknél 20 pontig, 4 lepattanóig és 5 gólpasszig jutott Cedi Osman, 16-ot dobott Furkan Korkmaz és 14 pontja mellett 12 lepattanót húzott le Alperen Sengün, de ez sem bizonyult elégnek.\n\nBulgária - Belgium 80-89\n\nIgazi ki-ki meccsre érkeztek a felek itt is, a tét a csoportból való továbbjutás volt és a találkozó nagy részében Belgium akarata érvényesült. A bolgárok a harmadik negyedben egyszer átvették a vezetést azok után, hogy a második játékrészben már kétszámjegyű fórral vezettek a belgák, de hiába Dee Bost újabb villanásai, még időben rendezték a soraikat Lecomte-ék: még a harmadik etapban újra megléptek hat-hét ponttal és többször nem néztek hátra.\n\nA hajrában próbálkozott még Bulgária, de a belgák bedobálták a fontos kosarakat és a büntetőket is az utolsó percben, így nem engedték közelebb ellenfelüket, ami pedig a teljes meccset illeti: nagyon okos, tudatos, tervezett védekezéssel és folyamatos rohanással tartották sakkban a bolgárokat.\n\nEgyénileg Retin Obasohan mett a meccs legjobbja, ő 25 pontig, 7 lepattanóig és 3 gólpasszig jutott, az említett Lecome 20-4-3-at vállalt, míg De Zeeuw 13 pontot és 3/4 triplát tett a közösbe - a túloldalon Bost 18 pontja, 6 lepattanója és 4 gólpassza, valamint Vezenkov 26 pontos, 13 lepattanós extrája is ment a kukába.\n\nA belgák ezzel továbbjutottak a nyolcaddöntőbe, a bolgárok számára viszont véget ért a torna.\n\nGeorgia - Montenegró 73-81\n\nNem tudtott továbbjutni hazai rendezésű csoportjából Georgia válogatottja, egy győzelem mellett ez lett a negyedik veresége a csapatnak, Montenegró viszont összeszedte magát és komoly csapatmunkát bemutatva kiharcolta a továbbjutást. Különösen igaz ez a hajrára, hiszen hét perccel a vége előtt kipontozódott a vendégek vezére, Bojan Dubjlevic, de csapatként megoldották a problémát: 20 gólpasszukra csak 10 eladott labda jutott, az ex-szolnoki Kendrick Perry egymaga 9 asszisztot osztott szét 17 pont és 4 lepattanó mellett, Igor Drobnjak 22 pontot szórt 9/13-as mezőnymutatóval, leszedtek 15 támadópattanót és 57%-kal dobták a ketteseiket, hatékonyan dolgoztak.\n\nA hazaiaknál négyen dobtak 14-16 pont között, de a találkozó nagy részében csak futottak az eredmény után a közönség őrjöngő biztatása mellett, a nagyszünetben hat pont volt közte, majd három perccel a mérkőzés vége előtt csak három egység volt a különbség, de egy támadópattanó után Vladimir Mihajlovic bevert egy lélekölő hármast, többször pedig nem volt igazi esélye a társaságnak Montenegróval szemben.\n\nIlias Zouros, Georgia szövetségi kapitánya azt mondta a meccs után, hogy a helyi ligában edződő játékosaik számára óriási nyomást jelentett 8000 néző előtt játszani ilyen szinten, még tapasztalatlannak bizonyultak a továbbjutáshoz, míg montenegrói kollégája, Bosko Radovic szerint ők kontrollálták a ritmust és a tempót, márpedig ha ezt tudják csinálni, akkor bárki ellen jó esélyük van a győzelemre.\n\nAz A csoport végeredménye:\n\n1. Spanyolország 4-1\n\n2. Törökország 3-2\n\n3. Montenegró 3-2\n\n4. Belgium 3-2\n\n5. Bulgária 1-4\n\n6. Georgia 1-4\n\nB csoport\n\nLitvánia - Bosznia-Hercegovina 87-70\n\nA magyar válogatott elleni magabiztos győzelem \"berúgta a motort\" a litván csapatnál, amely ezúttal hasonló módon, sőt szinte ugyanolyan teljesítményt nyújtva lesimázta a bosnyákokat is. A litván gárda a nagyszünet előtti percekben, a második negyed második felében futott egy 18-5-ös rohamot, amellyel dűlőre vitte a dolgot, így 15 ponttal vezetett a félidőben, majd a fordulás után 22 egységnyire növelte a különbséget és innen már nem volt visszaút.\n\nDomantas Sabonis 12 pontot, 6 lepattanót és 4 gólpasszt jegyzett, Jonas Valanciunas 13 pontot, 15 lepattanót és 5 gólpasszt tett hozzá, Grigonis 16 ponttal és 4/6 triplával lett a csapat legjobb dobója, de Butkevicius is eljutott 13 egységig. A bosnyák csapatban Jusuf Nurkic 15 pontot szórt 14 dobásból, Dzanan Musa pedig 22 pontot és 5 gólpasszt tett a közösbe, de összességében 40-26-ra elvesztették a lepattanózást és csak 40%-kal céloztak mezőnyből, míg a litvánok közel 50-nel.\n\nLitvánia így továbbjutott a csoportból 2-3-as mérleggel, míg Bosznia-Hercegovina egy bravúrgyőzelme ellenére kiesett.\n\nFranciaország - Szlovénia 82-88\n\nA szlovéneknél nem léphetett pályára az előző meccsen megsérülő Tobey, de végül így is szenzációs rangadót vívott a két, akár a végső győzelemre is jó eséllyel pályázó együttes. Összességében szoros, kiélezett derbit láthattunk, amelyről itt-ott a keménység sem hiányzott, Luka Doncicot ütötték-verték a franciák mezőnyben, kapott a fejére és a kezére is olyat, hogy abból könnyebb sérülés lett, de a Dallas zsenije egész egyszerűen annyira ihletett napot fogott ki, hogy ez sem tudta megállítani.\n\nA klasszis játékos gyakorlatilag azt csinált, amit akart, felhozta a labdát, elindult vele a gyűrű felé és az esetek nagy többségében megoldotta a helyzetet, volt egy egészen varázslatos bravúrkosara is, de ezen felül sem tudtak vele mit kezdeni a francia védők - akik némi meglepetésre egészen a meccs hajrájáig, az utolsó percekig nem duplázták. Pedig lett volna értelme, hiszen a harmadik negyed közepéig kellett várni arra, hogy bárki triplát dobjon a szlovéneknél Doncicon kívül (addig 0/8-cal álltak távolról őt leszámítva), de a vezér addigra már finoman szólva is bemelegedett: a harmadik játékrész végére 37 (!) pontig jutott, vagyis megdöntötte az egy nappal korábban dobott szlovén csúcsát (36 pont).\n\nA záró etap elején még egy lapáttal rá tudtak tenni az addig épphogy vezető szlovének, 68-67 után egy 12-3-as rohanással leszakították magukról ellenfelüket, de a franciák csapatként annyival stabilabbak voltak, annyira jól működtek a pick-and-rolljaik és annyira könnyen jutottak el jó dobóhelyzetig, hogy 80-70-ről is visszajöttek - 82-82-nél kiegyenlítettek két perccel a vége előtt. A végjátékot azonban a szlovének bírták jobban: Goran Dragic clutch labdaszerzése és kosara ismét őket juttatta előnyhöz, Vlatko Cancar odaért és blokkolta Thomas Heurtel tripláját, majd dobott egy utolsó másodperces kosarat, végül a franciák utolsó esélyét Zoran Dragic vette el egy labdalopással 14 másodperccel az órán, amelyből Goran Dragic dobott duplát, így 88-82-re megnyerte a rangadót Szlovénia.\n\nDoncic végül egészen döbbenetes estét produkált és 47 ponttal nemcsak az idei Eb és a szlovén válogatott történetének legjobb teljesítményét hozta, de csak Eddy Terrace (Belgium) 1957-es (tehát 65 évvel ezelőtti) 63 pontja előzi meg az Európa-bajnokságok történetében - az \"újkori\" Eb-ken Dirk Nowitki 43 egysége volt a csúcs eddig. Doncic 27-et dobott az első félidőben, tízet a harmadik és megint tízet a negyedik negyedben, 15/23-at hajított mezőnyből, 6/11-et távolról, 11/12-t a vonalról és leszedett 7 lepattanót, valamint kiosztott 5 gólpasszt is. A franciáknál Rudy Gobert (19 pont, 8 lepattanó, 9/10 mezőnyből) emelhető ki leginkább, öten dobtak náluk kétszámjegyűt és Heurtel 10 gólpasszt is kiosztott, míg a szlovéneknél csak Goran Dragic érte még el a tízes határt, de Doncic varázslata győzelmet és csoportelsőséget ért számukra.\n\nMagyarország - Németország 71-106\n\nA németek nem adtak esélyt a mieinknek, akik így nyeretlenül fejezték be az Eb-t: a meccs összefoglalója itt olvasható!\n\nA B csoport végeredménye:\n\n1. Szlovénia 4-1\n\n2. Németország 4-1\n\n3. Franciaország 3-2\n\n4. Litvánia 2-3\n\n5. Bosznia-Hercegovina 1-4\n\n6. Magyarország 0-5\n\nA nyolcaddöntők párosítása a két csoport továbbjutói számára:\n\nTörökország - Franciaország\n\nSzlovénia - Belgium\n\nNémetország - Montenegró\n\nSpanyolország - Litvánia\n\nfotó: fiba.basketball",
    "Válogatott meghívót kapott Dorian Babunski": "Válogatott meghívót kapott Dorian Babunski\n\nDebrecen - A jelenleg 3-szoros válogatott játékos a Gorgia és a Bulgária elleni Nemzetek Ligája-találkozón léphet pályára.\n\nBehívták az északmacedón nemzeti csapatba a DVSC 26 éves csatárát, Dorian Babunskit.\n\nA mostani pontvadászatban eddig 2 gólt szerző támadó a szeptember 23-i, Georgia elleni, illetve a szeptember 26-i, Bulgária elleni Nemzetek Ligája-találkozóra kapott meghívást.",
    "Oroszország dominálja a globális atomenergia-piacot": "Napjaink energiaválsággal sújtott világában felértékelődik az atomenergia szerepe. Azonban minden, az atomenergiával kapcsolatos kérdésben benne rejlik az Oroszország-dilemma. Hogyan viszonyuljon az adott vállalat, ország egy olyan energiatermelő ágazathoz, amelyben mind a fűtőanyagot, mind pedig a kiégett fűtőelemek tartós tárolását illetően Oroszországi nemzetközi méretekben igen jelentős – egyes esetekben domináns – szerepet tölt be?\n\nA globális helyzetet regisztráló World Nuclear Association adatai szerint Oroszországnak csaknem félmilliárd tonnás (urán-hexafluoridban kifejezett) uránérctartaléka van, amely a világon rendelkezésre álló mennyiség 8 százaléka. Ezzel a világ öt legnagyobb uránérckészletekkel rendelkező országához tartozik. Egyetlen az atomhatalmak között ebben a klubban, mert a másik négynek (Ausztrália, Kazahsztán, Kanada és Namíbia) nincs atomfegyvere.",
    "Elszegényedés: a gyerekek a legveszélyeztetettebbek": "Bár az elmúlt években mind uniós, mind magyar szinten csökkent az elszegényedéssel és a társadalmi kirekesztettséggel veszélyeztetettek aránya, a visegrádi országok közül Magyarország teljesít a legrosszabbul, főleg a gyerekek és a nők tekintetében.\n\n2021-ben az Európai Unió lakosságának 21,7 százalékát, 95,4 millió embert veszélyeztetett az elszegényedés és a társadalmi kirekesztettség – derül ki az Eurostat nemrég közzétett kutatásából. Ez a 2020-as adatokhoz képest körülbelül félmillióval több embert jelent.\n\nTavaly az EU-ban 73,7 millió embert fenyegetett közvetlenül a szegénység, 27 millióan súlyos mértékben rászorulónak számítottak anyagi és szociális értelemben, 29,3 millióan pedig alacsony munkaintenzitású háztartásban éltek. Mintegy 5,9 millió embert, azaz a teljes lakosság 1,3 százalékát mindhárom kockázati tényező érintette. A legrosszabb helyzetben Bulgária volt, 34,4 százalékos aránnyal, a legjobban pedig Csehország, míg olyan országok, mint Németország vagy Luxemburg, kicsivel rosszabbul teljesítettek, mint Magyarország.\n\n\n\nUgyan 2015-höz képest, amikor 24 százalék volt a veszélyeztetettek aránya, javult a helyzet uniós szinten, azonban 2019 után ismét növekedni kezdett az arányszám, vélhetően a koronavírus-járvánnyal együtt járó gazdasági krízis miatt. A pandémia azóta már enyhült, az ukrajnai invázió azonban újabb válságot hozott magával.\n\nA magyar adatokat tekintve jó és rossz hírek egyaránt vannak. A statisztika alapján az elszegényedéssel fenyegetettek 2015-ös 30,6 százalékos arányához képest látványos javulás a tavalyi 19,4 százalék, ugyanakkor hozzá kell tenni, hogy a Központi Statisztikai Hivatal 2016-tól kezdődően módszertant váltott a létminimum-vizsgálatoknál, ami egyes szakemberek szerint azt jelenti, hogy papíron kevesebb lett a szegény, a gyakorlatban viszont nem.\n\nAzt is érdemes megjegyezni, hogy Magyarország a visegrádi csoport tagjai közül továbbra is a legrosszabb helyen áll:\n\nmíg hazánkban a lakosság ötödét veszélyezteti az elszegényedés, addig Csehországban a tizedét. A V4-ek közül Szlovákiában mértek látványosabb romlást, ott egy év alatt 1,5 százalékponttal nőtt a kritikus helyzetben lévők aránya.\n\nAz uniós statisztikában több tucatnyi életkori csoport is szerepel, mi ebből ötöt választottunk ki, hogy össze tudjuk hasonlítani a 2015 és 2021 közötti időszakot. Látható, hogy hét évvel ezelőtt a 16 év alattiak között volt a legmagasabb az elszegényedéssel veszélyeztetettek aránya, mintegy 40 százalék, és ugyan ez 2021-re lecsökkent 23,3 százalékra,\n\na többi korcsoporthoz viszonyítva még mindig a legfiatalabbak vannak a legkritikusabb helyzetben.\n\nEzzel együtt látványos romlás figyelhető meg a legidősebb korosztályban: míg 2018-ban a 65 év felettiek között volt a legalacsonyabb (14,9 százalék) a veszélyeztetettek aránya, addig 2021-re már 19,9 százalék lett, így azonos helyre került az 50–64 évesek és a 16–24 évesek között mérhető aránnyal. A legjobb helyzetben a 25 és 49 év közöttiek vannak, akik között hat év alatt közel húsz százalékkal csökkent a szegénység szélén állók aránya – igaz, ez a fejlődés 2018 óta megtorpant.\n\nA nemek alapján közzétett csoportosításban egy trendforduló figyelhető meg. 2015-ben a nők között 31,2 volt a kritikus helyzetben lévők aránya, a férfiaknál pedig 30 százalék. Ezt követően mindkét csoportban folyamatos csökkenés volt tapasztalható és 2020-ra gyakorlatilag azonos lett az arány (19,3/19,4 százalék).\n\n2021-ben a férfiak esetében további csökkenést mértek (18,7 százalék), a nőknél viszont növekedni kezdett a szegénység szélén állók aránya (20,1 százalék) és újra elérte a 2018-as szintet.\n\nA változás ráadásul uniós trendekkel sem magyarázható: a 27 uniós tagállam átlagát tekintve a nők továbbra is kevésbé veszélyeztetettek, a férfiak helyzete pedig szinte változatlan.\n\n",
    "Szergej Lavrov: Az Egyesült Államok a tűzzel játszik Tajvan körül": "Szergej Lavrov orosz külügyminiszter szombaton az ENSZ Közgyűlésén élesen bírálta az Egyesült Államokat.\n\n– Tajvan körül a tűzzel játszanak. Ráadásul katonai támogatást ígérnek Tajvannak – mondta Lavrov.\n\nA Tajvan miatt kialakult feszültség azt követően fokozódott az Egyesült Államok és Kína között, hogy Nancy Pelosi, az amerikai képviselőház elnöke augusztusban Tajvanra látogatott. Ezt nagyszabású kínai hadgyakorlatok követték, Joe Biden amerikai elnök pedig ígéretet tett Tajvan védelmére.\n\nVlagyimir Putyin orosz elnök Kína mellé állt Tajvan ügyében. – Szándékunkban áll szilárdan ragaszkodni az „egy Kína” elvhez – jelentette ki a múlt héten. – Elítéljük az Egyesült Államok és csatlósainak provokációit a Tajvani-szorosban – tette hozzá.\n\nLavrov azzal is vádolta Washingtont, hogy szankciókkal próbálja az egész világot a saját hátsó udvarává tenni.\n\n– Ez színtiszta diktatúra, illetve kísérlet annak kikényszerítésére – jelentette ki.\n\nBorítókép: Az orosz külügyminisztérium sajtószolgálata által közreadott képen Szergej Lavrov orosz külügyminiszter internetes sajtóértekezletet tart Moszkvában 2022. június 6-án. Lavrov 6-án és 7-én Szerbiába látogatott volna, de az Ukrajna elleni orosz támadás miatt Montenegró, Észak-Macedónia és Bulgária lezárta légterét az orosz külügyminisztert szállító repülőgép előtt. (Fotó: MTI/AP/Az orosz külügyminisztérium sajtószolgálata)",
    "Büntetést rónak ki a túl sok áramot fogyasztó intézményekre": "A macedón energiakrízisről Aleksandar Nikoloski, az ellenzéki VMRO DPMNE alelnöke a V4NA Hírügynökségnek a minap azt mondta, katasztrofális az energetikai helyzet az országában, mert a kormány nem sokat tett annak enyhítése érdekében.\n\nGörög szénnel működtetik a macedón erőműveket\n\nÉszak-Macedónia fosszilis tüzelőanyag-ellátásának biztosításáról, valamint az energiaügyi együttműködés folytatásáról állapodott meg Athénban a görög és a macedón miniszterelnök. Kiriakosz Micotakisz és Dimitar Kovacevski azért ült le egy asztalhoz, hogy megvitassa, miként tud a két ország közösen megbirkózni az Európát érintő energiaválsággal, amelyet szakértők szerint az orosz-ukrán háború és Brüsszel szankciós politikája idézett elő.\n\nA kormány már korábban döntött arról, hogy spórolni kell az árammal\n\nForrás: Shutterstock\n\nKovacevski a találkozót követő sajtótájékoztatón megerősítette, hogy országa a következő időszakban is számíthat a görögországi bányákból származó lignitre és barnaszénre. Micotakisz kijelentette, hogy Athén kész támogatni Észak-Macedóniát az energiaválság idején. Úgy véli, hogy közös érdek, hogy a görög vállalatok Észak-Macedóniában fektessenek be. Rámutatott: a beruházásoknak köszönhetően javítható a két szomszédos állam közti kapcsolat az energiaszektorban. A miniszterelnökök egymillió tonna szén és 250 ezer tonna fűtőolaj szállításáról is tárgyaltak Athénban.\n\nA szenet elsősorban a bitolai erőmű, valamint az Oslomej erőmű működtetésére használják fel. A fűtőolaj nagy része pedig a Negotino hőerőműbe kerül. Athénnak és Szkopjénak egyébként érvényes szerződése van 144 ezer tonna fűtőolaj vásárlására. Ez azonban októberben lejár.\n\nCsökkenteni kell az áramfogyasztást\n\nAz energiakrízis keményen érintette a kis balkáni országot, a kormány már korábban döntött arról, hogy spórolni kell az árammal a lakosságnak és az intézményeknek is. Ennek részeként lekapcsolnák a díszkivilágítást, korlátoznák a klímahasználatot, valamint az ajánlás szerint a bojlerokat is csak akkor kell bekapcsolni, ha éppen szükség van a meleg vízre.\n\nSzkopje főtere a kivilágított Nagy Sándor szoborral\n\nForrás: Shutterstock\n\nA macedón főváros központja egyébként tele van kivilágított szobrokkal. Ezek jelentik az egyik legnagyobb vonzerejét Szkopjének.\n\nA szükség azonban nagy úr. Úgy látszik, télen fontosabb lesz a lakosság alapellátásának biztosítása, mint az idegenforgalom vagy a történelmi helyek megvilágítása. A macedón kormány célja, hogy 15 százalékkal csökkenjen a fogyasztás az országban, mert – mint fogalmaznak – energetikai szempontból is, nehéz tél várható.\n\nKreshnik Bekteshi gazdasági miniszter kiemelte: minden állami intézmény áramfogyasztását nyilvánossá teszik, a túlfogyasztókat megbüntetik.\n\nAhhoz, hogy elegendő villamos energiával rendelkezzen Macedónia, a bolgároktól is vásárol áramot. A görög kormányfővel való találkozót megelőzően Szófiában egyeztetett erről az észak-macedón miniszterelnök bolgár kollégájával. A megállapodás értelmében Bulgária idén októbertől jövő év március végéig 200 megawattóra (MWh) árammal látja el Észak-Macedóniát. Ezt a mennyiséget a tervek szerint a gazdaság szükségleteire bocsájtják majd.\n\nA kormány már korábban enyhíthette volna az energiakrízist\n\nAz orosz-ukrán háború és a szankciók okozta energiaválságról a V4NA-nak adott interjújában Aleksandar Nikoloski kifejtette: katasztrofális az energetikai helyzet az országában, mert a kormány nem sok mindent tett annak enyhítése érdekében. Az ellenzéki politikus szerint habár van elég erőforrás hozzá, mégis külföldi villanyáram behozatalra szorul Észak-Macedónia.\n\nMacedónia rendelkezik elegendő nyersanyaggal és forrással, amelyből elektromos áramot tud előállítani, s amelyből fedezni tudná a saját szükségleteit, s nem kell hozzá gáz. Nekünk elegendő erőforrásunk van, nem is kellene behozatalra támaszkodnunk, sajnos a kormány az elmúlt években szinte teljesen tönkretette a rendszert, s most már ott tart az ország, hogy a felhasznált villanyáram felét külföldről kell beszerezni\n\n– szögezte le Aleksandar Nikoloski, a VMRO alelnöke.",
    "Női röplabda Eb: teljessé vált a 24 csapatos mezőny": "Teljessé vált a jövő évi női röplabda Európa-bajnokság 24 csapatos mezőnye: a magyar válogatott sorozatban ötödik kontinenstornájára készülhet.\n\nFotó: Földi Imre\n\nAz már a selejtező előtt biztos volt, hogy a négy házigazda – Belgium, Észtország, Németország és Olaszország – mellett automatikus résztvevője lesz az Eb-nek a tavalyi kontinenstorna nyolc további legjobbja, Bulgária, Franciaország, Hollandia, Lengyelország, Oroszország, Svédország, Szerbia és Törökország.\n\nEhhez a 12 válogatotthoz csatlakozott most a hat selejtezőcsoport első és második helyezettje.\n\nAz európai szövetség (CEV) közlése alapján amennyiben a kijutását az előző Európa-bajnokságon elért helyezésével biztosított orosz válogatott az ukrajnai háború miatt nem indulhat a tornán – erről a CEV illetékes testülete később határoz –, akkor a selejtezők legjobb csoportharmadikja, Svájc is részvételi jogot szerez az Eb-re.\n\nA 2023-as női röplabda Európa-bajnokság résztvevői\n\nMAGYARORSZÁG, Azerbajdzsán, Belgium, Bosznia-Hercegovina, Bulgária, Csehország, Észtország, Finnország, Franciaország, Görögország, Hollandia, Horvátország, Lengyelország, Németország, Olaszország (címvédő), Oroszország, Románia, Spanyolország, Svédország, Szerbia, Szlovákia, Szlovénia, Törökország, Ukrajna\n\n(MTI)",
    "Erősen megszenvedi a szankciók következményeit az Európai Unió": "Kereskedelmi tilalmak\n\nAz európai közösség nemcsak személyekre, hanem az EU és Oroszország közötti exportra és importra is kivetett jó néhány szankciót. Így az EU-s vállalatok nem értékesíthetnek Oroszországnak például csúcskategóriás elektronikai termékeket, energiaipari berendezéseket, valamint luxuscikkeket sem. Oroszországgal szemben elsősorban energetikai és nyersanyag jellegű a tilalmak köre.\n\nMagyarországnak felmentést adtak\n\nAz olajembargó alól Magyarország felmentést kapott, pontosabban úgy rendelkezett az Európai Unió Tanácsa, hogy azokat az uniós tagállamokat, mint hazánk, amelyek csővezetéken importálják a kőolajat Oroszországból – a földrajzi helyzetükből eredő függőség miatt –, mentesíti a vásárlási tiltás alól. A júniusban elfogadott hatodik szankciós csomag értelmében a többieket – tehát akik nem kaptak felmentést – fokozatosan érinti a döntés: így a nyersolajat tekintve hat, a finomított kőolajtermékek esetében pedig nyolc hónap múlva lép hatályba a tilalom. Emellett Bulgária és Horvátország is könnyítést kapott: náluk eltérést alkalmaznak majd a tengeren szállított orosz olajat illetően.\n\nTovábbi gazdasági szigorítások\n\nSzintén a gazdasági szankciók közé tartozik, hogy\n\ntíz orosz és négy fehérorosz bank már hónapok óta nem tud a világszerte több mint 11 ezer szervezetet összekapcsoló SWIFT-rendszeren keresztül nemzetközi kifizetéseket kezdeményezni és fogadni.\n\nMoszkva persze ezt nem nézte tétlenül, erre válaszul ugyanis aktívan népszerűsíteni kezdte hazai pénzügyi üzenetküldő rendszerét, az SPFS-t.\n\nHogyan tovább?\n\nHogy lesz-e nyolcadik szankciós csomag, még nem tudni – sokan harcos követelője van, például Sanna Marin finn miniszterelnök –, az azonban biztos, hogy a magyar kormány élesen tiltakozik egy újbóli büntetéshalmaz ellen.\n\nAz Európai Unió végre fejezze be a nyolcadik szankciós csomag emlegetését, fejezze be minden olyan intézkedés kilátásba helyezését, amely az energiaellátási válságot még mélyíti, még súlyosbítja!\n\n– szólított fel Szijjártó Péter külgazdasági és külügyminiszter New Yorkban, az ENSZ Közgyűlés magas szintű hetén. Ha lesz is nyolcadik csomag, annak minden bizonnyal nem lesz része általános földgázársapka bevezetése, mivel több tagállam, köztük Magyarország is ellenzi.\n\nAz Oroszországot sújtó európai korlátozásokra válaszul Moszkva egyértelműen keleti és déli irányba fordította külkereskedelmének fókuszpontját. Egy minapi bejelentés szerint például a Gazprom és a kínai CNPC olaj- és gázipari társaságok jüan-, illetve rubelalapú elszámolásra térnek át a Kínába szánt gázszállítások tekintetében.\n\nSzó van emellett az orosz és a kínai gázszállítási rendszerek összekötéséről is,\n\nsőt a tervek szerint az év végére a koviktai gázlelőhelyről már megindulhat az energiahordozó szállítása a Szila Szibiri (Szibéria Ereje) vezetéken keresztül, s a Gazprom szerint így teljesíteni tudják majd 2023-ra vonatkozó szerződéses kötelezettségüket a Kínába irányuló gázszállítások növelésére.\n\nAz orosz–kínai együttműködésnek nemcsak gazdasági, hanem politikai téren ugyancsak új lendületet adna Moszkva, ennek jegyében tárgyalt az orosz biztonsági tanács titkára is a napokban Kínában.\n\nA teljes cikk ITT olvasható!",
    "Szerbiában óriási tételt jelentenek a lakhatási költségek": "Szerbia lakossága havi jövedelmének a 27,5 százalékát költi lakhatásra, amivel a régió listavezetője, és messze van az európai átlagtól – derül ki az Eurostat 2020-ra vonatkozó adataiból. Azok, akiknek a havi bevétele nem éri el a nemzeti középjövedelem 60 százalékát (az Eurostat szerint ez a réteg a szegénység peremén él), a jövedelmük 48,4 százalékát kénytelenek erre a célra fordítani – ez csaknem 12 százalékkal több kiadás az azonos réteg európai átlagához képest. Ebben a rangsorban Szerbiát Bulgária követi.\n\nAzoknak sem sokkal jobb a helyzetük Szerbiában, akik többet keresnek, mint a nemzeti középjövedelem 60 százaléka, ugyanis az EU 14,9 százalékos átlagához képest nekik 22 százalékot kell elkülöníteniük lakhatási költségekre. A régió országai közül csak Bulgária (18,3%) és Montenegró (15,7%) haladja még meg az EU-s átlagot, és csak Görögország előzi meg Szerbiát 36,9 százalékkal.\n\nSzerbiában egyébként a lakhatási kiadások (lakbér, rezsi- és egyéb havi költségek) 2020-ban az európai átlag 35,7 százalékát tették ki, Szlovéniában ez 27 százalék volt. A régióban csak Bulgáriában lehet olcsóbban lakni, ott az EU-s átlag 34,9 százaléka ez a havi kiadás."
}