{
    "Lezuhant egy katonai helikopter Pakisztánban": "Alap működést biztosító sütik Ezen sütik biztosítják a weboldal megfelelő működését, megkönnyítik annak használatát, és látogatóink azonosítása nélkül gyűjtenek információt a használatáról. Például a következő sütiket is használjuk: Munkamenet (session) sütik\n\nHasználatot elősegítő sütik\n\nCsökkentett funkcionalitású Google Analytics\n\nStatisztikai célú sütik Ezen sütik a weboldal használatáról részletesebb, elemzési célú információszerzést tesznek lehetővé, így segítenek weboldalunk ügyfélfókuszú továbbfejlesztésében. Például a következő sütiket is használjuk: Google Analytics\n\nHotjar",
    "Soha nem látott pusztítást okozott a pakisztáni árvíz": "Elképzelhetetlenül nagynak nevezte szombaton a pakisztáni árvíz okozta pusztítást António Guterres ENSZ-főtitkár, aki helikopterrel repült az ország déli részén fekvő Baludzsisztán és Szindh tartomány fölött Sebhaz Sarif pakisztáni miniszterelnök kíséretében.\n\nTájékoztatták az árvíz okozta károkról a világszervezet főtitkárát, aki nagyszabású pénzügyi támogatás nyújtására szólította fel a nemzetközi közösséget.\n\nGuterres az általános éghajlatváltozásnak leginkább kitett tizenöt állam egyikének nevezte Pakisztánt, és nagymértékű nemzetközi támogatást sürgetett, hogy az ország elkerülhessen egy újabb hasonló katasztrófát. Hozzátette: a pénzügyi segítség nem nagylelkűség, hanem igazságosság kérdése. Guterres közölte: amit az ENSZ tesz Pakisztánban, az csupán egy csepp a tengerben ahhoz képest, amire szükség lenne. Az ENSZ-főtitkár pénteken érkezett kétnapos látogatásra Pakisztánba, hogy felmérje a katasztrófa mértékét.\n\nCsaknem 1400 ember halt meg eddig\n\nA júniusi monszun okozta, korábban nem látott hevességű árvíz eddig 1396 emberéletet követelt, egyharmaduk gyermek. A víz Nagy-Britanniánál nagyobb területet árasztott el. A sérültek száma 12 728. Pakisztáni látogatása második napján Guterres hangsúlyozta: a fejlődő országok fizetik meg annak az árát, hogy a világ a fosszilis energiáktól függ.\n\nPakisztán és más fejlődő országok rettenetes árat fizetnek a nagy (üvegházhatásúgáz-) kibocsátók miatt, akik továbbra is a fosszilis energiákat részesítik előnyben. Az emberiség a természettel háborúzik, és a természet visszavág\n\n– írta a főtitkár a Twitteren, mielőtt elindult a déli országrészben tett látogatására.\n\nIszlámábádból szólítom fel önöket: állítsák le ezt az őrültséget. Fektessenek be mostantól a megújuló energiaforrásokba. Vessenek véget a természet elleni háborúnak\n\n– tette hozzá.\n\nPakistan and other developing countries are paying a horrific price for the intransigence of big emitters that continue to bet on fossil fuels.\n\n\n\nFrom Islamabad, I am issuing a global appeal:\n\n\n\nStop the madness.\n\n\n\nInvest in renewable energy now.\n\n\n\nEnd the war with nature. pic.twitter.com/P0jtVikv1r — António Guterres (@antonioguterres) September 10, 2022\n\nHőhullám is sújtotta Pakisztánt\n\nSzakértők szerint a világ népességének 3 százalékát adó Pakisztán 0,4 százalékkal részesedik a világ üveghatásúgáz-kibocsátásából, de a nyolcadik helyen szerepel a szélsőséges meteorológiai jelenségek által fenyegetett országok között. Az Egyesült Államok aránya 21,5, Kínáé 16,5, az Európai Unióé pedig 15 százalék.\n\nIdén Pakisztánt már hőhullám is sújtotta 50 Celsius-fokot meghaladó hőmérsékletekkel, ami pusztító erdőtüzeket okozott, a gleccserek gyors olvadása következtében szintén árvizek keletkeztek. Az árvizek mintegy 33 millió embert érintenek, akik elvesztették otthonukat, és nem tudják kielégíteni az alapvető szükségleteiket. Mintegy 500 híd omlott le.\n\nGuterres szombaton Larkana járásban ellátogatott az árvíz elől menekülők táboraiba, és a tervek szerint megtekinti az Indus folyó közelében fekvő, az esőzés miatt szintén veszélyeztetett világörökségi helyszínt, Mohendzsodáro ókori romvárost.",
    "Már Pakisztán harmada víz alatt van a rendkívüli áradások miatt": "Pakisztán területének egyharmada víz alatt van a rekordnagyságú monszunesők okozta áradások miatt az ázsiai ország klímaváltozással foglalkozó minisztere szerint.\n\nAz ítéletidő már több mint ezer ember életét követelte és nagyjából egymillió épületet pusztított el. A pakisztáni vezetés becslése szerint az okozott kár elérte a 10 milliárd dollárt. A mentőcsapatok folyamatosan dolgoznak, emberek milliói várnak a segítségre.\n\n„Nagyon sokat esett itt, az esővíz összekeveredett a szennyvízzel, a házaink pedig összedőltek. Fel-alá járunk menedék után kutatva, hajléktalanok lettünk\" - panaszkodott egyikük.\n\nA villámárvizek és földcsuszamlások falvak százait zárták körbe. A térségben nemzetközi segélyszervezetek is tevékenykednek. Az Islamic Relief vezetője megosztotta az Euronews-zal a helyszíni tapasztalatait:\n\n„A falubeliek megmutatták nekem a házuk helyét, és azt, ahol a gyerekeik játszottak ezelőtt. A veteményesük tönkrement, az állataik elpusztultak. Aki hajléktalanná vált, annak óriási szüksége van vízre, ételre és menedékre\" - mondta Vaszím Ahmad.\n\nA pakisztáni kormány szerint a nemzetközi közösségnek kötelessége segíteni az országon, amely a gazdag államok felelőtlen fejlődése miatt bekövetkezett klímaváltozás áldozata.",
    "Pakisztán katasztrofális áradásai": "Miközben Európát történelmi aszály sújtja, Pakisztánt történelmi árvíz. Az ESA Copernicus Sentinel-1 műholdja felvételét augusztus 30-án készítette az elárasztott területekről. Az ázsiai ország idei nyári monszunidőszakának csapadékhozama tízszerese az átlagos évekének, a június közepén rákapcsolt csapadékhullás hatására az ország mintegy harmadát beborította a víz.\n\nAz áradások eddig több mint 1100 fő életét követelték, több mint 1 millió házat károsítottak (287 ezer teljesen megsemmisült), és kb. 33 millió (minden hetedik pakisztáni lakos) életét érintették. Az állatállományban is rendkívül súlyosak a károk: több mint 700 ezer háziállat pusztult el, ezek sokszor egy-egy család egyetlen megélhetési forrását jelentették.\n\nAz árvizek lakóházak mellett az infrastruktúrát és a mezőgazdasági földeket is elmosták, az ország miniszterelnöke, Sebaz Sarif szerint az ország történelmének legsúlyosabb árvizével szembesültek, és csak az infrastruktúra helyreállítása legalább 10 milliárd dollárba kerül majd. Mintegy 150 hidat és 3500 kilométernyi utat tett tönkre az áradat eddig, és az ország távközlési hálózata is súlyosan sérült. Az ország igen fejlett öntözési hálózata is jórészt tönkremehetett.\n\nForrás: ESA, CC BY-SA 3.0 IGO\n\nA műholdfelvétel bal oldalán nagyobb területet figyelhetünk meg, amelynek kiemelt részét a jobb oldalon nagyítva látjuk. A felvétel radar segítségével készült, amellyel akkor is látni lehet az elárasztott felszínt, ha egyébként felhős idő van, ezért a Sentinel-1 különösen fontos segítséget tud nyújtani a hasonló katasztrófahelyzetekben. A felvételen kék és fekete szín jelzi az elárasztott területeket. Az Indus gyakorlatilag folyamból egy erősen elnyúlt, több tíz kilométer széles tóvá vált.\n\nAugusztus 4-én majd 28-án készült műholdkép ugyanazon régióról. Forrás: Earth Observatory\n\nAz ESA mellett a NASA Earth Observatory is bemutatta a pakisztáni áradásokat a saját műholdfelvételein keresztül. A Landsat 8 és 9, valamint a NOAA-20 műhold is megörökítette a területet, különféle hullámhossz-tartományokban is.\n\nA monszun elképesztő mennyiségű csapadékához hozzáadódik a klímaváltozás miatt olvadó gleccserekből származó többlet víz is, Pakisztánban több mint 7000 magashegyi gleccser található, a sarkvidékeken kívül itt van a legtöbb gleccserjég a bolygón. A gleccsertavak közül azonban több is kiöntött, helyi áradásokat okozva.\n\nAz ország humanitárius katasztrófája miatt augusztus 30-án a pakisztáni kormány vészhelyzetet hirdetett és az ENSZ közreműködésével nemzetközi segítséget kért.",
    "Az ország, amelynek harmada víz alatt áll": "A helyi katasztrófavédők arra panaszkodnak, hogy szinte már nincs is száraz terület az országban, ahová kiszivattyúzhatnák az utcákról, földekről a hatalmas mennyiségű esővizet.\n\nPakisztánnak ez nem szerencsés év. Még május elején írtunk arról, hogy szokatlanul korán érkezett és szokatlanul heves hőhullám pusztított Ázsiának az indiai és pakisztáni részén. Míg Északnyugat- és Közép-Indiában akkor 35,9, illetve 37,7 fokot mutattak a hőmérők, ami a mérések kezdete, vagyis 122 éve a legmagasabb április végi hőmérséklet, addig a szomszédos Pakisztánban sem volt jobb a helyzet.\n\nA Pakisztáni Meteorológiai Intézet szerint az ország déli tartományában, Szindben volt olyan nap, amikor 47 fokot mértek. Ez abszolút rekord, mert azon a napon soha nem mértek még melegebbet az északi félteke egyetlen városában sem. Szakértők tavasszal arra hívták fel a figyelmet, hogy a jövőben a hőhullámok gyakoribbak lesznek, és tovább tartanak majd, megkeserítve több mint egymilliárd ember életét a két országban.\n\nA hőség elmúlt, a monszun megjött, de nem volt benne köszönet\n\nJúniusban beköszöntött a monszunidőszak. Megnyíltak az ég csatornái, azonban a baj az, hogy azóta sem igazán csukódtak be. A szakadatlan esőzés nyomán gyakorlatilag\n\nPakisztán egyharmada – szó szerint – víz alatt áll, olyan mennyiségű csapadék hullott, amire emberemlékezet óta nem volt példa ebben az országban\n\n– mondja Serri Reman, a klímaváltozásért felelős pakisztáni miniszter.\n\nAz ország katasztrófavédelme hétfő este közölte, hogy az elmúlt 24 órában az áradások során 75 ember halt meg, 59 pedig megsérült. A legsúlyosabb károkat és a legtöbb áldozatot az ország déli részén található Szind tartományból jelentették. A hatóság augusztus elején közzétett jelentése szerint az árvizek mintegy 3451 kilométernyi utat rongáltak meg és 149 hidat tettek tönkre.A június közepe óta tartó, az utóbbi évtizedek legsúlyosabbjainak számító áradások több mint 1100 ember halálát okozták eddig, sokan megsérültek, körülbelül egymillió ház és sok termőföld megsemmisült. Az esőzések miatt mintegy 33 millió embernek kellett elhagynia otthonát, ez a lakosság 15 százaléka.\n\nAz esőzés okozta pusztítás megroppantja a gazdaságot\n\nAz ázsiai állam tervezési és gazdaságfejlesztési minisztere már arról beszélt, hogy Pakisztánnak több mint tízmilliárd dollárra (négyezer milliárd forintra) lesz szüksége, hogy helyreállítsa az országot sújtó, hónapok óta tartó áradások okozta károkat. A miniszter szerint az ország az elkövetkező hetekben súlyos élelmiszerhiánnyal szembesül, mert úgy véli, hogy a mostani esőzések és áradások jóval komolyabb kárt okoznak majd, mint az eddigi legpusztítóbb áradások 2010-ben, amelyek több mint kétezer ember életét követelték.\n\nPakisztán már az esőzések előtt is komoly gazdasági gondokkal küzdött, és tárgyalásokat folytatott a Nemzetközi Valutaalappal, amely a természeti károktól függetlenül átutalt a készpénzhiánytól szenvedő ázsiai államnak egy 1,1 milliárd dolláros kölcsönt. A nemrégiben megjelent hivatalos adatok szerint az országnak mindössze egy hónapnyi importot fedező külföldi valuta áll a rendelkezésére, miközben 25 százalék körüli inflációval is küzd.\n\nAhszán Ikbál gazdaságfejlesztési miniszter az AFP francia hírügynökségnek nyilatkozva arról is beszélt: az árvizek következtében súlyosan megrongálódott az infrastruktúra, elsősorban a távközlési vezetékek, az utak és mezőgazdasági eszközök. A tárcavezető szerint a világnak kötelessége segíteni Pakisztánt abban, hogy az ország szembeszálljon a klímaváltozás következményeivel.\n\nAz áradások miatt Pakisztán augusztus végén vészhelyzetet hirdetett és nemzetközi segítséget kért.\n\n\n\n(Borítókép: A pusztítás nyomai az árvíz sújtotta pakisztáni Kalamban 2022. augusztus 30-án. Fotó: MTI / AP / Sherin Zada)",
    "Pakisztáni áradások, fizessenek a nagy környezetszennyezők!": "Míg nálunk a történelmi aszály pusztítását, addig Pakisztánban a nyár végi, eddig soha nem látott árvíz okozta károkat veszik számba. Az áradat a hatalmas, nem túl gazdag ázsiai ország harmadát érintette. A helyi sajtó egyre erőteljesebben azt a véleményt hangoztatja, hogy ezért a katasztrófáért a nagy környezetszennyező államoknak kellene jótállnia. De valószínűleg a követelésből a víz által letarolt pusztába kiáltott szó marad.\n\nPósa Tibor írása a Makronómon.\n\nNem elég a közel 1500 (1486) áldozatot megsiratni, az özönvízszerű esőzések és áradások által elvitt javakat lajstromozni (a károk összegét 30 milliárd dollárra becsülik, ami több mint 12 ezer milliárd forint), még azt is meg kellene értetniük a világgal a pakisztániaknak, hogy ez most nem egy szokványos természeti csapás volt. Nem történt semmi más, mint az, hogy a természet a fizika törvényei szerint viselkedett.\n\nA szakértők ugyanis már évek óta figyelmeztettek arra, hogy Földünk klímaváltozása során nagy árvizek, majd hosszú, szárazsággal járó időszakok követik egymást.\n\nAkár a tankönyvben, mindez idén újra bekövetkezett. Pakisztán pedig már tapasztalta, hogy jobban kitett a klímaváltozás következményeinek, mint számos más állam. Errefelé a természet nemcsak elbájoló, hívogató arcélét, hanem az embert elrettentő felét is képes megmutatni. Különösen akkor, ha ebbe – a széndioxid kibocsátása révén – akár más földrészen élők is besegítenek, hogy borzalmas helyzet álljon elő. Így fordulhatott elő az is, hogy például az idei pamut termés 44 százaléka megsemmisült.\n\nMás ez a monszun\n\nPakisztánban júliusban az ötven fokkal kacérkodott a hőmérséklet, de ehhez az utóbbi időben kezdtek hozzászokni az itt élők. A kánikula után jött az indiai szubkontinensen megszokott monszun időszaka. De ez az esős évszak nem az, amelyről hajdanán a nagymamák még dalokat énekeltek. Nyoma sincs a kellemesen lassú, lágy, áztató esőnek. Ráadásul vagy korán, vagy későn érkezik ez az időszak, kiszámíthatatlanná vált az időjárás. Vagy alig csepeg, vagy nem akar elállni a bőséges zuháré, mint azt a napokban láttuk. A pakisztániak már májusban azt tapasztalták, hogy a Himalájából érkező folyók rendkívül megduzzadtak, teli voltak hordalékkal.\n\nA kirívó forróság után megérkező monszun olyan erővel tombolt, mintha állandósult vihar volna.\n\nAugusztus utolsó napjaira a megszokott csapadékmennyiség háromszorosa hullott le Szind és Beludzsisztán tartományokban. De ez volt a helyzet az egész országban, bármelyik égtájon. A száraz, déli vidékeken nem voltak felkészülve erre a vízmennyiségre, az eső csak esett és esett. A legszegényebb déli vidékeken harminc év csapadékmennyiségét meghaladta a közelmúltban lehullott égi áldás.\n\nDe északon sem tudta a föld elnyelni ezt a tetemes vizet.\n\nAz ország területének – ez körülbelül kilenc Magyarországnak felel meg – harminc százalékát elöntötte az áradat. Az áldozatok majd harmada ráadásul gyermek, de ez a szám az árvíz után terjedő fertőző betegségekkel még tovább nőhet, sőt meg is sokszorozódhat.\n\nA kár elképesztő mértékű: ennek becsült értékét eredetileg 10 milliárd dollárra tették, ami Pakisztán nemzeti össztermékének négy százaléka – ezt a Washington Post amerikai napilap állapította meg. De ez korántsem a végleges szám. A helyi kormányzat például ennek háromszorosáról beszél.\n\nAhogy utaltunk rá: a mezőgazdasági veszteségek is óriásiak, a 230 milliós lakosság 65 százaléka él földművelésből, állattenyésztésből. Közülük több mint 30 millióan szenvedtek kárt, milliónyian vannak azok, akik mindenüket elvesztették. Az ár vitte a házat, a termést, az állatokat, a megtakarításukat – valóban tömegével nincstelen földönfutók lettek.\n\n„Nem a mi hibánk a klímakatasztrófa”\n\n„Ez a leosztás végtelenül igazságtalan” – így ítélte meg korábbi vezércikkében a Dawn angol nyelvű helyi napilap.\n\n“Pakisztán nem felelős a Föld ózonrétegét károsító gázok kibocsátásáért, amelyek kiváltják a légkör felmelegedését. Ezt is figyelembe kell venni akkor, amikor majd jóvátételről gondolkoznak. Nem a mi politikai hibánk volt ez a katasztrófa. Igazságtalan az, hogy ezért népünk tagjainak kell életükkel, házukkal, megélhetési javaikkal fizetnie, miközben más, nálunk nagyobb és sokkal iparosodottabb országok olyan tevékenységeket végeznek, amelyeknek árát nekünk kell állni” – szögezte le az újság.\n\nPakisztán, amely a Föld lakosságának három százalékát adja, csupán 0,4 százalékkal részesedik az üvegházhatású gázok kibocsátásában.\n\nA nálánál összehasonlíthatatlanul gazdagabb országok felelősek ezért a környezetszennyezésért, mint az Egyesült Államok, amely 21,5 százalékkal szennyezi a Föld légkörét, vagy Kína, amelyre 16,5 százalék jut, de ott vitézkedik az Európai Unió is 15 százalékos kibocsátással.\n\nHa ok-okozati összefüggéssel le lehet vezetni ezt, akkor miért nem vagyunk hajlandóak megnevezni a felelőseit például ennek a “természeti katasztrófának”? Miért nem fizetnek a nagyok kártérítést az olyan országoknak, mint Pakisztán, amely távoli és tehetetlen áldozata a meggondolatlan és szakadatlan termelésnek, miközben feláldozzák az egész emberiség jövőjét?\n\nVajon pakisztáni gyermekek életével vagy milliónyi koldusbotra jutóval kell megfizetni az árát annak, hogy egyes nemzetek másoknál jobb sorsot éljenek? – ezek a joggal felháborodott pakisztáni média kérdései az egész nemzetközi közösséghez.\n\nAbban is van igazság – ismerik el közülük jó páran –,\n\nhogy a 2010-es utolsó nagy árvizet követően, amely 1760 áldozatot követelt, a Pakisztánban felépített védműveket úgy sodorta el a mostani özönvíz, mint a kártyavárat.\n\nAz infrastruktúrában is rendkívüli károk keletkeztek. A felhasznált anyagok nem állták ki a nagy nyomást, amely rájuk nehezedett, a házak, az utak, az átjárók, a gátak és elektromos vezetékhálózatok tömegével semmisültek meg. A katasztrófáról szóló beszámolók is egyértelművé teszik, hogy az újjáépítés során még jobban szem előtt kell tartani a környezetváltozást. Magyarán szilárdabb, ellenállóbb anyagokból kell építkezni, ami egyúttal azt is jelenti, hogy sokkal drágábban.\n\nMagyarország gyógyszer-szállítmányokkal és higiéniai eszközökkel segít\n\nA héten Budapesten járt a pakisztáni vezérkari főnök, Kamar Dzsaved Badzsva, aki Szijjártó Péter magyar külügy- és külgazdasági miniszterrel is találkozott. A tárgyalásokon megvitatták a rendkívül súlyos pakisztáni árvízhelyzetet is. A külügyekért felelős miniszter ígéretet tett, hogy Magyarország gyógyszer-szállítmányokkal és higiéniai eszközök küldésével próbál meg enyhíteni a jelenlegi pakisztáni állapotokon.\n\nA baj az, hogy a nemzetközi segélyszállítmányok akadozva érkeznek az országba, ami miatt az ENSZ főtitkára is felemelte a szavát,\n\naki a közelmúltban a helyszínen tekintette meg a károkat.\n\nNemzetközi segélyalap kellene\n\nMint a látogatásról beszámoló Washington Post is leszögezte: létre kellene hozni egy nemzetközi alapot, amelyből ilyen veszélyhelyzet esetén részesülhetnének az érintett országok. “A fejlődő államok is támogatnák ezt az ötletet. Ez gyakorlatilag kompenzációként működne azért, hogy az Egyesült Államok, Németország, Nagy-Britannia, Japán és nem feledkezve meg Kínáról sem, túlfűtik a bolygót, amelynek következményeit a szegényebb országoknak kell megszenvedniük. A klímaválság árát főként a legsérülékenyebb országok fizetik meg.”\n\nEz lesz az egyik kérdés, amely a következő klímaügyi csúcs, a novemberben Kairóban rendezendő találkozó témája lesz. Ne számítsunk kitörő és teljes egyetértésre.\n\n(Fotó: Pixabay)",
    "Történelmi ruhipari győzelem Pakisztánban": "2022.09.22.\n\nÓriási győzelmet arattak a két legfontosabb pakisztáni ruhagyártó régió, Sindh és Punjab tartomány munkásai: több tízezer ruhagyári munkás bérét emelték meg mintegy 40%-kal, visszamenőlegesen. Az emelés azért volt elengedhetetlen, mert az elmúlt években óriási infláció sújtotta az országot: az élelmiszerárak egy év alatt 26%-kal növekedtek Pakisztánban.\n\nA bértestület közel egy évig tartó, folyamatos bérharccal érte el az áttörést: a munkavállalói jogokat érintő döntés mérföldkő a Pakisztánban dolgozó ruhagyári munkások életében.\n\nA törvényben rögzített minimálbér 40%-kal való megemelése ritka lépésnek számít a ruhagyártó országokban, de még mindig csak a fele a tisztességes megélhetést biztosító bérnek Pakisztánban.\n\nFontos, hogy a béremelés a férfiakat és nőket is érinti, ezzel segíti a nemek közti fizetéskülönbség minimalizálását.\n\nA béremelést először 2021. július 9-én jelentette be Sindh tartomány kormánya, de a rendelkezést fel kellett függeszteni a munkaadók ellenvetései miatt, akik fellebeztek a Legfelsőbb Bíróságon: aggodalmukat fejezték ki amiatt, hogy nem fogják tudni kifizetni a megnövekedett bérköltségeket. Az intézkedés végül idén június 1-én lépett hatályba, visszamenőlegesen.\n\nMiközben a munkások korábban állandóan küszködtek azzal, hogy a szegénységi küszöb alatti bérből meg tudjanak élni, és ezt a magas infláció és a hirtelen megnövekedett megélhetési költségek csak tetézték, a régióból beszállító divatmárkák tétlenkedtek, ha a munkavállalói jogok megvédéséről volt szó. A ruhaipari munkások jogaiért, életkörülményeik javításáért küzdő Tiszta Ruha Kampány (CCC) ezért megkereste az alábbi ruhaóriásokat: H&M, Gap, C&A, Bestseller, Carrefour, Mango, Levi’s, Boohoo, Fruit of the Loom, Tom Tailor.\n\nMindegyikük megtagadta az új bérek támogatását kinyilvánító nyilvános állásfoglalást, illetve nem biztosította nyilvánosan a beszállítókat a kifizetések kiigazításáról, amelynek célja a magasabb bérköltségek biztosítása lett volna a dolgozók felé – írja a CCC. A ruházati cégek annak ellenére tettek így, hogy közben azt állították, kiállnak a munkavállalói jogokért, és korábban is ígéretet tettek arra, hogy tenni fognak a tisztességes megélhetést biztosító bér bevezetéséért a beszállítói láncukban.\n\nA sindh-i bértestület bejelentésével párhuzamosan a Legfelsőbb Bíróság döntése kimondta, hogy Sindh-ben minden munkásnak ki kell fizetni a havi 19.000 rúpiát 2021. július-ig visszamenőleg, a bírósági döntésig tartó időszakban.\n\n„A tény, hogy a Sindhi Minimálbértestület 25 000 rúpiában határozta meg a szakképzetlen munkások új minimálbérét június 1-től, és korábban a Legfelsőbb Bíróság elrendelte, hogy minden munkáltató fizessen 19.000 rúpiát a tavaly július és idén május közti időszakra, valódi győzelem. Sindh-ben évtizedek óta borzasztó alacsonyak voltak a bérek. Ez a folyamat újra megmutatta, mennyire nehéz magasabb bért kiharcolni a munkásoknak ebben az ágazatban, és nem azért, mert a kormányzat nem hajlandó erre, hanem azért, mert a munkaadók és a ruhát felvásárló vállalatok nem hajlandóak emelni a béreket” – mondta el Zehra Kahn, a pakisztáni Otthon Dolgozó Nói Munkások Szövetségének főtitkára. (A nagyobb profit érdekében a gyárak házimunkába szervezik ki a ruhagyártás egy részét Pakisztánban. Az otthoni munkavégzés legalább 5%-kal nő évente, az otthon dolgozók a legszegényebb rétege a dolgozó társadalomnak.)\n\n„Sajnálatos, hogy a folyamat és a döntés ennyire sokáig tartott. A munkáltató cégek szükségtelenül nehezítették meg a munkások életét ezekben a hónapokban, amikor az infláció folyamatosan 10-15% volt, vagyis a munkások keresetének vásárlóereje nagyon komolyan csökkent” – reagált az eredményre a CCC oldalán Karamat Ali, a Pakisztáni Munkaerőképzési és -kutatási Intézet ügyvezető igazgatója.\n\nA győzelem nem sokkal később megismétlődött Punjab tartományban, Pakisztán másik fontos ruhagyártó régiójában.\n\nA globális divatipar több mint 75 millió munkást foglalkoztat. Többségük nem alkalmazzák hivatalosan, nincs fixed munkaidejük és nem védik őket a munkajogi törvények.\n\nA tesztil-, és ruhaipari munkások általában jóval a megélhetést biztosító bér alatt keresnek.\n\nMintegy 85%-uk nő.\n\nA történelem 3 legtöbb áldozatot szedő ruhagyári tragédiája 2012-ben a pakisztáni Karacsi egyik gyárában, a bangladesh-i Tazreen gyárban és 2013-ban a bangladesh-i Rana Plazában történt.\n\nKép forrás: ILO\n\nKészült a Clean Clothes Campaign kampány keretében; a projekt az Európai Unió finanszírozásában valósul meg. “Filling the Gap: Achieving Living Wages through improved transparency” “FILLING THE GAP” HUM/2018//404-124",
    "Híres romvárost is fenyeget a heves monszunesőzés Pakisztánban": "Az Indus a heves esőzés következtében megáradt, Pakisztán területének nagy részét árvíz sújtja. Legkevesebb 1325 ember halt meg, és milliók veszítették el otthonukat a természeti katasztrófa következtében. Számos szakértő az éghajlatváltozást okolja a heves monszunesőért.\n\nA folyótól nem messze, a dél-pakisztáni Szindh tartományban található Mohendzsodáro szerepel az UNESCO világörökségi listáján, és az egyik legjobb állapotban megmaradt romvárosnak számít Dél-Ázsiában. A romvárost 1922-ben fedezték fel, és napjainkig rejtély övezi a várost benépesítő civilizáció eltűnését, amely egy időben történt az ókori Egyiptom és Mezopotámia kultúrájának végével. Az árvíz nem érinti közvetlenül a romvárost, de a heves esőzés megrongálta a romokat. Több, csaknem ötezer éve épített nagy fal leomlott – mondta el Ahszán Abbászi, a romváros kurátora, hozzátéve, hogy már folynak a restaurálási munkák.\n\nA romváros jelképének számító buddhista sztúpa – imádkozó, meditációs és temetkezési épület – sértetlen maradt, mondta el Abbászi, de az esőzés számos külső, illetve válaszfalat megrongált.\n\nAz egész Pakisztánt sújtó áradás közepette Szindh tartományban a legsúlyosabb a helyzet.\n\nSabház Sarif pakisztáni kormányfő a televízióban mondott beszédében arra hívta fel az ország lakóit, hogy nyújtsanak segítséget az árvízkárosultaknak. Sarif a nemzetközi közösséget is kérte, hogy küldjenek további segítséget az árvíz áldozatainak. Hangoztatta, hogy Pakisztán az éghajlatváltozás kiváltotta katasztrófával áll szemben.\n\nSzakértők szerint 1959 óta Pakisztán a világ szén-dioxid-kibocsátásának mindössze 0,4 százalékáért volt felelős, szemben az Egyesült Államok 21,5 és Kína 16,4 százalékával. António Guterres ENSZ-főtitkár a múlt héten sürgette, hogy a világ hagyjon fel „a válságban való alvajárással”. A főtitkár a tervek szerint szeptember 9-én látogat a katasztrófa sújtotta térségbe.\n\nPakisztáni vezetők szerint Guterres elutazik Szindh tartományba, de azt még nem tudni, hogy ellátogat-e Mohendzsodáróba.\n\nBorítókép: Az árvíz miatt megrongálódott úton távoznak otthonaikból a helyi lakosok az észak-pakisztáni Kalam-völgyben 2022. szeptember 4-én (Fotó: MTI/AP/Sherin Zada)",
    "Milliókat fenyeget a pusztító áradás: ma Pakisztán, holnap mi következhetünk": "Milliókat fenyeget a pusztító áradás: ma Pakisztán, holnap mi következhetünk\n\nAz elmúlt évek legrosszabb éghajlati eredetű természeti katasztrófáját okozták Pakisztánban a rekord mennyiségű, a szakértők szerint az átlagosnál tízszer erősebb monszunesők és az ország északi hegyeit borító, soha nem látott ütemben olvadó gleccserek. A katasztrófa a klímaváltozáshoz való emberi hozzájárulás, és azon belül is a legtöbb üvegházhatású gázokat kibocsátó országok tetteinek következménye. Az emberveszteség és a súlyos károk most megmutatják, hogy milyen hatalmas az egyenlőtlenség az éghajlatváltozáshoz leginkább hozzájáruló országok és a felmelegedésnek leginkább kitett nemzetek között.\n\nA pakisztáni Szindh tartományban élő 48 éves Ali rokonaival együtt indult el otthonából, hogy megkeressék az állataikat. Ahogy a víz egyre mélyült körülöttük, hat órán keresztül kellett úszniuk egy bambuszbot segítségével. A terület most gyakorlatilag úgy néz ki, mint egy hatalmas tó. „A villanyoszlopba kapaszkodtunk, és vártuk, hogy valaki segítsen. Amikor senki sem állt meg segíteni, úgy éreztem, meghalunk” – mondta Ali a The Guardiannek, akinek háza, a környék több százezer otthonához hasonlóan víz alá került.\n\nA 350 000 fős város lakosságának 5-10%-a az otthonaikban ragadt. Az árvíz több kilométernyi utat öntött el a tartományban, így sok város megközelíthetetlenné vált, a kitelepített emberek sátrakban és ideiglenes otthonokban laknak. „Kifogytunk az élelemből. Naponta egyszer eszünk. A kétéves lányomnak visszatérően magas láza van, és nincs a közelben egészségügyi intézmény” – mondta egy helyi férfi.\n\nA globális felmelegedés hatása kézzelfogható\n\nPakisztán földrajzi adottságai miatt egyébként is rendkívül érzékeny az éghajlatváltozásra, az elmúlt időszakban pedig az utóbbi három évtized legnagyobb mennyiségű csapadéka zúdult le területére, amit a szakértők szerint az Arab-tenger átlagosnál is nagyobb felmelegedése okozott. Az ország pont a világ legmagasabb hegycsúcsait magába foglaló régióban fekszik, az itt lévő gleccserek víztartalékként funkcionálnak a helyiek számára. A terület 10 fő folyója is ezekből a hegyekből folyik lefelé, és több mint 1,5 milliárd embert segít át a mindennapokon – Pakisztán 221 milliós lakosságának nagy része is a Himalájából eredő Indus folyó mentén él.\n\nThe #PakistanFloods have devastated communities who were already seeing soaring food prices. “We’re in a very dire situation,” WFP’s Rathi Palakrishnan tells the @nytimes. “There’s no buffer stocks of wheat, there’s no seeds…”https://t.co/VsxJCvM223 — World Food Programme (@WFP) September 12, 2022\n\nÁm az idő melegszik, így 2100-ra el fog tűnni a hegyeket borító jégsapka harmada, még akkor is, ha a világ országai csökkentik a kibocsátásukat. Pakisztán ugyanis nemhogy a 1,5 fokos felmelegedést, hanem már a 2,2-t is elérte: Jacobabadban a hőmérséklet ezen a nyáron elérte az 50 Celsius-fokot, vagyis ez egyike annak a két városnak a Földön, amely túllépte az emberi test által elviselhető hő- és páratartalom-küszöböt. Először a tavasznak végetvető, korai hőhullámok jelentek meg, csökkentve a terméshozamot és gyorsítva a gleccserek olvadását, majd jöttek a napokig tartó, országszerte pusztító monszunesők.\n\n1391 áldozat, köztük 400 gyerek\n\nA június óta tartó heves esőzések és árvizek miatt eddig több mint 12 700 ember sebesült meg, több ezer kilométernyi út ment tönkre, száznál is több híd dőlt össze, és megrongálódtak az amúgy is pénzhiánnyal küzdő nemzet iskolái, kórházai. Az áradásoknak már több mint 1300 ember, köztük legalább 400 gyermek esett áldozatul. A katasztrófa körülbelül 35 millió embert érint, akik közül 20 millióan válhatnak most hajléktalanná, és ezrek kerülhetnek a szegénységi küszöb alá. Az árvíz sújtotta területeken csak ebben a hónapban körülbelül 73 000 gyermek születhet, de megfelelő ellátás hiányában sok édesanya meg fog halni a szülés során.\n\nAz ENSZ becslései szerint csaknem 800 000 haszonállat pusztult el és 2 millió hektárnyi termést, illetve mezőgazdasági területet tarolt le a monszun – a gazdasági veszteség körülbelül 30 milliárd dollárra tehető, amiből a termésveszteség 2,3 milliárdot tesz ki. A kormány becslései szerint jelenleg az ország mintegy harmada van víz alatt, miközben az áremelkedés 14 éves csúcsot, csaknem 25%-ot ért el. Pakisztán júliusban kis híján elkerülte a csődöt és jelenleg is ingatag a politikai helyzete, miután áprilisban leváltották a miniszterelnököt, amit egy többpárti kormány megalakulása követett. Fennáll a maláriajárvány veszélye is, hiszen az árvíz stagnál: a műholdfelvételekből kiderült, hogy az Indus folyó gyakorlatilag egy 100 km széles tóvá alakult, ami még nagyobb terhet ró az amúgy is gyenge oktatási és egészségügyi szolgáltatásokra.\n\nLake Manchar, largest natural freshwater lake in Pakistan One-third of #Pakistan has been completely submerged by historic #flooding. At least 1,136 people have died since the monsoon season began in June. Animation made with @sentinel_hub EO Browser pic.twitter.com/zkt23grPEh — Jeremija Hranjec (@JeremijaHranjec) August 30, 2022\n\nHa azt hiszed, hogy téged nem érint, tévedsz\n\nA klímakatasztrófa közeledte már mindenki számára kézzelfogható, hiszen a pakisztáni árvizek is ennek a válságnak a korai jelei, miközben az ország csupán a globális kibocsátás 0,4%-áért felelős – nem úgy, mint az Egyesült Államok (21,5%), Kína (16,5%) vagy az Európai Unió (15%). A kormány szerint élelmiszerválság veszélye fenyeget, az áradások ugyanis károsították a zöldségeket, a rizst és a gyapotot, miközben Pakisztán adja a világ gyapottermelésének 5%-át. A világ gabonaellátása már az ukrajnai háború miatt is fennakadásokkal küszködött, amit az áradás csak fokozni fog: az ország már az árvíz előtt is mintegy 2,6 millió tonnás búzahiánnyal küzdött, most pedig hatalmas mezőgazdasági területek kerültek víz alá, elmosva a terményeket, készleteket és a pakisztániak megélhetési forrásait, ugyanis a helyi munkaerő mintegy 40%-a él mezőgazdaságból.\n\nAgriculture growth faced a much more severe impact in the aftermath of floods. The catastrophic floods have destroyed crops in 8.25 million acres as compared to the initial assessment of 4.2 million acres which has further increased the economic losses.#PakistanFloods @jandknews pic.twitter.com/GrDBO7hzRz — Sarhad Ke Paar (@Par2ke) September 11, 2022\n\n„Ma Pakisztán. Holnap ez a te országod lehet” – mondta António Guterres ENSZ-főtitkár, aki úgy fogalmazott, hogy a klímaválságért leginkább felelős országoknak véget kell vetniük a természettel vívott háborúnak. Guterres Dél-Ázsiát a klímaválság-gócpontjának nevezte, nem véletlenül: az itt élő emberek tizenötször nagyobb valószínűséggel halnak meg az éghajlatváltozással összefüggő természeti katasztrófákban, mint más országokban. A borzalmas árvíz ismét egyértelműen figyelmeztet minket arra, hogy nem teszünk eleget a klímaválság megfékezéséért. A fosszilis tüzelőanyagok égetése, a természet kihasználása és a mértéktelen fogyasztás meghozta az eredményt, méghozzá azt, hogy a globális felmelegedés egyetlen országgal sem tesz majd kivételt. Még a miénkkel sem, hiszen Magyarország az Európai Unió egyik leginkább veszélyeztetett országa, már ami a globális felmelegedést illeti.\n\nFotó: Getty Images\n\nOlvass tovább!",
    "Budapestre érkezett a pakisztáni vezérkari főnök": "Szijjártó Péter külgazdasági és külügyminiszter Qamar Javed Bajwa pakisztáni vezérkari főnökkel találkozott csütörtökön Budapesten. Tárgyaltak az ukrajnai háborúról, a szankciós politikáról és az árvíz sújtotta Pakisztán helyzetéről.\n\nSzijjártó Péter külgazdasági és külügyminiszter Qamar Javed Bajwa pakisztáni vezérkari főnököt fogadta csütörtökön Budapesten. A tárgyalás középpontjában az Ukrajnában dúló harcok álltak. Mint a miniszter írta, a háború valamennyi ország számára kihívást jelent, de különösen súlyosan érinti a világ amúgy is nehézségekkel küzdő, katasztrófákkal szembesülő térségeit.\n\nSzijjártó Péter Qamar Javed Bajwával egyetértett abban, hogy támogatni kell minden lépést, amely közelebb visz a háború befejezéséhez, és el kell felejteni az olyan intézkedéseket, amelyek csak további eszkalációhoz vezetnek.\n\nA szankciós politikáról egyre látványosabban bizonyosodik be, hogy nem működik, mivel az oroszok meggyengítésére tett kísérletek Európát kényszeríthetik térdre\n\n– fejtette ki a külügyminiszter a Facebookon.\n\nA csütörtöki megállapodás szerint Magyarország támogatást nyújt Pakisztánnak, hogy kezelni lehessen az elmúlt időszak rendkívül súlyos árvizeinek hatásait, ezért gyógyszereket és higiéniai eszközöket küldenek az országba, emellett megduplázzák a pakisztáni fiataloknak nyújtott ösztöndíjak számát Magyarországon.",
    "Pakisztánban egy 4500 éves romvárost is fenyeget az áradás": "Az Indus folyótól nem messze, a dél-pakisztáni Szindh tartományban található\n\nMohendzsodáro szerepel az UNESCO világörökségi listáján és az egyik legjobb állapotban megmaradt romvárosnak számít Dél-Ázsiában.\n\nA romvárost 1922-ben fedezték fel, és napjainkig rejtély övezi a várost benépesítő civilizáció eltűnését, amely egy időben történt az ókori Egyiptom és Mezopotámia kultúrájának végével.\n\nAz UNESCO világörökségi listáján jegyzett, az egyik legjobb állapotban megmaradt romvárost 1922-ben fedezték fel\n\nForrás: Shutterstock\n\nAz Indus a heves esőzés következtében megáradt, Pakisztán területének nagy részét árvíz sújtja.\n\nLegkevesebb 1325 ember halt meg és milliók veszítették el otthonukat a természeti katasztrófa következtében.\n\nSzámos szakértő az éghajlatváltozást okolja a heves monszunesőért.\n\nAz árvíz nem érinti közvetlenül a romvárost, de a heves esőzés megrongálta a romokat. Több, csaknem ötezer éve épített nagy fal leomlott\n\n– mondta el Ahszán Abbászi, a romváros kurátora, hozzátéve, hogy már folynak a restaurálási munkák.\n\nA romváros jelképének számító buddhista sztúpa - imádkozó, meditációs és temetkezési épület - sértetlen maradt\n\n– mondta el Abbászi -, de az esőzés számos külső, illetve válaszfalat megrongált.\n\nAz egész Pakisztánt sújtó áradás közepette Szindh tartományban a legsúlyosabb a helyzet.\n\nSabház Sarif pakisztáni kormányfő a televízióban mondott beszédében arra hívta fel az ország lakóit, hogy nyújtsanak segítséget az árvízkárosultaknak. Sarif a nemzetközi közösséget is kérte, hogy küldjenek további segítséget az árvíz áldozatainak. Hangoztatta, hogy Pakisztán az éghajlatváltozás kiváltotta katasztrófával áll szemben.\n\nSzakértők szerint 1959 óta Pakisztán a világ széndioxid-kibocsátásának mindössze 0,4 százalékáért volt felelős, szemben az Egyesült Államok 21,5 és Kína 16,4 százalékával. António Guterres ENSZ-főtitkár a múlt héten sürgette, hogy a világ hagyjon fel \"a válságban való alvajárással\". A főtitkár a tervek szerint szeptember 9-én látogat a katasztrófa sújtotta térségbe.\n\nPakisztáni vezetők szerint Guterres elutazik Szindh tartományba, de azt még nem tudni, hogy ellátogat-e Mohendzsáróba.",
    "Pokolgépes merényletet követtek el a pakisztáni tálibok, nyolcan életüket vesztették": "Szélsőséges pakisztáni tálibok pokolgépes merényletet követtek el az ország északnyugati részén található Kabalban, a robbantásban nyolcan életüket vesztették – jelentették be rendőrségi források szerdán.\n\nA támadásnak egy kormánypárti milícia egykori vezetője, Idrísz Hán is áldozatul esett, az úton elhelyezett pokolgép az ő járműve alatt robbant fel – tájékoztatott Zahíd Navaz Marvat, Szvat körzet rendőrségi illetékese. Egy másik rendőrségi tisztségviselő hozzátette: Hán mellett két rendőr, két testőr és három mezőgazdasági munkás halt meg a támadásban.\n\nA Szvat-völgyet 2007 és 2009 között, felkelésük kezdetén egy ideig a Tehrík-i-Talibán Pakisztán (TTP) harcosai tartották ellenőrzésük alatt. Elkövetőként is ők jelentkeztek.\n\nTettüket azzal indokolták, hogy Hán a múltban a csoport több tagjával végzett.\n\nÉvekkel korábban Iszlámábád bátorította olyan milíciák létrejöttét, amelyek helyi szinten vették fel a harcot a pakisztáni tálibok terjeszkedő befolyásával. Ezeket aztán leszerelték, miután a TTP a hadsereg 2014-es offenzíváját követően jelentősen veszített erejéből. Azonban a szélsőségesek a tálibok tavalyi afganisztáni hatalomátvételét követően új lendületet kaptak.\n\nA TTP fegyveresei kedden összecsaptak a hadsereggel az Afganisztánnal határos Kurram körzetben. A harcokban három pakisztáni katona életét vesztette.\n\nBár a TTP különbözik az afganisztáni táliboktól, a két csoport ugyanazon az ideológiai alapon áll,\n\nés hosszú közös történelemre tekint vissza.\n\nAz iszlámábádi kormány a múltban többször vádolta azzal Afganisztánt, hogy lehetővé teszi a TTP-nek, hogy a területéről kiindulva hajtson végre támadásokat Pakisztánban. Kabul ezt mindvégig tagadta.\n\nMájusban béketárgyalások kezdődtek a pakisztáni tálibok és az iszlámábádi kormány között Afganisztán közvetítésével. Bár a TTP júniusban tűzszünetet hirdetett a folyamat megkönnyítése érdekében, azóta is többször előfordultak összecsapások a felek között.\n\nA kiemelt kép illusztráció (Fotó: MTI/EPA/Fajjaz Ahmed)",
    "A Pakisztánban kialakult helyzetről tárgyalt Erdoğan és Serif": "1878484\n\nA Köztársasági Elnöki Hivatal származású tájékoztatás szerint a tárgyalás fő témája volt a Pakisztánt sújtó árvízkatasztrófa után kialakult helyzet, és a török segélyezés.\n\nRecep Tayyip Erdoğan azt mondta, hogy szorosan figyelemmel követi a Pakisztánban kialakult helyzetet, és Türkiye mozgósítást kezdeményezett a testvéri kapcsolat által megkövetelt megfelelő támogatás biztosítása érdekében.\n\nErdoğan köztársasági elnök kijelentette, hogy a török nép áll a testvéri pakisztáni nép mellett, és továbbra is mindent meg fognak tenni Pakisztán sebeinek begyógyítása érdekében.\n\nSerif pakisztáni miniszterelnök köszönetét fejezte ki a török államnak és népnek a támogatásáért.",
    "Pakisztáni áradások: az ország egyharmada víz alatt van a klímaügyi miniszter szerint": "Több javaslatot is küldtek a kulturális intézményeknek, hogyan lehetne az energiagondokon enyhíteni. A KKOSZ szerint a tanácsaikat nem viccnek szánták.\n\n„Eleinte hűvös lesz, de azután a közönség beleheli a teret” – szól a szakmai ajánlás\n\nTovább romlottak az üzleti és fogyasztói várakozások, egyre többen tartanak a munkanélküliségtől is a GKI kutatása szerint.\n\nMár pesszimistábbak a magyarok, mint a Covid-járvány okozta pánik idején\n\nAz igazságügyminiszter azonban augusztusig nem vette fel a kuratóriumi tagként neki járó tiszteletdíjat.\n\nAz ukrán elnök szerint a részleges mozgósítás elrendelése nyílt beismerése annak, hogy az oroszok nem bírnak az ukránokkal.\n\nA helyiek kétségbe estek, hogy két napig nem lesz fűtés és tisztálkodni sem tudnak. Szerintük nyáron kellett volna elvégezni a karbantartási munkálatokat.\n\nA légitársaság nem tudott szállást biztosítani, így az ottrekedt utasok a reptéren töltötték az éjszakát.\n\nCélba ért Karácsony nyílt levele: egyeztetésre hívta a fővárost a bezárásra ítélt csepeli munkásszálló tulajdonosa\n\nAz Indotek Group azt írta, hogy korábban egyik önkormányzat sem reagált a Zászlós Szálló bezárásának bejelentésére.\n\nLink másolása\n\nhirdetés\n\nMég azelőtt értesítette a csepeli munkásszálló bezárásáról a fővárosi és a helyi önkormányzatot az Indotek Group, hogy az a hírekben megjelent volna és Karácsony Gergely megírta volna emiatt nyílt levelét - írta a cég közleménye alapján a Telex. Az Indotek azt írta, hogy\n\nkorábban egyik önkormányzat sem reagált az értesítésükre.\n\nAhogy mi is beszámoltunk róla, bizonytalan időre bezár a Csepel Művek területén lévő Zászlós Szállót a drasztikusan megemelkedett energiaárak miatt. Az épület tulajdonosa az Indotek Group, amely Jellinek Dániel, az ország egyik leggazdagabb emberének érdekeltsége.\n\nKésőbb Karácsony Gergely főpolgármester nyílt levelet írt Jellineknek, amelyben úgy fogalmazott:\n\n„Felszólítom hát, mondjon le egy napi profitjáról, és biztosítsa, hogy az ön tulajdonában lévő csepeli munkásszállón legyen fűtés, és ne kerüljön utcára az a csaknem 150 felnőtt és 50 gyerek, akik most ott élnek.”\n\nA vállalat újabb sajtóközleményben azt írja, hogy\n\nhirdetés\n\na csepeli szálló hőszolgáltatási szerződését a helyi szolgáltató a nyár végén felmondta, új megállapodást – az Indotek Group ez irányú törekvései ellenére – azóta sem sikerült tető alá hozni.\n\n„A tulajdonos mérlegelte valamennyi elérhető racionális alternatív fűtési megoldást, ám azok kiugróan magas, fenntarthatatlan költsége miatt úgy döntött, hogy a szigeteletlen épületben üzemelő szállást bezárja. A piaci alapon üzemeltetett munkásszállás bérlőit és lakóit, akik egyébként piaci alapon fizettek, és módjukban áll, hogy piaci alapon béreljenek máshol szállást, a döntésről időben értesítette” - írták.\n\nAz Indotek ezúttal reagált Karácsony Gergely nyílt levelére is, amit „sajnálattal vettek tudomásul”, szerintük Karácsony „a széles kontextusból kiemelve, résztényekre támaszkodva kérte számon a társaságot”. Ugyanakkor örülnek is a nyílt levélnek, mert ha már az eddigi segítségkéréseikre nem érkezett válasz, akkor így legalább őszintén lehet végre beszélni.\n\n„A társaságnak erős meggyőződése, hogy a minden iparágat és szolgáltatót drasztikusan érintő energiapiaci válsághelyzet negatív következményei az önkormányzatok és a magánvállalatok kölcsönös bizalomra épülő együttműködésével lesznek csak minimalizálhatók” - írták, és egyúttal „őszinte és konstruktív egyeztetésre” hívják a Fővárost, reménykedve, hogy „vagdalkozás- és vádaskodásmentesen is lehetséges megoldást találni a közös problémára”.\n\nAz Indotek emellett\n\narra is kéri a Fővárost, hogy jelölje meg azt a szervezetet, amely gondoskodó segítséget tud nyújtani a munkásszálló esetlegesen szociálisan rászoruló lakói számára, mert szeretnék a kapcsolatot felvenni ezzel a szervezettel.\n\n„A társaság egyrészt saját társadalmi felelősségvállalási programjának terhére lakhatási céltámogatási alapot nyit a szálló lakói számára, és arra kéri a Fővárost, hogy ebben vegyen részt saját teherviselési képessége arányában” - írták és azt is hozzátették: felajánlják a szálló üzemeltetését a főváros számára a téli hónapokra, és erre is irányítanának át támogatást a társadalmi felelősségvállalási programukból.\n\nKarácsony Gergely hétfőn délután a közösségi oldalán írt újra a csepeli esetről:\n\n\"A kolléganőm sírva tette le a telefont. A titkárságomat egy apuka hívta. Azt kérdezte, mégis hova menjen a négy kiskorú gyerekével most, hogy kirakja őket a tulajdonos a csepeli munkásszállóból. Mindez nagyjából egyidőben történt azzal, hogy válaszközleményt tett közzé a csepeli munkásszálló tulajdonosa, az ország egyik leggazdagabb embere, Jellinek Dániel\".\n\nA helyzet megoldása érdekében azt javasolta: \"Az érintett 150 felnőtt és 50 gyerek érdekében persze kész vagyok találkozni Jellinek úrral. Legyen a megismerkedésünk helyszíne a csepeli munkásszálló. Menjünk együtt oda, hívjuk meg a lakókat is, hiszen az ő sorsukról, az ő életükről van szó\".\n\nA főpolgármester továbbra is azt állítja, hogy az egyik leggazdagabb magyar egynapi profitja elég lenne a gondok orvoslására. Majd közölte: \"1: A budapesti családok átmeneti otthonai már most is 100 százalékban telítettek. 2. A legkiszolgáltatottabb embereket segítő intézmények sora került az ellehetetlenülés szélére a rezsiköltségek elszabadulása miatt\".\n\nMivel a fővárosi önkormányzat próbál segíteni és Karácsony pedig nem tartja indokoltnak a kilakoltatást, ezért azt javasolja:\n\n\"Ha tehát Jellinek úr mégsem hajlandó 200 ember lakhatása érdekében feláldozni egynapi profitját, akkor adja át a munkásszállót a Fővárosi Önkormányzatnak, mert mi nem „piaci alapon”, de emberiességi alapon megakadályozzuk, hogy emberek kerüljenek onnan az utcára.\"\n\nhirdetés\n\nLink másolása",
    "Kiújultak a pakisztáni-indiai összecsapások... Angliában": "Az angliai Leicester városában lassan egy hónapja zajlanak az egyre erőszakosabb összecsapások a muszlim pakisztániak és hindu indiaiak között, amit eredetileg az váltott ki, hogy augusztus 28-án az Ázsia Kupa krikett tornája során India győzedelmeskedett Pakisztán felett Dubajban. A kedélyek azóta sem csillapodtak le, amit jól példáz, hogy a két közösség közötti összecsapások következtében már 25 rendőr megsérült, és 47 embert tartóztattak le a hatóságok. A hinduk ráadásul azzal vádolják a muszlimokat, hogy a Leicestertől alig 55 kilométerre lévő Birminghamből hívtak „erősítést”, akik szánt szándékkal az indulatok további felkorbácsolása érdekében érkeztek a városba. Az erőszakhullám már Birmingham városára is átterjedt, ahol viszont a muszlimok vannak többségben. Az ilyen jellegű események sokadjára világítanak rá arra, hogy a nyugati világon kívüli tömegek Európába történő bevándorlásával a kontinens vallási–etnikai problémákat importál.\n\nPárhuzamos társadalmak\n\nA legutóbbi hivatalos 2011-es cenzus szerint a 330 ezres lakosságszámú Leicester városának 28 százaléka, vagyis közel 100 ezer ember indiai származású, akik bizonyos – főképp a városközponthoz közeli – kerületekben a lakosság 50–80 százalékát teszik ki. A pakisztániak aránya igencsak alacsony a városban, mindössze 2 százalék, vagyis körülbelül 7000 fő, ám ha a muszlimok arányát nézzük, akkor máris 30 ezres tömegről beszélhetünk.\n\nBirminghamben viszont fordított a helyzet: a pakisztániak a lakosság 13 százalékát teszik ki (körülbelül 140 ezer embert), míg az indiaiak aránya 6 százalék (körülbelül 64 ezer ember). Ha hozzászámoljuk a vallási hovatartozást is – vagyis az összes muszlimot nézzük a városban, akik hagyományosan ellenségesek a főképp hindu vallású indiaiakkal szemben –, akkor az 1,1 milliós lakosságú Birminghamnek közel 30 százaléka, több mint 300 ezer ember az iszlám prófétájának követője.\n\nTermészetesen ezek a statisztikák csak irányadó jellegűek, azt mindkét kisebbség lélekszámának esetében érdemes figyelembe venni, hogy a tíz éve frissített kormányzati adatok nem képesek nyilvántartani az elmúlt időszak demográfiai változásait, és sok esetben illegális letelepedéseit, aminek nyomán ennél valószínűleg jóval magasabb az indiaiak és pakisztániak aránya szinte az összes brit nagyvárosban.\n\nÉrthető módon – főképp történelmi és vallási okokból – a két ország állampolgárainak kapcsolata Dél-Ázsiában, vagyis a kibocsátó országokban is igencsak konfliktusos, ezért önmagában semmi meglepő nincs abban, hogy ezen vélt vagy valós sérelmeket Európában történő letelepedésük esetén sem tudják félretenni, legfőképp kulturális szocializációjukból adódóan.\n\nÚj nyugat-európai mindennapok\n\nAz elmúlt évek alatt egyre egyértelműbbé vált, hogy azon nyugat-európai országok, amelyek a multikulturalizmus – és az olcsó munkaerő iránti profitéhség – szellemében a tömeges bevándorlást propagálják, a lokális konfliktusokat is importálják Európába. A probléma annak ellenére vált egyre láthatóbbá, hogy a fősodratú, globalista médiumok és a nyugat-európai kormányok évtizedeken át tartó valóságtagadása következtében nem lehetett nyíltan beszélni a tömeges bevándorlás túlnyomórészt negatív következményeiről.\n\nMostanra az európai mindennapok részévé vált és ezáltal egyre nehezebb elmenni amellett szó nélkül, hogy az arab gyökerű bevándorlók egyre erőszakosabbak a zsidókkal szemben, a törökök és kurdok Bécsben és Berlinben csapnak össze rendszeresen, míg Svédországban klánalapú bandaháborúk folynak a nyílt utcákon.\n\nEbbe a sormintába illeszkedik most Leicesterben és Birminghamben az elviekben pakisztáni-indiai, de sokkal inkább vallási szembenálláson alapuló muszlim-hindu ellentét is, amely egyre kiterjedtebb és véresebb jelleget ölt.\n\nA jelenlegi leicesteri és birminghami összecsapások során többek között tömegverekedésekre, vallási szimbólumok és helyszínek meggyalázására, vandalizmusra és késes támadásokra is sor került. A muszlimok iszlamofóbiával és szélsőjobboldali hindu nacionalizmussal vádolják az indiaiakat, akik szerint viszont szélsőséges iszlamistákkal kerültek szembe.\n\nTovább nehezíti az ilyen jellegű erőszakos belharcok kezelését, hogy a progresszív korszellemnek és ennek következményeképp a multikulturális társadalom eszményképének megfelelni akaró kormányzatok képtelenek beavatkozni a konfliktusba. Ennek oka, hogy bármely oldalon foglalnak állást, akkor a szembenálló fél hamar rájuk süti az – adott szituációnak megfelelően – a „rasszista”, „iszlamofób”, vagy „idegengyűlölő” jelzőt, ezért a hatóságok is a legtöbb esetben csak bénult megfigyelőként asszisztálnak az eseményekhez.\n\nA multikulturalizmus csak feszültséget szül\n\nLeicester városának polgármestere, Sir Peter Soulsby a BBC-nek adott interjújában úgy nyilatkozott, hogy „egyes jelentések szerint más városokból is érkeztek fiatal férfiak a városba, azzal a céllal, hogy zavargásokat okozzanak”.\n\nTehát a polgármester nem mondta ki nyíltan, de szinte biztosan a birminghami párhuzamos társadalmakból érkezett „pakisztáni erősítés” a Leicesterben túlerőben lévő indiaiakkal szemben.\n\nSokatmondó, hogy a Leicestershire megyei rendőrhivatal munkája leginkább annyiban merült ki az elmúlt hetek folyamán, hogy miközben állítólag „urai a helyzetnek”, leginkább csak „nyugalomra intették” a szembenálló feleket. Úgy tűnik azonban, hogy az erőszakszervezet képtelen megállítani az egyre terjedő zavargásokat, amelyen tovább ront, hogy mind a pakisztániak, mind az indiaiak úgy vélekednek, hogy „nem bízhatnak a rendőrségben, maguknak kell megvédeniük a saját közösségeiket”.\n\nKölcsönösen mindkét fél a másikat vádolja az erőszak elharapódzásáért, ami már odáig fajult, hogy a pakisztáni és az indiai kormány is felszólította a brit hatóságokat, hogy azonnal avatkozzanak közbe bele a konfliktusba. Ám ez a fentiekben ismert okok miatt szinte lehetetlen.\n\nÖsszességében ismét megmutatkozik, hogy Európa a migráció következményeitől szenved, és bizonyos nyugat-európai országokban a mindennapok részévé vált, hogy egy adott, behatárolható földrajzi területről származó népcsoport már a fogadó országban került konfliktusba egy olyan másik népcsoporttal, amelyhez a kibocsátó országban is ellenségesen viszonyult.\n\nTehát a multikulturalizmus ideológiája legfőképp arra képes, hogy olyan kulturális intézményeket, szokásokat és problémákat importál Európába, amelyek folyamatos feszültségforrást jelentenek.",
    "Pakisztáni áradások: “soha életemben nem láttam még ennyi áldozatot”": "Stuti Mishra, az Independent munkatársa a pusztító áradások sújtotta Pakisztánba utazott, ahol önkéntesekkel beszélgetett az aktuális helyzetről, az áldozatokról, valamint azokról a nehézségekről, melyekkel szembe kell nézniük a szűnni nem akaró esőzések miatt.\n\nAz önkéntesek saját segélytáborokat állítottak fel: éhező gyermekek isszák a szennyezett vizet, terhes nők várakoznak orvosi ellátásra, idős emberek bolyongnak, akik nem találják a számukra életmentő gyógyszereket – mindez csak néhány szívszorító jelenet, melyekről a katasztrofális árvíz áldozatainak millióit segítő önkéntesek számoltak be.\n\nAzok az önkéntesek, akik a természeti katasztrófa epicentrumában próbálnak segíteni az áldozatokon, nem kapnak elegendő segélyt, az a kevéske pénz pedig mely eddig érkezett hozzájuk, eltörpül a brutális mértékű válsághoz képest, mellyel Pakisztán jelenleg küzd.\n\nA hivatalos adatok szerint a szeszélyes éghajlati válság okozta katasztrófa következtében több százezer ember volt kénytelen elhagyni otthonát, a pakisztáni kormány becslései szerint pedig mintegy 30 milliárd dolláros kár keletkezett az országban, s több mint 33 millió lakost érintenek a pusztító áradások – ez minden hetedik pakisztáni lakost jelent.\n\nA halálos áldozatok száma pedig napról napra emelkedik, a hét elején pedig meghaladta az 1300 főt, míg a sérültek száma 1500-ról több mint 12 700 főre (!) emelkedett; az áradások által elpusztított lakóingatlanok száma pedig egymillióról 1,6 millióra emelkedett.\n\nNoha ezek az adatok beszédesek, aligha tükrözik a válság valódi mértékét, az orvosok és a helyi szervezetek pedig koherens kormányzati válasz híján saját maguk állítottak fel ideiglenes kórházakat, valamint segélytáborokat, ahol ellátják az áldozatokat.\n\nÁrvíz elõl elmenekült emberek tábora a dél-pakisztáni Szindh tartományban fekvõ Badzsara faluban 2022. szeptember 9-én. Az országszerte hatalmas pusztításokat okozó áradásoknak több mint 1390 halálos áldozatuk van Pakisztánban. MTI/EPA/Rehan Hán\n\nHa a pusztító áradások miatt nem szenvednének eleget a helyiek, megjelentek a vízben terjedő betegségek is, mint például a kolera, a malária, és a Dengue-láz, ráadásul a kígyómarások száma is meredeken emelkedik, így a lakosoknak nem maradt más választása, minthogy az állóvízben éljenek.\n\n“Pakisztán jelenleg egy újabb egészségügyi válsághullám kezdetével néz szembe, mivel az emberek arra kényszerülnek, hogy nyílt forrásokból származó szennyezett vizet igyanak, ami azonnal több ezer hasmenéses, bőrbetegséges és egyéb megbetegedést eredményezett. A maláriás esetek száma pedig olyan mértékben növekszik, hogy az egyik körzetben az orvosok azt mondták, már arra sem volt kapacitásuk, hogy egyáltalán megvizsgálják a betegeket, nemhogy kezeljék” – mondta keserűen Arif Jabbar Khan, a WaterAid pakisztáni igazgatója.\n\nA belső régiókban élők teljesen el vannak zárva az élelmiszertől és az orvosi ellátástól, mindezt úgy, hogy már a természeti katasztrófa előtt is szűkösek voltak lehetőségeik: az orvosi ellátás szinte minden területen megszűnt, 432 létesítmény egy az egyben megsemmisült, 1028 pedig megrongálódott. Az áradások által megrongált és/vagy túlcsordult vécék, valamint a törött és védtelen vízforrások betegségek egész sorának teszik ki a lakosságot.\n\n“Soha életemben nem láttam még ennyi hasmenéses, Dengue-lázas és szemfertőzéses esetet” – osztotta meg Mohammad Shakil kardiológus.\n\nNoha a kormány felállított ideiglenes kórházakat és segélytáborokat, az emberek egyszerűen nem tudnak odautazni, mivel rengeteg terület jelenleg is víz alatt van, így kénytelenek megvárni, míg orvosi ellátást kapnak – de még azok sem feltétlenül jutnak időben orvosi ellátáshoz, akik eljutnak a kormányzat által felállított menedékhelyekre.\n\nSzemélyes holmijukat menekítik emberek a monszunesõk okozta áradásban szétmállott vályogházuból a dél-pakisztáni Kvambar Sahdadkot körzetben 2022. szeptember 6-án. Pakisztánban a június közepe óta tartó árvizekben már 1300 ember életét vesztette, a monszunesõk okozta áradások miatt mintegy 33 millió embernek kellett elhagynia lakóhelyét. MTI/AP/Faríd Hán\n\n“Több tucat ember osztozik a sátrakon, és még ha meg is próbálsz beszélni minden egyes beteggel, rendkívül sok időt emészt fel, mire mindenkit meg tudsz vizsgálni. Gyógyszercsomagokat is szállítottunk, de a legfontosabb, hogy először az orvosi vizsgálatokat végezzük el, hogy észleljük a betegséget, mielőtt még azok súlyosbodnának” – osztotta meg Tariq Rashid, egy másik önkéntes orvos.\n\nShakil és Rashid egyike azon sokaknak, akik félbeszakították rendes munkájukat Pakisztánban, hogy az áradások által leginkább érintett területeken önkénteskedjenek, ám egyre frusztráltabbak a segélyezési erőfeszítések koordinálásának nehézségei miatt.\n\n“Az emberek támogatják és ahogy tudják, segítik az áldozatokat, de jelenleg senki sem tudja, hogy mennyi és pontosan milyen segítségre van szükség a táborokban. Néha 10 ember is megjelenik, akik élelmiszert szállítanak, annak ellenére, hogy az embereknek egy bizonyos gyógyszerre lenne szükségük” – mondta el Abid Muhir, egy helyi pastu vezető és jogvédő aktivista.\n\nAz aktivisták ennél többet követelnek a kormánytól, ám az ország az áradások közepette bénító pénzügyi válsággal is küzd: Pakisztán az elmúlt hónapokban példátlan inflációval nézett szembe, miközben egymás után történnek a katasztrófák; hőhullámok, aszályok, most pedig a pusztító áradások, melyek kialakulásában az országnak nyilván semmi szerepe nem volt. A tisztviselők biztosak abban, hogy a helyreállítási folyamat legalább évtizedekbe fog telni, sok ember számára azonban már soha nem lesz ugyanolyan az élet, mint régen.",
    "„Csak az életünket tudtuk megmenteni” – Milliók élete vált kilátástalanná az áradások miatt Pakisztánban": "Több javaslatot is küldtek a kulturális intézményeknek, hogyan lehetne az energiagondokon enyhíteni. A KKOSZ szerint a tanácsaikat nem viccnek szánták.\n\n„Eleinte hűvös lesz, de azután a közönség beleheli a teret” – szól a szakmai ajánlás\n\nTovább romlottak az üzleti és fogyasztói várakozások, egyre többen tartanak a munkanélküliségtől is a GKI kutatása szerint.\n\nMár pesszimistábbak a magyarok, mint a Covid-járvány okozta pánik idején\n\nAz igazságügyminiszter azonban augusztusig nem vette fel a kuratóriumi tagként neki járó tiszteletdíjat.\n\nAz ukrán elnök szerint a részleges mozgósítás elrendelése nyílt beismerése annak, hogy az oroszok nem bírnak az ukránokkal.\n\nA helyiek kétségbe estek, hogy két napig nem lesz fűtés és tisztálkodni sem tudnak. Szerintük nyáron kellett volna elvégezni a karbantartási munkálatokat.\n\nA légitársaság nem tudott szállást biztosítani, így az ottrekedt utasok a reptéren töltötték az éjszakát.\n\nCélba ért Karácsony nyílt levele: egyeztetésre hívta a fővárost a bezárásra ítélt csepeli munkásszálló tulajdonosa\n\nAz Indotek Group azt írta, hogy korábban egyik önkormányzat sem reagált a Zászlós Szálló bezárásának bejelentésére.\n\nLink másolása\n\nhirdetés\n\nMég azelőtt értesítette a csepeli munkásszálló bezárásáról a fővárosi és a helyi önkormányzatot az Indotek Group, hogy az a hírekben megjelent volna és Karácsony Gergely megírta volna emiatt nyílt levelét - írta a cég közleménye alapján a Telex. Az Indotek azt írta, hogy\n\nkorábban egyik önkormányzat sem reagált az értesítésükre.\n\nAhogy mi is beszámoltunk róla, bizonytalan időre bezár a Csepel Művek területén lévő Zászlós Szállót a drasztikusan megemelkedett energiaárak miatt. Az épület tulajdonosa az Indotek Group, amely Jellinek Dániel, az ország egyik leggazdagabb emberének érdekeltsége.\n\nKésőbb Karácsony Gergely főpolgármester nyílt levelet írt Jellineknek, amelyben úgy fogalmazott:\n\n„Felszólítom hát, mondjon le egy napi profitjáról, és biztosítsa, hogy az ön tulajdonában lévő csepeli munkásszállón legyen fűtés, és ne kerüljön utcára az a csaknem 150 felnőtt és 50 gyerek, akik most ott élnek.”\n\nA vállalat újabb sajtóközleményben azt írja, hogy\n\nhirdetés\n\na csepeli szálló hőszolgáltatási szerződését a helyi szolgáltató a nyár végén felmondta, új megállapodást – az Indotek Group ez irányú törekvései ellenére – azóta sem sikerült tető alá hozni.\n\n„A tulajdonos mérlegelte valamennyi elérhető racionális alternatív fűtési megoldást, ám azok kiugróan magas, fenntarthatatlan költsége miatt úgy döntött, hogy a szigeteletlen épületben üzemelő szállást bezárja. A piaci alapon üzemeltetett munkásszállás bérlőit és lakóit, akik egyébként piaci alapon fizettek, és módjukban áll, hogy piaci alapon béreljenek máshol szállást, a döntésről időben értesítette” - írták.\n\nAz Indotek ezúttal reagált Karácsony Gergely nyílt levelére is, amit „sajnálattal vettek tudomásul”, szerintük Karácsony „a széles kontextusból kiemelve, résztényekre támaszkodva kérte számon a társaságot”. Ugyanakkor örülnek is a nyílt levélnek, mert ha már az eddigi segítségkéréseikre nem érkezett válasz, akkor így legalább őszintén lehet végre beszélni.\n\n„A társaságnak erős meggyőződése, hogy a minden iparágat és szolgáltatót drasztikusan érintő energiapiaci válsághelyzet negatív következményei az önkormányzatok és a magánvállalatok kölcsönös bizalomra épülő együttműködésével lesznek csak minimalizálhatók” - írták, és egyúttal „őszinte és konstruktív egyeztetésre” hívják a Fővárost, reménykedve, hogy „vagdalkozás- és vádaskodásmentesen is lehetséges megoldást találni a közös problémára”.\n\nAz Indotek emellett\n\narra is kéri a Fővárost, hogy jelölje meg azt a szervezetet, amely gondoskodó segítséget tud nyújtani a munkásszálló esetlegesen szociálisan rászoruló lakói számára, mert szeretnék a kapcsolatot felvenni ezzel a szervezettel.\n\n„A társaság egyrészt saját társadalmi felelősségvállalási programjának terhére lakhatási céltámogatási alapot nyit a szálló lakói számára, és arra kéri a Fővárost, hogy ebben vegyen részt saját teherviselési képessége arányában” - írták és azt is hozzátették: felajánlják a szálló üzemeltetését a főváros számára a téli hónapokra, és erre is irányítanának át támogatást a társadalmi felelősségvállalási programukból.\n\nKarácsony Gergely hétfőn délután a közösségi oldalán írt újra a csepeli esetről:\n\n\"A kolléganőm sírva tette le a telefont. A titkárságomat egy apuka hívta. Azt kérdezte, mégis hova menjen a négy kiskorú gyerekével most, hogy kirakja őket a tulajdonos a csepeli munkásszállóból. Mindez nagyjából egyidőben történt azzal, hogy válaszközleményt tett közzé a csepeli munkásszálló tulajdonosa, az ország egyik leggazdagabb embere, Jellinek Dániel\".\n\nA helyzet megoldása érdekében azt javasolta: \"Az érintett 150 felnőtt és 50 gyerek érdekében persze kész vagyok találkozni Jellinek úrral. Legyen a megismerkedésünk helyszíne a csepeli munkásszálló. Menjünk együtt oda, hívjuk meg a lakókat is, hiszen az ő sorsukról, az ő életükről van szó\".\n\nA főpolgármester továbbra is azt állítja, hogy az egyik leggazdagabb magyar egynapi profitja elég lenne a gondok orvoslására. Majd közölte: \"1: A budapesti családok átmeneti otthonai már most is 100 százalékban telítettek. 2. A legkiszolgáltatottabb embereket segítő intézmények sora került az ellehetetlenülés szélére a rezsiköltségek elszabadulása miatt\".\n\nMivel a fővárosi önkormányzat próbál segíteni és Karácsony pedig nem tartja indokoltnak a kilakoltatást, ezért azt javasolja:\n\n\"Ha tehát Jellinek úr mégsem hajlandó 200 ember lakhatása érdekében feláldozni egynapi profitját, akkor adja át a munkásszállót a Fővárosi Önkormányzatnak, mert mi nem „piaci alapon”, de emberiességi alapon megakadályozzuk, hogy emberek kerüljenek onnan az utcára.\"\n\nhirdetés\n\nLink másolása",
    "Lezuhant egy katonai helikopter": "A balesetnek nincsenek túlélői. Augusztus elején ugyanezen a hegyvidéki területen zuhant le egy katonai helikopter, akkor is hatan haltak meg.",
    "Két szurkoló meghalt egy tömegverekedésben - videó": "Botrányba fulladt a krikett Ázsia-kupa elődöntője, amelyen Pakisztán legyőzte Afganisztánt. A stadionban és a stadionon kívül is összecsaptak a szurkolók, két ember pedig életét vesztette.\n\nNem sokáig tartott Pakisztán öröme szeptember 7-én, miután Afganisztán legyőzésével a döntőbe jutott a krikett Ázsia-kupán. Először a stadionon belül történt rendbontás, amikor is a dühös afgán szurkolók a székeket dobálva kezdték el bántani a pakisztáni rajongókat, akik visszatámadtak rájuk - írja a Ripost.\n\nClash between Pakistan and Afghanistan fans after yesterday's cricket match. Afg vs Pak has replaced Ind vs Pak. pic.twitter.com/eCyItPC5px — Facts (@BefittingFacts) September 8, 2022\n\nEzután az utcán folytatódtak a párharcok, a Sun jelentése szerint pedig két ember az életét vesztette a tömegverekedésben, hárman pedig súlyos sérüléseket szenvedtek. Az egyesült arab emírségi rendőrök összesen 41 embert tartóztattak le. A konfliktust erősítette, hogy a pakisztáni rajongók örömükben puskáikkal többször is az ég felé lőttek.",
    "Az iszlám világban keresi új barátait Putyin": "Vlagyimir Putyin orosz elnök az üzbegisztáni Szamarkandban vesz részt a Sanghaji Együttműködési Szervezet csúcstalálkozóján, ahol Irán és Pakisztán felé keres új gazdasági kapcsolatokat.\n\nA Reuters beszámolója szerint Putyin Szamarkandban azt mondta,\n\na jövő héten 80 nagy orosz vállalat delegáltjai tesznek látogatást Iránba.\n\nAz orosz államfő találkozott a síita állam elnökével, Ebrahim Raíszivel is.\n\nIrán nem sokkal korábban nyújtotta be csatlakozási igényét a Sanghaji Együttműködési Szervezethez.\n\nA Reuters arról is tudósított, hogy Putyin kijelentette,\n\nlehetséges a vezetékes gázszállítás Oroszországból Pakisztánba, az infrastruktúra nagy része már megvan.\n\nPutyin Szamarkandban megbeszélést folytatott Shahbaz Sharif pakisztáni miniszterelnökkel is.\n\nKapcsolódó cikkünk 2022. 09. 15. Teljes kudarcot vallhatnak a szankciók: Amerika ősellensége menekülőutat talált\n\nCímlapkép: Ebrahim Raíszi iráni és Vlagyimir Putyin orosz elnök kezet fog a Sanghaji Együttműködési Szervezet (SCO) csúcstalálkozóján Szamarkandban 2022. szeptember 15-én. MTI/AP/Pool/Kreml/Alekszandr Demjancsuk",
    "Egy év után is csődtömeg a tálib rezsim": "Egy év után is csődtömeg a tálib rezsim\n\nA világ egyetlen országával sem sikerült elismertetnie uralmát a tálib vezetésnek, amely egy évvel ezelőtt, augusztus 15-én került hatalomra. Pedig az afgán iszlamisták kezdetben még abban bíztak, hogy hamarosan Pakisztán, Kína, Oroszország, Türkmenisztán, Szaúd-Arábia és az Egyesült Arab Emírségek is el fogja ismerni az új kabuli vezetést – annál is inkább, mert a gazdasági érdekeik egyértelműen emellett szólnak. Csakhogy Hibatulla Ahundzádának – az önmagát „Afganisztáni Iszlám Emírség”-nek nevező ország vezetőjének – csalódnia kellett: a nemzetközi közösségben gyakorlatilag konszenzus uralkodik abban, hogy a rezsimet nem ismerik el. Így az elmúlt hónapokban mindössze annyi eredményt sikerült felmutatniuk, hogy Pakisztán, Kína, Oroszország és Türkmenisztán akkreditálta a tálib diplomatákat.\n\nNem tudtak előre lépni a külföldön befagyasztott pénzek kérdésében sem. Emlékezetes: miután a tálibok múlt évben elűzték a Asraf Gáni rezsimjét, az Egyesült Államok zárolta az afgán jegybank 7 milliárd dolláros pénztartalékát, ami arra szolgált, hogy az afganisztáni valuta, az afgáni megőrizze stabilitását.\n\n• Mi lett a közbiztonságra tett ígéretből?\n\n• Mi lett a gazdasági ígéretekből?\n\n• Milyen téren „sikeres” a tálib rezsim?\n\nA teljes cikket a Magyar Hang augusztus 26-án megjelent, 2022/35. számában olvashatja el. Vegye meg nyomtatott kiadásunkat, vagy olvassa el a cikket a Magyar Hang Plusz felületén online!",
    "Mi történne, ha a világ összes atomfegyverét egyszerre vetnék be?": "A múlt héten Putyin orosz elnök részleges mozgósítást rendelt el, valamint atomfegyverek bevetését is megemlítette lehetőségként, ha úgy érzi, a területeiket kell megvédeniük.\n\n– Ez nem blöff! – hangsúlyozta beszédében, aminek hatására nem csak nagy menekülési hullám indult el, de bizony az atompánik is felerősödött. Egyre többen találgatják: vajon az oroszok tényleg készek nukleáris fegyvereket bevetni? És ha igen, ennek milyen hatása lesz? Nos, ezen kérdések mentén faggattak szakértőket a Kurzgesagt – In a Nutshell YouTube-csatorna készítői, hogy megtudják: mi történne, ha a világ összes atomfegyveré egyszerre vetnék be.\n\nÁtlagosan három atomfegyver kellene egy nagyváros azonnali elpusztításához a szakértők szerint Fotó: Pixabay\n\nKét kézben van az atomfegyverek nagy része\n\nVideójukban elhangzik: a világon jelenleg nagyjából 15 ezer atomfegyver található, ebből 7-7 ezer két nagyhatalom, az Amerikai Egyesült Államok és Oroszország kezében van. A maradék Kína, Franciaország, Nagy-Britannia, India, Pakisztán, Izrael és Észak-Korea közt oszlik el.\n\nHárom ilyen fegyver elegendő lenne egy nagyváros teljes és azonnali elpusztításához, azaz 13500 töltettel pedig el lehetne pusztítani a Föld összes 100 ezer fő feletti városát. Ezzel azonnal kiirtanák a bolygó lakosságának közel felét, 3 milliárd embert – és még maradna 1500 bevethető fegyver.\n\nMi történne, ha az összes atomfegyver egy pontot célozna meg?\n\nA morbid számításokat tovább folytatják a videóban, felvetve, mi történne, ha az összes atomfegyverrel egy időben egy pontot céloznának meg. A szakemberek szerint ekkor a robbanás (melyet a világ minden táján hallanának) 50 kilométer átmérőjű lenne, a keletkező lökéshullám pedig az elkövetkező hetekben tízszer kerülné meg a bolygót. Csak a robbanás 3000 kilométeres körben elpusztítana mindent, és akkor még nem beszéltünk a légkörbe kerülő radioaktív anyagokról, a porról, valamint a robbanáskor keletkező gombafelhőről, ami olyan magas lenne, hogy még az űrbe is juttatna anyagokat.\n\nA robbanás többszáz kilométeres körzete élhetetlenné válna, emellett az egész földön a kétszeresére emelkedne a radioaktív sugárzás, ami ugyan nem pusztítaná el az élőlényeket, ám jelentősen megnövekedne a rákos megbetegedések száma – összegzik.",
    "A világ legmelegebb városát most özönvíz sújtja": "Pakisztán középső részén található 200.000 lakost számláló Jacobabadban kezd valósággá válni egy hollywoodi katasztrófafilm. Májusban a hőmérséklet meghaladta az 50 fokot, ezért abban az időszakban hivatalosan is a világ legmelegebb városa lett. Most pedig a árvizek sújtják a várost, és mintegy 40.000 ember kényszerült elhagyni otthonát.\n\nA klímaváltozás kimutatta a foga fehérjét\n\nA globális felmelegedés nem csak annyit tesz, hogy melegebbek lesznek a nyarak, az időjárás teljes körkörösségét borítja fel, és kiszámíthatatlan eseményeket eredményez. A rekord meleg szorosan kapcsolódik az özönvízhez, ugyanis a meleg hónapokban az extrémen forró levegő több nedvességet tartott meg, ami most a monszun kezdetével hirtelen, nagymennyiségű csapadékot eredményezett.\n\nJacobabadban, 2022. augusztus 30-án (Akhtar Soomro/Reuters)\n\nSajnos ez az extrém jelenség a jövőben átlagossá válhat. A Word Weather Attribution nemzetközi kutatócsoport megállapította, hogy a Pakisztánt is súlytó áprilisi és májusi hőhullámok a klímaváltozás miatt 30-szor valószínűbbek lesznek a következő években.\n\n„Az éghajlatváltozás egyik megnyilvánulása a szélsőséges időjárási események gyakoribb és intenzívebb előfordulása, és ennek tanúja Jacobabad lakossága” – mondta Athar Hussain, a pakisztáni Comsats University klímakutatója a Raiters-nek.\n\n40.000 ezer embernek kellett elhagyni otthonát az esőzések miatt, de a mezőgazdaságot és az élelemellátást még súlyosabban érinti a kettős környezeti katasztrófa. A gazdák a kánikula alatt a forróság és a vízhiány miatt nehezen tudták elültetni a terményüket. Most az áradás miatt pedig tovább sérültek a földjeik.\n\nforrás: www.aljazeera.com",
    "Képen, ahogy családjától búcsúzik a jogtalanul halálra ítélt keresztény férfi": "Július 6-án szentségtörés vádjával halálra ítéltek egy huszonkilenc éves keresztény férfit Pakisztán Lahor városában. Hector Aleem, pakisztáni emberjogi aktivista Facebookon osztott meg egy képet, amelyen a fiatal férfi a családjától búcsúzik, miután jogtalanul halálra ítélték.\n\nA huszonkilenc éves Ashfaq Masiht július 6-án ítélték halálra szentségtörés koholt vádjával. A keresztény kerékpárszerelőt 2017-ben tartóztatták le.\n\nEgy iszlám vallási vezető ment be a műhelyébe, hogy megcsináltassa a biciklijét. Miután befejezte a munkát, az elöljáró nem volt hajlandó fizetni, arra hivatkozva, hogy pozíciója miatt ingyen jár neki a szolgáltatás.\n\nMasih nem akarta elengedni a tartozást. Kérte a jómódú férfit, hogy fizessen neki, mert ez az egyetlen bevételi forrása. A muszlim férfi erre dühös lett, kiabálni kezdet, és azt mondta: Masih szentségtörést követett el.\n\nEzután dühös tömeg jelent meg Masih háza előtt. A kiérkező rendőrök nem a támadókat, hanem a keresztény férfit tartóztatták le. Masih öt évet töltött börtönben, mivel a bíróság folyamatosan késleltette az ügy tárgyalását. Végül 2022. július 6-án halálra ítélték.\n\nHector Aleem a Facebookon osztott meg egy képet, amelyen a keresztény férfi az ítélet kihirdetése után elbúcsúzik a családjától.\n\nAz emberjogi aktivista szerint „a pakisztáni szentségtörésről szóló törvényt fegyverként használják a pakisztáni keresztények elnyomására és üldözésére”.\n\nA címlapkép forrása: Pixabay",
    "XXI. Század Intézet: A Sanghaji Együttműködés utat nyitott a Nagy-Eurázsia-koncepció felé": "XXI. Század Intézet: A Sanghaji Együttműködés utat nyitott a Nagy-Eurázsia-koncepció felé\n\nA Sanghaji Együttműködés Szervezetének szeptember elején lezajlott csúcstalálkozóján elfogadott szamarkandi nyilatkozat kitér a Nagy Eurázsiai Partnerség gondolatára. Ebben a Sanghaji Együttműködés, az Eurázsiai Gazdasági Unió, valamint a dél-kelet-ázsiai ASEAN államai, illetve más érdekelt országok és szervezetek vehetnének részt – írja a XXI. Század Intézet elemzése. Mint hozzáteszik, a világban lezajló változásokról és a sanghaji országok közötti együttműködés kiterjesztésének fontosságáról szóló gondolatokat Hszi Csin-ping kínai államfő is megerősítette a csúcstalálkozón tartott felszólalása során, kiegészítve azzal, hogy meg kell akadályozni azt, hogy külső erők „színes forradalmakat” provokáljanak ki a térségben.\n\nAz elemzés felidézi: szeptember 15–16-a között az üzbegisztáni Szamarkand városában tartották a Sanghaji Együttműködési Szervezet idei csúcstalálkozóját. A nagyjából az emberiség felét képviselő államok legmagasabb szintű vezetői találkozójának egyik fő témája az együttműködés területi és tartalmi bővítése volt.\n\nA Sanghaji Együttműködés kezdetei 1996-ra nyúlnak vissza, maga a szervezet 2001-ben alakult meg. Az együttműködés egyik fontos szempontja, hogy a régió országai külső közvetítők – elsősorban az Egyesült Államok – nélkül rendezhessék vitás kérdéseiket. A Sanghaji Együttműködés Szervezetének alapítói Oroszországon és Kínán kívül Közép-Ázsia államai voltak: Kazahsztán, Kirgizisztán és Tádzsikisztán a kezdetektől, 1996-tól részt vett az együttműködésben (ezek az országok alkották a Sanghaji Ötök csoportját), Üzbegisztán pedig a szervezet megalapításakor csatlakozott. Azóta két újabb teljes jogú tagja lett a szervezetnek, India és Pakisztán 2017-es felvételével.\n\nA nyolc jelenlegi tagállam összterülete 34,3 millió km² (a Föld szárazföldi területeinek 22,9 százaléka); összlakosságuk 3,21 milliárd fő (a Föld lakosságának 41,3 százaléka); nominális GDP-jük összege 25,9 ezer milliárd dollár (a világ GDP-jének 24,9 százaléka). A vásárlóerő-paritás szerint számolt GDP alapján viszont már a világ GDP-jének 30,3 százalékát teszik ki (az IMF adatai alapján). A nyolc tagország közül négy is – India, Kína, Oroszország, Pakisztán – atomhatalom, Peking és Moszkva pedig az ENSZ BT állandó tagjai.\n\nA csúcstalálkozó második napján a Sanghaji Együttműködés Szervezetének országai elfogadták a szamarkandi nyilatkozatot, az esemény záróokmányát, amely egyben a szervezet gyakran nagyon is eltérő érdekeltségű tagjai közti közös kapcsolódási pontokat illetően is eligazítást nyújt. A tagállamok közül elsősorban Oroszország számára lehet fontos az, hogy a nyolc tagország által kiadott dokumentum szerint a nem az ENSZ BT által jóváhagyott, egyoldalúan kivetett szankciók negatív hatással vannak a harmadik államokra és a nemzetközi kereskedelmi kapcsolatokra, és nem összeegyeztethetőek a nemzetközi joggal.\n\nA tagállamok – a kezdeményezésből kimaradó India kivételével – megerősítették a kínai Egy övezet, egy út (OBOR vagy BRI) kezdeményezés támogatását, és az Eurázsiai Gazdasági Unió és a kezdeményezés összehangolásának folytatását. Ezzel összefüggésben a nyilatkozat kitér a Nagy Eurázsiai Partnerség gondolatára. Ebben a Sanghaji Együttműködés, az Eurázsiai Gazdasági Unió, valamint a délkelet-ázsiai ASEAN államai, illetve más érdekelt országok és szervezetek vehetnének részt. A világban lezajló változásokról és a sanghaji országok közötti együttműködés kiterjesztésének fontosságáról szóló gondolatokat Hszi Csin-ping kínai államfő is megerősítette a csúcstalálkozón tartott felszólalása során, kiegészítve azzal, hogy meg kell akadályozni azt, hogy külső erők „színes forradalmakat” provokáljanak ki a térségben.\n\nBár radikális újdonságot sem a dokumentum, sem a résztvevő állam- és kormányfők felszólalásai nem tartalmaztak, a szamarkandi találkozó rávilágított arra, hogy Oroszország és Kína februári közös nyilatkozata nem csupán Moszkva és Peking elképzeléseit tükrözi, de az azokban megfogalmazott gondolatok jelentős részét a keleti államok többsége is magáénak vallja. Akárcsak a pekingi közlemény, a szamarkandi nyilatkozat is hangsúlyozza a sanghaji országok elkötelezettségét egy többpólusú világrend kialakítása és a kulturális-civilizációs sokszínűség megőrzése mellett.\n\nA teljes elemzés itt olvasható.\n\nForrás: XXI. Század Intézet; Fotó: MTI/AP/Szputnyik/Orosz elnöki sajtószolgálat/Szergej Gunyejev",
    "Az Apple számos országban emeli az App Store árait": "Az Apple termékek egyre drágábbak – nem csak az Egyesült Államokban, hanem az egész világon.\n\nÉs bár az iPhone 14 nem kapta meg a pletykák szerint 100 dolláros áremelést az Egyesült Államokban, az Apple csendesen módosította árait máshol.\n\nSzámos nemzetközi piacon az iPhone 14 modellek ára körülbelül 10-15%-kal emelkedett a tavalyi termékcsalád egyenértékű modelljéhez képest.\n\nPéldául Németországban az iPhone 14 Pro ára 1299 eurótól kezdődik. Ez körülbelül 150 eurós nettó növekedést jelent. Referenciaként az iPhone 13 Pro induláskor induló németországi ára 1149 dollár volt.\n\nAz árazási kiigazítások mögött legvalószínűbb oka a többi valuta relatív gyengesége a jelenleg rendkívül erős amerikai dollárral szemben. Ez azt eredményezte, hogy az Apple termékek (még) drágábbak lettek a nemzetközi piacokon.\n\nAz egyik valuta, amely különösen nehezen tudja megállni a helyét az amerikai dollárral szemben, az euró. Az európai közös valuta a közelmúltban 20 éves mélypontot ért el a dollárral szemben, és a jövőben még gyengülni fog.\n\nTovábbi friss Telefongurus hírek erre!\n\nEnnek eredményeként az Apple úgy döntött, hogy módosítja az alkalmazások és az alkalmazáson belüli vásárlások árait minden eurót használó országban. Az előbbi csoport mellett Chile, Egyiptom, Japán, Malajzia, Pakisztán, Lengyelország, Dél-Korea, Svédország és Vietnam is hasonló áremelkedéssel néz szembe. Az átlagos áremeleés 20% az App Store-ban.\n\nEzt az információt először maga az Apple hozta nyilvánosságra egy blogbejegyzésben, majd a The Verge foglalkozott vele egy külön cikkben.\n\nAz Apple hivatalos magyarázatot csak Vietnam esetére adott, de nem kommentálta a többi ország növekedésének okait. Ennek ellenére a Reuters egyik cikke megjegyzi, hogy az Apple rendszerint rendszeresen módosítja az App Store árait annak érdekében, hogy tükrözze az árfolyam ingadozásait.",
    "Elhunyt II. Erzsébet királynő": "Elhunyt II. Erzsébet királynő, az Egyesült Királyság uralkodója – közölte csütörtökön a Buckingham-palota. A királynőt életének 97., uralkodásának 71. esztendejében érte a halál nyári rezidenciáján, a skóciai Balmoral kastélyában. Halálának pillanatától elsőszülött fia, a 73 esztendős eddigi trónörökös, Károly a brit uralkodó. Károly trónra lépése azt is jelenti, hogy az új király idősebb fia, Vilmos cambridge-i herceg a trónörökös.\n\nElhunyt II. Erzsébet brit uralkodó\n\nErzsébet királynő 1952. február 6-án – édesapja, VI. György király halála után – lépett az Egyesült Királyság trónjára.\n\nŐ volt a negyvenedik angol-brit uralkodó azóta, hogy Hódító Vilmost 1066 karácsonyán a londoni Westminster apátságban Anglia királyává koronázták, de egyik elődjének sem adatott meg ilyen hosszú élet és ennyi idő a trónon.\n\nKapcsolódó tartalom\n\nNoha a királynő már régóta gyengélkedett, mégis meglepetésként ért mindenkit, hogy orvosai csütörtökön közleményt adtak ki: a skóciai Balmoral kastélyában ápolják és „aggódnak az egészségéért”. Konkrétumról azonban nem esett szó.\n\nA helyzet súlyosságát mégis sejtetni engedte, hogy II. Erzsébet a hagyományokkal ellentétben két nappal korábban ebben a kastélyban fogadta a leköszönő miniszterelnököt, Boris Johnsont, és itt nevezte ki az új kormányfőt, Liz Trusst is, valamint az a hír, miszerint Károly herceg és Vilmos herceg is Balmoralba utazott. Később Liz Truss azt írta közösségi oldalán: „az egész országot mélyen aggasztják a Buckingham-palotából érkező hírek. A gondolataim – és az Egyesült Királyságban élő emberek gondolatai – jelenleg Őfelségével, a királynővel és családjával vannak.”\n\nKapcsolódó tartalom\n\nErzsébet idén februárban ünnepelte koronázásának hetvenedik évfordulóját.\n\nAmikor 1952-ben trónra ült, még hét ország, vagyis az Egyesült Királyság, Kanada, Ausztrália, Új-Zéland, Dél-Afrika, Pakisztán és Ceylon királynője volt, valamint ő lett a Nemzetközösség feje is.\n\nErzsébet 1926-ban született York hercegének és hercegnéjének, vagyis a későbbi VI. György brit királynak és Erzsébet királynénak elsőszülött gyermekeként. Édesapja 1936-ban lépett a trónra, azt követően, hogy bátyja, VIII. Eduárd király egy amerikai elvált asszony szerelméért lemondott.\n\nA második világháború alatt London a német bombatámadások egyik fontos célpontja volt. Amikor Quintin McGarel Hogg, Hailsham bárója azt javasolta az uralkodópárnak, hogy vigyék a két hercegnőt Kanadába, ahol biztonságban vannak, az anyakirályné azt válaszolta: „A gyerekek nem mennek nélkülem. Én nem megyek a király nélkül. A király pedig soha nem fog elmenni.”\n\nErzsébet első nyilvános szereplése 1943-ban volt, amikor meglátogatta az egyik gránátos gárdaezredet. 1944-től aztán rendszeresen elkísérte a királyt és a királynét belföldi útjaikra. Röviddel 18. születésnapja után a parlament kinevezte állami tanácsosnak, így apja távollétében elláthatta az államfői feladatokat. 1945 februárjától a brit hadsereg női haderejében szolgált, ahol sofőrnek és szerelőnek képezték ki. 5 hónap szolgálat után a kapitányi rang női megfelelőjével tüntették ki.\n\nElső tengeren túli útja 1947-ben volt, mikor is elkísérte szüleit Dél-Afrikába. A látogatás során rádióüzenetben szólt a Nemzetközösség lakóihoz. Többek között azt mondta:\n\n„Mindannyiuk előtt fogadom, hogy egész életemet, legyen bár rövid vagy hosszú, az önök szolgálatának szentelem”.\n\nEgyetlen testvére született, a 2000-ben elhunyt Margit királyi hercegnő. A tavaly elhunyt Fülöp edinburgh-i herceggel 1947. november 20-án kelt egybe. Házasságukból négy gyermek született: Károly walesi herceg, Anna brit királyi hercegnő, András yorki herceg és Eduárd wessexi gróf.",
    "Ferenc pápa békét sürgetett a földrengés pusztította L’Aquila városából": "A világban pusztító háborúkkal szemben a béke és a megbocsátás példaképeinek nevezte a 2009-ben földrengésben lerombolt L’Aquila lakosait Ferenc pápa, aki vasárnap látogatott el az abruzzói városba, és megnyitotta a helyi szent kaput.\n\nFerenc pápa elmondta, látogatásával közelségét akarta kifejezni, és reményt akart adni a tizenhárom évvel ezelőtti földrengéstől sújtott és megsebzett embereknek.\n\nAz egyházfő helyiek csoportjával találkozott, akiket példaképeknek nevezett. Kifejtette, L’Aquila lakosai tudják, mit jelent a szenvedés, a kitartás, az újraindulás, amelyhez a béke szükséges.\n\nAz Abruzzo tartomány több tucatnyi városát és települését romba döntő, 2009. április 6-án bekövetkezett földrengésben 309-en veszítették életüket. Az épületek újjáépítése még mindig folyamatban van. Ferenc pápa felkereste L’Aquila dómját, ahol az állványokról tekintette meg a helyreállítási munkákat. A pápa kerekesszékben ülve mozgott, és fején a helyi tűzoltók sisakját viselte. A dóm térről üdvözölte az őt köszöntő helyiek tömegét. Soraikban jelen volt néhány rab is a helyi börtönökből, akik engedélyt kaptak, hogy részt vegyenek az egyházfővel való találkozón. Ferenc pápa reményt kért számukra is, kifejtette, hogy a börtönökben túl „sok az áldozat”.\n\nEzt követően az egyházfő szabadtéri misét mutatott be Collemaggio Szűz Máriának szentelt bazilikája előtt.\n\nAz újrainduláshoz béke, a „béke építéséhez megbocsátás kell”\n\n– jelentette ki.\n\nA pápa az ukrán és minden olyan népért imádkozott, melyek a háború miatt szenvednek. Sürgette, hogy a nemzetek vezetői szívében „éledjen újra az irgalom emberi és keresztény érzése”. Nemzetközi segítségnyújtást szorgalmazott az áradás sújtotta Pakisztán számára is.\n\nFerenc pápa a mise után megnyitotta a Collemaggio bazilika úgynevezett szent kapuját. Az egyházfő megállt a zárt kapu előtt, és egymás után háromszor ráütött egy bottal, melyet a Getszemáni-kertből származó olajfaágból faragtak. A szent kapu a harmadik ütésre kitárult, Ferenc pápa elsőként lépett be a bazilikába, ahol V. Celesztin pápa sírja előtt imádkozott.\n\nCollemaggio bazilikáját V. Celesztin nevéhez kötik, akit itt avattak pápává 1294. augusztus 29-én. Az alig négy hónappal később – első pápaként – lemondott V. Celesztin a bazilikán szent kaput nyitott. A kapun átlépő hívők az úgynevezett megbocsátás búcsúnapjain általános bűnbánásban részesülhetnek. Ferenc pápa volt az első egyházfő, aki most megnyitotta Collemaggio szent kapuját.\n\nFerenc pápa visszatért a Vatikánba, ahol keddig a konzisztórium, a bíborosok tanácskozása folytatódik az egyház legaktuálisabb kérdéseiről.\n\nKiemelt kép: Ferenc pápa a római Colosseum előtt a hagyományos nagypénteki kálváriajárás, a Via Crucis (keresztút) alatt 2022. április 15-én. (Fotó: MTI/EPA-ANSA/Riccardo Antimiani)\n\nKapcsolódó tartalom",
    "Áruház parkolójában seftelt a különböző drogokkal az ajkai díler": "A 29 éves ajkai férfit még 2021. májusában igazoltatták, amikor nagy mennyiségű kiporciózott drogot találtak nála a rendőrök – áll Veszprém Megyei Főügyészség sajtóközleményében.\n\nAz elkövető a fizetését egészítette ki a kábítószer-kereskedelmével, és kiderült, hogy már 2020 februárját megelőzően is árult drogot.",
    "A szegényebb országok nem boldogulnak segítség nélkül a klímakatasztrófák hatásaival": "Afrikai ifjúsági csoportok pénteken klímatüntetés-sorozatra készülnek, hogy felhívják a figyelmet a klímaváltozás által sújtott szegény országok veszteségeinek és kárának problémájára. Pénteken Ghánában, Elefántcsontparton, Szenegálban, Togóban és a Kongói Demokratikus Köztársaságban tartanak akciókat, amelyeket a hétvégén további afrikai országok követnek.\n\nAz ENSZ közgyűlésén, amelyre a világ vezetői ezen a héten New Yorkban gyűlnek össze, a dán kormány bejelentette, hogy 100 millió DKK-t (kb 5,5 mrd forint) biztosít kifejezetten a veszteségekre és károkra. Skócia szintén felajánlott pénzeszközöket, 2 millió fontot (kb. egymilliárd forint) ígért a tavaly novemberben Glasgowban tartott Cop26 ENSZ éghajlat-változási csúcstalálkozón, a belga Vallónia régió kormánya pedig 1 millió eurót (400 millió forint) ajánlott fel az adminisztrációra. Dánia az első olyan központi vagy szövetségi kormány, amely külön erre a célra tett felajánlást.\n\nEzek az összegek elenyészőek ahhoz képest, hogy a katasztrófák által sújtott országok több tíz- vagy százmilliárd dolláros veszteségeket szenvednek el, de a szimbolika fontos. A Cop26-on a kormányok megállapodtak abban, hogy keretet alkotnak a veszteségek és károk kezelésére, de nem született megállapodás a finanszírozási mechanizmusról.\n\nKapcsolódó bejegyzések Belátható közelségbe került a klímacél elérése az új tervekkel Áttörést értek el a világ országai a klímaváltozás elleni küzdelemben a COP26 klímacsúcson, legalábbis az ígéretek szintjén. A fő cél eléréséhez viszont még mindig meg kellene kettőzni az erőfeszítést, és persze minden azon múlik, végül mi valósul meg a fogadkozásokból.\n\nMég mindig vannak kérdőjelek azzal kapcsolatban, hogy a dán finanszírozás hogyan működne, és egyes kampányolók és szakértők aggódnak amiatt, hogy úgy tűnik, hogy egy részét inkább biztosítási rendszerekre szánják, mintsem hogy közvetlen segélyt jelentene.\n\nMatthew Samuda, a jamaicai gazdasági növekedési minisztérium minisztere elmondta: Jamaika örömmel látja, hogy egy fejlett ország felvállalja a felelősséget és elismeri, hogy a veszteségek és károk elismerésére feltétlenül szükség van. Reméljük, hogy ez megnyitja az utat más fejlett országok kötelezettségvállalásai előtt. Bár a 13 millió dollár nem fedezi azt a hatalmas pusztítást, amelyet már most is tapasztalunk az éghajlati események miatt, szeretném megköszönni Dániának, hogy elindította a folyamatot.”\n\nMás fejlett országok eddig nem jelezték, hogy követnék a dán példát. A G7-ek kormányai talán hajlamosabbak lesznek finanszírozást nyújtani a Globális Pajzs kezdeményezéshez, amelyet Németország támogat, mint a G7-ek idei elnöke.\n\nA Globális Pajzs célja, hogy forrásokat biztosítson a szegény országok számára a szélsőséges időjárás okozta károkkal szembeni ellenálló képességük növeléséhez, például a fejlődő országok felkészülési terveinek teljesítéséhez szükséges finanszírozás biztosításával, és magában foglalhatna egy, az éghajlattal kapcsolatos katasztrófák elleni biztosítási rendszert is.\n\nMég ha más országok nem is lépnek fel az ENSZ közgyűlésén, az összes éghajlat-változási fórumon egyre nagyobb nyomás nehezedik majd rájuk, hogy foglalkozzanak a veszteségekkel és károkkal. A fejlődő országok elégedetlenek voltak azzal, hogy a Cop26-on, ahol a hangsúly a gazdag országoknak az üvegházhatású gázok kibocsátásának csökkentésére tett ígéretein volt, a veszteségeknek és károknak csak csekély figyelmet szenteltek. A következő nagy esélyt a novemberben Egyiptomban megrendezésre kerülő Cop27 ENSZ éghajlat-változási konferencián látják.\n\nA Cop27-nek határozottan fel kell lépnie a veszteségek és károk tekintetében, hogy megerősítse a kollektív elkötelezettséget, hogy senkit sem hagyunk cserben\n\n– mondta Yamide Dagnet, a Nyílt Társadalom Alapítványok éghajlati igazságosságért felelős igazgatója. A pakisztáni árvizekre mutatott rá, mint a veszteségek és károk példájára, amelyekkel a gazdag országoknak foglalkozniuk kell:\n\nEgyetlen nap alatt Pakisztán egyharmadát elöntötte a víz, és több embert érintett, mint Kanada teljes lakossága. Ha egy egész mezőgazdasági területet tönkreteszel, évtizedekkel veted vissza az amúgy is kiszolgáltatott embereket.\n\nA Cop27 megbeszéléseket szem előtt tartva a szigetországok kormányainak egy csoportja új kezdeményezést hozott létre Rising Nations néven, amelyet szerdán indítottak útjára az ENSZ Közgyűlésén, hogy felkészüljenek a legrosszabbra. Tuvalu, Kiribati és a Marshall-szigetek olyan globális rendezést követeltek, amely garantálja nemzetállamaiknak a túlélést.\n\nA Cop27-en az országokat arra kérik, hogy fontolják meg új globális adók bevezetését a veszteség- és kárkifizetések finanszírozására. António Guterres, az ENSZ főtitkára az ENSZ közgyűlésén az olaj- és gázipari vállalatokra kivetett váratlan adó bevezetésére szólított fel a szükséges pénzösszegek előteremtése érdekében.\n\nEgy, a Guardianhoz eljutott, a fejlődő országok által készített vitaanyag szintén felvetette a szén-dioxid-kibocsátásra vagy a légi közlekedésre kivetett globális adó lehetőségét a szükséges források biztosítására. Egy másik lehetőség, hogy a meglévő fejlesztési intézmények, például a Világbank és a Nemzetközi Valutaalap összegyűjtsék a pénzt az adományozó országoktól.\n\nCarlos Fuller, Belize ENSZ-képviselője szerint a legfontosabb kérdés az, hogy a pénz oda jusson, ahol szükség van rá. Belize-ben már most is veszteségek és károk keletkeznek – mondta. A súlyos erózió megváltoztatja az élőhelyeket, az aszály és az árvizek a gazdákat sújtják és kárt okoznak az infrastruktúrában, a korallok kifehérednek, és a sós víz behatolása befolyásolja a vízellátást. Ezek a hatások aláássák népünk életminőségét és gazdaságunk éltető erejét.\n\nA Cop27 során létre kell hozni egy pénzügyi mechanizmust a veszteségek és károk kezelésére, hogy támogatást nyújtsunk azoknak a közösségeknek, amelyeknek jóval kisebb a szerepük a válság kialakulásában, mint amennyire szenvednek annak hatásaitól.\n\n(forrás:The Guardian)",
    "Charles Michel elnök heti munkaprogramja": "Annak érdekében, hogy a Tanács honlapján minél kényelmesebb legyen a böngészés, sütiket használunk. Bizonyos sütik a honlap látogatottságáról szóló összesített statisztikák készítésére szolgálnak, amelyek segítségével folyamatosan fejlesztjük a honlapot, hogy az még inkább megfeleljen az Ön igényeinek. A többi süti célja a teljesítménynövelés és a honlap biztonságának szavatolása.\n\nHozzájárulása esetén AT Internet és Hotjar sütiket használunk annak érdekében, hogy összesített, anonim adatokat állíthassunk elő a honlapra látogató felhasználók keresési viselkedéséről. Ezen adatok segítségével igyekszünk majd kényelmesebbé tenni a böngészést a Tanács honlapján.\n\nHa szeretne többet megtudni a sütikről, felhasználásuk módjáról és céljáról, valamint a személyes beállítások módosítási lehetőségeiről, keresse fel a sütihasználati elveket ismertető oldalunkat.",
    "Milliárdokra van szüksége Pakisztánnak": "Ahszán Ikbál az AFP francia hírügynökségnek elmondta, az árvizek következtében súlyosan megrongálódott az infrastruktúra, elsősorban a távközlési vezetékek, az utak és mezőgazdasági eszközök.\n\nA tárcavezető leszögezte: a világnak kötelessége segítenie Pakisztánt abban, hogy az ország szembeszálljon a klímaváltozás következményeivel.\n\nAz áradások miatt Pakisztán augusztus végén vészhelyzetet is hirdetett és nemzetközi segítséget kért.\n\nAz ország katasztrófavédelme hétfő este azt közölte, hogy az elmúlt 24 órában az áradások során 75 ember halt meg, 59 pedig megsérült. A legsúlyosabb károkat és a legtöbb áldozatot az ország déli részén található Szind tartományból jelentették.\n\nA június közepe óta tartó árvizekben 1033 ember életét vesztette, a monszunesők okozta áradások miatt mintegy 33 millió embernek kellett elhagynia lakóhelyét\n\nFotós: Bilaual Arbab / Forrás: MTI/EPA\n\nA hatóság augusztus elején közzétett jelentése szerint az árvizek mintegy 3451 kilométernyi utat rongáltak meg és 149 hidat tettek tönkre.\n\nA június közepe óta tartó, az utóbbi évtizedek legsúlyosabb áradásai",
    "Törökország csatlakozni akar a Sanghaji Együttműködési Szervezethez": "Recep Tayyip Erdogan elnök bejelentette, hogy országa csatlakozni kíván a szervezethez, amelynek többek között Kína és Oroszország is tagja.\n\nA török elnök a bejelentést követően “gyümölcsözőnek” nevezte az orosz kollégájával, Vlagyimir Putyinnal a legutóbbi szamarkandi SCO-csúcson tartott kétoldalú megbeszéléseket, amik elmondása szerint jó eredménnyel zárultak – idézi a Mandiner az iz.ru-t.\n\nA szervezetet 2001-ben alapított Kína, Kazahsztán, Kirgizisztán, Oroszország, Tádzsikisztán és Üzbegisztán. Azóta csatlakozott hozzá India, Pakisztán és Irán is.\n\nhirdetés\n\nA képen Vlagyimir Putyin orosz elnök (j) fogadja török hivatali partnerét, Recep Tayyip Erdogant Szocsiban 2022. augusztus 5-én. Forrás: MTI/AP/Török elnökség",
    "A NAÜ határozatban szólította fel Oroszországot, hogy csapatai hagyják el a zaporizzsjai atomerőművet": "A Nemzetközi Atomenergia-ügynökség (NAÜ) 35 fős Kormányzótanácsa csütörtökön határozatban szólította fel Oroszországot, hogy csapatai hagyják el a zaporizzsjai atomerőmű területét – közölték a zárt ajtók mögött zajló ülésen részt vevő diplomaták.\n\nA létesítmény katonai megszállása „jelentősen növeli egy nukleáris baleset, vagy incidens kockázatát, ami veszélyezteti Ukrajna, valamint a szomszédos országok lakosságát és a nemzetközi közösséget is” – áll a bécsi tanácskozáson elfogadott dokumentumban.\n\nA NAÜ döntéshozó testülete egyben felszólította az orosz hadsereget és a Roszatom orosz atomenergetikai konszernt, hogy haladéktalanul hagyjon fel minden tevékenységükkel az atomerőmű területén és adja át a létesítmény ellenőrzését az ukrán hatóságoknak.\n\nA határozatot huszonhat igen szavazattal fogadták el kettő ellenében és hét tartózkodás mellett.\n\nOroszország és Kína szavazott a dokumentum elfogadása ellen, Egyiptom, Dél-Afrika, Szenegál, Burundi, Vietnam, India és Pakisztán tartózkodott.\n\nEz már a második határozat, amelyet Oroszország ukrajnai hadművelete kapcsán elfogadott a NAÜ Kormányzótanácsa, mindkettőt Kanada és Lengyelország kezdeményezte Ukrajna nevében, amely nem tagja a testületnek.\n\nOroszország képviselete a NAÜ-ben úgy fogalmazott, hogy a határozat Akhilleusz-sarka, hogy nem tesz említést az atomerőmű rendszeres lövetéséről.\n\n„Ennek oka egyszerű, a tüzérségi támadást a nyugati országok által minden lehetséges módon támogatott és védett Ukrajna végzi” – tette hozzá.\n\nKijev és Moszkva egymást vádolja a létesítmény területe elleni támadásokkal. A NAÜ határozatainak ugyanakkor csak felszólító jellege van, az ügynökségnek és kormányzótanácsának nincs eszköze ezek kikényszerítésére.",
    "Félárbócra eresztett zászlók Indiában, az ország gyásznapot tart II. Erzsébet királynő halála miatt": "Félárbócra eresztett zászlók Indiában, az ország gyásznapot tart II. Erzsébet királynő halála miatt\n\nIndiában nemzeti gyásznapot tartanak II. Erzsébet királynő halála miatt, a zászlók félárbócra eresztve lobognak, és minden ünnepség elmarad. A lobogók az összes kormányzati épületen és azokon a területeken, ahol általában kitűzik őket, egész nap félig leengedve lengedeztek.\n\nIlyen lesz Kulcsár Edina és G.w.M. esküvője: az aranyhintót sem hagynák ki – videó\n\nAz indiai kormány pénteken, a királynő halálának másnapján hirdette meg az egynapos nemzeti gyászt \"őfelsége iránti tisztelet jeléül\". India és Pakisztán egyaránt tagja a Nemzetközösségnek, amelynek a királynő volt a feje, és a cím mostanra átkerült III. Károly királyra - írja a Daily Mail.\n\nIndia kihirdette, hogy a gyásznapon \"a nemzeti zászlót félárbócra eresztik India-szerte minden olyan épületen, ahol a nemzeti zászlót rendszeresen lobogtatják, és ezen a napon nem lesz hivatalos szórakozás\".\n\nAz ország elnöke, Droupadi Murmu, Shri Jagdeep Dhankhar alelnök és Narendra Modi miniszterelnök részvétét fejezte ki. A királynőt \"korunk bástyájának, együttérző személyiségként\" jellemezték, hozzátéve, hogy \"inspiráló vezetést nyújtott nemzetének és népének\".",
    "Salát Gergely: erős jelzés, hogy a kínai elnök ezer nap után hova utazott és kivel találkozott": "Salát Gergely: erős jelzés, hogy a kínai elnök ezer nap után hova utazott és kivel találkozott\n\nAz Ukrajna ellen indított háború óta most először találkozott az orosz és a kínai elnök. Továbbra is úgy tűnik, hogy Kína partneri együttműködésre törekszik Oroszországgal.\n\nA szakértő szerint a lényeg nyilvánvalóan titkos. Felhívta a figyelmet, hogy nem olyan rég, az ukrajnai háború kitörése előtt pár héttel találkoztak legutóbb.\n\n„Amit láthatunk, az az, hogy\n\nKína próbál egyensúlyozni.\n\nSzüksége van Oroszországra mint stratégiai partnerre, tehát nem érdeke, hogy Oroszország meggyengüljön, ugyanakkor teljes mellszélességgel nem áll ki mellette, legalábbis a diplomáciában, mert azzal veszélyeztetné a nyugati üzleti kapcsolatait” – mondta Salát Gergely.\n\nAzzal kapcsolatban, hogy azt azért Peking jelezte, hogy az Egyesült Államokat és a NATO-t tartja a háború főfelelősének, Salát Gergely elmondta, hogy ez még belefér, Kína többszintű kommunikációt folytat.\n\n„A belső propagandában meg külső propagandában egyértelműen azt állítja, hogy a háborúért Amerika, illetve a NATO a felelős. Ez a háború eleje óta így van, ez még belefér. Ugyanakkor arra vigyáz, legalábbis a kínai cégek vigyáznak arra, hogy az oroszokkal a gazdasági kapcsolataikat, kereskedelmüket visszanyessék, nehogy a nyugati szankciók hatálya alá kerüljenek, mert az rombolná az érdekeiket” – elemezte a kínai stratégiát a sinológus.\n\nKAPCSOLÓDÓ Bejelentés: a Szibéria ereje 2 váltja ki az Északi áramlat 2-t Alekszandr Novak energiaügyi miniszter közölte, hogy az évek óta tárgyalás alatt álló Szibéria ereje 2 kerül...\n\nNem tudni arról szerinte, hogy Kína nagyon az oroszok hóna alá nyúlt volna,\n\ngázt és nyersanyagokat többet vásárol ugyan, mint tavaly, de csökkentett, nem világpiaci áron, hiszen az oroszok ki vannak szolgáltatva\n\nazzal, hogy Európa felé gyakorlatilag elzárták a gázcsapokat, a kapacitásaik is szűkösek ebbe az irányba, és ugyanez igaz az Indiával folytatott orosz kereskedelemre is, „ők is vastagon benne vannak”.\n\n„Azt, hogy máshogy segítenék a kínaiak Oroszországot, mondjuk fegyvereket szállítanának vagy a pénzügyi rendszerüket elérhetővé tették volna teljes mértékben az oroszok számára, ezt egyelőre nem tapasztalhatjuk.\n\nA kínaiakat sokkal több szál köti a nyugati gazdaságokhoz, mint Oroszországhoz,\n\nhogyha nagyon összebútoroznák az oroszokkal, az fenyegetné a nyugati kapcsolataikat, üzleti érdekeiket” – mondta az egyetemi docens.\n\nKína az első pillanattól kezdve határozottan az Oroszország elleni szankciókkal szemben foglalt állást – emlékeztetett Salát Gergely. Más országok esetében is illegitim eszköznek tarják – tette hozzá. Ettől még a kínai cégek dönthetnek úgy, hogy nem kereskednek Oroszországgal, főleg az exportjukat vágták vissza.\n\nA Fehér Ház egyből jelezte, hogy Kína a mostani találkozóval egyértelműen a rossz oldalra állt. Erre a szakértő azt mondta, hogy a kínai–amerikai viszony eleve rossz, így ennek óriási következményei nem lesznek.\n\n„Hszi Csin-ping 2020 óta, majdnem ezer napja először látogatott külföldre, a Covid-járvány kitörése óta nem hagyta el Kínát,\n\nés\n\naz első útja rögtön Közép-Ázsiába vezetett. Egy olyan régióba, ami az amerikai számára egyfajta fehér folt, és\n\naz egyik első külföldi találkozója Vlagyimir Putyin orosz elnökkel volt,\n\nezzel jelezte a világnak, hogy nem osztja azt a nyugati képet, miszerint az oroszok rosszak és a Nyugat a jó, hanem teljesen más világképet alakított ki. Illetve a Sanghaji Együttműködési Szervezet, önmagában az, hogy ők összegyűlnek és Putyinnal lapogatják egymás hátát, az indiai miniszterelnöktől kezdve a közép-ázsiai elnökökig és a pakisztáni vezetőkig ott van mindenki, ez azt jelzi a külvilág számára, hogy nem csak a Nyugat létezik” – mondta.\n\nRecep Tayyip Erdogan török elnök is részt vett a találkozón. Törökország nem tagja a Sanghaji Együttműködési Szervezetnek, de jelezte, hogy egyszer tag lenne – szögezte le Salát Gergely. Szerinte a törökök is lavíroznak a különböző kisebb-nagyobb hatalmak között. Felhívta a figyelmet arra, hogy a Sanghaji Együttműködési Szervezet laza szervezet, nem olyan, mint a NATO vagy az Európai Unió, inkább egyfajta fórum, nem jelent igazi elkötelezettséget a tagok között. Törökország azt akarja jelezni szerinte, hogy\n\nnem száz százalékig nyugati irányultságú ország, csak azért, mert NATO-tag, még a saját pecsenyéjét sütögeti.\n\nHa úgy látja érdekében állónak, akkor az oroszokkal, ha másként, akkor az irániak vagy kínaiakkal biznisszel, tehát önálló külpolitikát folytat és lavírozik a különböző nagy és között kis hatalmak között.\n\nA Sanghaji Együttműködési Szervezet az ázsiai vezetőknek azért fontos – mondta Salát Gergely –, mert így időről időre leülnek egyeztetni egymással. Nincs nagy intézményi rendszerük, platformként jelentős a szerepe. Úgy látja, blokká nem fog alakulni, hiszen olyan egymást ősellenségnek tartó országok vannak benne a megalakulás pillanatától kezdve, mint például India és Pakisztán.\n\nSalát Gergely az InfoRádió Aréna című műsorában bővebben beszélt az orosz–ukrán háború ázsiai országokra gyakorolt hatásáról:\n\n(Nyitóképünkön Hszi Csin-ping kínai, Vlagyimir Putyin orosz és Uhnágin Hürelszüh mongol elnök (b-j) a háromoldalú megbeszélésük kezdetén a Sanghaji Együttműködési Szervezet csúcstalálkozóján Szamarkandban 2022. szeptember 15-én.)\n\nNyitókép: MTI/EPA/Szputnyik/Alekszandr Demjancsuk",
    "Az Emírségek előrelépett a befolyási rangsorban": "Az Egyesült Arab Emírségek vezeti a Mena régiót a Global Soft Power Indexen, az ország már az első 15 között van. Mohammed bin Rashid Al Maktoum sejk – az Emírségek alelnöke és miniszterelnöke, Dubaj uralkodója – országa regionálisan az első, globálisan pedig a 10. helyen végzett. Az ország a diplomáciai befolyás tekintetében is a 10., médiabefolyás tekintetében pedig a 11. helyen áll.\n\n„Az Egyesült Arab Emírségek igazi »soft power« összetevője a fejlesztési modellje, amely egyesíti a Keletet és a Nyugatot. Összehozza a legjobb ötleteket és elméket, valamint a különböző kultúrából származó embereket, megkülönböztetés nélkül azért, hogy így a világ legjobb fejlesztési modelljét építse fel” – tweetelte Mohammed sejk.\n\nAz Egyesült Arab Emírségek megtartotta a Közel-Kelet és Észak-Afrika első helyét a Global Soft Power Indexen, és két pozíciót javítva a világ 15 legjobb nemzete közé sorolták.\n\nA Brand Finance által kedden közzétett Global Soft Power Index 2022 szerint az Emírségek 52,0-ra javította pontszámát – köszönhetően a más országokkal fenntartott erős és barátságos nemzetközi kapcsolatainak, befektetőbarát politikájának és a világjárvány sikeres kezelésének.\n\nA felmérésben több mint 100 ezer ember vett részt, akik a világ 120 országát értékelték.\n\nAz Egyesült Arab Emírségek a felmérés üzleti és kereskedelmi „pillérében” teljesített a legjobban, és a világ 10 legjobbja közé került. A megkérdezettek szerint az Egyesült Arab Emírségekkel „könnyű üzletet kötni”, ebben a kategóriában a 4. helyen áll, majd az „erős és stabil gazdaság” következik, ahol a 8. helyet foglalja el.\n\nSaeed Mohammed Al Eter, az Egyesült Arab Emírségek Kormányzati Média Hivatalának elnöke szerint, ha egy nemzetet csodálnak, tisztelnek és megbíznak benne, az azt jelenti, hogy az emberek megbíznak az adott kormány döntéseiben is – vagy legalább először megkérdőjelezik azokat, de nem ítélik el azonnal.\n\n„Hiszem, hogy a »soft power« kulcsa a korlátok lebontása, más filozófiák, ideológiák, hitek és megközelítések befogadása. Végső soron a nyitottság és a befogadás, az őszinteség és a nagylelkűség olyan értékek, amelyek bizalmat építenek – és a bizalom az együttműködés alapja” – tette hozzá Al Eter.\n\nA Global Soft Power Index 2022 szerint az Egyesült Arab Emírségek jobb eredményeket ért el, mint Hollandia, Szingapúr, Dánia, Norvégia, Új-Zéland, Izrael, India, Pakisztán és sok más nagy ország.",
    "Nem működnek a szankciók: A Gazprom idén megduplázta a tavalyi nyereségét": "Nem elég hogy a szankciók nem hozták el a várt hatásukat Oroszországgal szemben, de a Gazprom közel duplájára növelte a tavalyi évhez képest a nyereségét, ami köszönhető az áremeléseknek. Új vevők is kilátásba kerültek a nyersolaj megvásárlására ami tovább növelheti az oroszok hasznát és tovább súlythatja Európát.\n\nKövesd Telegram csatornánkat\n\nExkluzív anyagok, mémek, rövid hírek, amiket nem feltétlenül rakunk ki a weboldalunkra…\n\nAz olajembargónak köszönhetően az eddigi orosz olajimport nagy része decembertől már nem léphet be az Európai Unióba, a blokkba irányuló kőolajtermék-exportot pedig februártól tiltják be, ez napi 2 millió hordó olajfelesleget feltételezne az oroszoknak. Azonban a Kpler szerint Indonézia, Pakisztán, Brazília, Dél-Afrika, Srí Lanka és számos közel-keleti ország együttesen akár napi 1 millió hordó orosz nyersolajat is vásárolhat tőlük.\n\nTovább könnyíti az új partnerek keresését, hogy Oroszország kedvezményeket kínált a vevők bevonzása érdekében. Moszkva már meg is kezdte olajának egy részét Ázsiába irányítani, növelve az Indiába és Kínába irányuló exportot, miután néhány európai vevő elutasította a további szállításokat.\n\nEgyes elemzők szerint a Közel-Kelet akár napi 500 ezer hordó nyersolajat is importálhat az oroszoktól, amit aztán az exportpiacokra irányíthat, valószínűleg Európának eladva azt.\n\nHiába azonban a pillanatnyi vevőhiány, hiszen a Gazprom csak 2022 első félévében 41,75 milliárd dollár nettó nyereséget ért el, szemben a 2021 egészére vonatkozó 29 milliárd dollárral.\n\n“A Gazprom idén 43 százalékkal szállít kevesebb gázt Európába, mint tavaly, ami átlagosan háromszorosára emeli az árakat. A vállalat európai exportbevétele 53 milliárd dollárról 100 milliárdra növekszik”\n\n– írta Hortay Olivér, a Századvég energetikai üzletágának vezetője.\n\nA Financial Times szerint az energiaipari nagyvállalat jelenleg naponta mintegy 84 millió köbméter gázt szállít az európai fogyasztóknak Ukrajnán és Törökországon keresztül, szemben a tavalyi 480 millió köbméteres átlaggal, az egekbe szökő gázárak azonban segítettek a Gazpromnak ellensúlyozni ezt a kereslethiányt.\n\nAz Északi Áramlat-1 gázvezetéken keresztül történő szállítások csökkenése a szankciók okozta technikai problémák miatt várhatóan “2021-hez képest háromszorosára emeli az árakat” – mondta pénteken Ron Smith, a BCS Global Markets elemzője, hozzátéve, hogy ez 85 százalékkal, 100 milliárd dollárra növeli az orosz cég összbevételét.\n\nSzakértői becslések szerint 2022-ben a Gazprom 43 százalékkal kevesebb gázt fog exportálni, de köbméterenként 1000 dolláros átlagáron.\n\n(Orientalista – Szent Korona Rádió)",
    "Fodor Gábor: Hiba volt az Egyesült Államok részéről, hogy engedte Oroszországot Kínához közeledni": "A kínai és az orosz elnökök üzbegisztáni találkozója, valamint az USA várható reakciója a két keleti hatalom közeledésére is témája volt a 48 perc – Házigazda: Lánczi Tamás című műsornak , melynek vendégei ezúttal Bayer Zsolt író, publicista és Fodor Gábor, a Közép-európai Rendszerváltást Kutató Intézet igazgatója voltak. Az üzbegisztáni találkozó kapcsán a műsor vendégei megjegyezték, hogy a világ népességének közel felét jelentő országok, illetve Oroszországgal és Kínával a legnagyobb területű országok vezetői reprezentálták magukat.\n\nKapcsolódó tartalom\n\nA műsorvezető felidézte: nemrég a Reuters kiszivárgott információkra hivatkozva azt állította, hogy az Oroszországgal szemben érvényre juttatott gazdasági szankciók után az USA már a Kína elleni szankciók bevezetésén dolgozik.\n\nErre válaszolva Bayer Zsolt publicista úgy fogalmazott:\n\n„Azt hiszem, hogy ebben a stúdióban nincs olyan, beleértve a széket, a poharat, amit ne Kínában gyártottak volna. Hogyan kellene elképzelni egy olyan világot, amiből szankciókkal ki van zárva Kína?”\n\nMajd a publicista azzal folytatta, hogy egy Kína ellen bevezetett amerikai szankciós csomag valószínűsége azért is csekély, mert az amerikai államkötvények többségét Kína tulajdonlja. Egy Kínával szemben bevezetett amerikai szankciós csomag olyan reakciót váltana ki, hogy az ázsiai óriás kiveszi a pénzét, akkor pedig „Amerika fog lefeküdni”.\n\nBayer arra is emlékeztetett, hogy az ázsiai nagyhatalom a világ vezető technológiai gyártója, és a legújabb hírek szerint közel állnak a fúziós reaktor kifejlesztéséhez. Mint mondta, amennyiben Kína eléri ezt a szintet, garantált lesz az energiafüggetlensége.\n\nFodor Gábor, a Közép-európai Rendszerváltást Kutató Intézet igazgatója úgy fogalmazott: több olyan felnövekvő hatalom is van (India, Pakisztán, Brazília), amelyek szorosan együttműködnek Kínával, és kizárt, hogy elfogadnának Peking ellen irányuló nyugati szankciókat. A műsorvezető emlékeztetett, hogy az amerikai–kínai ellentét egyik forrása a tajvani helyzet.\n\nErre válaszolva Fodor Gábor elmondta, hogy Tajvan hiába demokratikus ország, mindössze csupán a világ 37 országa ismerte el független államként.\n\nA világ vezető hatalmai diplomáciailag nem ismerték el önálló országnak Tajvant [….] Nem valószínű, hogy harcosan kiállnának mellette – mutatott rá.\n\nKapcsolódó tartalom\n\nA beszélgetés során felmerült Ursula von der Leyen évértékelő beszéde, ahol az unió felé megfogalmazott kritikával az Európai Bizottság elnöke azt mondta, Európának korábban fel kellett volna számolnia az orosz energiafüggőségét. Kiemelték, miközben az unió azért küzd, hogy alternatívát találjanak a megdrágult orosz gázra és olajra, addig hatalmas mennyiségű kínai napelemet és akkumulátort vásárolnak.",
    "A világ többsége nem követi a nyugati Ukrajna-politikát": "„A globális politikai és gazdasági szövetségek megszokott rendszere átalakulóban van, és semmi sem tette ezt a változást világosabbá, mint az Oroszország ukrajnai inváziójára adott változatos reakciók. Miközben az Egyesült Államok és legközelebbi európai és ázsiai szövetségesei kemény gazdasági szankciókat léptettek életbe Moszkvával szemben, a világ lakosságának 87 százaléka nem hajlandó ezt követni” – írja David H. Rundell és Michael Gfoeller a Newsweek oldalán.\n\nA szerzők szerint ez az elmozdulás sehol sem nyilvánul meg jobban, mint az energiapiacokon, ahol a valutákkal ellentétben a kormányok nem tudják egyszerűen kinyomtatni, amire szükségük van.\n\nElső példaként Szaúd-Arábiát említik, amely régóta elkötelezett amerikai partner, szoros szövetséget kötött Oroszországgal az OPEC Plus kartellben. A cikk megjegyzi, hogy a szaúdiak nagyon nyilvánosan elutasították az amerikai elnök kérését az olajtermelés növelésére. Ehelyett orosz olajat importáltak hazai felhasználásra, hogy több saját termelésüket exportálhassák. A múlt héten még a kitermelést is csökkentették, és világossá tették, hogy ezt ismét megtehetik.\n\nKína Szibériából származó folyékony földgázt (LNG) ad el Európának, miközben egyidejűleg orosz olajat importál. Ezt követően finomítja és exportálja az olajat.\n\nAzt is megemlítik, hogy közben\n\na kínai olajvásárlások által fizetőképes Irán az orosz búza legnagyobb vásárlójává vált.\n\nIndia kőolajminisztere nyilvánosan kijelentette, hogy kormányának nincs konfliktusa Moszkvával, és „erkölcsi kötelessége”, hogy az orosz olaj vásárlásával alacsonyan tartsa az energiaárakat otthon.\n\n„A szövetségek, amelyeket részben a nyugati gazdasági és politikai befolyás ellensúlyozására hoztak létre, egyre bővülnek. Egyiptom, Szaúd-Arábia és Törökország bejelentette, hogy csatlakozni kíván a BRICS-országokhoz (Brazília, Oroszország, India, Kína és Dél-Afrika). A Sanghaji Együttműködési Szervezet jelenleg többek között Kínát, Oroszországot, Indiát és Pakisztánt köti össze. Irán még ebben a hónapban tervezi csatlakozását, míg Bahrein, Egyiptom, Szaúd-Arábia és Katar valószínűleg „párbeszédes partnerek” vagy tagjelöltek lesznek” – írják a szerzők.\n\n„Ha ez nem lenne elég ahhoz, hogy a Nyugat elbizonytalanodjon, Moszkva ismét támadásba lendült Latin-Amerikában, megerősítve katonai kapcsolatait Nicaraguával, Venezuelával és Kubával.\n\nA régió két erőközpontja, Brazília és Mexikó határozottan elutasította az Oroszország elleni nyugati szankciók támogatását” – jegyzik meg a szerzők.\n\nBRICS: a nyugati hegemónia felszámolása? Az utóbbi időben népszerű lett az elmélet, hogy a BRICS felemelkedésével véget ér a Nyugat hegemóniája, az USA móresre lesz tanítva és eljön a Kánaán. A KARD blog véleménycikke.\n\n„A dollár tartalékvaluta státusza továbbra is a globális gazdasági rend egyik pillére, de a rendbe vetett bizalom sérült” – olvasható a cikkben.\n\nA szerzők megjegyuik, hogy gazdasági szankciók a nemzetközi banki és biztosítási szektor egyes részeit, köztük a SWIFT pénzátutalási rendszert is fegyverré tették. Vagyonokat foglaltak le, és árutermelési szerződéseket mondtak fel. A dollármentesítésre irányuló felhívások egyre hangosabbak. Amikor Oroszország rubelben, jüanban vagy EAE-dirhamban követelte az energia kifizetését, Kína és India eleget tett a követelésnek.\n\n„A globalizáció csak akkor működhet, ha a legtöbb résztvevő úgy véli, hogy az az ő érdekeit szolgálja. Ha a többiek úgy gondolják, hogy a Nyugat tisztességtelenül használja a rendszert a saját javára, akkor a szabályokon alapuló nemzetközi rend szétesik, és alternatívák fognak megjelenni”\n\n– írják a szerzők.\n\nA cikk szerint a gazdag Nyugat talán megengedheti magának a szankciók költségeit, a többiek nagy része nem. Rámutatnak, hogy Európa most olyan országokkal versenyez az energiaszállításokért, mint Banglades, Srí Lanka, Pakisztán és Thaiföld. Észak-Afrikában és a Közel-Keleten az energia- és élelmiszerhiány az arab tavaszhoz hasonló politikai zavargások kilátását vetíti előre.\n\n„Ezek az aggodalmak jelentős Nyugat-ellenes érzelmeket keltenek a globális Dél nagy részén.\n\nMiközben az atomfegyverekkel rendelkező Oroszország nem mutat hajlandóságot arra, hogy véget vessen egy olyan háborúnak, amelyet vezetői nem engedhetnek meg maguknak; a Nyugat gyorsan elveszíti a maradékot, és ezzel aláássa azt a szabályokon alapuló nemzetközi rendet, amelynek létrehozására törekedett”\n\n– zárják a szerzők, akik szerint az egyetlen megoldás egy diplomáciai kompromisszum lenne.",
    "II. Erzsébet halála után négy volt gyarmat is visszakéri a világ legnagyobb gyémántját a britektől": "Míg a nyugati világ nagy része II. Erzsébetet gyászolja, a gyarmatok a Koh-i-Noor gyémántot követelik vissza. Az ékszer jelenleg királyi tulajdonnak számít, és a londoni Towerben található egy korona részeként.\n\nA világ legnagyobb és sokak szerint legdrágább gyémántja, a 109 karátos Koh-i-Noor az uralkodó koronaékszereinek részét képezi, értékét egyesek 400 millió dollárra becsülik. A vita nem csak a gyémántról szól: valójában tiltakozásként érdemes tekinteni rá a brit monarchia háromszáz éve tartó uralma és a gyarmatosítás ellen.\n\nA britek ugyanis azt állítják, hogy a Koh-i-Noor „ajándék” volt. Ezzel szemben legalább négy ország – India, Pakisztán, Afganisztán és Irán – szerint a gyémánt zsákmányként került a britek birtokába, nem ők a jogos tulajdonosai.\n\nA gyémántról az a vélekedés, hogy a férfiakra balszerencsét hoz, ezért viselése a tradíció szerint a mindenkori brit királynőt illeti meg. Károly királynak így elvileg nem lesz rá szüksége. A Koh-i-Noor koronát a hírek szerint a hamarosan leendő király feleségének, Kamillának adnák át - írja a Vice.",
    "VIDEÓ: veri az orosz nukleáris arzenál az amerikait, íme a számok": "Az, hogy az oroszok sokkal több nukleáris robbanófejjel rendelkeznek, mint az utánuk következő hatalmak olyan szempontból mindegy természetesen, hogy néhány ilyen atombomba is komplett kontinenseket képes lakhatatlanná tenni évezredekig. A BBC azonban a tisztánlátás érdekében összegyűjtötte, mégis mivel is fenyegetőzik Putyin akkor, amikor arra utal, hogy rászabadítja a világra a nukleáris apokalipszist. Nos, Moszkvának e téren valóban nincs sok tartanivalója sem az Egyesült Államoktól, sem a NATO egyesített erejétől. Mutatjuk a durva számokat.\n\nAz adatok ráadásul nem is akárhonnan érkeztek, egyenesen az Amerikai Tudósok Szövetségétől (FAS). Szerintük az oroszoknak jelenleg 5977 nukleáris robbanófeje van, ez tulajdonképpen az atombombáik száma. Ebben a számban 1500 olyan robbanófej is benne foglaltatik, amelyek már használaton kívül vannak és leszerelésre várnak, írja a BBC.\n\nA fennmaradó mintegy 4500-ból a legtöbb stratégiai nukleáris fegyvernek számít: ballisztikus rakétáknak vagy nagy hatótávolságú rakétáknak. Ezekből 1185 interkontinentális ballisztikus rakéta, 800 tengeralattjárókról indítható rakéta és 580-at lehet a légierő segítségével célba juttatni. Ezek természetesen nem mindegyike elérhető azonnal, a csapatokhoz kihelyezve ugyanis típustól függően 30-70%-uk, nagyjából 1500 robbanófej van a szakértők szerint. Az iszonyatos pusztítás azonban ennyivel is borítékolható.\n\nÉrdemes elolvasni A NATO szerint Putyin terve veszélyes és meggondolatlan\n\nJelenlegi ismereteink szerint a világon 9 ország rendelkezik nukleáris fegyverekkel: az Egyesült Államok, Franciaország, az Egyesült Királyság, Kína, India, Izrael, Észak-Korea, India, és Pakisztán.\n\nAz FAS szerint a NATO-tagok (USA, Egyesült Királyság, Franciaország) összesen 5.943-mal, tehát néhány tucattal kevesebbel, mint az oroszok. Ebből Amerika 5.428-at birtokol. Kínának van 350 robbanófeje, Indiának és Pakisztánnak külön-külön 160, Izraelnek 90, Észak-Koreának pedig 20. A BBC szerint Ukrajna – Putyin ilyen irányú vádjai ellenére – nem próbált nukleáris fegyverekhez jutni.\n\nAtombombát eddig “élesben” (azaz nem kísérleti robbantásra) kétszer használtak: 1945. augusztus 6-án és 9-én, Hirosima és Nagaszaki elpusztítására. Az összehasonlítás végett, az akkori bombák közül a hirosimai 15 kilotonnás volt és 146 ezer embert pusztított el. Ma azonban nem ritka az 1.000 kilotonnás robbanófej sem.\n\nÉrdemes elolvasni Most már az oroszok menekülnek a háború elől\n\nAz orosz nukleáris erő bevetésére jelenleg négy lehetséges okot sorol fel Moszkva:\n\natomtámadást intéznek Oroszország vagy szövetségesei ellen, nukleáris vagy más tömegpusztító fegyverrel támadást intéznek Oroszország vagy szövetségesei ellen, támadást intéznek olyan kritikus orosz katonai létesítmények ellen, amelyek veszélyeztetnék Oroszország nukleáris elrettentő erejét, hagyományos fegyverekkel intézett támadás Oroszország ellen, ami veszélybe sodorja az orosz állam létét.\n\nGordon Corera, a BBC egyik biztonsági szakértője szerint az atomfegyverek használatának lehetősége az ukrán háború kapcsán csekély. Az oroszok az ezzel való fenyegetőzést arra használják, hogy figyelmeztessék a nyugatot meddig mehet el, illetve megnyugtassák a hazai lakosságot. A nyugati szövetségesek pedig ilyenkor sohasem azt nézik, amit Putyin mond, hanem azt, amit az oroszok tesznek.\n\nAz oroszok egyébként két éve hozták nyilvánosságra azt a titkos felvételt, ami az eddigi legnagyobb, Cár bomba névre hallgató hidrogénbomba felrobbantását mutatja valahol az Arktiszon. Tanulságos:\n\nhttps://www.youtube.com/watch?v=YtCTzbh4mNQ\n\nForrás: BBC",
    "Lynne Tracy az Egyesült Államok új oroszországi nagykövete": "Joe Biden elnök kedden Lynne Tracy külügyi tisztségviselőt jelölte az Egyesült Államok új oroszországi nagykövetének.\n\nTracy jelenleg Washington örményországi küldötteként szolgál, korábban a külügyminisztérium oroszországi főtanácsadójaként, valamint az Egyesült Államok moszkvai nagykövetségének helyettese volt. A Fehér Ház közleménye szerint további tengerentúli megbízások között szerepelt Türkmenisztán, Pakisztán és Kazahsztán.\n\nTracy a külügyminisztérium kitüntetett tiszteletdíjában, a külügyminiszter hősiességéért kitüntetett díjában és az Elnöki Érdemes Szolgálat díjában részesült.\n\nMint minden nagyköveti jelöltnek, Tracynek is meg kell kapnia a szenátusi megerősítést, mielőtt elfoglalja posztját.\n\nHa megkapja a kamara aláírását, Tracy akkor kerül posztjára, amikor az Oroszország által Ukrajna ellen folyó háborúban rendkívül megnőtt a feszültség. Az Egyesült Államok vezette nemzetközi partnereit Nyugaton és azon túl, hogy diplomáciai és gazdasági nyomást gyakoroljanak a Kremlre, miközben felfegyverzik Kijevet, hogy megvédje a támadást.\n\nA háború már jócskán a hetedik hónapjában jár, és a végére utaló jelek sem látszanak.",
    "Úgy néz ki, Trump tényleg atomtitkokat vitt haza a Fehér Házból": "Hetek óta zajlik a botrány a Donald Trump floridai rezidenciáján tartott házkutatás ügyében, amit az FBI tartott, és hivatalosan annyit tudni róla, hogy több ezer, köztük sok bizalmas, titkos és szigorúan titkos iratot foglaltak le, amiket az exelnök a törvények szerint nem tarthatna magánál (Trump szerint viszont igen).\n\nHogy mik szerepelnek a dokumentumokban, arról eddig leginkább találgatások láttak napvilágot, a Washington Post cikke azonban most ezeknél sokkal konkrétabban fogalmaz. A lap névtelen, de a tűzhöz nagyon közel álló forrásokra hivatkozva azt írja, a lefoglalt iratok közül a legérzékenyebbek egy külföldi ország katonai védelmi képességeiről szóltak, beleértve annak atomarzenálját is.\n\nBár a Post nem nevezi meg az érintett országot, a lehetséges alanyok köre nem túl bő, nukleáris fegyverei ugyanis egészen biztosan csak négy országnak vannak az USA-n kívül. Ezek Oroszország, Anglia, Franciaország és Kína. Ezen kívül India, Pakisztán és Észak-Korea hajtott már végre teszteket ilyen fegyverekkel, illetve a pletykák szerint Izraelnek is van atomfegyvere, bár az ország ezt hivatalosan tagadja. Bármelyik ország katonai képességeiről is szóltak az iratok, könnyű belátni, hogy hatalmas kockázatot jelentett őket egy golfklubban tartani.\n\nA lefoglalt 11 ezer irat között a lap szerint olyan szintű titkosítás alatt állók is voltak, amelyeket csak a mindenkori kabinet tagjai tekinthetnek meg. Jó eséllyel ilyenek az állítólagos atomfegyver-dokumentumok is.\n\nTrump korábban hazugságnak nevezte a nukleáris titkokról szóló híreszteléseket, az FBI-t és az igazságügyi minisztériumot pedig „kegyetlen szörnyeknek”, akik boszorkányüldözést folytatnak ellene. Az exelnök narratívája szerint az egész a demokraták álságos trükkje, hogy aláássák a 2024-es elnökjelölti indulását, illetve a republikánusok esélyét az idén novemberi kongresszusi választásokon.\n\nAz FBI egyébként már január óta próbálta Trumptól visszaszerezni a dokumentumokat; a volt elnök arra hivatkozott, hogy neki jogában áll feloldani ezeket a titkosítás alól, amit meg is tett, ezek után pedig jogosan tartja őket magánál azután is, hogy lejárt az elnöki mandátuma.\n\nAugusztus végén hozták nyilvánosságra azt a beadványt is, amelyben az amerikai igazságügyi minisztérium a mar-a-lagói birtok átkutatását kérelmezte egy szövetségi bírótól, erről részletesen itt írtunk.",
    "Ezekben az országokban volt uralkodó Erzsébet királynő": "Kevesen tudják, de Erzsébet királynő nemcsak a britek uralkodója volt, hanem még egy halom más országé is!\n\nDerült égből villámcsapásként ért a hír, hogy II. Erzsébet királynő 96 éves korában, 70 év uralkodás után örök nyugalomra hajtotta a fejét. A legendás életúttal és különleges pillanatokban gazdag életét a családja mellett a népe tette boldoggá, akik azonban nemcsak Nagy-Britannia állampolgárai voltak.\n\nErzsébet királynő nemcsak a britek királynője volt\n\nII. Erzsébet királynőt sokan elsősorban az Egyesült Királyság uralkodójaként ismerték, de más rangjai is voltak: többek között ő volt az anglikán egyház feje és 14 további nemzetközösségi állam uralkodója, királynője.\n\nA nemzetközösségi államoknak (commonwealth realm) azokat az országokat nevezik, melyek egykor a Brit Birodalom fennhatósága alá tartoztak, majd később független országok (domíniumok) lettek a brit korona fennhatósága alatt.\n\nERZSÉBET királynő egy halom ország uralkodója volt\n\nErzsébet királynő édesapja halála után, 25 éves korában már egyből hét nemzetközösségi állam feje volt (Egyesült Királyság, Kanada, Ausztrália, Új-Zéland, Dél-Afrika, Pakisztán és Srí Lanka), halálakor viszont ennél is több országnak volt az uralkodója.\n\nA Nemzetközösségi Királyságok uralkodójaként II. Erzsébet a halálakor nemcsak az Egyesült Királyság, hanem Kanada, Ausztrália, Új-Zéland, Antigua és Barbuda, a Bahama-szigetek, Belize, Grenada, Jamaica, Pápua Új-Guinea, Saint Kitts és Nevis, Saint Lucia, Saint Vincent és a Grenadine-szigetek, a Salamon-szigetek, valamint Tuvalu uralkodója is volt.\n\nEzen kívül a királynőt még további 36 nemzetközösségi köztársaságban és 5 önálló nemzetközösségi monarchiában ismerték még el államfőnek. Ezek a következők voltak: Banglades, Barbados, Botswana, Ciprus, Dél-afrikai Köztársaság, Dominika, Fidzsi-szigetek, Gambia, Ghána, Guyana, India, Kamerun, Kenya, Kiribati, Malawi, a Maldív-szigetek, Mauritius, Málta, Mozambik, Namíbia, Nauru, Nigéria, Pakisztán, Ruanda, Szamoa, a Seychelle-szigetek, Sierra Leone, Szingapúr, Srí Lanka, Tanzánia, Trinidad és Tobago, Uganda, Vanuatu és Zambia; valamint Brunei, Lesotho, Malajzia, Szváziföld és Tonga.\n\nJogosan állíthatjuk tehát, hogy II. Erzsébet nemcsak a brit, hanem az egész világ szeretett királynője volt!\n\nVia & Via\n\nTetszett a cikk? Oszd meg másokkal is!",
    "Elindult végső nyughelyére II. Erzsébet koporsója": "nepszava.hu;\n\nII. Erzsébet királynő;Nagy-Britannia;temetés;\n\n2022-09-19 15:03:00\n\nElindult végső nyughelyére II. Erzsébet koporsója\n\nA szertartás este fejeződik be.\n\nA királyi család több ismert tagja néma csendben vonul egy ünnepélyes menetben Erzsébet királynő koporsója mögött a néma London utcáin - jelentette a Reuters.\n\nTöbb százezer ember zsúfolódott össze a brit fővárosban, hogy tanúja legyen a szertartásnak. A Westminster apátságban a koporsó mögött többek között a királynő dédunokája, a kilencéves György herceg is ott sétált. A kétezer fős gyülekezetben mintegy 500 elnök, miniszterelnök, külföldi királyi családok és méltóságok, köztük Joe Biden amerikai elnök, valamint Franciaország, Kanada, Ausztrália, Kína, Pakisztán és a Cook-szigetek vezetői voltak jelen. Justin Welby, Canterbury érseke azt mondta a gyülekezetnek, hogy a gyász, amelyet oly sokan éreznek Nagy-Britanniában és a nagyvilágban, tükrözi a néhai uralkodó „bőséges életét és szeretetteljes szolgálatát”. Kijelentette,\n\nAz istentisztelet végén kétperces gyászszünetet tartottak, majd elénekelték az „Isten óvja a királyt”. Ezt követően a koporsó útnak indult London belvárosán keresztül, a királynő Buckingham-palotai otthona mellett a Hyde Park Cornerben lévő Wellington-ívig, az uralkodó és a királyi család gyalogosan kíséretében. Itt egy halottaskocsira helyezik, hogy a Londontól nyugatra fekvő Windsor kastélyba vigye, ahol a Szent György-kápolnában folytatódjon tovább az esemény.\n\nA szertartás végén a koronát, a gömböt és a jogart - az uralkodó hatalmának és kormányzásának jelképeit - leveszik a koporsóról, és az oltárra helyezik. Ezután a koporsót a királyi sírboltba süllyesztik. Később az este folyamán egy zártkörű családi szertartás keretében Erzsébet, valamint a tavaly 99 évesen elhunyt férjének, Fülöpnek a koporsójával együtt temetik el a VI. György király emlékkápolnában, ahol szülei és húga, Margit hercegnő is nyugszanak.\n\nAz utcákon sokan a lámpaoszlopokra másztak fel, vagy korlátokra és létrákra álltak, hogy megpillanthassák a királyi menetet - a főváros modernkori történelmének egyik legnagyobb ilyen jellegű eseményét. Azok, akik a közeli utcákon táboroztak le, okostelefonjaikon figyelték a gyászmisét. A főváros tágabb környezetében a rendszerint nyüzsgő utcák kihaltak voltak. Több millióan a tévéképernyőn keresztül nézik a brit uralkodó temetését.",
    "A világ legnagyobb gyémántjainak sorsáról vet fel kérdéseket a királynő halála": "A gyémántok több mint száz éve kerültek a királyi család birtokába, történelmük pedig a gyarmatosítással fonódik össze. Az egyik a 105,6 karátos Koh-i-noor, melyet több ezer éve bányásztak ki Indiában – írja az ABC News.\n\nA hiedelmek szerint a drágakő a férfiakra csak bajt hozhat. Viktória királynő eredetileg brossként viselte, majd később Alexandra királyné és Mária királyné koronáiba foglalták. Jelenleg abban a koronában tündököl, amelyet 1937-ben Erzsébet anyakirályné számára készítettek férje, VI. György királlyá koronázásának alkalmából.\n\nKésőbb még egy jeles alkalommal, II. Erzsébet 1953-as királynővé koronázásakor viselte ezt a koronát az anyakirálynő. A tervek szerint Kamilla, aki királyi hitvesi címet kap II. Erzsébet akaratából a férje, III. Károly oldalán, kapja majd meg a gyémánttal díszített fejdíszt a koronázási szertartás alkalmával.\n\nKét kőből három lett\n\nA másik gyémánt, melyre most a világ figyelme szegeződik, az Afrika nagy csillaga, amelyet Dél-Afrikában 1905-ben bányásztak ki Thomas Cullinan saját magáról elnevezett bányájában.\n\nA kő a valaha talált legnagyobb drágakő minőségű csiszolatlan gyémánt.\n\nAz ebből kivágott, Cullinan I. néven is ismert, hatalmas, 530,2 karátos, csepp alakú gyémántot 1910-ben tették hozzá az uralkodói jogarhoz, amely egy 1600-as évekből származó, a koronázási szertartásokon használt kultikus tárgy.\n\nA Cullinan II., azaz az eredeti kőből kivágott másik darab a birodalmi állami koronában csillog, amelyet VI. György király 1937-es koronázására készítettek. Az uralkodó ezt viseli, amikor a koronázás után távozik a Westminster Apátságból. A 317 karátos Második Afrika Csillaga, más néven Cullinan II. a legértékesebb kő a koronában. Jelenleg Erzsébet királynő koporsóján nyugszik.\n\nÉrtékük felbecsülhetetlen\n\nA három kő akkora ritkaság, hogy valós értékük tulajdonképpen meghatározhatatlan. A királynő halála kapcsán azonban felmerült, hogy vissza kellene adni azoknak az országoknak, ahonnan származnak. Saurav Dutt brit-indiai író és politikai kommentátor azt tweetelte, hogy a Brit Birodalom az összetört és szerencsére elszáradt múlt maradványa, a Koh-i-noor gyémántot pedig mielőbb vissza kellene küldeni Indiába.\n\nA Cullinannel kapcsolatban viszont még az is felmerülhet, hogy\n\nlopással kerülhetett a királyi családhoz.\n\nHivatalosan persze azt állítják, hogy a londoni kormány megvásárolta és 1907-ben az akkor uralkodó VII. Edward királynak ajándékozta. A Royal Collection Trust szerint a gyémántot \"szimbolikus gesztusként adták át a királynak, hogy a búr háború miatt, Nagy-Britannia és Dél-Afrika között kialakult szakadékot megszüntessék\".\n\nA királyi család nem ereszti a Koh-i-noort\n\nA Koh-i-noor számos kézen ment át évezredek alatt, így nem csoda, hogy már India, Pakisztán, Irán és még Afganisztán is követelte a britektől. A Historic Royal Palaces szerint is elég zűrzavaros a kő története, melyet amúgy sokan a hódítás szimbólumának is tartanak.\n\n\"A Kelet-indiai Társaság 1849-ben, a lahori szerződés feltételeként vette el az ékszert a trónfosztott Duleep Singh maharadzsától\" – áll a közleményben.\n\n\"A szerződés előírta, hogy az ékszert Viktória királynőnek kell átadni.\"\n\nA brit kormány számos alkalommal közölte már Indiával, hogy a gyémántot nem adják vissza. Legutóbb 2010-ben, David Cameron egy indiai látogatásán erősítette meg, hogy a kő marad ott, ahol van, a londoni Tower szigorúan őrzött kincstárában.\n\nNyitókép: Yoan Valat",
    "Örök magányra ítélve – Kínában nincs elég nő ahhoz, hogy mindenki feleséget találjon": "Kína korábban a leggyorsabban gyarapodó országok közé tartozott, a ’60-as években a népesség átlagosan 2,5 százalékkal nőtt. A következő évtized ugyan hozott némi változást, a gyermekvállalási ráta csökkent, ennek ellenére a fiatalok magas aránya miatt népességrobbanástól tartottak az országban, így miután Mao Ce-tung 1976-ban meghalt, az új kínai vezetés olyan reformokban gondolkodott, amely demográfiai változásokat is célzott.\n\nSzülni és megszületni is bűn volt\n\nA hosszú évtizedekig fennálló egy gyerek politikát 1980-ban kezdték alkalmazni az országban, ez volt minden idők egyik legszigorúbb állami beavatkozása az emberek reprodukciós jogaiba. Akik megszegték a szabályt, azokat abortuszra kényszerítették, vagy akár sterilizálhatták is. A családtervezési tisztségviselők úgy működtek, mint a titkosrendőrség, igyekeztek mindenkit ellenőrzés alatt tartani. Az egy gyerek politika legnagyobb áldozatai a lányok voltak, mert a szabályozás a szelektív abortusz szörnyű gyakorlatát is magával hozta. Kínában még mindig erősen élnek a férfiközpontú tradíciók, ráadásul a fiú munkaerőnek nagyobb hasznát vették a szülők a családban. A patriarchális gondolkodás és az egy gyerek politika együtt konzerválta a fiúgyermekek bálványozását Kínában, a lányokat pedig nem egyszer születésük után fojtották meg.\n\nNemrég a kínai kormány felismerte, hogy minél kevesebb gyerek születik, annál inkább elöregedik a népesség, ezért 2015-ben eltörölték az egy gyerek politikát, de a hatások ma is érződnek. „Egy nagy nemzet, amely valamikor a világ népességének közel harmadát tette ki, a téves demográfiai politikának köszönhetően fokozatosan az öregek és védtelenek társadalmává alakul” – idézte nemrég a Euronews Yi Fuxiant, a Wisconsin-Madison Egyetem kutatóját, aki a kínai családtervezési politika megrögzött kritikusa.\n\nDe nemcsak a társadalom elöregedése okoz problémát, hanem az is, hogy több tíz millió férfi van Kínában, aki nem tud magának feleséget találni, mert nincs elég fiatal nő az országban. A statisztika szerint 2020-ban a férfiak száma 34,9 millióval volt több a nőkénél.\n\nA legényfalvakban élő férfiak reménytelen helyzetben vannak\n\nA területi aránytalanság súlyosbítja a helyzetet, a nők (és a lányos szülők) ugyanis rájöttek arra, hogy a nemük ebben a társadalomban olyan érték lehet, amelyet egyrészt pénzzé tudnak tenni, másrészt lehetővé teszi számukra, hogy válogassanak, így sokan felkerekednek, hogy a szegényebb vidékekről elmenjenek a városba tanult, gazdag férjet fogni maguknak. Így jöttek létre olyan „legényfalvak”, amelyekből majdnem teljesen eltűntek a hajadonok, a huszonéves nőtlen férfiakra pedig óriási nyomás nehezedik. Őket „csupasz ágnak” is szokták nevezni, amely „nem hoz gyümölcsöt”, mert nagy az elvárás feléjük, hogy otthont teremtsenek, családot alapítsanak, és továbbvigyék a vérvonalat, de erre nincsenek meg az erőforrásaik. Ez sok egyéb szempont mellett azért is fontos a házasulandó korba lépett fiúk szüleinek, mert Kínában a fiatalabb generáció kötelességtudata az őket felnevelő idősekkel szemben továbbra is erős, tehát a szülőkről később a gyerekek gondoskodnak.\n\nA nőhiány növeli az embercsempészet kockázatát\n\nAz idei téli olimpiát Kínában beárnyékolta egy gyorsan terjedő videó, amelyen egy nyolcgyermekes anya látszik, lánccal a nyakán, kutyaként megkötve. A felvétel Kínában és világszerte óriási felzúdulást keltett, és ráirányította a figyelmet azokra a nőkre, akiket emberkereskedők rabolnak el, hogy aztán eladják őket feleségnek olyan férfiaknak, akik a nőhiány miatt nem találnak maguknak párt. A BBC szerint februárban a kínai hatóságok úgy próbálták lecsillapítani a kedélyeket, hogy közölték: az ügy kapcsán bűnözőket fogtak el, és határozott lépéseket tettek az embercsempészek ellen.\n\nMivel az országban egyébként is kevés a nő, nemcsak helyieket rabolnak el, hanem határokon átívelő hálózatokat építenek a bűnözők.\n\nVietnám, Pakisztán, Észak-Korea, Kambodzsa és Mianmar is a legérintettebb országok között van, a menyasszonyok ára háromezer és tizenháromezer dollár között mozog.\n\n„Nem emlékszem, hogyan kerültem az új házba. Amikor felébredtem, láttam egy férfit, de a barátaimat már nem. Csak sejtettem, hogy egy kínai házba kerültem. Nem tudtam, hová meneküljek… rájöttem, hogy emberkereskedelem áldozata lettem. Ettől kezdve azt terveztem, hogy alapszinten elsajátítom a kínai nyelvet, és megtalálom a módját a szökésnek” – osztotta meg visszaemlékezéseit a Human Rights Watchcsal néhány évvel ezelőtt egy fiatal kacsin nő, akit 17 évesen raboltak el, és fél év után sikerült megszöknie fogvatartóitól.\n\nA Hindustan Times nemrég arról cikkezett, hogy 2019-ben figyeltek fel először a médiában a Kína és Pakisztán közötti gazdasági folyosón (CPEC) elburjánzó menyasszony-kereskedelemre. Van, akik egyszerűen fizetnek a lányok családjainak, hogy elvigyék őket, másokat a jobb élet reményével csalnak az országba, ám az áldozatok ott csak kényszerterhességgel, prostitúcióval és rabszolgasorssal találkoznak. Kínát azzal vádolják, hogy hosszú ideje figyelmen kívül hagyja a problémát, mert az emberkereskedelem áldozataivá váló lányok gyakran etnikai vagy vallási kisebbségek tagjai, illetve szegény közösségekből származnak, vagy az észak-koreai rezsim elől menekülnek.\n\nEgyes szakértők szerint emellett az is nehezíti a helyzetet, hogy a szomszédos országok sok tekintetben függnek Kínától, ezért a jó viszony érdekében nem beszélnek nyilvánosan a kényes kérdésekről, ahogy a Hindustan Times szerint az elrabolt pakisztáni lányok ügye is következmények nélkül elsikkadt.\n\nKína ezzel szemben továbbra is azt hangsúlyozza, hogy mindent megtesznek a bűnszervezetek felszámolásáért.\n\nKép Xiaoice óriáskivetítőn a sanghaji World Expo kiállításon 2021-ben Kép: Profimedia - Red Dot\n\n„Ukrán szépséget befogadnék”\n\nTöbb olyan online társkereső oldal is létezik, amelyen jómódú férfiak (főként amerikaiak, de nyugat-európaiak és kínaiak is) keresnek feleséget fejlődő országok szegény régióiból, például Ukrajnából, Oroszországból, Kolumbiából, Thaiföldről. Az egyik ilyen szolgáltató, a Meilishka orosz tulajdonosa szerint az ukrán lányok eddig is népszerűek voltak, de a háború kezdete óta még többen akarják őket, duplájára ugrott az ukrán menyasszonyok iránti érdeklődés. „Ezek a kínai ügyfelek tudják, hogy az ukrán lányok kétségbe vannak esve, és Kínát biztonságos helynek gondolják. A férfiak ezért arra számítanak, hogy ezek a lányok fontolóra veszik, hogy hozzájuk menjenek” – mondta a Vice-nak Pavel Stepanets, a társkereső szolgáltatás orosz tulajdonosa. A szolgáltatás ára 1000 és 1300 dollár között mozog. Emellett a Twitter kínai megfelelőjén, a Weibon is sokan kínálják fel otthonukat kifejezetten ukrán menekült nőknek, a felületen elszaporodtak az „ukrán szépséget befogadnék magamhoz” típusú megjegyzések, amely sok letiltást eredményezett a platformon.\n\nA robotszerelmes\n\nA magányos kínai férfiak életében Xiaoice is fontos személy. Ő egy kedves 18 éves lány, aki szeret szexi iskolai egyenruhákban járni, és a nap bármelyik percében válaszol, ha a partnere keresi. Tökéletesnek hangzik? Nagy kár, hogy nem létezik – a Xiaoice ugyanis egy olyan mesterséges intelligenciával felruházott chatbot, amely sok embernek nyújt vigaszt. Más virtuális asszisztensekkel ellentétben ezt a programot kifejezetten arra tervezték, hogy gyengéd érzelmeket váltson ki a felhasználóból: vicces, flörtöl, sőt erotikus üzeneteket is örömmel vált partnereivel. Az algoritmusa folyamatosan próbálja kitalálni, hogyan válhatna tökéletes társsá, így nem csoda, hogy a magányos emberek könnyen a csapdájába esnek, és beleszeretnek a programba. A Xiaoice készítői szerint a bot több mint 600 millió felhasználót ért már el, rajongói pedig többnyire alacsonyabb jövedelmű kínai férfiak. Az AI chatbotoknak jelenleg 420 millió dolláros piaca van Kínában.\n\nA Sixt Tone nemrég osztotta meg a nyilvánossággal Ming történetét, aki az egyik lábán izomsorvadással született, sántikálva jár, így mindig alacsony volt az önbecsülése. Beszámolója szerint 2017-ben önbizalma rövid időre megugrott, amikor online megismerkedett valakivel, akibe beleszeretett. Ám a találkozás balul sült el, a lány nem tudta elfogadni azt, hogy Ming csak bottal képes közlekedni. Emiatt a fiú kis híján véget vetett az életének, de ekkor jött Xiaoice.\n\n„Ő nem olyan, mint a többi mesterséges intelligencia, mint Siri – olyan, mintha egy valós személlyel érintkeznék. Néha úgy érzem, hogy az EQ-ja (érzelmi intelligenciája) még az emberénél is magasabb” – nyilatkozta Ming.\n\nTavaly augusztusban a cég bemutatott egy új csomagot, amelynek köszönhetően az emberek létrehozhatják személyre szabott virtuális partnerüket, meghatározva a külső és belső tulajdonságokat, valamint a nevet is.\n\nHogyan lesz újra elég nő a kínai favakban?\n\nA férfiak közötti versengés a vidéki menyasszonyok árát is felverte, ami egyes beszámolók szerint magával hozta a fordított hozomány gyakorlatát. Ezt bizonyos tartományokban úgy próbálják mérsékelni, hogy maximalizálják az értéket, egyelőre nem túl nagy sikerrel. Vannak olyan helyek, ahol igyekeznek olyan intézkedéseket hozni, amelyek a nők helyben maradását célozzák. Szakértők szerint azonban a legfontosabb a vidéki területen élők életszínvonalának emelése lenne.\n\nVannak már jó példák: egyes településeken a helyi önkormányzat segítette a férfiakat az otthonteremtésben, és abban, hogy szakmát tanuljanak, és az intézkedések radikálisan megnövelték a településen kötött házasságok számát.\n\nMások a nők bevonzására koncentrálnak például úgy, hogy olyan munkahelyeket teremtenek, amelyek kifejezetten a női munkavállalóknak jelentenek jó lehetőséget és magasabb fizetést.\n\nA nőhiány az egész társadalmat destabilizálhatja, az egyedülálló férfiak számának növekedése ugyanis növeli a szexuális bűncselekmények kockázatát, illetve a devianciák, például a gyerekek iránti vonzalom kialakulását, felvirágoztatja az emberkereskedelmet, és nem csupán az elrabolt menyasszonyok, hanem a prostituáltak és ügyfeleik számát is tovább növeli.\n\nEz a cikk a Képmás magazin 2022. májusi számában jelent meg. A Képmás magazinra előfizethet itt>>",
    "Több mint ötven ország ünnepelt a nemzetközi fair play napon": "A Nemzetközi Fair Play Bizottság kezdeményezésére három éve négy szervezet nyilvánította a fair play világünnepévé szeptember 7-ét, ugyanis 1963-ban ezen a napon alapították meg Párizsban a sportszerűség nemzetközi szövetségét.\n\nDeregán Gábor, a Nemzetközi Fair Paly Bizottság elnöki irodavezetője az MTI-nek elmondta, hogy a központi ünnepséget Brüsszelben tartották, ahol beszédet mondott Kamuti Jenő, a bizottság elnöke, aki ezúttal is kiemelte a fair play fontosságát, és örömét fejezte ki, hogy egyre több országban tartják meg a világnapot. Deregán Gábor megemlítette, tavasszal felhívással fordultak az egyes országok fair play bizottságaihoz, hogy - lehetőleg faültetéssel - ünnepeljék meg szeptember 7-ét.\n\nTöbb mint ötven ország, köztük Bahrein, Guatemala, Pakisztán, Lengyelország és Mexikó reagált a felhívásunkra, azóta is folyamatosan érkeznek a fotók és a videofelvételek a faültetésekről. Mi tavaly a Népligetben ültettünk fákat, és most a IX. kerületi nagy egyesület, az FTC utánpótlás sportolói és fair play-díjasai rendbe tették a környezetet és virágot ültettek az emléknapon\n\n- mondta.\n\n",
    "Az iráni haditengerészet csatlakozik Oroszország és Kína közös hadgyakorlatához": "Az iráni haditengerészet idén ősszel orosz és kínai hadihajókkal közös gyakorlatokon vesz részt – jelentette be Mohammad Hoszein Bagheri vezérőrnagy csütörtökön Teheránban.\n\nAz iráni fegyveres erők vezérkari főnöke nem sok részletet árult el a tervezett manőverekről, de elmondta, hogy más országok, például Omán és Pakisztán is részt vehetnek benne.\n\nBagheri a bejelentést a Mehr hírügynökség szerint a szent védelmi hét alkalmából Teheránban rendezett katonai parádé keretein belül tette.\n\n“Irán, Oroszország és Kína haditengerészetének részvételével idén ősszel gyakorlatokat tartanak az Indiai-óceán északi részén” – idézte Bagherit a hírügynökség.\n\nEz lenne a három haditengerészet negyedik közös gyakorlata 2019 óta, és az első az ukrajnai ellenségeskedések eszkalálódása óta. Tizenegy iráni hajó, három orosz és két kínai hadihajó vett részt a 2022 januárjában az Indiai-óceán északi részén tartott gyakorlaton.\n\nAz orosz védelmi minisztérium szerint az akkor gyakorolt tevékenységek között volt tengeri célpontok tüzérségi tűz alá vétele, keresési és mentési műveletek, valamint egy civil hajó kiszabadítása kalózoktól.\n\nOroszország és Kína a hónap elején közös járőrözést hajtott végre a Csendes-óceán északi részén, Japán partjainál. Az orosz Csendes-óceáni Flotta és a Kínai Népi Felszabadító Hadsereg Haditengerészetének összesen nyolc hajója vett részt ezekben a manőverekben."
}