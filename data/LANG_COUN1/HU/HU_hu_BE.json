{
    "Legyőzte az ősi riválist Hollandia, és a csoport élén végzett": "Hollandia 1–0-ra megverte odahaza az örök rivális Belgiumot a Nemzetek Ligája A-ligájába, és bejutott a sorozat négyes döntőjébe! Lengyelország a kieső Wales elleni 1–0-s győzelemmel biztosította harmadik helyét a csoportban.\n\n!­­Goa3 beépítés: 640*360 1 nso aloldal külföldi foci minden más foci, 1614178 -->\n\nEzzel dőlt el (Fotó: AFP)\n\nNEMZETEK LIGÁJA\n\n6. FORDULÓ\n\nA-LIGA\n\n4. CSOPORT\n\nHollandia–Belgium 1–0 (0–0)\n\nAmszterdam, Johan Cruyff Aréna, 53 000 néző. Vezette: A. Taylor (angol)\n\nHollandia: Pasveer – J. Timber (De Vrij, 66.), Van Dijk, Aké (Malacia, a szünetben) – Dumfries, Berghuis (Gakpo, 31.), De Roon, Blind, Klaassen (Gravenberch, 90+2.) – V. Janssen (K. Taylor, a szünetben), Bergwijn. Szövetségi kapitány: Louis van Gaal\n\nBelgium: Courtois – Debast, Alderweireld, Vertonghen – Meunier (Carrasco, a szünetben), Am. Onana (Tielemans, 74.), Witsel, Castagne (Lukebakio, 82.), De Bruyne, E. Hazard (Trossard, 64.) – Batshuayi (De Ketelaere, a szünetben). Szövetségi kapitány: Thierry Henry (Roberto Martínez eltiltott)\n\nGólszerző: Van Dijk (73.)\n\nÖSSZEFOGLALÓ\n\nLouis van Gaal a harmadik ciklusát tölti a holland válogatott élén, és azzal a céllal vezényelte pályára a nagy rivális belgák ellen az oranjét, hogy „korszakbeli” 15. mérkőzésén is megőrizzék a veretlenségüket, és ezzel megnyerjék a csoportjukat – és a Nemzetek Ligája négyes döntőjébe jussanak.\n\nA tartalékos oranje kényelmes helyzetben volt, ugyanis júniusban 4–1-re győzött Belgiumban, az utolsó fordulót pedig hárompontos előnnyel várta, azaz arra kellett csak vigyáznia, hogy ne kapjon ki nagyon. A hazaiak kezdőjében hat ajaxos játékos volt, legutóbb ez 1996-ban fordult elő, a franciák elleni mérkőzésen (Van Gaal akkor az Ajax trénereként dolgozott), a kapuban ismét a nemzeti csapatban minap 38 esztendősen debütáló Remko Pasveer állt.\n\nFotó: AFP\n\nEden Hazard és Michy Batshuayi egy-egy kisebb, Axel Witsel egy nagyobb helyzetet hagyott ki az első félidőben, Pasveernek egyszer kellett csak nagyot védenie, már a szünet után, Amadou Onana közeli lövésénél. Nagyon nem ment a holland támadóknak, Vincent Janssen, Davy Klaassen és Steven Bergwijn közül csak utóbbi jelentett némi veszélyt az ellenfél kapujára, de ő sem sokat. Cody Gakpónak már sokkal jobban ment, szöglete után leállt a teljes belga védelem, Virgil van Dijk fejes gólja pedig eldöntötte a csoportelsőség sorsát.\n\nCharles De Ketelaere és Yannick Carrasco beállása sem segített a belgákon, igaz, így is majdnem döntetlenre mentették a mérkőzést, de a szintén csereként pályára lépő szélső, Dodi Lukebakio ollózása a kapufán csattant: sikeresnek bizonyult Van Gaal újabb visszatérése, a nagy vizsga a vb-n és a négyes döntőben vár az oranjére.\n\nA hazai győzelemmel az is eldőlt a hírek szerint, hogy a négyes döntőnek Hollandia ad majd helyszínt. 1–0\n\nA csoport másik mérkőzésén\n\nWales–Lengyelország 0–1 (Swiderski 58.)\n\nA csoport végeredménye\n\n1. Hollandia 6 5 1 – 14–6 +8 16 2. Belgium 6 3 1 2 11–8 +3 10 3. Lengyelország 6 2 1 3 6–12 –6 7 4. Wales 6 – 1 5 6–11 –5 1\n\nPERCRŐL PERCRE\n\nA legtöbb siker az oranje élén!\n\n37 - The Netherlands have won 37 matches under Louis van Gaal, under no manager the Dutch national team have won more international games. Best. pic.twitter.com/n8X7SWeXhu — OptaJohan (@OptaJohan) September 25, 2022\n\n50 meccs óta nem voltak erre példa: nem szereztek gólt a belgák!\n\n50 - Remko Pasveer is the first goalkeeper with a clean sheet against Belgium since Hugo Lloris in the semi-final of the World Cup in 2018, 50 matches ago for Belgium. Safe. pic.twitter.com/zjdwHFh88F — OptaJohan (@OptaJohan) September 25, 2022\n\nNetherlands 1-0 Belgium: The Dutch end their UEFA Nations League campaign unbeaten (W5 D1 L0). pic.twitter.com/k1LWxAKgDN — The Analyst (@OptaAnalyst) September 25, 2022\n\nVirgil van Dijk puts Netherlands infront with a towering header #NationsLeague pic.twitter.com/KldFzZ4RZO — UEFA Nations League (@EURO2024) September 25, 2022\n\n90+6. PERC VÉGET ÉRT A MÉRKŐZÉS!\n\n90+5. perc Szép, KAPUFA! Lukebakio gondol egyet, és az ötösről kapura ollózza Trossard bal oldali beadását, ballal. Majdnem csodagól a bal felsőbe, de csak majdnem!\n\n90+3. perc Dumfries elfut a jobb szélen, a beadását nem találja el jobbal az ötösön Bergwijn! Alderweireld blokkolt szépen.\n\n90+2. perc Ryan Gravenberch be, Klaassen le, karmestercsere.\n\nNégy perc a ráadás.\n\n\n\n90. perc Gakpo jobb oldali beadását kivetődve elüti az érkező hollandok elől Courtois!\n\n89. perc De Bruyne távoli ívelése kapuscsemege.\n\n87. perc Gakpo megvillan, két jó csel után Klaassen elé passzol, aki jobbról, hat méterről jobbal Courtois-ba lő!\n\n84. perc Tielemansnak odarúg hátulról Kenneth Taylor, sárga lap.\n\n82. perc Timothy Castagne le, Dodi Lukebakio be, az utolsó belga csere ma.\n\n82. perc Yannick Carrasco hosszasan reklamál, nem is hiába: kap egy sárga lapot!\n\n78. perc Castagne lő jobbal tízről, jobbról, éles szögből nem sokkal a hosszú alsó mellé.\n\n77. perc Davy Klaassen kap sárga lapot reklamálásért.\n\n75. perc Dumfries passzol Gakpóhoz, aki jobbal Bergwijn elé tolja váratlanul a labdát, laza csípőmozdulattal, aki tízről jobbal milliméterekkel lő a bal felső sarok mellé. Van Gaal felugrott, azt hitte, gól...\n\n74. perc Carrasco lő kissé balról, 19 méterről jobbal a bal alsó sarok mellé.\n\n74. perc Youri Tielemans be, Onana le.\n\nهدف هولندا الاول عن طريق فيرجيل فان دايك #NEDBEL pic.twitter.com/0oJv9XWuTT — جوادLiverpool | (@jawad_liverpool) September 25, 2022\n\n73. PERC VEZETNEK A HAZAIAK, a bal oldali Gakpo-szögletet az ötösről, középről a jobb alsóba fejeli Virgil van Dijk. Courtois megállt, Onana és Debast is: 1–0!\n\n71. perc Bergwijn lő jobbal 13-ról, kissé jobbról a kapus ölébe, majd szinte ugyanonnan rosszul ad be középre Janssen elé Taylor, de közbelép Witsel.\n\n66. perc De Bruyne csodás passzát Onana jobbal kapura teszi kissé jobbról, öt méterről, de hatalmas vetődéssel eléri a labdát a jobb sarok előtt Pasveer!\n\n\n\n66. perc Verthongen bal oldali beadását kifejeli középről Onana.\n\n66. perc Stefan de Vrij be, Timber le.\n\n64. perc Leandro Trossard váltja őt.\n\n62. perc De Roon nagyot rúg Hazard-ba, ápolás.\n\n60. perc Hazard passza után Carrasco ballal lő 11-ről, kissé balról, de közbevetődik Dumfries.\n\n59. perc Malacia nem figyel, De Bruyne ballal 17-ről kapura lőne, de közbelép azonnal, és blokkol is Van Dijk.\n\nGakpo adta be a kornert.\n\n\n\n53. perc Kissé balról, 14 méterről ballal kapura lő Taylor, blokkol Castagne, a bal oldali kornert pocsékul találja el fejjel a rövid oldali ötössarkon Dumfries.\n\n50. perc És véd egy nagyot! Carrasco tétovaságát kihasználja Dumfries, és jobbal kapura lő az ötös jobb sarkáról, de eléri a labdát a jobb, azaz a túlsó alsó sarok előtt Courtois, ujjheggyel!\n\nFolytatja.\n\n\n\n46. perc Courtois csukafejessel ment a 16-os előtt Dumfries elől, majd a védő térdének esik fejjel. Ápolás, melegít Mignolet.\n\n46. PERC FOLYTATJUK!\n\n46. perc Yannick Carrasco és Charles De Ketelaere be, Meunier és Batshuayi le. Hamis 9-essel innentől a belgák.\n\n46. perc Tyrell Malacia és Kenneth Taylor be, Aké és Janssen le.\n\nHatásos lesz?\n\nWhat would you say to motivate your team? #NationsLeague pic.twitter.com/5XM0747C6d — UEFA Nations League (@EURO2024) September 25, 2022\n\nHűha! Egy emberen nincs szemüveg, akinek a neve magyaruk vakot jelent\n\nDe enige zonder bril heet Blind pic.twitter.com/Gq9rl6DWFp — Wytse van der Goot (@wytsevdgoot) September 25, 2022\n\nNem bírta az izgalmakat az óra sem\n\n\n\n45+2. PERC VÉGET ÉRT AZ ELSŐ FÉLIDŐ!\n\n43. perc Batshuayi nem figyel egy holland szögletnél, a rossz passza után az ötös bal sarkáról nagyon rosszul találja el ballal a labdát.\n\n42. perc Debast szereli acélkeményen a 16-os jobb sarka előtt Debast, ápolás. Zeno Debast 18 éves, ez a 2. meccse a válogatottban az Anderlecht bekkjének.\n\nA belga kezdőcsapat átlagéletkora: 29.4 év!\n\nÖregfiúk\n\n29y 134d - The average age of the starting line-up from the Netherlands against Belgium tonight is 29 years and 134 days, the oldest XI @OnsOranje have fielded since June 2004 against Portugal (29y, 204d). Mature. pic.twitter.com/TwQyZ4BM98 — OptaJohan (@OptaJohan) September 25, 2022\n\n37. perc Paasver fogja Onana jobblábas, a 16-os elől megküldött lövését is.\n\nForma: 13 meccsén 19 kanadai pontnál tart az eindhoveniek színeiben!\n\nA balszellő Gakpo gólt lőtt e sorozatban a lengyeleknek és a walesieknek is az előző két meccsén, a PSV ászáért sorban áll a fél PL.\n\n34. perc Dumfries most sem figyel, De Bruyne ívelését a 16-os bal sarkáról mellel Castegne elé teszi, aki jobbal 17-ről jócskán a bal felső sarok mellé lő.\n\nA már ősz hajú Pasveer ezzel a második legidősebb holland labdarúgó lett a Twente korábbi kapusa, Sander Boschker után, aki pályára lépett nemzeti csapatában, hiszen Boschker 2010-ben 39 évesen és 224 naposan játszott Ghána ellen a dél-afrikai világbajnokságon.\n\n(Fotó: AFP)\n\nMint a jó bor – ezt is mondhatnánk az Ajax kapusára, a háromszoros holland bajnok Remko Pasveerre, aki 38 évesen és 318 naposan érett meg rá, hogy bemutatkozzon hazája válogatottjában, a Lengyelország elleni idegenbeli Nemzetek Ligája-mérkőzésen.\n\n32. perc Kimarad, De Bruyne szabadrúgását az ötösről jobbal a kapus kezébe pöccinti Witsel!\n\n31. perc Cody Gakpo váltja Berghuist.\n\nBerghuis szédül, lesétál a pályáról, csere lesz. Van Gaal rögtönzött osztályfőnöki órát tart közben a kispadok előtt. Ő is jelzi: csere lesz.\n\n27. perc Helyzet, a Bergwijn indította, Debastot kicselező Janssen megvillan a bal oldalon, ballal szépen ad be, de ballal a léc fölé lő ballal 12-ről, kissé jobbról Dumfries.\n\n20. perc Ballal 36-ról a bal felsőbe lőne egy kissé balról jövő szabadrúgást Berghuis, de figyel Courtois.\n\n17. perc Mellé, Janssen jobbal nem sokkal lő a jobb felső sarok mellé kissé jobbról, 24 méterről.\n\n15. perc Berghuis remek passzát rosszul veszi át a 16-oson belül Janssen, oda a helyzet.\n\n14. perc De Bruyne passzát az akciót indító, labdát szerző Batshuayi ballal a kapusba rúgja az ötös bal sarkáról. ZICCER!\n\n12. perc Klaassen jobbról középre ad, de elfejelik a labdát az ötös és Janssen elől.\n\n11. perc Van Dijk mesés emelése picit hosszú az előrefutó Blindnek. Id. Blind a kispadon ül ma, Edgar Davids mellett.\n\n\n\n10. perc Timbert megelőzi Castegne a 16-os előtt, de közbelép Aké.\n\nEgy kis örökmérleg: 128 meccs, 56 holland és 41 belga sikerrel, 284, ill. 221 góllal.\n\n\n\nAz oranje 1997 óta nem nyert odahaza a belgák ellen, akkor Patrick Kluivert is betalált a három egyre végződő vb-selejtezőn Rotterdamban.\n\nWalesben legutóbb piros lapot kapott Roberto Martínez, a belga kispadot most egy bizonyos Thierry Henry vezeti.\n\n6. perc Timothy Castagne kap sárga lapot Dumfries elökéséért.\n\n5. perc Castagne távoli lövését blokkolja Timber.\n\n4. perc Helyzet, Onana megvillan a jobb szélen, jobbról középre ad, Hazard jobbal 13-ról, középről jócskán a léc fölé lő.\n\n1. PERC ELKEZDŐDÖTT A MÉRKŐZÉS!\n\nA hazaiak tiszta narancssárgában, a vendégek tiszta fehérben.\n\nMemphis Depay, Frenkie de Jong és Teun Koopmeiners sérülés miatt biztosan kihagyja a belgák elleni találkozót, a helyükre Brian Brobbey-t és Ryan Gravenberchet hívta be a szakvezető. „Frenkie de Jong és Memphis Depay számára a végsőkig fenntartok két helyet a vb-re utazó keretben, ám tudniuk kell, csak teljesen fitt játékosokra számítok a tornán. A holland válogatott nem rehabilitációs központ, azonban ha százszázalékos állapotban lesznek, ők is jönnek velünk Katarba.”\n\n„Ez az utolsó meccsünk a világbajnokság előtt, veretlenül akarunk utazni Katarba. Ezt elmondtam a fiúknak is, azt hiszem, megértették, biztosan győzünk Belgium ellen.”\n\nLouis van Gaal már a harmadik ciklusát tölti a nemzeti együttes élén, legutóbb tavaly augusztusban vette át a csapat irányítását, azóta veretlen a válogatott: tizennégy mérkőzésen tíz győzelem és négy döntetlen a mérlege. A 71 éves szakvezető nem akar kikapni vasárnap sem.\n\n„Hogy Belgium képes lesz-e három góllal legyőzni minket? – kérdezett vissza a mérkőzés előtti hivatalos ajtótájékoztatón a hollandok szövetségi kapitánya. – Őszinte leszek: egyáltalán nem számítok erre. Ha ez bekövetkezik, megérdemlik a csoport első helyét. Azonban hiszek a játékosaimban, jól felkészítettem őket, maximálisan koncentrálnak majd a találkozón. Belgium mindig ugyanazt a futballt játssza, nem hiszem, hogy vasárnap változtat majd.”\n\nLouis van Gaal, a holland válogatott szövetségi kapitánya tavaly augusztus óta irányítja a nemzeti együttest, azóta veretlen a csapat, a szakember Belgium ellen is folytatná a jó sorozatot.\n\nFotó: AFP\n\nJÖN AZ ÚJABB NÉMETALFÖLDI RANGADÓ! Amikor a holland és a belga válogatott találkozik egymással, bizony parázs csatára van kilátás. A két együttes párharcának nagy hagyománya van, eddig 128-szor csaptak össze egymással. A mérkőzést a hazai pályán játszó Hollandia várja jobb helyzetből, a Louis van Gaal irányította együttes júniusban 4–1-re győzött Belgiumban, három ponttal vezeti a csoportot a rivális előtt, így fél lábbal már a Nemzetek Ligája négyes döntőjében érezheti magát.\n\n\n\nLouis van Gaal: Legyőzzük Belgiumot!\n\nÜDVÖZÖLJÜK KEDVES OLVASÓINKAT A HOLLANDIA–BELGIUM MÉRKŐZÉS KÖZVETÍTÉSÉBEN!",
    "Belgium az energiaválság közepén állítja le az atomreaktorokat": "A hétvégén a belgák végleg lekapcsoltak egy újabb reaktort, miközben már az autópályák világításával is spórolnak.\n\nBár az Európai Unió – éppen az energiaválsággal és a zöld átállással küszködve – a nyáron környezeti szempontból fenntarthatónak nyilvánította az atomenergiát, a franciák 14 reaktort készülnek építeni 2035-ig, a britek gyakorlatilag a nukleáris energiában látják jövőjük zálogát, Magyarország pedig mindent megtesz Paks 2 építésének gyorsítására, Belgium úgy döntött, hogy a legnagyobb krízis közepén is tartja magát az atomerőművek leállításának eredeti forgatókönyvéhez. A hétvégén ugyanis lekapcsolták a doeli 3-as reaktort, ezzel az ország két atomerőművében már csak hat reaktor működik.\n\nA belgák a klímacélok és a zöld átállás érdekében az atomenergia-termelő létesítményeket 2025-ig zárták volna be, a háború és az azt kísérő energiaválság miatt azonban (attól kezdve) 2035-ig (mindössze) két reaktor üzemidejét meghosszabbították. Pedig Belgium ugyanúgy küzd az egekbe szökő energiaárakkal és a kapacitáshiánnyal, mint a többi európai ország. Ennek fényében elég érthetetlen, hogy miért volt ennyire sürgős lezárniuk a doeli 3-as egységet, amely\n\naz éves belga energiamennyiség nagyjából 10 százalékát fedezte eddig.\n\nAhogyan az is, hogy az atomenergia helyett miért választják a spórolás jegyében inkább a tűzoltást, például Vallónia régió autópályáinak 25 ezer éjjeli lámpájából 20 ezernek a lekapcsolását.\n\nFotó: MTI/EPA/Stephanie Lecocq\n\n",
    "Franciaországot nem lehet számon kérni, Belgium miatt viszont nem aggódik senki – kiútkeresés a gazdaságpolitika dzsungeléből": "Amikor az Európai Unió 1992-ben elfogadta, és 1993-ban életbe lépett a Maastrichti Szerződés, akkor az uniós országok számára egyértelmű pénzügyi szabályokat fektettek le. Ez egyebek mellett azt tartalmazta, hogy az államháztartás hiánya nem haladhatja meg az évi 3 százalékot, az államadósság pedig nem lehet nagyobb az adott ország GDP-jének 60 százalékánál.\n\nA Gazdaságpolitikai útkeresés című szekcióban arról vitatkoztak a felkért közgazdások, hogy a világjárvány miatt felfüggesztett pénzügyi korlátok meddig maradhatnak érvényben. A kérdés azért is jogos, mert az energiaválság és az elszabaduló infláció körülményei között mostanság még jóslatokba sem könnyű bocsátkozni, mikor térhetünk vissza a szigorú pénzügyi szabályokhoz.\n\nA Maastrichti Szerződést, vagy másnéven kritériumokat nem vették komolyan a tagállamok évtizedeken keresztül, de azok előírásai mégis orientálók voltak – hangzott el az Iván Gábor, Balogh László, Bod Péter Ákos, Csermely Ágnes, Terták Elemér és Vértes András alkotta szekcióülésen.\n\nElvben jó lett volna az azonos elbánás és az azonos mérőszámok logikája, de ez sok esetben nem valósult meg. Mások mellett Franciaországon soha nem lehetett számon kérni, miért sokkal magasabb az államadóssága, mint GDP-jének 60 százaléka. Nagyjából azért nem merülhetett fel vele szemben a kérdés, mert az EU egyik legnagyobb tagállama.\n\nSokat lehet azon vitatkozni, mennyire jók a maastrichti kritériumokban rögzítettek, mert adott esetben ezek betartása rövidtávon a gazdasági növekedés ellen hat, ami nem lehet cél. Felmerült ezzel kapcsolatban az is, hogy bizonyos költségvetési tételeket nem kellene beleszámolni az államadósságba. Ilyen lehetett volna védelmi kiadások és a digitalizációra elköltött összegek – hangzott el.\n\nEz a megoldás azonban csak zsonglőrködés lett volna számokkal. Persze az is igaz – szállt be a vitába Bod PéterÁkos, hogy senki nem aggódik Belgium miatt, noha az államadósság szinte ott a GDP 100 százaléka. Ezzel kimondatlanul is arra utalt, hogy ez az egyik legstabilabb nemzetgazdaság az EU-ban, bár ez a pénzügyi mutatószáma pocsék rossz.\n\nA világjárvány hatására az EU a korábbiaknál sokkal nagyobb teret és lehetőséget adott az állami támogatások alkalmazásának, amelyek éppen a gazdaság működőképességét voltak hivatva védeni – hangzott el a vitában. Ez az intézkedés, bár kényszerű volt, de nagyon sikeres. Legyen szó az Európai Unió bármelyik tagállamáról.\n\nA világ országaiban elszabaduló infláció kapcsán a szekcióülés részt vevői egyet értettek abban, hogy az Egyesült Államokban a jegybank szerepét betöltő Fed, valamint az Európai Központi Bank késve és erőtlenül lépett fel az inflációval szemben. Így nem meglepetés, noha kellemetlen, hogy az EU-tagállamok inflációs átlaga 10, 1 százalék. Ennél valamivel jobb az eurót használó országoké, ahol ez 9,1 százalék.\n\nÁltalános volt a vélemény, hogy a nemzeti kormányoknak minden országban olyan fiskális (költségvetési) politikát kell folytatnia, ami egyensúlyban kerül a növekedéssel. A recesszióban (gazdasági visszaesés) felé tartó államok esetében ez különösen megszívlelendő javaslat lehet.",
    "NL: De Bruyne és Batshuayi vezérletével nyert Belgium, legyőzté NSO": "Belgium 2–1-re megverte Walest a Nemzetek Ligájában, az A-liga 4. csoportjában. A hollandok idegenben győzték le a lengyeleket, így a továbbjutó és a kieső kiléte is az utolsó fordulóban derül ki.\n\nKevin De Bruyne gólt szerzett és gólpasszt is kiosztott (Fotó: AFP)\n\nCsütörtök este kezdetét vette a Nemzetek Ligája csoportkörének utolsó előtti fordulója az A-ligában. A 4. csoportban a forduló előtt második Belgium Walest fogadta. A vendégek egyetlen pontjukat a sorozatban épp a belgák ellen szerezték, Robb Page csapata most is abban bízott, hogy legalább egy egységet elvihetnek Brüsszelből.\n\nA belgák erről másként gondolkodtak és már a 11. percben megszerezték a vezetést. Michy Batshuayi tette jobbról vissza a labdát az üresen álló Kevin De Bruynének, aki nem állítgatta, kapásból, bal belsővel az alsó sarokba lőtt. VIDEÓ ITT!\n\nA 38. percben a Manchester City középpályása „visszaadta” a gólpasszt a Fenerbahce támadójának. De Bruyne a védője mellett lépett ki a jobb oldalon a tizenhatoson belül, majd középre adta a labdát, ami túljutott a kapuson, így Batshuayinak csak a lábfejét kellett beletennie, hogy a kapuba találjon. VIDEÓ ITT!\n\nA második félidőre sokkal jobban jöttek ki a walesiek, öt perccel a kezdés után szépíteni is tudtak: Brennan Johnson remek szólót követően tette ívelte be középre a labdát a jobb oldalról, Kieffer Moore pedig magasabbra ugrott, mint védője, és fejelt Thibaut Courtois mellett a hálóba. VIDEÓ ITT!\n\nA 81. percben úgy tűnt, a belgák büntetőhöz jutnak, azonban a játékvezető a videobíró segítségével végül nem adta meg a tizenegyest. Ez lökést adott a walesieknek, Johnson nem is járt messze a góltól, azonban a maradt a 2–1, így a továbbjutás és a kiesés is az utolsó fordulóban dől el a 4. csoportban.\n\nNEMZETEK LIGÁJA\n\nA-LIGA\n\n4. CSOPORT\n\nBELGIUM–WALES 2–1\n\nBrüsszel, Baldvin király Stadion. Vezette: Palabiyik (török)\n\nBELGIUM: Courtois – Debast, Alderweireld, Vertonghen – Meunier, Tielemans (Vanaken, 75.), Witsel, Carrasco (Mertens, 65.) – De Bruyne (De Ketelaere, 90+1.), E. Hazard (Trossard, 65.) – Batshuayi (Openda, 65.). Szövetségi kapitány: Roberto Martínez\n\nWALES: Hennessey – Connor Roberts, Rodon, Mepham, N. Williams – M. Smith (Morrell, 64.), Ampadu, Norrington-Davies (Tyler Roberts, 84.) – D. James, B. Johnson – K. Moore (Bale, 64.).\n\nSzövetségi kapitány: Rob Page\n\nGólszerzők: De Bruyne (11.), Batshuayi (38.), ill. K. Moore (50.)\n\nRobert Lewandowski ezúttal nem volt eredményes (Fotó: AFP)\n\nA csoport másik találkozóján az élen álló Hollandia látogatott a 3. helyezett lengyelekhez. Nem indult jól a mérkőzés Louis van Gaaléknak, Teun Koopmeinerst már a 6. percben le kellett cserélni fejsérülés miatt.\n\nA hiányát azonban nem érezték meg különösebben a vendégek, a 14. percben egy remek összjátékot követően Denzel Dumfries centerezett, a labdára a PSV kiválósága, Cody Gakpo érkezett és szerezte meg a vezetést a hollandoknak. VIDEÓ ITT!\n\nA második játékrészben tovább növelték előnyüket a kék mezben játszó vendégek, egy lengyel labdavesztés után Steven Bergwijn elé került a labda. Az Ajax játékosa Vincent Janssennek passzolt, aki remek ütemben tette vissza elé, s a 24 éves támadó nem hibázott, a kapus mellett lőtt a hosszúba. VIDEÓ ITT!\n\nLENGYELORSZÁG–HOLLANDIA 0–2\n\nVarsó, Nemzeti Stadion. Vezette: A. Hernández (spanyol)\n\nLENGYELORSZÁG: Szczesny – Bednarek, Glik, Kiwior – Frankowski (Bereszynski, 79.), Krychowiak, Linetty (Milik, a szünetben), Zalewski (Skóras, 79.) – Szymanski (Klich, 70.), Zielinski (Legowski, 86.) – Lewandowski. Szövetségi kapitány: Czeslaw Michniewicz\n\nHOLLANDIA: Pasveer – Timber, Van Dijk, Aké – Dumfries, Koopmeiners (Berghuis, 6.; K. Taylor, 75.), Frenkie de Jong (De Roon, a szünetben), Blind – Gakpo – Bergwijn (Weghorst, 75.), Depay (Janssen, 52.). Szövetségi kapitány: Louis van Gaal\n\nGólszerzők: Gakpo (14.), Bergwijn (60.)",
    "Zhvg: Belgium több mint 20 településén vízkorlátozást vezetnek be": "Noha a következő hét napban mérsékelt felhőszakadás várható, a lezúduló eső kevés hatással lesz a már több mint egy hónapja tartó aszályhelyzetre.\n\nVízhasználati korlátozást vezettek be Vallóniában, Belgium déli, francia nyelvű régiójában jelenleg huszonhárom települést érint az intézkedés - közölte a La Libre Belgique című belga napilap vasárnap.\n\nA csapadékmentes időjárás okozta rendkívül szárazság miatt várhatóan további településekre is kiterjesztik a vezetékes vízre vonatkozó használati korlátozást. Az intézkedés szerint csapvízzel egyebek mellett tilos az öntözés, a kerti medencék feltöltése és a kocsimosás.\n\nA napilap beszámolt arról is, hogy 2022 augusztusa volt a valaha feljegyzett legmelegebb hónap Belgiumban. A múlt hónapban több melegrekord is megdőlt. A belga főváros Uccle erületében található mérőállomáson az átlagos 23 Celsius-fok helyett átlagosan 26,8 Celsius-fokot mértek. Idén nyáron a legmelegebbet, 40 Celsius-fokot július 19-én jegyezték fel Belgium északi régiója, Flandria Kapelle-op-den-Bos nevű településén.\n\nA vallon területeken augusztus folyamán minimális volt a csapadékmennyiség: a belga Királyi Meteorológiai Intézet (IRM) adatai szerint augusztusban mintegy 17,8 milliméter eső esett az országban, noha a csapadék átlagos mennyisége 86,5 milliméter ebben az időszakban. Ennél kevesebb esőt csak 1991-ben jegyeztek fel, akkor 15,7 milliméternyi esett Belgiumban. Noha a következő hét napban mérsékelt felhőszakadás várható, a lezúduló eső kevés hatással lesz a már több mint egy hónapja tartó aszályhelyzetre - jegyezték meg.\n\nA hőség miatt a régióban található víztározók vízszintje továbbra is csökken. A halászati tilalom eredetileg szeptember 4-ig érvényes intézkedéseinek hatályát szeptember 18-ig meghosszabbították. Emellett tilos a fürdőzés egyes tavakban a vízben elszaporododt cianobaktériumok miatt, noha a legtöbb hivatalos fürdőhely nyitva van.",
    "Aknavadász drónokat vet be Belgium": "Az aknamentesítést segíti egy új fejlesztésű víz alatti drón. A Remus nevű önjáró eszköz olyan helyeken, például a hajók által megközelíthetetlen sekély vizekben is hatékony az aknák felderítésében.\n\nA drónt eredetileg tudományos célokra hozták létre, de a belga haditengerészet aknamentésre veti be.\n\nBruno Lecoq, az aknavédelmi osztag vezetője magyarázza, hogy szonárral, azaz hangradarral dolgozik a készülék. A visszaverődő jelek alapján döntenek az aknamentesítők, hogy érdemes-e a helyszínen alaposabban vizsgálódni.\n\nCsak a belga tengerparton több száz ezer veszélyes aknát kell bemérni és hatástalanítani. Az elsődleges cél a kikötők és a strandok biztonságának megteremtése.\n\nA robbanószerkezetek főleg a két világháborúból maradtak vissza, és még mindig működőképesek lehetnek. Belgium hat Remus-drónt rendelt, 2030-ig várható ezek leszállítása.",
    "Belgium: Roberto Martínez elárulta, mikor tér vissza Lukaku": "Remek formában kezdte az idényt a Chelsea-től az Interhez visszatérő belga labdarúgó, Romelu Lukaku, aki azonban megsérült augusztus végén – szövetségi kapitánya egy interjúban elárulta, hogy közel a visszatérés.\n\nFotó: AFP\n\nA csatár combhajlító izma meggyógyul lassan a jelek szerint, legalábbis a szövetségi kapitánya, Roberto Martínez szerint nagyon közeli a visszatérés, noha a tréner nem nevezte a támadót a Nemzetek Ligája soron következő mérkőzéseire.\n\n„Romelu sérülése szépen gyógyul, jól halad a felépülése – idézi a spanyol szakembert a Corriere dello Sport. – Talán egy héten belül elkezdi már az edzéseket az Interrel. Óvatosságból nem hívtuk most be a válogatotthoz, jobb nem kockáztatni, mert ha a világbajnokság előtt esne vissza a sérülésébe, az nagyon problémás lenne.”\n\nLukaku csak kölcsönben van az Internél, vételi opció nélkül, és mint Beppe Marotta, a milánóiak vezérigazgatója elmondta, Thomas Tuchel menesztése nem érinti a jövőjét – Lukaku köztudottan nem ápolt jó viszonyt a német menedzserrel, ezért is hagyta el Londont.",
    "Belgium egy exfutballista miatt úszik örömmámorban": "A futballról kerékpárra váltó Evenepoelt már évek óta nagy tehetségnek tartják, de többször megfogalmazódtak vele szemben kétségek is, hogy képes lehet-e egy háromhetest nyerni. Leggyakrabban a kétezer méter fölé vezető emelkedőktől féltették, de az is sokakban kérdés volt, hogy tud-e három héten át kiemelkedő formát mutatni. A belga kerékpáros a tavalyi Giro d'Italiának is esélyesként vágott neki, de ott sebezhetőnek bizonyult, és végül be sem fejezte a versenyt, valamelyest igazolva a kritikákat.\n\nAz idei spanyol körversenyen már magabiztosabban láthattuk, egy-két kisebb megingástól eltekintve jól védte az összetett első helyén állónak járó piros trikót a Quick-Step bringása. Evenepoel a hatodik szakaszon, egy hegyi befutón állt az élre, majd a kilencedik etapon, szintén egy meredek végén még inkább növelte előnyét a közvetlen riválisaival szemben, majd egy napra rá újabb másodperceket adott időfutamon az őt üldöző Enric Masnak (Movistar) és Primož Rogličnak.\n\nRemco Evenpoel (piros mezben) élete nagy sikere a Vuelta a Espana-győzelem Fotó: David Pintens-fotodp.be / www.fotodp.be\n\nEvenepoel a 14. szakaszon élt át egy krízist, közel egy percet veszített, de első helyét így sem veszélyeztették. A magára találó Roglič később is támadó harcmodorban versenyzett, és csipegette le a másodperceket, de bukása véget vetett ennek a rivalizálásnak. A maradék öt napon is a belga dominált, sőt még egy etapot is nyert. Szombaton, az utolsó hegyi szakaszon is jól tartotta magát, és ezzel gyakorlatilag már megnyerte a Vueltát. Sikere nagysága mélyen megérintette, befutója után percekig sírt a kerékpáros.\n\nBár most is rengeteg klasszisuk van a belgáknak, utoljára 1978-ban tudtak háromhetes kerékpárversenyt nyerni. Akkor Johan de Muynck a Giro d'Italián győzött. A belgák örömmámorban úsznak, rengetegen húztak valamilyen piros ruhadarabot. Ebben az is segítség, hogy a futballcsapatuk is szokott vörösben játszani, és további futballpárhuzam, hogy a vasárnapi madridi befutón, a Realban védő kapus, Thibaut Courtois is együtt ünnepelt az Evenepoel családdal. A sikert Fülöp király is értékelte, és Facetime-on már beszélgetett is a friss győztessel.\n\nA Vuelta sok bringásnak az utolsó versenye volt a szűk két héten belül kezdődő világbajnokság előtt. Az elit mezőny másik fele a hétvégén két kanadai egynaposon élesítette formáját. Valter Attila pénteken a québeci, vasárnap a montreali GP-n tekert, és mindkét futamban remekül versenyzett. Előbbin a győztes mögött érkező csoporttal futott be a 27. helyen, míg a rengeteg emelkedővel tűzdelt 221 kilométeres montreali versenyen a 18. lett. A vb másik magyar résztvevője, az U23-as Fetter Erik egy kisebb kategóriájú versenyen, a Dél-csehországi körversenyen tekert a múlt héten. Itt Fetter összetettben a második lett úgy, hogy az utolsó szakaszon a harmadikként ért célba, és a legjobb 25 év alattinak járó fehér trikót is megszerezte.",
    "Hazatér Belgium legendája": "Hazatér Belgiumba és az Anderlechthez igazol hazája válogatottsági csúcstartója, Jan Vertonghen.\n\nAz elmúlt idényben bajnoki bronzérmes Anderlecht pénteken jelentette be, hogy kétéves szerződést írt alá a Benficától érkező 35 esztendős belső védő.\n\nVertonghen 139 alkalommal viselte a belga válogatott mezét, négy éve tagja volt a világbajnoki harmadik nemzeti együttes keretének, 2016-ban az Európa-bajnokságon pedig végigjátszotta a magyar csapat elleni, 4-0-s belga sikerrel zárult nyolcaddöntőt.\n\nA belga élvonalban azonban még nem lépett pályára: tinédzserként az Ajaxhoz szerződött, pályafutása jelentős részét pedig a Tottenham Hotspurnél töltötte, több mint 300 mérkőzést játszott a londoni együttesben, az elmúlt két idényben a Benficában futballozott.\n\nSzerződése lehetővé teszi, hogy Vertonghen rendszeres játéklehetőséghez jusson és megtartsa esélyét arra, hogy bekerüljön az év végi világbajnokságra készülő keretbe.\n\nNyitókép: MTI/AP/Frank Augstein",
    "Lapozó: Uniós energiaár-plafont sürget Belgium": "A britek egynegyede nem fog fűteni a télen\n\nA brit Liberális Demokrata párt megbízásából készített, és a Sky News által közzétett friss felmérés szerint a britek 23 százaléka úgy gondolja, hogy ezen a télen be sem kapcsolja majd fűtést, hogy elkerülje a horribilis fűtésszámlát. A meleg otthonon spórolni kényszerülő háztartások aránya még a 27 százalékot is elérheti a kisgyerekes családok körében, ahol az így megtakarított összegeknek sok más helye van. Ugyanebből a felmérésből derül ki az is, hogy a britek egytizedének meggyőződése, hogy akár bankkölcsön felvételére is kényszerülhet majd, hogy ki tudja egyenlíteni téli fűtésszámláját. A gyermekes családok 33 százaléka pedig eleve hitelkártyával tervezi rendezni a havi fűtés költségét. Míg 2021-ben „csak” 4,5 millió brit háztartást érintett az energiaszegénység, addig 2022 októberére már 8,9 millió otthon lesz érintett, 2023 januárjára pedig 15 millió család, amely a nagy-britanniai háztartásoknak több mint a fele, közölte friss felmérésére hivatkozva a gyermekszegénységet monitorozó Child Poverty Action Group. Az energiakatasztrófa felé galoppozó szigetország vezetése hatalmas próbatétel előtt áll. Hiába London májusban bejelentett 14 milliárd fontos energiatámogatási segélye, a csillagászati összeg az energiaárak növekedésének csak 47 százalékát tudják kompenzálni, figyelmeztetett az Institute for Fiscal Studies gazdasági kutatóintézet. A Boris Johnsont követő miniszterelnök-jelöltek favoritja, Liz Truss pedig egyelőre igencsak homályosan fogalmaz az energiaszegénység elleni terveivel kapcsolatban.\n\nForrás: bfmtv.com, news.sky.com\n\nA mentőt sem engedték át az autópályát lezáró klímaaktivisták Stockholmban\n\nA legnagyobb hétfő reggeli csúcsban blokkolták a svéd fővároson áthaladó E4 autópályát a klímaaktivisták. Becslések szerint 10-15 ember ült le a négysávos útra, ezáltal Stockholm jelentős része bedugult a közlekedés szempontjából. A lezárás alatt a mentők sem tudtak közlekedni, ami több esetben is fennakadást okozott a sürgősségi ellátásban, közölte a rendőrség. Stockholm legnagyobb kórháza, a Karolinska közelében volt a lezárás. Az intézmény közölte, több mentőautót is a rendőrségnek kellett kísérnie, hogy el tudjon jutni a kórházba. A délelőtt folyamán 12 embert őrizetbe vettek, akiket a közrend megsértésével, illetve hatósági eljárás, valamint közfeladatot ellátó személyek akadályozásával gyanúsítanak. Az elmúlt időszakban rendszeressé váltak a hasonló akciók. A mai akció hírére a Mérsékelt Párt szóvivője törvénymódosítást és szigorúbb büntetési tételeket követelt az ilyen helyzetekre. Az esetet még a radikális Zöld Párt is elítélte, szóvivője teljes mértékben elfogadhatatlannak nevezte az akciót.\n\nForrás: Aftonbladet",
    "Belgium így segít a válságban a lakosságon: 34 millió forint támogatás jár minden lakástulajdonosnak": "Belgium így segít a válságban a lakosságon: 34 millió forint támogatás jár minden lakástulajdonosnak\n\nMinden lakástulajdonos legfeljebb 25 ezer eurós (10 millió forint) vissza nem térítendő támogatást és 60 ezer euró (24 millió forint) kamatmentes hitelt kaphat annak érdekében, hogy otthona energiahatékonyságát növelje / Fotó: Northfoto\n\nA Belgium nagyobb részét kitevő Flandria kormánya bejelentette, hogy a lakástulajdonosok jelentős állami támogatást kapnak ingatlanjaik energiahatékonyságának növelésére.\n\nHatvanéves lett Rékasi Károly: „Sok minden nem sikerült az életemben”\n\nA flamand kormány további 1 milliárd eurós (400 milliárd forintos) finanszírozást biztosít kölcsönökhöz és támogatásokhoz azoknak a lakástulajdonosoknak, akik felújítási munkákat végeznek ingatlanaik energiahatékonyabbá tétele érdekében.\n\nA flamand energiaügyi miniszter, a nacionalista párt politikusa, Zuhal Demir egy interjúban jelentette be: minden lakástulajdonos legfeljebb 25 ezer eurós (10 millió forint) vissza nem térítendő támogatást és 60 ezer euró (24 millió forint) kamatmentes hitelt kaphat annak érdekében, hogy otthona energiahatékonyságát növelje - írja a hvg.hu.\n\nA flamand kormány fel akarja gyorsítani az otthonok energiahatékonyabbá tételének ütemét és ez nemcsak a szén-dioxid-kibocsátás csökkentését segíti elő, hanem ellensúlyozza a növekvő energiaszámlák családi költségvetésre gyakorolt ​​hatását is. Jelenleg Flandriában a lakások mindössze 5%-a rendelkezik A besorolású energiahatékonysági tanúsítvánnyal. Néhány nappal ezelőtt Alexander de Croo belga miniszterelnök is arról beszélt, hogy az egész országra kiterjedően szeretnének hasonló támogatásokat biztosítani.\n\nA kormány korábban egy másik akciót is kedvezményezett, miszerint 25 ezer eurót (10 millió forintot) biztosítanak minden földtulajdonosnak hektáronként erdősítésre és erdőfelújításra. 2024-ig 4 ezer hektárnyit szeretnének telepíteni, a jelenlegi 1400 hektár erdőhöz. 2022 végétől pedig Flandriában mindenkinek felkerekítik bruttó 2500 euróra a fizetését, ha ennél kevesebbet keres.",
    "Fontos pontokat zsebelt be Kiss Norbert a kamion-Eb-n": "A címvédő és háromszoros Eb-győztes Kiss Norbert megnyerte az időmérő edzést Zolderben, de a nyitóviadalon nem tudta megtartani az első helyet, másodikként ért célba, ami a bajnoki cím megszerzése szempontjából fontos volt a számára.\n\nA második, fordított rajtrácsos futamon a 37 éves szombathelyi pilóta a hetedik pozícióból startolva remekül zárkózott fel, s újfent második lett a Révész Racing MAN-jével.\n\nA kamion-Eb belgiumi hétvégéje vasárnap egy újabb időmérő edzéssel, valamint további két versennyel zárul. Kiss 70 pontos előnnyel várja a folytatást az összetett élén."
}