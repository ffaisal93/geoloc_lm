{
    "Vb-felkészülés: Mané betalált, Szenegál legyőzte Bolíviát": "Vizes vb 2022 BALLAI ATTILA\n\nALAPVONAL. A gyengébb nem egyre erősödött. Már nem csak lányos apukák tűntek fel a kispadokon, nem kizárólag tehetségtelen úszók váltottak pótcselekvésként a pólóra, a tribün »háztáji« jellege is megszűnt. Olyannyira, hogy a szombati döntőben – de már kedden, az ausztrálok ellen, a négy közé jutásért – is telt ház, hatezer néző, sőt szurkoló biztatta a csapatot, és senkit nem láttam perecért rohangálni.",
    "Egyetlen európai vezető jelent meg a klímaügyi csúcson, hiába utazott ide három afrikai ország elnöke « Mérce": "Három afrikai ország, Szenegál, Ghána és a Kongói Demokratikus Köztársaság elnökei utaztak szeptember 4-én Rotterdamba, ahol az Afrika Alkalmazkodási Csúcson terveztek tárgyalni a fejlett országok vezetőivel kontinensük államainak klímaterveiről.\n\nCsakhogy a fejlett államok vezetői, egy kivételével, nem méltóztattak megjelenni.\n\n„Nem tehetek róla, de némi keserűséggel állapítom meg, hogy az ipari világ vezetői nem jelentek meg. Azt hiszem, ha mi is vettük a fáradságot, hogy elhagyjuk Afrikát, és eljöjjünk Rotterdamba, akkor az európaiaknak és másoknak csak nem lenne nehezebb itt lenniük”\n\n– jegyezte meg a helyzetről Macky Sall, Szenegál elnöke, szavaival egyetértésben nyilatkozott Ghána és Etiópia elnöke is.\n\nAz ENSZ főtitkár-helyettese, Amina Mohammed „féloldalasnak” nevezte a találkozót, és kijelentette, „egy madár két szárnyával tud repülni”. Köszönetét fejezte ki az afrikai vezetők felé, hogy eljöttek, megjegyezve, hogy „nem mintha nem lenne elég fontos teendőjük otthon”.\n\n2009-ben a gazdag országok ígéretet tettek arra, hogy 2020-ig évente 100 milliárd dollárral támogatják a fejlődő országokat az éghajlatváltozás elleni küzdelem finanszírozásában. Ettől a céltól 2020-ra 17 milliárd dollárral elmaradtak, és még mindig nem teljesítették. Az elmaradás túlnyomó többségéért az USA a felelős.\n\nA rotterdami találkozón Macky Sall összekapcsolta ezt a pénzügyi kudarcot az afrikai kibocsátáscsökkentési intézkedések életképességével és méltányosságával. Szenegál a tengeri olaj- és gázfeltárást támogatja, míg a KDK az esőerdőkben és tőzegmezőkön lévő olajkoncessziókat árverésre bocsátja.\n\nSall azt mondta:\n\n„Amikor Afrika országait arra kérik, hogy mondjanak le a környezetszennyező fejlesztésekről a bolygó jelenlegi vészhelyzetének kezelése érdekében, akkor csak az a tisztességes, hogy ennek ellentételezéseként az ehhez való alkalmazkodás költségeit is méltányosan osszák meg… nevezetesen az évi 100 milliárd dolláros pénzügyi kötelezettségvállalást.”\n\nA PowerShift Africa hat afrikai nemzeti alkalmazkodási tervének elemzéséből kiderül, hogy ezek az országok átlagosan a GDP 2,8%-ának megfelelő összeget fordítanak az éghajlatváltozáshoz való alkalmazkodásra. Az ENSZ Környezetvédelmi Programjának becslése szerint a fejlődő országoknak 2030-ig együttesen évente akár 300 milliárd dollárt is költeniük kell az alkalmazkodásra.\n\nA gazdag országok a tavalyi Cop26 csúcstalálkozón vállalták, hogy a 2019-es szintről 2025-re megduplázzák az alkalmazkodás finanszírozásához való hozzájárulásukat. Ez évi 20 milliárd dollárról 40 milliárd dollárra emelné azt. Az önjelölt „alkalmazkodási bajnokok” csoportja, amelyben az USA nem szerepel, azért alakult, hogy megpróbálja elérni ezt a célt.\n\nAfrika a teljes történelmi kibocsátás mindössze 3 százalékáért felelős.\n\nAz európai állami vezetők közül csak Mark Rutte holland miniszterelnök csatlakozott a előre megtervezett csúcstalálkozóhoz, és ő is csak délutánra.\n\nEmmanuel Macron francia államfő ehelyett francia regionális vezetőkkel találkozott Párizsban, míg a kanadai Justin Trudeau otthon maradt, hogy egy saskatchewani tömeges késeléssel foglalkozzon.\n\nfrancia államfő ehelyett francia regionális vezetőkkel találkozott Párizsban, míg a kanadai otthon maradt, hogy egy saskatchewani tömeges késeléssel foglalkozzon. Finnország és Norvégia kormányai nem válaszoltak arra, hogy mit csinált ehelyett Sanna Marin , illetve Jonas Gahr Store .\n\nés kormányai nem válaszoltak arra, hogy mit csinált ehelyett , illetve . Mette Frederiksen dán miniszterelnök a nemzeti katonai emléknappal foglalatoskodott, videoüzenetben annyit közölt az afrikai vezetőkkel: „Tudom, hogy azt akarják, hogy Európa jobban részt vegyen a küzdelmükben, és ezt meg is kell tennünk”.\n\n(ClimateChangeNews)",
    "Amikor előjönnek a háború kísértetei – Saloum kritika": "Az afrikai filmvilág elszigeteltsége sajnálatosan garantálja, hogy a Saloum nem kerül hazai mozikba, és csak pártucatnyi nyugati fanatikus fogja hírét zengeni (ők is leginkább a Shudder steamingszolgáltató segítségével). De akinek lesz szerencséje látni, az megbizonyosodhat: a mozgóképes határok ledőltek, és Szenegál is tud olyan csavaros és különleges akcióthrillert alkotni, amiben egyszerre van meg az amerikai minta és a hazai jellegzetesség.\n\n\n\nHirdetés\n\nHárom férfi fut keresztül a sivatagon, félúton Bissau-Guinea és Szenegál között. Egyik hátán egy elkábított drogdíler, a másik táskájában többkilónyi arany. Nem átlagos férfiak, hanem harcedzett zsoldosok, lefizetett igazságosztók, könyörtelen gyilkosok és elválaszthatatlan társak. „Bagnui hiénái”, ahogyan a népek suttogása leírja őket. Most éppen gondban vannak, a csomagot lenyúlták és a dílerrel együtt kéne leadniuk Dakarban, de gépük lezuhan és kénytelenek menedéket találni. A környéken csak egy van, Saloum, egy kis közösség, egy mikrokönyzetet, festői szépségben, a tengerpart mellett.\n\nAz Airbnb-rezortnak is elmenő hely vezetője Omar kellően nyitott és nyájas, főszereplő triónk vezetője Chaka pedig még ismeri is. Csak három nap pihenő, némi benzin és élelem, mindössze ennyit kér Omartól. Meg is kaphatják, cserébe némi „házimunkáért”. De a baljós jelek elkezdenek gyűlni: Saloum egyik vendége, egy süketnéma lány felismeri a zsoldostriót, a másik pedig látszólag vakációzó rendőrtiszt. Chaka-nak mintha más motivációja is lenne, hogy Saloumban maradjanak, Omar közelében.\n\nMúltbéli lelki sebek és bosszúvágy az, ami feléled benne, ami azonban olyan erőket is elszabadíthat, amire senki sem készülhet fel.\n\nSzinte már klisének tűnik azt mondani bizonyos filmek kapcsán, hogy akkor a leghatásosabbak, ha az ember nem olvas részletes leírást, meg spoilereket, satöbbi, satöbbi. Nos, a Saloumra ez nemcsak igaz, de eleve a környezet, amiből jön (a szenegáli, tengerpartos, halászfalvakkal és népi hiedelmekkel teli világ, ahol a természet meg a modernitás keveredik) és a felütés ad neki egy olyan misztikummal teli aurát, ami felkelti az európai történeteken szocializálódott néző figyelmét. Olyan film, ami a legváratlanabb műfaji és narratív kanyarokat képes megtenni, de ezek mégis teljesen organikusnak és logikusnak érződnek.\n\nTermészetesen a műfaji szubverzió, a néző elvárásainak okos kijátszása már régóta ismert fegyver a filmrendezők kezében, a posztmodernitás egyik védjegye. Viszont a Saloum nem akar műfaji dekonstrukció vagy paródia lenni, minden, amit magába olvaszt, azt mélységes tisztelettel, játékos kreativitással és céltudatossággal teszi. John Carpenter munkásságát idézte fel számomra: a rendező filmjei szintén egy körülhatárolható műfaji karámban indulnak el, hogy aztán folyamatosan meglepjék a nézőt, az arcába vágjanak valami hajmeresztőt. Ha másért nem is, a második fele miatt látható a kapcsolódás, amiben egy földhözragadt, naturalista közegbe tör be a természetfölötti erő.\n\nA Saloum első perctől az utolsóig sakkban tartja a nézőket:\n\nnem tudni soha, milyen irányba fordul, milyen műfaji köntöst húz magára, ki fog élni és ki fog meghalni. Az első harmadban spagettiwestern elemekkel fűszerezett sivatagi thriller (micsoda remek zenékkel), aztán metafizikai bosszúfilm, végül túlélő-akcióhorror szörnyekkel. Ezeket a vadnak tűnő váltásokat pedig végig összeköti az afrikai spiritualizmus. A bosszú, mint bűn, a vérontás vágya, ami megbontja a természet törvényét és ezért józan eszünket meghaladó erők büntetése elkerülhetetlen. Mindez egy kongói születésű, Franciaországban tanult, de Szenegálban munkálkodó író-rendezőtől (Jean Luc Herbulot), akinek munkáiban vissza-visszatérő elem ez a spiritualizmus, a sámánizmus és a kolonializmus után elszabaduló generációkat megrontó erőszak.\n\nMár-már lenyűgöző, hogy Herbulot mennyi apró részletet, tematikai magaslabdát és cselekményt képes úgy egybesűríteni, hogy a játékidő nincs másfél óra. Van idő grandiózus és gyönyörű nagytotálokra, a sivatag és a völgy gyilkos szépségének belélegzésére, miközben a cselekmény sose áll meg. A karakterek frappánsan megírtak, a színészek egytől-egyik karizmatikusak (különösen a főszereplő Yann Gael és a sükenéma Awa-t játszó Evelyne Ily Juhen), a képi világ pazarul váltogatja a tág külsőket, a szereplők paranoiáját kihangsúlyozó, klausztrofób belsőkkel. Egyedüli gyengeségnek talán az utolsó harmadban hangsúlyos szörnydizájnt lehetne megemlíteni, de szerintem bőven elnézhető, ha egy afrikai film digitális effektjei nem tudják felvenni a versenyt Hollywood elitjével. Főleg, ha minden más vérprofin kidolgozott.\n\nA Saloum izgalmas, eredeti és tökéletes választás azoknak, akik szeretnének kicsit kimozdulni az Európa-Amerika tengelyből,\n\nlátni valami unikumot, ami akár maradandóbb élmény is lehet, mint a plázák mostani kínálata. Ilyen filmekkel csak idő kérdése mikor válhat akár Szenegál is a következő izgalmas tereppé, amire felfigyel a szakma.",
    "A nyilvánosság előtt is megnyílik Senghor szenegáli elnök egykori háza Normandiában – kultúra.hu": "Az Európai Örökség Napok keretében szeptember 17-én és 18-án megtekinthető lesz Léopold Sédar Senghor (1906–2001) költő, akadémikus, a „negritude” mozgalom vezéralakja, Szenegál első elnöke normandiai háza, amelyet később tartósan is meg akarnak nyitni a nagyközönség előtt.\n\n\n\n\n\n\n\nA Caentől 8 kilométerre fekvő Verson város önkormányzata egy hosszadalmas, két és fél éves hagyatéki eljárás után jutott az épület, a park, az ingóságok és a politikus mintegy 25 köbméternyi iratanyagának tulajdonához.\n\nA néhai költő és politikus második felesége, a normandiai származású Colette Senghor kívánsága volt az, hogy „a költő háza” a nyilvánosság számára hozzáférhető hellyé váljon – közölte Marie-Hélcne Brioul alpolgármester.\n\nA Senghor-ház Versonban. Fotó: AFP/Mychele Daniau\n\nA pár 1957-től minden nyarat Versonban töltött, majd az 1980-as évek elején tartósan is letelepedett ott. Az exelnök itt is hunyt el 2001-ben, akárcsak múzsája, Colette Senghor, aki 2019-ben halt meg. Az Európai Örökségi Napok alkalmából az érdeklődők számára vezetett túrákat szerveznek a sokablakos, fehér kőházba. A látogatók a nagy erdős parkot is megtekinthetik.\n\nA városháza jelenleg vizsgálja, milyen formában tehetné hosszú távon is hozzáférhetővé a házat a nyilvánosság számára.\n\nA házban a költőként is ismert politikus néhány jegyzetfüzete is megtalálható – mondta el Brioul –, ám a Verson városa által örökölt archívum nagy része még nem mutatható be a nyilvánosságnak. Az iratokat Bretteville-sur-Odonban, Verson és Caen között, egy hangárban őrzik, a dokumentumok pontos leltározása még nem történt meg.\n\nAz iratok között más államfőkkel való levelezések is találhatók, s olyan dokumentumok is, melyek az akadémikus vagy a költő Senghor munkásságával kapcsolatosak. Gyakran jelentkeznek kutatók is, akiket a kontextusok érdekelnek, egy elégia első verziója például – tette hozzá, elmondva azt is, hogy a politikus kis füzetekbe írt, amíg munkája a végleges formát nem nyerte el.\n\nNyitókép: Léopold Sédar Senghor feleségével, Colette-tel normandiai házuk kertjében 1989-ben. Fotó: AFP/Mychele Daniau",
    "Vigyázat, spoiler! Megmondta a tőzsdeguru, ki nyeri a foci-vb-t": "Joachim Klement csak egy tőzsdei bróker, de valószínűleg jobban ért a futballhoz, mint megannyi szakember. Ugyanis a svájci tőzsdeguru kidolgozott egy matematikai képletet, amelynek segítségével – helyesen – megjósolta, ki nyeri a világbajnokságot 2014-ben (Németország) és 2018-ban (Franciaország). Klement most is belenézett a varázsgömbjébe, és kimondta a szentenciát: Argentína–Anglia-döntő lesz Katarban, és Messiék emelik magasba a trófeát.\n\nJoachim Klement svájci befektetési tanácsadó nem ma kezdi a szakmát. A matematikusi diplomával rendelkező bróker húsz éve dolgozik a tőzsdén, és közben előrejelzést is készít az éppen aktuális labdarúgó-világbajnokságra. Eddig kétszer tippelt matematikai-statisztikai képletének köszönhetően, mindkétszer telibe találta a végeredményt, Németország (2014) és Franciaország (2018) végső győzelmét.\n\nFelütésképpen csak annyit, hogy négyévente több nemzetközi bank is készít prognózisokat, de a legutóbbi két vb-re vonatkozóan csak Klement találta el a végeredményt. Íme:\n\nGoldman Sachs Brazília (2014) Brazília (2018)\n\nUBS Brazília Németország\n\nING Spanyolország Spanyolország\n\nNomura – Franciaország\n\nMacquarie Bank Németország Spanyolország\n\nJoachim Klement Németország Franciaország\n\nMeggyőző, nem?\n\nKlement matematikai képlete elsősorban szocioökonómiai tényezőket vesz figyelembe a futballszakmaiak mellett, ilyen például az egy főre eső GDP. Ne feledjük, hogy szegény ország eddig még nem nyert világbajnokságot, leszámítva Brazíliát és valamelyest Argentínát, de ezekben az országokban annyira erős a futball és annyira nyomósak a szakmai érvek, hogy elhomályosították a gazdaságiakat.\n\nTérjünk a tárgyra. Klement már a csoportkörtől kezdve megjósolta a továbbjutó válogatottakat.\n\nA csoport: Hollandia, Szenegál\n\nB csoport: Anglia, Egyesült Államok\n\nC csoport: Argentína, Mexikó\n\nD csoport: Franciaország, Dánia\n\nE csoport: Spanyolország, Németország\n\nF csoport: Belgium, Horvátország\n\nG csoport: Brazília, Svájc\n\nH csoport: Portugália, Uruguay\n\nA legjobb tizenhat között csupán egyetlen meglepetés lesz, de az elementáris: Klement szerint Mexikó kiveri a címvédő franciákat.\n\nHogy miért? Mert Európában már a derekánál tartanak a bajnokságok, fáradtak lesznek a játékosok, míg Mexikóban épphogy elkezdődött a pontvadászat, pihenten érkezik a válogatott a vb-re. Hmmm… Meglátjuk. A továbbjutók vastag betűvel:\n\nHollandia–Egyesült Államok, Portugália–Svájc, Argentína–Dánia, Spanyolország–Horvátország, Brazília–Uruguay, Anglia–Szenegál, Mexikó–Franciaország, Németország–Belgium.\n\nA negyeddöntők óriási csatákat hoznak, a következő eredményekkel:\n\nArgentína–Hollandia, Spanyolország–Brazília, Anglia–Mexikó, Portugália–Németország.\n\nItt már jönnek a meglepetések csőstül, ebbe a kategóriába tartozik Spanyolország és Portugália továbbjutása, és egy kicsit Argentínáé is. Két párharc is csak tizenegyesekkel dől el, a spanyolok és a portugálok így mennek az elődöntőbe.\n\nAz elődöntők igazi csemegét ígérnek:\n\nAnglia–Portugália, Argentína–Spanyolország\n\nKlement azt állítja, az angolok elsősorban azért gyűrik le Portugáliát, hogy a döntőben visszavághassanak Argentínának az 1986-os 2–1-es vereségért, amit, ugye, Maradona szabálytalan gólja fémjelzett. A másik ágon az argentinok hosszabbításban 3–2-re győznek, amihez Klement „tudományos” magyarázata csak ennyi: „Ne kérdezzék, miért…”\n\nÉs ezzel előállt a döntő:\n\nArgentína–Anglia.\n\nEnnek a döntőnek óriásiak a hagyományai, gondoljunk csak az 1986-os Isten keze-mérkőzésre. Negyven évvel a falklandi háború után békésen is lejátsszák a meccset, amit annak idején fegyverekkel – és angol győzelemmel – vívtak meg. Most viszont Argentína kerekedik felül. Amúgy világbajnokságokon eddig négyszer találkozott a két ország. 1966-ban a negyeddöntőben Anglia győzött 1–0-ra, 1986-ról már beszéltünk, 1998-ban Argentína ment tovább tizenegyesekkel, 2002-ben a csoportban David Beckham góljával nyertek a háromoroszlánosok, és ejtették ki a dél-amerikaiakat.\n\nMessinek most meglesz az egyetlen trófeája, ami eddig még hiányzott a gyűjteményéből, és ami nagy ellenlábasának, Cristiano Ronaldónak örökre hiányozni fog.\n\n(Borítókép: Lionel Messi 2022. szeptember 18-án, Franciaországban, Lyonban. Fotó: Catherine Steenkeste/Getty Images)",
    "Kártérítést követelnek a legkevésbé fejlett országok az éghajlatváltozás következményeiért": "1880691\n\nA világ legszegényebb országai is részt vesznek a globális éghajlatváltozással foglalkozó 27. ENSZ-konferencián, amelynek Egyiptom ad otthont, és kártérítést követelnek az éghajlatváltozás következményeiért.\n\nSzenegál fővárosában, Dakarban rendezték meg az afrikai környezetvédelmi miniszteri konferencia (AMCEN) 18. ülését, amelyen a legkevésbé fejlett országok szövetségének több mint 46 minisztere vagy szakértője vett részt.\n\nAbdou Karim Sall szenegáli környezetvédelmi miniszter a találkozón felszólalva rámutatott az éghajlatváltozásnak a legkevésbé fejlett országokra gyakorolt hatására.\n\n\"Egyre gyakoribbak az olyan természeti jelenségek, mint az árvizek, az eróziók, az évszakon kívüli esőzések. Különösen a legkevésbé fejlett országok számára elengedhetetlen egy olyan alap létrehozása, amely fedezi ezt a veszteséget.\" – hangoztatta a szenegáli miniszter.\n\nA legkevésbé fejlett országok környezetvédelmi miniszterei közzétették, hogy az egyiptomi Sharm El-Sheikben megrendezésre kerülő ENSZ Éghajlatváltozási Konferencián (UNFCCC COP 27), november 6-18.-án egy alap létrehozását fogják követelni, hogy finanszírozhassák a változásokhoz való alkalmazkodást.\n\nA miniszterek azt is hangsúlyozták, hogy a legkevésbé fejlett országokat érinti a leginkább az éghajlatváltozás, amelyért a legkevésbé felelősek azok.",
    "A NAÜ határozatban szólította fel Oroszországot, hogy csapatai hagyják el a zaporizzsjai atomerőművet": "A Nemzetközi Atomenergia-ügynökség (NAÜ) 35 fős Kormányzótanácsa csütörtökön határozatban szólította fel Oroszországot, hogy csapatai hagyják el a zaporizzsjai atomerőmű területét – közölték a zárt ajtók mögött zajló ülésen részt vevő diplomaták.\n\nA létesítmény katonai megszállása „jelentősen növeli egy nukleáris baleset, vagy incidens kockázatát, ami veszélyezteti Ukrajna, valamint a szomszédos országok lakosságát és a nemzetközi közösséget is” – áll a bécsi tanácskozáson elfogadott dokumentumban.\n\nA NAÜ döntéshozó testülete egyben felszólította az orosz hadsereget és a Roszatom orosz atomenergetikai konszernt, hogy haladéktalanul hagyjon fel minden tevékenységükkel az atomerőmű területén és adja át a létesítmény ellenőrzését az ukrán hatóságoknak.\n\nA határozatot huszonhat igen szavazattal fogadták el kettő ellenében és hét tartózkodás mellett.\n\nOroszország és Kína szavazott a dokumentum elfogadása ellen, Egyiptom, Dél-Afrika, Szenegál, Burundi, Vietnam, India és Pakisztán tartózkodott.\n\nEz már a második határozat, amelyet Oroszország ukrajnai hadművelete kapcsán elfogadott a NAÜ Kormányzótanácsa, mindkettőt Kanada és Lengyelország kezdeményezte Ukrajna nevében, amely nem tagja a testületnek.\n\nOroszország képviselete a NAÜ-ben úgy fogalmazott, hogy a határozat Akhilleusz-sarka, hogy nem tesz említést az atomerőmű rendszeres lövetéséről.\n\n„Ennek oka egyszerű, a tüzérségi támadást a nyugati országok által minden lehetséges módon támogatott és védett Ukrajna végzi” – tette hozzá.\n\nKijev és Moszkva egymást vádolja a létesítmény területe elleni támadásokkal. A NAÜ határozatainak ugyanakkor csak felszólító jellege van, az ügynökségnek és kormányzótanácsának nincs eszköze ezek kikényszerítésére.",
    "Biden klímaügyi különmegbízottjának esete az energiaszegény afrikai országokkal": "John Kerry, az Egyesült Államok klímavédelmi megbízottja szerint a földgázprojektek csupán rövid távú megoldást jelenthetnek Afrika számára.\n\nJohn Kerry, az Egyesült Államok klímavédelmi megbízottja a múlt héten arra figyelmeztette az afrikai országokat, hogy ne hagyatkozzanak túlságosan a földgázra.\n\nA szenegáli Dakarban, az afrikai környezetvédelmi miniszterek konferenciájának margóján Kerry a Reutersnek nyilatkozva elmondta, hogy a földgáz rövid távon felhasználható a tisztább energiaforrásokra való áttéréshez.\n\n„Nem azt mondjuk, hogy ne legyen gáz”\n\n– mondta Kerry.\n\n„Azt mondjuk, hogy a következő néhány évben a gáz helyettesíti a szenet vagy az olajat”.\n\nKerry megjegyzései egy alapvető problémára mutattak rá Szenegál és más, energiaszegény afrikai országok számára. A Nemzetközi Energiaügynökség szerint több mint 600 millió embernek – Afrika lakosságának közel felének – nincs áramellátása.\n\nSok afrikai ország szerint a kőolaj- és földgázkészletek kitermelése kulcsfontosságú a villamosenergia-termelés fellendítéséhez, az ipari energiaellátás biztosításához és az energiaszegénység visszaszorításához. Ugyanakkor számos fejlett ország, köztük az Egyesült Államok is visszafogja a fosszilis tüzelőanyagokba történő beruházásokat, hogy megtartsa ígéretét, miszerint az évtized végére áttér a tisztább energiákra.\n\n„Nem kell elsietnünk a dolgot, nagyon óvatosan kell eljárnunk”\n\n– mondta Kerry.\n\nBiden elnök nem sokkal hivatalba lépése után, 2021 januárjában nevezte ki Kerryt a külügyminisztérium globális klímapolitikai tevékenységének vezetésére. Azóta Kerry körberepülte a világot az ENSZ klímakonferenciáira, a nemzetközi államfőkkel folytatott megbeszélésekre és a svájci Davosban megrendezett Világgazdasági Fórum éves találkozójára.\n\nA Fox News által júliusban megszerzett szövetségi adatok kimutatták, hogy\n\nKerry magánrepülőgépe 300 tonna szén-dioxidot bocsátott ki a Biden-kormányzat kezdete óta.",
    "Lapozó: Pedagógushiány miatt kevesebb gyerekkel kezdődik el a tanév az olasz iskolákban": "Már a jómódú franciáknak is problémás kijönni a havi fizetésükből\n\nA személyi hitelekkel foglalkozó vállalatcsoport, a Cofidis legfrissebb franciaországi felméréséből az derül ki, hogy a francia háztartásoknak átlagosan már 510 euró (valamivel több, mint 200 ezer forintnak megfelelő összeg) hiányzik minden hónap végén ahhoz, hogy komfortosan, aggodalmak nélkül jöjjenek ki a havi jövedelmükből. Ez pedig rekordnak számít a Cofidis adatai szerint. Ráadásul a hiányzó 510 eurót a franciák – ha rendelkezésükre állna – nem luxuscikkekre költenék, hanem létfenntartásra, alapvető árucikkekre, elsősorban élelmiszerre és energiaszámlákra.\n\nEmmanuel Lechypre gazdasági szakújságíró szerint már nemcsak az alacsonyabb jövedelmű és a szociálisan rászoruló rétegeket érinti a probléma, hanem a képzett, magasabb fizetésű, jómódú franciákat is. Az élelmiszerek árának a növekedését ugyanis már a franciák 82 százaléka érzi meg a pénztárcáján, az energiahordozók és a közlekedés drágulása pedig már 80, illetve 64 százalékuk életében jelenik meg markánsan. Az egyes társadalmi-gazdasági rétegek között már nincs jelentős szakadék a vásárlóerő tekintetében: akik korábban a klíma és a környezetvédelem miatt aggódtak, ma már a jövedelmük vásárlóereje miatt teszik ugyanezt. Bár a franciák 55 százaléka továbbra is eltökélt, hogy megvalósítja a már korábban eltervezett és nagyobb kiadással járó projektjeit, 41 százalékuk úgy véli, hogy a pénzügyi körülmények miatt végül nem valószínű, hogy sort keríthet majd rájuk.\n\nForrás: bfmtv.com\n\nPedagógushiány miatt kevesebb gyerekkel indul a tanév az olasz iskolákban\n\n„Idén 300 ezerrel kevesebb tanuló ült be az iskolapadba, mint 2021-ben” – mondta az olasz oktatási tárca vezetője, Patrizio Bianchi. Összesen hétmillió diák és 50 ezer tanár kezdte meg az új tanévet. Az új osztályok már nem a koronavírus-járvány miatt ritkultak meg, a legnagyobb problémát már a pedagógushiány jelenti. Mivel nincs elég tanár Olaszországban, ezért nem tudnak időben kezdeni az iskolák. A pedagógus-utánpótlás már 50 éve komoly nehézségekkel küzd. A járvány alatt tömegével mentek előre hozott nyugdíjba a pedagógusok, pótlásukat nem kezdték meg időben az illetékes szervek. A tanárok egynegyede helyettesít, nincs állandó katedrája, egyik iskoláról a másikra vándorol. Ennek oka, hogy a központi pályázatok ellehetetlenítik, hogy az iskola vezetősége döntsön a tanárok felvételéről. Idén elsőként az észak-olaszországi Bolzanóba térhettek vissza az iskolába a diákok szeptember 5-én, szeptember 12-étől pedig Abruzzo, Basilicata, Friuli-Venezia Giulia, Lombardia, Piemonte, Veneto, Trento és Lazio tartományok is elkezdték az oktatást. Szeptember 19-én Szicília és Valle d’Aosta tartományokban is megnyílnak az iskolák kapui.\n\nForrás: agi.it, affaritaliani.it\n\nBorítókép: illusztráció (Fotó: Unsplash)",
    "Játékossors: Evra már bánja, hogy a francia válogatottat választott": "Meglepő nyilatkozatot tett Patrice Evra, a Manchester United, a Juventus, a Monaco és a Marseille korábbi védője, aki ma már bánja, hogy a francia válogatott mezét választotta Szenegálé helyett.\n\nMár bánja (Fotó: AFP)\n\nA Dakarban született Evra 81-szer szerepelt a francia válogatottban, három Európa- és két világbajnokságon is pályára lépett, mégsem elégedett a válogatott karrierjével.\n\n„Ha visszamehetnék az időben, akkor a francia helyett a szülőhazám, Szenegál válogatottját választanám... amikor győz a csapat, akkor franciaként ünnepelnek, de ha a csapat kikap, akkor már szenegáliként emlegetnek. Az a feladatunk, hogy ráébresszük arra a fiatalabb generációt, hogy sikeresek lehetnek akkor is, ha az eredeti országukért játszanak” – nyilatkozta a most 41 éves Evra.",
    "Mindenki a vb nevetséges nyitómeccse miatt dühös": "Sokszor, sok helyen elhangzott már, hogy mennyire rendhagyó és különleges világbajnokság lesz a 2022-es katari labdarúgótorna. Soha nem volt még foci-vb a Közel-Keleten, soha nem rendeztek világbajnokságot a november-decemberi időszakban, és soha nem kellett ekkora átszervezéseket végrehajtani a nemzetközi labdarúgó-programban. Majdnem a nyitómeccs is rendhagyóra sikeredett, de az utolsó pillanatban a FIFA addig sakkozott, amíg a szokásoknak megfelelően a házigazda meccsével indul a torna. Az már most biztos, hogy nem ez a nyitómeccs fog nézettségi rekordokat dönteni, mert finoman szólva sem túl erős a párosítás. Ebben a cikkben a világbajnokságok eddigi emlékezetes nyitómeccseit elevenítjük fel.\n\nAmikor még senkit sem érdekelt\n\nLassan kezdünk megbarátkozni a gondolattal, hogy mikor rendezik a világbajnokságot és a helyszínt is próbáljuk megszokni, de valahogy nem olyan érzésekkel várja az ember ezt a katari vb-t, mint egy nyári tornát. Az időponttal egyébként nem biztos, hogy rosszul járunk – ha nem arra gondolunk, hogy novemberben biztosan nem nagykabátban fogunk a kivetítők előtt ülni, akkor újabb közösségi élménnyel leszünk szegényebbek. Az más kérdés, hogy azzal még jól is járhatunk, ha a sztárfocisták még félig sem lesznek kizsigerelve a bajnokság kevesebb, mint féltávjánál, ugyanis nagyjából itt szakadnak majd ketté az európai topligák.\n\nDe térjünk vissza a nyitómeccsre. Augusztus közepén derült ki, hogy a tervezettnél egy nappal korábban kezdődik majd a torna, ugyanis a FIFA jóváhagyta, hogy a katari világbajnokság november 20-án kezdődjön. Ennek értelmében a megnyitót és Katar válogatottjának első, Ecuador elleni találkozóját az elfogadott menetrendhez képest 24 órával hamarabb rendezik meg. Az eredeti kiírás szerint a torna november 21-én négy mérkőzéssel rajtolt volna, és rendhagyó módon a nyitóünnepség, valamint a rendező ország csapatának bemutatkozó találkozója előtt két meccset - Szenegál-Hollandia, Anglia-Irán - is játszottak volna.\n\nHogy ezzel miért kellett augusztusig várni, az rejtély, de a lényeg, hogy helyreállt a világ rendje, azaz a házigazda kezdi majd a világbajnokságot. Ez így van rendjén, még akkor is, ha szinte teljesen érdektelen a számottevő futballkultúrával nem rendelkező Katar Ecuador elleni meccse.\n\nA múltban egyébként ugyanennyire volt érdektelen az, hogy az adott meccs a vb első vagy éppen sokadik meccse. A klasszikus megnyitó és a ma is ismert nyitómeccs fogalma sokáig nem létezett. 1930-ban, az első világbajnokságon például két meccset rendeztek egy időben a nyitókörben. Egy Franciaország-Mexikó (4-1) és egy Egyesült Államok-Belgium (3-0) meccsel indult a torna.\n\nNégy évvel később még ezt is sikerült felülmúlni, ugyanis nyolc meccset rendeztek egy időben az olaszországi világbajnokságon, azaz az összes csapat egyszerre kezdte meg a szereplését. A címvédő Uruguay el sem indult a tornán. A nyolc meccsen a kor szokásainak megfelelően rengeteg gól volt, Olaszország-Egyesült Államok 7-1, Spanyolország-Brazília 3-1, Ausztria-Franciaország 3-2, Magyarország-Egyiptom 4-2, Csehszlovákia-Románia 2-1, Svájc-Hollandia 3-2, Németország-Belgium 5-2, Svédország-Argentína 3-2 eredmények születtek.\n\n1938-ban, a franciaországi torna egy Svájc-Németország meccsel kezdődött, ez volt az első egyedüli nyitómeccs, és az első, ami döntetlenre (1-1) végződött. A II. világháború miatt legközelebb 1950-ben rendeztek világbajnokságot, akkor a házigazda Brazília 4-0-ra verte Mexikót. Mégsem lett rendszer ebből a felállásból, mert 1954-ben, Svájcban újra négy meccsel rajtolt a torna. A házigazda nem, de a címvédő Uruguay pályára lépett. Brazília-Mexikó (5-0), Jugoszlávia-Franciaország (1-0), Uruguay-Csehszlovákia (2-0) és Ausztria-Skócia (1-0) meccseket rendeztek.\n\nEzt követően úgy tűnt, kialakult valamiféle rendszer, mert négyből három alkalommal is a rendező kezdte a tornát. 1958-ban a rendező Svédország 3-0-ra verte Mexikót, majd 1962-ben megint négy meccsel indult a torna, a házigazda Chile 3-1-ra nyert Svájc ellen, valamint Uruguay 2-1-re verte Kolumbiát, Brazília 2-0-ra Mexikót és Argentína 1-0-ra Bulgáriát.\n\n1966-ban Angliában már visszafogott nyitóünnepség is volt az Anglia-Uruguay meccs előtt a londoni Wembleyben. A házigazda angolok végül 0-0-s döntetlent játszottak a dél-amerikaiak ellen, igaz, a későbbi vb-döntő hazai hősei, Hurst és Peters ekkor csak a kispadon ücsörögtek.\n\n1970-ben, Mexikóban is a házigazda kezdett, méghozzá a zsúfolásig megtelt Azték Stadionban, ahol 107 ezernél is több néző volt, ez a mai napig a nyitómeccsek rekordja. A zászlós, mezes, lufis megnyitó után, pokoli hőségen lépett pályára Mexikó a Szovjetunió ellen, de nem tudta így sem megtörni az ellenfelet, itt is gólnélküli döntetlen született.\n\nA kevés gólos, címvédős rendszer\n\nEz már egy lezárult korszak, ami 1974-től 2002-ig tartott és utólag el lehet mondani, hogy valamiért nem működött. Kevés volt az igazán szórakoztató, esetleg sokgólos meccs, ráadásul viszonylag hamar kiderült, hogy nem ez lesz a megoldás. Érthető volt, hogy a FIFA megpróbált kitalálni valamit, de sorrendben így nézett ki négy nyitómeccs is:\n\n1966: Anglia-Uruguay 0-0\n\n1970: Szovjetunió-Mexikó 0-0\n\n1974: Brazília-Jugoszlávia 0-0\n\n1978: NSZK-Lengyelország 0-0\n\nEbből is látszik, hogy hiába váltott szisztémát a FIFA, nem igazán változott semmi. 1982-ig kellett várni, hogy újra gól szülessen nyitómeccsen, ráadásul ez akkor óriási szenzációt jelentett. Argentína a Camp Nouban rendezett nyitómeccsen 1-0-ra kikapott Belgiumtól. Az igazsághoz hozzátartozik, ohgy az a belga csapat akkor éppen Európa-bajnoki ezüstérmes volt, de így is a Passarellával, Ardilesszel, Kempesszel, Valdanóval és a 21 éves Maradonával felálló argentinok számítottak esélyesnek.\n\nA belgák ha kellett faragták Maradonát, ha kellett szabályosan szerelték, a belgák küzdöttek és fokozatosan lelassították az argentin akciókat, fél óra elteltével már teljesen kiegyenlített mezőnyjáték folyt. A 64. percben aztán megszerezték a vezetést a belgák, egy beadás után Vandenbergh mellre vette labdát, majd kissé körülményesen lekezelte, még arra is jutott ideje, hogy állítson rajta egyet, és 12 méterről laposan a kapu jobb oldalába helyezett. Később Maradona 22 méteres szabadrúgása után a labda óriási erővel vágódott a felső kapufára, ezen kívül viszont Pfaff mindent védett, amit csak kellett.\n\nA két csapat így is továbbjutott a csoportjából, éppen a magyarokat megelőzve, de a következő csoportkörben elvérzett mindkét alakulat.\n\nA tévénézők nem adták fel, próbálkoztak tovább, ugyanis kialakult egy tendencia, miszerint a döntő után a nyitómeccsekre voltak a legkíváncsibbak a nézők. 1986-ban újabb meglepetéssel kezdődött a vb, ugyanis a címvédő olaszok nem bírtak a bolgárokkal. A vb-nyitányok egyik legunalmasabb meccsén Altobelli szerzett vezetést az olaszoknak, majd hiába ölték az olaszok az időt, a lefújás előtt, öt perccel Szirakov fejelt kapuba. Így is az elmúlt évtizedek leggólgazdagabb nyitómeccsét játszották Mexikóvárosban ezzel az 1-1-es döntetlennel.\n\nAz 1990-es nyitómeccset, aki látta, nem felejti el. Az argentinok öt világbajnokkal, köztük Maradonával kezdtek a lesajnált szelídíthetetlen oroszlánok, azaz Kamerun ellen. Az 1982-es torna után másodszor kijutó Kamerun a legendássá vált Francois Omam-Biyick góljával 1-0-ra legyőzte Argentínát. Rajta kívül még a torna legendás figurája lett a 38 éves Roger Milla is, akinek vezérletével első afrikai gárdaként jutott el a negyeddöntőig Kamerun, amely Anglia ellen esett ki.\n\nRoger Milla 1952-ben született, 1987-ben egy világbajnoksággal és egy olimpiával a háta mögött elköszönt a válogatottól. Vígan focizgatott (a Franciaországhoz tartozó) Réunion szigetén, amikor\n\na sikeres vb-kvalifikációt követően maga a kameruni elnök hívta föl telefonon, hogy keresse elő a régi stoplist, mert szüksége van rá a hazának. A válogatott szovjet szövetségi kapitánya, Valerij Nepomnjacsi csak egyszer küldte pályára sztárját 60 percnél hosszabb időre, de ez elég is volt neki. Románia ellen beállt a 61. percben, majd a 76.-ban és a 86.-ban rúgott egy-egy gólt. A kolumbiai elleni hosszabbításos nyolcaddöntőre esett a maratoni, 66 perces fellépése, de akkor is a végére tartogatta a show-t, a 106. és a 109. percben mattolta René Higuítát. És még a negyeddöntőt is majdnem megfordította.\n\nSzenvedős volt az 1994-es világbajnokság nyitómeccse is, a németek Jürgen Klinsmann góljával verték 1-0-ra Bolíviát. Az a nap nem a nyitómeccs miatt marad emlékezetes, sokkal ikonikusabbá vált Diana Ross alakítása, aki képtelen volt eltalálni öt méterről a játékkaput a megnyitó alatt.\n\nDiana Ross' penalty miss during the 1994 World Cup opening ceremony. pic.twitter.com/2CM74dWGyN — 90s Football (@90sfootball) January 17, 2021\n\n1998-ban a brazilok és a skótok meccse nyitott a vb-t, César Sampaio már az 5. percben gólt szerzett, de Collins tizenegyesből egyenlített. A skótok hősiesen harcoltak Colin Hendry vezetésével, de Boyd öngóljával a brazilok végül 2-1-re nyertek, így 1962 után született újra minimum három gól egy nyitómeccsen.\n\n2002-ben már megégett a címvédő, ugyanis a franciák a nyitómeccsen 1-0-ra kikaptak Szenegáltól. Igazi sztárok születtek azon a meccsen, ki ne emlékezne Aliou Cissé, az azóta elhunyt, győztes gólt szerző Papa Bouba Diop, Salif Diao vagy éppen El Hadji Diouf remek játékára, többen is remek lehetőséget kaptak a torna után, miközben a franciák csoportutolsóként mehettek haza.\n\nVisszatértek a gólok\n\n2006 óta nem a regnáló világbajnok, hanem a házigazda kezdi a világbajnokságokat. Először a németekre került a sor az új rendszerben, Jürgen Klinsmann csapata pedig 4-2-re verte Costa Ricát. Remek felhozó meccs lett az a németeknek, akik a bronzéremig jutottak.\n\nA meccs még egy dologhoz jó volt, az öt góllal gólkirály Klose ezen a meccsen duplázott, így nagy lépést tett az aranycipő felé.\n\nNégy évvel később először látogatott Afrikába a vb, itt lehetne egy kis párhuzam Katarral, de azért Dél-Afrikának komolyabb futballmúltja volt ekkor, mint most van Katarnak. Az a torna a kellemetlen vuvuzelákról marad emlékezetes, míg a nyitómeccsen egy életre megtanultuk Siphiwe Tshabalala nevét, aki bombagólt lőtt Mexikó ellen. A meccs vége 1-1 lett, a házigazda pedig balszerencsével nem jutott tovább a csoportjából.\n\n2014-ben a brazilok hazai pályán vb-győzelemre készültek, de már a nyitómeccsen is volt, hogy akadozott a gépezet. Azt a meccset még simán, 3-1-re nyerték Scolari fiai a horvátok ellen, de a németek elleni 7-1-et talán a mai napig nem heverték ki a futball legnagyobb művészei.\n\n2018-ban is az ideihez hasonló párosítással indult a torna, a házigazda oroszok 5-0-ra verték Szaúd-Arábiát, de a meccs, sőt, maga az eredmény sem vésődött be. Azzal, hogy a FIFA egyre bővíti a létszámot és folyamatosan felfedezetlen területekre viszi a világbajnokságokat, egyre több lesz a hasonló párosítás, mint a négy évvel ezelőtti vagy éppen a Katar-Ecuador.\n\nDe nézzük a jó oldalát, hasonló reformok nélkül soha nem jöhetnének létre ilyen egzotikusnak mondható (tét)meccsek. Hátha hosszú idő után újra egy izgalmakkal teli nyitómeccs vár ránk november 20-án.",
    "Visszatér az iráni válogatott élére Cristiano Ronaldo egykori mentora": "A portugál Carlos Queiroz visszatért a katari világbajnokságra készülő iráni labdarúgó-válogatott szövetségi kapitányi posztjára.\n\nQueiroz - akinek jelentős szerepe volt abban, hogy Cristiano Ronaldo 18 évesen a Manchester Unitedbe került - rendkívül népszerű az országban, mivel 2011 és 2019 között 97 mérkőzésen irányította a nemzeti csapatot, amellyel szerepelt a 2014-es és a 2018-as világbajnokságon is - utóbbin egy-egy győzelemmel és döntetlennel csaknem továbbjutott a csoportból. A november 20-án kezdődő torna csoportkörében Anglia, Wales és az Egyesült Államok lesz az irániak ellenfele, a világranglista-helyezések átlaga alapján ez a legerősebb csoport.\n\nA katari vb-re a horvát Dragan Skocic irányításával jutott ki a válogatott, ám a szövetség élére múlt kedden megválasztott elnök, Mehdi Taj megígérte, hogy visszacsábítja a 69 éves Queirozt, aki legutóbb Egyiptom kapitánya volt, de áprilisban menesztették.\n\nAz irániak Uruguay, Ausztria és Szenegál ellen játszanak felkészülési mérkőzéseket a vb-rajt előtt.",
    "Tovább dagad a botrány a Puma ízléstelen vb-mezei miatt – a magyar válogatott szerelése is kiszivárgott": "Tovább dagad a botrány a Puma ízléstelen vb-mezei miatt – a magyar válogatott szerelése is kiszivárgott\n\nNyilvánosságra hozták a 2022-es katari világbajnokság válogatott mezeit.\n\nNyerj az Unibeten, fogadj a meccsekre kockázat nélkül! 20 000 Ft bónusz + 10 000 Ft ingyen fogadás vár Rád! Regisztrálj most! (x)\n\nA Puma már nem először kerül botrányba elhibázott mez kollekciói miatt. Korábban a Manchester City és a Dortmund szurkolói voltak igencsak mérgesek a sportszer gyártóra, most pedig a különböző országok szimpatizánsai küldik el melegebb éghajlatra a céget.\n\nDe először lássuk a mezeket:\n\nJól látható, hogy a Puma szinte egyforma szereléseket gyártott Uruguay, Ghána, Svájc, Szerbia, Szenegál és Marokkó válogatottjainak.\n\nA szurkolók szó szerint meg is rohamozták a sportszergyártó közösségi felületeit. Egyesek odáig mentek, hogy a valaha volt legrosszabbnak nevezték el a kollekciót, és azt javasolták a cégnek, hogy hagyja ki a világbajnokságot.\n\nEzzel szemben az Adidas mezek sajtóvisszhangja sokkal pozitívabb. Ami nem is meglepő, látva a szereléseket:\n\nA magyar válogatott mezét is az Adidas fogja gyártani a 2022-24-es időszakra. Marco Rossi tanítványainak öltözetét egyelőre még nem hozták nyilvánosságra, azonban az elmúlt napokban mégis kiszivárgott.\n\n🇭🇺 Reportedly Hungary’s home and away kits for 2022-24 as per @Footy_Headlines.\n\n\n\nWhat do we make of this? pic.twitter.com/7XbvSb6qfj — Bence Bocsák (@BenBocsak) August 29, 2022\n\n🇭🇺 Reportedly Hungary’s home and away kits for 2022-24 as per @Footy_Headlines.\n\n\n\nWhat do we make of this? pic.twitter.com/7XbvSb6qfj — Bence Bocsák (@BenBocsak) August 29, 2022\n\nNe csak nézd a kedvenc csapatod, hanem fogadj is az eredményre.\n\nA Budapest Honvéd-Újpest magyar bajnokin a hazaiak győzelme 2.45, a döntetlen 3.40, a vendégsiker 2.70-szeres szorzóval fogadható. (x)",
    "Váratlan hírek érkeztek az holland hagymatermésről: döbbenet, mi derült ki": "Magas árak és erős kereslet jellemző a holland hagymapiacra, ám a szakértők arra intik a gazdákat, hogy gyakoroljanak önmérsékletet. Ilyen helyzetben ugyanis könnyen kialakulhat a túlkínálat, de a túl magas árak is komoly problémát okozhatnak.\n\nAgrárszektor 2022 konferencia Közeleg az év nagy agráreseménye, a jubileumi Agrárszektor Konferencia Tizedik alkalommal rendezi meg az idén a Portfolio Csoport kétnapos siófoki Agrárszektor Konferenciáját, amely az egyik legnagyobb és legjelentősebb szakmai eseménynek számít a hazai agráriumban. A november 30-december 1-jei jubileumi eseménynek a siófoki Hotel Azúr szálloda és konferenciaközpont ad otthont. A konferencia valamennyi olyan fontos agrártémával foglalkozik, amely hosszú távon is döntő hatást gyakorolhat az agrárgazdasági szereplők tevékenységeire. A rendezvény az agrárium valamennyi résztvevőjének – a mezőgazdasági termelőknek, az élelmiszerfeldolgozóknak, a gazdálkodókat kiszolgáló szolgáltatóknak és a kereskedőknek – hasznos és naprakész információkat nyújthat, akik az államigazgatási, a vállalati-üzleti és az érdekképviseleti szféra csúcsvezetőtől hallhatnak színvonalas szakmai előadásokat és kerekasztal-beszélgetéseket. Ne mulassza el, és jöjjön el a Portfolio Csoport siófoki Agrárszektor Konferenciájára november 30-december 1. között! Információ és jelentkezés\n\nRinus Wisse, a Wiscomex szakértője szerint a jelenlegi 0,34-0,36 euró/kg közötti (közepes és nagy méretű hagymákra vonatkozó) értékesítési árak derűlátásra jogosítják fel a gazdákat, mindazonáltal önmérsékletre szólít fel, mivel ilyenkor könnyű túlkínálatot előidézni a hirtelen piacra zúduló nagy mennyiségű áruval - olvasható a FruitVeB Magyar Zöldség-Gyümölcs Szakmaközi Szervezet és Terméktanács (FruitVeB) oldalán. Véleménye szerint üdvös lenne, ha a jelenlegi árszintet egyfajta árplafonnak tekintenék a termelők, mindenki számára tökéletes lenne, ha a piac ezen a szinten hosszabb ideig stabil maradna. A további árnövekedésnek már káros hatásai lennének, a magasabb árak már lenyomnák a fogyasztást, különösen, mivel Hollandiában az infláció nem csak a hagymát érinti.\n\nEgyelőre a külpiacokon is ideális a helyzet, a holland exportőrök szempontjából a legjelentősebb afrikai felvásárlók, Szenegál, Elefántcsontpart és Guinea az Egyesült Királysággal kiegészülve a forgalom 60%-át bonyolítják, a maradék 40% pedig igen széles körben oszlik meg. A holland hagyma minősége jó, csak elvétve érkeznek jelentések fuzáriumfertőzésekről.\n\nCímlapkép: Getty Images",
    "Okok az óvatos optimizmusra: jó hírek az éghajlati válságról": "Abban nincs hiány, hogy mi megy rosszul. Az iparosodás előtti szinthez képest 1,2 Celsius-fokos globális felmelegedés okozta károk mértéke nagyobbnak bizonyul, mint amit az éghajlatkutatók nem is olyan régen előre jeleztek.\n\nA pakisztáni történelmi áradások, valamint az északi félteke egész nyári hőséghullámai és aszályai katasztrofális áldozatokat követeltek, és úgy tűnik, hogy a jelek szerint a helyzet fokozódik. Egy szakmailag lektorált tanulmány szerint több katasztrofális éghajlati fordulópont, köztük a grönlandi jégsapka és az Atlanti-óceánban a Golf-áramlat áramlásának összeomlása most már elkerülhetetlenné válhat.\n\nDe arra is van bizonyíték, hogy az éghajlati válság leküzdésére irányuló intézkedések lassan felgyorsulnak. Elismerve, hogy a globális felmelegedés minden egyes elkerülhető töredék fokának jelentősége van, íme néhány dolog, amivel kapcsolatban pozitívan állhatunk a helyzethez.\n\nCsökkenő kibocsátás Kínában\n\nMíg Ausztrália kibocsátása a legfrissebb adatok szerint nőtt, addig Kína – a világ legnagyobb éves szén-dioxid-kibocsátója – 8%-os csökkenést regisztrált a júniusi negyedévben, és 3%-os csökkenést az előző évhez képest.\n\nAmint arról Lauri Myllyvirta elemző a Carbon Briefben beszámolt, a csökkenés a 2021-es év azonos időszakához képest 230 millió tonnát tett ki, ami Ausztrália éves kibocsátásának közel felének felel meg, és legalább egy évtizede a legnagyobb mértékű csökkenés a kínai szén-dioxid-kibocsátásban. Ennek hátterében rövid és hosszú távú trendek egyaránt állnak: az ingatlanpiaci visszaesés, a Coviddal kapcsolatos korlátozások, a villamosenergia-felhasználás gyenge növekedése és a megújuló energiaforrások folyamatos bővülése.\n\nA megújuló energiaforrások – különösen a napenergia – egyre nagyobb teret hódítanak\n\nA Nemzetközi Energiaügynökség (IEA) jelentése szerint a tiszta energiaiparban (amelybe az ügynökség meghatározása szerint a megújuló energia, az elektromos járművek, az energiahatékonysági intézkedések és az atomenergia is beletartozik) jelenleg több ember dolgozik, mint a fosszilis tüzelőanyag-iparban.\n\nEurópában, ahol Oroszország ukrajnai inváziója felborította az energiaellátást, jelentős elmozdulás történt a megújuló energiaforrások felé, még akkor is, ha az országok rövid távon támogatják a fosszilis tüzelőanyagokat, hogy a világítás és a fűtés működjön.\n\nA gazdagok végre kezdenek megmozdulni\n\nAz ENSZ klímatárgyalásain nem született megállapodás arról, hogy a gazdagabb országok hozzájárulnak ahhoz, hogy a fejlődő országoknak segítsenek a globális kibocsátások által okozott elkerülhetetlen veszteségek és károk kezelésében, de végre lépéseket tesznek a tiszta energiára való átállás érdekében sok ilyen országban.\n\nJúniusban a G7-ek megerősítettek egy nagyobb célt: öt év alatt akár 600 milliárd USD köz- és magánfinanszírozást kívánnak biztosítani a tiszta energiainfrastruktúra számára olyan országokban, mint Indonézia, India, Szenegál és Vietnam. Más lépésekkel együtt – mint például a G20-országok ígérete, hogy leállítják az új szénerőművek finanszírozását a tengerentúlon – ez újrarajzolhatja a lehetőségeket. A folyamat sikeréhez elengedhetetlen, hogy a helyi közösségeket ne használják ki, illetve ne hagyják magukra.\n\nForrás (theguardian)",
    "Megkérdeztek 20 ezer embert egy globális felmérésben, csaknem kétharmaduk szerint Oroszország veszélyes a világra": "Harsányi György;\n\nUkrajna;Oroszország;háború;élelmiszerhiány;megélhetés;migráció;klímaváltozás;Nyílt Társadalom Alapaítványok;ENSZ;\n\n2022-09-07 15:30:00\n\nMegkérdeztek 20 ezer embert egy globális felmérésben, csaknem kétharmaduk szerint Oroszország veszélyes a világra\n\nKlímaváltozás, élelmiszerhiány, Ukrajna, infláció, adósságválság – ezek azok a kérdések, amelyek most a világot foglalkoztatják.\n\nA 20 ezer ember bevonásával készült globális kutatás címe - amely a Nyílt Társadalom Alapítványok megrendelésére készült - Törésvonalak: Globális perspektívák egy válságban lévő világról.\n\nA válaszadók az ukrajnai invázió okait eltérően ítélik meg, de nagyon sokan (a vizsgált 22 országból 16-ban) gondolják úgy, hogy a békéhez Oroszországnak ki kell vonulnia a megszállt ukrán területekről.\n\nUgyancsak nagy, csaknerm kétharmados az egyetértés azzal kapcsolatban, hogy Oroszország veszélyt jelent a világ biztonságára. A többség mindenütt azt szeretné, ha országa támogatná az orosz-ukrán békemegállapodást, hogy a világ más globális kérdésekre és szükségletekre összpontosíthasson. Meglepő módon kevesen, a megkérdezettek mintegy ötöde tartja csak a háborút a legfontosabb prioritásnak. Eltekintve Kelet-Európától és a legtöbb G7-országtól nem is sorolják a három legfontosabb globális kérdés közé.\n\nA klímaválságot a három legfontosabb globális kérdés között említették mindenütt, kivéve Egyiptomot – az idei COP 27 ENSZ-klímakonferencia házigazdáját – és Szaúd-Arábiát. Néhány európai országban a klímakérdés messze megelőzi a gazdasági válság problémáját. A válaszadók háromnegyede szerint a gazdag országoknak vezető szerepet kellene vállalniuk egy globális biztosítási alap létrehozásában, hogy a világ jobban védekezhessen az éghajlatváltozás hatásai ellen.\n\nA felmérés szerint az esetleges élelmiszerhiány is olyan kérdés, ami mindenhol aggodalomra ad okot. A három vizsgált alacsony- és közepes jövedelmű latin-amerikai országban (Brazília, Kolumbia és Mexikó) a válaszadók 80 százaléka \"gyakran aggódik amiatt, hogy a családja éhezni fog-e\", míg a négy, a vizsgálatban részt vevő szubszaharai országban (Kenya, Nigéria, Szenegál és Dél-Afrika) ez az arány 77 százalék. A magas jövedelmű országokban élő válaszadók közel fele a megélhetési költségek emelkedését nevezi meg a családja és közössége előtt álló három legnagyobb kihívás egyikeként. A válaszadók 83 százaléka szerint a nemzetközi kormányzati együttműködésnek \"többet kellene tennie az élelmiszerárak szabályozásáért\".\n\nA migrációval kapcsolatban a világ egészen más állásponton van, mint az Orbán-kormány: erős, 74-76 százalékos támogatottságot kapott az a javaslat, hogy „az országok több biztonságos és legális útvonalat nyissanak meg a menekültek számára, ahogyan Európa tette az ukrán menekültek esetében\". Ugyancsak\n\nEzeknek főleg azokban az alacsony és közepes jövedelmű országokban van széles körű a támogatottsága, amelyek a fő kedvezményezettek lennének, de még Nyugat-Európában és az USA-ban is többen vannak az adósságelengedést támogatók (56 és 57 százalék), mint az ellenzők.\n\nKülönösen a gazdagabb országokban nagy az elégedetlenség az ENSZ munkájával kapcsolatban – mutatta ki a kutatás, amit egyébként pont az ENSZ Közgyűlés szeptemberben kezdődő, 77. ülésszaka előtt készítettek el.",
    "Történelmi személyiségek rokonait, hazájukból elmenekült politikai szereplőket hívott meg Mexikó elnöke a függetlenség napjára": "nepszava.hu;\n\nMexikó;Andres Manuel Lopez Obrador;Függetlenség Napja;meghívó;\n\n2022-09-07 19:01:00\n\nTörténelmi személyiségek rokonait, hazájukból elmenekült politikai szereplőket hívott meg Mexikó elnöke a függetlenség napjára\n\nA közép-amerikai ország vezetője érdekes listát állított össze jövő hétre.\n\nA néhai argentin forradalmár, Che Guevara és a 2013-ban elhunyt volt venezuelai elnök, Hugo Chavez, a dél-afrikai apartheid elleni küzdelem szimbolikus alakja, Nelson Mandela és a merényletben meghalt amerikai polgárjogi vezető, Martin Luther King rokonait is meghívja Andrés Manuel López Obrador mexikói elnök az ország függetlenségnapi ünnepségére a jövő héten – írja a Reuters az államfő sajtótájékoztatójára hivatkozva.\n\nMint kiderült, az erősen vitatott vagy éppen elismert múltú, elhunyt történelmi személyiségek hozzátartozói mellett jelenleg is élő, de megosztó politikusok, közéleti szereplők is felkerültek a listára, így az Egyesült Államokban hírszerzési, diplomáciai, katonai dokumentumok eltulajdonításával, nyilvánosságra hozásával vádolt WikiLeaks alapítója. Julian Assange, akit az Egyesült Királyságban tartanak fogva, és jogi eljárás van kiadatása ügyében. Neki Obrador menedékjogot ajánlott.\n\nUgyancsak a meghívottak között vannak élő „ikonikus latin-amerikai baloldali alakok”: Uruguay és Bolívia és volt elnöke, Jose „Pepe” Mujica és Evo Morales, akinek Mexikó menedékjogot adott 2019-ben, miután távozni kényszerült hivatalából és menekülni hazájából. Morales úgy nyilatkozott, hogy részt vesz az ünnepségen.\n\nA Reuters emlékeztetett, hogy Obrador eddig is arra törekedett, hogy a latin-amerikai baloldalon Mexikó vezető szerepet töltsön be, elítélve az Egyesült Államok kommunista Kubával szembeni gazdasági embargóját, és szolidaritást tanúsítva Argentína, Chile, Peru, Bolívia és Venezuela kormányával."
}