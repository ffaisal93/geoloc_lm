{
    "Olimpiát rendezne Egyiptom": "Egyiptom azt fontolgatja, hogy jelentkezik a 2036-os nyári olimpia vendéglátójának. A rendezési szándékról az észak-afrikai arab ország sportminisztere, Asraf Szobhi beszélt azon a szombati találkozón, amelyet Thomas Bachhal, a Nemzetközi Olimpiai Bizottság elnökével tartott Kairóban.\n\nAbdel-Fattáh al-Szíszi köztársasági elnök beleegyezett, hogy Egyiptom ajánlkozzék a 2036-os olimpia házigazdájának\n\n– közölte a német sportdiplomatának a tárcavezető.\n\n„Egyiptomnak szilárd sportinfrastruktúrája van, és ha olimpiát rendezhet, az történelmi lesz a számára” – mondta Bach a közös sajtótájékoztatón, arra utalva, hogy Afrika még sosem adott otthont ötkarikás játékoknak.\n\nSzeptember elején Egyiptom bejelentette, hogy Görögországgal és Szaúd-Arábiával közösen pályázatot készülnek benyújtani a 2030-as labdarúgó-vb megrendezésére. Kairó az elmúlt három évben számos világbajnokságot rendezett, köztük a 2021-es kézilabda-vb-t is.",
    "Egyiptom tárt karokkal várja az Európában nemkívánatos orosz turistákat": "Augusztus 31. óta igencsak bonyolulttá vált az orosz állampolgároknak az Európai Unió bármely országába való utazás. A vízum megszerzése időigényesebb és drágább lett: míg egyes európai fővárosok elutasították a teljes kirekesztés ötletét, több tagállam is teljes beutazási tilalmat rendelt el az orosz utazókkal szemben mindaddig, amíg az orosz–ukrán háború tart.\n\nAz orosz állampolgárokkal szemben bevezetett európai utazási korlátozások kedvező hatással lehet az egyiptomi idegenforgalomra, az afrikai ország pedig mindent megtesz, hogy az Európából kirekesztett orosz turistákat Nílus vagy a Vörös-tenger partjára csalogassa – tudatta a The Africa Report.\n\nAz egyiptomi központi bank tárgyalásokat folytat az orosz féllel a rubel használatának engedélyezéséről.\n\nFotó: Shutterstock\n\nMostafa Madbouly egyiptomi miniszterelnök szeptember 11-én elmondta, hogy 2023-ban 30 milliárd dollárnyi, a turisztikai szektorból befolyó bevételre számít a 2021-es 13 milliárdhoz képest. Ez leginkább az oroszoknak köszönhető, akik jelenleg is a külföldi turisták mintegy 30 százalékát teszik, és várhatóan télen tovább nő a számuk.\n\nTélen már elfogadhatják a Mir bankkártyákat Egyiptomban\n\nKairó célja, hogy Egyiptom az orosz nyaralók elsődleges célpontjává váljon, ennek érdekében a téli turistaszezon kezdete előtt, szeptember végén bejelenthetik az orosz Mir bankkártyás fizetési rendszer elfogadását. A Mirt 2015-ben, a Krím annektálása után hozták létre, a Visa és a Mastercard versenytársaként. A becslések szerint ma 100 millió ilyen bankkártya van forgalomban, amellyel több ázsiai vagy közel-keleti országban, a kínai Alibaba oldalon vagy akár Törökországban is lehet fizetni.\n\nFotó: Shutterstock\n\nA döntés életbelépését követően az orosz turisták nem csupán az egyiptomi szállásfoglalásért, hanem egyéb turisztikai szolgáltatásokért is rubelben fizethetnek majd.\n\nErre azért van szükség, mert az ukrajnai háború kitörése óta a nyugati szankciók mind szigorúbbá váltak, így az orosz állampolgárok egyre nehezebben jutnak dollárhoz, ahhoz a valutához, amellyel korábban a nyaralások költségeit állták. A rubelben való fizetés lehetővé tétele sokat lendíthetne azon, hogy az országba csábíthassák őket.\n\nEgyiptom az orosz–ukrán háború kezdete óta semleges politikát folytat. Az ország márciusban megszavazta azt az állásfoglalást, amely Moszkvától az ukrajnai háború azonnali beszüntetését követelte, majd áprilisban azt, hogy függesszék fel Oroszországnak az ENSZ Emberi Jogi Tanácsában való tagságát. Emellett többször elutasította az Oroszország elleni szankciók bevezetését, emlékeztetve arra, hogy ilyeneket csak ENSZ-határozat alapján lehet jogszerűen bevezetni.",
    "2600 éves sajtot találtak Egyiptomban": "2600 éves halloumi sajtot találtak az egyiptomi Szakkarában – írja az IFL Science. A furcsa leletekre egyiptomi régészek bukkantak a régiségügyi minisztérium legújabb expedícióján.\n\nA halloumi mellett talált tárgyakon ókori egyiptomi démotikus írást találtak, amely a hieratikus íráson keresztül fejlődött ki a hieroglifákból a Kr. e. 8–7. században. Körülbelül ezer éven át (a XXV. dinasztiától egészen a római uralomig) használták, amíg a kereszténység terjedésével az egyiptomiak át nem vették a görög ábécét.\n\nA halloumi kecske- vagy juhtejből készített, téphető szerkezetű, sós sajt. A szakkarai sírban nagy tárolókat találtak, amelyek tele vannak a sajttal. Nem tudni, hogy pontosan mi maradhatott belőle, és azt is nehéz elképzelni, milyen szaga lehet ennyi romlott kecsketejnek.\n\nBár a szakkarai halloumi is elég régi, a maga 2600 évével nem rekorder: a legősibb sajt, amit valaha találtak, 3200 éves, és szintén Egyiptomban bukkantak rá 2018-ban. Sajnos a sajt nem olyan, mint a jó bor, és nem nemesedik a korral – valószínűleg komoly gyomorproblémákat okozna bárkinek, aki vállalkozna rá, hogy megkóstolja.",
    "Egyiptom a 2036-os olimpia rendezésén gondolkozik": "Egyiptom azt fontolgatja, hogy jelentkezik a 2036-os nyári olimpia vendéglátójának.\n\nA rendezési szándékról az észak-afrikai arab ország sportminisztere, Asraf Szobhi beszélt azon a szombati találkozón, amelyet Thomas Bachhal, a Nemzetközi Olimpiai Bizottság (NOB) elnökével tartott Kairóban.\n\nAbdel-Fattáh al-Szíszi köztársasági elnök beleegyezett, hogy Egyiptom ajánlkozzék a 2036-os olimpia házigazdájának\n\n– mondta a német sportdiplomatának a tárcavezető.",
    "Tizenhat ellopott műkincset kapott vissza Egyiptom": "Keresés a weben\n\nA New York-i igazságszolgáltatás tizenhat ellopott műkincset adott vissza Egyiptomnak szerdán egy nemzetközi műkincscsempész bűnszervezet utáni nyomozás keretében, amelyben a párizsi Louvre múzeum egykori vezetője is érintett volt. A New York-i igazságszolgáltatás két éve folytat nagyszabású nyomozást világszerte ellopott antik műkincsek ügyében, amelyek az amerikai nagyváros múzeumaiban és képtáraiban landoltak: 2020 és 2021 között legalább 700 műtárgyat szolgáltattak vissza tizennégy országnak, közöttük Kambodzsának, Indiának, Pakisztánnak, Egyiptomnak, Iraknak, Görögországnak és Olaszországnak.\n\nSzerdán, az egyiptomi főkonzul részvételével tartott ünnepség után Alvin Bragg manhattani kerületi ügyész bejelentette, hogy tizenhat, összesen több mint négymillió dollár (1,6 milliárd forint) értékű antik műtárgyat adtak vissza az egyiptomi népnek. A műtárgyak közül ötöt a híres Metropolitan Művészeti Múzeumban foglaltak le. Kedden egy hasonló ünnepségen ötvennyolc – közöttük a Metropolitan múzeumban lefoglalt huszonegy – ókori római műalkotást szolgáltattak vissza Olaszországnak csaknem 19 millió dollár (7,5 milliárd forint) értékben.\n\n“A mostani visszaszolgáltatás jól mutatja, mekkorák a műkincscsempész hálózatok”\n\n– mutatott rá Bragg. Elmondta, hogy a műtárgyak közül kilenc izraeli csempészek közreműködésével került a világ egyik legnagyobb, antik kincsekkel foglalkozó gyűjtőjének, Michael Steinhardtnak a birtokába.\n\nA hatóságok tavaly 180 lopott műtárgy visszaszolgáltatására kötelezték mintegy 70 millió dollár értékben a nyolcvanas éveiben járó gyűjtőt. A megegyezésnek köszönhetően a férfi elkerülte a vádemelést, de soha többé nem vásárolhat műtárgyakat. A Metropolitan gyűjteményében azonosított, 3,1 millió dollár értékű öt egyiptomi műtárgyat egy a Louvre egykori elnöke, Jean-Luc Martinez ellen folytatott amerikai-francia nyomozás keretében foglalták le májusban. Az öt régiséget a német-libanoni származású Roben Dibb kereskedő, valamint a Kaliforniában élő Simon and Serop Simonian testvérpár vezette csempészhálózat tulajdonította el egyiptomi ásatásokról, Németországon vagy Hollandián át Franciaországba csempészte, ahol a párizsi Pierre Bergé & Associés párizsi cég adta el a Metropolitannek – idézte fel az ügyész. A manhattani ügyészség tájékoztatása szerint kilenc embert vettek őrizetbe, illetve helyezte vád alá Franciaországban, közöttük Jean-Luc Martinez volt Louvre- vezetőt.\n\nMartinezt, aki tagadja a vádakat, azzal gyanúsítják, hogy szemet hunyt az egyiptomi régiségek eredetét igazoló hamis okmányok felett, és eljárás indult ellene bűnszövetkezetben elkövetett csalásban és pénzmosásban való bűnrészesség címén. A párizsi nyomozók azt is vizsgálják, hogy a 2011. évi arab tavasz idején ellopott több száz műtárgy közül kerültek-e műkincsek a Louvre Abu-Dzabiban működő múzeumába.",
    "Csalásokat és trükköket is tartalmazott a túlvilági élethez az egyiptomi Halottak Könyve": "A Halottak Könyve az ókori Egyiptom egyik legbámulatosabb fennmaradt írott forrása. Az ókori civilizáció lakói úgy hitték, tekercsekben foglaltak segítenek majd nekik eligazodni haláluk után a túlvilágra vezető úton.\n\nAz istenek bírósága előtt\n\nTiszta ruhában és fehér saruban állsz egy hosszú oszlopcsarnokban, melynek végén Ozirisz, az alvilág istene ül trónján. Bal és jobb oldaladon 42 további isten sorakozik fel, rettenetes, múmiaszerű alakok, köztük az Árnyak elnyelője, a Csonttörő és a Belsőségek evője. Előtted Thot isten, aki egy pávián alakját öltötte, egy mérleg tetején ül, amely hamarosan eldönti, mi lesz a sorsod az örökkévalóságban. Az ítélet napja ez, és ha méltatlannak találtatsz, az iszonyú kínokkal járó második halálban lesz részed. De benned nincs félelem, mert birtokodban van a Halottak Könyve, amely a túlvilági túlélés minden titkát tartalmazza.\n\nAz első, melletted álló istenhez fordulsz, és így szólsz: „Messzejáró, ki Héliopoliszból jött: nem követtem el álnokságot.” Aztán a következőhöz fordulsz: „Tűzölelő, ki Herahából jött: nem követtem el rablást…”\n\nA napközbeni előjövés szövegei\n\nAz ókori egyiptomiak számára az élet gyakran bizonyult igen rövidnek, így a halál körüli rituális szokások a mindennapok szerves részét képezték. A Nílus-menti civilizáció hagyatékának legismertebb elemei – a piramisok, a különféle egyéb sírok, illetve a múmiák – mind azt mutatják, hogy a halálra való felkészülésre rengeteg időt és erőforrást áldoztak.\n\nA halált követő úton segítséget nyújtó ráolvasások és varázserejűnek tartott szövegek már az V. dinasztia idején, i. e. 2350 körül feltűntek a piramisok falain. 400 évvel később, a Középbirodalom idejében már a szarkofágokra írt szövegek váltak megszokottá, a sírok belső falaira, illetve néha papirusztekercsekre rögzített írások mellett.\n\nI. e. 1550 után gyakoribbá vált a papiruszon való rögzítésük\n\nI. e. 1550 után e különböző feliratokat felváltotta egy papiruszra rögzített szövegtest, melyhez illusztrációk is tartoznak. Ezt az egyiptomiak által „A napközbeni előjövés szövegei” néven ismert gyűjteményt nevezzük ma a Halottak Könyvének. Fokozatos módosításokkal mintegy 1500 éven át maradt a temetkezési hagyomány része.\n\nHabár az utókor egységes műnek tekinti, a Halottak Könyve minden egyes példánya különböző. „Nem létezett egy szabványos Halottak Könyve” – mondta el John H. Taylor, a British Museum ókori egyiptomi emlékekkel foglalkozó kurátora. „Volt egy szöveghalmaz, körülbelül 200 darabbal, amelyből választani lehetett, de egyetlen ismert kézirat sem tartalmaz minden egyes varázsigét. Vannak olyanok, amelyek a Halottak Könyvének szinte minden egyes példányában előfordulnak, mások viszont annyira ritkák, hogy csupán egy vagy két darabból ismerjük őket.”\n\nkövetkező oldal 1 / 4",
    "Arany- és ezüstkincset találtak Egyiptomban": "Középkori arany- és ezüstérmékre bukkantak az egyiptomi Eszna egyik templománál – írja a Live Science. A leletegyüttest az egyiptomi Legfelsőbb Régészeti Tanács csapata fedezte fel, a pénzek az iszlám periódus más-más időszakából származnak. A korszak a 7-13. században zajlott.\n\nA tavaly megindult ásatáson 286 darab ezüstérmét találtak, ezeket az iszlám kor eltérő uralkodói és államai készíttették.\n\nEzek mellett különböző aranyérmék kerültek elő, köztük egy örmény eredetű, amelyet a 13. században, II. Leó király idején vertek, valamint oszmán bronz- és sárgarézérmékre is bukkantak. Végezetül öntőformákat és súlyokat is felfedeztek, ezeket a pénzverés során használták.\n\nAzt nem tudni, hogy a kincset miért rejtették el. A leletek további elemzésével remélhetőleg a szakértők még többet kideríthetnek az érmék történetéről.",
    "Fehérvárra látogatott az Egyiptomi Képviselőház főtitkára - Luxor testvérváros lehet": "Egyiptomi küldöttséget fogadott a Városházán dr. Cser-Palkovics András polgármester csütörtökön délelőtt. Ahmed Ezzat Manna főtitkár és delegációja a két ország közötti gazdasági, kulturális és oktatási együttműködés erősítésének céljából érkezett Székesfehérvárra. A sajtótájékoztatón bejelentésre került, hogy Székesfehérvár és az egyiptomi Luxor városa hamarosan testvérvárosi szerződést köthet.\n\nCsütörtökön délelőtt Magyarország és Egyiptom Külügyminisztériumainak és parlamentjeinek szervezésében Székesfehérvárra látogatott Ahmed Ezzat Manna tanácsos, az Egyiptomi Képviselőház főtitkára. 2021 januárjától tölti be pozícióját az Egyiptomi Képviselőházban, 2022 februárjától pedig az Arab Parlamentek Főtitkári Szövetségének alelnöki tisztségét is ő viseli. A látogatás apropója, hogy a két ország parlamentje között hamarosan megállapodás köttetik, mellyel az egyiptomi-magyar kapcsolatokat szeretnék erősíteni a felek. Az országok között sok közös pont van kulturális, gazdasági és politikai értelemben egyaránt.\n\nAz Egyiptomi Képviselőház főtitkára látogatott Székesfehérvárra\n\nA két ország célja, hogy az együttműködés ne csak állami szinteken valósuljon meg – kezdte nyilatkozatát dr. Cser-Palkovics András polgármester a küldöttség fogadása után tartott sajtótájékoztatón. A megállapodás egyik szegmense a két Parlament közötti szövetség, a másik pedig azon túl a testvérvárosi kapcsolatok létrehozása. „Székesfehérvár közgyűlése egyhangú döntést hozott arról, hogy Luxor városával testvérvárosi megállapodást hozzunk létre.” – jelentette be a városvezető, hozzátéve, hogy a megállapodás várhatóan még idén aláírásra kerül. A polgármester méltatta a Külügyminisztériumok és a Parlamentek munkáját, akiknek a támogatásával lehetőség nyílt felvenni a kapcsolatot a leendő testvérvárossal.\n\nAhmed Ezzat Manna tanácsos, az Egyiptomi Képviselőház főtitkára elmondta, hogy Magyarország nem ismeretlen az egyiptomi nép számára. Ő maga másodjára jár itt, és valamennyi alkalommal szeretettel fogadták az országban. Örömét fejezte ki, hogy a Luxorral tervezett testvérvárosi megállapodás előrehaladott státuszban van. „A két Országgyűlési Hivatal közötti együttműködés nem más, mint az országok között fennálló szoros kapcsolat folytatása gazdasági, politikai és társadalmi szinten.” - fogalmazott a főtitkár, aki örömét fejezte ki, hogy mostani látogatása során jobban megismerhette az országot. Elmondta, hogy hazaérkezése után rögtön megteszi azokat a konkrét lépéseket, mellyel a két ország közötti együttműködés ügyét segítheti.\n\nAz egyiptomi delegáció a Városházán tett látogatás után sétált a Belvárosban, a napot pedig gyárlátogatás zárta az Ikarus-nál.",
    "Fény derült a piramisok építésének titkára": "A Nílussal kapcsolatos új bizonyítékok alátámasztják azt a régóta fennálló elméletet, hogy az ókori egyiptomiak hogyan építették fel a hatalmas gízai piramisokat több ezer évvel ezelőtt.\n\nA franciaországi Aix-Marseille Egyetem kutatói Hader Sheisha geográfus vezetésével paleoökológiai nyomok segítségével rekonstruálták, hogyan nézhetett ki az egyiptomi Nílus folyó az elmúlt 8000 évben.\n\nA Proceedings of the National Academy of Sciences folyóiratban augusztus 24-én megjelent tanulmány szerint a piramisépítők valószínűleg kihasználták a folyó egy „már megszűnt” ágát az építőanyagok mozgatására. Eredményeik egyértelműen azt mutatják, hogy a folyók magasabb szintje körülbelül 4500 évvel ezelőtt elősegítette a gízai piramiskomplexum felépítését – írja a CNN.\n\nA gízai nagy piramis körülbelül 140 méter magas, amit Hufu fáraó rendelt meg a Kr.e. 26. században. 2,3 millió kőtömbből áll, amelyek össztömege 5,75 millió tonna (ez 16-szor több, mint New York egyik legnagyobb nevezetessége, az Empire State Building), valamint a gízai piramiscsoport legnagyobbika. A másik két fő piramis Khufu fiához, Khafréhoz és Menkaure unokájához tartozik.\n\nA Kairóval határos gízai fennsíkon épült építmények – templomokkal, temetőkkel és munkásnegyedekkel körülvéve – a legrégebbi az ókori világ hét csodája közül.\n\nMire használták?\n\nA tudósok régóta feltételezik, hogy az ókori egyiptomiak bizonyára kiaknázták a Nílus egykori részeit, hogy megmozgassák az óriási építmények felépítéséhez szükséges tonnányi mészkövet és gránitot. (A Nílus jelenlegi vízi útjai túl messze kerültek a piramisok lelőhelyeitől ahhoz, hogy hasznosak legyenek.)\n\nEz a „fluviális-kikötőkomplexum” hipotézisként ismert magyarázat azt feltételezi, hogy az ókori egyiptomi mérnökök egy kis csatornát vágtak át a piramis helyétől a Nílus Khufu-ágáig, a folyó árterületének nyugati széle mentén, és kikotorták a medencéket a folyó fenekéig.\n\nA kutatók szerint az éves árvíz hidraulikus felvonóként működött, lehetővé téve, hogy hatalmas kőtömböket szállítsanak az építkezésre.\n\nAz ókori Nílus árterének rekonstrukciójára szolgáló technikák kombinációjával a kutatócsoport arra a következtetésre jutott, hogy az egyiptomi mérnökök a Nílus mára kiszáradt Khufu ágát arra használták fel, hogy építőanyagokat szállítsanak a „a” pontból „b” pontba.\n\nElőször a gízai ártérről 2019-ben fúrt magok kőzetrétegeit elemezték, hogy megbecsüljék a Khufu-ág több ezer évvel ezelőtti vízszintjét. Megvizsgálták a Khufu térségében található agyaglerakódásokból származó megkövesedett pollenszemeket is, hogy azonosítsák a növényzetben gazdag területeket, amelyek magas vízállásra utaltak.\n\nAdataik azt mutatták, hogy a Khufu terület virágzott az egyiptomi Óbirodalom időszakának első felében, Kr.e. 2700 és 2200 között, amikor valószínűleg a három fő piramis épült. Khufu, Khafre és Menkaure fáraók uralkodása alatt még magas volt a vízállás az ágban.\n\nA harmadiktól az ötödik dinasztiáig a Khufu ág egyértelműen kedvező környezetet kínált a piramisépítési terület kialakulásához és fejlődéséhez, és segítette az építőket a kő és az anyagok hajóval történő szállításának megtervezésében – jegyezte meg a kutatócsoport a tanulmányban.\n\nÁm Egyiptom késői időszakában, Kr.e. 525-332 között a Khufu ág vízszintje leesett a száraz időszak alatt – ez a megállapítás összhangban van a múmiák fogaiban és csontjaiban lévő oxigénről szóló tanulmányokkal, amelyek az alacsony vízfogyasztást tükrözik. Mire Nagy Sándor Kr.e. 332-ben meghódította Egyiptomot, a Khufu ág csak egy kis csatorna volt.\n\nEz jelenti a jövőt a múlt kutatásában\n\nJoseph Manning, a Yale Egyetem klasszicista történésze számára a forradalmi kutatás példája annak, hogy a paleoklimatológia alapvetően megváltoztatja az emberi történelemről alkotott felfogásunkat.\n\nEgyre reálisabban és dinamikusabban látjuk az időben távolabbi emberi társadalmakat\n\n– mondta a CNN-nek.\n\n„Ezek az új technikák – akárcsak a tanulmányban használt pollenelemzés – lehetővé teszik a tudósok számára, hogy több ezer évvel ezelőtti társadalmakat vizsgáljanak” – tette hozzá Manning.\n\n„Korábban az ókori egyiptomi történészek elsősorban szövegekre támaszkodtak, hogy megértsék az egyiptomi társadalmat, ez a módszer azonban megdőlni látszik, és a helyét újszerű technikák veszik át” – jelentette ki a történész.\n\n(Borítókép: Menkaure, Khafre és Khufu három nagy piramisa Gizában, Egyiptomban. Fotó: Sean Gallup/Getty Images)",
    "Egyiptom Görögországgal és Szaúd-Arábiával közösen rendezne foci-vb-t": "Egyiptom Görögországgal és Szaúd-Arábiával közös pályázatot fontolgat a 2030-as labdarúgó-világbajnokság rendezésére.\n\nMohammed Favzi, az egyiptomi sport és ifjúsági minisztérium szóvivője egy televíziós bejelentésben úgy fogalmazott: a három ország \"keményen dolgozik\" és vizsgálja a közös rendezés lehetőségét.\n\nEgyiptom az egyik legjobb házigazda lenne\" - jelentette ki a sportvezető, hozzátéve, hogy az utóbbi három évben az ország számos világeseménynek otthont adott.\n\nA nyolc év múlva esedékes tornára már többen is jelezték rendezési szándékukat: tavaly a spanyolok és a portugálok, idén augusztusban pedig az uruguayi, az argentin, a chilei és a paraguayi szövetség jelentette be, hogy közösen pályázik.\n\nAz idei, november 20. és december 18. közötti tornának Katar ad otthont, míg négy év múlva - immár 48 csapat részvételével - az Egyesült Államok, Kanada és Mexikó lesz a házigazda.\n\nA 2030-as viadal rendezési jogát várhatóan két év múlva ítéli oda a nemzetközi szövetség.",
    "Állatokat is mumifikáltak az ókori egyiptomiak, horrorisztikus a látvány": "Annak idején Egyiptomban nemcsak embereket „tartósítottak”, hanem különféle állatokat is.\n\nHa valaki Egyiptomra gondol, akkor minden bizonnyal egyből a piramisok, illetve természetesen a múmiák jutnak eszünkbe, hiszen talán ezek az ország legjellegzetesebb ismérvei. Abba viszont kevesen gondolnak bele, hogy a mumifikálás mennyire „furcsa” módszer volt a holttestek tartósítására – bár tény, hogy bevált, hiszen évezredekkel később is meglepően jó állapotban vannak egyes maradványok.\n\nAz ókori Egyiptomra jellemző mumifikálás először csak a fáraókat illette meg, majd később mások is részesülhettek ebben a bizonyos szempontból egészen megtisztelő eljárásban. Azért találták ki ezt, mert akkoriban úgy hitték az emberek, hogy a lélek néha-néha visszatér a testbe, ezért meg kellett őrizni annak állapotát, amennyire csak lehetett, hogy ismét otthonra találjon.\n\nA mumifikálás során a testből a szív és az aorta kivételével szinte minden belsőszervet eltávolítottak, különböző anyagokkal kitömték az így keletkezett üregeket, és intenzív balzsamozásnak vetették alá a maradványokat, miközben egy pap imádságokat olvasott fel – ezek után jött a szoros bepólyálás, és végül egy többrétegű szarkofágba helyezték a múmiát.\n\nKevesen tudják, de nemcsak embereket mumifikáltak annak idején az egyiptomiak, hanem előfordult, hogy különféle állatokat is. Az utókornak megmaradt például pávián, kutya, macska, bika és még víziló múmia is, a látványuk pedig mai szemmel egészen horrorisztikus lehet egyesek számára.\n\nItt lehet megnézni pár képet egyes állatmúmiákról – de persze csak saját felelősségre:\n\nBorítókép: Illusztráció / Profimedia",
    "Egyiptomi szertartási szobrot foglalt le az amerikai vámhatóság": "A vámhatóság a Memphis-i Egyetem egyiptológiai intézetével együttműködve állapította meg, hogy a tárgy valószínűleg az időszámítás előtti 1069 és 653 közötti időszakból, Egyiptom úgynevezett harmadik átmeneti korszakából származik. A fejet formáló tárgy vélhetően egy temetési kehely fedele volt, amelyben a múmiák belső szerveit tárolták. A szobor valószínűleg Amszet istent ábrázolja, aki az egyiptomi mitológia szerint Hórusz isten egyik fia, a máj védelmezője.\n\nA műtárgy a kulturális tulajdonok védelméről szóló 1983-as amerikai szövetségi törvény (Convention on Cultural Property Implementation Act) hatálya alá tartozik, amely korlátozza bizonyos régészeti és néprajzi anyagok bevitelét az Egyesült Államokba.\n\nA lefoglalt leletet átadták az amerikai belbiztonsági szerveknek további vizsgálatra.\n\n",
    "Egyiptomi és jordániai járatokat indít újra a Wizz Air": "Világ Egyiptomi és jordániai járatokat indít újra a Wizz Air Startlap Utazás Világ\n\nAz őszi időszakban újraindítja két népszerű járatát a Wizz Air légitársaság.\n\nAz utazni vágyók így újra olyan egzotikus desztinációkra repülhetnek majd a Wizz Air segítségével, mint Egyiptom egyik legnépszerűbb üdülővárosa, Hurghada, vagy Jordánia ékköve, Akaba.\n\nA Vörös-tenger partvidékén fekvő Hurghada mindössze négy óra alatt elérhető Budapestről. A turistaparadicsom nem csupán korallzátonyaival és kristálytiszta tengerével, de búvárkodási és szafarilehetőségeivel is várja a felfedezni vágyókat.\n\nNovembertől ugyancsak elérhető lesz a Közel-Kelet egyik kiemelt úti célja: a jordániai Akaba szintén a tengerpartok kedvelőinek nyújthat életre szóló élményt.\n\nA COVID-19 korlátozások enyhítése és a PCR-tesztre vonatkozó követelmények eltörlése a beoltott utazók számára ismét egyszerűbbé tette a légi közlekedést, ami több spontán utazási lehetőséget tesz lehetővé.\n\nA Wizz Air javasolja, hogy az utazni vágyók mindenképpen ellenőrizzék, és szükség esetén újítsák meg a már lejárt, vagy lejárat közeli (kevesebb, mint 3 hónapig érvényes) úti okmányukat a repülőutak előtt.",
    "Egy zarándoklat éleményei – Bemutatták Viszolajszky Károly szentföldi útirajzát Alsószemeréden": "Minden évben magyar zarándokok és turisták ezrei látogatnak el a Szentföldre, hogy megtekintsék azokat a bibliai szent helyeket, ahol az evangéliumot először hirdették. Ellátogatnak Jeruzsálem városába, az Olajfák hegyén álló Pater noster templomba, ahol Jézus tanítványait imádkozásra, a Miatyánkra tanította. Meghatódva és büszkén állnak meg a magyar zarándokok a templom belsejében található kőtábla előtt, amelyre anyanyelvükön van bevésve az Úr imája. E tábla ékes bizonyítéka annak, hogy magyar ajkú elődeink már a múltban is nemcsak buzgó zarándokok voltak, de igazi hazafiak is, akik fontosnak tartották, hogy számos más nemzet nyelve mellett a magyar is ott legyen ezen a szent helyen.\n\nDe vajon tudják-e a magyar zarándokok és turisták, hogy kinek az érdeme, hogy a mi anyanyelvünkön is olvasható a Miatyánk a jeruzsálemi templom falán? Ki volt az a vidéki plébános, aki több mint 120 éve mindent megtett azért, hogy az Olajfák hegyén a magyar vallásosság is képviselve legyen? E nagy műveltségű vidéki plébános és egyházi író nem más, mint Viszolajszky Károly esperes, plébános.\n\nViszolajszky Károly 1885-ben járt a Szentföldön. Három hónapos zarándokútjának gyümölcseként 1887-ben megjelent az Egy zarándoklat éleményei című útirajza. A könyv megírásának és megjelenésének nemes célja volt. A nemzet figyelmét szerette volna felhívni arra a mulasztásra, hogy Jeruzsálemben, a Pater noster templomban hiányzott a Miatyánk magyar nyelvű szövege, és ezt a mulasztást szerette volna pótolni. A Szentföldről való hazatérése után gyűjtést indított. Útirajza bevételéből, templomi gyűjtésből, valamint Fraknói Vilmos püspök adományának köszönhetően gyűlt össze a kőtábla ára. 1888. július 23-án eltávolították tehát a tibeti nyelven készült fordítást, és a helyére tették a magyar nyelvű Miatyánkot.\n\nAlsószemeréden a rendhagyó könyvbemutató keretében nemcsak az idén tavasszal kiadott második, javított kiadású útirajzot ismertették szeptember 24-én, de megemlékeztek Viszolajszky Károlyról is. A plébános közel 55 évig élt és szolgált a felvidéki településen. Itt hunyt el 1929-ben.\n\nA könyvbemutatót a Zemered Polgári Társulás szervezte, a pap író Magyarországon élő rokonaival együttműködve. A helyi művelődési központban rendezett eseményen több mint félszázan jelentek meg: meghívott vendégek, helyi lakosok és olyan a községből elszármazottak, akik szüleik, nagyszüleik által mind a mai napig kötődnek Alsószemerédhez.\n\nA megjelenteket Balla Szilvia, a Zemered Polgári Társulás elnöke köszöntötte, aki rövid bevezetőjében szólt arról, hogy évekkel ezelőtt hogyan hallott először a tudós plébánosról, illetve arról is, hogyan keletkezett a könyvbemutató ötlete.\n\nEzt követően Kiss László orvos, orvostörténész bemutatta Viszolajszky Károly életútját. Elmondta: a ’90-es években járt Alsószemeréden, ekkor hallott először a plébánosról, érdemeiről, és ekkor kezdett el komolyabban kutatni utána. Az elmúlt évtizedekben több cikket is írt a méltatlanul elfeledett lelkipásztorról. Az egyik ok, amiért sokáig nem ismerte a nagyközönség Viszolajszky Károlyt, az lehet, hogy a halála idején a trianoni döntés következtében Alsószemeréd már csehszlovák helység volt, így személye Magyarországon teljesen feledésbe merült.\n\nAz 1887-ben megjelent útirajzból Kiss László ezután olyan részleteket idézett, amelyeknek elsősorban alsószemerédi vonatkozásai vannak. Egy ilyen részlet az útirajz záró része is, amelyben a plébános arról a megható fogadtatásról ír, amelyben zarándokútjáról való hazatértekor részesítették a hívek.\n\nViszolajszky Károly könyvében részletesen ír arról, hogyan szerzett tudomást arról, hogy a Pater noster templomban hiányzik a magyar nyelvű kőtábla. Ezt a részt a könyvből Csóvány Adrián olvasta fel, aki a Palóc Társaság magyar kultúra napja tiszteletére kiírt pályázatán a Alsószemerédről és ezen belül is Viszolajszky Károlyról írt. Kitűnő pályamunkáját a zsűri második hellyel díjazta.\n\nAz Új Ember Kiadványok sorozatban megjelent Egy zarándoklat éleményei című kötet második, javított kiadását Horváth Béla egykori országgyűlési képviselő, a Hit pajzsa díj egyik alapítója mutatta be a közönségnek. Megosztotta, mikor és kinek köszönhetően értesült arról, hogy dédnagyapja testvére nem más, mint a magyar Miatyánkot Jeruzsálembe eljuttató Viszolajszky Károly esperes, plébános. A ’90-es évek vége óta érlelődött benne az a gondolat, hogy az eredetileg 1887-ben megjelent könyvet újra ki kell adni. Az alsószemerédiek méltán büszkék lehetnek Viszolajszky Károlyra. Jó lenne, ha a jövőben ez a kis község a Felvidéken a plébános örökségének köszönhetően felkerülne az egyházi turizmus térképére – emelte ki Horváth Béla, aki a rendezvény végén javasolta, hogy érdemes lenne a Jeruzsálemben található magyar nyelvű Miatyánk tábla másolatát elkészíttetni, és az alsószemerédi templom falán elhelyezni. Erre a célra Kis László rögtön felajánlott egy jelentősebb összeget.\n\nA könyvbemutató után kisebb fogadás mellett kötetlen beszélgetés vette kezdetét. A jelenlévők ezután a rokonokkal együtt megkoszorúzták a temetőben Viszolajszky Károly sírját, és együtt elimádkozták a Miatyánk imát.\n\n* * *\n\nBalla Szilvia, a Zemered Polgári Társulás elnöké így nyilatkozott a társulásról, a rendezvényről és a terveikről.\n\n– A könyvbemutatót a Zemered Polgári Társulás szervezte. Mit érdemes tudni a társulásról?\n\n– Alsószemeréd község egy kis zsákfalu, körülbelül ötszáz lakossal, nem messze a magyar határtól. A kívülálló számára egy szürke kis község, aki viszont jobban megismeri a történelmünket, rájön, hogy Alsószemeréd gazdag egyháztörténelmi múlttal rendelkezik. 2020-ban pár helyi lakos úgy döntött, hogy jó lenne az itt található kulturális, történelmi és szellemi hagyatékot megmenteni az utókor számára. E célból Zemered néven polgári társulást hoztunk létre. A társulás elsődleges célja Alsószemeréd község kulturális és történelmi kincseinek, értékeinek megőrzése. Fontosnak tartjuk, hogy őseink kulturális és történelmi hagyatéka ne merüljön feledésbe, hogy gyermekeink is megismerjék községünk történetét és a helyi kultúrát.\n\n– Mikor és hogyan értesült először Viszolajszky Károly létezéséről, történetéről?\n\n– Gyerekkoromban gyakran jártam a nagymamámmal a temetőben. Volt ott egy érdekes sír, egy szobor, amely egy pásztort ábrázol, lábainál pedig két bárány. Gyakran megsimogattuk a bárányokat; kérdeztük a mamát, hogy kinek a sírja ez. Minden alkalommal elmondta, hogy egy papocské, aki itt szolgált a községben. Ennyi volt csupán a történet. Évek, illetve évtizedek teltek él ezután, amikor a különböző családtagjaimnak köszönhetően elkezdtem a község történetével komolyabban foglalkozni. Így ismertem meg a különböző forrásokból Viszolajszky Károly életét, munkásságát, valamint a helyi zárda történetét is.\n\n2015-ben személyesen is jártam Jeruzsálemben. Akkor már tudtam a magyar nyelvű Miatyánk tábláról. Izgatottan kerestük az ismerősömmel a Pater noster templomban. Később a szentmisén a minket kísérő plébánosok elmondták és kiemelték, hogy a tábla az alsószemerédi Viszolajszky Károlynak köszönhető, illetve azt a tényt is, hogy a csoportban van két alsószemerédi is. Bevallom őszintén, szívet melengető érzés volt arra gondolni, hogy ez a tábla annak a plébánosnak köszönhető, akit a mi dédszüleink személyesen is ismertek, illetve részben a mi felmenőink adományainak is köszönhető.\n\n– Az alsószemerédiek mennyire ismerik Viszolajszky Károly történetét?\n\n– A ’90-es évek előtt a helyiek minimális információkkal rendelkeztek a plébánosról. Csupán ezután jelentek meg a régiónkban tanulmányok, cikkek a plébánosról, életéről és munkásságáról. 2019-ben két alsószemerédi lakos kezdeményezésére felújítottuk a Viszolajszky Károly sírhelyét. Egy rendhagyó ünnepi szentmise keretén belül megemlékeztünk a község korábbi esperes, plébánosáról. Erről az eseményről több cikk is íródott, így is próbáltuk a plébános érdemeit népszerűsíteni. A mostani könyvbemutató pedig egy újabb fontos állomás azon az úton, hogy a plébánost a környéken jobban megismerjék.\n\n– Mesélne esetleg a társulás, illetve a helyiek távolabbi terveiről?\n\n– A plébániaépület, amelyben Viszolajszky Károly élt, még ma is áll. Ezt az épületet közel tíz éve megvásárolta a község. Az egyik hosszú távú tervünk az épülettel kapcsolatban egy kisebb múzeum, illetve egy Viszolajszky Károly-emlékszoba létrehozása. Önerőből ezt sajnos nem tudjuk megoldani, a tervet csupán támogatók segítségével fogjuk tudni megvalósítani. És természetesen örömmel fogadtuk Horváth Béla javaslatát a magyar nyelvű Miatyánk táblával kapcsolatban. Reméljük, hogy a jövőben sikerül egy ilyen táblát elkészíttetni és az alsószemerédi templom falán elhelyezni.\n\nIdézve a tudós plébánost, Viszolajszky Károlyt „igaz, hogy még költségvetés nincs… de hisz remélem, sok honfitársam van, ki ha csak egy homokszemet is hoz, az épület azzal is több anyagot nyer”.\n\nViszolajszky Károly Egy zarándoklat éleményei – Egyiptom, Jeruzsálem és Rómában, Útirajz című kötete megvásárolható az Új Ember könyvesboltban (Budapest, V. kerület, Ferenciek tere 7–8. Nyitvatartás: hétfő, kedd, csütörtök, péntek 9–17 óráig; szerda 10–18 óráig) vagy megrendelhető az Új Ember online könyváruházban.\n\nForrás: Horváth Béla\n\nFotó: Magyar Kurír; Horváth Béla\n\nMagyar Kurír",
    "Sárkányok háza: a Targaryenek a elbújhatnak az egyiptomi fáraók mögött": "Annak idején óriási vihart kavart a Trónok harca első évada, ami Cersei és Jamie Lannister eltitkolt, vérfertőző kapcsolatával nyitott. Aztán kiderült, hogy a korábbi uralkodó dinasztia, a Targaryen-család teljesen természetesnek vette és aktívan gyakorolta a családon belüli házasságot. Ami persze pont olyan problémás, amilyennek hangzik.\n\nA Sárkányok Háza címen futó előzménysorozatban a Targaryenek uralkodásának néhány évét követhetjük nyomon, ahol testvérek, unokatestvérek, illetve nagybácsi-unokahúg házassága is megtörténik, vagy legalábbis szó esik róla. Ez a 21. századból nézve barbár, sőt undorító szokásnak tűnik, pedig nagyon is általános gyakorlat volt a történelem folyamán az uralkodói családok körében. Nem is kell olyan messzire mennünk, az európai uralkodócsaládok rendkívül belterjesek voltak, Sissi hercegnő és Ferenc József például elsőfokú unokatestvérekként házasodtak össze.\n\nDe az incesztus, mint intézmény, leginkább az egyiptomi uralkodók életében találjuk meg: a 3000 éves birodalom uralkodói között akad néhány olyan belterjes családtörténet, ami mellett George R.R. Martin fantáziája bájos gyermekmesének tűnik.\n\nMiért volt elfogadott a testvérházasság?\n\nA vérfertőzés (nemcsak testvérek között, hanem apa és lánya, unokatestvérek, nagybácsik és unokahúgok stb. között is) meglepően gyakori volt az ókori egyiptomi királyi családok körében. Ennek több oka van.\n\nEgyrészt az ókori egyiptomiak úgy hitték, hogy a fáraó = Isten. Mármint egy igazi, élő Isten, aki lényegében a nép nagykövete a többi istenség felé. Emiatt a királyi család egyedülálló státusszal rendelkezett, amely elkülönítette őket a nem királyi származású emberektől. Emiatt a királyi származású nőknek tilos volt férjhez menniük közemberhez.\n\nMás országok királyi családjaiba való beházasodás sem volt bevett szokás, az ókori egyiptomiak ugyanis meglehetősen idegengyűlölőek voltak. Úgy gondolták, hogy egy egyiptomi királyi származású nőnek méltóságán aluli dolog, ha arra kényszerítik, hogy Egyiptomon kívül éljen – ezzel szemben a fáraók gyakran vettek feleségül külföldi hercegnőket.\n\nÍgy egy egyiptomi hercegnő számára az egyetlen lehetőség az volt, hogy vagy hajadon marad, vagy a királyi család egy másik tagjához megy feleségül, ami elkerülhetetlenül vérrokont jelentett.\n\nMásrészt a királyi család isteni státusza miatt a saját húg vagy lány feleségül vétele a vérvonal megerősítésének is tekinthető – ami persze a mai biológiai tudásunkkal nézve meglehetősen ironikus. Ennek elsősorban spirituális, nem pedig stratégiai okai lehettek, mivel a legtöbb fáraónak, aki vérrokonát vette feleségül, voltak nem királyi származású feleségei is.\n\nHa megfigyeljük, R.R. Martin ezt a felfogást másolta le a Targaryeneknél is: ők maguk is istennek tekintik magukat, akik a többi ember fölött állnak, ezért más szabályok vonatkoznak rájuk, és nem akarják \"gyengíteni\" a tiszta valyriai vérvonalukat.\n\nA harmadik indok, ami miatt az incesztus elfogadott volt, hogy a fáraók nagy háremeket tartottak fent, sok-sok feleséggel, szeretővel, és utóddal, így az egyiptomi királyi család tagjai nem voltak “igazi család”, legalábbis abban az értelemben, amit ma ez a fogalom jelent.\n\nA király gyermekei nem töltöttek túl sok időt se egymással, se a szüleikkel, így valószínű, hogy nem alakultak ki azok a természetes pszichológiai gátlások a vérfertőzéssel szemben, amelyeket ma természetesnek tartunk. A legtöbb fáraó a saját lányát, testvérét vagy testvéreit vette feleségül, akik a rendkívül bonyolult családfa miatt egyszerre voltak az unokatestvérei, nagynénjei, vagy unokahúgai.\n\nEzek a frigyek persze valóságos genetikai rémálmok voltak, a belterjesség egyre több és több beteg utódot jelentett. Az egyiptomi politikai viszont legalább annyira vad és zűrzavaros volt, mint a Trónok harca. A leghosszabb ideig fennálló dinasztia is mindössze 187 évig volt hatalmon, majd lecserélődött.\n\nDe nézzünk meg pár gyakorlati példát!\n\nII. Ramszesz\n\nA hatalmat 23 esztendős korában megszerző II. Ramszesz nem királyi családba született: nagyapja, Ramszesz hadvezér volt a XVIII. dinasztia idején, akire a gyermektelenül elhalálozó Horemheb fáraó végül rábízta a trónt. Így alapult meg a XIX. dinasztia, aminek harmadik uralkodója volt II. Ramszesz.\n\nA fáraó mindent megtett azért, hogy megerősítse a dinasztiát: rengeteg hódító hadjáratot vezetett, hatalmas építkezéseket rendelt meg, és óriási háremet tartott fent, hogy utódlását biztosítsa. Ramszesznek élete során rengeteg felesége volt, akiktől becslések szerint körülbelül 85-100 gyermeke született. Leánygyermekei közül legalább hármat, de valószínűleg négyet is feleségül vett: édesanyjuk halála után a lánygyermekek léptek a királyi hitvesek helyére. Ez mai szemmel nézve elég visszataszító, de a korszak spiritualitása szerint teljesen rendben volt.\n\nTutanhamon\n\nEgy nemzetközi szakértői csoport 2008 és 2010 között végzett átfogó DNS-vizsgálatokat Tutanhamon családjának 10 tagján. Ezek során bebizonyosodott, amit már addig is is sejtettek: Tutanhamon fáraót Ehnaton, vagyis IV. Amenhotep fáraó nemzette egyik lánytestvérének – ez a dinasztiában egyáltalán nem volt szokatlan.\n\nA törékeny egészségű fáraó rengeteg, örökletes betegségben szenvedett, akárcsak a családtagjai.\n\nMúmiáikban kimutatták például a csontszöveteket romboló Köhler-betegséget.\n\nNégy megvizsgált múmia DNS-ében sikerült kimutatni a maláriát – az egyik maláriás múmia Tutanhamoné volt. Ezt a diagnózist igazolta annak a túlvilágra szánt patikának az összeállítása is, amelyet a fáraó sírjában találtak.\n\nEmellett kiderült, hogy az ifjú fáraónak, ahogy apjának, Ehnatonnak, farkastorka volt.\n\nOligodactyliában is szenvedett: a jobb lábán a normálisnál kevesebb lábujjal rendelkezett, a bal pedig, akárcsak nagyapjának, dongaláb volt. Ezért és a fájdalmas, csontelhalással járó Köhler-betegség miatt csak botok segítségével volt képes járni.\n\nTutanhamon immunrendszere a számtalan betegség miatt igen legyengült az évek során. A kutatók meggyőződése szerint egy váratlan, valószínűleg esés következtében bekövetkező lábtörés maláriafertőzéssel párosulva végzetessé bizonyult számára: immunrendszere összeomlott.\n\nTutanhamon sírjában két bebalzsamozott magzatot is találtak a kincsek mellett a sírkamrában, a fáraó gyermekeit. Egyikük egy legalább héthónapos leány, mellette feküdt egy még kisebb magzat. A család belterjessége ennél a generációnál már olyan szintű egészségügyi problémákat okozott, hogy Anhszenamon valószínűleg nem volt képes rá, hogy kihordja saját féltestvére gyermekeit, akik így halva születtek.\n\nKleopátrák és Ptolemaioszok\n\nAz egyiptomi fáraók vérfertőzésének “nemes” hagyományát a Ptolemaioszok járatták a csúcsra. A görög származású dinasztiában a testvérpárok összeházasodtak és társuralkodókként uralkodtak. Hogy még zűrzavarosabb legyen az egész, a férfiak legtöbbször a Ptolemaiosz, míg a nők a Kleopátra nevet viselték (Kleopátrából összesen hét, míg Ptolemaioszból 14 volt a dinasztián belül). Így fordulhatott elő az, hogy VII. Kleopátra az öccséhez, XIII. Ptolemaioszhoz ment feleségül, de már a nagyszüleik, V. Kleopátra és XII. Ptolemaiosz is testvérpár voltak.\n\nA kortársak a ptolemaioszi dinasztia számos tagját rendkívül elhízottnak írták le. A szobrok és érmék tanulsága szerint dülledt szemük, és megvastagodott, duzzadt nyakuk volt, ami a szakértők szerint az örökletes Graves-kórra utal. Emellett a leírásokból kiderül, hogy Erdheim-Chester-kórban, vérzékenységben, és kóros pajzsmirigy-gyulladásban szenvedhettek. A leírások alapján az is valószínű, hogy a család bizonyos tagjainak súlyos mentális problémái lehettek, ami szintén a belterjességre vezethető vissza. Emellett a családra jellemző korai halál, a gyakori meddőség, és a nagy arányú csecsemőhalál oka is a belterjesség lehetett.\n\nAzokban az uralkodói dinasztiákban, ahol megjelent a belterjesség, ez általában súlyos fizikai és szellemi torzuláshoz vezetett: a családtagok egyre kevésbé voltak egészségesek. Valahol érthető, hogy George R.R. Martin mindezt elegánsan kifelejtette a westerosi történetekből, bár a Targaryen családban az őrület elő-előfordul, viszont mindenki, kivétel nélkül gyönyörűen néz ki.\n\nEnnek persze a sorozat készítői örültek az HBO-nál, hiszen elég sok nézőt elvesztenének, ha dongalábú, farkastorkú, eltorzult vonásokkal rendelkező nyomorékok lennének a Sárkányok Háza főszereplői. Tudományos szempontból viszont egyértelműen megalapozottabb lenne.\n\nEz is érdekelhet\n\nVisszatért a Trónok harca világa: a sztori minimál, a sárkány maximál",
    "Újabb hatalmas piramis épült Egyiptomban - videó": "A VeryNile megépítette a világ legnagyobb műanyag piramisát. Súlya meghaladja a 7500 kg-ot, és körülbelül 250 ezer műanyag palackból készült, amelyeket a Nílusból gyűjtöttek össze. A Nílus nyugati partján, Gízában, férfiak és nők százai dolgoznak a folyó tisztításán egy 2018-ban indult projekt keretében, amely a műanyagszemét összegyűjtésére és a környezetvédelem fontosságára hívja fel a figyelmet.\n\nA VeryNile önkéntesei azért építették a piramist, hogy megakadályozzák a műanyag bejutását a nílusi ökoszisztémába, ugyanakkor globálisan is ráirányítsák a figyelmet a vizek műanyagszennyezettségére.\n\nAz alábbi videón a különleges építmény látható:\n\nA felhasznált palackokat a textiliparban fonalként hasznosítják majd újra.\n\nA kezdeményezés keretében 2018-óta már több mint 100 ezer kg műanyagot gyűjtöttek össze.\n\nA műanyag több száz évig is megmaradhat a Nílusban anélkül, hogy lebomlana.\" - magyarázta az egyik önkéntes, Hanaa Farouk.\n\nA piramist hat halász építette, 45 napos munkával.\n\nEgy, a Világgazdasági Fórum által említett tanulmány szerint a folyókból származó műanyagok 88-95 százaléka mindössze 10 folyóból származik, köztük az olyan nagy folyamokból, mint a Niger és a Nílus.\n\nEgyébiránt idén novemberben Egyiptom ad otthont a következő ENSZ Klíma Világkonferenciának.",
    "Ókori hivatalnok szarkofágára bukkantak": "3300 éves, kőből készült szarkofágot találtak Egyiptomban – írja a Live Science. A koporsó egy magas rangú tisztségviselő számára készült, akinek múmiáját sírrablók vitték el.\n\nA rózsaszín gránitból faragott koporsó egy Ptah-im-vea nevű férfi számára készült, aki II. Ramszesz (időszámítás előtt 1279-1213) idején élt. Az elhunyt egy olyan templomot irányított, amelyet a fáraó Thébában, azaz a mai Luxorban épített. II. Ramszesz korában Egyiptom hatalma a mai Szudántól Szíriáig terjedt.\n\nA hieroglif felirat alapján hivatalnok feladata a templom állatállományának felügyelete, a kincstár vezetése és az áldozatbemutatás volt.\n\nPtah-im-veát végül nem az érintett templomnál temették el, koporsóját ehelyett Szakkarában, egy ezer évvel korábban emelt piramis közelében helyezték el. Az ősi város hatalmas nekropoliszáról ismert.\n\nA szarkofágot Unisz fáraó (időszámítás előtt 2353-2323) piramisánál fedezték fel, egy olyan folyosótól délre, amelyen az emberek az építménybe sétálhattak be. Az ókori Egyiptom lakói előszeretettel temetkeztek korábbi uralkodók piramisának közelébe, ezt Gízában több sír is bizonyítja. A szokás arra utal, hogy a korabeliek szentként tekintettek ezekre a területekre.\n\nA közelmúltban feltárt koporsó szövege az elhunyt védelmét kéri, a szarkofágon emellett Hóruszt, az égbolt sólyomfejű istenét, Ozirisz és Ízisz fiát ábrázoló faragványok is láthatóak. Noha a nyughelyet már kifosztották, a koporsóban gyantát mutattak ki, ami arra utal, hogy egy múmia volt benne. Egyéb leleteket nem találtak a helyszínen.",
    "Washington több száz millió dolláros segéllyel támogatja Szíriát és Egyiptomot": "Az amerikai külügyminisztérium csütörtökön bejelentette, hogy 756 millió dolláros humanitárius segélyt biztosít Szíriának. A kormány azt is jelezte, hogy Egyiptom újból számíthat a több száz millió dolláros éves amerikai katonai segély jelentős részére, miután Washington értékelése szerint az észak-afrikai országban javult az emberi jogok helyzete.\n\nAz Egyesült Államok idén már bejelentett egy 808 millió dolláros csomagot Szíria számára. Az újabb segéllyel Washington elkötelezett támogatásáról akarja biztosítani a szíriai népet – hangsúlyozta közleményében Antony Blinken amerikai külügyminiszter.\n\nA csomagról az Egyesült Államok ENSZ-hez akkreditált nagykövete, Linda Thomas-Greenfield tájékoztatta a Biztonsági Tanácsot annak csütörtöki, Szíriával foglalkozó ülésén.\n\nBlinken közleményében egyúttal méltatta azt a nemzetközi egyezményt, amely lehetővé teszi, hogy a török határon át humanitárius segítség érkezzen Szíriába. A Biztonsági Tanács július közepén elfogadott egy határozatot, amely hat hónappal meghosszabbította a megállapodás határidejét. A nyugati országok eredetileg egy évvel akarták megtoldani a 2014 óta működő mechanizmus engedélyét, de Oroszország csak fél évbe egyezett bele. Az egyezmény lehetővé teszi, hogy az a 2,4 millió ember, aki Idlíb és Aleppó tartomány felkelők ellenőrizte részén él, Damaszkusz engedélye nélkül segítséghez juthasson.\n\nBlinken megjegyezte: a szállítmányok létfontosságú árucikkeket, például élelmiszert és gyógyszert tartalmaznak.\n\nA szíriai háború 2011-es kezdete óta Washington 15,7 milliárd dollár értékű humanitárius segítséget nyújtott a közel-keleti országnak, és ezzel annak legfontosabb globális támogatója.\n\nA washingtoni kormány szerdán azt is bejelentette, hogy újra folyósítja Egyiptomnak a hagyományos 300 millió dolláros éves katonai segély jelentős részét, 170 millió dollárt, miután értékelése szerint javult az emberi jogok helyzete az észak-afrikai országban. Egyiptom mintegy ötszáz politikai foglyot engedett szabadon az elmúlt időszakban. Becslések szerint 60 ezer másként gondolkodó ül börtönben az országban.\n\nTöbb jogvédő csoport és amerikai képviselő azt kérte a kormánytól, hogy továbbra is vonja meg a segélyt Egyiptomtól, mert meglátásuk szerint Kairó rosszul bánik a demokráciapárti aktivistákkal, jogvédőkkel, újságírókkal, írókkal és ellenzéki politikusokkal.\n\nAz Egyesült Államok több milliárd dollár katonai segélyt folyósított Egyiptomnak azóta, hogy az észak-afrikai ország 1978-ban békeszerződést kötött Izraellel.",
    "Egyedi termék szállítása volt az „új\" Ganz első egyiptomi projektje": "Az egyiptomi székhelyű Egyptian Financial & Industrial Co. vállalat számára szállított speciális, teljesen egyedi tervezésű generátoregységet a Ganz Transzformátor- és Villamos Forgógépgyártó Kft. – olvasható a Ganzi közleményében. A transzformátorok, valamint nagy teljesítményű villamos motorok és generátorok gyártásával, illetve nagyfeszültségű készülékek szervizelésével foglalkozó magyar vállalat a közel százmillió forintos megrendeléssel megerősítette pozícióját az észak-afrikai térségben. A társaság készülékszerviz üzletága emellett az eddigi egyik legjelentősebb projektjét is teljesítette az észak-afrikai országban, egy hidrogenerátor helyszíni felújítása révén.\n\nFotó: Ganz Transzformátor- és Villamos Forgógépgyártó Kft.\n\nA Ganz Transzformátor- és Villamos Forgógépgyártó Kft. alapításának évében, 2020-ban indította újra a termelést a tápiószelei gyárban, amely a korábbi indiai tulajdonos, a finanszírozási problémákkal küzdő CG Electrictől került több mint 15 év után ismét magyar tulajdonba. A vállalat azóta folyamatosan növeli a termelés volumenét és szélesíti exportját, amit jól példáz, hogy az idei évre előirányozott megrendelésvolumen 80 százalékát már az első negyedévben teljesítette.\n\nBejáratott piac az egyiptomi\n\nA most lezárult, közel százmillió forint értékű projekt keretében a magyar nehézgépgyártó vállalat a kairói székhelyű Egyptian Financial & Industrial Co. részére egy 3500 kilovoltamperes és 11 000 volt teljesítményű generátoregységet szállított Egyiptomba. A Ganz egyedi tervezésű, speciális generátoregységét a mezőgazdasági vegyi anyagok előállításával és forgalmazásával foglalkozó vállalat, annak műtrágyagyárában a technológiai fáradt gőzből származó hőenergia visszanyerésére használja majd fel. A kivételesen magas – 1500-as – fordulatszámmal működő generátor az üzem villamos teljesítményének kb. 50 százalékát fogja fedezni, ezáltal a felhasználás során üzemviteli költségekben jelentős megtakarítás érhető majd el a Egyptian Financial & Industrial Co. gyárában.\n\n„Az egyiptomi piacon vállalatunk már az 1980-as évektől kezdve jelen van, az átszervezést követően, a Ganz új érájában viszont ez az első projektünk, amelyet a tervek szerint továbbiak követnek a jövőben.\n\nVállalatunk az idei évre vonatkozóan a további növekedést és piaci pozíciónk megerősítését tűzte ki célul, amelynek fontos részét képezte a tulajdonosi hátterünk és a tápiószelei gyárunk működésének stabilizálása, illetve exportunk fellendítése. A reorganizációs folyamat sikerességét, stabilizálódott működésünket pedig a most teljesített, több mint 250 ezer euró értékű egyiptomi megrendelésünk is bizonyítja” – mondta el Jan Prins, a Ganz Transzformátor- és Villamos Forgógépgyártó Kft. ügyvezető igazgatója.\n\nA Ganz munkatársai továbbá egy 75 MVA teljesítményű hidrogenerátor karbantartási munkálatait is elvégezték a szintén egyiptomi Asszuánban, a Hydro Plants Generation Company (HPGC) számára. Ez az elmúlt évek egyik legjelentősebb, a Ganz készülékszerviz üzletága által végzett felújítási projektjének tekinthető.\n\nAz egyedi termékeken a fókusz\n\nA Ganz Transzformátor- és Villamos Forgógépgyártó Kft. 2020-ban alakult, és miután a CG Electric Systems Hungary Zrt.-vel szemben 2020 júliusában felszámolási eljárás indult, a társaság nyilvános aukció keretében megvásárolta a tápiószelei Ganz-gyárat és az ahhoz tartozó eszközállományt, továbbá munkaszerződéseket kötött a társaság közel 300 korábbi munkavállalójával. A reorganizáció eredményeként, a vállalat megerősödve, több mint 15 év után újra 100 százalékban magyar tulajdonba került. A tápiószelei gyárban egyedi nagyfeszültségű villamos berendezések, így transzformátorok, motorok és generátorok gyártását végzi, illetve ehhez kapcsolódó szerviztevékenységeket is biztosít az ügyfelei számára. A vállalat több mint 300 munkavállalót foglalkoztat, ezáltal a régió egyik legjelentősebb munkaadója.",
    "Döbbenetes látvány: Íme az elfeledett vörös piramis, az első egyiptomi piramis, amely sokkal ősibb, mint a gízai három nagypiramis": "Sokkal több piramis létezik, mint arról tudhatsz.\n\nSokan azt gondolják, hogy a három gízai pirmison kívül nincs is nagyon élet, kevés jó állapotban megmaradt piramis létezhet Egyiptomban, pedig ez egyáltaln nincs így. Sőt, nem is Egyiptomban van a legtöbb piramis, hanem bizogy egy másik országban, ott 255 efféle monstrumot emeltek. Egyiptomban \"csupán\" 138 van, amelyek közül a legtöbbet az Óbirodalom idején építették.\n\nSőt, érdekesség, de a piramisok nem is mindig néztek ki ugyanúgy, mint ahogy az építészet is folyamatosan megújul, egyiptomban ugyan kisebb léptékben, de változtak a piramisok alakjai, ha annyira nem is feltűnően és elütően. Az első tökéletes gúla alakú piramist pedig nem a gízai nagypiramisok között kell keresni, hanem Dahsúrban. Mivel ez az első tökéletesen gúla alakú piramis, így bizony hívják úgy, hogy Egyiptom \"első valódi\" piramisa.\n\nEz Sznofru piramisa, aki az Óbirodalom IV. dinasztiájának első uralkodója volt. És róla nagyon sokminden maradt fent, hiszen mesés gazdagságáról sokat mesélnek, a fárai rengeteg hadjáratot vezetett, és azt is tudjuk, hogy kiterjedt kereskedelmi hálózatot épített ki országa körül. A piramist már a 17. században felfedezték az utazók, és folyamatosan írtak róla, de régészeti feltárása majd csak a 19. század közepén kezdődik.\n\nÍgy néz ki tehát az első igazi piramis:\n\n(Forrás: Femina, Wikipedia)\n\nBorítókép: Profimedia - illusztráció",
    "Völgyi Zsuzsit sügérek sebesítették meg egyiptomi nyaralásán": "Miközben ezt elmesélte, véletlenül azt is megemlítette, hogy új párja van.\n\nVölgyi Zsuzsi nemrég Hurghadán, Egyiptomban nyaralt, a pihenését viszont némileg beárnyékolta, hogy nagyon tartott a cápáktól: a Vörös-tenger ezen részén ugyanis két halálos cápatámadás is történt a nyáron.\n\nAz énekesnő végül cápával nem találkozott, azonban amikor a tengerben fürdött, sügérek támadták még.\n\nEgy alkalommal, mikor mentünk be a tengerbe, harapást éreztem lábamon. Kijjebb mentem, és láttam, hogy vérzik is. A közelben álló két nő is sikoltozni kezdett, ők is vérző lábbal jöttek ki. Tíz centis sügérek támadtak meg minket, egy pici darabot ki is haraptak a lábamból. Akkor is elöntött a pánik, a párom próbált megnyugtatni\n\n– mondta a Borsnak.\n\nAz énekesnő és férje tavaly novemberben szakítottak, idén júniusban pedig még azt mondta a Reggeliben, hogy szingli. Mint most kiderült, azóta új párja van, róla viszont szándékosan nem beszélt eddig a nyilvánosság előtt.\n\nAzt tapasztalom, hogy a mai világban akármit osztanék meg magamról az interneten, azonnal szétszednének. Elborzaszt, hogy mi munkálkodik emberekben, a kommentelőkben. Fáj a lelkemnek ez a sok rosszindulat. Tíz évvel ezelőtt bővebben nyilatkoztam volna róla, akkor még nem jutott el hozzánk ez a sok gyűlölködés a közösségi oldalakon\n\n– magyarázta a dolgok miértjét.",
    "Titokzatos szövetség döntötte romba az ókori birodalmakat, még óriások is harcoltak közöttük": "Egyiptom sem volt biztonságban tőlük.\n\nCsaknem három és fél évezreddel ezelőtt, a Krisztus előtti 12-13. század fordulóján titokzatos hajós portyázók bukkantak fel a mediterrán térségben. Feldúlták Anatóliát, Szíriát, Föníciát, Kánaánt, Ciprust, Egyiptomot és a rejtélyes Ugaritot, néha helyrehozhatatlan károkat okozva az ősi birodalmakban.\n\nA titokzatos tengeri népekről ma is nagyon keveset tudunk, a kutatók jelenleg úgy gondolják, hogy 9 különböző etnikum, népcsoport különleges szövetségéről van szó. Aligha koordinálhatták a csapásaikat a mai értelemben véve, ám ennek ellenére rendkívül hatékonyan, sáskahadként csaptak le a kiszemelt területekre.\n\nA szóban forgó népcsoportok azonosítása nem könnyű, de a danunák vagy danaoszok (dórok), illetve a szardanák vagy szardónioszok (szárdok) valószínűleg köztük voltak, akik egyébként korábban egyiptomi zsoldban álltak.\n\nAz ősi iratokban gyakran feltűnik a peleszetek vagy pelesztek neve is, őket a szakemberek pedig egyértelműen a filiszteusokkal azonosítják. A Bibliában is szereplő nép tagja volt az óriás termetű Góliát is, akit Dávid ölt meg a parittyakövével.\n\n„A filiszteusok az Ószövetség leghírhedtebb »gazemberei« közé tartoznak. Az Ótestamentumban hangsúlyozottan »körülmetéletlenekként« megjelenő, az izraelitákkal folyamatosan hadakozó, és egy időre még a Frigyládát is megkaparintó nép a mai Dél-Izrael parti területeit – a Gázai-övezetet is beleértve – tartotta ellenőrzése alatt”\n\n– olvasható róluk a Múlt-kor cikkében is. A tengeri népek laza szövetsége egyértelműen a Földközi-tenger környéki fosztogatás, harácsolás érdekében alakult meg, és elsősorban a keleti partvidéket tartották rettegésben.\n\nÖnálló államot sohasem alapítottak, mai összefoglaló nevüket a 19. században kapták egy francia egyiptológustól. Inkább kalózok voltak, mint katonák, és általában valamilyen természeti katasztrófa, éghajlatváltozás, illetve az ezzel kapcsolatos éhínség késztette őket hadakozásra.\n\nA tengeri népek időszaka mozgalmasnak számított a történelemben, hiszen összeomlott a Hettita Birodalom, Egyiptom folyamatos védekezésre kényszerült, Ugarit összeomlott, sőt Mózes és népe kivonulása is erre a korszakra tehető. A rettegett harcosok későbbi sorsa ismeretlen, egy idő után megszűntek a támadásaik, és nyomtalanul eltűntek.\n\nBorítókép: Profimedia",
    "„Forr a világ déli határainknál…”": "Bár az elmúlt évek során a Covid-19 pandémia, valamint az idén februárban kirobbant orosz-ukrán háború elterelte figyelmünket a nemzetközi migrációs nyomásról, azonban továbbra is milliók kelnek útra évente, akik jelentős része Európa felé veszi az irányt. A szakértők elmondták, hogy a fő kibocsátó térségek továbbra is a közel-keleti régió, valamint a Száhel-övezet, de „becsatlakozott” Egyiptom, Tunézia és 2021 augusztusa óta Afganisztán is.\n\nA migrációs folyosók között továbbra is dominál a nyugat-balkáni tranzitútvonal, amely több „forrásból” táplálkozva Görögország irányából zúdítja rá Közép-Európára a menekülők százezreit. Ezen az útvonalon is az embercsempészek törvénytelen módszerei és „gyűjtőakciói” teszik lehetővé, hogy a menekültek mindenüket odaadva eljussanak Magyarország és Horvátország déli határaihoz, hogy bebocsátásukat kérjék az Európai Unióba. E folyamat eredménye, hogy Szerbia Vajdaság tartományában több százezer menekült torlódott fel a bebocsátásra várva, akik semmilyen tartózkodási és letelepedési engedéllyel nem rendelkeznek.\n\nE vajdasági városokban (Szabadka, Újvidék, Kikinda) a helyzet odáig fokozódott, hogy a helyi hatóságok és a migrációs csoportok között egyre gyakoribbak az összecsapások és egyre intenzívebb a helyi lakosságra nehezedő nyomás. Az illegális embercsempészek mellett e folyamat fő okozói az ambivalens európai migrációs politika, az Európai Unióban érvényesülő eltérő álláspontok és érdekek. Az MCC győri központja hétről hétre kínál izgalmas szakmai programokat az érdeklődők számára. 2022. szeptember 26-án 17.00 órakor kerül sor a következő előadásra, melynek címe Kommunista egyházüldözés a Kárpát-medencében. Az előadó a Nemzeti Emlékezet Bizottság munkatársa, Arató György történész lesz.",
    "Egy neves egyiptológus azt állítja: megtalálta Nefertiti múmiáját": "Zahi Hawass régész csapatával nagy volumenű ásatást végzett a Királyok völgyében, Luxorban.\n\nEgy neves egyiptológus merészen azt állítja, hogy megfejtette Nefertiti királynő mumifikált maradványainak helyét. Zahi Hawass, egy egyiptomi régészcsapat tagjaként végzett ásatásokat a Királyok völgyében. A csapat tavaly decemberben jelentette be, hogy\n\ntöbb névtelen múmiát is feltártak, amelyek közül Hawass szerint az egyik a híres uralkodó.\n\nA beazonosítást a 18. dinasztia múmiáinak, Ehnaton és II. Amenhotep DNS-sei segíthetik, amelyeket összevetnek két névtelen, jelenleg KV21a és b címkével ellátott múmia DNS-ével.\n\nA kutató reményei szerint\n\nmár októberben hivatalosan is bejelenthetik Ankhesenamun, Tutanhamon feleségének és édesanyjának, Nefertiti múmiájának megtalálását.\n\nHozzátette: a KV35-ös sírban egy tíz éves fiú múmiáját is megtalálták, amely a feltételezések szerint Tutanhamon testvére.\n\nMint ismert, Nefertiti férjével, IV. Amenhotep fáraóval együtt uralkodott mintegy 3300 évvel ezelőtt Egyiptomban. Amenhotep nevét Ehnatonra változtatta, Egyiptom fővárosát pedig Thébából egy sebtében felépített városba, Akhetatonba helyezte át. Mind nevével, mind pedig az uralkodói központ áthelyezésével Aton isten előtt akart tisztelegni.\n\nHalála után Egyiptom hagyományos kultúrája helyreállt, a legtöbb Ehnaton emlékművet pedig megrongálták vagy megsemmisítették.\n\nFontos azonban megjegyezni, hogy\n\nhét éven belül ez a negyedik alkalom, amikor régészek úgy vélik, megtalálták Nefertitit.\n\nLegutóbb Nicholas Reeves régész állította azt, hogy az egyiptomi királynő Tutanhamon nagy sírjának rejtett kamrájában található, egy másik vitatott elmélet szerint pedig ő volt az egyike annak a három névtelen múmiának, amelyet II. Amenhotep fáraó sírjában találták. Mindkét elméletet elvetette az egyiptomi kulturális minisztérium.\n\nHawass is szembesült a kritikával. 2021-ben Bassam al-Shammaa egyiptológus azt mondta az Al-Monitornak, hogy kétségei vannak abban, hogy Hawass megtalálja-e Nefertiti múmiáját és eredeti sírját Luxorban, ennek pedig politikai és vallási okai s vannak, hiszen az egyiptomi királynő ellenségeskedett Amun-Ra papjaival és Ehnatonnal együtt Aton isten imádására szólította fel az embereket.\n\nHozzátette: sok akadálya van Nefertiti sírjának felfedezésének, mivel azt mondják, hogy\n\naz ókori Egyiptom leghíresebb alakjai a legtitokzatosabbak.\n\n(Forrás: RobbReport)",
    "Az inflációt gyorsíthatja az áremelés a világ legfontosabb szállítási útvonalán": "Egyiptom szombaton közölte, hogy megemeli a tranzitdíjakat a világ egyik legfontosabb vízi útvonalán, a Szuezi-csatornán áthaladó hajók, köztük az olajszállító tartályhajók esetében. A hajózási útvonalat felügyelő hatóság szombati közleményében közölte, hogy 15 százalékkal növeli a díjakat az olajat és kőolajtermékeket szállító tartályhajók esetében, és 10 százalékkal a száraz ömlesztettáru-szállító hajók és a sétahajók esetében – írja az Al Araby.\n\nA hatóság vezetője, Oszama Rábije szerint a január 1-jén életbe lépő emelések elkerülhetetlenek és szükségszerűek. A vízi út üzemeltetési, karbantartási és tengeri szolgáltatások költségeit növelő globális inflációs ráták fellendülését tette felelőssé. A világkereskedelem mintegy 10 százaléka, köztük a világ kőolajának 7 százaléka folyik át a Szuezi-csatornán, amely a 103 millió lakosú Egyiptom, a legnépesebb arab ország egyik fő devizaforrása. Maga a díjemelés erősítheti a globális inflációs hatásokat is.\n\nEgyiptomnak óriási gazdasági kihívásokkal kell szembenéznie, és egyre kevesebb a devizája, amely az alapvető élelmiszerek, például a gabona és az üzemanyag megvásárlásához szükséges. A lakosság jelentős részét érinti az élelmezési válság, amelyet a gabonaárak emelkedése okozott. A kairói kormány már számos szigorú szabállyal próbál harcolni az egyiptomi font leértékelődése ellen, valamint korlátozásokat vezettek be az élelmiszervásárlásoknál. A kormányt viszont egyre többet támadják, mert a válság alatt egy luxushotelből irányították az országot.\n\nJelentős bevételnövekedést várnak a Szuezi-csatornán\n\nA hatóságok szerint tavaly 20 649 hajó haladt át a csatornán, ami 10 százalékos növekedés a 2020-as 18 830 hajóhoz képest. A csatorna éves bevétele 2021-ben elérte a 6,3 milliárd dollárt, ami az átjáró történetének legmagasabb bevétele.\n\nA csatorna hatóságai a víziút déli részének kiszélesítésén és mélyítésén dolgoznak, amióta 2021 márciusában az Evergreen hajó zátonyra futott és több mint egy hétre lezárta a csatornát. A hatnapos zárlat megzavarta a globális szállítmányozást.\n\nAugusztus 31-én egy olajszállító tartályhajó futott zátonyra, és rövid időre elzárta a vízi utat, mielőtt betáplálták volna.",
    "Történelmi kincset ásott ki olajfája alól a gazda": "A díszes padló a bizánci korban, az 5-7. században készült.\n\nEgy, a bizánci korra datálható mozaikra bukkant egy palesztin gazda birtokán – számol be a Smithsonian Magazine. Szalman al-Nabahin fél éve olajfáit vizsgálva fedezte fel, hogy néhány példány nem fejlődik megfelelően. Fiával ásni kezdett az érintett területen, ekkor derült ki, hogy egy mozaik rejtőzik a talajban.\n\nWATCH: A Palestinian farmer unearthed a Byzantine-era mosaic while working in his olive orchard https://t.co/Sf3LVqu1tY pic.twitter.com/pUR9bULOSe — Reuters (@Reuters) September 26, 2022\n\nA Palesztin Turisztikai és Régészeti Minisztérium, illetve a Francia Régészeti Iskola csapata most az alkotás tudományos feltárásán dolgozik. A mozaikon madarakat és egyéb állatokat jelenítettek meg, a díszes padló az 5-7. század között készülhetett, azt viszont nem tudni, hogy vallási vagy világi használatra – olvasható a National Geographic oldalán.\n\nMint írják, Al-Nabahin gondosan maga is ásatást végzett, eddig a mozaik hat szekciójához fért hozzá, az alkotást pedig bádoglapokkal védi. A teljes mozaik nagyjából 23 négyzetméteres lehet, a padló egy része azonban valószínűleg megsérült a gyökerek miatt.\n\nAn ornate Byzantine floor mosaic showing a variety of colorful birds and other animals has been discovered by chance in Gaza after a Palestinian farmer tried to plant new trees on his land https://t.co/mzNC0Myuij — CNN International (@cnni) September 25, 2022\n\n„Ez a Gázában felfedezett legszebb mozaikpadló, mind a grafikai ábrázolás minőségét, mind a geometria összetettségét tekintve” – mondta René Elter, a Jeruzsálemi Francia Biblia és Régészeti Iskola munkatársa.\n\nA mai Egyiptom és Izrael között húzódó Gázai övezeten át egykor fontos kereskedelmi útvonalak vezettek, a régióban emiatt rengeteg régészeti lelet található.",
    "Döbbenetesen rejtélyes dolog derült ki az egyiptomi Szfinxről, nagyon kevesen tudják az igazságot": "Valószínűleg nektek is feltűnt már ez a hiányosság.\n\nA Szfinx az elmúlt évszázadokban a világ egyik legismertebb ábrázolásává vált, sőt, az elmúlt néhány évtizedben igazi popkulturális csúcsfogás lett. Egyiptom egyik legismertebb látnivalója, amelyről folyamatosan beszél a tudományos világ is, hiszen rengeteg legenda lengi körbe az építményt. Egy rakat összeesküvés-elméletbe hajló feltételezés szerint akár 10 ezer éves is lehet, és egy régen letűnt civilizáció építette, nem is az egyiptomiak. Talán az atlantisziak, a szobor alatt pedig rengeteg titkos járat és dokumentum van, amelyek bizony egy nagyon rejtélyes világ lenyomatai.\n\nDe ezek mellett is számtalan rejtély lengi körbe az építményt. Még arról is csak feltételezéseink vannak, hogy kit vagy mit ábrázol, valószínűleg amúgy egy nagy egyiptomi fáraó arcát adja vissza. A gigantikus építmény felfedezése is a múlt homályába vész, a nagy része évezredekig a homok alatt volt, majd csak Napóleon hadjárata lesz az a 19. század elején, hogy Európa is felfedezi magának az építményt, amelynek első blikkre is kiszúrható hiányossága, hogy hiányzik az orra.\n\nDe mégis mi történt vele?\n\nEgy rakat legenda arról regél, hogy a francia tábornok hadjárata alatt sérült meg, ágyúval lötték le azt a franciák, így hagyva elképesztő kárt a világ egyik leghíresebb szobrán. De több ábrázolás arrúl tanúskodik, hogy ez nem így volt, a szobor orra már a 18. században sem volt a helyén.\n\nDe akkor mégis mi történhetett vele?\n\nAz egyik legvalósabbnak tűnő elképzelés szerint vallási oka lehet annak, hogy a szobor ora eltűnt. Még időszámításunk előtt egy dervis rongálhatta meg azt, akinek nem tetszett, hogy az egyiptomi parasztok a termésük bősége érdekében ajándékokat vittek a szoborhoz. Ő így állt bosszút a bálványimádókon.\n\nMég több érdekesség érdekel?\n\n(Forrás: 24.hu)\n\nBorítókép: Profimedia - illusztráció",
    "Indiana Jones-filmbe illő barlangot találtak": "Izraeli régészek egy kivételes, 3300 éve lezárt barlangra bukkantak Tel-Avivtól délre, a tengerpart közelében – számol be a Live Science. Az üregben különböző tárgyakat találtak, a helyszínen készült képek itt láthatóak.\n\nA szakértők szerint a lelőhely II. Ramszesz (időszámítás előtt 1279-1213) korára datálható. A periódusban Egyiptom egy, a mai Szudántól Szíriáig terjedő régiót ellenőrzött, így Izrael területe is a birodalomhoz tartozott.\n\nA barlangot egy építkezésen fedezték fel, a markoló épp kiemelt egy földdarabot, amikor beomlott az üreg teteje, a munkások azonnal értesítették az Izraeli Régészeti Hatóság (IAA) csapatát. A kutatók leereszkedtek a helyszínen, ahol kerámia- és bronztárgyakat találtak – a hasonló leletek gyakran kötődnek temetkezésekhez.\n\nA változatos megjelenésű edények közül több nem a régióban készült, ezek Szíriából, Libanonból és Ciprusról érkeztek. A szakértők azt tervezik, hogy alaposabban is megvizsgálják a tárgyakban konzerválódott szerves anyagokat, hogy megismerjék a leletek funkcióját. A barlangban emellett bronz nyílhegyekre is bukkantak, ezek pozíciója azt sugallja, hogy egy azóta lebomlott tegezben voltak.\n\nEli Yannai, az IAA régésze szerint kivételes felfedezésről van szó. A kutató a lelőhelyet egy Indiana Jones-film díszletéhez hasonlította, mint hozzátette, az üreg 3300 éven át érintetlen maradt. A hosszú időn át elzárt barlang segíthet jobban megérteni a korabeli temetkezési hagyományokat.\n\nBár az IAA mindent megtesz a lelőhely védelméért.",
    "Vitatott területen kapott össze ismét Izrael és a Hezbollah": "Libanonnak is érdeke lenne a megegyezés, az viszont a Hezbollah legitimitását kérdőjelezné meg.\n\nA mediterrán vizeken tört felszínre ismét a libanoni–izraeli konfliktus, amely egy nemrég feltárt gázmező kapcsán újult ki az egyébként is instabil közel-keleti régióban. Az Izrael, Ciprus és Libanon közötti háromszögben hatalmas értékű erőforrásokat tártak föl, és bár mindegyik félnek megvannak a saját exkluzív gazdasági övezetei, Haszan Naszr Alláh, az iráni síiták által támogatott Hezbollah vezetője megfenyegetett mindenkit, aki Libanon javait el akarná bitorolni.\n\nA Hezbollah vezetőjének ugyan nincs hivatalos kormányzati pozíciója Libanonban, mégis kétségkívül az ország legbefolyásosabb személyisége. Ennek oka, hogy\n\na Hezbollah fegyveres erői sokkal jobban képzettek, emellett felszereltség tekintetében is erősebbek, mint a libanoni hadsereg.\n\nA szervezet rengeteg rakétával és drónnal rendelkezik.\n\nHárom ilyen drón repült július elején a Karish (Cápa) gázmező fölé, amely 90 kilométerre található Izrael partjaitól, és vitatott tengeri területnek számít. Az Energean nevű görög tulajdonú cég, amely izraeli licenccel működik, már azon dolgozik, hogy elkezdje a kitermelést a térségben. Az izraeli légierő ugyan elfogta a drónokat, azonban Naszr Alláh üzenete világos:\n\naz eredetileg tervezett szeptemberi időpontban Izrael nem kezdheti meg a gáz kitermelését.\n\nBár Libanonban most politikai válság van, a jelenlegi ügyvivő kormány vezetője, Nádzsib Míkáti fölszólította a Hezbollahot, hogy maradjon ki a vitából. Az izraeli tisztviselők ennek ellenére továbbra is tartanak attól, hogy a szervezet támadásokat hajt végre a gázmező ellen.\n\nIzrael gyakorlatilag a saját ellenségét táplálja\n\nA konfliktus hátteréről Robert C. Castel biztonságpolitikai szakértőt, a Neokohn főmunkatársát kérdeztük, aki rögtön kiemelte: Libanon és Izrael között a mai napig nincs békeszerződés, csupán tűzszünet van érvényben. Az 1990-es években ugyanis Izrael megszállása alatt tartotta Libanon déli részeit, majd fokozatosan kivonult onnan.\n\nA szakértő kiemelte: Izrael éveken át importált energiahordozókat, köztük földgázt Egyiptomból. Ez a szállítás ugyanakkor ellehetetlenült ezen az útvonalon, mivel a terroristák fölrobbantották a csővezetékeket a Sínai-félszigeten. Így azonban nemcsak Izrael, hanem Jordánia is elesett az egyiptomi földgáztól.\n\nEzzel egy időben kezdett el Izrael új források után kutatni, és nagy mennyiségű földgáz- és olajlelőhelyet tárt föl a partjaitól nem messze. Robert C. Castel rámutatott arra is, hogy\n\na szállítási irány teljesen megfordult, és ma már Izrael exportál gázt Egyiptomba.\n\nEmellett Libanonban nagy szegénység és energiahiány van, miközben folyamatosak a kormányválságok.\n\nEközben Libanon megegyezett Egyiptommal arról, hogy Jordánián és Szírián keresztül importál tőle gázt, mivel Izraellel a mai napig nincs békeszerződése. A szakértő azonban ezzel kapcsolatban elmondta, hogy Libanon gyakorlatilag izraeli gázt kap, csak sokkal hosszabb útvonalon, mivel Egyiptom onnan importálja, majd adja tovább.\n\nRobert C. Castel úgy fogalmazott:\n\nIzrael hasonló helyzetben találta magát Libanonnal, mint Oroszország Ukrajnával szemben, azaz gyakorlatilag a saját ellenségét táplálja földgázzal.\n\nA szakértő az exkluzív gazdasági övezetekkel kapcsolatban elmondta: a fő probléma Izrael és Libanon között az, hogy Ciprussal ellentétben nemhogy megegyezés, de még békeszerződés sincs, a Hezbollah pedig annak ellenére, hogy pártként van jelen a libanoni parlamentben, saját fegyveres erejét és legitimitását – amely nagyobb, mint a libanoni hadsereg – mindig azzal indokolja, hogy Libanont meg kell védeni Izraeltől.\n\nA megegyezés azonban azért lenne szükséges, mert anélkül Libanon sem tudja megkezdeni a kitermelést,\n\nami viszont – látva az ország gazdaságának jelenlegi állapotát – kulcsfontosságú lenne számukra.\n\nAhogy az Economist is írja: a Kelet-Mediterráneumban található földgáz föllendítheti Libanon és Egyiptom hanyatló gazdaságát, emellett finanszírozhatná a gázai palesztinok számára oly nagyon szükséges infrastrukturális projekteket, ráadásul korábban is segítette az együttműködést Izrael, Egyiptom és Jordánia között, amelyek már közös gázvezetékkel is rendelkeznek. Szaúd-Arábia szintén haszonélvezője lehetne ennek, hiszen futurisztikus városa, Neom a jordániai határ közelében épül.\n\n(Borítókép: Haszan Naszr Alláh 2019. szeptember 28-án. Fotó: KHAMENEI.IR / AFP)",
    "Szijjártó Péter: a keresztények alkotják a legüldözöttebb vallási közösséget": "A külgazdasági és külügyminiszter az ENSZ idei közgyűlésének keretében tartott kétoldalú találkozóit követően rámutatott: a terrorszervezetek a tömeges bevándorlóáradatot kihaszálva könnyebben el tudják juttatni követőiket a világ különböző pontjaira, hogy ott merényleteket kövessenek el. Ezért szavai szerint mind az illegális migrációval, mind a terrorizmussal szemben keményen fel kell lépni.\n\nVlagyimir Voronkovval, az ENSZ terrorellenes tevékenységének összehangolásáért felelős főtitkárhelyettessel abban állapodott meg, hogy tovább bővítik a világszervezet terrorizmus elleni hivatalának regionális irodáját Budapesten.\n\nKiemelte, hogy bár Európa egyre erőteljesebb migrációs nyomással szembesül 2015 óta, Brüsszel még mindig otthonaik elhagyására ösztönzi az embereket, annak ellenére, hogy a származási országok is azt szeretnék, ha a tehetséges fiatalok maradnának.\n\n\"Mi egyetértünk velük: az embereket nem a távozásra kell rávenni, hanem segíteni kell nekik, hogy otthon tudjanak maradni\" - közölte.\n\nA tárcavezető aláhúzta, hogy\n\nnapjainkban a keresztények alkotják a legüldözöttebb vallási közösséget, sok esetben ők a terrorizmus legfőbb áldozatai.\n\nMagyarország ezért a jövőben is kész megadni minden támogatást az üldözött keresztény közösségeknek, s erről, azaz a Hungary Helps program folytatásáról egyeztettek Parolin bíborossal, a Szentszék államtitkárával.\n\nSzijjártó Péter a nap folyamán többek között Egyiptom, Marokkó, a Fülöp-szigetek, Sierra Leone és Üzbegisztán külügyminiszterével is találkozott.\n\nKözölte, igyekezni fog kijárni Brüsszelben, hogy Egyiptom és Marokkó végre megkapja a szükséges támogatást az illegális bevándorlók további hatékony féken tartása érdekében. Tudatta, hogy Üzbegisztán kulcsfontosságú Közép-Ázsia stabilitásában, a Fülöp-szigetek megkerülhetetlen tényező Délkelet-Ázsiában, Sierra Leonéval pedig gazdasági megállapodást írt alá.\n\nA miniszter hangsúlyozta: \"jól látszik, hogy mindenütt követik a magyar álláspontot nemcsak Ukrajna, hanem a világ előtt álló minden fontos kihívás ügyében\".\n\n\"Ázsiától Latin-Amerikán keresztül Afrikáig számos külügyminiszter kolléga visszaigazolta azt, hogy annak a praktikus, józan észre alapuló, patrióta külpolitikának van értelme és megbecsültsége, amelyet Magyarország folytatott az elmúlt években\" - fogalmazott.\n\nNyitókép: Facebook/Szijjártó Péter",
    "Mozival, rajzkiállítással várnak Mosonmagyaróváron": "Hírlevél feliratkozás\n\nNe maradjon le a kisalfold.hu legfontosabb híreiről! Adja meg a nevét és az e-mail-címét, és mi naponta elküldjük Önnek a legfontosabb híreinket!",
    "Döbbenetes videó a világ egyik legnagyobb piramisának belsejéről: igazán elképesztő az amerikai Memphis a maga 30 éves piramisával": "Adott egy épület, amely teljesen hasonlít az egyiptomi piramisokra, de teljesen másra használják.\n\nElképesztő, de ha piramisról hallunk, valószínűleg azonnal a gízai piramisok ugranak be mindnyájunknak, hisezn egyiptom nevezetességei a leghíresebb gúla alakú alkotások a Földkerekségen. Sokaknak még a dél-amerikai piramisok is beugorhatnak, amelyek az egyiptomi társaiktól eltérően elsősorban hatalmas őserődk közepette találhatók meg. Azt viszont már kevesen tudják, hogy a legtöbb piramis (közel 300) nem is egyiptomban található, hanem Szudánban, amely ország szoros kapcsolatot ápolt az egyiptomiakkal.\n\nDe piramisok a világ számtalan táján vannak még, sőt, rengeteg 20. és 21. századi alkotással is találkozhatunk. Ilyen például Szlovákiában a nemzeti rádió egykori épülete, amely egy elképesztő, fordított piramis a város kellős közepén, vagy például ilyen Magyarország egyetlen piramisa, amihez nagyon szomorú történet kapcsolódik.\n\nDe minden modern piramis közül kiemelkedik az Amerikai Egyesült Államokban található gigantikus építmény, amely méretei alapján befér a top10 legnagyobb piramis kategóriába is. És mivel a név kötelez, nem mellesleg az amerikai Memphisben található, amely az egyiptomi Memphisről kapta a nevét, arról a városról, amely nagyon sokáig volt a birodalom fővárosa, manapság pedig kedvelt úticélja a turistáknak.\n\nÉs hogy miről híres az amerikai Memphis?\n\nNagyon is sokmindenről, hiszen ezt a helyet tartják számon a blues és a rockandroll fővárosának az USÁ-ban. Arról viszont már kevesebbet szól a fáma, hoyg egy gigantikus piramis is található a városban, amely méreteivel a város fölé emelkedik. A Google Mapsen így néz ki.\n\nA piramis amúgy egy szórakoztatóipari létesítmény, tele látványosságokkal és játékokkal és persze boltokkal. Még egy mesterséges mocsár is található benne, szóval egy virtigli 20. század végi létesítmény, amely a kilencvenes évek elején épült, a YouTube-on számtalan videót találhattok arról, hogy néz ki belül a piramis. Sőt, még rengeteg legenda is kapcsolódik hozzá, többek között az, hogy az Indiana jones-ból ismert kristálykoponyákat itt rejtették el az épületben. Természetesen a legendát a film rajongói találták ki, és kezdték terjeszteni.\n\nBorítókép: Profimedia",
    "Koreai céggel működik együtt a Roszatom": "„A KHNP turbinaszigetek létesítéséről az ASZE Rt.-vel kötött szerződése igazolja az Egyesült Arab Emírségekben már bizonyított cég projektszervező- és irányító képességét. Az Egyesült Arab Emírségekben szerzett tapasztalatokra építve a KHNP mindent megtesz az El-Dabaa Atomerőmű építési projekt sikeres megvalósítása érdekében” – mondta Jooho Wang, a KHNP vezérigazgatója.\n\nA szerződés aláírását jelentős előkészítő munka előzte meg. A 2021 decemberében tartott konzultációk alapján a Roszatom elfogadta a KHNP-t mint egyedüli ajánlattevőt. Ennek nyomán a koreai vállalat részt vehetett a tervezett ügyletről tartott tárgyalásokon, és megköthette a szerződést, miután megfelelt az ASZE Rt. beszerzési követelményeinek és feltételeinek.\n\n„Az atomenergia nemcsak a növekvő villamosenergia-igény kielégítésében és a szén-dioxid-semlegesség elérésében játszik fontos szerepet, hanem a nemzeteket is összeköti. A Roszatomnál szilárdan hiszünk abban, hogy a nukleáris együttműködés nem állhat le a jelenlegi viharos időkben sem. Éppen ellenkezőleg, kiemelkedő fontosságú az együttműködés továbbfejlesztése és bővítése” – jelentette ki Borisz Arszejev, a Roszatom nemzetközi üzletágának igazgatója az aláírási ceremónián.\n\n„Júliusban az egyiptomi projekt az építési szakaszba lépett. Az El-Dabaa Atomerőmű vonzó projekt a nemzetközi vállalatok számára. A KHNP egy olyan minősített cégekből álló csoporthoz csatlakozik, amelyek között a helyszínen végzett építési munkálatokra kiválasztott nagy egyiptomi vállalatok is megtalálhatóak” – közölte Alekszandr Korcsagin, az ASZE Rt. atomerőmű-építési projektmenedzsmentért felelős első alelnöke.\n\nElmondta, hogy meggyőződése szerint csakis az orosz, az egyiptomi és a koreai csapat összehangolt közös munkája révén lesznek képesek a résztvevők a nagyszabású projekt sikeresen megvalósítására.\n\nAz El-Dabaa Atomerőmű Egyiptom első atomerőműve lesz. Az atomerőművet a Földközi-tenger partján, Kairótól mintegy 300 km-re északnyugatra, Matrúh kormányzóság El-Dabaa városa mellett építik fel. Az atomerőmű négy, egyenként 1200 MW elektromos teljesítményű, III+ generációs VVER-1200 nyomottvizes reaktorral szerelt blokkból áll majd. Ezek a blokkok már sikeresen működnek Oroszországban: kettő a Novovoronyezsi és kettő a Leningrádi Atomerőmű telephelyén. Oroszországon kívül 2020 novemberében egy VVER-1200-as blokkot is a hálózatra kapcsoltak a Fehéroroszországi Atomerőműben.\n\nAz El-Dabaa Atomerőmű a 2017. december 11-én aláírt orosz-egyiptomi szerződések alapján épül meg. A szerződéses kötelezettségek értelmében az orosz fél nemcsak megépíti az erőművet, hanem az atomerőmű teljes élettartama alatt nukleáris fűtőanyagot szállít, valamint segítséget nyújt a személyzet kiképzésében, továbbá szervizszolgáltatásokkal támogatja az az egyiptomi felet az erőmű működésének első évtizedében. Egy további megállapodás keretében az orosz fél a kiégett nukleáris fűtőelemek tárolóját is elkészíti.",
    "Az Egyesült Államok megfosztotta Afganisztánt a NATO-n kívüli fő szövetséges státuszától": "Az amerikai elnök levette Afganisztánt Washington fő NATO-n kívüli szövetségeseinek listájáról. Az erről szóló dokumentumot pénteken írta alá Joe Biden – áll a Fehér Ház honlapján.\n\nAfganisztán 2012-ben, Barack Obama elnök alatt kapta meg az Egyesült Államok fő NATO-n kívüli szövetségesének (MNNA) státuszát.\n\nJoe Biden idén júliusban jelentette be – majdnem egy évvel azután, hogy a tálibok átvették a hatalmat az országban –, hogy Kabult megfosztja ettől a státusztól.\n\nAz Egyesült Államok fő NATO-n kívüli szövetségeseinek listáján 19 ország szerepel, köztük Ausztrália, Egyiptom, Izrael, Japán, Dél-Korea és Brazília.",
    "Egyiptomiként lett wimbledoni győztes a világbajnok csehszlovák jégkorongozó": "Egyiptomiként lett wimbledoni győztes a világbajnok csehszlovák jégkorongozó\n\nVilágbajnok csehszlovák hokist a rajongók talán többet is tudnak mondani. Egyiptomi Grand Slam-győztes teniszezőt alighanem elég kevesen. Pláne olyat, aki mindkettő egy személyben! Pedig van ilyen: Jaroslav Drobny, aki 21 éve ezen a napon halt meg.\n\nDrobny apuka egy prágai teniszklubnál volt gondnok, így fiacskája gyakorlatilag a pályák mellett nőtt fel. Zsebpénzt labdaszedőként gyűjtött, de ami ennél is fontosabb: elleste a nagyoktól a sportág technikai finomságait, szabadidejében maga is gyakorolt. Olyan eredményesen, hogy 16 éves korában felfigyeltek kiemelkedő tudására, s egy cseh napilap gyűjtést indított, hogy elindulhasson a Wimbledoni Teniszbajnokságon. Olyan szép összeg jött össze, hogy valóban el tudott utazni Londonba, de ott az első fordulóban kikapott – igaz, előtte még soha nem játszott füvön.\n\nEz azonban nem vette el a kedvét, még szorgalmasabban edzett. De csak nyaranta… Télen ugyanis korcsolyát kötött, és jégkorongozott. Nem is akárhogy!\n\nDrobny (felső sorban bal szélen) fantasztikus sikereket ért el a csehszlovák válogatottal (Fotó: Getty)\n\nKlubjával már 1941-ben bajnok lett a Cseh-Morva Protektorátusban (a hitleri Németország agressziója után ez lett a gyarmati sorba kényszerített ország hivatalos neve), de ennél is fontosabb, hogy a háború után a már újra Csehszlovákia néven szereplő válogatottal világbajnokságot nyert, a következő évben meg olimpiai ezüstérmet (Kanada csak jobb gólkülönbséggel végzett az élen). Drobny ráadásul az NHL-ben szereplő Boston Bruinstól szerződésajánlatot kapott, ő lehetett volna az első európai az észak-amerikai profi ligában. Az ajánlatra azonban nemet mondott, inkább a teniszre akart összpontosítani.\n\nMert hogy ezt sem hanyagolta, mi több, még az olimpia évében győzött a Roland Garroson, férfi párosban és vegyes párosban is. A következő esztendő viszont sorsfordító volt életében: 1949-ben a svájci Gstaadban lépett volna pályára, amikor a Csehszlovák Nemzeti Sportszövetséget vezető elvtársak egy mondvacsinált indokkal (a „fasiszta” német és spanyol játékosok részvételét kifogásolták) hazarendelték. Drobny és egy másik cseh játékos, Vladimir Cernik azonban nem engedelmeskedett, menedékjogot kért Svájcban. Hősünknek egy fogkefével, néhány inggel és 50 dollárral kellett új életet kezdenie.\n\nDrobny egy ideig egy másodosztályú svájci hokiklub játékosedzőjeként tartotta magát felszínen, de továbbra is úgy gondolta, teniszezőként folytatja a sportpályafutását. Nehézséget okozott azonban, hogy az amerikaiaktól, az ausztráloktól, és a svájciaktól sem kapott állampolgárságot. Végül Egyiptom sietett a segítségére, s nem is bánták meg. Drobny ugyanis az afrikai ország színeiben 1951-ben és 1952-ben a Francia Nyílt Teniszbajnokságon nyerte meg a férfi egyest, 1954-ben pedig a sportág szentélyében, Wimbledonban – 16 évvel az itteni bemutatkozása után! – is nyerni tudott (ráadásul szemüvegben játszott egy korábbi hokisérülése miatt!), a döntőben az ötvenes évek talán legnagyobb sztárját, az ausztrál Ken Rosewallt győzte le négy játszmában.\n\nDrobny 1954-ben Londonba költözött, öt évvel később megkapta a brit állampolgárságot. Utoljára 1960-ban szerepelt a wimbledoni tornán, visszavonulása után pedig egy kis sportboltot nyitott az angol főváros Dél-Kensington negyedében. A teniszező hírességek csarnokába 1983-ban vették fel, 2001-ben hunyt el, éppen ezen a napon, szeptember 13-án.",
    "Egy tartályhajó újraúsztatása, miután zátonyra futott a Szuezi-csatornában – Egyiptomi Csatorna Hatóság": "Légifelvétel a Szuezi-öbölről és a Szuezi-csatornáról a Kairó és Doha, Egyiptom között közlekedő repülőgép ablakán keresztül, 2021. november 27. REUTERS/Amr Abdullah Dalsh\n\nKairó (Reuters) – A Szuezi-csatorna hatósága szerint a katari hajók újra vízre ugrottak egy olajszállító tartályhajót, amely szerdán késő délután rövid időre megrekedt az egyiptomi Szuezi-csatornában a kormányának műszaki meghibásodása miatt.\n\nKét szállítói forrás azt mondta, hogy az Affinity V nevű hajó lezárta a csatorna déli részét, de az Értékpapír- és Árupiaci Hatóság forrásai helyi idő szerint nem sokkal éjfél után azt mondták, hogy a forgalom normalizálódott.\n\nA baleset a csatorna ugyanazon déli szakaszán történt, ahol 2021 márciusában hat napon át zátonyra futott az óriási teherhajó, az Ever Geffen, ami megzavarta a globális kereskedelmet.\n\nRegisztráljon most, hogy ingyenes, korlátlan hozzáférést kapjon a Reuters.com oldalhoz Regisztráció\n\nA TankerTrackers hajómegfigyelő szolgálat szerint az Aframax Affinity V szerda este elvesztette az irányítást a Szuezi-csatornában, miközben dél felé tartott.\n\n“Átmenetileg blokkolta a forgalmat, és most ismét dél felé néz, de vontatók segítségével lassan halad” – közölte a Tanker Trackers a Twitteren.\n\nA Refinitiven és a Marine Traffic webhelyen található hajókövetési adatok azt is mutatták, hogy az Affinity V déli irányba néz, és lassan halad a csatornában, vontatók mellett.\n\nA nyomkövető weboldalak szerint a szingapúri lobogó alatt közlekedő tanker a szaúd-arábiai Vörös-tenger melletti Yanbu kikötője felé tartott.\n\nMiután az Ever Given-csatorna zátonyra futott, az SCA bejelentette a csatorna bővítésének felgyorsított terveit, beleértve egy második csatorna meghosszabbítását is, amely lehetővé tenné az áruszállítás mindkét irányban az útvonal egy részén, és egy meglévő csatorna elmélyítését.\n\nA bővítés a tervek szerint 2023-ban fejeződik be.\n\nRegisztráljon most, hogy ingyenes, korlátlan hozzáférést kapjon a Reuters.com oldalhoz Regisztráció READ Terhes nő, csecsemő halt meg, miután Oroszország lebombázta a szülészetet\n\n(Tárolás) Yousry Muhammad, Yasmine Hussein, Yomna Ihab és Nafisa Al-Taher. Írta: Aidan Lewis. Vágó: Mark Porter, Christian Schmolinger és Himani Sarkar\n\nKritériumaink: A Thomson Reuters bizalmi alapelvei.",
    "Megtorpant a külföldi utak iránti kereslet a rezsicsökkentés átalakítása óta": "Egy újabb utazási iroda csődjétől volt hangos múlt héten a hazai sajtó, miután az Utazómajom című portál közölte: működési nehézségekre hivatkozva befejezte a tevékenységét az egzotikus utakat kínáló LagunTravel. A külföldön ragadt nyaralók költségeit a cég biztosítója fedezi, arra viszont nem áll rendelkezésre forrás, hogy a már befizetett, de még meg nem kezdett utazások árát visszatérítsék – írta cikkében az utazási portál. A társaságról az is kiderült, hogy nem rendelkezett magyarországi működési engedéllyel.\n\nFotó: Lovas Bence / VG\n\nMit tehetnek az utasok?\n\nAdódik a kérdés, hogy mit tehetnek az utasok a hasonló helyzetek elkerülése érdekében. A VG érdeklődésére Tóth Róbert, az Egyiptom Travel ügyvezetője több fontos szempontra is felhívta a vakációra készülők figyelmét:\n\nAz utasok ne kizárólag az ár alapján döntsenek!\n\nNézzék meg az utazásszervező iroda weboldalát, mert az sokat elárul az utazási iroda minőségéről még egy laikus ember számára is, és bármennyire is kecsegtető az ár, akkor se dőljenek be a csábításnak!\n\nHa lehetséges, akkor nézzenek utána a szervező iroda mögötti cég hátterének! Ebben segítségükre lehetnek a nyilvános cégadatbázisok, amelyek rögzítik azt, ha például egy társaság ellen már fel kellett lépniük az állami hatóságoknak.\n\nCsak olyan utazási irodával szerződjenek, amely rendelkezik a Magyar Kereskedelmi Engedélyezési Hivatal által kiadott engedélyszámmal! Ez könnyen ellenőrizhető ezen az oldalon.\n\nEmellett a jelenlegi gazdasági helyzetben nem szerencsés jóval az utazás előtt befizetni a díjat. Természetesen vannak olyan esetek, amikor ez nem kerülhető el. Ilyen például az őszi, a téli és a tavaszi iskolai szünet, amikor egy viszonylag rövid időszak alatt akarnak sokan utazni, ezért hamar elfogynak a helyek.\n\nMi vezethet egy utazási iroda csődjéhez?\n\nTóth Róbert arról is beszélt, hogy általában két tényező vezethet egy utazási iroda csődjéhez, de ezek akár egymástól függetlenül is bekövetkezhetnek.\n\nA fizetésképtelenséget leggyakrabban a charter-, illetve szerződésben előre lefoglalt repülőhelyek okozzák abban az esetben, ha az iroda nem tudja megtölteni a lekötött üléseket.\n\nHiszen fizetni akkor is kell, ha nincs vagy nincs elég utas. De bekövetkezhet csőd akkor is, ha egyszerűen kevesebb az ügyfél. Ilyenkor ugyanis az elmaradt befizetések miatt az utazási iroda nem a hasznából fedezi a költségeit, hanem a bevételeiből. Így megbillen a befolyó pénzek és a kiadások egyensúlya, hiány keletkezik, ami – hacsak nem kezd el gyorsan emelkedni az utazni akarók létszáma – az iroda ellehetetlenüléséhez vezethet.\n\nAz utazási irodák pedig rendszerint sokkal tovább várják a megváltó bevételnövekedést, túlmennek minden olyan értelmes határon, amit a józan ész diktálna, majd bekövetkezik a teljes fizetésképtelenség. Természetesen vannak olyan társaságok, amelyek időben lépnek, és még azelőtt leállítják a tevékenységüket, hogy megkárosítanák az ügyfeleiket. Ám sajnos nem ez a jellemző\n\n– fejtette ki az ügyvezető.\n\nFotó: Lovas Bence / VG\n\nHozzátette, náluk, az Egyiptom Travelnél például azzal igyekeznek szavatolni a biztonságos utazást, hogy csak menetrend szerinti repülőgépekre foglalnak jegyeket, az egyéb költségeket – szállás, transzfer, fakultatív programok stb. – pedig még az indulás előtt kifizetik a kinti szolgáltatóknak. Így az utas oda-vissza repülőjeggyel és kifizetett szolgáltatásokkal indul el Magyarországról. „A kinti partnerünk persze tönkremehetne, de jelenleg ő Egyiptom egyik, ha nem a legnagyobb és legstabilabb utazási irodája” – közölte Tóth Róbert.\n\nMegtorpant a kereslet\n\nA mostani gazdasági helyzetben persze az utazásszervezők és -közvetítők élete sem könnyű, mivel épphogy csak túl vannak a koronavírus-járvány okozta sokkon.\n\nAz orosz–ukrán háború okozta energiaválság és világméretű infláció miatt devizában mérve is drágulnak az utazások, de a hazai fizetőeszköz gyengesége miatt ez forintban még radikálisabb. Ráadásul a rezsicsökkentés átalakítása miatt sok potenciális utas megijedt, inkább tartalékot képez, és elhalasztja a tervezett külföldi út foglalását. Ezt tapasztaljuk mi is az utóbbi hetekben\n\n– mondta a szakember, aki ezek alapján úgy véli, a pandémia időszakát követően – ha a jelenlegi helyzet hosszabb távon is fennmarad – ismét várható egy átrendeződés az utazási irodák piacán.",
    "Oroszország dominálja a globális atomenergia-piacot": "Napjaink energiaválsággal sújtott világában felértékelődik az atomenergia szerepe. Azonban minden, az atomenergiával kapcsolatos kérdésben benne rejlik az Oroszország-dilemma. Hogyan viszonyuljon az adott vállalat, ország egy olyan energiatermelő ágazathoz, amelyben mind a fűtőanyagot, mind pedig a kiégett fűtőelemek tartós tárolását illetően Oroszországi nemzetközi méretekben igen jelentős – egyes esetekben domináns – szerepet tölt be?\n\nA globális helyzetet regisztráló World Nuclear Association adatai szerint Oroszországnak csaknem félmilliárd tonnás (urán-hexafluoridban kifejezett) uránérctartaléka van, amely a világon rendelkezésre álló mennyiség 8 százaléka. Ezzel a világ öt legnagyobb uránérckészletekkel rendelkező országához tartozik. Egyetlen az atomhatalmak között ebben a klubban, mert a másik négynek (Ausztrália, Kazahsztán, Kanada és Namíbia) nincs atomfegyvere.",
    "Kétezer éves múmiát állítottak ki Kolozsváron": "Szükség van a hozzájárulásához!\n\nAz alábbi listából kiválaszthatja, hogy mely süticsoportok elhelyezéséhez járul hozzá böngészőjében. Mindegyik kategóriához tartozik egy leírás, amelyben részletezzük, hogy mi és partnereink mire használják az Ön adatait. Nagyra értékeljük, ha elfogadja a sütiket, és garantáljuk, hogy adatai biztonságban lesznek.\n\nCookie-kezelési tájékoztató\n\nA Príma Press Kft. által üzemeltetett kronikaonline.ro domainen keresztül elérhető weboldalakon sütiket (angolul: cookie-kat) használ.\n\nA sütik feladata\n\nInformációkat gyűjtenek a látogatókról és eszközeikről; megjegyzik a látogatók egyéni beállításait, amelyek felhasználásra kerül(het)nek például online tranzakciók igénybevételekor, ezáltal nem kell újra begépelni az adatokat; megkönnyítik a weboldal használatát; célzott hirdetések jelennek meg a weboldalon; minőségi felhasználói élményt biztosítanak.\n\nMi a süti?\n\nA sütik olyan kisméretű adatcsomagok, szöveges fájlok, amelyek a weboldalon történt látogatás alkalmával kerülnek elhelyezésre a böngészőjében. A sütik lehetővé teszik, hogy a felhasználót a következő látogatásakor felismerje, ezáltal a sütit kezelő szolgáltatónak lehetősége van összekapcsolni a felhasználó aktuális látogatását a korábbiakkal, de kizárólag a saját tartalma tekintetében.\n\nA sütiket megkülönböztethetjük funkciójuk, tárolási időtartamuk alapján, de vannak olyan sütik, amelyeket a weboldal üzemeltetője helyez el közvetlenül, míg másokat harmadik felek helyeznek el.\n\nA kronikaonline.ro által alkalmazott sütik leírása\n\nA weboldalon alkalmazott sütik funkciójuk alapján lehetnek: alapműködést biztosító sütik; preferenciális sütik; statisztikai célú sütik; hirdetési célú sütik és közösségimédia-sütik.\n\nA tárolási időtartamuk alapján megkülönböztetünk munkamenet sütiket, amelyek törlődnek, amint a látogató bezárja a böngészőt, és állandó sütiket, amelyeket a látogató gépe ill. a böngészője mindaddig ment, amíg azok mentési időtartama le nem jár vagy a látogató nem törli.\n\nAlapműködést biztosító sütik\n\nEzek a sütik biztosítják a weboldal megfelelő működését, megkönnyítik annak használatát. Enélkül a weboldal használata nehézkesen, vagy egyáltalán nem biztosítható.\n\nA sütik között vannak olyanok, amelyek törlődnek, amint a látogató bezárja a böngészőt (munkamenet sütik), míg másokat a látogató gépe ill. a böngészője mindaddig ment, amíg azok mentési időtartama le nem jár vagy a látogató azokat nem törli (állandó sütik).\n\nAz alapműködést biztosító sütik között találhatók a cikkbe elhelyezett, harmadik fél által nyújtott tartalmak, mint például beágyazott YouTube-videók vagy Facebook-posztok stb. sütijei.\n\nAlapműködést biztosító sütikhez tartoznak a statisztikai célú sütik is. A statisztikai célú sütik a felhasználói élmény javítása érdekében, a weboldal fejlesztéséhez, javításához kapcsolódnak. Lehetővé teszik, hogy a weboldal üzemeltetője azzal kapcsolatosan gyűjtsön adatokat, hogy a felhasználók miként használják az adott oldalt.\n\nAlapműködést biztosító sütik listája:\n\nSüti neve Szolgáltató / Funkció Süti lejárata PHPSESSID kronikaonline.ro\n\nFeladata a munkamenetek állapotának lekérése, a munkamenetek között. munkamenet saját cookieControll kronikaonline.ro\n\nFeladata a süti beállítások megjegyzése 365 nap saját cookieControlPrefs kronikaonline.ro\n\nFeladata a süti beállítások megjegyzése 365 nap saját _ga google.com 2 év Harmadik fél _gat google.com 1 nap Harmadik fél _gid google.com 1 nap Harmadik fél cX_G brat.ro/sati 365 nap Harmadik fél cX_P brat.ro/sati 365 nap Harmadik fél cX_S brat.ro/sati munkamenet Harmadik fél evid_{customer_id} brat.ro/sati 90 nap Harmadik fél evid_v_{customer_id} brat.ro/sati 90 nap Harmadik fél evid_set_{customer_id} brat.ro/sati 1 nap Harmadik fél\n\nPreferenciális sütik:\n\nA preferenciális sütik használatával olyan információkat tudunk megjegyezni, mint például a cikk alatti Jó hír/Rossz hír-funkció (szekelyhon.ro; kronikaonline.ro) használata. Ha nem fogadja el ezeket a sütiket, akkor ezeket a funkciókat nem tudja használni.\n\nPreferenciális sütik listája:\n\nSüti neve Szolgáltató / Funkció Süti lejárata newsvote_ kronikaonline.ro\n\nCikkre való szavazás rögzítése 30 nap saját\n\nHirdetési célú sütik\n\nA hirdetési sütik célja, hogy a weboldalon a látogatók számára releváns hirdetések jelenjenek meg. Ezek a sütik sem alkalmasak a látogató személyének beazonosítására, sütiket hirdetési partnereink állíthatják be. Ezek a cégek felhasználhatják a gyűjtött adatok alapján az Ön érdeklődési profiljának létrehozására és más webhelyek releváns hirdetéseinek megjelenítésére. Ha a beállításoknál anonimizálja ezeket a sütiket, akkor kevésbé releváns hirdetések fognak megjelenni.\n\nHirdetési célú sütik listája:\n\nSüti neve Szolgáltató Süti lejárata __gads google.com 2 év harmadik fél _fbp facebook.com 3 hónap harmadik fél ads/ga-audiences google.com munkamenet harmadik fél DSID google.com 1 nap harmadik fél fr facebook.com 100 nap harmadik fél IDE google.com 1 év harmadik fél pcs/activeview google.com munkamenet harmadik fél test_cookie google.com 1 nap harmadik fél tr facebook.com munkamenet harmadik fél\n\nKözösségimédia-sütik\n\nA közösségimédia-sütik célja, a weboldalon használt közösségimédia-szolgáltatások biztosítása a látogató számára. Például, amikor a látogató a weboldalról tartalmat oszt meg a Facebookon, Twitteren, vagy a Bejelentkezem Facebook-fiókkal funkciót használja. A közösségimédia-szolgáltatók a sütiken keresztül adatokat gyűjthetnek arról, hogy a látogató hogyan használja a közösségi média által biztosított szolgáltatásokat, milyen tartalmakat oszt meg, mit lájkol stb.\n\nKözösségimédia-sütik listája:\n\nSüti neve Szolgáltató Süti lejárata act facebook.com munkamenet harmadik fél c_user facebook.com 1 nap harmadik fél datr facebook.com 1 nap harmadik fél fr facebook.com 1 nap harmadik fél locale facebook.com 1 nap harmadik fél presence facebook.com munkamenet harmadik fél sb facebook.com 1 nap harmadik fél spin facebook.com 1 nap harmadik fél wd facebook.com 1 nap harmadik fél x-src facebook.com 1 nap harmadik fél xs facebook.com 1 nap harmadik fél urlgen instagram.com munkamenet harmadik fél csrftoken instagram.com 1 év harmadik fél ds_user_id instagram.com 1 hónap harmadik fél ig_cb instagram.com 1 nap harmadik fél ig_did instagram.com 10 év harmadik fél mid instagram.com 10 év harmadik fél rur instagram.com munkamenet harmadik fél sessionid instagram.com 1 év harmadik fél shbid instagram.com 7 nap harmadik fél shbts instagram.com 7 nap harmadik fél VISITOR_INFO1_LIVE youtube.com 1 nap harmadik fél SSID youtube.com 1 nap harmadik fél SID youtube.com 1 nap harmadik fél SIDCC youtube.com 1 nap harmadik fél SAPISID youtube.com 1 nap harmadik fél PREF youtube.com 1 nap harmadik fél LOGIN_INFO youtube.com 1 nap harmadik fél HSID youtube.com 1 nap harmadik fél GPS youtube.com 1 nap harmadik fél YSC youtube.com munkamenet harmadik fél CONSENT youtube.com 1 nap harmadik fél APISID youtube.com 1 nap harmadik fél __Secure-xxx youtube.com 1 nap harmadik fél\n\nA Príma Press Kft-vel szerződött partnerek által alkalmazott sütik leírása\n\nA weboldalon más szolgáltatások üzemeltetői is helyezhetnek el sütiket. A partnerek által alkalmazott sütikről a felhasználók a szolgáltatók saját honlapján tájékozódhatnak:\n\nGoogle Analytics: https://developers.google.com/analytics/devguides/collection/gtagjs/cookie-usage\n\nGoogle Adwords: https://www.google.com/intl/en/policies/privacy\n\nGoogle Adsense: https://policies.google.com/privacy?hl=hu\n\nFacebook: https://www.facebook.com/policy/cookies/\n\nTwitter: https://help.twitter.com/en/rules-and-policies/twitter-cookies\n\nA Príma Press Kft-vel szerződéses kapcsolatban nem álló, harmadik felek által elhelyezett sütik\n\nA fent leírtakkal ellentétben a Príma Press Kft. szerződéses kapcsolatban nem álló más szolgáltatások üzemeltetői is helyezhetnek el sütiket a weboldalon, a cégünktől függetlenül, saját működésük érdekében. Az ilyen, harmadik felek által használt sütik elhelyezése ill. az azt elhelyezők által esetlegesen folytatott adatkezelések tekintetében a Príma Press Kft. semmilyen felelősségen nem vállal, e téren felelősségüket kizárja.\n\nHogyan módosíthatók a sütibeállítások?\n\nA korábban eszközölt sütibeállításokat desktopon a láblécében található Sütibeállítások menüre kattintva bármikor megváltoztathatja. Mobilon pedig a menü gombra, majd a Sütibeállítások menüre bökve éri el.",
    "Mentőöv Európának: Izrael közölte, mikortól érkezik a földgáz": "Izrael valószínűleg már 2023-ban beindíthatja Európába irányuló földgázexportját, pótolva az orosz szállítások visszafogása miatt kieső mennyiség nagyjából 10 százalékát – mondta Jaír Lapid izraeli miniszterelnök hétfőn Berlinben az Olaf Scholz német kancellárral folytatott megbeszélése után.\n\nMint arról beszámoltunk, az Európai Unió és Izrael június 15-én Kairóban aláírt egy keretmegállapodást, melynek értelmében Izrael földgázt exportál az unióba. A gázt először Egyiptomba szállítják néhány feldolgozóüzembe, onnan jut el Európába, vagyis Egyiptom is része lesz a megállapodásnak.\n\nRobert Habeck német gazdasági miniszter egy panelbeszélgetésen elmondta: Németországnak szembe kell néznie a „keserű valósággal”, hogy Oroszország nem állítja helyre az országba irányuló gázszállításokat.\n\nA két kormányfő közös tájékoztatóján Jaír Lapid kiemelte, hogy Izrael bekapcsolódik az orosz földgáz kiváltását célzó európai erőfeszítésekbe, és a kieső mennyiség 10 százalékát pótolja – írja az MTI. Az izraeli miniszterelnök hozzátette, hogy hazájában számos feltörekvő technológiai vállalkozás tevékenykedik a megújuló energiaforrások hasznosításának területén, és Izrael itt is együttműködne Németországgal, amely „szuperhatalom az innovációban”.\n\nOlaf Scholz a többi között arról szólt, hogy Németország az izraeli fejlesztésű Nyíl–3 rakétarendszerrel korszerűsítené légvédelmét. Ezzel kapcsolatban Jaír Lapid elmondta, hogy egyelőre csak egy „lehetséges üzletről” van szó, de mindenképpen azzal számolnak, hogy Izraelnek lesz szerepe a német védelmi képességek fejlesztésében, és erről napi szinten egyeztetnek német partnereikkel.\n\nElemezték a nukleáris megegyezést\n\nAzzal kapcsolatban, hogy Mahmúd Abbász palesztin elnök augusztusban Berlinben a német kancellárral tartott tájékoztatóján a holokauszthoz hasonlította Izrael palesztinokkal szembeni politikáját, Jair Lapid kiemelte, hogy Olaf Scholz – aki csak a közös tájékoztató után utasította el a palesztin elnök kijelentését – egyértelműen elhatárolódott Mahmúd Abbász „egyszerűen szörnyű” mondataitól, amiért köszönetet érdemel.\n\nJair Lapid kiemelte, hogy a palesztin vezető berlini kijelentéséből kibontakozó felfogás jellemzi a palesztin gyerekeknek készült tankönyveket is. A palesztinokat így már gyerekkortól kezdve „gyűlöletre uszítják”, amit nem szemlélhet tétlenül a civilizált világ – mondta az izraeli kormányfő.\n\nOlaf Scholz és Jair Lapid tájékoztatóján az is megmutatkozott, hogy a német és az izraeli vezetés továbbra sem ért egyet az iráni nukleáris program korlátozásáról szóló 2015-ös nemzetközi megállapodás (JCPOA) felújításának ügyében.\n\nOlaf Scholz kiemelte: a közeli jövőben ugyan nem várható, hogy Irán elfogadja a megállapodásban részes európai országok – az Egyesült Királyság, Franciaország és Németország – által a megegyezés felújítására tett javaslatokat, de van esély az előrelépésre, ezért az európai felek „türelmesek”. Ezzel szemben Jair Lapid kijelentette, hogy a 2015-ös megállapodás megbukott, és súlyos hiba lenne visszatérni hozzá. Mint mondta, helyzetértékelésének alátámasztására érzékeny hírszerzési információkat osztott meg a német kancellárral.\n\n(Borítókép: Földgáztermelés az izraeli partoknál. Fotó: Albatross via Getty Images)",
    "A Közel-Kelet lassan élhetetlenné válik": "Idén nyáron Európa területének 60 százalékát súlyos aszály sújtotta. Eközben újra súlyos aszály dúl Szíriában, pusztító homokviharok fojtogatják az embereket Irakban, Irán északnyugati részén az Urmia-tó pedig nagyrészt eltűnt. Teherán metropoliszában már évek óta süllyed a talaj, mert ellenőrizetlenül szivattyúzzák ki a talajvizet. Nem véletlen tehát, hogy november közepén a következő éghajlati világkonferenciára az egyiptomi Sarm-al-Sejk városában kerül sor.\n\nA MENA régió panasza\n\nVilágszerte csaknem négymilliárd ember él vízhiányos területeken, miközben több, mint egymilliárd él rendkívüli vízhiány közepette. A Világgazdasági Fórum a 2021-es globális kockázati jelentésében a fertőző betegségek után a második legnagyobb kockázati tényezőként emelte ki az éghajlatváltozás elleni fellépés elmulasztását.\n\nJelenleg a Közel-Kelet és Észak-Afrika (MENA) országait súlyosan sújtja a vízhiány, és az egyik legsebezhetőbb övezetnek tartják őket. Az alacsony csapadékszint, a gyors urbanizáció, a kiterjedő elsivatagosodás és a gyakori aszály miatt a világ 17 leginkább vízhiányos országa közül 12 a Közel-Keleten található.\n\nA kilőtt gabonaárak újabb óriási kihívás elé állítják a közel-keleti kormányokat. Fotó: depositphotos A kilőtt gabonaárak újabb óriási kihívás elé állítják a közel-keleti kormányokat. Fotó: depositphotos\n\nA Világbank azt jósolja, hogy 2050-re a vízhiány miatt a globális GDP növekedési üteme hat százalékkal csökken, és ezt kiemelt kockázatként jelölte meg. Mivel a közel-keleti és észak-afrikai régió teljes kiterjedésének csak két százaléka vizes élőhely, a korlátozott tartalékok nem képesek megbirkózni az éghajlatváltozással.\n\nAz amerikai Nemzeti Hírszerzési Tanács legfrissebb, „Global Trends: Paradox of Progress” elnevezésű jelentése szerint „Több mint 30 ország – ezek közel fele a Közel-Keleten – 2035-re rendkívül nagy vízhiányt fog tapasztalni, ami fokozza a gazdasági, társadalmi és politikai feszültségeket.”\n\nA migrációs időzített bomba\n\nAz ENSZ Menekültügyi Főbiztosának Hivatala (UNHCR) szerint a szélsőséges időjárási események általában tömeges migrációt és dominószerű kimozdulásokat indítanak el. Korlátozott erőforrásokkal és vízhiányos éghajlati gócokon élve az emberek belső menekültekké (IDP) válhatnak. Amikor a környezet egyre ellenségesebbé válik, ez „dominóhatást” hoz létre és a katasztrófa szélén álló emberek akár „hontalanná” is válhatnak.\n\nKomoly problémává vált a vidéki migráció a városokba egy olyan régióban, ahol a lakosság több mint fele városi területen él. És ez még nem ér véget, mivel a korlátozott készletekre nehezedő növekvő nyomás még nagyobb migrációt okozhat, és mindez ördögi körré válik. Becslések szerint 2060-ra 150-200 millió ember kényszerülhet elhagyni az éghajlattal kapcsolatos problémák miatt lakhelyét, és ennek a vízhiány lesz a fő oka. A Közgazdasági és Béke Intézet kutatása szerint valójában két fő migrációs pálya haladhat át MENA-n és Dél-Ázsián.\n\nKapcsolódó cikk Lesznek még kellemetlen meglepetések, amelyek felhajthatják a gabonapiaci árakat Hosszú Ferenccel, az OTP Alapkezelő befektetési igazgatójával a már a háború kirobbanása előtt is, de azután csak még inkább fókuszba került nyersanyagpiacokról beszélgettünk.\n\nA szélsőséges körülmények, a vízbiztonság romlása akár háborúkat és komoly konfliktusokat is okozhat. Az ilyen körülmények - akár a hozzáférés szűkössége, akár megtagadása miatt -, gyorsan határokon átnyúló katonai konfliktust robbanthatnak ki, ahogyan azt a 2014-es kirgiz és tádzsik hadsereg közötti összecsapásoknál, valamint a 2016-os Kirgizisztán és Üzbegisztán határkonfliktusánál láthattuk. Nem zárható ki az eszkaláció lehetősége Egyiptom és Etiópia között sem.\n\nNapjainkban annyi vizet vonnak el az Eufrátesz felső folyásából Törökországban és Szíriában, hogy az eredeti vízmennyiségnek csak töredéke jut el Dél-Irakba. Bászrában a folyó már annyira szennyezett, hogy vize már alig használható. A Tigris ugyanerre a sorsra jutott, mióta Törökország 2019-ben befejezte a hatalmas Ilisu-gátat. Vannak, akik attól is tartanak, hogy a szomszédok víz körüli vitája a jövőben háborúkhoz vezet.\n\nA népesség növekedése nyomást gyakorol a természetre\n\nMindennek csak részben van köze az éghajlatváltozáshoz: az egyre növekvő népesség egyre több mezőgazdasági terület fejlesztését teszi szükségessé, és növeli a vízfogyasztást a városokban. 1992-ben Egyiptomban például 58 millióan éltek - ma 107 millióan.\n\nAz elavult, pazarló öntözőrendszerek problémát jelentenek, csakúgy, mint a vízigényes növények, például a gyapot és a rizs kiterjedt termesztése. A folyók kiszáradásának oka az egyre új villamosenergia-termelési és öntözési gátak építése is.\n\nVan-e legalább gyógyír?\n\nA jelenlegi körülmények között milyen azonnali lépéseket tehetnek a MENA-országok a vízbiztonság fokozása érdekében?\n\nElőször is, a régió szennyvizének közel 82 százalékát nem hasznosítják újra eléggé, márpedig ez csökkentheti a vízhiányt. Ideje felhagyni a használt víznek piszkosnak gondolni, miután újrahasznosítottuk, könnyen el kell fogadni „új” vízforrásként.\n\nEmellett több beruházásra van szükség a mezőgazdasági hatékonyság növelése érdekében, hogy a víz ne vesszen kárba. Olyan technikákkal, mint a precíziós öntözés és a jobb vetőmag, kevesebb vízre lenne szükség. A Világbank kutatása szerint a szürke infrastruktúrák, például csövek és szennyvíztisztító telepek építése zöld kiegészítők, például vízgyűjtők és vizes élőhelyek mellett hozzájárulhat a vízminőség és az ellátás javításához.\n\nÉs végül, a Közel-Kelet felszíni vizének csaknem 60 százaléka eredetileg a régión kívüli területekről származik, és ezen készletek igazságos elosztása segíthet a helyzet javításában.\n\n(Káncz Csaba szerzői oldala itt érhető el.)",
    "Megszólalt a történész: Rettenetes időszak vár a világra, amely még a '70-es éveknél is sokkal rosszabb lesz": "Niall Ferguson történész pénteken arra figyelmeztetett, hogy a világ az 1970-es évekhez hasonló - vagy még annál is rosszabb - politikai és gazdasági felfordulás korszakába lép - idézi a Marketwatch\n\nAz olaszországi Ambrosetti Forumon megszólalva Ferguson úgy vélte, hogy a katalizátorok már bekövetkeztek ahhoz, hogy megismétlődjenek az 1970-es évek, amelyet az OPEC olajembargó, a közel-keleti háború és a magas infláció jellemzett.\n\nEzúttal azonban a közelmúltbeli sokkok súlyossága valószínűleg nagyobb és tartósabb lesz - tette hozzá.\n\n\"Az 1970-es évek válság előidéző összetevők már jelen vannak\" - mondta Ferguson. \"A tavalyi monetáris és fiskális politikai hibák, amelyek ezt az inflációt elindították, nagyon hasonlítanak a 60-as évekhez\" - mondta, a közelmúltbeli áremelkedéseket az 1970′-es évek magas inflációjához hasonlítva.\n\nÉs mint 1973-ban, most is bekövetkezett egy háború\"\n\n- folytatta, utalva az 1973-as arab-izraeli háborúra - más néven Jom Kippur-háborúra - Izrael és az Egyiptom és Szíria vezette arab államok koalíciója között.\n\nOroszország jelenlegi ukrajnai háborújához hasonlóan az 1973-as arab-izraeli háború is a szuperhatalmak, a Szovjetunió és az Egyesült Államok részvételéhez vezetett, ami szélesebb körű energiaválsághoz vezetett. Csakhogy akkor a konfliktus mindössze 20 napig tartott. Oroszország Ukrajnába való indokolatlan inváziója immár hatodik hónapja tart, ami azt sugallja, hogy az energiapiacokra gyakorolt esetleges következmények sokkal rosszabbak lehetnek.\n\nEz a háború sokkal tovább tart, mint az 1973-as háború, így az általa okozott energiasokk valójában tartósabb lesz\"\n\n- mondta Ferguson.\n\nA politikusok és a jegybankárok a koronavírus-járvány és az ukrajnai háború legrosszabb hatásait az infláció elleni küzdelem érdekében kamatemeléssel és az orosz energiaimporttól való függőség csökkentésével próbálják enyhíteni.\n\nFerguson azonban, aki a Harvard, a London School of Economics és a New York-i Egyetem professzora volt, és 16 könyv szerzője, azt mondta, hogy nincs bizonyíték arra, hogy a jelenlegi válság elkerülhető lenne.\n\n\"Miért ne lehetne olyan rossz, mint az 1970-es években?\" - mondta.\n\nVegyük fontolóra annak lehetőségét, hogy a 2020-as évek valóban rosszabbak lehetnek, mint az 1970-es évek\"\n\n- tette hozzá.\n\nEnnek okai között említette a jelenleg alacsonyabb termelékenységnövekedést, a magasabb államadósságot és az 50 évvel ezelőttihez képest kedvezőtlenebb demográfiai adatokat.\n\n\"Az 1970-es években legalább volt enyhülés a szuperhatalmak között. Most nem látok sok enyhülést Washington és Peking között. Sőt, éppen az ellenkezőjét látom\" - mondta, utalva a Tajvan körüli közelmúltbeli feszültségre.\n\nAz emberek szeretik azt hinni, hogy a globális megrázkódtatások bizonyos fokú rendben vagy kiszámíthatósággal történnek, de ez Ferguson szerint tévhit.\n\nValójában a katasztrófák nem egyenletesen oszlanak el a történelem során, mint egy haranggörbe eloszlása, hanem inkább egyszerre történnek - mondta.\n\n\"A történelmi eloszlások valóban nem normálisak, különösen, ha olyan dolgokról van szó, mint a háborúk, a pénzügyi válságok vagy éppen a világjárványok\" - mondta Ferguson.\n\n\"Kezdjük a nem túl gyakran előforduló világjárvánnyal -, amely emberek millióit öli meg, és mindenféle módon megzavarja a gazdaságot. Aztán egy nagy monetáris és fiskális politikai sokk következik. Aztán jön a geopolitikai sokk.\"\n\nEz a téves kalkuláció ahhoz vezet, hogy az emberek túlságosan optimisták és végül felkészületlenek lesznek a nagyobb válságok kezelésére - mondta.\n\nCímlapkép: Getty Images",
    "Az Apple számos országban emeli az App Store árait": "Az Apple termékek egyre drágábbak – nem csak az Egyesült Államokban, hanem az egész világon.\n\nÉs bár az iPhone 14 nem kapta meg a pletykák szerint 100 dolláros áremelést az Egyesült Államokban, az Apple csendesen módosította árait máshol.\n\nSzámos nemzetközi piacon az iPhone 14 modellek ára körülbelül 10-15%-kal emelkedett a tavalyi termékcsalád egyenértékű modelljéhez képest.\n\nPéldául Németországban az iPhone 14 Pro ára 1299 eurótól kezdődik. Ez körülbelül 150 eurós nettó növekedést jelent. Referenciaként az iPhone 13 Pro induláskor induló németországi ára 1149 dollár volt.\n\nAz árazási kiigazítások mögött legvalószínűbb oka a többi valuta relatív gyengesége a jelenleg rendkívül erős amerikai dollárral szemben. Ez azt eredményezte, hogy az Apple termékek (még) drágábbak lettek a nemzetközi piacokon.\n\nAz egyik valuta, amely különösen nehezen tudja megállni a helyét az amerikai dollárral szemben, az euró. Az európai közös valuta a közelmúltban 20 éves mélypontot ért el a dollárral szemben, és a jövőben még gyengülni fog.\n\nTovábbi friss Telefongurus hírek erre!\n\nEnnek eredményeként az Apple úgy döntött, hogy módosítja az alkalmazások és az alkalmazáson belüli vásárlások árait minden eurót használó országban. Az előbbi csoport mellett Chile, Egyiptom, Japán, Malajzia, Pakisztán, Lengyelország, Dél-Korea, Svédország és Vietnam is hasonló áremelkedéssel néz szembe. Az átlagos áremeleés 20% az App Store-ban.\n\nEzt az információt először maga az Apple hozta nyilvánosságra egy blogbejegyzésben, majd a The Verge foglalkozott vele egy külön cikkben.\n\nAz Apple hivatalos magyarázatot csak Vietnam esetére adott, de nem kommentálta a többi ország növekedésének okait. Ennek ellenére a Reuters egyik cikke megjegyzi, hogy az Apple rendszerint rendszeresen módosítja az App Store árait annak érdekében, hogy tükrözze az árfolyam ingadozásait.",
    "Putyin háborúja nyomorba taszítja ezt a kontinenst": "Az év elején a Világbank arra figyelmeztetett, hogy „a legszegényebb országok 60 százalékában már súlyos az adósság-helyzet” – főként Afrikában –, és a következő 12 hónapban akár tucatnyi ország fizetésképtelenség is bekövetkezhet.\n\nÉv végére elérhet Szomáliába az éhínség. Fotó: Pixabay Év végére elérhet Szomáliába az éhínség. Fotó: Pixabay\n\nMoszkva ukrajnai inváziója óta Afrikában az élelmiszerek, az üzemanyagok és a műtrágyák árának ugrásszerű emelkedése, egyben a devizatartalékok kimerülése tapasztalható. Afrika 54 országa közül 23-ban Oroszországtól és Ukrajnától függ az egyik alapélelmiszerük importjának több mint fele. Egyes országok ráadásul még jobban rájuk vannak utalva: Szudán, Egyiptom, Tanzánia, Eritrea és Benin búzájának 80 százalékát, Algéria, Szudán és Tunézia pedig a napraforgóolaj több mint 95 százalékát Oroszországból és Ukrajnából importálja.\n\nAz infláció átka\n\nA globális infláció milliókat taszított szegénységbe. A Világbank arra figyelmeztet, hogy a rendkívüli szegénységben élő afrikaiak száma a 2019-es világjárvány előtti 424 millióról idén 463 millióra emelkedik, ami a kontinens 1,2 milliárdos lakosságának több mint egyharmada. Millióknak kell éhezniük, mivel a Világélelmezési Program 24 milliárd dollárra irányuló felhívása – hogy 2022-ben elérjen a 153 millió embert – csak a felét finanszírozza, mivel a nagyhatalmak forrásaikat a háborús erőfeszítésekre fordítják.\n\nKapcsolódó cikk ENSZ: Milliókat sújt a szárazság Afrikában Egy év alatt egymillió ember vált földönfutóvá Szomáliában az országot sújtó aszály miatt.\n\nNigériában, Afrika legnépesebb országában az árak 20,3 százalékkal nőttek, míg fizetőeszköze, a naira 25 százalékkal esett a dollárral szemben az év eleje óta, annak ellenére, hogy május óta 250 bázispontos kamatemelés történt. Etiópiában az árak 32 százalékkal emelkedtek, a birr értéke pedig körülbelül 82-re esett a dollárral szemben a feketepiacon, a június eleji 60-ról. Ghánában az árak 31 százalékkal emelkednek, és a valuta zuhan, holott Accra agresszíven emelte a kamatlábakat az összeomlás megfékezésére.\n\nÁllamcsődök árnya\n\nZambia 2020 végén ment csődbe, Mali pedig 2022 elején. Jelenleg a nagyobb afrikai országok valószínűtlennek tartják, hogy képesek lesznek 21,5 milliárd dollárnyi eurókötvényállományuk visszafizetésére. Ebbe beletartozik Ghána, amely 2022 júniusa és 2027 májusa között több mint 4 milliárd dollárral tartozik a kötvénytulajdonosoknak, Kenya csaknem 3 milliárd dolláros kötvénytörlesztő számlával a következő öt évre, valamint Etiópia egy 2024-ben esedékes 1 milliárd dolláros eurókötvényével a folyamatos konfliktusok közepette, amely az ország több részét érinti. A csaknem 2 milliárd dollárnyi eurókötvény-törlesztéssel adós Nigéria fizetési képessége szintén kétséges.\n\nMivel hiteleik nagy része kereskedelmi hitelezőktől származik - szemben a kormányoktól és a multilaterális pénzintézetektől, például a Világbanktól és a Nemzetközi Valutaalaptól (IMF) -, adósságaik most változó kamatozásúak, ami azt jelenti, hogy díjaik a kamatlábak miatt emelkedni fognak, követve az USA, az Európai Központi Bank és az Egyesült Királyság növekedését. Ez valószínűleg jelentős tőkekiáramlást idéz elő, és az afrikai központi bankokat kamatemelésre kényszeríti, és ezzel recesszióba sodorja gazdaságaikat.\n\nMivel az adósságuk nagy része dollárban van - amelynek értéke meredeken emelkedik -, az adósságszolgálati költségek még magasabbra fognak emelkedni. Ez arra kényszeríti a szubszaharai afrikai nemzeteket, hogy adósságkönnyítést vagy átstrukturálást keressenek, pusztán azért, hogy visszafizessék hitelezőiket, akik nagyrészt európai és amerikaiak.\n\nA Kína-kérdés\n\nAz Egyesült Államok és Kína közötti rivalizálás Afrikában, amely a versengő érdekek kulcsfontosságú harcterévé vált, még inkább megnehezíti az afrikai országok adósságaik átütemezését. Washington a Pekinggel szembeni egyre harciasabb álláspont részeként a kontinens növekvő eladósodottságát a kínai hitelek eredményének próbálja bemutatni, amelyek célja politikai befolyás megszerzése és afrikai eszközök lefoglalása, amikor az államok fizetésképtelenné válnak.\n\nMíg Kína hitelezése a 2000-es évek elejétől gyorsan bővült az erőforrásokban gazdag afrikai államok, különösen az olajtermelők felé, 2015 után a nyersanyagárak és a növekedési ütemek csökkenésével a hitelezés a 2016-os 29,5 milliárd dolláros csúcsról 2019-ben 7,6 milliárd dollárra esett vissza, és esés azóta is folytatódik. Hiteleit elsősorban infrastrukturális projektekre fordították több mint 10 ezer kilométer vasút, mintegy 100 ezer kilométer autópálya, ezer híd és száz kikötő, valamint erőművek, kórházak és iskolák építésére és korszerűsítésére. Kína jelenleg az Afrikának nyújtott hitelek körülbelül egyötödét adja.\n\nJönnek a zavargások\n\nAz adósság- és megélhetési válságok együttes hatásaként Afrika elszegényedett országaiban - ahol 1,2 milliárd lakosának 60 százaléka 25 év alatti, közel egymilliárd pedig 35 év alatti -, a legtöbben a megélhetésért küzdenek. Az elmúlt hónapokban Szudánban, Tunéziában, Dél-Afrikában, Ghánában és Nigériában tömeges tiltakozások és sztrájkok zajlottak le.\n\n(Káncz Csaba szerzői oldala itt érhető el.)",
    "A világ többsége nem követi a nyugati Ukrajna-politikát": "„A globális politikai és gazdasági szövetségek megszokott rendszere átalakulóban van, és semmi sem tette ezt a változást világosabbá, mint az Oroszország ukrajnai inváziójára adott változatos reakciók. Miközben az Egyesült Államok és legközelebbi európai és ázsiai szövetségesei kemény gazdasági szankciókat léptettek életbe Moszkvával szemben, a világ lakosságának 87 százaléka nem hajlandó ezt követni” – írja David H. Rundell és Michael Gfoeller a Newsweek oldalán.\n\nA szerzők szerint ez az elmozdulás sehol sem nyilvánul meg jobban, mint az energiapiacokon, ahol a valutákkal ellentétben a kormányok nem tudják egyszerűen kinyomtatni, amire szükségük van.\n\nElső példaként Szaúd-Arábiát említik, amely régóta elkötelezett amerikai partner, szoros szövetséget kötött Oroszországgal az OPEC Plus kartellben. A cikk megjegyzi, hogy a szaúdiak nagyon nyilvánosan elutasították az amerikai elnök kérését az olajtermelés növelésére. Ehelyett orosz olajat importáltak hazai felhasználásra, hogy több saját termelésüket exportálhassák. A múlt héten még a kitermelést is csökkentették, és világossá tették, hogy ezt ismét megtehetik.\n\nKína Szibériából származó folyékony földgázt (LNG) ad el Európának, miközben egyidejűleg orosz olajat importál. Ezt követően finomítja és exportálja az olajat.\n\nAzt is megemlítik, hogy közben\n\na kínai olajvásárlások által fizetőképes Irán az orosz búza legnagyobb vásárlójává vált.\n\nIndia kőolajminisztere nyilvánosan kijelentette, hogy kormányának nincs konfliktusa Moszkvával, és „erkölcsi kötelessége”, hogy az orosz olaj vásárlásával alacsonyan tartsa az energiaárakat otthon.\n\n„A szövetségek, amelyeket részben a nyugati gazdasági és politikai befolyás ellensúlyozására hoztak létre, egyre bővülnek. Egyiptom, Szaúd-Arábia és Törökország bejelentette, hogy csatlakozni kíván a BRICS-országokhoz (Brazília, Oroszország, India, Kína és Dél-Afrika). A Sanghaji Együttműködési Szervezet jelenleg többek között Kínát, Oroszországot, Indiát és Pakisztánt köti össze. Irán még ebben a hónapban tervezi csatlakozását, míg Bahrein, Egyiptom, Szaúd-Arábia és Katar valószínűleg „párbeszédes partnerek” vagy tagjelöltek lesznek” – írják a szerzők.\n\n„Ha ez nem lenne elég ahhoz, hogy a Nyugat elbizonytalanodjon, Moszkva ismét támadásba lendült Latin-Amerikában, megerősítve katonai kapcsolatait Nicaraguával, Venezuelával és Kubával.\n\nA régió két erőközpontja, Brazília és Mexikó határozottan elutasította az Oroszország elleni nyugati szankciók támogatását” – jegyzik meg a szerzők.\n\nBRICS: a nyugati hegemónia felszámolása? Az utóbbi időben népszerű lett az elmélet, hogy a BRICS felemelkedésével véget ér a Nyugat hegemóniája, az USA móresre lesz tanítva és eljön a Kánaán. A KARD blog véleménycikke.\n\n„A dollár tartalékvaluta státusza továbbra is a globális gazdasági rend egyik pillére, de a rendbe vetett bizalom sérült” – olvasható a cikkben.\n\nA szerzők megjegyuik, hogy gazdasági szankciók a nemzetközi banki és biztosítási szektor egyes részeit, köztük a SWIFT pénzátutalási rendszert is fegyverré tették. Vagyonokat foglaltak le, és árutermelési szerződéseket mondtak fel. A dollármentesítésre irányuló felhívások egyre hangosabbak. Amikor Oroszország rubelben, jüanban vagy EAE-dirhamban követelte az energia kifizetését, Kína és India eleget tett a követelésnek.\n\n„A globalizáció csak akkor működhet, ha a legtöbb résztvevő úgy véli, hogy az az ő érdekeit szolgálja. Ha a többiek úgy gondolják, hogy a Nyugat tisztességtelenül használja a rendszert a saját javára, akkor a szabályokon alapuló nemzetközi rend szétesik, és alternatívák fognak megjelenni”\n\n– írják a szerzők.\n\nA cikk szerint a gazdag Nyugat talán megengedheti magának a szankciók költségeit, a többiek nagy része nem. Rámutatnak, hogy Európa most olyan országokkal versenyez az energiaszállításokért, mint Banglades, Srí Lanka, Pakisztán és Thaiföld. Észak-Afrikában és a Közel-Keleten az energia- és élelmiszerhiány az arab tavaszhoz hasonló politikai zavargások kilátását vetíti előre.\n\n„Ezek az aggodalmak jelentős Nyugat-ellenes érzelmeket keltenek a globális Dél nagy részén.\n\nMiközben az atomfegyverekkel rendelkező Oroszország nem mutat hajlandóságot arra, hogy véget vessen egy olyan háborúnak, amelyet vezetői nem engedhetnek meg maguknak; a Nyugat gyorsan elveszíti a maradékot, és ezzel aláássa azt a szabályokon alapuló nemzetközi rendet, amelynek létrehozására törekedett”\n\n– zárják a szerzők, akik szerint az egyetlen megoldás egy diplomáciai kompromisszum lenne.",
    "Segély igen, szövetség nem": "Az Egyesült Államok 327 millió dollár (136 milliárd forint) további segélyt különít el Afganisztánnak a humanitárius válság kezelésére – jelentette be pénteken Antony Blinken amerikai külügyminiszter.\n\nA tájékoztatás szerint a pénzből humanitárius szervezetek tevékenységét támogatnák, illetve azonnali segélyeket folyósítanának például készpénz, gyógyszerek, illetve szálláshelyek biztosítása formájában. A támogatásokból az Afganisztán körüli államokba menekült afgánokat is részesülnének.\n\nA radikális iszlamista tálibok 2021 augusztusában történt hatalomátvétele óta az Egyesült Államok 1,1 milliárd dollár értékű segélyt folyósított a térségbe.\n\nAz amerikai külügyminiszter egyben felszólította a nemzetközi közösséget, hogy teljesítse a korábbi kötelezettségvállalásokat és segítse meg az afgánokat.\n\nWashington a segélyszervezetek támogatásával igyekszik közvetlenül támogatni az afgán lakosságot, ügyelve arra, hogy kikerülje a tálibok kormányát, amelyet nem ismer el.\n\nEközben az amerikai elnök levette Afganisztánt Washington fő NATO-n kívüli szövetségeseinek listájáról. Az erről szóló dokumentumot pénteken írta alá Joe Biden – áll a Fehér Ház honlapján.\n\nAfganisztán 2012-ben, Barack Obama elnök alatt kapta meg az Egyesült Államok fő NATO-n kívüli szövetségesének (MNNA) státuszát. Joe Biden idén júliusban jelentette be – majdnem egy évvel azután, hogy a tálibok átvették a hatalmat az országban –, hogy Kabult megfosztja ettől a státusztól.\n\nAz Egyesült Államok fő NATO-n kívüli szövetségeseinek listáján 19 ország szerepel, köztük Ausztrália, Egyiptom, Izrael, Japán, Dél-Korea és Brazília.\n\nBorítókép: Anthony Blinken amerikai külügyminiszter sajtóértekezletet tart a Bali szigetén fekvő Nusa Duában 2022. július 9-én. Blinken a világ 19 legfejlettebb gazdaságú és vezető feltörekvő országát, valamint az Európai Uniót tömörítő húszas csoport, a G20 indonéziai külügyminiszteri találkozója alkalmából tartózkodik Indonéziában (Fotó: MTI/EPA/Made Nagi)\n\n",
    "Az asszírok és a kereszténység: Jézus kendőjétől gyógyult meg a király": "Ön egy nagyon mély történelmi gyökerű régióból érkezik, és egy ősi népet képvisel. Az asszírok eredetéről már a Teremtés könyvében olvashatunk. Mit jelent önnek, hogy egy ilyen bibliai néphez tartozik?\n\n– Mélyen a szívemben él. A kultúrám, az örökségem rendkívül fontos számomra, mint ahogy a hitem is. Sokféle etnikumból származom, de mindenekelőtt asszír vagyok. Ahhoz a nagy asszír nemzethez tartozom, amelyet egykor a civilizáció bölcsőjeként ismertek. Assurbanipal király Ninivében létrehozta a világ első könyvtárát. Mi ismertettük meg az emberiséggel az öntözőrendszert, a várostervezést és még sok-sok mást.\n\nJuliana Taimoorazy\n\nA közel-keleti üldözött keresztények egyik legismertebb képviselője, az Iraqi Christian Relief Council alapító-elnöke, az asszír nép nemzetközi szóvivője. Tevékenységéért 2021-ben Nobel-békedíjra jelölték. A közeljövőben jelenik meg népének történelméről, az asszír keresztények küzdelmeiről szóló önéletrajzi ihletésű könyve, Daughters of Niniveh (Ninive leányai) címmel. A világ vezető hírcsatornái készítettek interjúkat, riportokat Juliana tevékenységéről. Teheránban született, néhány évvel az iszlamista forradalom előtt, majd szüleinek 17 éves korában sikerült kicsempésztetni leányu­kat Iránból. Jelenleg az Egyesült Államokban él.",
    "Elképesztő régészeti leletek távoli korokból": "Ki ne akarná tudni, hogyan éltek az őseink, milyen szokásaik voltak, miben hittek, milyen ruhákat, kiegészítőket viseltek, hogyan néztek ki ők, vagy épp az otthonaik? Olyan ránk maradt emlékeket mutatunk, amelyek izgalmas betekintést és/vagy új információkat nyújtanak az őseink életébe.\n\nFalu a kőkorszakból\n\nAz egyik legizgalmasabb érzés, amikor olyan helyen járunk, ahol szinte megelevenednek előttünk a több ezer évvel ezelőtt élet mindennapjai. Ilyen lehet sétálgatni a Shahr-Babak város közelében található Meymand nevű kőkorszaki falu barlanglakásai között. A település 35 kilométerre északkeletre fekszik Kerman tartományban, azon az úton található, amely Teheránt és a déli Bandar Abbas kikötőjét összeköti. Meymandról úgy tartják, hogy már 12 ezer évvel ezelőtt is létezett, és ami különleges benne, hogy nemcsak látványosságként maradt meg az utókor számára, hanem a sziklabarlangokat még ma is lakják. A falu meghatározó jellegzetessége, a több mint 300 földbe épített barlanglakás azonban közel sem olyan régi, mint maga a település, azok “csupán” 3-4 ezer éves múltra tekintenek vissza. A házakat egy seszínű, kopár dombsorba vájták kézzel, éles kőszerszámokkal, a domb üledékes kőzetének betonszerű állaga ugyanis elég puha ahhoz, hogy kézi munkával alakítható legyen, ugyanakkor elég kemény ahhoz, hogy a barlangi otthonok tetejét megtartsa.\n\nA kutatások arra engednek következtetni, hogy a barlanglakások kezdetben vallási helyként működtek, később alakultak csak lakóotthonokká, amikor a telepesek egyre hosszabb ideig maradtak a helyszínen. Kandovánhoz, az ország másik troglodita falujához képest, amely 700 éve lakott, Meymand valóban ősi; az egyik legrégebbi fennmaradt település, mivel a régészek több mint 10 ezer éves kőfaragványokat és 6000 éves fazekakat fedeztek fel a helyszínén. A faluban jelenleg nagyon kevés, 130-150 ember él, a legtöbben félnomád pásztorok, akik a téli hónapokban a falu barlangjaiban élnek, nyáron viszont magasabb legelőkre költöznek, ekkor körülbelül 60 ember marad a faluban. Az Arkeo News azt írja, hogy a falusiak nem sokat tettek azért, hogy a táj természetes színeihez egyéb árnyalatot adjanak. Házaikban és utcáikon nincsenek cserepes virágok vagy dísznövények, de a falu kissé rideg megjelenését kiegészíti a lakosok spártai élete.\n\nA településen összesen 406 barlangba vájt lakóegység található, 2560 szobával. Néhány barlanglakás öt emelet magas, és ezek nagy része elhagyatott. A falu persze nem turistamentes, a bejáratánál található egy nyolcszobás vendégház is, és néhány lakónál is lehet szobát foglalni. A vendégházban nemezszőnyegek, falakba vájt ágyak, világítás és közös, gőzfürdős fürdőszobák várják a régi Iránra kíváncsi látogatókat.\n\nA falu az UNESCO világörökség része, sőt, 2005-ben elnyerte az UNESCO Melina Mercouri nemzetközi díját.\n\nEgy nagylelkű, rejtélyes idegen sírja\n\nPompeii városából, ahol rabszolgák küzdöttek életre-halálra a nép szórakoztatására, és amelyet Kr. u. 79-ben maga alá temetett a Vezúv forró lávája még ma is sok érdekesség kerül elő. Bár a mai Pompei város közelében, Campania tartományban, Nápolytól nem messze elhelyezkedő romvárosnak a kétharmadát már feltárták, egész városrészek akadnak, amelyeket még nem fedeztek fel. Az egyre több feltárásból egyre pontosabb képet kapunk arról, hogyan éltek a régi Pompeii-ben, így az is tudható, hogy a tehetősebb réteg mindennapjai nem szűkölködtek mulatozásokban, gladiátorjátékokban, ahogy viszályokban sem. Erről mesél legalábbis az a sírfelirat, amelyet 2017-ben a déli városfalaknál lévő Stabiai-kapu környékén fedeztek fel egy XIX. században emelt kiszolgáló épület helyreállítási munkái során.\n\nA Journal of Roman Archaeology tudományos folyóirat számolt be arról, mit is jelentenek a feltárt szövegek, amiket évekig nem tudtak megfejteni, és amelyek pontosították a korábbi ismereteket azzal kapcsolatban hányan és hogyan élhettek Pompeii városában. Az írásokból a kutatók azt is megtudták, hogy milyen lehetett az a személy, akit a sírban elhelyeztek. Mint kiderült, a felirat egy hatalmas ünnepséggel kezdődik, amelyen az eltemetett személy férfivá válását ünnepelték, és erre a lakomára hivatalos volt Pompeii minden polgára (szabad, felnőtt férfija). A feljegyzések szerint hihetetlenül sok, 416 gladiátor vett részt a napokon át tartó küzdelmekben, ami jóval több, mint a szokásos 30 vagy annál kevesebb, akik a szokásos pompeji játékokon harcoltak. A nagy vendégsereg azt is mutatja, hogy befolyásos leszármazottról lehetett szó, hiszen összesen 456 darab, hatalmas méretű, háromüléses kanapéhoz szervírozták az italokat-ételeket, amelyeken akár tizenöt személy is el tudott feküdni. A vendégsereg tényleg hatalmas volt, a szöveg szerint 6840-en mulatoztak az ünnepségen.\n\nA felirat beszámolt a nehezebb időkről is, beleértve a négy éven át tartó éhínséget és egy olyan gladiátorjátékot, ami nagy zavargásokba torkollott Nuceria és Pompeii lakosai között. A véres összecsapások miatt betiltották a helyi gladiátorjátékok szervezését, a főszervezőt, Livineius Regulust pedig száműzték. A szöveg arra is kitér, hogy nem pusztán Livineiust, hanem Pompeii legfőbb városi vezetőit, az abban az évben hivatalban lévő két duumvirt is elzavarták a városból. A kutatók szerint valószínűleg Gnaeus Pompeius Grosphus és örökbefogadott fia, Gnaeus Pompeius Grosphus Gavianus voltak a további érintettek.\n\nA rejtélyes férfi magas társadalmi státuszát az is igazolja, hogy a felirat szerint Nero császár az ő kedvéért engedte meg, hogy a duumvirek visszatérjenek otthonukba. Az elhunyt, rejtélyes személy híres volt jó cselekedeteiről is, az éhínség ideje alatt a szegényeknek segített: egyrészt az általa felvásárolt gabonát jóval olcsóbban bocsátotta a rendelkezésükre, másrészt ingyen kenyeret is osztott.\n\nA kutatók úgy tartják, hogy az eltitkolt személyű férfi egy bizonyos Gnaeus Alleius Nigidius Maius volt. Erre enged következtetni az is, hogy számos, már megtalált pompeii viasztábla és felirat említi a nevét, amely kiegészíti a fent ismertetett életrajzi részleteket. A szöveget Massimo Osanna, a Pompeii Régészeti Park főigazgatója fejtette meg még 2018-ban, aki szerint ezek az új információk segíthetnek például annak a meghatározásában is, hogy akkoriban 20-30 ezren lakhattak a városban. (ezt a korábbi kutatások alapján 15-20 ezerre tették)\n\nÉs, ha már a gladiátorok is szóba kerültek, a régészek időről időre rábukkannak olyan holmikra is, amelyeket a harcosok használtak küzdelem közben. Mint például ez a bámulatosan megmunkált, gazdagon díszített bronz lábszárvédőt, amely szintén Pompeiiből származik, és már jóval több mint egy évtizede egy kiállítás keretében járja a világot. A harcosok lábára készített öntvény extra védelmét szolgált a harcban.\n\nA lány, akit felajánlottak az isteneknek\n\nA régészek egyik legnagyobb szenzációja, amikor jó állapotban lévő holttestekre bukkannak. Mint például annak a 13-15 éves lánynak a földi maradványaira, aki az Inka birodalomban élt 500 évvel ezelőtt. A National Geograhic azt írja, hogy a kutatók szerint a lány a capacocha nevű, emberélet feláldozásával járó rituálé áldozata lett, az istenek ajándékaként a hegycsúcson végezte be egy két másik gyermekkel, egy kislánnyal és egy kisfiúval, akiknek a teste ugyancsak hihetetlen épségben maradt meg a több száz év ellenére. Mindhárman halálra fagytak.\n\nA La Doncella-ként emlegetett lány fejdíszt és szertartásos tunikát viselt halála napján. A tudósok szerint kukorica pálinkát itattak vele már hetekkel korábban, azt nem tudni, hogy a felkészítés, vagy a szenvedés csökkentése céljából, és a szájában még mindig ott voltak a koka levelek darabkái, amelyeket az inkák a magassági betegség hatásainak enyhítésére rágtak. A test azért maradt meg ilyen jó állapotban, mert a lány alvás közben megfagyott, és a száraz, hideg levegő konzerválta őt a 6000 méteres tengerszint feletti magasságban. A testet Llullaillaco vulkán tetejének közelében, Argentína északnyugati részén találták még 1999-ben. Ez akkoriban régészeti szenzációnak számított, hiszen ez volt az egyik legjobban konzerválódott múmia, ami valaha régészek találtak, még vér is volt a testében, és a belső szervei is megmaradtak. A három testet egy speciális, a hegyi körülményeket imitáló üvegszekrényekben tárolják, az argentin Alta Montaña Archeológiai Múzeumban.\n\nAranynyelű múmiák\n\nA mumifikálódott testeket érintve muszáj megemlíteni az egyiptomiakat, akik különösen jártasak voltak a test mumifikálásában, és kifejezetten nagy hangsúlyt fektettek a temetkezésre. Vallási okokból a mumifikálás gyakran az állatokra is kiterjedt, pláne, ha az valamelyik tehetős, befolyásos személy kedvence volt.\n\nTheodore M. Davis tárta fel 1906-ban azt a sírt, amely II. Amenhotep sírja mellett található, a Királyok Völgyében, és amelyből származik az alábbi fiatal pávián mumifikálódott teste is. Az állatot, ahogy ennél az eljárásnál szokás, kizsigerelték, és a röntgenfelvételek azt is kimutatták, hogy az állat törzsébe több, nagy csomagot helyeztek el, amelyek látszólag földet tartalmaznak. Ezeket arra használták, hogy megtartsák az állat eredeti alakját.\n\n2021 februárjában egyiptomi és dominikai régészek 16 temetkezési helyet találtak az Alexandria melletti Taposiris Magna templomban.\n\nA nyughelyek átvizsgálásakor találták meg azt a múmiát, amelynek a szájába egy nyelv alakú arany amulettet helyeztek. Az amulett nagy megtiszteltetésnek számított, ugyanis akkoriban hittek abban, hogy ez megadja a halottnak azt a képességet, hogy tudjon beszélni az istenekkel.\n\n2021 novemberében a régészek az olaszországi Pompeii egyik külvárosában egy tökéletesen ép szobát fedeztek fel, amelyben rabszolgák laktak. A Pompeji városfalától mintegy 700 méterre északnyugatra fekvő Civita Giuliana városrészben található, az egykori kiterjedt villa szűkös lakóhelyiségében talált tárgyak között három faágy, egy éjjeli edény és egy fém- és szövetárut tartalmazó faláda is szerepelt. A Gurardian azt írja, hogy a felfedezés csaknem egy évvel azután történt, hogy ugyanabban a villában megtalálták a Vezúv Kr.u 79-ben történt kitörésének két áldozatának maradványait, akikről úgy vélik, hogy egy gazda és rabszolgája voltak. Egy szekértengelyt is felleltek a helyiségben, amely a régészek szerint valószínűleg egy kis család szerény lakhelyéül szolgált, akik a villa mindennapi munkáját végezték, beleértve a szekér előkészítését és karbantartását is. Gabriel Zuchtriegel, a pompeji régészeti park igazgatója szerint a felfedezés “kivételes”, különösen azért,\n\nmert ritka betekintést nyújt “azoknak az embereknek a valóságába, akik ritkán jelennek meg a történelmi forrásokban, amelyeket szinte kizárólag az elithez tartozó férfiak írtak”.\n\nÉs még egy 2021-es érdekesség, szintén a múmiákhoz kapcsolódva. Ma már azt is meg tudják állapítani a tudósok, hála a legújabb technikai vívmányoknak, hogy egy szarkofág milyen kinézetű embert rejt. 2021 végén az Business Insider tudományos riportere, Dr. Marianne Guenot számolt be arról a szenzációról, hogy 3D CT szkennerrel sikerült “kicsomagolni” egy fáraót, vagyis roncsolásmentes technikával sikerült bepillantani I. Amenhotep fáraó múmiájának belsejébe. A kairói Egyiptomi Múzeumban őrzött ereklyét 1881-es megtalálása óta nem bontották meg. A képek “példátlan részletességgel” mutatták meg I. Amenhotep testét, aki Egyiptom 18. dinasztiájának második fáraója volt, i. e. 1525-ben több mint két évtizedig uralkodott. A komputertomográfiás technika segítségével sikerült megállapítani, hogy a férfi 168 centiméter magas volt, körülmetélt, keskeny állal, kicsi orral, göndör hajjal, enyhén elálló felső fogsorral rendelkezett, és fülbevalót hordott a bal fülében. A mostani részletes CT-vizsgálat alapján az is kiderült, hogy csontszerkezete szerint a fáraó 35 éves volt, amikor meghalt. A Frontiers in Medicine szaklapban közölt tanulmány szerint a fáraónak még mindig vannak göndör hajfürtjei, és egy foga sem hiányzik.",
    "Lapid az ENSZ-ben felszólalva támogatni fogja a kétállami-megoldást, de Abbásszal nincs kilátásban találkozó": "ujkelet.live\n\nJáir Lapid izraeli miniszterelnök csütörtökön az ENSZ Közgyűlésén felszólalva támogatását fogja kifejezni az izraeli-palesztin konfliktus kétállami-megoldása mellett, közölték magas rangú izraeli tisztviselők a Walla híroldal szerint.\n\nEz lesz az első alkalom, hogy Lapid miniszterelnökként nyilvánosan támogatja a kétállami-megoldást. Az izraeli tisztviselők hangsúlyozták, Lapid világossá fogja tenni, hogy egy palesztin állam létrehozása biztonsági intézkedéseket kell magában foglaljon Izrael számára.\n\n2017 óta ez lesz az első alkalom, hogy egy izraeli miniszterelnök nyilvánosan támogatja a kétállami-megoldást.\n\nBenjamin Netanjahu volt izraeli miniszterelnök 2009 májusában tartott beszédében támogatását fejezte ki mellette. A későbbiekben többször is megismételte támogatását, többek között az ENSZ-ben is, de Donald Trump volt elnök 2017-es hatalomra kerülése óta mellőzi a témát.\n\nAz izraeli tisztviselő azt mondta, Lapid úgy döntött, hogy a november 1-jei választások előtt világossá teszi álláspontját a kétállami-megoldással kapcsolatban, mert úgy véli, hogy ez „az őszinteség része, amelyre a politikusok részéről szükség van… hogy elmondják, mit képviselnek, és merre kell az országnak haladni.”\n\n,,Izrael politikai víziójának részét kell képeznie a palesztinoktól való elszakadásnak” – mondta a magas rangú izraeli tisztviselő, megjegyezve, Lapid jelenleg nem tervezi, hogy találkozzon Mahmúd Abbász palesztin elnökkel, és úgy látja, a béketárgyalások a közeljövőben nem folytatódnak.\n\n,,Ha Lapid úgy gondolná, hogy a találkozó eredményes lenne Abbásszal, már meglépte volna” – mondta az izraeli tisztviselő.\n\nAbbász pénteken várhatóan tüzes beszédet mond az ENSZ Közgyűlésén, amelyben csalódottságának ad hangot a stagnáló izraeli-palesztin békefolyamat miatt.\n\nAbbász belpolitikai pozícióinak gyengülése miatt ENSZ-beszéde ritka alkalom a jelenlegi helyzet elleni tiltakozásra. Valószínűleg kemény kritikákkal fog élni Izrael ellen.\n\nAbbász azzal fenyegetőzött, hogy beszédében szavazást kér a Biztonsági Tanácsban Palesztina teljes körű ENSZ-tagságáról, de amerikai tisztviselők szerint nem valószínű, hogy véghez viszi a Biden-kormány, valamint az olyan országok, mint Jordánia és Egyiptom nyomása miatt.\n\nA Kan közszolgálati műsorszolgáltató szerda esti jelentése szerint Mahmúd Abbász beszédében a három téma egyike szerepelhet:\n\n– Teljes ENSZ-tagság kérése\n\n– Izrael elismerésének eltörlése\n\n– Az Izraellel való kapcsolatok, beleértve a biztonsági koordinációt, megszakítása\n\nAbbász 2015-ös felbujtó beszéde után vette kezdetét a késes intifáda.\n\nLapid beszéde a kétállami-megállapodás említésével pozitívan befolyásolhatja Abbász beszédét a Kan szerint.\n\nMindeközben Szaúd-Arábia külügyminisztere és az EU külügyminisztere szerdán zárt ajtók mellett találkozót hívott össze 25 ország képviselőivel az arab békekezdeményezés előmozdításának lehetőségeiről.\n\nAmerikai és palesztin tisztviselők meghívást kaptak, Izrael viszont nem.\n\nA kezdeményezés relevanciája azonban most kérdéses, miután négy arab ország normalizálta kapcsolatait Izraellel az Ábrahám-egyezmény révén a palesztin állam létrejötte előtt.\n\nA 2002-es szaúdi békekezdeményezés lehetővé teszi 22 arab ország kapcsolatainak normalizálását Izraellel a következő feltételekkel:\n\n„a. Teljes izraeli kivonulás az 1967 óta elfoglalt összes területről, beleértve a Szíriai Golán-fennsíkot az 1967. június 4-i vonalakig, valamint a fennmaradó megszállt libanoni területeket Libanon déli részén.\n\nb. A palesztin menekültprobléma igazságos megoldásának elérése, amelyről az ENSZ Közgyűlésének 194. határozatával összhangban kell megállapodni.\n\nc. Egy szuverén független Palesztin Állam létrehozásának elfogadása az 1967. június 4. óta elfoglalt palesztin területeken Ciszjordániában [Júdea és Szamária] és a Gáza övezetben, amelynek fővárosa Kelet-Jeruzsálem”\n\nIzrael elutasítja a 2002-es szaúdi javaslatot, ami arra is felszólítja a zsidó államot, hogy fogadja el az úgynevezett “visszatérési jogot” arab leszármazottak millióinak, akik elmenekültek az állam alapítás előtt, ami gyakorlatilag véget vetne az ország zsidó karakterének.\n\nOszd meg a cikket, hogy ismerőseidhez is eljusson\n\nWhatsApp\n\nTweet\n\nTelegram\n\nEmail\n\n\n\nPrint\n\n",
    "A Sztárban sztár leszek! versenyzőjének drámája: az apját nem ismeri, az anyja lemondott róla": "A Sztárban sztár leszek! versenyzőjének drámája: az apját nem ismeri, az anyja lemondott róla\n\nÉdesanyja születése után lemondott róla, apját sosem ismerte, anyagilag is nehéz körülmények között nőtt fel, de Kökény Dániel nem engedi, hogy mindez visszavesse.\n\nA Sztárban sztár leszek! versenyzője még gimnazista, de már határozottan tudja, énekes-zeneszerző szeretne lenni és ami talán fontosabb, szeretne segíteni nagyszüleinek, akik a születése után befogadták és a sajátjukként nevelték fel.\n\n– Hálás vagyok nekik, nekem az anyai szerepet egyértelműen a nagymamám töltötte be az életemben és ugyan nem éltünk jól, mindent megtettek. Persze amikor nyolc-kilenc évesen hallgattam, az osztálytársaim milyen szép és új dolgokat kapnak a saját szobájukba, fájt, hogy nekünk nincs pénzünk és az unokatesómmal szorongunk egy kis szobában – sóhajtott Dániel, aki a szülőanyját ugyan ismeri, nincsenek szoros kapcsolatban, arra azonban vágyik, hogy egyszer megtudja, ki az apja.\n\nDánielt a nagyszülei és a többi családtagja kísérte, ám apja és anyja nem voltak ott /Fotó: TV2\n\nAnnyit tudok róla, hogy egyiptomi származású, itt dolgozott Magyarországon. Amikor megtudta, hogy anyám terhes, egyszerűen lelépett\n\n– árulta el a fiatalember, akinek a zene és a szereplés mindig is egyfajta menedéket jelentett a nehéz mindennapokból és bízik abban, hogy van elég tehetsége ahhoz, hogy teljesüljön az álma.\n\n– Nem is álom, hanem cél, egyértelműen szeretnék zenei pályán elhelyezkedni – jelentette ki a fiatalember, aki végül Pápai Joci csapatában folytatja a versengést."
}