{
    "Ausztrália nem fogja kitiltani az orosz turistákat": "Az ausztrál védelmi miniszter szerint van egy határ, amit illik meghúzni, mert nem lehet egy egész népet szankcionálni.\n\nUkrán ötlet volt, de egyes EU-tagországok is erőteljesen támogatták az orosz állampolgárok belépésének tilalmát az EU, illetve az Ukrajnával szolidáris nyugati országok területére.\n\nAz ausztrál kormány azonban most határozott nemmel felelt arra kérdésre, terveznek-e hasonló intézkedést. Richard Marles védelmi miniszter így nyilatkozott: az orosz-ukrán háború kezdete óta Ausztrália teljes mellszélességgel támogatja Ukrajnát, humanitárius segélyszállítmányokkal és védelmi felszerelésekkel egyaránt.\n\nAz ausztrálok a szankciós politikából is kivették a részüket, hiszen betiltották többek között a bauxit- és alumínium exportját Oroszországba,ráadásul\n\ntöbb száz orosz magán- és jogi személy sújtottak szankciókkal, beleértve az orosz bankszektor nagy részét.\n\nA miniszter szerint azonban van egy határ, amit illik meghúzni: ilyen például az, hogy valamennyi orosz állampolgár belépését tiltsák meg egy másik ország területére. „Nincs ilyen téma napirenden. A szankciók az orosz kormányt veszik célba, nem pedig magát az orosz népet” – mondta.\n\nFotó: MTI/EPA/AAP/Jason O'Brien\n\n",
    "Fél Ausztráliát letölthették egy hekkertámadásban": "A kontinensnyi ország második legnagyobb telkójánál történt súlyos incidens. A vizsgálatok még tartanak, de akár 10 millió ügyfél személyes adata is illetéktelen kezekbe kerülhetett.\n\nKifinomult és sajnálatos módon sikeres internetes támadás áldozátává vált Ausztrália második legnagyobb telekommunikációs vállalata, az Optus. Minderről a Singapore Telecommunictions tulajdonában lévő cég vezérigazgatója számolt be a nyilvánosságnak.\n\nKelly Bayer Rosmarin mindenekelőtt csalódottságának és sajnálatának adott hangot, hogy az eset megtörténhetett. Az akcióval kapcsolatban azonban a folyamatban lévő vizsgálatokra hivatkozva elég szűkszavúan nyilatkozott. A támadás nagyságrendjét jól érzékelteti, hogy az előzetes becslések szerint a legrosszabb forgatókönyv esetén a hekkerek akár 9,8 millió ügyfélfiók adatához is hozzáférést szerezhettek. Ez a mennyiség ugyanis számosságban megközelíti az ország felnött lakosságának a felét.\n\nA vélhetően külföldről indított kiberbiztonsági incidens következtében a támadók a cég adatbázisából többek között lakcímekhez, jogosítvány- és útlevélszámokhoz is hozzájuthattak. A vezérigazgató ugyanakkor azt mondta, hogy semmi nem utal arra, hogy a behatolók bankszámlaadatokat vagy jelszavakat szereztek volna. A rendőrség és a biztonsági szakértők még vizsgálják a támadást, amelyről az Optus múlt hét végén már tájékoztatta ügyfeleit.\n\nA vállalatvezető arra is ígéretet tett, hogy amint feltárják az érintettek pontos körét, őket közvetlenül tájékoztatni fogják arról, hogy pontosan milyen típusú személyes információk kerültek illetéktelen kezekbe Ausztrália valaha volt egyik legsúlyosabb adatlopási incidensében.\n\nA múlt péntenek tartott online sajtótájékoztatón a vezérigazgató azt is elmondta, hogy nagy távközlési vállalatként rendszeresen ki vannak téve a hekkerek próbálkozásainak, amelyeket eddig a cég sikeresen visszavert. Ez a mostani azonban több szempontból is más volt, mint a korábbi kísérletek. Ezek közül a legfontosabb eltérés pedig sajnálatos módon az akció eredményessége volt.",
    "Vb-felkészülés: Ausztrália győzelemmel hangolt, Mexikó legyőzte Per": "Az ausztrál labdarúgó-válogatott 2–0-ra legyőzte Új-Zélandot az utolsó felkészülési mérkőzésén a katari világbajnokság előtt. Mexikó Peru ellen tudott nyerni, míg a tornáról lemaradó Kolumbia Guatemalát verte meg.\n\n!­­Goa3 beépítés: 640*360 1 nso aloldal külföldi foci minden más foci, 1614178 -->\n\nMitchell Duke (balra) szerezte az ausztrálok vezető gólját (Fotó: AFP)\n\nAz ausztrálok az 54. percben szerezték meg a vezetést Új-Zéland ellen, Mitchell Duke talált a kapuba. A vendégek a 80. percben büntetőhöz jutottak, amelyet pont a Duke helyére beállt Jason Cummings értékesített.\n\nGraham Arnold csapata a katari világbajnokságon Franciaország, Dánia és Tunézia mellett szerepel majd a D-csoportban.\n\nSzintén nyerni tudott a tornára készülő Mexikó, az észak-amerikaiak Peru válogatottját győzték le a Kalifornia állambeli Pasadenában 1–0-ra. A győztes gólt a Napoli 27 éves támadója, Hirving Lozano szerezte a találkozó 85. percében.\n\nMexikó Kolumbiával játszik még felkészülési mérkőzést a novemberben kezdődő világbajnokság előtt, a tornán pedig Argentínával, Szaúd-Arábiával és Lengyelországgal mérkőzik meg a C-csoportban.\n\nA vb-ről lemaradó Kolumbia 4–1-re megverte Guatemalát a New Jersey-i Red Bull Arénában rendezett találkozón, amelyen betalált a Frankfurt játékosa, Rafael Borré, és az Olympiakoszhoz frissen igazolt James Rodríguez is.\n\nFELKÉSZÜLÉSI MÉRKŐZÉS\n\nÚj-Zéland–Ausztrália 0–2 (Duke 54., Cummings 80. – 11-esből)\n\nPeru–Mexikó 0–1 (Lozano 85.)\n\nKolumbia–Guatemala 4–1 (James Rodríguez 40., Sinisterra 57., Borré 76., Asprilla 89., ill. Santis 90.)",
    "A PEAC irányítója nem szerzett pontot, válogatottja kikapott Ausztrália ellen": "Vasárnap délelőtt Ausztrália ellen játszott a válogatott, ráadásul szép győzelmet aratott, így a szerb csapat második vereségét is elszenvedte.\n\nIvana Katanicnak két mezőnypont-kísérlete volt, de egyszer sem járt sikerrel. Legközelebb hétfő hajnalban lép pályára a válogatott színeiben, Mali ellen.",
    "200 delfin pusztult el Ausztrália partjainál": "Brendon Clarke helyi illetékes szerint csütörtökön 32 gömbölyűfejű delfint sikerült megmenteni abból a mintegy 230 példányból, amely az ausztráliai Tasmania nyugati részén vetődött partra – írja az MTI. Az esetről korábban mi is beszámoltunk.\n\nAz állam környezetvédelmi hivatala szerdán még arról számolt be, hogy a Macquarie-nél megtalált állatok fele életben van, az éjszakát végül azonban csak 35 egyed élte túl.\n\nHárom delfin egy, az árapály miatt nehezen megközelíthető helyen feneklett meg, kiszabadításukra pénteken tesznek kísérletet.\n\nAz állatok napra pontosan két évvel azután vetődtek partra, hogy 2020. szeptember 21-én 470 hosszúszárnyú gömbölyűfejű delfin feneklett meg ugyancsak Tasmania partjainál. A példányok közül 111-et sikerült megmenteni, a többi elpusztult. Ez volt a legsúlyosabb ilyen eset Ausztráliában.\n\nKris Carlyon biológus szerint az elhullott cetek szervezetében méreganyagokat keresnek, hogy megismerjék a jelenség hátterét. Hétfő délután 14 fiatal nagy ámbráscet tetemét is megtalálták Tasmaniában. Egyelőre nem tudni, hogy miért vetődtek partra a hatalmas állatok, az ügyben vizsgálatot indítottak.",
    "Ausztrália a gyász után dönthet arról, a brit korona alatt marad-e": "A néhai II Erzsébet királynő iránti tiszteletből Ausztráliában egyelőre nem tartanak népszavazást a monarchia fenntartásáról, jelentette ki vasárnap az ausztrál miniszterelnök, aki személyesen vesz majd részt a királynő temetésén.\n\nAnthony Albanese a Sky News brit televíziós csatornának adott interjújában azt mondta, \"alkotmányos kérdések\" helyett most annak van ideje, hogy leróják kegyeletüket az elhunyt uralkodó felé, valamint hálájukat fejezzék ki a szolgálatokért, amiket II. Erzsébet Ausztráliának, a Nemzetközösségnek, valamint a világnak tett.\n\nA miniszterelnök korábban többször hangoztatta, hogy tervei között szerepel Ausztrália köztársasággá alakítása, szerinte ugyanis \"minden ausztrál állampolgárnak meg kell adni az esélyt, hogy az ország államfője lehessen\".\n\nA kérdésről 1999-ben tartottak népszavazást, ekkor a szavazók 55 százaléka a monarchia megtartása mellett foglalt állást.\n\nA brit koronától korábban már több ország szakadt el: Guyana 1970-ben, Trinidad és Tobago 1976-ban, a Dominikai Közösség is 1978-ban, tavaly novemberben pedig a karib-tengeri Barbados is a köztársaság intézménye mellett döntött.",
    "Ausztrália bátor, de fontos vállalást tett": "Ez a törvény az első klímavédelmi lépés, mióta a Munkáspárt májusban hatalomra jutott a Konzervatívok legyőzésével, akiket azzal vádoltak, hogy a tétlenkednek a klímaváltozás elleni harcban.\n\n\"A klímavédelmi törvény elfogadása azt az üzenetet küldi a világnak, hogy Ausztrália komolyan dolgozik a kibocsátás csökkentésén és a megújuló energiaforrások gazdasági lehetőségeinek kiaknázásán\" - írta közleményében Chris Bowen klímavédelmi és energiaügyi miniszter.\n\nA frissen elfogadott törvény 2030-ra vállalt kibocsátás-csökkentése 50 százalékkal ambiciózusabb, mint az előző kormányé.\n\nA szenátusban a Munkáspártnak nincs többsége, ezért szüksége lesz a Zöldek és legalább egy független támogatására.\n\nNyitókép: Pixabay",
    "Hamarosan sötétbe borulhatnak Ausztrália államai": "Két ausztrál államban két éven belül fennáll az áramkimaradás veszélye, mivel a helyi széntüzelésű erőművek leállnak, az átviteli projektek pedig késnek, figyelmeztetett szerdán az ország energiapiaci szolgáltatója - írta meg a Reuters.\n\nDél-Ausztráliát, az ország szél- és napenergiára leginkább támaszkodó régióját 2023 második felétől, Victoriát, az ország második legnépesebb területét pedig 2024 második felétől fenyegeti áramhiány.\n\nTovábbi beruházások nélkül ez csökkenteni fogja a termelést, és kihívást jelent majd az átviteli hálózatnak\n\n- mondta Daniel Westerman, az AEMO vezérigazgatója egy nyilatkozatban.\n\nA nemzeti villamosenergia-piac jelenleg Nyugat-Ausztrália és az Északi Terület kivételével minden államot lefed. Júniusban is voltak már ellátási gondok a rendszerrel: több széntüzelésű erőmű váratlanul leállt, mások pedig szénhiány miatt csökkentették a termelésüket. Súlyosbította a termelés-kiesést, hogy a gáztüzelésű erőművek a globális ellátási zavarok miatt megugró gázárakkal szembesültek.\n\nEzek a körülmények rávilágítottak arra, hogy a piacnak ellenállónak kell lennie az olyan külső eseményekkel szemben, mint a szélsőséges időjárás, a tüzelőanyagok elérhetőségének korlátozása és a magas globális nyersanyagárak hatása\n\n- mondta a Westerman.\n\nKapcsolódó cikkünk 2022. 08. 09. A zöldenergia kincsesbányája lehetne az ország, mégis elárasztja szénnel a világot\n\nCímlapkép forrása: John W. Banagan/Getty Images",
    "Ausztrália egyelőre nem szakad el a brit koronától": "Anthony Albanese a Sky News brit televíziós csatornának adott interjújában azt mondta,\n\n\"alkotmányos kérdések\" helyett most annak van ideje, hogy leróják kegyeletüket az elhunyt uralkodó felé, valamint hálájukat fejezzék ki azon szolgálatokért, melyeket II. Erzsébet Ausztráliának, a Nemzetközösségnek, valamint a világnak tett.\n\nAlbanese a tervek szerint személyesen vesz részt a királynő szeptember 19-én tartandó temetésén.\n\nA miniszterelnök korábban többször hangoztatta, hogy tervei között szerepel Ausztrália köztársasággá alakítása, szerinte ugyanis \"minden ausztrál állampolgárnak meg kell adni az esélyt, hogy az ország államfője lehessen\".\n\nA kérdésről 1999-ben tartottak népszavazást, ekkor a szavazók 55 százaléka a monarchia megtartása mellett foglalt állást.\n\nA brit koronától korábban már több ország szakadt el, jóllehet a Nemzetközösségből egyik sem vált ki: Guyana 1970-ben, Trinidad és Tobago 1976-ban, a Dominikai Közösség is 1978-ban, tavaly novemberben pedig a karib-tengeri Barbados is a köztársaság intézménye mellett döntött.",
    "Ausztrália amerikai B–21-es bombázókkal válaszolhat Kínának": "Ausztrália azt fontolgatja, hogy lecsap a legújabb amerikai B–21-es lopakodó bombázókra, amelyekkel helyreállítaná nagy hatótávolságú csapásmérő egységeit Kína növekvő csendes-óceáni katonai hatóköre ellen – számolt be az Asia Times\n\nA lap azt írja, hogy Richard Marles ausztrál védelmi miniszter augusztusban a The Australian című napilapnak adott interjúban utalt arra, hogy országa megvásárolhatja a még mindig fejlesztés alatt álló B–21-eseket.\n\nMarles nyilatkozatában kifejtette, a lopakodók beszerzésének lehetőségét azért vizsgálják, hogy pótolják Ausztrália nagy hatótávolságú csapásmérő képességét, melyet 2010-ben veszített el az F–111C/G Aardvark repülőgépflotta kivonását követően. A védelmi tárca vezetője azt követően beszélt az ügyről, hogy Frank Kendall, az amerikai légierő minisztere kijelentette: az Egyesült Államok „hajlandó bármiről egyeztetni, ami az ausztrálokat érdekli, és amiben segíthet nekik”.\n\nAz Asia Pacific Defense Journal azonban megjegyzi, hogy továbbra is az Egyesült Államok kizárólagos mérlegelési jogkörébe tartozik, hogy engedélyezi-e Ausztráliának a B–21-es lopakodók beszerzését, ami azt tükrözi, hogy\n\nAmerika vonakodik szövetségeseit olyan stratégiai fegyverekkel ellátni, mint az atommeghajtású tengeralattjárók vagy a stratégiai bombázók.\n\nA B–21-es a hidegháborús B–2 Spirit utódja, és célja, hogy fokozatosan kiváltsa az öregedő B–1 Lancer és B–52 Stratofortress bombázókat. A vadászgépet olyan speciális kialakítású szárnyakkal látták el, amelyek lehetővé teszik, hogy észrevétlenül, mélyen az ellenséges légtérbe hatoljon.\n\nA Bloomberg szerint az Egyesült Államok várhatóan száz B–21-est telepít, melynek kifejlesztése, beszerzése és harminc évig tartó üzemeltetése 203 milliárd dolláros költséget jelent.\n\nA stratégiai bombázók ausztráliai állomásoztatásának látszólagos előzményeként idén júliusban az amerikaiak B–2-es bombázókat küldtek Ausztráliába a két ország megerősített légi együttműködésének részeként – közölte korábban az ausztrál védelmi minisztérium a Janes című katonai kiadványnak.\n\nEz a húzás az Asia Times szerint annak tudható be, hogy az Egyesült Államok átcsoportosította erőit a térségben. Guamban egészen 2020 áprilisáig folyamatos volt a stratégiai bombázók jelenléte, az amerikai vezetés azonban valószínűsíthetően úgy vélte, hogy az ország már túlságosan sebezhetővé vált a kínai és észak-koreai rakétafenyegetésekkel szemben, ami veszélyezteti a szigeten lévő egységeket.\n\nAz lap korábbi beszámolója szerint az Egyesült Államok csendes-óceáni katonai stratégiája abból indul ki, hogy Guamban mindig készen áll a hadműveletekre. Ezért Amerika számára észszerű, hogy csökkentse stratégiai bombázóinak számát a szigeten, és alternatív helyszíneket keressen számukra, de csak abban az esetben, ha nem állandó főhadiszállásokról van szó, mivel politikai és biztonsági szempontból aggályos, hogy bázisai szövetségesei területén legyenek.\n\nAusztrália tehát tökéletes alternatív megoldásként szolgálhat.\n\nAz üzlet mindkét fél számára előnyös lehet. Azzal, hogy az Egyesült Államok további B–21-eseket ad el az ausztráloknak, a repülőgépek gyártási költségeit is csökkentheti. Mindemellett Ausztrália úgy tekint a lopakodókra, mint rugalmas elrettentő lehetőségre a vadászgépekkel, tengeralattjárókkal és szárazföldi rakétákkal szemben.\n\nKapcsolódó tartalom\n\nAz Asia Times ugyanakkor hangsúlyozta, a B–21-es bombázók beszerzése mellett szóló érvek ellenére\n\nAusztrália nagyratörő tervei – akárcsak nukleáris tengeralattjáró-ambíciói esetében – a költségvetési korlátok realitásába ütközhetnek.\n\nMarcus Hellyer vezető védelmi elemző a The Strategist számára írt cikkében azt fejtegette, hogy a B–21-es – a B–2-es és az F–22-eshez hasonlóan – költség spirálba kerülhet, amelynek következtében lehetséges, hogy csökkenteni kell a tervezett darabszámot. Ha ez bekövetkezik, nem biztos, hogy az Egyesült Államoknak marad annyi tartalék bombázója, hogy Ausztráliának is szolgáltasson.\n\nA másik oldalról, ha Ausztrália 12–20 darab B–21-es egységet vesz, akkor öt–hat éven keresztül évi öt–hat milliárd dollárt fordítana erre a célra, vagyis az ország védelmi felszerelésekre szánt költségvetésének a felét a bombázók emésztenék fel.\n\nEz ütközne az ország egyéb védelmi prioritásaival, például a hajóépítési programjával, amelyet az ausztrál kormány érinthetetlennek nyilvánított. A fent említett kétségek miatt az Asia Times szerint nehéz elképzelni, hogy Ausztrália megengedhetné magának a B–21-eseket a védelmi kiadások új, hatalmas mértékű növelése nélkül, ami viszont hosszú távon fenntarthatatlannak bizonyulhat.",
    "Embert ölt egy kenguru Ausztráliában": "Helyi idő szerint vasárnap este hívták ki a mentőket és a rendőröket Redmond városában, miután egy rokona megtalálta a támadás után súlyosan megsérült 77 éves férfit.\n\nA kengurut a rendőrök lelőtték, mivel a mentőkre is veszélyt jelentett.\n\nEnnek ellenére az idős ember életét már nem tudták megmenteni. A rendőrök egyelőre azt feltételezik, hogy a kenguru a férfi háziállata lehetett, de az eset körülményeit még mindig vizsgálják – írta a The Guardian.\n\n",
    "Ausztrália leválthatja a brit királyi családot - a bankjegyein": "Az ausztrál kormány kedden közölte, hogy III. Károly király képe nem automatikusan váltja fel II. Erzsébet királynő képét az 5 dolláros bankjegyeken, ezért akár ausztrálokkal helyettesíthetik - írta meg a Reuters.\n\nMíg az érméken kötelezően szerepelnie kell a brit uralkodó képmásának, ez nem vonatkozik a bankjegyekre. Andrew Leigh szövetségi pénzügyminiszter-helyettes kedden azt mondta, hogy a királynő képmása az 5 dolláros bankjegyen Erzsébet személyének és nem a pozíciójának szólt, ezért bármilyen változás a királyi családban nem automatikusan alkalmazandó a bankjegyekre.\n\nA cseréről szóló beszélgetésre a kormányon belül kerül sor. Nem kell sietni. Most a prioritás az érmék átváltása\n\n- mondta Leigh. Anthony Albanese miniszterelnök kedden azt mondta, hogy még nem foglalkozott azzal, hogy egy ausztrál legyen-e az 5 dolláros bankjegyen.\n\nÚgy gondolom, hogy ez egy olyan időszak, amikor egy kis tiszteletre van szükség. Megfelelően, rendezetten és tisztelettudó módon fogjuk kezelni ezeket a kérdéseket\n\n- nyilatkozta Albanese. Az Ausztrál Királyi Pénzverde, az ország egyetlen érmegyártója kedden közölte, hogy 2023-ban nem bocsát ki Erzsébet királynő képmását ábrázoló érméket.\n\nCímlapkép forrása: Brendon Thorne/Getty Images",
    "Magyar zászló lobogott Ausztrália és Óceánia legmagasabb vulkánjának csúcsán": "Molnár Ábel a közösségi oldalán szeptember 16-án számolt be a hírről, hogy délelőtt 10:56-kor sikeresen feljutott Ausztrália és Óceánia legmagasabb vulkánjának csúcsára egy tapasztalat hegyi vezető társaságában. A Mount Giluwe 4.367 méter magas, és a magyar zászló most már ott is lobogott. (A Giluwe-hegy Pápua Új-Guinea legmagasabb vulkánja és második legmagasabb hegye).\n\n\"A Giluwe egy csodálatosan szép pajzsvulkán. Szerencsések vagyunk, hiszen az egyenlítői éghajlat ellenére a hegyen töltött három nap során csupán a csúcstámadás utáni este csepergett pár órát az eső. Keresztül kaptatni a sűrű esőerdőn, majd a végeláthatatlan gyepmezőkön, és végül vulkáni kőzetekbe kapaszkodva felmászni a csúcsra... Felejthetetlen!\" – írta.\n\nÁbel ezután mindenkinek köszönetet mondott, aki mellette állt, és segített neki megvalósítania a pápua új-guineai kalandjait. Külön háláját fejezte ki, amiért egy olyan tapasztalt és figyelmes hegyi vezetővel áldotta meg a sors, akivel a Mount Giluwét megmászhatta.\n\n\"Így a \"V7S\" kihívás vulkánjai közül immáron hatnak állhattam a legmagasabb pontján\" – fejtette ki. Ábel nem pinhent sokat, hanem a posztja szerint tovább indult a következő hegyre, amit már egyedül tervez megmászni.",
    "Védett állatokba ültetett implantátummal mérgeznék a macskákat Ausztráliában": "Segítsd a munkánkat! A Qubit a szabad és tájékozott magyar nyilvánosságért dolgozik.\n\nEgyre súlyosabb problémát jelentenek a kóbor macskák Ausztráliában: a kutatók becslései szerint az állatok évente 450 millió apró termetű, őshonos emlős elpusztításáért felelősek, és legalább 20 fajt végérvényesen ki is pusztítottak. A környezetvédők több megoldással is kísérleteztek a problémára, az egerek esetében sikeresnek bizonyult a mérgezéses-kutyás tisztogatási akció (legalábbis egy szigeten), a szintén elszabadult üregi nyulakat pedig falépítéssel és szándékos fertőzésekkel próbálták megfékezni, de a macskainvázióra eddig nem tudtak megnyugtató és biztonságos válasszal előállni.\n\nA legnagyobb problémát az jelenti, hogy az őshonos ausztrál madarak és emlősök még nem tudtak alkalmazkodni a macskák jelentette fenyegetéshez, és ha ez így megy tovább, nem is lesz idejük rá. A természetben előfordul, hogy a préda olyan toxint termel, ami mérgezővé vagy legalábbis taszítóvá teszi a ragadozók számára, de most már erre sincs idő, ezért a Dél-Ausztráliai Egyetem kutatói egy implantátum beültetését javasolják a veszélyeztetett zsákmányállatokba, amelyek a macska szervezetébe kerülve elpusztítják a kóbor ragadozót.\n\nA rizsszem méretű kapszula a hordozójának nem okoz gondot, csak akkor szabadul fel belőle a méreg, amikor a macska gyomrába kerül. A kapszulában nátrium-fluoracetát található, amelyet a negyvenes évek óta rágcsálóirtásra használnak, de az implantátum képes elpusztítani egy macskát is. A szer előbb eszméletvesztést, majd halált okoz. A kutatók azért választották épp ezt a vegyületet, mert ez viszonylag veszélytelen a helyi élővilágra, mivel ez az anyag több őshonos növény leveleiben is megtalálható, az őshonos fajok többsége emiatt immunitást fejlesztett ki vele szemben.\n\nNincs más mód\n\nA kutatás két vezetője, Anton Blencowe és Kyle Brewer szerint az első laboratóriumi tesztek jól működtek: azok a macskák, amelyek elfogyasztották a mérget, 6-12 órán belül elpusztultak, méghozzá különösebb kínok nélkül (az állatvédő szervezetek csak abban az esetben támogatják a kóbor macskák ritkítását, ha ez humánus módon történik, és az őshonos fajok védelme érdekében elengedhetetlen, ez Di Evans, az RSPCA Ausztrália képviselője szerint ebben az esetben teljesült is).\n\nBár a módszer elvileg terepen is bevethető (ez is lenne a lényege), a kutatók az első teszteken nem jártak sikerrel, ugyanis éppen akkor próbálták volna ki az implantátumokat az őshonos erszényesnyulakon, amikor egész Ausztráliát súlyos egérinvázió sújtotta, ezért a kóbor macskák inkább egeret fogtak, mint hogy a bilby néven ismert apró erszényeseket hajkurászták volna.\n\nBrewer szerint a mérgezés vagy az invazív ragadozók elpusztítása az egyetlen járható út, a PETA által javasolt fogamzásgátlás nem működik: ha csak egyetlen macska is megmarad azokon a területeken, ahova visszatelepítették az őshonos kisemlősöket, az már az egész programot veszélybe sodorhatja.\n\nKapcsolódó cikkek a Qubiten:\n\n\n\n",
    "Ausztrália 2050-re megszüntetné a szén-dioxid-kibocsátását": "Az ausztrál parlament csütörtökön a Zöldek és a függetlenek támogatásával elfogadta a kormány törvényét, amely rögzíti a szén-dioxid-kibocsátás 2030-ig történő 43%-os, 2050-ig pedig nettó nullára történő csökkentésére vonatkozó ígéretet.\n\nA törvény 2030-ra 50%-kal agresszívabb kibocsátáscsökkentési célt tűz ki, mint az előző kormány idején. Emellett előírja, hogy a kormányzati szervek, például a tiszta energiát és az infrastruktúrát finanszírozó ügynökségek, döntéseik során vegyék figyelembe a kibocsátási célokat. A több mint egy évtizedes éghajlat-politikai bizonytalanság után az ipari csoportok üdvözölték a jogszabályt.\n\nKapcsolódó bejegyzések Az új ausztrál kormány rákapcsol a kibocsátás-csökkentésre Az új ausztrál kormány hivatalosan is elkötelezte magát amellett, hogy az évtized végére 43%-kal csökkentik az üvegházhatású gázok kibocsátását.\n\nAz éghajlat-változási törvény elfogadása azt az üzenetet küldi a világnak, hogy Ausztrália komolyan gondolja a kibocsátás csökkentését, és komolyan gondolja a megfizethető megújuló energiából származó gazdasági lehetőségek kiaknázását – mondta Chris Bowen éghajlat-változási és energiaügyi miniszter egy nyilatkozatban.\n\nMiközben a Zöldek támogatják az éghajlat-változási törvényjavaslatot, kijelentették, hogy a “védintézkedési mechanizmus” reformját célzó jogszabályon keresztül igyekeznek majd megakadályozni minden új szénbánya- és földgázprojektet. A “védintézkedési mechanizmus” mintegy 215 ipari létesítményre terjed ki, köztük szénbányákra, cseppfolyósított földgázzal (LNG) működő és feldolgozó üzemekre, amelyek együttesen a 2021-es kibocsátás 28%-át tették ki.\n\n(Forrás: MTI)",
    "Hatalmas szólóval belga győzelem született a kerékpár-vb-n, Valter Attila 23. lett": "Már eleve sok esélyes hiányzott a vb-ről, de a versenynap elején egy újabb favorit is kiszállt. A holland Mathieu van der Poelnak rossz éjszakája volt. A hoteljében folyamatosan hangoskodott néhány vendég, majd összeszólalkozott két tinédzserrel. A rendőrség információi szerint Van der Poel nemcsak szövegelt, hanem lökdöste is a két tizenévest, és ezért végül egy őrszobába is bevitték. A bringás csak hajnal négykor ért vissza a szállására, így nem a legjobb idegi és fizikai állapotban kezdte el versenyt, nem is volt nagy meglepetés, hogy 35 kilométer után feladta.\n\nA világbajnokság a maga 266,9 kilométerével a szezon egyik leghosszabb versenye volt. A mezőny egy rövid ideig Ausztrália keleti partvidékén tekert, majd rátért egy 34 kilométeres körre, ahol egy nagyobb emelkedőt, a Mount Keirát kellett legyűrni. Ezután egy 17,1 kilométeres pályán tekertek 12 kört. A technikás, sok kanyaros körpályába is betettek egy bő egy kilométeres, nehéz emelkedőt (Mount Pleasent), ami jó támadási és fárasztási lehetőséget nyújtott mindenkinek.\n\nA világbajnokság pályája négyezer méter szintemelkedést és sok kanyart tartalmazott – Fotó: Tim De Waele / Getty Images\n\nA verseny első 200 kilométere gyakorlatilag a szokásos koreográfiának megfelelően alakult, nem túl nagy nevű kerékpárosok próbálkoztak szökéssel, de veszélyt jelentő előnyt nem tudtak felépíteni. Hatvannal a vége előtt viszont egy 35 fős csoportnak sikerült elszakadnia a főmezőnytől, és nagy iramban távolodtak. Ez a csoport tele volt már erős bringásokkal, a Vuelta a Espana-győztes Evenepoel, a Giro d'Italia-nyerte Jai Hindley mellett még ott volt például a kolumbiai Nairo Quintana és francia Romain Bardet is. Ahogy megfogták a szökevényeket, mentek tovább, és Evenepoel már itt is megpróbálta megszakítani a sor az iramváltásaival.\n\nAz utolsó 50 kilométerre kétperces előnyt épített föl az első csoport, és a főmezőnyben nem nagyon volt olyan ország, amelyik felvállalta volna az üldözést. Ennek részben az volt az oka, hogy több nagy nemzetnek, mint a belgáknak, franciáknak, ausztráloknak volt elöl emberük. A nagy esélyesnek tartott szlovén Tadej Pogačar sem kapott igazi segítséget az üldözésben. Egy kisebb feltámadást azért láthattunk a főmezőnytől, itt tekert egyébként Valter Attila is, de hiába faragták egy percre különbséget, újra elengedték az élcsoportot.\n\nEvenepoel rendkívül jó erőben volt, és ezúttal is élt a védjegyének számító távoli támadással. A céltól 34 kilométerre újra megindult, ekkor még a hosszú, nehéz versenyeket szintén jól bíró kazah Alekeszej Lucenko még vele tudott tartani, de tíz kilométer múlva már ő is megadta magát. Evenepoel az emelkedőn hatalmas energiákat mozgósított, és méterről méterre elszakadt a kazahtól. A 22 éves belga rendíthetetlenül haladt előre, mindenki legalább egypercnyire volt mögötte, így hatalmas előnnyel, régen látott szólózással húzta be a világbajnokságot.\n\nLucenko vele szemben nem tudott kitartani, egy háromfős csoport négy kilométernél megfogta, majd őket is hátba csapta az utolsó kétszáz méteren a félelmetes sebességgel közeledő mezőny. A szökevények közül más már nem is tudott érmet szerezni, a második helyet sprintben a francia Christophe Laporte szerezte meg az ausztrál Michael Matthews előtt. A dobogóért hajrázott még a háromszoros világbajnok Peter Sagan és a szintén esélyesnek számító Wout van Aert is. Ezzel a csoporttal érkezett Valter Attila is, aki a 23. helyen hajrázott. Mindannyian 2 perc 21 másodpercet kaptak a belga győztestől.\n\nEvenepoel remek szezon tudhat maga mögött, két hete nyerte meg a Vuelta a Espanát, tavasszal a Liege-Bastogne-Liege klasszikust húzta be, míg augusztusban a San Sebastian-i egynaposon győzött, akkor is nagy szólóval.",
    "Óriási munkaerőhiány sújtja Ausztráliát": "A járványhelyzet és a szigorú ausztrál határpolitika több ágazatban is súlyosbította a munkaerőhiányt Ausztráliában - írja a BBC. Az országban 480 ezer üres álláshely van, miközben a munkanélküliség ötvenéves mélyponton áll. A vendéglátás, az egészségügy, a mezőgazdaság és a kereskedelem területén a legrosszabb a helyzet. A reptereken káosz uralkodik, a gyümölcsök a fákon rohadnak meg és a kórházakra is komoly nyomás nehezedik. A kormány szerint a munkaerőhiányt elsősorban a külföldi, elsősorban a Kínából, Indiából és az Egyesült Királyságbók érkező munkásokkal lehetne megoldani. Bár a járvány alatt csökkent a migráció, 2016 óta így is egymillióan költöztek Ausztráliába.",
    "Női kosár-vb: minden idők legmagasabb vb-pontszámával nyert az amer": "Negyedik mérkőzését is megnyerte az Egyesült Államok válogatottja a Sydneyben zajló női kosárlabda-világbajnokságon: az amerikaiak 145–69-re megverték Dél-Koreát magyar idő szerint hétfőre virradóra – 145 pontjuk új világbajnoki pontrekord. A hétfői játéknapon a házigazda Ausztrália, valamint Belgium, Franciaország, Kína és Szerbia is biztossá tette továbbjutását – már csak egy hely kiadó a negyeddöntőben.\n\nKelsey Plum (jobbra) 19 ponttal és kilenc assziszttal zárt az amerikai csapatban (Fotó: AFP)\n\nA-CSOPORT\n\nA’Ja Wilson 10/11-es mezőnymutatóval 20 pontig jutott az amerikai csapatban, volt nyolc lepattanója is, őt választották meg az igencsak egyoldalú meccs legjobbjának. Az amerikaiak 66 százalékos pontossággal dobtak a mezőnyből, nem csoda, hogy két ponttal felülmúlták az eddigi vb-pontrekordot, amelyet a brazilok tartottak 1990-től a Malajzia elleni 143 pontjukkal.\n\n„Nagyszerű válogatottak írták a világbajnokságok történetét, csodálatos, egyben nagyon megtisztelő, hogy meg tudtuk dönteni a pontrekordot” – fogalmazott Brionna Jones, aki 24 ponttal vette ki a részét az amerikai termésből.\n\nA címvédő amerikai válogatottban – amelynek eddigi vb-rekordja 119 pont volt, kétszer is eljutott odáig – mindenki betalált a gyűrűbe, nyolcan legalább tíz pontot gyűjtöttek.\n\nA MÉRKŐZÉS ÖSSZEFOGLALÓJA\n\nA MECCS EMBERE: A’JA WILSON\n\nAz amerikaiak mellett továbbjutottak az A-csoportból a belgák is, akik nagyon simán megverték Bosznia-Hercegovina válogatottját – történetük során először könyvelvén el egymás után három vb-győzelmet. Az utóbbi években roppant sokat fejlődő, történetük második vb-jén szereplő Macskák soraiban Hind Ben Abdelkader 18 pontot jegyzett, Kyara Linskens 13 ponttal és hét lepattanóval zárt.\n\nA belga válogatottal együtt ünnepelt a két kerékpáros klasszis, a napokban szintén Ausztráliában világbajnoki címet szerző Remco Evenepoel, valamint Wout Van Aert.\n\nA MÉRKŐZÉS ÖSSZEFOGLALÓJA\n\nA MECCS EMBERE: HIND BEN ABDELKADER\n\nKínának sem kell izgulnia már a továbbjutás miatt, a csoport utolsó hétfői meccsén az ázsiai válogatott a legkisebb kétséget sem hagyta afelől, hogy jobb Puerto Ricónál. Az utolsó csoportfordulóban belga–kínai csata dönt a második helyről, a negyedik továbbjutó kiléte pedig a Puerto Rico–Dél-Korea meccs után válik ismertté. A még nyeretlen bosnyákok már nem léphetnek tovább.\n\nA MÉRKŐZÉS ÖSSZEFOGLALÓJA\n\nA MECCS EMBERE: HUANG SZI-CSING\n\nB-CSOPORT\n\nA B-csoportban a franciák és a japánok hullámzó mérkőzést vívtak egymással, többnyire a „kékek” vezettek, de győzelmüket csak az utolsó negyedben tudták biztossá tenni. A korábban Sopronban játszó Gabby Williams 16 ponttal vezette a francia lőlapot, Iliana Rupert 15 ponttal és 12 lepattanóval finiselt; csapatuk a győzelemmel biztossá tette, hogy ott lesz a negyeddöntőben – viszont a 2021-ben olimpiai ezüstérmes japánok lemaradnak a végjátékról.\n\nA MÉRKŐZÉS ÖSSZEFOGLALÓJA\n\n\n\nA MECCS EMBERE: ILIANA RUPERT\n\n\n\nMali az első félidőben még tartotta a lépést Szerbiával, de a nagyszünet után valamelyest kinyílt az olló, a 20 pontos Szasa Csadjo húzta európai csapat a győzelmével a negyeddöntő küszöbére lépett – és az ausztrálok helyi idő szerint késő esti győzelmének köszönhetően át is lépte azt.\n\nA MÉRKŐZÉS ÖSSZEFOGLALÓJA\n\nA MECCS EMBERE: SZASA CSADJO\n\nMerthogy a nap végére maradt a hétfő rangadója. A házigazda ausztrálok jól kezdtek, 9–3-ra megugrottak, de a már biztos negyeddöntős kanadaiak gyorsan megmutatták, miért voltak százszázalékosak három forduló után: Shay Colley két triplájára építve 17–2-es rohamot vágtak ki, amivel magukhoz ragadták a kezdeményezést. Nem kevesebb, mint 14 ponttal vezettek (33–19), csakhogy a második negyedből hátralévő négy percben egyszer sem találtak a gyűrűbe – nem úgy az addig gyengén dobó ausztrálok, akik váratlanul nagyon elkapták a fonalat, és 17–0-s szériával fordítottak!\n\nA harmadik negyed megint a kanadaiaké volt, de elhúzni nem tudtak, a végjátékra visszavették a kezdeményezést a házigazdák, és kiélezett küzdelemben meg is őriztek hárompontnyit az előnyükből – ez számukra is biztossá tette a negyeddöntőbe jutást.\n\nA MÉRKŐZÉS ÖSSZEFOGLALÓJA\n\nA MECCS EMBERE: EZI MAGBEGOR\n\n\n\nNŐI KOSÁRLABDA-VILÁGBAJNOKSÁG, SYDNEY\n\nCSOPORTKÖR, 4. FORDULÓ\n\nA-CSOPORT\n\nBelgium–Bosznia-Hercegovina 85–55 (17–12, 20–10, 25–17, 23–16)\n\nDél-Korea–Egyesült Államok 69–145 (21–32, 19–36, 12–38, 17–39)\n\nKína–Puerto Rico 95–60 (25–15, 26–10, 21–17, 23–18)\n\nAZ A-CSOPORT ÁLLÁSA 1. Egyesült Államok 4 4 – 415–246 169 8 2. Kína 4 3 1 363–232 131 7 3. Belgium 4 3 1 309–268 41 7 4. Puerto Rico 4 1 3 249–327 −78 5 5. Dél-Korea 4 1 3 273–402 −129 5 6. Bosznia-Hercegovina 4 – 4 230–364 −134 4\n\nB-CSOPORT\n\nSzerbia–Mali 81–68 (25–25, 18–14, 19–11, 19–18)\n\nFranciaország–Japán 67–53 (16–5, 13–21, 19–18, 19–9)\n\nKanada–Ausztrália 72–75 (23–14, 10–24, 24–13, 15–24)",
    "Autó: Egy tragikus baleset után felmerült, később kapjanak jogosítványt a férfiak, mint a nők Ausztrália egyik államában": "A kutatók szerint a férfiak attól kezdve, hogy lényegében mászni kezdett az ember, felülreprezentáltak a balesetekben, és nincs ez másként a közlekedésben sem.\n\nA napokban benyújtották azt a javaslatot Ausztrália új-dél-walesi kormányzatának, amelynek értelmében a férfiak 21 éves koruk alatt nem kaphatnának jogosítványt – írja a Guardian.\n\nA hatalmas vitákat kiváltó javaslat benyújtására az után került sor, hogy öt tinédzser meghalt két hete egy horrorbalesetben a Sydneytől délnyugatra fekvő Buxtonban. A balesetben elhunytak mindannyian 14 és 16 év közöttiek voltak, míg a sofőr, aki túlélte a balesetet, 18 éves.\n\nA jelenlegi jogszabályok szerint az államban 16 éves kortól letehető az elméleti vizsga, ami után elkezdheti gyűjteni a gyakorlati vezetési óráit a kezdő vezető, amelyből legalább 120 órát kell teljesíteni dokumentálva. Ezt követően kaphat legkorábban 17 évesen feltételes vezetői engedélyt egy fiatalkorú.\n\nAz ausztrál állam közlekedési szervezete szerint csak ebben az évben eddig 155 férfi és 48 nő halt meg a közúti balesetben és 2011 és 2021 között csaknem háromszor annyi férfi halt meg így, mint nő. Az adatok szerint a 25 év alatti sofőrök okozzák a balesetek 25 százalékát, annak ellenére, hogy az állam sofőrjeinek nagyjából 15 százalékát teszik ki.\n\nA helyi NSW Egyetem professzora, Rebecca Ivers, aki a sérülések megelőzésére és kezelésére összpontosító globális kutatási programot vezet, azt mondta, itt az ideje, hogy nemek szerinti összefüggésben is elkezdjenek kidolgozni baleset-megelőzési lehetőségeket. „A férfiak túlreprezentáltak a sérülésekben, nagyjából attól a ponttól kezdve, amikor már kúszni kezdünk. Nincs ez másképp a vezetésnél sem, és azt hiszem, egyre jobban látjuk, hogy valóban el kell kezdenünk a nemi szempontok figyelembevételét. A férfiak ugyanis hajlamosabbak nagyobb kockázatot vállalni\" – mondta Ivers.\n\nAusztrália egy másik államában, Victoriában például a kezdők, akik vörös P-jelzéssel vezethetnek és csak egy, 16 és 22 év közötti utast szállíthatnak a törvény értelmében, kivéve, ha a sürgősségi ellátásban dolgoznak vagy olyan ül mellettük, aki teljes jogú sofőr.\n\nEgyébiránt Új-Dél-Wales-ben is van hasonló rendelkezés, ami némileg megengedőbb. Itt 25 éves koráig, egynél több 21 éves utasa nem lehet senkinek este 11 óra és hajnali 5 óra között.\n\nHa máskor is tudni szeretne hasonló dolgokról, lájkolja a HVG Autó rovatának Facebook-oldalát.",
    "Az amerikai lítiuméhség új forrást talált magának": "Ausztrália kritikus ásványai fogják irányítani az Egyesült Államok elektromos járművek akkumulátor-programját, miután az Egyesült Államok bejelentette, hogy Ausztráliának elsőbbségi státuszt biztosít.\n\nJoe Biden inflációcsökkentési törvénye jelentős előrelépést jelent az ausztrál kormány gyártási menetrendje szempontjából, mivel elősegíti a kiváló minőségű ausztrál akkumulátor-ásványok iránti kereslet felépítését és megalapozását. Az amerika törvény értelmében ugyanis az akkumulátorban található kritikus ásványi anyagok értékének 40 százalékát olyan országból kell beszerezni, amely szabadkereskedelmi megállapodást kötött az Egyesült Államokkal. És ez az arány 2027-re 80 százalékra fog nőni - írta meg a Global Mining Review.\n\nA lap szerint az ausztráliai feldolgozásba és gyártásba történő befektetések ösztönzése biztosítja az ausztrál bányászott ásványok, köztük a lítium, a kobalt, a nikkel és a réz iránti keresletet is. Fontos adalék azonban az is, hogy mindez megerősíti \"a bányászatba történő befektetési tőke iránti igényt\" is. Az ausztrál bányászatnak ugyanis évente mintegy 20 milliárd dollárra van szüksége a jelenlegi termelési szintek fenntartásához is, s ha növelni kívánják a meglévő bányák kapacitását, illetve új bányákat nyitnak akkor az ide befektetendő téke nagyságának akár nagyságrendeket is ugrania kell.\n\nA Global Minin Review szerint ez nincs másként akkor sem, ha Ausztráliában olyan anyagokat kell bányászni, amelyek végül a globális netto zero átálláshoz viszik közelebb a világot. A Bank of America a 20 milliárdhoz képest meg is becsülte a szükségletet: a pénzintézet szerint a globális bányászatba évente 150 milliárd dollárt kell majd befektetni, hogy a kritikus ásványokhoz az Egyesült Államok hozzájuthasson.",
    "A rémálmainkat idéző cápafajra bukkantak Ausztráliában": "Hátborzongató, eddig talán ismeretlen cápafajra bukkant egy halász Ausztráliában. Az egyedülálló külsejű lény annyira vérfagyasztó, hogy a rémálmok ragadozójaként emlegetik – olvasható az Independent oldalán.\n\nA nagy szemű, hegyes orrú, valamint kiálló fehér fogakkal és szájjal rendelkező cápát élettelenül húzták ki a tengerből az ausztrál partoknál. A Sydney-ben élő halász, Trapman Bermagui megdöbbenten áll a szokatlan fogás előtt. A közösségi oldalakon megosztott fotó nagy port kavart az interneten, többen is kommentálták és próbálták megfejteni, hogy milyen fajtájú cápa lehet a képen. Dean Grubbs, a Floridai Állami Egyetem Tengerparti és Tengerészeti Laboratóriumának kutatási igazgatója szerint az állat latin neve Centroscymnus owstoni, és mélytengeri kutatásai során jó néhányat fogtak már belőlük a Mexikói-öbölben és a Bahamákon. Az alvócápák és a grönlandi cápák családjába tartozó faj általában 740 és 1160 méter közötti mélységben él.\n\nChristopher Lowe, a Kaliforniai Állami Egyetem professzora azonban másképp vélekedik. Szerinte inkább egy Ausztrália vizeiben ismert Búvárcápa látható a képen, de az sem zárható ki, hogy egy eddig ismeretlen faj egyik példánya, mivel folyamatosan fedeznek fel újabb és újabb mélytengeri cápákat, amelyek igencsak hasonlítanak egymásra.",
    "Széthullóban II. Erzsébet öröksége? Új-Zéland és Ausztrália már függetlenedne a brit koronától": "Széthullóban II. Erzsébet öröksége? Új-Zéland és Ausztrália már függetlenedne a brit koronától\n\nII. Erzsébet királynő halálával véget ért egy korszak és egy új kezdődött el / Fotó: MTI/EPA/Neil Hall\n\nÉppen csak kiderült a fájdalmas hír, miszerint elhunyt II. Erzsébet brit uralkodó, szinte azonnal felerősödtek azok hangok a korona egyes országaiban, amelyek nyíltan szakítani akarnak az egykori brit birodalom kötelékével, és alkotmányos monarchia helyett köztársasággá válnának.\n\nIlyen lesz Kulcsár Edina és G.w.M. esküvője: az aranyhintót sem hagynák ki – videó\n\nA világ szinte minden szegletéből együttérzésüket fejezik ki az emberek a brit királyi család felé, miután csütörtökön kora este elhunyt II. Erzsébet királynő. Így tett Jacinda Ardern, új-zélandi miniszterelnök is, aki részvétnyilvánításában a történelem egy fejezetének lezárásaként jellemezte II. Erzsébet királynő halálát.\n\n– Legyen szó fiatalokról vagy idősekről, az kétségtelen, hogy ma lezárult egy fejezet. Ezzel fejezzük ki köszönetünket egy hihetetlen nőért, akit volt szerencsénk királynőnknek nevezni – mondta Ardern egy sajtótájékoztatón.\n\nII. Erzsébet rendkívüli uralkodó volt.\n\nArdern hozzátette azt is, hogy amikor kora hajnalban felébresztették az otthonában, rögtön tudta, mi történt.\n\nMegszólalt II. Erzsébet királynő halála kapcsán Putyin is: Károlynak üzent\n\nErzsébet csütörtöki halálát követően legidősebb fia, III. Károly király lett az Egyesült Királyság uralkodója, és 14 másik ország államfője: így Ausztráliának, Kanadának, Új-Zélandnak, Antigua és Barbudának, a Bahamáknak, Belize-nek, Grenadának, Jamaicának, Pápua Új-Guineának, Saint Luciának, a Salamon-szigeteknek, Szent Kitts és Nevisnek, valamint Szent Vincentnek és a Grenadine-szigeteknek is.\n\nSzintén részvétét fejezte ki Ausztrália nevében Anthony Albanese miniszterelnök is, kifejezve, hogy a királynő halála komoly veszteség számukra.\n\n– Hét évtizedes uralkodása alatt szokatlan és megnyugtató állandóságot képviselt a gyors változások közepette – fogalmazott Albanese.\n\nPápua Új-Guinea miniszterelnöke, James Marape pedig azt mondta, hogy II. Erzsébetet „Mama Királynőként” emlegetik az országukban. A királynő 70 éves uralkodása alatt számos csendes-óceáni országot meglátogatott és egyben kormányzott is.\n\n– Szerencsénk volt, hogy a királynő meglátogatott minket... és elismerjük hihetetlen elkötelezettségét a szolgálata iránt – mondta Simon Kofe, Tuvalu megbízott miniszterelnöke.\n\nMáris függetlenednének?\n\nÚj-Zélandon és Ausztráliában is félárbócra engedték a zászlókat, Ausztrália felfüggesztette a parlamentet, Új-Zélandon pedig várhatóan jövő héten gyűlnek össze a politikusok, hogy leróják tiszteletüket.\n\nMindkét ország alkotmányos monarchia, azaz a brit uralkodó az államfő, bár ez a szerep nagyrészt inkább formális. Mind Ausztráliában, mind Új-Zélandon egy ideje éles vita folyik az államformáról: az egyik tábor a köztársaság létrejöttét szorgalmazza, ahol a mindenkori brit uralkodó államfői szerepét az állampolgárok kezébe adnák. Erről 1999-ben az ausztrálok népszavazást is tartottak, ám annak ellenére, hogy a közvélemény-kutatások szerint az ausztrálok többsége a köztársaság mellett tenné le a voksát, a szavazást végül a változáspártiak elbukták.\n\nIII. Károly királlyá válása viszont ismét felerősítette azokat a hangokat, akik például a Karib-térségben, vagy épp Ausztráliában megfosztanák a brit uralkodót államfői posztjától.\n\nMost Ausztráliának előre kell lépnie. Köztársasággá kell válnunk\n\n– írta Adam Bandt, az Ausztrál Zöldek Pártjának vezetője a Twitteren. Kijelentése nem várt reakciókat váltott ki, és még egyes támogatói is tiszteletlenséggel vádolták meg II. Erzsébet halála miatt.\n\nAz Ausztrál Köztársaság Mozgalom megjegyezte, hogy a királynő az 1999-es népszavazás során támogatta Ausztrália jogát, hogy teljesen független nemzetté váljon, és hozzátették: ez a kérdés „csak az ausztrál népre tartozik és egyedül ő kezükben van a döntés” – idézte szavukat a Reuters.",
    "Hetes rögbi: Fidzsi-szigetek és Ausztrália nyerte a vb-t": "A férfiaknál a Fidzsi-szigetek, a nőknél Ausztrália csapata nyerte meg az aranyérmet az olimpia programjában szereplő hetes rögbi szakág dél-afrikai világbajnokságán – írja az MTI.\n\nAusztrália legyőzte az olimpiai bajnok és vb-címvédő Új-Zélandot a fokvárosi női döntőben (Fotó: AFP)\n\nFokvárosban, a torna vasárnapi döntőiben a férfiaknál a tokiói olimpián bajnok Fidzsi-szigetek 29–12-re múlta felül az előző vb-n győztes Új-Zélandot. A nőknél ugyancsak trónfosztás történt, miután a négy évvel ezelőtt San Franciscóban első – tavaly az ötkarikás játékokon is legjobb – új-zélandiak 24–22-re kikaptak az ausztráloktól.\n\nA férfiaknál nyolcadik alkalommal rendeztek világbajnokságot, a Fidzsi-szigetek hetedszer jutott be a négy közé, ott harmadszor volt döntős, és mind a háromszor diadalmaskodott. A nőknél ez volt a negyedik vb, az ausztrálok másodszor nyertek, mind a kétszer a szintén kétszeres vb-aranyérmes új-zélandiakat győzték le a fináléban.",
    "Cápákat lőtt ki egy vulkán Ausztráliában": "A megdöbbentő esetről műholdfelvétel is készült.\n\nAusztrália északkeleti partjaitól nagyjából kétezer kilométerre fekszenek a Salamon-szigetek. Ennek közepén egy Kavachi nevű vulkán található, amely 1939 óta folyamatosan hamut és gőzt bocsát ki. Aktivitásának köszönhetően el is nyerte a Csendes-óceán délnyugati részének legaktívabb víz alatti vulkánja címet.\n\nA tűzhányó működésének megfigyelésével sokáig nem foglalkoztak a tudósok, azonban 2022 májusában a NASA Landsat-9 műholdjának fedélzetén lévő Operational Land Imager-2 műhold különös fotókat rögzített a Kavachi egy kitöréséről.\n\na hamu mellett kisebb halakat és egyes cápafaj példányait is kilőtte a vulkán.\n\n🦈 You’ve heard of sharknado, now get ready for sharkcano.\n\n\n\nThe Kavachi Volcano in the Solomon Islands is home to two species of sharks. It’s also one of the most active submarine volcanoes in the Pacific, seen here erupting underwater by #Landsat 9.https://t.co/OoQU5hGWXQ pic.twitter.com/vEdRypzlgi — NASA Goddard (@NASAGoddard) May 22, 2022\n\nMi ennek az oka?\n\nBár a vulkán 20 méterrel a vízfelszín alatt fekszik, legmélyebb pontja közel 1200 méter mélyen található. Amikor a képződmény 2014-es kitörését követően egy kutatócsoport érkezett vizsgálódni a helyszínre, az expedíción részt vevő oceanográfusok felfedezték, hogy egy komplett ökoszisztéma alakult ki a vulkán gyomrában, amely többnyire zselés állatokból, apró halakból, valamint a kalapácsfejű és a selyemcápa mintegy 400 példányából áll.\n\nMinden bizonnyal ezeket az élőlényeket köpte ki magából a vulkán a májusi kitörés alkalmával. Egy jövőbeli újabb aktivitás során feltehetőleg ismét láthatóak lesznek majd a repülő cápák, vagy ahogy a külföldi lapok írnak róla:\n\na sharkcano.\n\n(SlashGear)\n\n(Borítókép: Cápa Fotó: Northfoto)",
    "Felsült a Tesla, Nigéria Ausztráliában házal a lítiummal": "Átrendeződnek az energiafüggetlenség fogalmai és a nemzetközi tárgyalási pozíciók az olaj utáni korszakban, kiválóan példázza ezt a Tesla esete a nigériai lítiumbányákkal.\n\nFotó: Getty Images\n\nA The Africa Report hírportál bennfentes forrásoktól arról értesült, hogy Olamilekan Adegbite nigériai bányászati miniszter Ausztráliába utazott azzal a céllal, hogy olyan lítiumbányászokat találjon, akiknek a vállalásai jobban összeegyeztethetők Nigéria iparpolitikájával.\n\nAlig néhány hét telt el azóta, hogy a tárcavezető visszautasította a Tesla érdeklődését, arra hivatkozva, hogy az amerikai autógyártó akkor juthatna lítiumbányához, ha elektromosakkumulátor-gyárat létesítene Nigériában. A cél egyértelmű: nem egyszerűen nyersanyagot eladni, hanem minél előrébb jutni a hozzáadottérték-láncon.\n\nAhogy az olajkorszakot a zöldenergia kora váltja fel, új nyersanyagtermelők ébrednek tudatára a megjavult tárgyalási pozícióiknak. A lítium és az új technológiákhoz elengedhetetlen akkumulátorgyárak frontján pedig gyorsan peregnek az események, ahogy a nigériaiak térülnek-fordulnak, úgy a Tesla is. Ráadásul rajtuk kívül sok a szereplő, a naprakészek és a jól értesültek a törékeny részvénypiaci hangulatban is szépen kereshetnek a lítiumpapírokon.\n\nA lítium a jövő aranya\n\nA fehér aranyból 1955 és 1980 közt még csak évi 5000 tonnányit bányásztak, ám a népszerűsége a legutóbbi időkben meredeken emelkedik – hiszen a zöldkorszak akkumulátorainak nélkülözhetetlen alapeleme –, és a kereslet várhatóan meredeken a kínálat fölé emelkedik a következő években. Ennek megfelelően szárnyal a lítium ára is. Az e-autó-gyártásban vezető szerepre törekvő autógyáraknak, mint a Tesla is, igazi kincs.\n\nA 2016 és 2020 közötti időszakban a bányászott évi mennyiség 40 ezer tonnáról 86 300-ra szökött fel, és az ipar – különösen a fejlett országoké és az olyan fejlődő óriásoké, mint Kína vagy India – további hatalmas mennyiségekre éhezik. Az S&P Global előrejelzése szerint a lítiumkereslet 2030-ra elérheti a kétmillió tonnát, aminek a kielégítéséhez a kitermelésnek 2200 százalékkal kellene emelkednie a 2020-as szinthez képest.\n\nNigéria nem tartozik a legnagyobb lítiumtermelők közé, 2020-ban a világon kitermelt mennyiség 86 százalékán Ausztrália, Chile és Kína osztozott. De a hatalmas kereslet nyomán kutatják az új lelőhelyeket, és egy sor dél-amerikai, valamint afrikai ország szeretné kivenni a részét a zsíros üzletből.\n\nA lítium bányászatához kutatás, szakértelem és jelentős beruházások szükségesek. Erre az üzletre több amerikai, kanadai és ausztrál vállalat is ráállt, amelyeknek a részvényeivel és ETF-jeivel jó néhány tőzsdén kereskednek. Ami az államok és a geopolitikai tömbök helyzetét illeti ezen a piacon, az olajtól való függést a lítiumfüggés válthatja fel, ami a világ új területeire terjesztheti ki a gazdasági-politikai versenyfutást, és beláthatatlan következményekkel járhat, ha a jelen pillanatban az olajat és a gázt körülvevő politikai feszültségek középpontjába kerül. De ez a jövő kockázata, jelen pillanatban aki teheti, a saját területén, illetve befolyási övezetén belül keres lítiumtartalékokat, valamint ösztönzi a kutatás-termelést.\n\nFotó: dpa Picture-Alliance via AFP\n\nA Tesla-sztori\n\nAmi a Teslát illeti, ha Nigéria – vagy más szereplő – akkuüzem létesítéséhez köti a közvetlen hozzáférést a lítiumhoz, az számukra a jelen körülmények közt akkor is bevágja az ajtót, ha hajlanának erre.\n\nSzerdán írta meg a Wall Street Journal, hogy a Tesla – nem elég Berlinnek az ipart sújtó energiaválság – félreteszi németországi akkumulátor-gyártási terveit. Az akkugyártást a friss amerikai inflációcsökkentő törvény adókedvezményei miatt vinnék haza.\n\nA WSJ értesülései szerint a vállalatóriás saját lítiumfinomító létrehozását fontolgatja Texasban, vagy Louisianában.\n\nGreen-lighting lithium exportation from #Nigeria has the risk of repeating the environmental disasters of oil spills in the Niger Delta. Have lessons been learned? Report by @Lawatem.https://t.co/81F6skTLgM — The Africa Report (@TheAfricaReport) September 14, 2022\n\nA Nigéria-sztori\n\nA fejlődő országok, mint Nigéria példája mutatja, nemcsak abban lépnének előre, hogy a nyersanyagkészleteikből származó haszon nagyobb részét tegyék zsebre, hanem a nyugati országokban kifejlesztett „zöldérvelést” is egyre inkább kisajátítják és a maguk javára fordítják.\n\nAz energiazöldítést célzó e-akkugyártás egyik abszurd vonása, hogy a hozzá szükséges lítium kitermelése mérgező lehet a környezetre. A kitermeléshez használt tavak, amelyekből a lítiumot vonják ki, megcsappantják a környék vízellátását, sőt meg is mérgezhetik a vízbázist.\n\nNigeria rejects Tesla bid to mine lithium via /r/Africa https://t.co/YuNvbnsquh — Afropop (@sonnialigao) September 14, 2022\n\nAyodeji Adeyemi, a bányászati miniszter médiatanácsadója a hírportálnak elmondta, tanultak az olajkitermelés fiaskóiból, amelyek hatalmas és hosszan fennmaradó károkat okoztak a Niger-deltában, és\n\nszigorúan szabályozzák a lítiumbányászatot.\n\nA tárcavezető ausztráliai látogatása ugyanakkor mutatja, hogy nem mondanának le a jövedelmi forrásról. Lítiumlelőhelyeket Nigéria több pontján fedeztek már fel, északon Kogi, Nasarawa, Kwara és Plateau, délen Oyo, Ekiti és Cross River államban.\n\nKülföldről érkezni és lítiumot bányászni már nem lehet, erősítette meg.\n\nAmi a lítiumot illeti, ez nem feltétlenül azt jelenti, hogy a befektetőknek akkumulátorokat kell gyártaniuk itt, mielőtt bányászhatnának, de az érc valamiféle ipari feldolgozása elvárt\n\n– mondta.\n\nA bányabűnözés\n\nA környezetszennyezésen kívül a bányászat még egy nem kívánatos következménnyel is jár Afrikában, ha a hatóságok nem figyelnek. A nigériai Zamfarát például a banditák és emberrablók fővárosává tette. Ugyanitt korábban, 2010-ben a bányászat következményeképp 500 gyermeket ölt meg az ólommérgezés.\n\nA lítiumot nem feltétlenül hatalmas létesítményekben bányásszák, megy az kicsiben is, mint a lenti videó mutatja.\n\nA Global Witness végezte vizsgálat tárta fel – írta még áprilisban az afrikai hírportál –, hogy egyes cégek, mint az Apple, a Tesla és az Intel, olyan bányákból származó nyersanyagokat szereztek be, amelyeket milíciák birtokolnak és gyermekmunkát alkalmaznak.\n\nA lagosi Nairametrics jelentése szerint – aminek a valóságtartalmát nem állt módunkban ellenőrizni – kínaiak is bányásznak lítiumot Nigériában, méghozzá illegálisan.",
    "Csak 2085-ben nyithatják ki II. Erzsébet királynő titokzatos levelét": "A múlt csütörtökön elhunyt II. Erzsébet királynő 1986-ban írt egy levelet, amit Sydney-ben, a Queen Victoria Building egyik páncélszekrényben tárolnak, és ami érdekes ebben, hogy még 63 évig nem lehet kinyitni! A királynő kézzel írta a levelet Sydney lakosainak, és a jelentések szerint senki sem ismeri a levél tartalmát, beleértve a néhai királynő közvetlen személyzetét sem. Egy dolog azonban ismert – csak 2085-ben lehetséges felbontani.\n\nPénteken Sydney ikonikus Operaházát a királynő előtt tisztelegve világították meg. Ausztrália pedig vasárnap III. Károly királyt kiáltotta ki államfővé, aki most 70 év után az új uralkodó.\n\nVisszatérve a levélre, a néhai királynő Sydney főpolgármesterének címzett utasításában ez olvasható:\n\nEgy alkalmas napon, amelyet Ön kiválaszthat i.sz. 2085-ben, nyissa ki ezt a borítékot, és továbbítsa üzenetemet Sydney polgárainak. Nekik.\"\n\nAz aláírás mindössze ennyi: \"Elizabeth R.\"\n\n1986-ban a Queen Victoria Building helyreállítási munkálatokon ment keresztül, és november 18-án Doug Sutherland főpolgármester hivatalosan is megnyitotta. Erzsébet királynő „titkos levelét\" ugyanazon a napon nyilvános megtekintésre helyezték el, természetesen, bontatlanul.\n\nII. Erzsébet királynő csütörtöki halála után a Sydneyben elrejtett „titkos levelének\" tartalma órási vitát váltott ki. Az emberek a Twitteren vitatkoztak azzal kapcsolatban, hogy mit írhatott a levélben, amit megírása után majd 100 év után olvashatnak csak el. Anthony Albanese ausztrál miniszterelnök pénteki közleményében mindenesetre azt írta, hogy a királynő hozzájuk tett híres, első útja óta egyértelmű volt, hogy Ausztrália különleges helyet foglal el Őfelsége szívében. Ezután a királynő még 15 alkalommal látogatott el a kenguruk földjére – írja a newsable.asianetnews.com.",
    "Horrorfilmbe illő cápát fogtak Ausztráliában": "Óriási, üveges, dülledt szemek, hátborzongatóan, már-már mosolyra görbülő száj, tűéles fogak. Ausztráliában valószínűleg komoly rémálmai lesznek annak a halásznak, akinek a hálójába került a félelmetes élőlény.\n\nSoron kívül Már 15 áldozata van az oroszországi iskolai mészárlásnak\n\nA vérfagyasztó kreatúráról készült fotót – ami itt nézhető meg (de csak erős idegzetűeknek ajánljuk) – Trapman Bermagui halász posztolta ki a Facebookra, a közösségi média felhasználói pedig azonnal ellepték az oldalát.\n\nA bejegyzésben megemlíti, hogy a cápát 650 méterrel a tengerszint alatt találták meg, és már nem élt, amikor a férfi hajójára került. Habár csak találgatni lehet, a jobb sorsra érdemes állat vélhetően egy mélytengeri érdes bőrű cápa – írja a Mirror.\n\nTöbben azonban úgy vélik, hogy akár egy teljesen új faj is lehet. Bermagui szerint a tengeri lény körülbelül 33 kilót nyom és 150 centiméter hosszú. A mélytengeri cápák gyakran előfordulnak Ausztrália délkeleti partjainál, azonban a halászok hálójának környékére csak nagyon ritkán tévednek.",
    "Külön jogsit vezetnek be a sportkocsikhoz?": "Számtalanszor megírtuk, az évek során kismillió videón mutattuk itt a Vezessen is, hogy a nagy teljesítményű autók, sportkocsik, ne adj’ isten szupersportkocsik vezetése nem gyerekjáték, a megfelelő készségek, gyakorlat nélkül gyorsan megbokrosodik a több száz ló, és jó esetben csak az autót törik, rosszabb esetben a benne ülők, de akár teljesen vétlen kívülállók testi épsége és akár élete is veszélybe kerül.\n\n2019-ben a dél-ausztráliai Adelaide-ben egy ilyen esetben veszítette életét egy 15 éves lány, Sophia Naismith is, amikor egy férfi elvesztette az irányítást a Lamborghini Huracán felett, és egy kínai étterembe csapódott, halálra gázolva az ott étkező tinit és súlyos sérülést okozva egy másik vendégnek.\n\nAz olasz szupersportkocsi vezetőjének bírósági ügye két hete zárult, meglepő eredménnyel: Alexander Campbellt a bíróság felmentette a halálos baleset okozásának vádjában, mindössze gondatlan veszélyeztetésért ítélték el.\n\nAz ítélet nagy felháborodást keltett a közvéleményben, ezért kormányzati szinten is reagálni készülnek. Dél-Ausztrália miniszterelnöke, Peter Malinauskas azt mondta, a többség szemében nem győzedelmeskedett az igazság, és bár ezen az eseten már nem lehet változtatni, az év végéig komoly közlekedési szigorításokat kívánnak bevezetni.\n\nA reformok körébe tartozhat a nagy teljesítményű gépjárművekre kötelező speciális jogosítványok bevezetése. A kezdő vezetők, motorosok esetében már most is él hasonló korlátozás a legtöbb ausztrál államban, ám Dél-Ausztráliában a – feltehetőleg a teljesítmény/tömeg arány alapján meghúzott – limit feletti autókra mindenkinek kötelezővé tennék a speciális engedély megszerzését, visszamenőleg is.\n\nBetilthatják majd a nagy teljesítményű gépjárművek kipörgésgátlóinak kikapcsolását, ahogy a halálos balesetek okozóinak lehetséges büntetéseit is súlyosbítanák.\n\n„Az ilyen intézkedések biztosan ellenállást váltanak majd ki az autótulajdonosok egy részénél, de akkor is ez a helyes” – mondta a miniszterelnök.\n\nA szándék értékelhető, ám egyelőre jó néhány kérdés nyitott: például hogyan ellenőriznék az érintett járművekben a kipörgésgátló használatát, vagy épp mi lenne azokkal a vezetőkkel, akik másik ausztrál államból érkeznének Dél-Ausztráliába „nagy teljesítményű” autóval, hiszen jelenleg teljes az ekvivalencia, a bármelyik államban kiadott jogosítványok érvényesek a teljes országban.",
    "Óriási gázmező kitermeléséért dúl a küzdelem": "A Kelet-Timor és Ausztrália között elhelyezkedő Greater Sunrise gázprojekt körüli vitában a felek odáig jutottak, hogy felmerült az eshetősége annak, hogy további kelet-ázsiai országok is részt vehetnének a nagy haszonnal kecsegtető kitermelésben - írja a Reuters\n\nAz Indonéziától 2002-ben elszakadt Kelet-Timor és Ausztrália nemzetközi felségvizein található Greater Sunrise gázprojekt kapcsán újabb fejlemények láttak napvilágot. A kitermelésért eddig felelős ausztrál Woodside Energy Group és a timori kormány között addig feszült a helyzet, míg a kormány úgy döntött, hogy új országok részvételét sem látja már lehetetlennek a projekt kivitelezésében.\n\nIndonézia, Dél-Korea, Japán és Kína egyaránt érdekelt lehet abban, hogy befektessen a Kelet-Timor és Ausztrália közötti vizeken megvalósuló Greater Sunrise gázprojektbe\n\n- közölte szerdán José Ramos-Horta kelet-timori elnök. A miniszterelnök szerint a projekt 100 milliárd dolláros bevételt és fejlesztési előnyöket biztosíthatna az országnak.\n\nA projektben való részvétel nagy lehetőség lenne Kína számára, mivel jelentős mértékben szorul szénhidrogénre, és az elmúlt időszakban sokszor szembekerült a térségben Ausztráliával, így jelentős presztízzsel is bírna a részvétel Peking számára.\n\nAz Ausztráliával fennálló konfliktus fő forrása, hogy a kitermelt gáz az észak-ausztráliai Darwinban található LNG-központba legyen-e vezetve, amint azt a Woodside előnyben részesítené, vagy Kelet-Timorban hozzanak-e létre egy új LNG terminált. A mező kitermelésének a megkezdését 2018-ig a Kelet-Timor és Ausztrália közötti pontos tengeri határral kapcsolatos viták akadályozták meg.\n\nA Greater Sunrise-t alkotó két mezőt 1974-ben fedezték fel, és becslések szerint 144 milliárd köbméter gázt és 226 millió hordó kondenzátumot tartalmaznak, egyfajta könnyű kőolajat, amely jellemzően a gázzal együtt található. A projekt kulcsfontosságú Kelet-Timor jövője szempontjából, mivel az ország fő bevételi forrását jelentő Bayu Undan olaj- és gázmezőnél az idei év folyamán leáll a termelés, így az ország költségvetése szinte teljes mértékben a jelenleg 18 milliárd dolláros kőolajalapjától függ majd.\n\nCímlapkép: EPA/LUKAS COCH AUSTRALIA AND NEW ZEALAND OUT",
    "Több is veszhet II. Erzsébet halálával – Összeomlik minden, ami megmaradt a Brit Birodalomból?": "II. Erzsébet királynő halálát és III. Károly király trónra lépését követően újra felerősödtek azok a hangok, hogy szüntessék meg a monarchiát azokban az Egyesült Királyságon kívüli országokban, ahol a mindenkori brit uralkodó az államfő, és térjenek át a köztársaságra. Hazáján kívül jelenleg 14 egykori brit gyarmati területen uralkodik királyként Károly: Kanadában, Ausztráliában, Új-Zélandon, Pápua Új-Guineában, két óceániai szigetországban és a karibi térség nyolc államában. Míg Ausztráliában és Új-Zélandon egyelőre teoretikus a vita, a karibi régióban ebben az évben több ország vezetése is kinyilvánította szándékát, hogy a gyarmati múlttól való végleges megszabadulás jegyében eltörli a királyságot, és köztársasággá alakul, ahogy ezt tavaly novemberben egy karibi szigetország, Barbados már meglépte.\n\nZsugorodó brit birodalom\n\nA Brit Birodalom valaha a világ legnagyobb kiterjedésű birodalma volt: a brit korona fennhatósága kis túlzással a fél világra kiterjedt. Része volt Nagy-Britannia és Írország mellett Kanada, Ausztrália, Új-Zéland, a Brit India (ma India, Pakisztán, Banglades és Mianmar), valamint számos gyarmat a Közel- és a Távol-Keleten, Afrikában, a karibi térségben és az amerikai kontinensen, illetve a csendes-óceáni szigetvilágban, a Földközi-tengeren pedig Málta és Ciprus. A II. világháború után azonban nagy függetlenedési hullám indult meg, és mára 14 úgynevezett tengerentúli terület tartozik az Egyesült Királyság közvetlen fennhatósága alá, köztük Gibraltár, Bermuda, az Argentínával háborút is kiváltó Falkland-szigetek, vagy éppen Napóleon száműzetésének helyszíne, Szent Ilona szigete. A Brit Birodalom örökségét jelenleg a Nemzetközösség (Commonwealth of Nations) nevű nemzetközi szervezet őrzi, amely az egykor a birodalomhoz tartozó országokat foglalja magában (bár később olyanok is csatlakoztak, amelyek soha nem tartoztak a Brit Birodalomhoz, például Mozambik és Ruanda).\n\nEzen túl Nagy-Britannia mellett 14 független ország ismeri el államfőjeként a mindenkori brit uralkodót:\n\nKanada\n\nAusztrália\n\nÚj-Zéland\n\nPápua Új-Guinea\n\nBelize\n\n7 szigetország a karibi térségben: Antigua és Barbuda, Bahama-szigetek, Grenada, Jamaica, Saint Kitts és Nevis, Saint Lucia, Saint Vincent és a Grenadine-szigetek\n\n2 szigetország a csendes-óceáni térségben: Salamon-szigetek, Tuvalu\n\nEzekben az országokban, ahogy Nagy-Britanniában is, a brit uralkodó hatalma csak formális, az országokat ténylegesen kormányfők vezetik. Több országban is felmerült, hogy végleg szakítsanak a brit monarchiával, ahogy ez legutoljára a karibi szigetországgal, Barbadosszal történt, amely tavaly november 30-a óta köztársaság. A dél-amerikai Guyana 1970-ben, a karibi térségben található Trinidad és Tobago 1976-ban, az ugyancsak a térségben fekvő Dominikai Közösség két évvel később vált köztársasággá, az óceániai Fidzsi-szigetek 1987-ben, az indiai-óceáni Mauritius szigete 1992-ben szűnt meg királyság lenni.\n\nAusztráliában 1999-ben szavaztak az államformáról, ám akkor 55–45 arányban a királyság hívei győztek a republikánus érzelműekkel szemben, így a kontinensnyi ország államfője továbbra is a mindenkori brit uralkodó. A Saint Vincent és a Grenadine-szigeteken 2009-ban tartottak referendumot az államformáról, ahol a választók 55 százaléka az új alkotmány tervezete ellen szavazott, így a parányi, mindössze 100 ezres lakosú szigetország megtartotta monarchikus berendezkedését.\n\nA térkép világoskékkel jelöli az Egyesült Királyság tengerentúli birtokait, sötétkékkel azokat a független államokat, ahol jelenleg a mindenkori brit uralkodó az államfő, barnával pedig azokat a köztársaságokat, ahol korábban uralkodott a brit király(nő). Forrás: Applysense / Wikimedia Commons\n\nKanada, Ausztrália, Új-Zéland\n\nA brit uralkodót államfőjüknek elismerő országok közül a három legjelentősebb Kanada, Ausztrália és Új-Zéland. Hármójuk közül Ausztráliában és Új-Zélandon van valós esélye, hogy középtávon megszüntessék a monarchikus államformát, és köztársasággá alakuljanak.\n\nKanadában népszavazásra nem lenne szükség az államforma megváltoztatásához, alkotmányos akadálya ennek azonban az észak-amerikai országban a legnagyobb. Az alkotmánymódosításhoz ugyanis arra lenne szükség, hogy az alsóház, a felsőház, illetve mind a tíz tartományi parlament tagjainak többsége rábólintson erre, ez azonban még egyetlen alkotmánymódosítási javaslat esetén sem történt meg. Vagyis\n\na gyakorlatban Kanadában az egyik legkisebb az esélye annak, hogy megszűnjön a mindenkori brit uralkodó államfői pozíciója.\n\nAusztráliában népszavazás révén dönthetnének az államforma megváltoztatásáról, ahogy erre 2009-ben történt is kísérlet. Az országban jelentős republikánus mozgalom van, maga Anthony Albanese miniszterelnök is köztársaságpárti, sőt, nemrég az ország történetében először külön köztársasági miniszterhelyettest nevezett ki. Akik azonban azt várták, hogy a népszerű II. Erzsébet halála után Ausztrália gyorsan megszabadulhat a brit monarchiától, azoknak a vágyait épp a kormányfő hűtötte le a királynő halála után tett nyilatkozatával.\n\nAlbanese, aki idén májusban kezdte meg első, négyéves miniszterelnöki ciklusát, a Sky News kérdésére azt mondta,\n\nebben a ciklusban még biztos nem tartanak referendumot az államformáról.\n\nSzerinte most annak van ideje, hogy tisztelegjenek II. Erzsébet emléke előtt. Bár Albanese hosszabb távon valószínűleg nem mondott le a köztársasági államformáról, minden bizonnyal rosszul venné ki magát, ha a királynő halála után rögtön a monarchia megszüntetése kerülne szóba, főleg hogy a 70 évig uralkodó Erzsébet iránti szimpátia halálával vélhetően megerősödik Ausztráliában. Ám ha III. Károly hasonló tiszteletet nem tud kivívni magának, mint édesanyja, néhány év múlva a republikánus érzelműek nagyobb eséllyel futhatnak neki egy sikeres köztársaságpárti referendumnak. Ausztrália harmadik legnagyobb pártjának, a Zöldeknek a vezetője, Adam Bandt mindenesetre a királynő halála miatt részvétét kifejező Twitter-bejegyzésében egyben megjegyezte, Ausztráliának tovább kell lépnie, és köztársasággá kell válnia.\n\nKapcsolódó cikkünk 2022. 09. 11. Köztársasággá nyilvánítanák Ausztráliát, de nem most\n\nÚj-Zélandon szintén van egy jelentős republikánus érzelmű tábor, a most 42 éves miniszterelnök, Jacinda Ardern pedig tavaly azt nyilatkozta, úgy gondolja, a szigetország még az ő életében köztársasággá válik. II. Erzsébet halálát követően azonban igyekezett hűteni a kedélyeket, kijelentve, hogy bár Új-Zéland a köztársasági államforma felé halad, de\n\na közeljövőben nem lesz napirenden a monarchia eltörlése.\n\nArdern szerint ennél most sokkal fontosabb feladatokat kell megoldaniuk, ez a kérdés egyáltalán nem sürgető. Szakértők szerint ugyanakkor a királynő halála ismét feléleszti az államformáról szóló vitát az 5 milliós országban.\n\nA csendes-óceáni térségben még Pápua Új-Guineában, a Salamon-szigeteken és a mindössze 11 ezer lakosú Tuvalu szigetén foglalja el az államfői posztot a mindenkori brit uralkodó. A három ország közül Tuvalun volt 2008-ban alkotmányügyi népszavazás, de a választók jelentős többsége a királyság fenntartása mellett szavazott. Így Tuvalun egyelőre nincs tervben az alkotmány megváltoztatása, ahogy Pápua Új-Guineában és a Salamon-szigeteken sem.\n\nKöztársaságpártiakat eligazító plakát az 1999-es ausztráliai népszavazáson. Végül a nemek győztek. Forrás: Wikimedia Commons\n\nKaribi térség\n\nMíg Kanadában, Ausztráliában és a csendes-óceáni térségben a közeljövőben tehát nem várható, hogy „letaszítanák” a trónról III. Károlyt, a karibi térségben jóval nagyobb esélye van annak, hogy pár éven belül áttérnek a köztársasági államformára. A régióban összesen nyolc országban államfő a brit uralkodó: a közép-amerikai földnyelven, a Karib-tenger partján található Belize-ben, illetve hét szigetországban. A nyolc ország közül a Saint Vincent és a Grenadine-szigeteken és Saint Lucia szigetén nincs napirenden a brit uralkodó leváltása, a másik hat országban viszont komoly törekvések vannak az államforma megváltoztatására, nem annyira köztársasági államforma iránti szeretetből, mint inkább amiatt, hogy ezzel végleg maguk mögött tudják a rossz emlékű gyarmati múltat.\n\nA legutóbb államformát váltó, szintén a karibi térségben található Barbadosban, ahol a lakosság nagy része afrikai rabszolgák leszármazottja, ez volt az egyik legfőbb érv a brit uralkodó leváltása mellett. A brit uralkodói család nem támasztott akadályt a barbadosi törekvések elé, sőt Károly még trónörökösként részt is vett a köztársaságot bejelentő ünnepségen. Néhány hónappal később azonban előbb Vilmos trónörökös és felesége, Katalin, majd II. Erzsébet legkisebb fia, Eduárd wessexi herceg és felesége is látogatást tett a karibi térségben, hogy megmutassa, a brit monarchia nem csak szimbolikusan van jelen a régió királyságaiban. A két út azonban rendkívül felemásan sült el, és mind Vilmos, mind Eduárd megtapasztalhatta a korábbi gyarmattartóval szembeni nehezteléseket.\n\nVilmost idén márciusi karibi útján, melyet hivatalosan II. Erzsébet 70 éves jubileumára terveztek, előbb Belize-ben tüntetők fogadták, akik megakadályozták, hogy a hercegi pár meglátogasson egy kakaóültetvényt. Jamaicában még kellemetlenebb élményben volt részük, ahol a miniszterelnök személyesen közölte Vilmosékkal, hogy az ország a köztársaság felé halad, ráadásul a látogatást megelőző napon jamaicai értelmiségiek és politikusok nyílt levelet tettek közzé, melyben felszólították a királyi családot, hogy kérjen bocsánatot a gyarmati múltért és a rabszolgaságért. Megjegyezték, hogy Vilmos és Katalin személyesen is kedvezményezettjei az uralkodó család gazdagságának, amely részben az afrikaiak rabszolgasorba vetéséből származik. Útjuk harmadik és utolsó állomásán, a Bahama-szigeteken tüntetők, illetve egy kormányzati bizottság is követelte, hogy a királyi család fizessen sérelemdíjat a gyarmatosítás alatt az ország népe által elszenvedett károkért.\n\nA wessexi herceg, Eduárd április végi karibi körútja sem nevezhető éppen sikertörténetnek. Antigua és Barbuda miniszterelnöke például arra kérte II. Erzsébet legkisebb fiát, vesse latba diplomáciai befolyását, hogy London sérelemdíjat fizessen a rabszolgatartásért, majd megjegyezte, a szigetország „egy napon” szakít a brit monarchiával és köztársasággá alakul. A Saint Vincent és a Grenadine-szigeteken tüntetők fogadták a hercegi párt, grenadai útjukat pedig a helyi kormány tanácsára inkább le is mondták. Elemzők szerint a két nem túl fényesen sikerült hercegi körút után egy ideig nem várható a brit uralkodó család látogatása a karibi térségben.\n\nBarbados novemberi államformaváltása után – ahogy az elemzők megjósolták – a karibi térségben felerősödtek a köztársaságpárti hangok, és\n\na négy, még a brit uralkodót elismerő országban is hivatalos bejelentés történt arról, hogy elkezdődik a köztársaságra való áttérés folyamata.\n\nBelize -ben márciusban jelentette be a kormány, hogy megkezdik a konzultációkat a köztársasági államformára való áttérésről az úgynevezett dekolonizációs folyamat részeként. Az államformáról később a népszavazással fognak dönteni.\n\n-ben márciusban jelentette be a kormány, hogy megkezdik a konzultációkat a köztársasági államformára való áttérésről az úgynevezett dekolonizációs folyamat részeként. Az államformáról később a népszavazással fognak dönteni. Saint Kitts és Nevis vezetése április végén jelezte, szándékában áll az országban megszüntetni a monarchiát, és felvenni a köztársasági államformát.\n\nvezetése április végén jelezte, szándékában áll az országban megszüntetni a monarchiát, és felvenni a köztársasági államformát. Jamaicában júniusban a kormány bejelentette, 2025-re szeretnék elérni, hogy az országból köztársaság legyen. Bár mind a két nagy párt támogatja az államformaváltást, a szigetországban komoly akadályt gördít ez elé, hogy erről meg kell kérdezni az ország népét, a szavazók kétharmadának pedig támogatnia kellene az alkotmánymódosítást.\n\njúniusban a kormány bejelentette, 2025-re szeretnék elérni, hogy az országból köztársaság legyen. Bár mind a két nagy párt támogatja az államformaváltást, a szigetországban komoly akadályt gördít ez elé, hogy erről meg kell kérdezni az ország népét, a szavazók kétharmadának pedig támogatnia kellene az alkotmánymódosítást. Antigua és Barbuda miniszterelnöke II. Erzsébet halálát követően néhány nappal kijelentette, országában három éven belül népszavazást tartanak a köztársasági államformára való áttérésről.\n\nMindez azt mutatja, hogy a karibi térségben már rövid távon, néhány éven belül több ország is leválthatja a brit uralkodó családot, és alkotmányos monarchia helyett köztársasági államformát vezethet be. Ausztráliában és Új-Zélandon erre egy-két évtizedes távlatban lehet számítani. Azonban az is előfordulhat – ahogy azt a The Guardian kolumnistája tanácsolta a nemrég trónra lépett uralkodónak –, hogy III. Károly önként mond le államfői posztjáról az Egyesült Királyságon kívüli országokban, megelőzve ezzel az államformáról szóló vitákat.\n\nCímlapkép: III. Károly brit uralkodó a Westminster Palotában 2022. szeptember 12-én. Henry Nicholls - WPA Pool/Getty Images",
    "Bűnösnek ítélték az ausztrál férfit, aki negyven évvel ezelőtt meggyilkolta a feleségét, hogy összejöhessen a diákjával": "Negyven évvel felesége meggyilkolása után végre elítélték a most 74 éves Chris Dawsont, írja a CNN. Az ausztrál férfi 1982-ben végzett Lynette nevű feleségével, másnap pedig beköltöztette magához tizenhat éves szeretőjét. A hatóságok harminchat évig nem léptek az ügyben, csak 2018-ban tartóztatták le a férfit.\n\nA bűnügyről korábban, a régi Indexen is írtunk.\n\nChris és Lynette a középiskolában szerettek egymásba, fiatalon házasodtak össze, és hamar született két kislányuk is. 1979-ben a harmincegy éves férfi tornatanárként kezdett dolgozni Sydney-ben egy középiskolában. Egy évre rá egy diáklánnyal, a tizenhat éves Joanne Curtisszel kezdett viszonyt, akit otthon is bemutatott, és hol náluk lakott (hivatalosan bébiszitterként), hol a férfi ikertestvérénél.\n\n1982. január 9-én, a házassági tanácsadás másnapján, Lynette eltűnt. A férj azt állította, utoljára akkor találkozott a feleségével, amikor kikísérte a buszpályaudvarra.\n\nA rákövetkező nap Joanne beköltözött a házba, Lynette helyén aludt az ágyban, és az ő ruháit és ékszereit kezdte el hordani.\n\nA férj csak hat héttel később jelentette felesége eltűnését a rendőrségen.\n\n1983-ban elvált hivatalosan eltűntnek nyilvánított feleségétől, és feleségül vette a diáklányt. Elköltöztek Sydney-ből, egy közös gyerekük született, majd kilencévnyi házasság után, 1992-ben elváltak. A nő ezt követően javasolta a rendőrségnek, hogy\n\nnézzék át volt közös házukat és a kertet az eltűnt exfeleség, Lynette holtteste után.\n\nA rendőrség 2000-ben ugyan feltúrta a ház kertjét, de nem találta Lynette holttestét, ezért az ügyészség sokáig nem volt hajlandó vádat emelni.\n\nA megoldatlan gyilkossági ügyekre szakosodott rendőrségi egység végül 2015-ben újra megnyitotta Lynette Dawson ügyét. Háromévnyi alapos nyomozás után, 2018 áprilisában arra kérték az ügyészséget, hogy nézzék át az összegyűjtött bizonyítékokat (bár 2018 szeptemberében nagy médiafigyelem mellett újra feltúrták a volt Dawson-ház kertjét, holttestet továbbra sem találtak).\n\n2018. december 5-én, harminchat évvel felesége eltűnése után végül őrizetbe vették Chris Dawsont, és vádat emeltek ellene Lynette Dawson meggyilkolásáért.\n\nA rendőrség elnézést kért a korábbi hanyag vizsgálódásaikért, és azt mondták, nem adják fel a nő testének keresését, de a holttest nélkül is születhet ítélet az ügyben.\n\nA férfi végig minden vádat tagadott, és ragaszkodott hozzá, hogy a felesége elhagyta őt, és akkor még csak kettő és négy éves gyermekeiket.\n\nA tárgyalás során több szemtanú tett vallomást, akik állították, hogy az 1982 utáni években is látták Lynette-et, de a bíró végül egyiket sem ítélte megbízhatónak.\n\nAhogy azt sem hitte el a bíró Dawsonnak, hogy felesége eltűnése után beszélt még vele telefonon. A nő 1982 januárját követően soha nem használta a bankkártyáját, az útlevelét, nem volt kórházban, nem adózott, és semmilyen kapcsolatba nem került az ausztrál állammal. A bíró szerint ez mind azt támasztja alá, hogy 1982-ben meghalt.\n\nA három hónapos tárgyalás során Joanne is vallomást tett. Elmondta, hogy Chris mániákusan kontrollálta minden lépést, megfigyelte kivel, hova megy, mit vesz fel és mit csinál. A nő szerint Chris birtokló és antiszociális volt, és az egyetlen ember, akivel valóban törődött, az ikertestvére volt. Szerinte a férfi iránta érzett megszállottsága elég motiváció lehetett a felesége meggyilkolásához.\n\nA bíró az ítélethirdetéskor elmondta, bár közvetlen bizonyíték nem került elő, a közvetett bizonyítékok alátámasztják, hogy Lynette Dawson halálát Chris Dawson okozta.\n\n„Minden kétséget kizáróan meg vagyok győződve arról, hogy az egyetlen racionális következtetés az, hogy Lynette Dawson meghalt, 1982. január 8-án, Chris Dawson tudatos és önkéntes cselekedetének következtében, amit azzal a szándékkal követett el, hogy Lynette halálát okozza.”\n\nGreg Walsh, Dawson ügyvédje, azt nyilatkozta, védence fellebbezni fog az ítélet ellen.",
    "II. Erzsébet még 15 ország királynőjeként halt meg, kérdés, III. Károly alatt meddig zsugorodik a királyság": "Az egész világon végigsöpört II. Erzsébet brit királynő csütörtöki halálhíre, az első reakció pedig szinte mindenhonnan a gyász és az együttérzés kinyilvánítása volt. A sokkhatás elmúltával azonban valószínűleg elkerülhetetlen lesz, hogy az Egyesült Királyságban és a Nemzetközösségben olyan kérdések merüljenek fel, amelyeket eddig igyekeztek a szőnyeg alá söpörni.\n\nII. Erzsébet ugyanis nemcsak az Egyesült Királyság királynője, de az 56 szuverén államot tömörítő Nemzetközösség feje is volt. A főleg valamikori brit gyarmatokból álló, igencsak laza nemzetközi szövetség vezetése tisztán szimbolikus feladat. Az viszont, hogy melyik ország mennyire távolodott el Nagy-Britanniától és a brit királyi családtól, nem egyenletes. Az 56 államból ugyanis:\n\n36 köztársaság,\n\n5 királyság, saját uralkodóval,\n\n15-nek pedig a mindenkori brit király az államfője, aki eddig II. Erzsébet volt. Ezeket az országokat hívják együtt Nemzetközösségi Királyságnak.\n\nEz utóbbi csoportban merülhet fel a kérdés II. Erzsébet halálával: hogyan tovább? A legtöbb tagállam a 20. század során vált ki a Brit Birodalomból, a Londontól való távolodás pedig gyakran fokozatos, több lépcsőben megvalósuló folyamat volt. Ennek az utolsó lépése szokott az lenni, hogy az országok megfosztják a brit uralkodót a királyi címétől, és vagy saját királyt neveznek ki, vagy köztársasággá válnak.\n\nNem túl távoli a példa\n\nA legutolsó ilyen esemény tavaly novemberben Barbados köztársasággá válása volt. A karibi szigetországban a lakók egy része szerint a királyság intézménye a rabszolgatartás idejére emlékeztet, ezért elavult. Az államformaváltás ezzel együtt békés volt, a hivatalos ceremónián a most királlyá váló, akkor még walesi hercegként odalátogató III. Károly is részt vett. Károly akkor az „új kezdetről” beszélt, és méltatta a barbadosiak bátorságát, amellyel „múltunk legsötétebb napjaitól”, a „rabszolgaság örökre lezárt időszakától” indulva építik fel az országot.\n\nNem Barbados ugyanakkor az egyetlen a Nemzetközösségi Királyság országai közül, amelyben felmerült a Windsor-ház trónfosztása. Köztársaságpártiak kisebb-nagyobb arányban mindenhol vannak, néhol pedig népszavazást is tartottak a kérdésben.\n\nKároly walesi herceg kitüntetést vesz át Sandra Mason elnöktől Barbados köztársasággá nyilvánításának és az elnök beiktatásának ünnepségén Bridgetownban 2021. november 30-án – Fotó: Randy Brooks / AFP\n\nNa de miért fontos ez most? Azért, mert a királyság intézménye nagyon sokak fejében az 1952 óta uralkodó II. Erzsébet személyével kötődik össze. A királynő népszerűsége pedig nagyban hozzájárulhatott ahhoz, hogy a Nemzetközösségi Királyság országai megtartották a monarchia intézményeit.\n\nA királynő halálával azonban a brit monarchiában is lezárult egy korszak. II. Erzsébet trónra lépésekor a Brit Birodalom éppen szétesőben volt, a királynő pedig sokak szerint nagyban hozzájárult ahhoz, hogy a valamikori gyarmatok függetlenedése viszonylag békés és civilizált módon történjen meg. Ezzel együtt azt is sokan vele azonosítják, hogy a birodalom valamikori részei a Nemzetközösség keretein belül ma is relatív jó viszonyt ápolnak egymással.\n\nMeghalt a királynő, éljen a király! Vagy ne\n\nIII. Károly azonban nemcsak kevésbé népszerű édesanyjánál, de a II. Erzsébetet övező nosztalgia sem lengi annyira körül. A királynő halálával pedig sok köztársaságpárti gondolhatja: eljött az idő a változásra, és végleg el kell törölni a monarchiát. A trónfosztás támogatottsága a Nemzetközösségi Királyság különböző országaiban igen eltérő, a következőkben országról országra végigvesszük, hogy hol mi a helyzet ezzel kapcsolatban:\n\nKanada: a világ második legnagyobb országában az Egyesült Államok függetlenségi háborúja óta téma a britekhez fűződő viszony. 1837-ben egyszer már kikiáltották a köztársaságot az ország egy részén, akkor azonban a brit vezetés még nem állt túl toleránsan a kérdéshez, amit végül fegyverekkel döntöttek el. A brit uralkodóház státuszáról azóta is vita folyik, és bár népszavazás még nem volt a témáról, közvélemény-kutatásokat rendszeresen készítenek. A legutóbbi ilyen alkalmával pedig a megkérdezettek 49 százaléka mondta, hogy inkább választott államfőt szeretne, és csak 21 százalék tartott ki a királyság mellett.\n\na világ második legnagyobb országában az Egyesült Államok függetlenségi háborúja óta téma a britekhez fűződő viszony. 1837-ben egyszer már kikiáltották a köztársaságot az ország egy részén, akkor azonban a brit vezetés még nem állt túl toleránsan a kérdéshez, amit végül fegyverekkel döntöttek el. A brit uralkodóház státuszáról azóta is vita folyik, és bár népszavazás még nem volt a témáról, közvélemény-kutatásokat rendszeresen készítenek. A legutóbbi ilyen alkalmával pedig a megkérdezettek 49 százaléka mondta, hogy inkább választott államfőt szeretne, és csak 21 százalék tartott ki a királyság mellett. Ausztrália: a kontinensnyi országban Kanadával ellentétben komoly szervezkedés van a királyság ellen. 1999-ben egyszer már népszavazást is tartottak a témában, amin a közvélemény-kutatások előrejelzéseit megcáfolva a résztvevők közel 55 százaléka a monarchia megtartása mellett voksolt. Az államformaváltás lehetősége azóta is időről időre felmerült, de a politikusok egy része mindig azzal keverte le a témát, hogy a népszerű II. Erzsébet életében már nem szeretnék újranyitni ezt a kérdést. Nos, ez eddig tartott, a halálhír után fél órával az Ausztrál Köztársasági Mozgalom már be is jelentette, hogy ideje elbúcsúzni a koronától. A legfrissebb közvélemény-kutatás szerint ha most tartanának népszavazást, 38 százalék szavazna a köztársaságra, 30 pedig a királyság megtartására. Anthony Albanese jelenlegi miniszterelnök is támogatná az államformaváltás ötletét, de a hétvégén azt is bejelentette, II. Erzsébet halála miatt most még néhány évre elhalasztaná az erről szóló népszavazást.\n\na kontinensnyi országban Kanadával ellentétben komoly szervezkedés van a királyság ellen. 1999-ben egyszer már népszavazást is tartottak a témában, amin a közvélemény-kutatások előrejelzéseit megcáfolva a résztvevők közel 55 százaléka a monarchia megtartása mellett voksolt. Az államformaváltás lehetősége azóta is időről időre felmerült, de a politikusok egy része mindig azzal keverte le a témát, hogy a népszerű II. Erzsébet életében már nem szeretnék újranyitni ezt a kérdést. Nos, ez eddig tartott, a halálhír után fél órával az Ausztrál Köztársasági Mozgalom már be is jelentette, hogy ideje elbúcsúzni a koronától. A legfrissebb közvélemény-kutatás szerint ha most tartanának népszavazást, 38 százalék szavazna a köztársaságra, 30 pedig a királyság megtartására. Anthony Albanese jelenlegi miniszterelnök is támogatná az államformaváltás ötletét, de a hétvégén azt is bejelentette, II. Erzsébet halála miatt most még néhány évre elhalasztaná az erről szóló népszavazást. Új-Zéland: bár az országban a monarchia általános népszerűségnek örvend, itt is felmerült már, hogy függetlenedni kellene a királyi családtól. Jelentős szervezet nem áll a kezdeményezés mögött, és ugyan számos politikus vallja magát köztársaságpártinak, egy nagy párt sem támogatja az államforma megváltoztatását. Legutóbb Jacinda Adern miniszterelnök beszélt erről 2021-ben, hozzátéve, hogy nem érzi a lakosság igényét a váltásra. A legutóbbi, 2020-as közvélemény-kutatás szerint egyébként az új-zélandiak 44 százaléka tartaná meg a monarchiát, és csak 20 százalékuk törölné el azt.\n\nbár az országban a monarchia általános népszerűségnek örvend, itt is felmerült már, hogy függetlenedni kellene a királyi családtól. Jelentős szervezet nem áll a kezdeményezés mögött, és ugyan számos politikus vallja magát köztársaságpártinak, egy nagy párt sem támogatja az államforma megváltoztatását. Legutóbb Jacinda Adern miniszterelnök beszélt erről 2021-ben, hozzátéve, hogy nem érzi a lakosság igényét a váltásra. A legutóbbi, 2020-as közvélemény-kutatás szerint egyébként az új-zélandiak 44 százaléka tartaná meg a monarchiát, és csak 20 százalékuk törölné el azt. Pápua Új-Guinea: az ausztráliai kontinenshez tartozó szigetországban nagy népszerűségnek örvend a királyság, II. Erzsébetet pedig kifejezetten szerette a lakosság. Az országban így nem valószínű, hogy a jövőben felmerüljön az államforma megváltoztatása.\n\naz ausztráliai kontinenshez tartozó szigetországban nagy népszerűségnek örvend a királyság, II. Erzsébetet pedig kifejezetten szerette a lakosság. Az országban így nem valószínű, hogy a jövőben felmerüljön az államforma megváltoztatása. Jamaica: a karib-tengeri szigetország 1962-ben nyerte el a függetlenségét, azóta pedig szinte folyamatos téma az államforma megváltoztatása. Legutóbb idén áprilisban tett erre ígéretet az ország miniszterelnöke, az igazságügyi miniszter szerint pedig a folyamatnak 2025-re le kell zárulnia. Egy 2020-as közvélemény-kutatás szerint a jamaicaiak 55 százaléka támogatja az átalakulást.\n\na karib-tengeri szigetország 1962-ben nyerte el a függetlenségét, azóta pedig szinte folyamatos téma az államforma megváltoztatása. Legutóbb idén áprilisban tett erre ígéretet az ország miniszterelnöke, az igazságügyi miniszter szerint pedig a folyamatnak 2025-re le kell zárulnia. Egy 2020-as közvélemény-kutatás szerint a jamaicaiak 55 százaléka támogatja az átalakulást. Tuvalu: a csendes-óceáni miniállamban 2008-ban tartottak népszavazást a királyság eltörléséről, akkor azonban nagyon alacsony részvétel mellett 1260 szavazattal 679 ellenében a monarchia megtartása mellett döntöttek. A kérdés azóta nincs napirenden.\n\na csendes-óceáni miniállamban 2008-ban tartottak népszavazást a királyság eltörléséről, akkor azonban nagyon alacsony részvétel mellett 1260 szavazattal 679 ellenében a monarchia megtartása mellett döntöttek. A kérdés azóta nincs napirenden. Salamon-szigetek: a szintén csendes-óceáni ország az ezredforduló környékén hosszú polgárháborúba keveredett, és az ellentétek azóta is újra meg újra előjönnek. A politikai és társadalmi konfliktusok között a királyság intézménye azonban nem kérdőjeleződött meg.\n\na szintén csendes-óceáni ország az ezredforduló környékén hosszú polgárháborúba keveredett, és az ellentétek azóta is újra meg újra előjönnek. A politikai és társadalmi konfliktusok között a királyság intézménye azonban nem kérdőjeleződött meg. Közép-amerikai országok: a brit korona alá tartozik hét további közép-amerikai miniállam, amelyek nagy része a Karib-tenger szigetein található néhány tíz-százezres lakossággal. Ezek az országok Antigua és Barbuda, a Bahama-szigetek, Belize, Grenada, Saint Kitts és Nevis, Saint Lucia, valamint Saint Vincent és a Grenadine-szigetek. Ezekben az országokban az utóbbi években a Black Lives Matter-mozgalom megjelenésével párhuzamosan romlott meg nagyon a brit királyi család megítélése, márciusban Vilmos hercegnek és Katalin hercegnőnek Belizén a tüntetések miatt a hivatalos programjuk egy részét is le kellett mondani. Ezek közül az országok közül néhány várhatóan követni fogja tehát Barbados példáját az államforma megváltoztatásával kapcsolatban, Antigua és Barbuda például már bejelentette, hogy három éven belül tarthat erről népszavazást.\n\na brit korona alá tartozik hét további közép-amerikai miniállam, amelyek nagy része a Karib-tenger szigetein található néhány tíz-százezres lakossággal. Ezek az országok Antigua és Barbuda, a Bahama-szigetek, Belize, Grenada, Saint Kitts és Nevis, Saint Lucia, valamint Saint Vincent és a Grenadine-szigetek. Ezekben az országokban az utóbbi években a Black Lives Matter-mozgalom megjelenésével párhuzamosan romlott meg nagyon a brit királyi család megítélése, márciusban Vilmos hercegnek és Katalin hercegnőnek Belizén a tüntetések miatt a hivatalos programjuk egy részét is le kellett mondani. Ezek közül az országok közül néhány várhatóan követni fogja tehát Barbados példáját az államforma megváltoztatásával kapcsolatban, Antigua és Barbuda például már bejelentette, hogy három éven belül tarthat erről népszavazást. Egyesült Királyság: furcsán hangozhat, de valójában a briteknél is régi téma a monarchia eltörlése. Ennek persze elég kicsi a támogatottsága, a legfrissebb közvélemény-kutatások átlaga szerint a lakosság csak 25 százaléka preferálja a köztársaságot, míg 60 százalék kitart a királyság mellett. Arról, hogy milyen kihívásokkal kell szembenéznie III. Károlynak a monarchia jövőjével kapcsolatban, ebben a cikkünkben írtunk részletesebben.\n\nVan még egy nehezítő faktor az országok egy részénél, amely külön akadályt gördíthet III. Károly útjába. Jamaicában és Belizén ugyanis az alkotmányt is módosítani kell, hogy Károly lehessen a király, az utóbbi országban ezt ráadásul népszavazással is meg kell erősíteni. Mivel Közép-Amerikában az utóbbi időben nem éppen népszerű a brit királyi család, az alkotmánymódosítás követelménye akár ahhoz is vezethet, hogy ezek az országok akkor már inkább a köztársaság felé változtatják az alaptörvényüket. (Arról, hogy milyen közvetlen változásokkal jár az uralkodóváltás, ebben a cikkünkben írtunk részletesen.)\n\nA Brit-szigeteken sem mindenki szereti a királyságot, de a többség a monarchia mellett\n\nFelmerülnek azonban kérdések az Egyesült Királyságon belül is a monarchiával kapcsolatban II. Erzsébet halála után. Az ország hivatalosan négy részből áll, Anglia, Wales, Skócia és Észak-Írország pedig mind kicsit különböző jogállással része a királyságnak. Anglián kívül a másik háromnak önálló parlamentje is van.\n\nIII. Károly köszönti az alattvalóit a Buckingham-palota előtt a királynő halála után, 2022. szeptember 8-án – Fotó: Yui Mok / WPA / Getty Images\n\nAz Egyesült Királyság részei között régre nyúló feszültségek húzódnak. Skócia és Észak-Írország esetleges elszakadása évtizedek óta napirenden van, még akkor is, ha a londoni vezetés általában nem kifejezetten rajong az ötletért (miközben az engedélyére szükség lenne bármilyen függetlenségi népszavazáshoz), és a lakosok többsége is az egység mellett van. Az ellentétek akkor éleződtek ki legutóbb, amikor a brexitnépszavazáson mindkét régió az unióban maradásra szavazott, míg az angolok többsége a kilépésre, és végül az utóbbi valósult meg.\n\nÉszak-Írország: az Ír-sziget 1921-ig a Brit Birodalom része volt, ekkor a terület nagyobb része függetlenedhetett, de Észak-Írország továbbra is az Egyesült Királyság része maradt. Ez a helyzet az elmúlt száz évben sok ellentétet szült, a katolikus északírek ugyanis egyesülnének a független Ír Köztársasággal, míg a protestánsok ragaszkodnak a britekhez. Ahogy az Irish Times is írja, a britpártiak II. Erzsébet halála után igencsak el vannak keseredve, az pedig borítékolható, hogy a függetlenségpártiak csak hangosabbak lesznek az uralkodóváltással. Az északírek elég megosztottak a kérdésben, a friss közvélemény-kutatások szerint a lakosság körülbelül fele maradna az Egyesült Királyságban, míg 40 százalék inkább az Ír Köztársasággal egyesülne. Ha az elszakadás sikerülne, nem kérdés, hogy az egyesült Írország államformája köztársaság lenne.\n\naz Ír-sziget 1921-ig a Brit Birodalom része volt, ekkor a terület nagyobb része függetlenedhetett, de Észak-Írország továbbra is az Egyesült Királyság része maradt. Ez a helyzet az elmúlt száz évben sok ellentétet szült, a katolikus északírek ugyanis egyesülnének a független Ír Köztársasággal, míg a protestánsok ragaszkodnak a britekhez. Ahogy az Irish Times is írja, a britpártiak II. Erzsébet halála után igencsak el vannak keseredve, az pedig borítékolható, hogy a függetlenségpártiak csak hangosabbak lesznek az uralkodóváltással. Az északírek elég megosztottak a kérdésben, a friss közvélemény-kutatások szerint a lakosság körülbelül fele maradna az Egyesült Királyságban, míg 40 százalék inkább az Ír Köztársasággal egyesülne. Ha az elszakadás sikerülne, nem kérdés, hogy az egyesült Írország államformája köztársaság lenne. Skócia: az országban 2014-ben tartottak szavazást az önállóságról, akkor a skótok 55 százaléka inkább a Nagy-Britanniában maradásra voksolt, és úgy tűnt, jó időre lekerül a napirendről a kérdés. A brexitnépszavazás után viszont a skótok egy része szerint megváltozott a helyzet. Mivel ők az EU-ban szeretnének maradni, Nicola Sturgeon skót miniszterelnök új népszavazást is tartana, idén júniusban kampányt is indított ezért. Ha Skócia kiválna az Egyesült Királyságból, még a függetlenségpártiak közül is sokan megtartanák az uralkodót, és a skótok között jó 10 százalékkal többen támogatják a monarchia intézményét, mint amennyien eltörölnék azt.\n\nII. Erzsébet halálával lezárult egy korszak, ő ugyanis még minden kétséget kizárva hordozott magában valamit a 20. századból és a Brit Birodalom nagyságából (annak a szennyesét sem felejtve). Erzsébetre sokan úgy gondoltak, mint az emberre, aki békésen tudta összekötni a volt gyarmatbirodalom államait, az pedig várható, hogy III. Károlynak ez már nem fog olyan jól menni.\n\nMások szerint – bár ők kisebbségben vannak – II. Erzsébetnek megvan a felelőssége a valamikori brit gyarmatokon elkövetett bűnökért, személye pedig a letűnt gyarmatbirodalomhoz kötődik. Bár ők általában Károlyt sem kedvelik, vannak, akik szerint Vilmos herceggel valóban meg tud újulni majd a királyság.\n\nA monarchiával kapcsolatos kritikák ellenére nem valószínű, hogy egyik napról a másikra a fent felsorolt területek és államok megfosztanák a trónjától a Windsor-családot. Az viszont biztos, hogy a köztársaság gondolata az uralkodóváltás után olyanoknál is fel fog merülni, akik eddig II. Erzsébet iránti tiszteletükből nem gondolkodtak ezen.\n\nII. Erzsébet brit királynő csütörtök délután halt meg, a hírrel együtt azt is bejelentették, hogy utódja III. Károly néven Károly korábbi walesi herceg lesz. Képösszeállításunk Erzsébet életéről itt nézhető meg, a temetés részleteiről pedig itt írtunk.",
    "Az űrből is látható a misztikus óriás - senki sem tudja megfejteni a rejtélyét": "Az ausztrál tájon megjelent 4,2 kilométeres jelenség már 24 éve tartja lázban a világot.\n\nMystery behind a ‘giant Marree man’ that was found in the Australian outback https://t.co/J79brpGihm — NY Breaking (@ny_breaking) September 6, 2022\n\nAz óriási Marree-i emberként elhíresült geoglifa rejtélyére a mai napig nincs magyarázat, az ausztráliai tájon látható, sokak szerint helyi művészek által létrehozott műalkotás, továbbra is lázban tartja a világot – írja a Daily Mail.\n\nAz óriási alak csak a levegőből látható teljes egészében, és először több mint húsz évvel ezelőtt, 1998-ban vette észre egy pilóta. Senki sem tudja, ki készítette: egyesek szerint a területen állomásozó amerikaiak, mások szerint egy helyi művész, Bardius Goldberg.\n\nÖtezer dolláros jutalmat kap azonban az, aki megfejti a rejtélyt.\n\nEnnyit ajánlott fel Dick Smith üzleti vállalkozó 2018-ban, hogy kiderítse, ki áll a műalkotás mögött, amely látszólag egy bumerángot vagy lándzsát dobáló őslakos vadászt ábrázol a távoli Dél-Ausztráliában, Adelaide-től mintegy 700 kilométerre északra. S bár a nyomravezetői díjat évekkel ezelőtt ajánlották fel, Smith nem vonta vissza az ajánlatát, a mai napig várja, hogy valaki elárulja neki, hogyan került a 4,2 km magas, Stuart óriásaként is ismert figura Ausztrália középső részének vörös porába, mely még az űrből is tisztán látható.\n\nA felfedezését követően névtelen faxokat küldtek először Marree városába, majd a sajtónak is, amelyekben részletezik a geoglifa helyét, méreteit, s elmondják, hogy egy őslakost ábrázol. A faxok szövegezése és szóhasználata, valamint az ausztráloknál használt SI-mértékegységek helyetti angolszász mértékegységekre hivatkozása is azt erősítették meg, hogy amerikai lehetett a geoglifa készítője. Az első faxokat követően (amikor a területet még nem zárták le a hatóságok), amerikai zászlót és egy amerikai szekta jelképét találták a helyszín közelében, egy befőttesüvegbe zárva, a geoglifáról készült műholdas fotó társaságában.\n\nKésőbb egy további fax azt állította, hogy a figura orra hegyétől pár méterre egy plakettet ástak el, a leírás alapján ezt a rendőrség meg is találta egy amerikai zászló és az olimpiai öt karika volt rajta, valamint idézet egy régi, az őslakosok vadászati módszereit leíró könyvből – olvasható a National Geographic oldalán.\n\nAz eredetileg vélhetően földmunkagépekkel létrehozott alkotást az idő vas foga az évek során kikezdte, és halványodni kezdett, de 2019-re egy önkéntes csapat felújítási munkálatokba kezdett, hogy megmentsék a nem mindennapi turistalátványosságot, melynek misztikus keletkezése talán örökre titok marad.",
    "Interjú az aranyvadász Brent Shanonnal": "Az Ausztrál aranyásók forgatókönyv-mentes dokureality, a valóságban követi az aranyásó csapatok munkáját, akik sokszor mindent egy lapra tesznek fel a nagy szerencséért, hiszen családjukat, vállalkozásukat tartják fent abból, hogy a természetben megtalálható aranyrögöket keresik. A vadonatúj 7. évad szeptember 1-jén csütörtökön 20 órakor érkezik a Viasat Explore csatornára, az izgalom pedig biztosan a tetőfokára hág, hiszen a tét még sosem volt ekkora, mint most. Brent Shannon például hatalmas dobásra készül az új felvonásban, a beszélgetésből pedig kiderült, hogyan látja az arany helyzetét a világban.\n\nVan olyan kincsvadász – bárhol, bármikor a történelemben (és nem feltétlenül aranyvadász), akit csodálsz, akitől inspirálódsz, vagy akire felnézel?\n\nNem igazán, én inkább az aranyvadászatra koncentrálok. Vannak olyan leletek, amelyeknek időnként utánaolvasok. Különösen Angliában, ahol régi római aranyérméket vagy más érdekességeket találnak. Amikor elolvasom ezeket a cikkeket, arra gondolok, hogy ugye milyen csodálatos lenne, ha találnék egy régi aranyérmét?, meg ilyesmi. Az arannyal kapcsolatban van néhány régi, történelmi ember, akikre felnézek, de a modern korban nem igazán, inkább a saját dolgaimra koncentrálok.\n\nHa a világon bárhová elmehetnél aranyat keresni Ausztrálián kívül, hova mennél?\n\nTalán Klondike-ot mondanám vagy valahova Alaszkába mennék, ahol úgy tűnik, bőséges a természeti kínálat. De az is kérdés, hogy valóban be tudnánk-e menni oda, és tényleg nagyszabású bányászatot tudnánk-e végezni.\n\nHa bárhová elmehetnél a világon az aranyon kívül más kincset keresni, mi lenne az? Jáde, márvány vagy valamilyen egyéb természeti kincs?\n\nMaradnék az aranynál és valószínűleg Angliába mennék, viszont ott is inkább a múlt elveszett ereklyéinek mezőit kutatnám át aranyérmékért és ékszerekért. Időnként hallom, hogy mi kerül elő az angliai mezőkről, és csak ámulok.\n\nHa megtalálnád a legnagyobb aranyrögöt, amiről valaha is álmodni mertél, és ez fedezné az esetleges adósságokat, illetve bármit megvehetnél, amit szeretnél, feladnád a hivatásod? Váltalánál más munkára?\n\nHa megtalálnám a legnagyobb aranyrögöt, amely talán több mint ezer uncia lenne, akkor valószínűleg továbbmennék, és keresnék még egyet.\n\nHa választhatnál, hogy aranyvadász vagy nemzetközi tévésztár leszel, aki még nagyobb hírnévre és vagyonra tesz szert, akkor melyik mellett döntenél? Melyik lenne számodra a nagyobb adrenalinlöket?\n\nValójában továbbra is azt csinálnám, amit szeretek. A szenvedélyem az aranyvadászat. Szóval, ha már nem tudnék aranyat bányászni, akkor valószínűleg nemzetközi, A-kategóriás híresség lennék. De ha választhatnék, valószínűleg még mindig az álmaimat kergetném, és az pedig az, hogy megpróbálok egy hatalmas rögöt találni.\n\nAz elmúlt időszakban az arany ára sokat emelkedett. További emelkedésre is lehet számítani, vagy stagnálni, esetleg esni fog?\n\nÚgy gondolom, hogy az arany ára továbbra is emelkedni fog, majd csökkenni és ismét emelkedni. Mivel az arany ára elég vonzó, úgy vélem, hogy a következő néhány évben valamivel nagyobb mértékben fog nőni, mint korábban, de lesznek kilengések.\n\nMég mindig a legjobb megoldás aranyba fektetni?\n\nNos, az arany hagyományosan nem befektetés, inkább spekulatív eszköz. De általánosságban elmondható, hogy ha biztonságot akarsz a világban zajló eseményekkel szemben, akkor érdemes lehet ez a fajta befektetés. Az arany 5000 éve a legmegfelelőbb monetáris érték, akkor is, amikor a dolgok rosszra fordulnak. Szóval, azt hiszem, hogy az aranyba történő befektetéssel valószínűleg a jövő biztonságába fektetünk be.\n\nHa valaki egy másik országba költözik, és minden megtakarítását aranyban tartja, hogyan tudja azt átváltani helyi valutára? Melyik arany a jobb erre a célra, az ékszerek, az aranyrudak vagy más aranytárgyak?\n\nHa általánosan nézzük, az aranyrúd nemzetközi szinten kereskedhető. Ezt világszerte elismerik, itt Ausztráliában például a Perth Mint, Ausztrália legnagyobb pénzverde- és aranyrúdgyártó létesítménye. Ezekkel a nemzetközi kereskedelemben bárhol a világon lehet kereskedni. Összességében, ha van valakinek egy aranyérme vagy aranyrúdja, amely elismert intézmény által készített, az nemzetközi kereskedelemre alkalmas. Bárhová elviheti a világon, bárhol beváltható valutára. Ez az, ami az aranyban egyedülálló. Azt mondják, hogy ez nem egy valuta, de ez határozottan az.\n\nHogyan szórakoztatod magad, amikor épp nem aranyra vadászol?\n\nEz vicces és tetszeni fog: akkor is aranyat keresek. Szabadidőmben megnézem azokat a helyeket, ahol szerintem lehet arany. Van néhány megérzésem, és ha van egy kis időm, akkor a sógorommal fogunk egy detektort, és megnézzük, hátha jó volt a tipp.\n\nMi volt a legváratlanabb felfedezés, amire Te vagy a műsorban valaki aranyvadászat közben bukkant?\n\nA legváratlanabb dolgokat aranybányász karrierem elején találtam. Néhány csodálatos palackra leltem, amelyek az 1840-es és 1860-as évekből származnak, Amerikából. Találtam érméket a viktoriánus aranylelőhelyeken Bolíviából és olyan régi relikviákra is bukkantam, amelyek több mint 100-150 évesek.\n\nNagy rajongója vagyok Ausztrália és Victoria aranylelőhelyeinek történelmének. 1852-től a ’800-as évek végéig, sőt inkább az 1900-as évekig az arany hatalmas szerepet játszott Victoria és Ausztrália történelmében. Ha nem lett volna a korai aranyláz, Ausztrália, mint ország valószínűleg 50-100 évvel lenne lemaradva ahhoz képest, ahol ma tartunk. Ez a természeti elem rengeteg tudást, népességet és sokféle kultúrát hozott Ausztráliába. Az aranylelőhelyeknek köszönhetjük, hogy ma ott tartunk, ahol vagyunk.\n\nVégezetül, mit mondanál az Ausztrál aranyásók 7. évadáról? Miért érdemes a nézőknek az új felvonásra hangolódniuk?\n\nA 7. évad számunkra is egy nagy meglepetéssel kezdődött. Megvolt a nagy aranybányászati tervünk, de adódott egy lehetőség, amellyel a legnagyobb álmom felé haladhatok. Amely természetesen az, hogy találjak egy hatalmas rögöt. A nézőknek érdemes bekapcsolódniuk, hogy kiderüljön, tényleg sikerül-e eljutnunk ahhoz a célhoz, amit igazából nem is mostanra terveztünk.\n\n(x)",
    "Opálba zárt ausztrál dinók": "Mintegy 100 millió évvel ezelőtt élt kis termetű dinoszaurusz csontjait vizsgálták meg mikro-CT segítségével a Flinders Egyetem szakemberei, számolt be a Scimex hírportál. Az ausztrál kutatók bíznak benne, hogy a vizsgálatok során kapott információkkal bebizonyosodhat, hogy az egykor élt állat egy eddig ismeretlen fajba tartozott.\n\nAz opál nevét leginkább drágakőként ismerjük, ám ez gyakorlatilag olyan kovás ásvány, amelyben a mikroszkopikus gömbökbe rendezett kova körül víz található, s csak egy speciális formája, a nemesopál mutatja a sokféle színben tündöklő tulajdonságokat. Rengeteg ősi élőlény maradványai alakulhatnak opállá, talán a faopálról már többen hallottak, ilyesmit hazánkban is lehet találni, az opál igazi hazája azonban Ausztrália. Itt a nemesopált tartalmazó rétegek a kréta időszaki homokkőben és iszapkőben jöttek létre, s a korukból adódóan a dinoszauruszok csontjait is tartalmazhatják, így a legismertebb az Új-Dél-Wales területén lévő Lightning Ridge, vagy a D-Ausztrália területén lévő Coober Pedy lelőhelye, ez utóbbi adta az Eric, a plioszaurusz nevű maradványt, amelynek csontjai teljesen opállá alakultak. Nem ez az egyetlen opalizált őshüllő azonban. Paul Willis docens, aki Eric maradványait kiszabadította a kőzetből, most modern eszközökkel nyúlhat az opálbányászoktól kapott, csontokat tartalmazó mintákhoz.\n\nRitkaság, hogy nemesopállá váljon egy fosszília, ez esetben egy belemnitesz (ősi tintahal-rokon) maradványai azonban e sorsra jutottak. A kövületet Coober Pedy bányái adták. Forrás: Wikimedia Commons\n\nA kőzet fizikai megbontása nélkül belenézhetnek CT segítségével, és az így kapott képek alapján 3D nyomtatás útján elő tudják állítani a kőzetbe zárt, opállá vált csontok tökéletes mását.\n\n„A Flinders Egyetem Tonsley-ban lévő CT-szkennerét használjuk ahhoz, hogy az apró kődarabokba, amelyek egy kicsiny dinoszaurusz csontjait tartalmazzák, bepillanthassunk” – mondta el a kutató. A maradványokat, amelyek egy kistestű növényevő csontjai voltak, még 2019-ben kapták a kutatók a Lightning Ridge opálbányászaitól azzal a céllal, hogy az ősmaradványok mindenképp az ausztrál tudományt szolgálhassák. Az opál ezúttal drágakőre vadászók szempontjai szerint értéktelen kőzetet jelent, nem nemesopált, s talán ez is volt a szakemberek szerencséje.\n\nAusztrál Opál Központ a Willis vezette Palaeo Pictures stábja segítségével dokumentálja a csontok titkainak megfejtését, majd a maradványok alapján „újjáélesztik” és bemutatják a jövő generációi számára az állatot. Az eddigi CT-szkennelések alapján úgy tűnik, hogy kiváló állapotúak a csontok, s a legizgalmasabb darabok 3D nyomtatását is megkezdték már a szakemberek.\n\nA szkennelés hatalmas segítséget jelent majd a csontok körüli kőzet eltávolításában is. Ezt korábban „vakon” végezték a paleontológusok, mivel senki se tudja, mi is rejtőzik a kövek belsejében, így mindig volt némi rizikója a csontok kiszabadításának. A szkenneléssel azonban hasonló információkhoz jutnak a szakemberek, mint egy sebész az orvosi célú CT-vel, és így már nem kell attól tartani, hogy esetleg megsértik a pótolhatatlan kövületet.\n\nEddig a maradványokat rejtő kövek mindössze 20 százalékát sikerült beszkennelni, ha minden darabbal végeznek, kiderülhet, hogy vajon tényleg új fajt találtak-e.",
    "Hogyan került egy zátony a sivatag közepére?": "Különös, fánkra emlékeztető formációt figyeltek meg egy dél-ausztráliai sivatagról készült nagy felbontású műholdképeken – számol be a Live Science. A kutatók úgy gondolják, hogy a képződmény egy egykori zátony maradványa, a napjainkban száraz térséget ugyanis a távoli múltban egy óceán borította.\n\nMatej Lipar, a Szlovén Tudományos és Művészeti Akadémia munkatársa és kollégái új tanulmányuk elkészítéséhez a Digital Elevation Measurement (TanDEM-X) misszió adatait elemezték. A német vezetésű, két műholddal zajló küldetés 2016-ban ért véget, az űreszközök 3D-ben térképezték fel bolygónk felszínét.\n\nA csapat a Nullarbor-síkságra koncentrált, ez egy kifejezetten száraz, 200 négyzetkilométeres terület Ausztrália déli részén. A síkság egy mészkőrétegen fekszik, ez egykori, a sekély vízben található tengerifű-mezők alatt jött létre. Az óceán 14 millió éve húzódott vissza, a térség ekkor került először a felszínre. A terület azóta többnyire érintetlen maradt, Milo Barham, a Curtin Egyetem szakértője szerint a Nullarbor-síkság ezért egy különleges földtani vásznat alkot.\n\nA közelmúltban észlelt formáció 1,25 kilométer átmérőjű és néhány méter magas. A kutatók először azt hitték, hogy egy becsapódási krátert fedeztek fel, a közelebbi vizsgálattal viszont kizárták ezt az ötletet. A begyűjtött mintákat elemezve végül olyan kőzeteket találtak, amelyek mikroorganizmusok által összetartott üledékhez köthetőek.\n\nA szakértők szerint a dokumentált mikrobiális textúrák és jellemzők ma a Nagy-korallzátonynál figyelhetők meg. A csapat úgy véli, hogy egy egykori zátony maradványait találták meg.",
    "Foss meglepetésaranya a férfi időfutamban az országúti kerékpáros vb-n": "A norvég Tobias Foss nagy meglepetésre aranyérmes lett a férfiak időfutamában az országúti kerékpárosok ausztráliai világbajnokságán, Wollongongban.\n\nA tavalyi tokiói ötkarikás játékok időfutamának egyik dobogósa sem volt ott a vasárnapi viadalon: az olimpiai bajnok szlovén Primoz Roglic sérülés, a 2017-es vb-aranyérmes holland Tom Dumoulin idény közbeni visszavonulás, míg az ausztrálok kétszeres világbajnoka, Rohan Dennis testvére esküvője miatt hiányzott a rajtlistáról. Ott volt viszont az előzetesen esélyesnek tartott versenyzők közül a tavaly és tavalyelőtt diadalmaskodó olasz Filippo Ganna, a friss Vuelta a Espana-győztes belga Remco Evenepoel, az Európa-bajnok Stefan Bissegger és svájci honfitársa, az augusztusi müncheni kontinensviadalon ezüstérmes Stefan Küng, valamint a kétszeres Tour de France-győztes szlovén Tadej Pogacar.\n\nAusztrália 12 év után ad otthont ismét a világbajnokságnak, a Sydneytől délre található Wollongongban kialakított körpálya első fele a kanyarok miatt elsősorban a technikás és robbanékony, míg a tengerparthoz közeli második része az erős időfutammenőknek kedvezett. A kört – akárcsak korábban a nők – kétszer tekerték le a férfi versenyzők a derült, napsütéses tavaszi időben.\n\nBissegger volt a 21. elrajtoló, a táv második felére jól tartalékolva ő teljesítette elsőként 41 percen belül a 34,2 kilométeres, 312 méter szintkülönbséget tartalmazó távot. A féltávig kiválóan álló Ethan Hayter érmes reményeit láncleesés miatti kerékpárcsere foszlatta szét – a születésnapos brit végül negyedik lett -, miközben a 51,241 km/órás átlagot tekerő Foss 40 perchez közeli kiváló idejével átvette a vezetést. Ekkor úgy tűnt, ez az éremszerzésre lehet elég számára, ám a Küng, Pogacar, Evenepoel, Ganna alkotta utolsó négyesből csak megközelíteni tudták, megelőzni nem. Így hatalmas meglepetésre a 25 éves Foss diadalmaskodott, ezzel első nemzetközi győzelmét aratta három norvég bajnoki cím – két időfutam és egy mezőnyverseny – után. Sikerével egy évig ő viselheti a szivárványszínű trikót.\n\nAz Eb-aranyról fél másodperccel lemaradt Küng ezúttal három másodperccel kapott ki és lett második, a harmadik helyet egy héttel Vuelta-sikere után Evenepoel szerezte meg. Pogacar hatodik, míg Ganna hetedik helyen végzett.\n\nÉrdekesség, hogy a 48 férfi induló közül a nőknél aranyérmes holland Ellen van Dijk 44:28.60 perces idejével 16-ot megelőzött volna.\n\nEredmények (a vb honlapja alapján):\n\nférfi időfutam (34,2 km), világbajnok:\n\nTobias Foss (Norvégia) 40:02.78 perc – 51,241 km/óra\n\n2. Stefan Küng (Svájc) 2.95 másodperc hátrány\n\n3. Remco Evenepoel (Belgium) 9.16 mp h.\n\nnői időfutam (34,2 km), világbajnok:\n\nEllen van Dijk (Hollandia) 44:28.60 perc – 46,137 km/óra\n\n2. Grace Brown (Ausztrália) 12.73 másodperc hátrány\n\n3. Marlen Reusser (Svájc) 41.68 mp h.",
    "Napenergiával működő kriptofarm jön létre Ausztriában – Kriptoworld.hu": "Egy Dél-Ausztrália államban található kriptobányászati adatközpont főként napenergiával termelt villamos energiával fog működni – derül ki egy médiajelentésből.\n\nAz bányászati létesítményt egy olyan régióban hozták létre, amely az energiaigényes vasérckitermeléséről és acélgyártásáról ismert.\n\nPróbáld ki a CoinCharliet, Magyarország legújabb kriptováltóját!\n\nEgy Bitcoin-farm napenergiával és felesleges energiával bányászik kriptopénzt Dél-Ausztráliában\n\nA dél-ausztráliai Whyalla „acélváros” egy új kriptobányászati létesítménynek adott otthont, amely napenergiából előállított villamos energiával fog működni.\n\nA Lumos Digital Mining vállalat által üzemeltetett 5 megawattos létesítmény bitcoint fog bányászni – egy olyan folyamatot fog végezni, amelyet gyakran okolnak az energiaigényessége miatt.\n\nAz ABC ausztrál nemzeti műsorszolgáltató egy riportban megjegyzi, hogy egy olyan időszakban, amikor a világ igyekszik csökkenteni az energiafogyasztást, a piaci kapitalizáció alapján vezető kriptopénz kitermelése több energiát használ fel, mint az olyan közepes méretű országok, mint Argentína. Ez visszhangozza a tömegmédia által világszerte gyakran kiemelt kritikát.\n\nA helyi hatóságok a napelemes kriptobányászati projektet annak bizonyítékaként tekintik, hogy a bitcoin előállítása lehet környezetbarátabb is.\n\nA vállalkozás terveit kommentálva Nick Champion, Dél-Ausztrália állam kereskedelmi és beruházási minisztere részletezte:\n\n„Ez fontos a blokklánc dekarbonizációja szempontjából, amely egy nagyon energiaigényes iparág. Szerintem ez egy új gazdaság kezdete itt, Whyallában.\n\nA kormánytisztviselő azt is reméli, hogy a jövőben más adatközpontok is megújuló energiával bányásznak kriptovalutát. „Lesz kereslet a blokkláncra, de a szén-dioxid-semleges blokkláncra is, így szerintem egyre több ilyen létesítményt fogunk látni” – írta.\n\nKijelentése azután hangzott el, hogy a Fehér Ház Tudományos és Technológiai Politikai Hivatalának nemrégiben kiadott jelentése szerint csak az Egyesült Államokban a kriptopénz előállítása a globális üvegházhatásúgáz-kibocsátás 0,3%-át teszi ki.\n\nLÉGY TE A KRIPTOWORLD CSÁSZÁRA\n\nA Lumos Digital Mining képviselője szerint az új kriptofarm potenciálisan évente körülbelül 100 BTC-t tudna bányászni, a rendelkezésre álló energiától függően.\n\nAngelo Kondylas elmondta, hogy a vállalat a napenergia egy részét más fogyasztóknak is eladhatja, vagy növelheti a kriptokibocsátást, hogy felhasználhassa a különböző forrásokból származó többletenergiát, amikor az áramtermelés meghaladja a keresletet.\n\nKondylas rámutatott, hogy az áramtermelők súlyos veszteségeket szenvedhetnek el, amikor alacsony fogyasztás idején kikapcsolnak.\n\n„Alapvetően olyanok vagyunk, mint egy szivacs. Felszívjuk a felesleget, amit nem használunk fel” – magyarázta. Az üzemeltető idővel meg kívánja duplázni a bányászati létesítmény méretét.\n\nA megújuló és többletenergián alapuló Bitcoin-bányászat világszerte egyre nagyobb teret nyer: az Egyesült Államokban egyre nagyobb a befektetői érdeklődés a napenergia-alapú coinbányászati projektek iránt, az oroszországi olajmezőkön a felesleges kőolajgázzal (APG) működő kriptopénz-farmok kapacitása pedig növekszik.\n\nForrás: news.bitcoin.com\n\nSZERETNÉD MEGKAPNI LEGFRISSEBB HÍREINKET? IRATKOZZ FEL HÍRLEVELÜNKRE!",
    "Itt az újabb kínos bejelentés a brit királyváltás nyomán": "Antigua és Barbudán népszavazást tarthatnak az ország államformájáról, legalábbis akkor, ha Gaston Browne marad a parányi közép-amerikai szigetország miniszterelnöke - írja a BBC. Az ország a Szélcsendes-szigetek középső részén, az Atlanti-óceán és a Karib-tenger találkozásánál fekszik, nevét a két fő szigetről kapta.\n\nNépessége - ha nem túlzás ezt a szót használni - a 2022-es becslés szerint százezer fő, területe 440 négyzetkilométer, ami a Balaton területének valamivel több mint kétharmada. A kormányfő szerint a referendumot a köztársasági államforma bevezetéséről a következő három évben tarthatják meg. Hangsúlyozta, hogy nem ellenséges lépésnek szánja ezt az Egyesült Királysággal szemben.\n\nEgyelőre III. Károly a király\n\nA bejelentést azt követően tette, hogy beiktatták az ország államfőjének III. Károlyt. A népszavazás, ha úgy tetszik, a saját politikai ígérete. Akkor tartják meg, ha jövőre újraválasztják a szigetország miniszterelnökének. Várakozások szerint ennek nem lesz akadálya - pártja jelenleg a 17 tagú törvényhozásban 15 fős többséggel rendelkezik.\n\nBrowne elismerte, hogy Antigua és Barbuda lakóinak túlnyomó többségét nem igazán érdekli, hogy országa államformája alkotmányos monarchia-e vagy köztársaság. Ettől persze még szavazhatnak róla.\n\nMásodik fecske\n\n\n\nKároly beiktatása után Ausztrália jelentette be, hogy a következő négy évben hasonló népszavazást kíván tartani. A Erzsébet királynő halála ugyanis újraélesztette az ország államformájával kapcsolatos vitát, és Anthony Albanese, akit májusban választottak az ország miniszterelnökévé, republikánus, azaz köztársaságpárti.\n\nAz Egyesült Királyságon kívül Károly király jelenleg 14 ország államfője. Ezek: Antigua és Barbuda, Ausztrália, Bahama-szigetek, Belize, Kanada, Grenada, Jamaica, Új-Zéland, Pápua Új-Guinea, Saint Kitts és Nevis, Saint Lucia, Saint Vincent és a Grenadine-szigetek, Salamon-szigetek és Tuvalu.",
    "Magyar–olasz NL-meccs a csoportgyőzelemért élőben hétfőn az m4sport.hu-n": "Magyar–olasz NL-meccs a csoportgyőzelemért élőben hétfőn az m4sport.hu-n\n\nHétfőn este Szalai Ádám utolsó válogatott fellépésén a magyar csapat, amennyiben nem szenved vereséget, az Európa-bajnok Olaszország ellen biztosíthatja helyét a Nemezetek Ligája négyes döntőjében – a találkozót természetesen hosszú felvezetővel az M4 Sporton és az m4sport.hu-n is élőben közvetítjük, ahogy az ebédidőben kezdődő kanadai–ausztrál meccset is a női kosárvébéről.\n\nszeptember 26., hétfő Élőben az M4 Sportpn és az m4sport.hu-n > > > 12:25 – női kosárlabda-világbajnokság, Kanada–Ausztrália;\n\n19:45 – labdarúgás, Nemzetek Ligája, A divízió, Magyarország–Olaszország Az M4 Sport élő stúdiós műsor:\n\n18:45 – Kézilabda magazin Az M4 Sporthíradó időpontjai: 7:00, 10:00; 17:00",
    "Pénteki sportműsor (09. 23.)": "Lipcsében lép pályára a Nemzetek Ligájában az A-liga 3. csoportját négy forduló után vezető magyar labdarúgó-válogatott. A csoport másik mérkőzésén Olaszország Angliát fogadja. Londonban kezdetét veszi a Laver-kupa, Roger Federer utolsó hivatalos versenye profi teniszezőként. Folytatódik a kerékpáros-vb és a női kosár-vb Ausztráliában, s az evezős-vb Csehországban. Itthon hoki- és kézilabda-bajnokikat is rendeznek.\n\n!­­Goa3 beépítés: 640*360 1 nso aloldal külföldi foci minden más foci, 1614178 -->\n\nSZEPTEMBER 23.,PÉNTEK\n\nFUTBALLPROGRAM\n\nNEMZETEK LIGÁJA\n\n5. FORDULÓ\n\nA-LIGA\n\n3. CSOPORT\n\n20.45: Németország–Magyarország, Lipcse (Tv: M4 Sport) – élőben az NSO-n!\n\n20.45: Olaszország–Anglia, Milánó (Tv: Spíler2) – élőben az NSO-n!\n\nB-LIGA\n\n3. CSOPORT\n\n20.45: Finnország–Románia, Helsinki (Tv: Arena4)\n\n20.45: Bosznia-Hercegovina–Montenegró, Zenica (Tv: Spíler1)\n\nC-LIGA\n\n4. CSOPORT\n\n18.00: Grúzia–Észak-Macedónia, Tbiliszi (Tv: Spíler2)\n\n20.45: Bulgária–Gibraltár, Razgrad\n\nD-LIGA\n\n2. CSOPORT\n\n18.00: Észtország–Málta, Tallinn (Tv: Spíler1)\n\nNB I-ES FELKÉSZÜLÉSI MÉRKŐZÉS\n\n14.00: Mezőkövesd–Kazincbarcika\n\nU21-ES VÁLOGATOTT FELKÉSZÜLÉSI MÉRKŐZÉS\n\n17.15, Szombathely: Magyarország–Bulgária (Tv: M4 Sport)\n\nFUTSAL NB I\n\n18.30: Debreceni EAC–Kecskemét\n\n19.00: Nyírbátor–Berettyóújfalu\n\n19.35: Aramis SE–Rubeola FC\n\nTOVÁBBI ÉLŐ KÖZVETÍTÉSEK ÉS FONTOSABB SPORTESEMÉNYEK\n\nAMERIKAI FUTBALL\n\nNFL, ALAPSZAKASZ\n\n3. FORDULÓ\n\n2.15: Cleveland Browns–Pittsburgh Steelers (Tv: Arena4)\n\nASZTALITENISZ\n\nExtraliga. Férfiak\n\n17.00: CVSE Swietelsky Vulkán Fürdő I–Floratom Szegedi AC,\n\nNők (Budapest, Ormai László Asztalitenisz-csarnok, Marczibányi tér)\n\n1. forduló\n\n11.00: Kecskeméti Spartacus SK és KT Kesi I–PTE PEAC Kalo-Méh\n\n11.00: Budapesti Erdért SE–Békési Ifjúságért Asztalitenisz Alapítvány\n\n11.00: Ajkai ASE–Női AC Nyíregyháza\n\n11.00: SH-ITB Budaörsi SC–Statisztika Utánpótlás AK\n\n14.00: Kanizsa Sörgyár SE–Győri AC II. kerületi Dózsa\n\n14.00: Kiskunmajsai AC–Asztalitenisz SK Szeged\n\n14.00: DAK-DEAC–Pingpongozz Velünk SE\n\n2. forduló\n\n17.00: Kiskunmajsai AC–Pingpongozz Velünk SE\n\n17.00: SH-ITB Budaörsi SC–Győri AC II. kerületi Dózsa\n\nDARTS\n\nPDC EUROPEAN TOUR\n\n13.00 és 19.00: 12. állomás, Wieze, 1. nap (Tv: Match4)\n\nEVEZÉS\n\n14.30: világbajnokság, Racice, A-döntők, közte férfi könnyűsúlyú kettes (Szabó Bence, Furkó Kálmán)\n\nGOLF\n\n17.30: Presidents Cup, Charlotte, 2. nap (Tv: Eurosport2)\n\nJÉGKORONG\n\nERSTE LIGA\n\n18.30: Dunaújvárosi Acélbikák–Corona Brasov (romániai)\n\n18.30: FTC-Telekom–SC Csíkszereda (romániai)\n\nOSZTRÁK LIGA\n\n19.15: Hydro Fehérvár AV19–Olimpija Ljubljana (szlovén)\n\nKERÉKPÁR\n\nORSZÁGÚTI-VB, AUSZTRÁLIA\n\nSzombat, 0.00: női junior mezőnyverseny (Tv: Eurosport1)\n\nSzombat, 4.15: női U23-as és felnőtt mezőnyverseny (Tv: Eurosport1)\n\nKÉZILABDA\n\nFÉRFI NB I\n\n18.00: Ferencvárosi TC–HE-DO B.Braun Gyöngyös\n\nNŐI NB I\n\n18.00: NEKA–Praktiker-Vác, Balatonboglár\n\n18.00: DVSC Schaeffler–Motherson Mosonmagyaróvári KC\n\n\n\nKOSÁRLABDA\n\nNŐI VILÁGBAJNOKSÁG, SYDNEY\n\nA-CSOPORT\n\n6.30: Kína–Bosznia-Hercegovina\n\nB-CSOPORT\n\n10.00: Franciaország–Kanada\n\n12.30: Mali–Ausztrália\n\nLÓSPORT\n\n20.00: Kincsem+Tuti 1146 (Tv: Sport2)\n\nLOVASSPORT\n\n10.00: négyesfogathajtó-vb, Pratoni del Vivaro, díjhajtás\n\nMOTORSPORT\n\nMOTOGP, JAPÁN NAGYDÍJ, MOTEGI\n\n6.15: Moto3, 1. szabadedzés (Tv: Arena4)\n\n7.00: Moto2, 1. szabadedzés (Tv: Arena4)\n\n8.00: MotoGP, 1. szabadedzés (Tv: Arena4)\n\nSzombat, 2.00: Moto3, 2. szabadedzés (Tv: Arena4)\n\nSzombat, 2.45: Moto2, 2. szabadedzés (Tv: Arena4)\n\nSzombat, 3.45: MotoGP, 2. szabadedzés (Tv: Arena4)\n\nSUPERBIKE-VB, KATALÓNIA\n\n10.30: SBK, 1. szabadedzés (Tv: Arena4)\n\n15.00: SBK, 2. szabadedzés (Tv: Arena4)\n\nTENISZ\n\n13.30 és 20.00: Laver-kupa, London (Tv: Eurosport1)\n\n6.00: WTA-torna, Tokió (Tv: Match4)\n\n14.00: WTA-torna, Budapest (Tv: Sport2)\n\nATP-torna, Metz, San Diego\n\nA SPORTRÁDIÓ MŰSORA\n\nReggeli műsor Harsányi Leventével és Risztov Évával\n\n6.00: Sportösszefoglaló; Nemzeti Sport-lapszemle\n\n7.00: A magyar labdarúgó-válogatott Németország elleni NL-mérkőzésének beharangozója: Szabó László, Vincze Ottó és Torghelle Sándor\n\n9.00: Szöllősi György (Nemzeti Sport) avat be minket a mérkőzéssel kapcsolatos legfrissebb tudnivalókba\n\n9.30: Németh Kornél elmondja, mi lesz a Sportkörben és a Hazafutásban\n\n10.00: Műsorvezető: Szani Roland\n\n14.00: Műsorvezető: Gazdag Krisztina\n\nHazafutás, műsorvezető: Németh Kornél\n\n16.00: Sportkör: Szöllősi György, L. Pap István, Bobory Balázs (Nemzeti Sport)\n\n17.00: Vendég: László Csaba, a Csíkszereda szakmai igazgatója\n\n18.00: Indul a női kosárlabda bajnokság: Kányási Veronika a DVTK csapatkapitánya, Bálint Réka a Szekszárd csapatkapitánya, Cziczás László a Győr vezetőedzője és Fűzy András klubelnök, Fazekas Zoltán, a Nemzeti Sport szakírója\n\n19.00: Labdarúgó NL előtt: Schäfer András, Szeiler József és Hegedűs Gábor, az Origo helyszíni tudósítója Lipcséből\n\n20.00: Labdarúgó NL előtt: Szeli Mátyás (NS), Király Gábor, 108-szoros válogatott kapus, Hegedűs Gábor, az Origo helyszíni tudósítója Lipcséből\n\n21.00: Napi események: a teniszezők budapesti WTA-tornája, Mihályi Petra (Nemzeti Sport); hétvégi előretekintés: kézilabda Bajnokok Ligája, Bobory Balázs (Nemzeti Sport); labdarúgó Nemzetek Ligája-összefoglaló: a Nemzeti Sport labdarúgórovata, Hegedűs Gábor, az Origo helyszíni tudósítója Lipcséből; sportösszefoglaló, Keszi Dóra",
    "Őrült módon növekszik a globális vagyon - íme, a számok": "2021 végére a globális vagyon 463,6 ezermilliárd dollárra nőtt a Credit Suisse frissen publikált Global Wealth Reportjának becslése szerint. Ez egy év alatt 9,8 százalékos növekedésnek felel meg, és bőven felette van annak az éves átlagos 6,6 százalékos növekedésnek, amit az évszázad eleje óta mérnek – írja a Portfolio.\n\nHozzáteszik: ha a devizaárfolyam-mozgásoktól megtisztítjuk az adatokat, akkor\n\na globális vagyon már 12,7 százalékos növekedést mutat, ami a valaha volt leggyorsabb éves növekedési ütem.\n\nA fentiekkel párhuzamosan nő az egy felnőttre jutó vagyon mértéke is: tavaly év végén ez 87 489 dollárt tett ki. Míg a 2008-as válság óta a háztartások vagyonnövekedésének fő mozgatórugóját a pénzügyi eszközök képezték, tavaly a pénzügyi és nem pénzügyi eszközök hozzájárulása a vagyonnövekedéshez nagyjából egyenlő mértékű volt.\n\nOrszágonkénti összehasonlításban az Egyesült Államok háztartásai tudták legnagyobb mértékben növelni vagyonukat tavaly, őket követte Kína, Kanada, India és Ausztrália. A vagyoncsökkenés nem volt jellemző, de ha előfordult, az is általában a helyi deviza dollárral szembeni elértékelődésének volt az eredménye. Ilyet láthattunk Japánban, Olaszországban és Törökországban, míg\n\nSvájc továbbra is az első helyen áll az egy felnőttre jutó vagyon tekintetében (696 600 dollár).\n\nSvájcot az USA, Hongkong és Ausztrália követi a sorban. Az egy felnőttre jutó medián vagyon tekintetében viszont Ausztrália, Belgium és Új-Zéland a top három helyezett.\n\nA piramis legtetején\n\nMint olvasható, a vagyonpiramis tetején továbbra is az Egyesült Államok áll, ahol az 50 millió dollárt meghaladó vagyonnal bírók száma meghaladja a 140 ezer főt. Ezt Kína követi 32 710 fővel.\n\nA Credit Suisse becslése szerint tavaly év végén összesen\n\n62,5 millió dollármilliomos volt a világon, 5,2 millió fővel több mint egy éve.\n\nA 62,5 millió dollármilliomos többségének 1-5 millió dollár közötti vagyona volt tavaly, az ő számuk 54,1 millió főt tett ki. További 5,4 millió embernek 5-10 millió dollár közötti vagyona volt, 3 millió embernek pedig 10 milliót meghaladó. Az utóbbiak közül 2,7 millió embernek volt 10-50 millió dollár közötti vagyona, több mint 264 ezer embernek pedig az 50 millió dollárt is meghaladta a vagyona.\n\nEz 46 ezer fővel több mint a 2020 végén mért 218 200 fő. Az elmúlt két évet nézve pedig az 50 millió dollár feletti vagyonnal bírók száma több mint 50 százalékos növekedést mutat – olvasható mások mellett a Portfolio cikkében.\n\nNyitókép: Pexels.com",
    "380 millió éves halszívet fedezték fel egy ausztráliai kövületben": "A Science tudományos folyóiratban pénteken bemutatott kövület a legrégebbi halszív, amelyet valaha is találták, 250 évvel régebbi, mint bármely más ismert halszív. Egy állkapcsos haltól származik a devon földtörténeti korból, 419-359 millió évvel ezelőttről.\n\nA szív mellett találtak egy megkövült gyomrot, belet és májat is.\n\nAz ausztráliai Curtin Egyetem kutatói szerint a megkövült szervek egy, a páncélos őshalakként is ismert placodermi egy már kihalt, a mai cápákkal hasonlóságot mutató osztályába (arthrodira) tartozó haltól származnak.\n\nAz egyetem vezető kutatója, Kate Trinajstic jelentősnek nevezte a felfedezést, mert nagyon ritkán találnak ilyen jó állapotban fennmaradt lágy szöveteket ősi fajoktól.\n\nA lelettől új ismereteket remélnek az evolúcióról, mivel a kövület az állkapocs nélküli és az állkapcsos gerincesek közti átmeneti időből származik.\n\n\"Ezeknek a halaknak szó szerint a szájukban - a kopoltyújuk alatt - volt a szívük, ugyanúgy, mint a mostani cápáknak\" - mondta a kutató.\n\nA leletek alapján kutatók elkészítették az állkapcsos hal háromdimenziós modelljét, amelyből kiderült, hogy a szív két kamrából állt, és a kisebb helyezkedett el felül.\n\nTrinajstic szerint a lelet \"egyedülálló bepillantást\" enged abba, hogy miként fejlődött a fej és a nyaki térség úgy, hogy elférjen az állkapocs.\n\n\"Ez az első eset, hogy az összes szervet együtt látjuk egy primitív állkapcsos halban, és különösen az lepett meg bennünket, hogy ezek a halak nem is olyan nagyon különböztek tőlünk\" - állapította meg a kutató a Science-ben.\n\nTrinajstic szerint azonban volt egy fontos különbség: a páncélos őshalnak nagy volt a mája, ami lehetővé tette számára, hogy megőrizze a vízben lebegésre való képességét, akárcsak a mai cápák.\n\nA ritka kövületeket a Gogo-formációban találták Nyugat-Ausztrália devon kori leletekben gazdag térségében, Kimberly vidékén.",
    "Erzsébet királynő halála után hajmeresztő ötlettel álltak elő az ausztrálok": "Ausztrália 5 dolláros bankjegyének egyik oldalán a néhai II. Erzsébet brit uralkodónő látható, halála óta azonban rengeteg találgatás folyik arról, vajon változtatást igényelne-e a pénz. Több ausztrál úgy gondolja, a királynő portréja helyett ezentúl a 2006 szeptemberében tragikus körülmények között meghalt ausztrál természettudós és televíziós személyiség, Steve Irwin, más néven a Krokodilvadász legyen látható.\n\nAz ausztrál pénzügyminiszter-helyettes Andrew Leigh elmondta, Károly király portréja nem kerül automatikusan az új bankjegyekre, a hagyománytisztelet értelmében azonban a Királyi Pénzverde arra törekszik, hogy jövőre olyan érméket szerezzenek be, melyeken Károly király arcképe lesz látható.\n\nAnthony Albanese miniszterelnök szerint, hogy még túl korai az ausztrál valuta változásairól beszélni, de amint döntés születik az ügyben természetesen időben tájékoztatják majd a közvéleményt – írta meg a LadBible.",
    "Napelemes hátizsákokkal mentenek veszélyeztetett állatokat": "Új eszközzel dolgoznak a tudósok egy veszélyeztetett ausztrál madárfaj megmentésén – apró, napenergiával működő hátizsákokkal.\n\nA síkvidéki vándormadarak apró, őzbarna színű, pettyes torkú, talajlakó madarak, amelyek Északnyugat-Viktória és Új-Dél-Wales Riverina félszáraz füves területein élnek. A madarak egykor egész Kelet-Ausztráliában honoltak, de számuk az elmúlt tíz évben drámaian csökkent. Ismert élőhelyük nagy része magánterületeken található.\n\nNagyon igényesek az életkörülményeikre. Aszályos időszakokban a rovarok száma csökken, a fészekalj és a táplálék pedig kevés, ami azt jelenti, hogy a populáció nem tudja fenntartani magát. A túl sok eső viszont a gyomok túlburjánzásához vezethet, amiért a madarak elvándorolnak. A legújabb becslések szerint 500-1000 síkvidéki vándormadár maradt a vadonban. Az ausztrál kormány 2015-ben a síkvidéki vándormadarat kritikusan veszélyeztetettnek nyilvánította.\n\nNyomkövetű hátizsákot kaptak a madarak\n\nMost 15 madarat engedtek szabadon az Oolambeyan nemzeti parkban, az NSW Riverina régióban. A területet 2002-ben örökös védelem alá helyezték, mivel magas természetvédelmi értéke miatt kritikus élőhelye a síkvidéki vándormadárnak. A szabadon engedés egy tízéves, 175 millió dolláros program része, amelyben az észak-amerikai, a victoriai és a dél-ausztrál kormányok együttműködnek a faj fennmaradásának biztosítása érdekében. Ez a második szabadon engedett madárcsapat az észak-amerikai államban – az első alkalommal, márciusban tíz madarat engedtek szabadon Hay közelében. Victoria államban 2021-ben 16-ot engedtek szabadon – írja a Guardian.\n\nA kutatók napelemes hátizsákokat rögzítettek a madarakra, melyek segítségével próbálják nyomon követni, hogy merre vándorolnak, így küzdenek a faj fennmaradásáért. A napelemes hátizsákoknak kétéves élettartamuk van, és műholddal követik majd őket. Korábban a nyomon követést korlátozta a 12 hetes akkumulátor-üzemidő, és a madarakat csak jeladóval lehetett követni a terepen.\n\nA napelemes hátizsákot viselő síkvidéki vándorok mozgásának követésével adatokat gyűjtenek, amelyekkel megvédhetik a vadon élő populációkat.",
    "Gyermekvédelmi felszólítást kapott az Apple, a Meta és a Microsoft": "Az ausztrál hatóságok felszólították a három óriáscéget, hogy osszák meg, mit tesznek a gyerekek védelméért a platformjaikon.\n\nA Meta, az Apple és a Microsoft is hivatalos levelet kapott az ausztrál hatóságoktól: ebben felszólítják a cégeket, hogy osszák meg, mit tesznek a gyermekek védelméért a platformjaikon – ellenkező esetben bírságot kapnak.\n\nA hatóság egy januári törvény révén kötelezheti erre az óriásokat: el kell árulniuk, hogyan érzékelik és törlik 28 napon belül a gyermekekre ártalmas tartalmakat. Ellenkező esetben naponta 383 ezer dollárnyi bírságot kapnak.\n\nAusztrália több fronton is igyekszik megrendszabályozni a big tech szereplőit, azonban világszinten nagy a nyomás, hogy megoldást találjanak a titkosított üzenetküldők és streamingszolgáltatások monitorozására, hogy kiszűrjék ezekből a gyermekekre káros tartalmakat, de úgy, hogy a magánszférát ne sértsék meg.\n\nA hatóságok szerint már nem csak a sötét web bugyraiban terjednek az ilyen káros tartalmak, hanem a legnagyobb platformok is dugig vannak ezekkel, amiket a gyerekek is használnak. Az aggodalmaik szerint az ártó tartalmak kontrollálatlanul terjedhetnek a jövőben.",
    "Heti ajánló: visszatér az NB I, Szingapúrba látogat a Forma-1 mezőnye és célegyenesbe fordul a női kosár-vb": "Heti ajánló: visszatér az NB I, Szingapúrba látogat a Forma-1 mezőnye és célegyenesbe fordul a női kosár-vb\n\nHétfő este még a magyar labdarúgó-válogatott történelmi hőstettéért szurkolhatunk, de a hét második felében már visszatér a klubfutball. A kilencedik fordulót a Mezőkövesd-Paks találkozó nyitja, melyen Kuttor Attila bemutatkozhat régi-új csapatának kispadján. Szombaton az egyetlen nyeretlen együttes, a Vasas FC a Zalaegerszeg gárdáját fogadja, míg vasárnap a Ferencváros a szezon során eddig remeklő Kecskemét otthonában igyekszik tovább folytatni százszázalékos formáját. A száguldó cirkuszban pedig Max Verstappen brillírozna tovább, a holland pilóta zsinórban a hatodik futamgyőzelmére hajt. A héten pedig közvetítjük a női kosárlabda-világbajnokság egyenes kieséses szakaszát is, de kézilabda és jégkorong is lesz heti kínálatunkban.",
    "Európa új, nagy barátja az indo-csendes-óceáni térségben": "Az utóbbi időszakban az 1,4 milliárd lakosú, nukleáris fegyverekkel rendelkező India újrakalibrálta a külpolitikai kurzusát. Ebben közrejátszott egyrészt a továbbra is fennálló határkonfliktusa Kínával, másrészt pedig a politikai iszlám térnyerése Afganisztánban és az oszmán álmokat kergető Törökországban.\n\nIndia a gyarmati traumái miatt hagyományosan nem bonyolódik szövetségekbe. Ez nem azt jelenti, hogy kerüli őket (lásd tagsága a QUAD-ban), hanem azt, hogy nem hagyja magát szigorúan lekötni szerződések által, inkább partneri szövetségeket és ügyekre épülő koalíciókat részesít előnyben. India stratégiai partnere az Egyesült Államok, de nincsen vele olyan szintű biztonságpolitikai szövetségben, mint például Ausztrália.\n\nMegerősített haditengerészet\n\nIndia második repülőgép-hordozója, az INS Vikrant vízre bocsátása pár héttel ezelőtt megerősíti az ország azon törekvését, hogy vezető szerepet töltsön be az indo-csendes-óceáni térségben. Az ország térségbeli jelentősége elsősorban az India-Kína rivalizálás menetétől, gazdasági potenciáljának növekedésétől és a külföldi partnerek támogatásától függ. A célok konvergenciája az indo-csendes-óceáni térségben megerősíti India partnerségét az Egyesült Államokkal, és lehetőségeket nyit az EU-val való együttműködés elmélyítésére, különösen az összeköttetés, az éghajlatváltozás és a tengeri terület tudatosságának fejlesztése terén.\n\nAz Ukrajna elleni teljes körű orosz invázióra adott eltérő reakciók az EU-ban és Indiában nem tettek azonnali kárt növekvő stratégiai partnerségükben. Az EU–India Kereskedelmi és Technológiai Tanács elindítására, valamint a szabadkereskedelmi megállapodásról (FTA) kapcsolatos tárgyalások újraindítására vonatkozó határozatok mind az EU-ban, mind Indiában megerősített politikai akaratot mutatnak az együttműködés megerősítésére.\n\nIndai T-90-es tankok felvonulása egy 2014-es díszszemlén - az ország hadserege nagyjából 80 százalékban szovjet-orosz fegyverekkel van felszerelve. Fotó: Indiai védelmi minisztérium Indai T-90-es tankok felvonulása egy 2014-es díszszemlén - az ország hadserege nagyjából 80 százalékban szovjet-orosz fegyverekkel van felszerelve. Fotó: Indiai védelmi minisztérium\n\nIndia álláspontja a nemzetközi jog orosz megsértésével kapcsolatban azonban megkérdőjelezi a szabályokon alapuló rend iránti elkötelezettségét, ami hosszabb távon alááshatja az EU-India kapcsolatok alapjait.",
    "Fókuszba került az MI és a kvantumtechnológia": "Felpörgette a védelmi célú kutatás-fejlesztési együttműködéseket az orosz–ukrán háború, a NATO DIANA-val reagál a helyzetre, és az Európai Unió is fokozza erőfeszítéseit. Az Európai Védelmi Alap keretében az első pályázati körben 1,2 milliárd eurót osztottak szét többek között mesterséges intelligenciához, katonai felhőhöz, kvantumtechnológiához kapcsolódó projektekre, az összeg öt százalékát a forradalmi ötleteket felmutató kkv-k és induló innovatív vállalkozások kapják.\n\n\n\n◼︎ Erősítik a védelmi innovációt\n\nAz orosz–ukrán háború hatására európai országok sora jelentett be számottevő haderőfejlesztési tervet, ezek közül talán az egyik legambiciózusabb program a németeké, akik százmilliárd euróval növelik a hadseregre fordított összeget. Az orosz támadás azonban nem csak a katonákra szánt összeg átgondolását váltotta ki az Európai Unióban, de várhatóan jelentős hatással lesz a kutatás-fejlesztési források felhasználására is, a védelmi szektor által is használható innovációk jóval nagyobb szerephez juthatnak a jövőben.\n\nForradalmi ötletek\n\nJúlius végén jelentették be, hogy az Európai Védelmi Alap (European Defence Fund, EDF) keretében az Európai Bizottság 1,2 milliárd eurónyi forrást biztosít összesen 61, széles körű összefogással megvalósuló, védelmi kutatás-fejlesztési projekthez. A finanszírozásra kiválasztott pályázatokon keresztül az EDF olyan, magas szintű védelmi képességekkel kapcsolatos programokat támogat, mint a vadászrepülőgépek, harckocsik és hadihajók következő generációjának fejlesztése, valamint olyan kritikus védelmi technológiák esetén támogatja a kutatás-fejlesztést, mint a katonai felhő, a mesterséges intelligencia, a félvezetők, az űrkutatás, a kibertechnológia vagy az egészségügy. Emellett az egész világot átformálni képes megoldások, különösen a kvantumtechnológiák és az új anyagok terén is előrelépést várnak a kutatások támogatásától, valamint az ígéretes kkv-k és induló innovatív vállalkozások is segítségre számíthatnak. Az 1,2 milliárd eurónyi forrás 5 százaléka ugyanis olyan, forradalmi elképzelések kidolgozására jut, amelyek alapvetően változtathatják meg a védelmi technológiákat.\n\nAz EDF egyébként az orosz–ukrán háború kirobbanása előtt jött létre, a 2021-2027-es időszakra közel 8 milliárd eurónyi forrás áll rendelkezésre az alap keretein belül. Az első támogatások többsége egyébként nem az egyetemi kutatásokra jut, hanem inkább államilag finanszírozott kutatóközpontok kapják őket, amelyek alkalmazott technológiákkal foglalkoznak. Így például van olyan nyertes pályázó, amely extrém magasságokban röpképes, napelemek által működtetett drónok kifejlesztésén dolgozik. Azt eddig is láthattuk, hogy milyen komoly szerepet játszanak a háborúban a drónok. Ha sikerül ilyen eszközöket készíteni, azok lényegében helyettesíthetik a műholdakat, hiszen a légvédelem számára nehezen, vagy egyáltalán nem elérhető módon tudnának információkat továbbítani a csapatok elhelyezkedéséről, mozgásáról.\n\nDIANA-t is bevetik\n\nA háború kirobbanása után pár hónappal a NATO összehangolt, több országot érintő kutatási programot jelentett be, az Egyesült Államok, Ausztrália és az Egyesült Királyság pedig terveket fogalmazott meg a kvantumtechnológia, hiperszonikus eszközök és egyéb területeken zajló közös fegyverkutatás kiterjesztésére. Jens Stoltenberg, a NATO főtitkára jelentette be még áprilisban, hogy az Egyesült Királyság és Észtország közös katonai k+f programnak ad otthont, amely a szövetség kutatóközpontjait fogja össze.\n\nAz Észak-atlanti Védelmi Innovációs Akcelerátor (Defence Innovation Accelerator for the North Atlantic – DIANA) várhatóan erősíteni fogja a védelmi technológiák és beszerzések terén folytatott transzatlanti együttműködést. Az akcelerátor többek között a mesterséges intelligencia, a big data, a kvantumtechnológiák, a biotechnológia, a hiperszonikus technológiák és az űrkutatás területén megvalósuló projektekkel foglalkozik majd. Ahogy Kalle Laanet észt védelmi miniszter fogalmazott a DIANA célja az, hogy támogassa a mély technológiákkal foglalkozó vállalatokat, amelyek hozzájárulnak a védelmi erőfeszítésekhez.\n\nAz Egyesült Királyságban az Imperial College London lesz a fogadó szervezet, amely koordinálja a tevékenységeket, valamint létrehoz egy „virtuális piacteret”, amely összeköti az induló vállalkozásokat a befektetőkkel és a beszerzőkkel. A projekt része a NATO szélesebb körű, a katonai kutatási együttműködés fellendítését célzó kezdeményezésének, amely végső soron akár 60 helyszínt is érinthet. Április 6-án a dán DTU kutatóintézet közölte, hogy őket és partnereiket választották ki a NATO kvantumtechnológiákkal foglalkozó koppenhágai tesztközpontjának létrehozására.\n\nSzintén április elején jelentette be a Fehér Ház, hogy az Egyesült Államok, az Egyesült Királyság és Ausztrália vezetői megállapodtak abban, hogy „felgyorsítják a beruházásokat a következő generációs kvantumképességek biztosítása érdekében”. A kutatás-fejlesztés középpontjában a „helymeghatározás, navigáció és időzítés” áll majd a következő három év kísérletei során. A projekttől remélt kvantumérzékelők komoly előrelépést jelenthetnek a hajók vagy rakéták nagy pontosságú irányításában.",
    "Titokzatos dolgot tett II. Erzsébet a halála előtt": "Egy utolsó rejtélyes üzenetet hagyott a 96 éves uralkodónő Ausztrália lakosainak. Senki még csak nem is sejti, mi állhat az üzenetben - írja a ripost.hu .\n\nII. Erzsébet királynőt mindenki szerette és tisztelte. Született uralkodó volt, amit bölcsessége is jól bizonyított. Nemrég pedig kiderült, hogy egy rejtélyes levelet hagyott hátra, amit ráadásul még jó pár évig senki sem olvashat el.\n\nEgy ausztrál páncélteremben, a Viktória királynő épületében helyezte biztonságba a rejtélyes levelet, ami állítólag az ausztráliai Sydney lakóinak szól. Hogy mi állhat a levélben, az teljesen ismeretlen, azonban szigorú utasításokat hagyott a királynő, hogy 2085-ig nem szabad kinyitni. Nagyon világosan leírta, hogyan és mikor kell felbontani a levelet.\n\nA titkos levél címzettje egyébként nem más, mint Sydney tiszteletre méltó főpolgármestere.\n\nA királynő utolsó üzenete egyébként annyira titkos, hogy sem a saját személyzete, sem a királyi család más tagjai, sem pedig a sydney-i emberek nem ismerik a leírt sorokat.\n\n„Üdvözletem. Az Ön által kiválasztott megfelelő napon, i. sz. 2085-ben, kérem, nyissa ki ezt a borítékot és adja át Sydney polgárainak a hozzájuk intézett üzenetemet\" – áll a királynő hátrahagyott utasításában.\n\nJelenleg a brit uralkodó, azaz III. Károly király Ausztrália államfője. Az egykori királynő 70 éves uralkodása alatt többször is ellátogatott Ausztráliába, és személyes kapcsolatot alakított ki az országgal. De az ausztrál nép is nagyon kedvelte, hiszen 1999-ben megszavazták, hogy a királynő maradjon az államfő - olvasható a Daily Star oldalán."
}