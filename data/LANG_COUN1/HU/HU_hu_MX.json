{
    "Vb-felkészülés: Ausztrália győzelemmel hangolt, Mexikó legyőzte Per": "Az ausztrál labdarúgó-válogatott 2–0-ra legyőzte Új-Zélandot az utolsó felkészülési mérkőzésén a katari világbajnokság előtt. Mexikó Peru ellen tudott nyerni, míg a tornáról lemaradó Kolumbia Guatemalát verte meg.\n\n!­­Goa3 beépítés: 640*360 1 nso aloldal külföldi foci minden más foci, 1614178 -->\n\nMitchell Duke (balra) szerezte az ausztrálok vezető gólját (Fotó: AFP)\n\nAz ausztrálok az 54. percben szerezték meg a vezetést Új-Zéland ellen, Mitchell Duke talált a kapuba. A vendégek a 80. percben büntetőhöz jutottak, amelyet pont a Duke helyére beállt Jason Cummings értékesített.\n\nGraham Arnold csapata a katari világbajnokságon Franciaország, Dánia és Tunézia mellett szerepel majd a D-csoportban.\n\nSzintén nyerni tudott a tornára készülő Mexikó, az észak-amerikaiak Peru válogatottját győzték le a Kalifornia állambeli Pasadenában 1–0-ra. A győztes gólt a Napoli 27 éves támadója, Hirving Lozano szerezte a találkozó 85. percében.\n\nMexikó Kolumbiával játszik még felkészülési mérkőzést a novemberben kezdődő világbajnokság előtt, a tornán pedig Argentínával, Szaúd-Arábiával és Lengyelországgal mérkőzik meg a C-csoportban.\n\nA vb-ről lemaradó Kolumbia 4–1-re megverte Guatemalát a New Jersey-i Red Bull Arénában rendezett találkozón, amelyen betalált a Frankfurt játékosa, Rafael Borré, és az Olympiakoszhoz frissen igazolt James Rodríguez is.\n\nFELKÉSZÜLÉSI MÉRKŐZÉS\n\nÚj-Zéland–Ausztrália 0–2 (Duke 54., Cummings 80. – 11-esből)\n\nPeru–Mexikó 0–1 (Lozano 85.)\n\nKolumbia–Guatemala 4–1 (James Rodríguez 40., Sinisterra 57., Borré 76., Asprilla 89., ill. Santis 90.)",
    "Megegyeztünk Mexikóval, hogy a világűr feltárása érdekében információt cserélünk": "Oktatási és űrkutatási együttműködési megállapodást írt alá Szijjártó Péter külgazdasági és külügyminiszter Marcelo Ebrard mexikói külügyminiszterrel – tájékoztatta Mexikó budapesti nagykövetsége pénteken az MTI-t.\n\nA közlemény szerint a két miniszter – aki New Yorkban az ENSZ közgyűlésén vesz részt – munkamegbeszélést folytatott, és abban állapodtak meg, hogy Magyarország a Stipendium Hungaricum program keretében évente negyven ösztöndíjat adományoz olyan mexikói fiataloknak, akik magyar intézményekben szeretnének tanulni.\n\nMegállapodásban rögzítették azt is, hogy Magyarország és Mexikó együttműködik „békés célú űrtevékenységben”, a „világűr feltárása érdekében” információt cserél és közös technológiai fejlesztésekben is részt vesz – közölték.\n\n(MTI)",
    "Mexikó az ukrajnai békén dolgozik": "Kövessen minket a FACEBOOKON, INSTAGRAMON, TWITTEREN, TELEGRAMON, vagy GOOGLE Hírekben és mi értesítjük a legfrissebb hírekről!\n\nMegtalál minket a NAV honlapján is!",
    "Akkora földrengés volt Mexikóban, hogy Magyarországon is érzékelték": "nepszava.hu;\n\nföldrengés;Mexikó;cunamiriadó;\n\n2022-09-19 22:14:00\n\nAkkora földrengés volt Mexikóban, hogy Magyarországon is érzékelték\n\nKiadták a cunamiriasztást, a hullámok 1-3 méter magasak is lehetnek.\n\nMagyar idő szerint ma este 20:05-kor egy 7.6-os magnitúdójú földrengés rázta meg Mexikót - közölte Facebook-oldalán az ELKH FI Kövesligethy Radó Szeizmológiai Obszervatóriuma.\n\nMint írták, az epicentrum ugyan 10 600 kilométerre volt hazánktól, ennek ellenére minden állomásuk szeizmogramján markáns, nagy amplitúdójú jel figyelhető meg. Ilyen méretű földrengések ritkán pattannak ki a világon. A földrengéssel egy időben cunamiriasztást adtak ki a hatóságok. Emlékeztetnek, 1985-ben szintén szeptember 19-én következett be Mexikó történetének legpusztítóbb földrengése, 8,1-es magnitúdóval. 2017-ben pedig egy 7,1-es magnitúdójú földrengés keletkezett, úgyszintén szeptember 19-én.\n\nAz amerikai földtani intézet jelentésére hivatkozva azt írja a Reuters, hogy az epicentrum 15 kilométeres mélységben volt Mexikó nyugati partjának közelében. Claudia Sheinbaum, Mexikóváros polgármestere elmondta, a fővárosban nem érkezett jelentés károkról. Ugyanakkor egyes városokban az eset miatt szünetel az áramszolgáltatás, a közlekedési lámpák nem működtek. Az Egyesült Államok csendes-óceáni cunami-előrejelző központja riasztásában azt prognosztizálta, hogy a hullámok az 1-3 méteres magasságot is elérhetik.",
    "Mexikó segít nekünk a világűr feltárásában": "Oktatási és űrkutatási együttműködési megállapodást írt alá Szijjártó Péter külgazdasági és külügyminiszter Marcelo Ebrard mexikói külügyminiszterrel\n\n- tájékoztatta Mexikó budapesti nagykövetsége az MTI-t.\n\nA közlemény szerint a két miniszter - aki New Yorkban az ENSZ közgyűlésén vesz részt - munkamegbeszélést folytatott, és abban állapodtak meg, hogy Magyarország a Stipendium Hungaricum program keretében évente negyven ösztöndíjat adományoz olyan mexikói fiataloknak, akik magyar intézményekben szeretnének tanulni.\n\nMegállapodásban rögzítették azt is, hogy Magyarország és Mexikó együttműködik „békés célú űrtevékenységben”, a „világűr feltárása érdekében” információt cserél és közös technológiai fejlesztésekben is részt vesz - közölték.\n\n(MTI)",
    "Közös űripari programot indít Magyarország és Mexikó": "A külgazdasági és külügyminiszter közölte, Azerbajdzsán nagy mennyiségű zöld villamosenergia előállítását vállalata az Európai Unióval kötött megállapodásban. Megegyezés született arról is, hogy a szállítási útvonal Románián és Magyarországon keresztül kapcsolódik majd az európai elosztó hálózathoz.\n\nMexikói kollégámmal pedig két megállapodást is aláírtunk: évente 40 ösztöndíjas helyet biztosítunk mexikói hallgatóknak a magyarországi egyetemeken és közös űripari programot indítunk\n\n– jelentette be Szijjártó Péter.",
    "Űrkutatási megállapodást írt alá Magyarország": "A közlemény szerint a megállapodásban rögzítették: Magyarország és Mexikó együttműködik „békés célú űrtevékenységben”, és a „világűr feltárása érdekében” információt cserél és közös technológiai fejlesztésekben is részt vesz.\n\nA két miniszter – akik New Yorkban az ENSZ közgyűlésén vesznek részt – ezen kívül az oktatásról is munkamegbeszélést folytatott, és abban állapodtak meg, hogy Magyarország a Stipendium Hungaricum program keretében évente negyven ösztöndíjat adományoz olyan mexikói fiataloknak, akik a magyar intézményekben szeretnének tanulni.",
    "Tíz embert mészároltak le egy biliárdszalonban Mexikóban": "Fegyveres támadók öltek meg 10 embert egy biliárdteremben Közép-Mexikó egyik ipari régiójában, ahol rendszeres a drog-kartellek miatti erőszak.\n\nA hatóságok szerint a mészárlás szerda este történt a Guanajuanto állambeli Tarimoro településen - írja a CBS News.\n\nKilenc férfi holttestét találták meg a biliárdszalonban, egy férfi pedig még életben volt. Őt kórházba vitték, ám ott belehalt súlyos sérüléseibe.\n\nDiego Sinhue Rodriguez, az állam kormányzója gyáva támadásnak nevezte a gyilkosságot, és megígérte, hogy helyreállítja a rendet.\n\nArmed attackers killed 10 people in a pool hall in an industrial region of central Mexico plagued by drug cartel-related violence, authorities said Thursday. https://t.co/wPkqGD0cAc — CBS News (@CBSNews) September 23, 2022\n\nGuanajuato Mexikó egyik legerőszakosabb államává vált a kábítószer- és lopott üzemanyag-kereskedelem irányításáért való küzdelem miatt, ami a Santa Rosa de Lima és a Jalisco New Generation nevű kartellek között dúl.\n\nA Jalisco-kartell az egyik legveszélyesebb bűnszervezet a világon, ők állnak az Egyesült Államokba beáramló fentanil-beáramlás mögött, mely már több tízezer amerikai halálát okozta.",
    "Szakértő: Max Verstappent a pályán \"Mexikó védelmi minisztere\" is segíti": "A Ferrari \"hazai\" versenyén, a Monzában rendezett vasárnapi Forma–1-es Olasz Nagydíjon is a világbajnoki címvédő Max Verstappen, a Red Bull holland versenyzője győzött, ezzel újabb lépést tett második vb-diadala, illetve a címvédés felé.\n\nVámosi Péter, a Racingline.hu főszerkesztője szerint Max Verstappen akár már a következő, szingapúri versenyen vagy egy alkalommal később, Japánban elnyerheti a címet.\n\n\"Helmut Marko – korábbi versenyző, a Red Bull tanácsadója – már most ezt számolgatja, és a csapatsiker is összejöhet már. A verseny annyiban mindenképpen érdekes volt, hogy a végén megint láthattunk egy olyan versenybírói döntést, amire joggal mutogathat Toto Wolff a Mercedesnél, hogy ha most ezt meghozták, miért nem ugyanez történt tavaly a vb-záráskor, akkor ugyanis a tavalyi világbajnok az ő pilótájuk, Lewis Hamilton lett volna\" – morfondírozott Vámosi Péter arról, hogy a biztonsági autót nem tudták \"idejében\" kivinni, és így a verseny a kötelező, lassú tempóban ért véget Max Verstappen győzelmét hozva, míg tavaly \"versenyben\" dőlt el a végső elsőség sorsa.\n\nÖsszességében azért úgy látja, Max Verstappen megérdemelte az elsőséget, hisz bármilyen körülmény, alkatrészcsere zavarja a megfelelő rajtpozíció megszerzésében, \"egyszerűen nyer\".\n\n\"Nincs olyan karakterisztikájú pályája az F1-idénynek, amely nagyon kifogna a Red Bullon\" – sommázott.\n\nA Ferrarikról szólva elmondta, hogy ha lett is volna esélye a monacói Charles Leclerc-nek a futam egy pontján, hogy meglepje a hollandot, Max Verstappen idén kitűnően védekezik, ráadásul ott van mögötte \"Mexikó védelmi minisztere\", Sergio Perez a másik autóban.\n\n\"Kicsit savanyú, kicsit sárga volt a hazai futam a Ferrarinak, de ezt most le kell nyelni a szurkolóknak. Jövőre teljes erővel visszatérhet a Ferrari, jó az alap, a stratégiai hibákat ki kell javítani, a pilótáknak pedig nem szabad elveszni fejben\" – zárta gondolatait.\n\nNyitókép: MTI/EPA/Stephanie Lecocq",
    "Így vették át a mexikói drogkartellek a nagy amerikai fentanilbizniszt": "Rekordokat döntenek az Egyesült Államokban a kábítószer-túladagolások, amelyért leginkább egy viszonylag új drog, a fentanil a felelős. A veszélyes szintetikus opioid két nagy mexikói kartellen keresztül jut be az országba, ám az amerikai kormányzat szerint a probléma gyökerét Kínában kell keresni, amit viszont a távol-keleti ország visszautasít – erről ír cikkében az amerikai Wall Street Journal.\n\nA Sianaloa- és a Jalisco-kartellnek nemcsak Mexikóban van egyre nagyobb hatalma, de mára az Egyesült Államokba irányuló fentanilszállítást is uralma alá hajtotta – derül ki a The Wall Street Journal (WSJ) cikkéből.\n\nA Sinaloa egy évtizedes múltra visszatekintő bűnszervezet, amely mélyen beágyazódott Mexikó vad északnyugati részének gazdaságába, politikájába és kultúrájába. A délebbre fekvő Jalisco fiatal szervezetnek számít riválisa mellett, és már erőszakkal is próbálta megszerezni a Sinaloa piaci részesedését.\n\nA fentanil azért tudta meghódítani az észak-amerikai drogüzletet, mert előállítása egyszerűbb, mint a heroiné, hiszen teljesen szintetikus, így nem szükséges a mákot termeszteni, ami a heroin készítéséhez elengedhetetlen. Hiába ütnek rajta mexikói laboratóriumokon, vagy foglalnak le a határon nagy mennyiségű kábítószert, gyorsan új tételekkel lehet pótolni az árut, anélkül, hogy meg kellene várni a termés betakarítását vagy a gazdák kifizetését. Hogy mennyire sok pénz van a fentanil üzletben, azt az is jelzi, hogy a WSJ cikke szerint egy, a vegyületet előállító laboratóriumi „szakács” akár 2500 dollárt is kereshet hetente.\n\nRáadásul egy kilogramm heroin előállításához szükséges növényi ópium körülbelül 6000 dollárba kerülhet a termelőknek, míg a fentanil kilogrammjának előállításához szükséges prekurzor vegyszerek legfeljebb 200 dollárba kerülnek.\n\nEgy jelentés szerint a Mexikóból az Egyesült Államokba irányuló illegális kábítószerexport évente több tízmilliárd dollárt tesz ki, amelynek egyre nagyobb részét a fentanil foglalja el.\n\nRenato Sales, Mexikó korábbi biztonsági főnöke szerint a Sinaloa kartell a piacvezető. Amerikai és mexikói tisztviselők szerint a szervezet úgy működik, mint egy vállalat, amely illegális kábítószerek egész sorát gyártja és forgalmazza, és kapcsolatokat ápol a latin-amerikai, európai és ázsiai országok tucatjaiban lévő beszállítókkal. A feltételezések szerint a kartellnek különböző egységei vannak, amelyek olyan területekért felelnek, mint a biztonság, a pénzmosás, a szállítás, a termelés és a köztisztviselők megvesztegetése.\n\nA kartell uralja Culiacán város gazdaságát és életét. A szervezet olyannyira uralma alá hajtotta a mindennapi életet a településen, hogy a belvárosban még szentélyt is állítottak egy egykori banditának, Jesús Malverdének, akit a Sinaloa drogkereskedői közül sokan szentként tisztelnek.\n\nA Jesús Malverde arcát ábrázoló kellékek (Forrás: Wikipédia)\n\nA temetőben légkondicionált sírok állnak a prominens drogbárók és kevésbé prominens bérgyilkosaik nyughelyeként. A város reptéri ajándékboltjában a látogatók a 701-es számmal ellátott baseballsapkákat vásárolhatnak, ami arra utal, hogy Joaquin „El Chapo” Guzman, a drogbáró, aki jelenleg életfogytiglani börtönbüntetését tölti egy coloradói börtönben, szerepelt a Forbes leggazdagabb embereket bemutató 2009-es listáján.\n\nAz első nagyobb fentanilhullám 2005-ben terítette be az Egyesült Államok egy részét. Akkor a hatóságok egy Mexikóvároshoz közeli illegális labor felszámolásával kis időre jelentősen enyhítették a problémát.\n\n2010-re aztán a fentanil szélesebb körű válságot okozott, mivel a kábítószer Kínából kezdett áramolni, gyakran Mexikón keresztül, és a kartellek is fokozták saját termelésüket. Ez az Egyesült Államok keleti felét különösen súlyosan érintette, mivel a heroinhoz porított fentanilt kevertek, amire a szerhasználók nem mindig számítottak, így a halálos túladagolások száma növekedni kezdett.\n\nJoaquín „El Chapo” Guzmán megbilincselt mexikói drogbárót katonák kísérik a mexikóvárosi repülőtéren 2016. január 8-án. Az egyik legnagyobb kábítószer-maffiát, a sinaloait irányító, Köpcös becenevű Guzmánt hat hónappal az után sikerült ismét elfogni, hogy megszökött egy maximálisan biztonságosnak tartott börtönből. 2016. május 20-án a mexikói külügyminisztérium engedélyezte Guzmán kiadatását az Egyesült Államoknak, ahol kábítószer-kereskedelem mellett pénzmosás, illegális fegyverbirtoklás és gyilkosság vádjával akarják bíróság elé állítani (Fotó: MTI/EPA/Mario Guzmán)\n\n2019 májusában az Egyesült Államok nyomására Kína a fentanillal kapcsolatos hatóanyagokra szigorú szabályozásokat hozott. A következő évben jóval kevesebb Kínából származó fentanilt foglaltak le az Egyesült Államokban. A kínai vegyipari gyártók azonban továbbra is árulják a fentanil összetevőit, hiszen azoknak számos legális felhasználási módja van. A mexikói kartellek pedig már régóta kiépített kereskedelmi hálózatokkal rendelkeznek amelyek olyan drogokra épültek ki, mint a kokain, a marihuána és a heroin. Ráadásul a kapcsolataik is megvannak a kínai vegyszergyártókkal, és a metamfetamin előállításán keresztül kábítószer-készítéshez szükséges tudással is rendelkeznek, ismerik, miként kell működtetni egy illegális labort.\n\nAz amerikai hatóságok szerint a kábítószer gyakran hamisított tabletták formájában érkezik, amelyeket vényköteles gyógyszereknek, többek között fájdalomcsillapítóknak álcáznak.\n\nAz Egyesült Államok nemrég arra kérte Kínát, tegyen többet azért, hogy nyomon követhetőek legyenek a fentanil-alapanyagokat tartalmazó szállítmányok. Kína viszont vitatja, hogy olyan szerepe lenne az illegális fentanil üzletben, mint amelyet az Egyesült Államok tulajdonít neki. A washingtoni kínai nagykövetség ezzel kapcsolatban egy közleményt is kiadott, amelyben leszögezték, országuk jelentős erőfeszítéseket tesz a kábítószer alapanyagok ellenőrzése érdekében, az egyesült Államoknak pedig magát kellene okolnia a területén tapasztalható fentanillal kapcsolatos visszaélések miatt.\n\nEgy kábítószergyártó laboratórium tartályai állnak egy fészerben, miután katonák rajtaütöttek a Culiacan közelében lévõ rejtekhelyen 2009. június 16-án. A haditengerészek csaknem 50 000 liter efedrint találtak itt, szalmabálák közé rejtve június 11-én (Fotó: MTI/EPA/José Mendez)\n\nA kiemelt kép illusztráció.",
    "Döbbenetes UFO-észlelés: fekete hópelyhet videóztak Mexikó felett": "Meglehetősen jó felvételt készített egy autós a Mexikó felett lebegő, azonosítatlan repülő tárgyról, vagyis közismertebb nevén: UFÓ-ról . A netes kommentelők most azt találgatják, vajon űrlény, elszabadult lufi vagy titkos katonai objektum volt-e a fekete tárgy.\n\nAz augusztus közepén készült videó bejárta a TikTokot és a Redditet is, és rengeteg embert megmozgatott. Sokan csak fekete hópehelyként emlegetik a felvételen látható, az égen meglehetősen lassan mozgó UFÓ-t – számolt be az észlelésről az Exemplore.\n\nKorábban előfordult már, hogy egy elszabadult, héliumos lufi okozott riadalmat, így elképzelhető, hogy most is egy kósza léggömb felelős a pánikért. A videó lassan egy hete elérhető az interneten, de azóta sem derült ki, pontosan mi is lebeghetett Mexikó egén.",
    "Magyar ünnep Mexikóvárosban – Hazai forrásból újult meg a földrengés sújtotta Jézus Szíve-templom": "A Mexikó állam térségét sújtó 2017-es földrengésben többek között megsérült a mexikóvárosi Jézus Szíve-templom is.\n\nA mexikói főváros központi fekvésű Juárez negyedében található, Jézus Szíve tiszteletére szentelt római katolikus templom 1907-ben épült neoromán, helyenként neogótikus stílusban; később több alkalommal is bővítették, átalakították.\n\nA templom érdekessége, hogy egykoron fontos központja volt a helyi magyar kolóniának, amit a magyar szenteket – köztük Szent Istvánt és Árpád-házi Szent Erzsébetet – ábrázoló, összesen hét ólomüveg ablaka is bizonyít, amelyek az 1956-os emigráns magyarok adakozásából készültek.\n\nA templom hívőközössége lelkipásztoruk vezetésével rendszeresen imádkozik Magyarországért, főként Szent István király és Árpád-házi Szent Erzsébet, valamint a magyar szentek ünnepnapjain.\n\nA 2017. szeptember 19-én Mexikó középső részén pusztító földrengés több száz áldozatot követelő természeti katasztrófa volt. Erőssége a Richter-skála szerint 7,1-es fokozatú volt; epicentruma Puebla állam területén 57 kilométer mélyen, a felszínen Puebla városától 55, Mexikóvárostól körülbelül 100 kilométer távolságra helyezkedett el.\n\nA magyar vonatkozással is bíró templom felújításához a földrengés után a magyar kormány nyújtott anyagi támogatást. A munkálatok végeztével most a közösség tagjai hálaadó szentmisével terveznek ünnepelni, melynek főcelebránsa Salvador González Morales segédpüspök, Mexikóváros érsek-metropolitájának, Carlos Aguiar Retes bíborosnak általános helynöke lesz. Az eseményen hazánk képviseletében Hoppál Péter kultúráért felelős államtitkár, valamint Németh Zoltán mexikói nagykövet is jelen lesznek.\n\nA szentmisét mexikóvárosi idő szerint reggel 9 órától, magyar idő szerint 16 órától mutatják be, és a templom hivatalos Facebook-oldalán keresztül mi is részesei lehetünk – tájékoztatta szerkesztőségünket Németh Zoltán mexikói magyar nagykövet.\n\nFotó: Embajada de Hungría en México (Magyarország Mexikóvárosi Nagykövetsége)\n\n\n\nMagyar Kurír",
    "Történelmi személyiségek rokonait, hazájukból elmenekült politikai szereplőket hívott meg Mexikó elnöke a függetlenség napjára": "nepszava.hu;\n\nMexikó;Andres Manuel Lopez Obrador;Függetlenség Napja;meghívó;\n\n2022-09-07 19:01:00\n\nTörténelmi személyiségek rokonait, hazájukból elmenekült politikai szereplőket hívott meg Mexikó elnöke a függetlenség napjára\n\nA közép-amerikai ország vezetője érdekes listát állított össze jövő hétre.\n\nA néhai argentin forradalmár, Che Guevara és a 2013-ban elhunyt volt venezuelai elnök, Hugo Chavez, a dél-afrikai apartheid elleni küzdelem szimbolikus alakja, Nelson Mandela és a merényletben meghalt amerikai polgárjogi vezető, Martin Luther King rokonait is meghívja Andrés Manuel López Obrador mexikói elnök az ország függetlenségnapi ünnepségére a jövő héten – írja a Reuters az államfő sajtótájékoztatójára hivatkozva.\n\nMint kiderült, az erősen vitatott vagy éppen elismert múltú, elhunyt történelmi személyiségek hozzátartozói mellett jelenleg is élő, de megosztó politikusok, közéleti szereplők is felkerültek a listára, így az Egyesült Államokban hírszerzési, diplomáciai, katonai dokumentumok eltulajdonításával, nyilvánosságra hozásával vádolt WikiLeaks alapítója. Julian Assange, akit az Egyesült Királyságban tartanak fogva, és jogi eljárás van kiadatása ügyében. Neki Obrador menedékjogot ajánlott.\n\nUgyancsak a meghívottak között vannak élő „ikonikus latin-amerikai baloldali alakok”: Uruguay és Bolívia és volt elnöke, Jose „Pepe” Mujica és Evo Morales, akinek Mexikó menedékjogot adott 2019-ben, miután távozni kényszerült hivatalából és menekülni hazájából. Morales úgy nyilatkozott, hogy részt vesz az ünnepségen.\n\nA Reuters emlékeztetett, hogy Obrador eddig is arra törekedett, hogy a latin-amerikai baloldalon Mexikó vezető szerepet töltsön be, elítélve az Egyesült Államok kommunista Kubával szembeni gazdasági embargóját, és szolidaritást tanúsítva Argentína, Chile, Peru, Bolívia és Venezuela kormányával.",
    "Letartóztatták a mexikói hadsereg egyik nyugalmazott tábornokát": "Őrizetbe vették a mexikói hadsereg egy nyugalmazott tábornokát és még két katonát, mert a gyanú szerint közük lehetett 43 mexikói diák nagy visszhangot kiváltó 2014-es eltűnéséhez. Bár a hatóságok nem nevezték meg a tábornokot, a leírásuk alapján csak José Rodríguez Pérezről lehet szó. A közbiztonságért felelős helyettes államtitkár, Ricardo Mejaa tájékoztatása szerint ugyanis a hatóságok a hadsereg igualai támaszpontjának egykori parancsnokát vették őrizetbe, aki 2014 őszén szolgált ott, márpedig akkor, még csak ezredesi rangban, Rodríguez Pérez volt a támaszpont parancsnoka.\n\nA 43 eltűnt tanárképzős hallgató rokonai Andrés Manuel López Obrador elnökkel folytatott március 5-i tanácskozásuk után Mexikóvárosban tartottak sajtótájékoztatót. Fotó: ALFREDO ESTRELLA/AFP\n\n2014 szeptemberében a támaszpont közelében, Guerrero államban rabolták el egy radikális tanárképző iskola 43 diákját, akik nyomtalanul eltűntek, minden bizonnyal meggyilkolták őket.\n\nMejía tehát egyik őrizetbe vett nevét se árulta el, de a Guardiannak egy kormányzati forrás megerősítette, hogy Rodríguez Pérezt őrizetbe vették és egy katonai támaszponton tartják fogva. A másik két őrizetbe vett katonáról csak annyit árult el, hogy az egyikük tiszt, amásik közkatona. Mejía pedig azt mondta még, hogy hamarosan egy negyedik gyanúsítottat is őrizetbe vehetnek.\n\nRodríguez Pérezt már a múlt hónapban gyanúsítottként nevezte meg egy kormányzati tényfeltáró bizottság, amely újravizsgálja a diákok eltűnésének ügyét. Jelentésükben azt állították, hogy a nyugalmazott tábornok személyesen lehet felelős hat diák eltüntetéséért. Alejandro Encinas Rodríguez belügyi államtitkár, a tényfeltáró bizottság vezetője szerint a hat diákot elrablásuk után még napokig egy raktárban tartották fogva, majd átadták őket Rodríguez Péreznek, aki elrendelte a kivégzésüket.\n\nA bizottság \"állami bűncselekményként\" jellemezte a történteket, külön is kiemelve, hogy a helyi hatóságok végig szoros megfigyelés alatt tartották az Ayotzinapai Főiskola diákjait onnatól, hogy elhagyták a főiskola kampuszát, egészen odáig, hogy a helyi rendőrök elrabolták őket. Encinas Rodriguez szerint az akció során még azt a katonát is elrabolták, aki korábban beszivárgott a főiskolára, és a hadsereg még a saját szabályait se követte saját katonája megmentése érdekében.\n\nAz Ayotzinapai Főiskola a mexikói népfőiskolai hálózat része. Ezek hagyományosan radikális baloldali intézmények, melyek a Mexikóban aktív gerillamozgalmak kiképzőbázisai is. Hogy 2014 szeptemberében pontosan miért is ütött rajta a rendőrség a diákokon, azt egyelőre több viszgálatnak se sikerült felderítenie. Annyi tűnik biztosnak, hogy a helyi rendőrök, miután elrabolták, egy drogkartelnek adták át a diákokat, akinek a holttestét azóta se találták meg, bár pár megégett csontdarab előkerült, ezek a vizsgálatok alapján három eltűnt diákjéi voltak.\n\nAz erőszak áldozatai Fotó: YURI CORTEZ/AFP\n\nA tényfeltáró bizottság jelentésének múlt havi közzététele után a mexikói legfőbb ügyész nyolcvanhárom letartóztatási parancsot adott ki, a szövetségi ügynökök pedig letartóztatták Jesús Murillo Karamot, aki a történtek idején Mexikó legfőbb ügyésze volt.\n\nA letartóztatási parancsok közül huszat katonák ellen adtak ki, hogy aztán heteken át semmi se történjen. Ezért sokan már kételkedni is kezdtek abban, hogy az ügyből bármi is lesz, tekintettel az elnök, Andrés Manuel López Obrador és a hadsereg közti szoros kapcsolatra, írja a Guardian. Végül aztán pénteken három katonát mégis őrizetbe vettek. (Via The Guardian)",
    "Rekord metamfetamin-fogás az amerikai-mexikói határon": "Csaknem 12 millió dollár értékben foglaltak le metamfetamint az amerikai határőrök.\n\nAz Egyesült Államok és Mexikó határán fekvő Del Rio város történetének legnagyobb kábítószerfogását könyvelhette el a héten. Egy kamion üzemanyagtartályába csaknem 700 kilogrammnyi metamfetamit rejtettek. A drogot egy kábítószer-kereső kutya fedezte fel - jelentette az amerikai vám- és határvédelmi hatóság. A drog utcai értéke 11,9 millió dollár.\n\n- Ez egy hatalmas metamfetamine fogás, Del Rio Port of Entry, vagyis a Del Rio-i határőrség történetének legnagyobb fogása. Megmutatja azt, hogy tisztjeink milyen komolyan veszik a munkájukat, mennyire elhivatottak és milyen hatékonyan használják tudásukat - írta szerdai közleményében a határátkelő vezetője, Liliana Flores.\n\nA Del Rio-i rekord drogfogás hétfőn történt, a hatóságok szerdán közölték a részleteket. Szintén hétfőn és szintén a mexikói határnál, de Arizona államban 102 ezer fentanil tablettát és 7 kilogramm fentanil port foglaltak le a nogales-i határátkelőnél. A szállítmányt egy hűtőgép szigetelésébe rejtették. Nogales-nél szombaton is megpróbáltak egy jelentősebb kábírószer-szállítmányt átjuttatni az Egyesült Államokba, színes cukorkáknak álcázott drogtablettákat foglaltak le.\n\nA fentanil okozza a kábítószerfogyasztással összefüggő halálesetek többségét az Egyesült Államokban. A fogyasztói és a halálos dózis között nagyon kicsi a különbség, ezért könnyen túladagolható.\n\nA fentanil túlnyomó részét az amerikai hatóságok szerint két nagy mexikói drogkartell szállítja az Egyesült Államokba, a Sinaloa kartell, valamint a Jalisco Új Nemzedék.\n\nTavaly október és idén július között már mintegy 5,3 tonna kábítószert foglaltak le az Egyesült Államok határőrei.",
    "Tűéles kép készült egy ufóról Mexikóban, ez szinte megdönthetetlen bizonyíték a létezésükre": "Egy autószerelő fotózta le a viharban előbukkanó korongot.\n\nSzinte hihetetlen, de minden idők egyik legjobb minőségű fotóját bő három évtizede készítették egy feltételezett ufóról. Azért hihetetlen, mert manapság mindenki fényképezésre is alkalmas okostelefonnal a zsebében rohangál, mégsem sikerült egy valamire való felvételt lőnie senkinek sem.\n\nEgészen mostanáig, és ez a dicsőség a mexikói Juan Manuel Sanchezt illeti, aki viharos időben készített remek fotót egy azonosítatlan repülő tárgyról. A fekete színű, nagyjából 15 méter átmérőjű korong a garázsa fölött tűnt fel, majd pillanatok alatt a semmibe veszett.\n\nA férfinak azonban sikerült megörökítenie, a fénykép pedig ezután nagyot ment a Facebookon, de még a mexikói állami tévében is. Az ufó leginkább egy sima kavicshoz hasonlít, bár az alsó részén mintha észrevehetők lennének bizonyos nyílásszerűségek.\n\nA szerelőként dolgozó Juan Manuel Sancheznek az volt a szerencséje, hogy éppen a közelgő viharról akart megkapó képeket készíteni, amikor véletlenül leleplezte a fémesen csillogó objektumot.\n\nA hatóságok persze nem fogják kommentálni a dolgot, így alighanem arról sem érkezik majd információ, hogy a radarok látták-e a légtérbe beosonó tárgyat. Simán elképzelhető ugyanakkor, hogy amerikai technológiáról van szó, egy új lopakodó gép prototípusáról.\n\nMindenesetre aligha kacsa a sztori, hiszen a „látomást” a férfi felesége és kollégái is megerősítették. A fotót készítő szerelő elmondása szerint nem félelmet, hanem csodálatot érzett a gép megpillantásakor. Videóra már nem tudott átkapcsolni, olyan gyorsan eltűnt az objektum előle.\n\nBorítókép: Illusztráció / Profimedia",
    "Vigyázat, spoiler! Megmondta a tőzsdeguru, ki nyeri a foci-vb-t": "Joachim Klement csak egy tőzsdei bróker, de valószínűleg jobban ért a futballhoz, mint megannyi szakember. Ugyanis a svájci tőzsdeguru kidolgozott egy matematikai képletet, amelynek segítségével – helyesen – megjósolta, ki nyeri a világbajnokságot 2014-ben (Németország) és 2018-ban (Franciaország). Klement most is belenézett a varázsgömbjébe, és kimondta a szentenciát: Argentína–Anglia-döntő lesz Katarban, és Messiék emelik magasba a trófeát.\n\nJoachim Klement svájci befektetési tanácsadó nem ma kezdi a szakmát. A matematikusi diplomával rendelkező bróker húsz éve dolgozik a tőzsdén, és közben előrejelzést is készít az éppen aktuális labdarúgó-világbajnokságra. Eddig kétszer tippelt matematikai-statisztikai képletének köszönhetően, mindkétszer telibe találta a végeredményt, Németország (2014) és Franciaország (2018) végső győzelmét.\n\nFelütésképpen csak annyit, hogy négyévente több nemzetközi bank is készít prognózisokat, de a legutóbbi két vb-re vonatkozóan csak Klement találta el a végeredményt. Íme:\n\nGoldman Sachs Brazília (2014) Brazília (2018)\n\nUBS Brazília Németország\n\nING Spanyolország Spanyolország\n\nNomura – Franciaország\n\nMacquarie Bank Németország Spanyolország\n\nJoachim Klement Németország Franciaország\n\nMeggyőző, nem?\n\nKlement matematikai képlete elsősorban szocioökonómiai tényezőket vesz figyelembe a futballszakmaiak mellett, ilyen például az egy főre eső GDP. Ne feledjük, hogy szegény ország eddig még nem nyert világbajnokságot, leszámítva Brazíliát és valamelyest Argentínát, de ezekben az országokban annyira erős a futball és annyira nyomósak a szakmai érvek, hogy elhomályosították a gazdaságiakat.\n\nTérjünk a tárgyra. Klement már a csoportkörtől kezdve megjósolta a továbbjutó válogatottakat.\n\nA csoport: Hollandia, Szenegál\n\nB csoport: Anglia, Egyesült Államok\n\nC csoport: Argentína, Mexikó\n\nD csoport: Franciaország, Dánia\n\nE csoport: Spanyolország, Németország\n\nF csoport: Belgium, Horvátország\n\nG csoport: Brazília, Svájc\n\nH csoport: Portugália, Uruguay\n\nA legjobb tizenhat között csupán egyetlen meglepetés lesz, de az elementáris: Klement szerint Mexikó kiveri a címvédő franciákat.\n\nHogy miért? Mert Európában már a derekánál tartanak a bajnokságok, fáradtak lesznek a játékosok, míg Mexikóban épphogy elkezdődött a pontvadászat, pihenten érkezik a válogatott a vb-re. Hmmm… Meglátjuk. A továbbjutók vastag betűvel:\n\nHollandia–Egyesült Államok, Portugália–Svájc, Argentína–Dánia, Spanyolország–Horvátország, Brazília–Uruguay, Anglia–Szenegál, Mexikó–Franciaország, Németország–Belgium.\n\nA negyeddöntők óriási csatákat hoznak, a következő eredményekkel:\n\nArgentína–Hollandia, Spanyolország–Brazília, Anglia–Mexikó, Portugália–Németország.\n\nItt már jönnek a meglepetések csőstül, ebbe a kategóriába tartozik Spanyolország és Portugália továbbjutása, és egy kicsit Argentínáé is. Két párharc is csak tizenegyesekkel dől el, a spanyolok és a portugálok így mennek az elődöntőbe.\n\nAz elődöntők igazi csemegét ígérnek:\n\nAnglia–Portugália, Argentína–Spanyolország\n\nKlement azt állítja, az angolok elsősorban azért gyűrik le Portugáliát, hogy a döntőben visszavághassanak Argentínának az 1986-os 2–1-es vereségért, amit, ugye, Maradona szabálytalan gólja fémjelzett. A másik ágon az argentinok hosszabbításban 3–2-re győznek, amihez Klement „tudományos” magyarázata csak ennyi: „Ne kérdezzék, miért…”\n\nÉs ezzel előállt a döntő:\n\nArgentína–Anglia.\n\nEnnek a döntőnek óriásiak a hagyományai, gondoljunk csak az 1986-os Isten keze-mérkőzésre. Negyven évvel a falklandi háború után békésen is lejátsszák a meccset, amit annak idején fegyverekkel – és angol győzelemmel – vívtak meg. Most viszont Argentína kerekedik felül. Amúgy világbajnokságokon eddig négyszer találkozott a két ország. 1966-ban a negyeddöntőben Anglia győzött 1–0-ra, 1986-ról már beszéltünk, 1998-ban Argentína ment tovább tizenegyesekkel, 2002-ben a csoportban David Beckham góljával nyertek a háromoroszlánosok, és ejtették ki a dél-amerikaiakat.\n\nMessinek most meglesz az egyetlen trófeája, ami eddig még hiányzott a gyűjteményéből, és ami nagy ellenlábasának, Cristiano Ronaldónak örökre hiányozni fog.\n\n(Borítókép: Lionel Messi 2022. szeptember 18-án, Franciaországban, Lyonban. Fotó: Catherine Steenkeste/Getty Images)",
    "Ez nem vicc: Szijjártó Péter űrtevékenységbe kezd, fel akarja tárni a világűrt": "Oktatási és űrkutatási együttműködési megállapodást írt alá Szijjártó Péter külgazdasági és külügyminiszter Marcelo Ebrard mexikói külügyminiszterrel tájékoztatta Mexikó budapesti nagykövetsége az MTI-t.\n\n\n\nKép: Facebook\n\nA közlemény szerint a két miniszter, aki New Yorkban az ENSZ közgyűlésén vesz részt munkamegbeszélést folytatott, és abban állapodtak meg, hogy Magyarország a Stipendium Hungaricum program keretében évente negyven ösztöndíjat adományoz olyan mexikói fiataloknak, akik magyar intézményekben szeretnének tanulni.\n\nMegállapodásban rögzítették azt is, hogy Magyarország és Mexikó együttműködik „békés célú űrtevékenységben”, a „világűr feltárása érdekében” információt cserél és közös technológiai fejlesztésekben is részt vesz\n\n- közölték.",
    "Tech: Tíz éve történt: hagytak lezuhanni egy Boeing 727-est, hogy kiderüljön, hol a legbiztonságosabb ülni a repülőgépen": "Az elmúlt évek során számos kutatás foglalkozott már azzal a kérdéssel, hogy egy repülőgépen hová érdemes ülni, hogy vészhelyzet esetén a legnagyobb biztonságban legyünk. A témával kapcsolatban az egyik leginkább életszagúbb tesztet viszont majdnem napra pontosan 10 évvel ezelőtt Mexikóban hajtották végre – idézi fel a történteket az ILFScience.\n\nA kísérletet az Egyesült Királyság, az Egyesült Államok és Németország is közvetítette a televízióban. A mérőműszerekkel, a törésteszteknél használt bábukkal, valamint a kamerákkal teli repülőgépet egy pilóta repítette a magasba, majd ejtőernyőjével kiugrott, hogy a gép végül automata üzemmódban a földbe csapódjon. A jármű végül nagyjából 225 km/h sebességgel ért földet egy kiszáradt mexikói tómederben.\n\nIn 2012, a group of Mexican scientists intentionally crashed a Boeing 727 to test which seats had the best chance of survival pic.twitter.com/exwt4bzeT0 — Historic Vids (@historyinmemes) September 12, 2022\n\nA tudósok átnézték az adatokat, és arra jutottak: az első osztályon utazók közül senki sem élne túl egy ilyen balesetet. A hetedik sortól kezdődően a gép közepén ülő utasok bokatörést szenvednének egy ilyen incidens során, míg a gép hátuljában utazók könnyebb sérüléseket szenvednének.\n\nHova üljünk, hogy túléljük, ha lezuhan a repülő? A legtöbb légi baleset után megszaporodnak a vacsoraasztal mellett az \"Ígérd meg, hogy nem repülsz többet\" mondatok, pedig a jövő heti gép útja semmivel sem lesz veszélyesebb attól, mert a múlt heti lezuhant. Sőt. A repüléstechnikai megoldásoknak köszönhetően pedig, ha meg is történne a repülőbaleset, kivételesen nagy esélyünk van arra, hogy semmi bajunk nem lesz.\n\nAzt is megállapították, hogy azok a bábuk, amelyeket olyan helyzetben helyeztek el, amilyen helyzetben az ütközéskor is lenni kellene a személyzet utasítása szerint, kisebb mértékben sérültek meg, mint azok, amelyek egyenes háttal ültek. Az ilyen utasok nagyobb eséllyel szenvednének valamilyen hátsérülést.\n\nHa máskor is tudni szeretne hasonló dolgokról, lájkolja a HVG Tech rovatának Facebook-oldalát.",
    "Pérez: Megmutattam, hogy tudok olyan versenyképes lenni, mint Max": "Ha a pontversenyre nézünk, az látható, hogy idén senki sem tudja tartani a lépést Max Verstappennel, még a csapattársa, Sergio Pérez sem. A mexikói több, mint 100 ponttal áll a holland kolléga mögött az összetettben, pedig az idény elején tartotta vele a lépést, de Baku óta talán valami nem kerek Pérez oldalán.\n\nMindazonáltal Pérez így is tud találni némi pozitívumot a szezonjában, mondván voltak versenyen, amikor tartani tudta a második bajnoki címe felé száguldó Verstappent. Mostanra viszont most már csak annyi a célja, hogy erősen zárja a szezont.\n\n„Fontos számomra, hogy erősen és versenyképesen zárjam a szezont, és versenyeket nyerjek. A bajnokság gyakorlatilag Maxé, így a második vagy harmadik hely számomra ugyanolyan” – idézi a Fox Sports Pérezt, aki jövőre már végig meccsben maradna. „Ez egy fontos év volt, mert a csapat látta, hogy ugyanolyan versenyképes tudok lenni, mint Max. Szeretnénk, ha 2023-ban mindketten versenyezhetnénk a bajnoki címért.”\n\n-Hirdetés-\n\nA Red Bull versenyző számára az idei csúcspont Monaco volt eddig, de még hátra van az idényből Mexikó, ahol nagyon szeretne győzni.",
    "Milliók halálát okozhatta volna az Arizonában lefoglalt drog": "Milliók halálát okozhatta volna az Arizonában lefoglalt drog\n\nAz Egyesült Államok határőrsége 4,3 millió dollár (1,78 milliárd forint) piaci értékű kábítószertablettát foglalt le a mexikói határ közelében.\n\nA vám- és határvédelem (CBP) járőrei még szerdán egy közúti ellenőrzés során bukkantak a 340 csomag, mintegy 85 kilogramm súlyú fentanilszállítmányra Arizonában, Tucson körzetében. A járőröknek az autóban szállított vászoncsomagok, valamint az autót vezető nő láthatóan ideges viselkedése tűnt fel.\n\nAz amerikai kábítószerellenes hatóság tájékoztatása szerint\n\na lefoglalt mennyiségű fentanillal több mint 42 millió ember halálát lehetne okozni.\n\nAz autó vezetőjét átadták a helyi rendőrségnek, a nő kábítószer-bűncselekmény gyanújával áll bíróság elé.\n\nSzintén szerdán Nogales határátkelőnél egy pár mankóba rejtve találtak 14 ezer fentaniltablettát a határőrök. A drogot a mankók fémcsövébe rejtették el. A csempész gyalog próbálta átlépni a határt Mexikó felől.\n\nEgy nappal korábban Texasban foglaltak le közúti ellenőrzésekor mintegy 390 ezer dollár (160 millió forint) értékű fentaniltablettát. A kábítószercsempészek rendszerint Mexikó felől próbálják bejuttatni árujukat az Egyesült államok területére.\n\nAz Egyesült Államokban az eredetileg fájdalomcsillapítóként használt fentanil évek óta terjed a kábítószerélvezők körében, a heroinnál sokkal veszélyesebb és olcsóbb. A szintetikus kábítószerek okozta halálesetek száma a 2015-ös 6 ezerről 2021-re 65 ezerre növekedett, a vezető halálok a fentanilhasználat.\n\nNyitókép: Darwin Brandis/Getty Images",
    "A világgazdaság óriáspolipja (3. rész)": "A német CDU jelenlegi elnöke, Friedrich Merz 2016 és 2020 között a németországi BlackRock Asset Management Deutschland AG tanácsadója és felügyelő bizottságának elnöke volt. A CDU-nak a 2021. évi választáson ugyan nem sikerült kormányra jutni, de Merz mint a legnagyobb ellenzéki párt vezetője, aki kiváló kapcsolati hálóval rendelkezik, így is befolyást tud gyakorolni a német politikára.\n\nElső javaslata – vajon miért is – a borzalmasan drága és már alig fenntartható német nyugdíjrendszer átalakítására vonatkozott: egy ETF-alapú, adókedvezményes magánnyugdíj-kiegészítés bevezetése, amely természetesen a BlackRocknak is ínyére lenne. Ebből a példából is látható, mennyire veszélyes a politika és a nemzetközi pénzügyi tőke összefonódása egy ország demokratikus berendezkedésére. Mindig annak a nótáját húzzák, aki a pénzt adja!\n\nA német Heise.de online magazin az amerikai politikai-gazdasági vetésforgót így ábrázolta:\n\nAmerika kormányában már Obama és Trump idején is töltöttek be korábbi BlackRock-alkalmazottak fontos kormányzati pozíciókat. Joe Biden kormányában Brian Deese egyenesen a BlackRocktól ejtőernyőzött a globális fenntartható beruházások osztályvezetői székébe.\n\nEgyidejűleg az elnök gazdasági főtanácsadójának szerepét is megkapta. Wally Adeyemo, aki Obama nemzetközi gazdasági kapcsolatokért felelős főtanácsadója volt, visszatért a BlackRockba Larry Fink irodavezetőjeként, majd 2014-ben az Obama Alapítvány elnökévé avanzsált. Biden pedig pénzügyminiszter-helyettesnek nevezte ki. ­Michael Pyle, a BlackRock globális beruházási stratégiájáért felelős vezetője ma Kamala Harris elnökhelyettes gazdasági főtanácsadója. Így működik a forgóajtó az amerikai politika és a pénzhatalmi elitet képviselő BlackRock között.\n\nJoe Biden annak az államnak, Delaware-nek volt 1973 és 2009 között a szenátora, amely a pénzügyi szektor deregulálása után az ország legnagyobb pénzügyi oázisa lett, ahol a legtöbb levélszekrénycéget jegyezték be (kétszer annyit, mint a választásra jogosultak száma), ahol számos, az adóelkerülésben érdekelt nagyvállalat, bank székhelye található.\n\nTermészetesen itt van a BlackRock jogi székhelye is, míg az operatív központja New Yorkban található. Delaware állam egyik városát, Wilmingtont mini Luxembourgnak is hívják. Itt uralkodik a Biden klán.\n\nNem csoda tehát, hogy Joe Biden választási kampányát a BlackRock mellett a legnagyobb konszernek támogatták, mint az Alphabet Inc./Google, Microsoft, Amazon, Apple, Facebook, Netflix, J.P. Morgan Chase, Blackstone és a Walmart.\n\nA BlackRock nemcsak Amerikában, hanem sok más országban is játszik a politika hangszerein, és az amerikai Federal Reserve mellett az Európai Központi Bank, az Európai Unió Bizottsága hivatalos tanácsadójaként is tevékenykedik. Természetesen itt is a nyugdíjpénztárakat vették célba. A BlackRock javaslata egy olyan Európa-szerte érvényes magánnyugdíj bevezetése (Pan-European Personal Pension, röviden: PEPP), amelynek készséges kezelője ő maga lenne.",
    "Saját temetésén ébredt fel a hároméves kislány": "A mexikói Camila Roxana Martinez Mendozát augusztus 17-én, szerdán nyilvánították halottnak.\n\nAz incidens a Salinas de Hildalgo közösségi kórházban történt San Luis Potosi államban, Mexikó középső részén.\n\nCamila édesanyja, Mary Jane Mendoza elmondta: a hároméves gyerek hányt, emellett hasfájása is volt, lázzal együtt. Gyermekorvoshoz vitték a család szülővárosába, Villa de Ramosba. Itt kezelték kiszáradással, és paracetamolt írtak fel neki. Órákkal később, amikor Camila szülei észrevették, hogy a gyermek állapota romlott, visszavitték a kórházba, ahol később halottnak nyilvánították – írta meg a Mirror.\n\nMásnap, a lánya temetésén az édesanya észrevette, hogy Camila koporsójában az üvegtábla bepárásodott. A temetés résztvevői közölték a nővel, hogy csak hallucinál, ami eltántorította a koporsó kinyitásától. Ezután Mary anyósa vette észre, hogy a kislány szeme mozog. Ekkor már felnyitották a koporsót.\n\nCamilát ezután vitték vissza a kórházba, ahol sajnos ezt követően életét vesztette.\n\nAz ügyben vizsgálatot rendeltek el a hatóságok.\n\nBorítókép: illusztráció",
    "Erős földrengés rázta meg Mexikót": "Erős földrengés rázta meg Mexikót\n\nA Csendes-óceáni Szökőárjelző Központ figyelmeztetést adott ki, hogy Mexikó nyugati partvidékének egyes szakaszain a dagály szintjéhez képest 1-3 méteres szökőár lehetséges.",
    "Lionel Messi duplával és pazar emeléssel jelezte, hogy már „úton van” a vb-re – videó": "Lionel Messi duplával és pazar emeléssel jelezte, hogy már „úton van” a vb-re – videó\n\nAz argentin labdarúgó-válogatott a duplázó Lionel Messi vezérletével 3-0-ra legyőzte felkészülési mérkőzésen Honduras csapatát.\n\nA Miamiban rendezett találkozón a hétszeres aranylabdás támadó büntetőből és egy látványos átemeléssel is betalált. Ezzel 88 gólnál jár válogatott színekben a 35 esztendős Messi, amivel negyedik a nemzetközi örökrangsorban.\n\nAz argentin együttes a november 20-án kezdődő katari világbajnokságon Szaúd-Arábia, Mexikó és Lengyelország társaságában a C csoportban szerepel majd.\n\nMessi átemelős gólja:\n\nGOLAZO from Leo Messi. His second goal tonight. 🇦🇷😮‍💨 pic.twitter.com/8V4XqU1wVP — PSG Report (@PSG_Report) September 24, 2022\n\nEredmények, felkészülési mérkőzések:\n\nArgentína-Honduras 3-0 (2-0)\n\nMarokkó-Chile 2-0 (0-0)\n\nkorábban közölt eredmények:\n\nSzaúd-Arábia – Ecuador 0-0\n\nBrazília-Ghána 3-0 (3-0)\n\nUruguay-Irán 0-1 (0-0)\n\nKanada-Katar 2-0 (2-0)\n\nKoreai Köztársaság-Costa Rica 2-2 (1-1)\n\nJapán-Egyesült Államok 2-0 (1-0)",
    "Tartálykocsi ütközött busszal, legalább 18 halott": "Tragikus buszbaleset történt Mexikóban, ahol egy üzemanyagot szállító tartálykocsi és egy személyszállító busz karambolozott. A Ciudad Victoria város közelében történt tragédiának legkevesebb 18 halálos áldozata van.\n\nHatalmas lángokkal égett egy tartálykocsi Mexikó északi részén, miután összeütközött egy utasokkal teli busszal. A baleset a vasárnap hajnali órákban történt, a tartálykocsi azonnal kigyulladt. Az oltási munkálatok a nagy mennyiségű kifolyt üzemanyag miatt órákig eltartottak. A busz utasai közül sokan életüket vesztették a tragédiában.\n\n„Eddig 18 áldozat holttestét találtuk meg. Jelenleg azon dolgozunk, hogy megtisztítsuk a területet a törmelékektől”\n\n– mondta az állam polgári védelmi koordinátora.\n\nAz áldozatok végleges számáról egyelőre nem nyilatkoztak a hatóságok, amelyeknek a munkáját a hadsereg is segíti. Mint mondták, a részletekről az államügyészség közleményt fog kiadni a baleset körülményeinek kivizsgálását követően.\n\nKiemelt képen: Tűzoltók és mentők dolgoznak azon a területen, ahol autóbusz és nyerges vontató kaambolozott Ciudad Victoria város mellett, Tamaulipas államban, Mexikóban, 2022. szeptember 10-én. Legalább 18 ember meghalt, sokan megsérültek. (Fotó: EPA/Jose Martinez)",
    "Abortuszellenes aktivizmusáról híres szappanoperasztárral szelfizett Novák Katalin": "Ki ez a szívtipró, akivel Novák Katalint lencsevégre kapták Rómában? - ezzel a címmel közölt cikket hétfő reggel a Blikk. A lap munkatársai ugyanis kiszúrták, hogy Mexikó egyik leghíresebb színésze, Eduardo Verastegui az Instagram-oldalán posztolt egy szelfit a magyar köztársasági elnökkel Rómából, ahol Novák Katalin Ferenc pápánál tett látogatást.\n\nEduardo Verasteguit itthon is ismerhetik azok, akik nézték mondjuk a Sonadoras – Szerelmes álmodozók és az Acapulco szépe című szappanoperákat. A magyar sajtót be is járta a hír, hogy micsoda sztárral szelfizget Novák Katalin.\n\nAzt viszont a legtöbb beszámoló elfelejti megemlíteni, hogy Verastegui Mexikó egyik leghíresebb abortuszellenes aktivistája is.\n\n\n\nA nagyon vallásos színész állítása szerint akkor mélyült el az abortusz kérdésében, amikor egy orvosi szerepre készülve ellátogatott egy abortuszklinikára. Számtalan helyen elmesélte, hogy itt találkozott egy párral, akik felismerték a tévéből. A színész azt meséli, hogy a beszélgetés során lényegében lebeszélte a párt az abortuszról, akik természetesen róla nevezték el a babájukat.\n\nAzóta Verastegui egy civil szervezetet is létrehozott és amikor csak teheti, hangoztatja nézeteit, miszerint az abortusz bűn. Tette ezt akkor is például, amikor tavaly szeptemberben a mexikói legfelsőbb bíróság dekriminalizálta az abortuszt. Akkor a színész hosszú tweetben dühöngött a döntésen, és mint írta, szerinte azért zuhogott a döntés utáni napon az ország nagy részén az eső, mert Mexikó sírt a halálra ítélt magzatok ezrei miatt. De számos másik országot is kritizált az abortuszt legalizáló vagy támogató vagy nem betiltó intézkedések miatt.\n\nVerastegui egy abortuszellenes tüntetésen Mexikóban 2021 őszén. Fotó: EYEPIX/NurPhoto via AFP\n\nInstagram-bejegyzéséből nem derül ki, hogy a magyar abortuszpolitikáról beszélgettek-e Novák Katalinnal, csak annyit írt, hogy az országaikat érintő közös kérdésekről, így a \"szexuális kizsákmányolás céljából folytatott gyermekkereskedelem\" témájáról társalogtak Rómában.",
    "Ugye nem gondoltad, hogy beköltöznél egy betonnyaralóba? Mi sem, egészen eddig": "Új szintre emeli a látszóbetonnal való játékot, fantáziát visz a monokróm terekbe, mindezt pedig Mexikó csodálatos tájának ölelésében.\n\nA Práctica Arquitectura tervezte Monterrey közelében, egy El Barrial nevű kis mexikói faluban ezt a pazarul modern és formatervezett nyaralót.\n\nAz El Aguacate, azaz Avokádó névre keresztelt ház gyönyörű példája annak, hogyan lehet elképesztően kreatívan bánni a látszóbetonnal és ilyen mesés tereket létrehozni, melyekben minden nap nyaralás.\n\nAz egyszintes házat koncentrikus alakja miatt nevezték el az avokádóról; külső falait színes, halványrózsaszín beton borítja, a többi tér pedig monokróm, szürke beton.\n\nA 165 négyzetméteres nyaralóban a központi részen találhatók az olyan közösségi terek mint a konyha, étkező és nappali, a két hálószoba és a hozzájuk tartozó fürdők pedig a külső körökben vannak, melyeket mediterrán hangulatú kertrész köt össze.\n\nA nyaraló egyik különlegessége a nappali, mely 4,5 méter magasan egy piramis alakú, ablakos tetőben csúcsosodik ki.\n\nA gyönyörű kert, a pazarul formatervezett ház, a stílusos bútorok és az egytől egyig esztétikai csillagos ötöst érdemlő részletek összessége pedig egy olyan betonnyaraló, ahol bármikor élnénk életvitelszerűen is.\n\n(Fotók: César Béjar)",
    "VIDEÓ – két busznyi migránst küldtek az amerikai alelnök házához": "A Biden-kormány bevándorlási politikája miatti egyre élesebb harc újabb állomásaként két, az amerikai-mexikói határon elfogott migránsokat szállító busz parkolt le Kamala Harris alelnök washingtoni otthona közelében.\n\nGreg Abbott texasi kormányzó idén politikai stratégia részeként buszokkal szállítja a migránsokat Texasból demokrata polgármesterekkel rendelkező városokba, mert szerinte túl sokan érkeznek államába a határon túlról. Arizona kormányzója, Doug Ducey is követi kollégája példáját, sőt, nemrégiben Ron DeSantis floridai kormányzó is felült erre a vonatra.\n\nA módszer egyébként Donald Trump volt amerikai elnök fejéből pattant ki.\n\nAbbott a Twitteren azt írta, hogy “Migránsokat küldünk az ön kertjébe, hogy felszólítsuk a kormányt, hogy végezze el munkáját és biztosítsa a határt.”\n\nA körülbelül két tucat férfit és nőt hajnalban rakták ki az amerikai haditengerészeti megfigyelőközpont előtt. Kezükben átlátszó műanyag zacskókat szorongattak, melyben a határon áthozott kevéske holmijuk volt. Később egy közeli templomban szállásolták el őket\n\nTatiana Laborde, a SAMU First Response segélyszervezet ügyvezető nemzetközi igazgatója elmondta, hogy az arizonai buszokon részletes lista találhatók az utasokról, úgy mint a nemzetiségük, valamint az országba való belépésük ideje és az egészségügyi állapotuk.\n\n„Nem akarjuk csak úgy kidobni az embereket” – mondta Laborde a múlt hónapban az AP-nek.\n\nEzzel szemben buszok folyamatosan járják az országot, és egyre kaotikusabb helyzetet teremtenek Washingtonban.\n\nA Harris rezidenciája előtt történt eset arra utal, hogy az olyan kormányzók, mint Abbott, új, kreatív utakat kerestek politikai álláspontjuk kifejtésére.\n\nDomingo Garcia, az Egyesült Latin-Amerikai Polgárok Ligájának elnöke „embertelennek” nevezte a lépést, és azzal vádolta Abbottot, hogy „embereket, csecsemőket, családokat használ politikai boxzsákként”.\n\nGarcia Harris rezidenciája előtt újságíróknak nyilatkozva elmondta, hogy a két busznyi texasi migránst „emberi szemétként dobták ki”. Arról is beszámolt, hogy sok migránst „becsaptak, hogy aláírják ezeket a nyilatkozatokat”, melyek alpaján elszállították őket, amit a texasi és az arizonai kormány is cáfolt.\n\nFelszólította mindkét oldal képviselőit, azaz a republikánus és a demokrata politikusokat is, hogy keressenek közös, kétpárti megoldást a bevándorlási rendszer „megjavítása” érdekében, ami az ő vélemény szerint is „elromlott”.\n\nMiután a menedéket kérő migránsok átlépik az USA-Mexikó határt, az Egyesült Államok határmenti vám- és határvédelmi intézményrendszerébe kerülnek, majd általában beengedik őket az országba, míg elbírálják a kérelmüket.\n\nA republikánusok szerint Biden politikája arra ösztönzi a migránsokat, hogy úgymond „felszívódjanak” az Egyesült Államokban. A demokraták ellenben azzal érvelnek, hogy a Trump-korszak politikája, amely arra kényszerítette a migránsokat, hogy Mexikóban várják ki a menedékkérelmi folyamatot, embertelen volt.\n\nKözben folyamatos az „utaztatás”: DeSantis két, bevándorlókkal teli repülőgépet küldött a napokban Martha’s Vineyard-ba, Abbott mintegy 75 migránst Chicagóba.\n\nBowser egyenesen odáig ment, hogy a Nemzeti Gárda bevetését kérte, de a Pentagon elutasította; a bevetést a civil szervezetek ellenezték, és azt egy humanitárius kérdés szükségtelen militarizálásának nevezték.\n\nMúlt héten Bowser rendkívüli állapotot hirdetett a migránskérdés miatt, és új migránsszolgálati hivatal létrehozását javasolta 10 millió dolláros támogatással. A javaslat a jövő héten kerül a döntéshozók elé.",
    "Fényűzésből nem lesz harci kedv – olyan csapat verte a magyarokat, amely ott sem lehetett volna a vébén": "Az 1938-as bronz- és az 1950-es ezüstérem után 1958-ban jött el Brazília ideje először: a dél-amerikai válogatott nagyszerű játékkal, a 17 éves Pelével soraiban nem talált legyőzőre a svédországi labdarúgó-világbajnokságon. A tornán a francia Just Fontaine 13 góljával lett a legeredményesebb (ezt a csúcsot azóta sem sikerült megdönteni), míg a magyar csapat – elvesztve az Aranycsapat keretének többségét) már a csoportkörbe sem jutott el. A végzetét az a walesi válogatott okozta, amelynek nem is lett volna szabad ott lennie. Vb-történelem, 6. rész.\n\nJúnius 5-én nagy örömöt okozott Walesnek a válogatott, hiszen Andrij Jarmolenko öngóljának köszönhetően 1-0-ra legyőzte Ukrajnát a világbajnoki pótselejtezőn, így európai nemzetek közül utolsónak kvalifikált a 2022-es katari világbajnokságra. A helyi sajtó harsogta is, hogy Wales története során másodszor jutott ki vébére: a válogatott 1958-ban, Svédországban a negyeddöntőben búcsúzott.\n\nCsak azt nem tette hozzá senki, hogy 64 éve elvileg nem is lehetett volna ott a csapat.\n\nMeccs nélkül nem lehet kvalifikálni\n\nElőzetesen Argentína, Chile, Mexikó és Svédország jelezte rendezési szándékát, de mire a végső döntésre került a sor, az európai ország egyedüliként maradt, így meg is kapta a jogot. Ez azt jelentette, hogy a házigazda svéd és a címvédő NSZK válogatott automatikusan kvalifikálta magát, a fennmaradó 14 helyből kilencet Európának, hármat Dél-Amerikának, egyet Észak-/Közép-Amerikának és egyet Ázsiának/Afrikának osztottak ki.\n\nA FIFA a selejtezők előtt új szabályt vezetett be: többet nem fordulhatott elő, hogy egy válogatott meccs nélkül kvalifikálja magát. Hogy ezt a négy évvel korábbi magyar eset kapcsán lépte meg a szervezet, nem tudni, de az tény, hogy 1954-ben a végül ezüstérmes Aranycsapat úgy jutott ki Svájcba, hogy a selejtező 7. csoportjában sem Izland, sem Lengyelország nem indult el végül.\n\nNégy évvel később hasonló helyzetbe került Izrael, amely az ázsiai selejtezők első körében Törökországot kapta, azonban az ellenfél zokon vette, hogy nem Európához sorolták, így visszalépett. A következő körben már négy csapat versengett volna, de Egyiptom a szuezi válság miatt visszalépett, míg Indonézia a belpolitikai válság miatt azt kérte a nemzetközi szövetségtől, hogy semleges pályán játszhasson Izrael ellen. A FIFA ezt elutasította, ezért Indonézia is visszalépett.\n\nEgyszerűsödött a helyzet, az izraeli-szudáni csata győztese ugyanis ott lehetett volna a világbajnokságon. Szudán azonban szintén lemondott a lehetőségről, az Arab Liga tagjaként ugyanis bojkottálta Izraelt. A válogatott azonban az új szabály miatt meccs nélkül nem lehetett vb-résztvevő, így valami megoldást kellett találni.\n\nA FIFA ötlete nyomán a selejtezőcsoportok második helyezettjei közül kellett ellenfelet találni, és miután Uruguay visszalépett, a 8. csoportban pedig még hátra volt a sorsdöntő olasz-északír mérkőzés, ez a három válogatott kikerült, a maradék kilenc közül kellett ellenfelet sorsolni.\n\nEz Belgiumnak sikerült, de a válogatott meglepetésre visszautasította a lehetőséget, így Wales ölébe pottyant a pótselejtező.\n\nA Jimmy Murphy irányította válogatott pedig élt a lehetőséggel, oda-vissza 2-0-ra verte az izraelieket (Ivor Allchurch mindkét meccsen betalált) és a történelem során először és eddig utoljára úgy jutott ki a világbajnokságra, hogy egyszer már kiesett a selejtezőn.\n\nAkik megúszták a légi katasztrófát\n\n1958. február 6-án súlyos tragédia rázta meg a futballvilágot. A Crvena Zvezda elleni BEK-meccsről hazafelé tartva a Manchester United repülőgépe leszállt Münchenben, hogy üzemanyagot vegyen fel. A kifutópálya azonban olyan jeges volt, hogy nem sikerült a felszállás. A gép kétszer is megpróbált felemelkedni, sikertelenül, harmadszorra pedig úgy megcsúszott, hogy irányíthatatlanná vált és egy használaton kívüli házba csapódott.\n\nA fedélzeten 44 ember tartózkodott, közülük 20-an a helyszínen, hárman a kórházban haltak meg. A légi katasztrófa nyolc játékos (Geoff Bent, Roger Byrne, Eddie Colman, Duncan Edwards, Mark Jones, David Pegg, Tommy Taylor, Liam „Billy” Whelan) életébe került – nem véletlen, hogy Anglia a világbajnokságon sem tudott nagyot domborítani.\n\nA walesi válogatott nem szenvedett kárt, pedig akadt két manchesteri alkalmazottja is. A csatár Colin Webster influenza miatt nem utazott el a BEK-mérkőzésre, míg Matt Busby edző jobbkeze, Jimmy Murphy a walesi válogatott szövetségi kapitányaként éppen az Izrael elleni pótselejtezőn tevékenykedett.\n\nMurphy egyébként is érdekes figurának számított, a West Bromwich Albion egykori válogatott szélsővédőjéből lehet, sohasem lett volna edző, ha Busby nem fedezi fel őt a világháborúban. Igen, nem tévedés, az akkor a harmincas éveiben járó sportember a seregben egyszer olyan lelkesítő beszédet mondott a futballról, hogy a teljesen lenyűgözött Busby – amikor kinevezték a Manchester United menedzserének – azonnal szerződtette.\n\nAz ő feladata lett felfedezni és kinevelni azokat a fiatalokat, akikből később a legendás MU, az ún. Busby Bébik (köztük Duncan Edwards és Bobby Charlton) lettek. Azt megelőzően a nagyobb csapatok inkább vásároltak, mint neveltek labdarúgókat, Busby úttörőszerepet töltött be abban, hogy csapatában az idősebb és tapasztaltabb játékosokat saját nevelésű fiatalokra cserélte.\n\nA müncheni légi katasztrófát Busby ugyan túlélte, de hosszabb időre kórházba került, akkor Murphy vette át az irányítást, és az újjászervezett csapattal bejutott az FA-kupa döntőjébe.\n\nLeginkább azonban a világbajnoki szereplésére lehetett büszke, hiszen Wales nem elég, hogy pótselejtezős párharcban harcolta ki a továbbjutást, de a világbajnokságon a vb-ezüstérmes magyarok ellen megismételt mérkőzésen is győzelemre és továbbjutásra vezette csapatát.\n\nVáratlan magyar búcsú\n\nBár az várható volt, hogy a magyar csapat meggyengült – melyik válogatott bírta volna el Puskás Ferenc, Kocsis Sándor vagy Czibor Zoltán elvesztését? –, de a berni döntősök közül még mindig ott volt a keretben Grosics Gyula, Bozsik József, Budai II László és a 36 éves Hidegkuti Nándor is. Mellettük pedig olyan fiatalok kaptak lehetőséget, mint Mátrai Sándor, Tichy Lajos vagy Fenyvesi Máté.\n\nArra senki sem gondolt, hogy a csoportból nem sikerülhet a továbbjutás: a Wales elleni 1-1-es döntetlen meglepetésként hatott, a svédektől elszenvedett 2-1-es vereség kevésbé (a házigazda bevetette olaszországi légiósait is a vébén), de úgy tűnt, a kétgólos Tichy vezérletével elért 4-0-s siker Mexikó ellen elég lesz a negyeddöntőhöz. Svédország azonban az utolsó fordulóban nem bírt Walesszel (0-0), pontazonosságnál pedig nem a gólkülönbség döntött (amiben a magyarok jobbak voltak), hanem új meccset kellett játszani.\n\nJúnius 17-én a stockholmi Rasunda-sstadionban a Grosics Gyula, Mátrai Sándor, Sipos Ferenc, Sárosi László, Bozsik József, Kotász Antal, Budai László, Bencsics József, Bundzsák Dezső, Tichy Lajos, Fenyvesi Máté összeállítású csapat nem bírt a riválissal. Ugyan Tichy a 33. percben vezetést szerzett, de Allchurch 55. percben szerzett egyenlítő gólja után Terry Medwin a 76. percben továbbjuttatta a walesieket (1-2).\n\nA walesi csapat megérdemelten győzött\n\n– állapította meg a Népsport másnapi száma, amely megállapította, hogy a magyarok váratlanul gyengén játszottak, és „Latisev játékvezető megfelelően látta el feladatát, megengedte a kemény játékot, a szabálytalanságokat azonban rendre észrevette. Az első walesi gól előtti lesállás elengedése partjelzőinek lelkiismeretét terheli.”\n\nPuritánabb légkörre van szükség\n\nBaróti Lajos szövetségi kapitány elismerte, hogy amíg a játékosai a mexikóiak ellen remegő lábakkal mentek ki a pályára, a jó játékkal elért 4-0-s győzelemmel megtalálták az önbizalmukat.\n\n„Sajnos, egy kissé túlságosan is, mert Wales csapatát már lebecsülték. Mesterembereknek, favágóknak nevezték őket. Még a mérkőzés szünetében is tréfálkoztak, mintha már a zsebükben lett volna a továbbjutás. Nekem viszont balsejtelmeim voltak a második félidőre…”\n\nA szakember szerint két hibát követtek el a felkészülés során. Egyrészt az alapozás után a játékosok nem folytatták azt a munkát, amellyel továbbfejleszthették volna az alapozó táborozás jó hatását. Ekkor ugyanis visszakerültek a játékosok az egyesületekbe. A másik hiba az volt, hogy az előkészületi mérkőzések során nem olyan ellenfeleket sikerült lekötni, amilyeneket szerettek volna – éppen a walesi mérkőzésre való tekintettel jó lett volna egy átlagos angol ligacsapattal játszani.\n\nDe a körülményekre nem lehetett panasz.\n\nA játékosok mindent megkaptak, sőt talán egy kicsit el is kényeztettük őket. Olyan kérdés ez is, amely megfontolást kíván. Puritánabb, egyszerűbb légkörre van szükség, ha növelni akarjuk labdarúgóink küzdőképességét. Fényűzésből nem lesz harci kedv.\n\nHa John Charles játszhatott volna…\n\nAmi Walest illeti, a negyeddöntőben Brazília ellen lépett pályára, és a helyi lapok akkor és azóta is azt ecsetelik, mi lett volna, ha…\n\nA csapat legjobbja, az olasz bajnok Juventus gólkirály középcsatára, John Charles ugyanis nem vállalhatta a játékot. A magyarok ellen ugyanis annyi rúgást kapott, hogy – csere híján – már a második félidő nagy részét a pályán sántikálva töltötte. A brazilok ellen azonban nem lehetett ott.\n\n„De nem volt szerencsénk, Brazília mindenkit könnyedén legyőzött, de nagyon jól teljesítettünk, kétszer is eltaláltuk a kapufát és a keresztlécet. Úgy gondolom, hogy ha a bátyám, John Charles játszott volna, másképp alakul minden. Ha ott volt, az mindig pokolian megváltoztatta a csapatunkat” – nyilatkozta róla még 2009-ben öccse, Mel Charles.\n\nA csatát egyébként a 17 éves Pelé döntötte el, ezzel a villanással:\n\nAmit tudni kell a vébéről:\n\nEz volt az egyetlen világbajnokság, amelyen az Egyesült Királyság minden válogatottja (angol, skót, északír, walesi) ott lehetett.\n\nA kialakult világbajnoki mezőny lehetőséget adott az irányított sorsolásra, a négy csoportot nem a csapatok erőssége alapján alakították ki, hanem földrajzilag: mindegyikbe került egy-egy nyugat- és kelet-európai, egy brit és egy amerikai válogatott.\n\nA csoportkörben rendezett brazil-angol összecsapás lett vb-történelem első gól nélküli döntetlenje.\n\nMinden idők legfiatalabb játékvezetője ezen a vébén dolgozott: a spanyol Juan Gardeazabal mindössze 24 éves és 193 napos volt, amikor 1958. június 8-án a Franciaország–Paraguay (7-3) mérkőzést vezette. Később ő fújt még a francia-északír (4-0) csatát is.\n\nmindössze 24 éves és 193 napos volt, amikor 1958. június 8-án a Franciaország–Paraguay (7-3) mérkőzést vezette. Később ő fújt még a francia-északír (4-0) csatát is. Az elődöntő két csatája is megerősítette, szükség lenne a cserelehetőségek bevezetésére. A brazil-francia csata csak az első félidőben volt szoros, mert az európaiak csapatkapitánya, Robert Jonquet 35 perc után megsérült, miután ütközött Vavával. Ugyan a szünetben a csapatorvos egy fájdalomcsillapító injekciót adott neki, de csak téblábolt a pályán – mint később kiderült, eltört a szárkapocscsontja. Brazília végül Pelé mesterhármasával 5-2-re nyert. A svéd-német csata során előbb megsérült Fritz Walter, majd Erich Juskowiakot kiállította a játékvezető (ő lett az első német, aki tétmérkőzésen erre a sorsra jutott), így a svédek a hajrában szerzett két góllal 3-1-re nyertek.\n\n35 perc után megsérült, miután ütközött Ugyan a szünetben a csapatorvos egy fájdalomcsillapító injekciót adott neki, de csak téblábolt a pályán – mint később kiderült, eltört a szárkapocscsontja. Brazília végül Pelé mesterhármasával 5-2-re nyert. A svéd-német csata során előbb megsérült majd kiállította a játékvezető (ő lett az első német, aki tétmérkőzésen erre a sorsra jutott), így a svédek a hajrában szerzett két góllal 3-1-re nyertek. Just Fontaine 13 találattal lett a torna gólkirálya lett, ezt a rekordot azóta megközelíteni sem tudták.\n\n13 találattal lett a torna gólkirálya lett, ezt a rekordot azóta megközelíteni sem tudták. 2002-ben a svéd közszolgálati televízió elkészítette a „Conspiracy 58” című filmet, amelyben azt állították, a világbajnokságot sohasem rendezték meg, ezt csak a CIA és a FIFA egy hidegháborús összeesküvésben hamis televíziós és rádiós közvetítések segítségével hitette el a világgal. A filmben elhangzott, hogy Svédországnak nem volt meg a gazdasági vagy technikai erőforrása egy ekkora esemény megrendezéséhez. Olyan bizonyítékokat mutattak be, miszerint a meccsekről készült televíziós felvételeken a háttérben látható házak valójában soha nem álltak ott vagy hogy a játékosok árnyékai nem vetődhettek úgy a földre. Természetesen kiderült, hogy áldokumentumfilmről volt szó, de ezt az eredeti vetítésen csak a végén árulták el a közönségnek. A film célja a rendező, Johan Löfstedt szerint az volt, hogy bemutassa, hogyan működik a történelemhamisítás (különös tekintettel a holokauszt tagadására vagy a Holdra szállás megkérdőjelezésében), és ezzel is felhívja a figyelmet a forráskritika fontosságára.\n\nVI. világbajnokság, 1958, Svédország I. csoport:\n\nNSZK–Argentína 3-1\n\nÉszak-Írország–Csehszlovákia 1-0\n\nNSZK–Csehszlovákia 2-2\n\nArgentína–Észak-Írország 3-1\n\nNSZK-Észak-Írország 2-2\n\nCsehszlovákia–Argentína 6-1 A végeredmény: 1. NSZK 4, 2. Észak-Írország 3, Csehszlovákia 3, 4. Argentína 2.\n\nA továbbjutásért: Észak-Írország–Csehszlovákia 2–1 – hosszabbítás után II. csoport:\n\nJugoszlávia–Skócia 1-1\n\nFranciaország–Paraguay 7-3\n\nParaguay–Skócia 3-2\n\nJugoszlávia–Franciaország 3-2\n\nFranciaország–Skócia 2-1\n\nJugoszlávia–Paraguay 3-3 A végeredmény: 1. Franciaország 4, Jugoszlávia 4, 3. Paraguay 3, 4. Skócia 1. III. csoport:\n\nSvédország–Mexikó 3-0\n\nMagyarország–Wales 1-1\n\nMexikó–Wales 1-1\n\nSvédország–Magyarország 2-1\n\nSvédország–Wales 0-0\n\nMagyarország–Mexikó 4-0 A végeredmény: 1. Svédország 5, 2. Magyarország 2, Wales 3, 4. Mexikó 1.\n\nA továbbjutásért: Wales–Magyarország 2-1 IV. csoport:\n\nBrazília–Ausztria 3-0\n\nSzovjetunió–Anglia 2-2\n\nBrazília–Anglia 0-0\n\nSzovjetunió–Ausztria 2-0\n\nBrazília–Szovjetunió 2-0\n\nAusztria–Anglia 2-2 A végeredmény: 1. Brazília 5, 2. Szovjetunió 3, Anglia 3, 4. Ausztria 1.\n\nA továbbjutásért: Szovjetunió–Anglia 1-0 . Negyeddöntő:\n\nNSZK–Jugoszlávia 1-0\n\nSvédország–Szovjetunió 2-0\n\nBrazília–Wales 1-0\n\nFranciaország–Észak-Írország 4-0 Elődöntő:\n\nSvédország–NSZK 3-1\n\nBrazília–Franciaország 5-2 A 3. helyért: Franciaország–NSZK 6-3 Döntő:\n\nBrazília–Svédország 5-2 (2-1)\n\nStockholm, 51 ezer néző\n\nv: Guigue (francia)\n\nBrazília: Gilmar – Djalma Santos, Bellini, Orlando, Nílton Santos – Zito, Didi – Garrincha, Vavá, Pelé, Zagallo\n\nSvédország: Svensson – Bergmark, Gustavsson, Axbom – Börjesson, Parling – Hamrin, Gren, Simonsson, Liedholm, Skoglund\n\ngól: Vavá (9., 32.), Pelé (55., 90.), Zagallo (68.), illetve Liedholm (4.), Simonsson (80.) Gólkirály: Fontaine (Franciaország) 13 góllal.",
    "Novák Katalint Amerika egyik legismertebb antiszemita botrányhősével kapták lencsevégre (+fotó)": "Már régebbről ismerhetik egymást.\n\nNovák Katalin nem először találkozik filmsztárokkkal: amikor augusztusban Rómában járt, akkor Eduardo Verasteguival, a Sonadoras – Szerelmes álmodozók és az Acapulco szépe című szappanoperák sztárjával és Mexikó egyik vezető abortuszellenes aktivistájával hozta össze a sors.\n\nMost pedig az Egyesült Államokban Mel Gibson színész-rendező antiszemita botrányhőssel lőtt közös képet a köztársasági elnök.\n\nNovák annyival kommentálta a képet, hogy\n\n“Találkozás egy amerikai Hazafival”,\n\nezzel a Hazafi című filmre utalva, amelyben a Mel Gibson alakította szereplő halomra gyilkolja a gonosz vöröskabátosokat az amerikai polgárháborúban.\n\nMel Gibson mostanában leginkább úgy ismert, mint aki közel 10 évig feketelistás volt Hollywoodban, miután 2006-ban, amikor részegen vezetett és rendőrök megállították, arról üvöltözött, hogy a\n\n“kib*szott” zsidók\n\nokozták az összes háborút a világon, és arról faggatta az őt letartóztató rendőrt, hogy zsidó-e.\n\nJoe Eszterhas magyar-amerikai forgatókönyvíró pedig azt nyilatkozta a sajtónak évekkel később, hogy amikor együtt dolgoztak Mel Gibsonnal egy sorozaton, Gibson azt mondta neki, hogy szerinte a holokauszt “nagyrészt baromság”.\n\nGibson tagadja, hogy antiszemita lenne. Azt viszont nem tagadta bíróság előtt sem, hogy 2010-ben megütötte a barátnőjét és gyermeke anyját, Oksana Grigorievát, akinek korábban azt üvöltözte a telefonba, hogy az a nő baja, ha “megerőszakol egy horda n*gger”.\n\nMel Gibson és Novák Katalin már korábban is ismerhették egymást, a színész ugyanis május végén megjelent a Political Network for Values (PNfV) nevű ultrakonzervatív, abortuszellenes szervezet budapesti konferenciáján. Mint akkor írtuk, Novák Katalin már 2015-ben az igazgatótanács tagja volt, 2019-ben pedig vezetője lett a szervezetnek, amiről a köztársasági elnöki kinevezése előtt mondott le.\n\n(via 444.hu)",
    "Botrány az F1-ben: az önfejű FIA magára haragította a csapatokat és a sportág vezetőit": "Kedd délután hivatalossá vált a Forma-1 2023-as versenynaptára, a bejelentéssel együtt, majd nem sokkal azt követően pedig a legnagyobb kérdésnek számító Monacói Nagydíj jövőjéről is információk kerültek nyilvánosságra. Azonban az eredeti tervek szerint ezeknek a leleplezéseknek nem szeptember 20-án kellett volna sorra kerülni.\n\nA Motorsport információi szerint a Nemzetközi Automobil Szövetség (FIA) bejelentése a jövő évi menetrendről váratlanul érte a Forma-1 vezetőségét, és jelentősen fel is bosszantotta őket.Mohammed bin Szulajmék ugyanis nem tájékoztatták Stefano Domenicaliékat arról, hogy kedd délután közzéteszik a versenynaptárat, ezzel leleplezték azt a kiemelkedően fontos hírt is, hogy a monte-carlói pályával szerződést hosszabbított a sportág.Az F1 így kénytelen volt maga is közzétenni egy közleményben a 2023-as naptárt, majd nem sokkal később a Monacói Nagydíjjal 2025-ig megkötött szerződésről szóló bejelentést is megosztották a nagyvilággal.\n\nA korábban a Red Bull vezető rendszertechnikusaként dolgozó Daniel Drury emellett arról is tájékoztatott, hogy az FIA mindössze két órával a közlemény megjelenése előtt osztotta meg a versenynaptárat a Forma-1-es istállókkal. Azokkal a csapatokkal, akik korábban ráadásul nem is mentek bele a két tripla hétvégébe, közülük is elsősorban az Egyesült Államok-Mexikó-Brazília hármasba, amelyet október 22-én, október 29-én és november 5-én, azaz három egymást követő héten rendeznek majd meg.\n\nEzek miatt, illetve az alapján, hogy a rekordszámú 24 verseny helyszínére összesen több mint 130 ezer kilométert utaznak majd a csapatok, várható, hogy a következő hetekben éri még néhány kritika a versenynaptárt, ám mégis valószínűtlen, hogy módosulni fog a kedden megjelent menetrend.",
    "Ufót véltek felfedezni a viharos égbolton - Fotó": "Egy mexikói autószerelő munka közben próbálta megörökíteni a sötét, borús égboltot, ám a felhőkön kívül egy váratlan objektum is feltűnt a levegőben.\n\nJuan Manuel Sanchez természetesen a sajtóval is megosztotta a fura fotót, melyen az állítólag kb. 15 méter átmérőjű csészealj szerepel. Egyelőre még nem világos, hogy a nagy felbontású felvétel a földönkívüli űrhajóról valójában kameratrükk, természeti jelenség, esetleg kidolgozott átverés eredménye, esetleg tényleg egy idegen objektumot ábrázol. Juan azonban köti az ebet a karóhoz és váltig állítja, hogy aznap űrlények repültek el a feje fölött – írja a Bors.",
    "Megható ajándékot kapott Lewandowski az ukrán legendától": "Robert Lewandowski minimum háromszor léphet pályára két csapatkapitányai karszalaggal, ugyanis a vb C-csoportjában Argentína, Szaúd-Arábia és Mexikó lesz a lengyelek ellenfele. Az FC Barcelonát erősítő focista a varsói Nemzeti-stadionban jelentős sajtóérdeklődéstől övezve találkozott az egykori ukrán válogatott Andrij Sevcsenkóval. Utóbbi egy kék-sárga színű ukrán csapatkapitányi karszalaggal ajándékozta meg Lewandowskit.\n\nLegendary striker Andriy Shevchenko gave Robert Lewandowski an armband in the colors of Ukraine’s flag which he will take to the World Cup 🇺🇦 pic.twitter.com/7ZyZLrlHKN — B/R Football (@brfootball) September 20, 2022\n\nA 45 éves Sevcsenko az ukrán-orosz harci cselekmények miatt minden lehetőséget megragad arra, hogy felhívja a világ közvéleményének figyelmét népe nehézségeire. A The42 azt írta, pénzügyi alapítványt hozott létre azért, hogy a háború majdani befejezését követően hozzájáruljon szülőhazája újjáépítéséhez. Az ajándékozás után a lengyel támadó azt mondta, örömére szolgál, hogy lengyel és ukrán szalaggal szerepelhet Katarban.\n\nA többek között az AC Milanban és a Chelsea-ben is bizonyító Sevcsenko 111 válogatott meccsen 48 gólt lőtt, aztán szövetségi kapitányként is vezette az ukránokat. Legutóbb az olasz Genoa vezetőedzői tisztét töltötte be, de 2024-ig érvényes szerződését 2022. január 15-én felbontották, ugyanis együttese egy győzelme mellett hét vereséget szenvedett el.",
    "A jégkorszak óta nem látott rendkívüli leletre bukkant egy barlangász": "Egy mexikói barlangrendszerben olyan őskori emberi csontvázat tártak fel, amely az utolsó jégkorszak végére datálható.\n\nA kutatók szerint a csontváz egy 8000 évvel ezelőtti időszakból származik, egy olyan korból, amikor a tengerszint emelkedése még teljesen elárasztotta a barlangokat.\n\nAzt nem tudjuk, hogy a holttestet ott helyezték-e el, vagy már a barlangban érte a halál – mondta Octavio Del Rio régész.\n\nA maradványokat, amelyeket körülbelül nyolc méter mélyen a víz alatt üledék borított, Del Rio és kollégái Mexikó karibi partjainál találták meg. Del Rio korábban már dolgozott együtt a Nemzeti Antropológiai és Történeti Intézettel a projekteken – számolt be róla a Daily Mail.\n\nCave diver finds 8,000-year-old human SKELETON that hasn’t been seen since the last ice age in remote Mexican jungle 26 feet underwater https://t.co/9uBMqETI7g — Granthshala News (@granthshalausa) September 15, 2022\n\nA Reforma újságnak adott interjújában Del Rio elmondta: „Még nem tudjuk, hogy milyen nemű vagy, hogy mekkora volt az illető. Azt sem tudjuk, hogyan halt meg”.\n\nA szakértők úgy vélik, hogy néhány barlangot veszélyeztetnek az ország olyan fejlesztési projektjei, mint például a Maya Train vasútvonal. Del Río, aki három évtizede kutatja a régiót, azt mondta, „a vonat egy 60 kilométeres területen fog áthaladni, amely egyedülálló régészeti lelőhely”.\n\nCarmen Rojas, az intézet régésze elmondta, hogy a lelőhelyet nyilvántartásba vették, és az intézet Quintana Roo állami kirendeltsége, a Holocén Régészeti Projekt fogja vizsgálni a maradványokat.\n\nA kiemelt kép illusztráció.",
    "Minden korábbinál több migráns halt meg idén az USA déli határánál": "A minisztérium CNN-nek adott nyilatkozata szerint a tavaly októberben kezdődött 2022-es pénzügyi évben 748 illegális határátlépéshez köthető halálesetet jegyeztek fel, míg egy évvel korábban 12 hónap alatt 557 volt ez a szám, ami akkor rekordnak számított.\n\nA Fox News a birtokába került hatósági összesítésre hivatkozva szerdán azt közölte, hogy az illegális határátlépésekhez köthető összes haláleset 60 százalékának oka a hőség vagy vízbe fulladás.\n\nMúlt hétvégén 13 migráns, köztük egy terhes asszony fulladt a megáradt Rio Grande határfolyóba, Texas és Mexikó között. A határőrizeti hatóságok többtucatnyi bevándorlót kimentettek.",
    "Öröm az ürömben: Magyarország dobogós a gazdasági növekedésben": "Jó mutatókkal futunk neki a nehéz, globális kihívásokkal teli időszaknak, hiszen az egy főre eső GDP változása alapján hazánk a harmadik legjobb teljesítményt érte ez az OECD által vizsgált országok közül a 2022-es, első negyedéves adatok alapján. Öt év alatt 21 százalékkal tornáztuk feljebb az egy főre eső GDP értékét, a legutóbbi negyedévben csak az írek és a lengyelek voltak jobbak nálunk.\n\nSebestyén Géza, az MCC Gazdaságpolitikai Műhely vezetőjének írása a Makronómon.\n\nEgy ország gazdasági teljesítménye lényegében lineáris kapcsolatban áll a foglalkoztatottak számával. Ha egy adott államban többen dolgoznak, akkor várhatóan a teljes GDP is magasabb lesz. Emiatt egyes országok összevetésénél legtöbbször inkább az egy főre eső GDP mutatót szoktuk figyelembe venni.\n\nA világbank korábbi adatai szerint a vásárlóerő-paritáson számolt egy főre eső GDP alapján\n\nMagyarország a 43. legjobb mutatóval rendelkezik az egész világon.\n\nBár Lengyelország még éppen előttünk van, olyan országokat utasítottunk magunk mögé, mint Portugália, Románia, Lettország, Horvátország, Szlovákia vagy Görögország.\n\nHazánk különösen gyorsan javította a gazdasági fejlettség mutatóját az elmúlt években. Ahogyan azt az 1. ábra is mutatja, öt év alatt (2017 és 2022 első negyedévei között) összesen 21 százalékkal tornázta feljebb az egy főre eső GDP értékét.\n\nAdataink nemzetközi összevetésben nagyon jók\n\nMagyarország teljesítménye csak kicsivel maradt el a lengyelek 24 százalékos bővülésétől. Az aranyérem azonban egyértelműen az íreké. Esetükben a mutató szédítő ütemben, az ezüstérmes érték duplájával, 48 százalékkal lett magasabb.\n\nA magyar teljesítmény egyértelműen jobb, mint a görögök vagy portugálok 9 százaléka, a csehek vagy a szlovákok 8 százaléka, és több mint ötszöröse az osztrákok 4 százalék alatti teljesítményének, hétszerese a franciák és az olaszok 3 százalékos bővülésének, és tízszerese a németek és a britek 2 százalékos értékének.\n\nA magyar teljesítmény jócskán, több mint négyszeresen meghaladja az Eurózóna kicsivel 5 százalék alatti mutatóját is. Ez mindenképpen jó hír számunkra, hiszen azt mutatja, hogy hazánk gazdasági konvergenciája az elmúlt években is folytatódott.\n\nSok országban nagyon rossz adatok születtek\n\nAz OECD által követett országok közül a legrosszabb eredményt Mexikó esetében regisztrálták. Az USA déli szomszédja esetében egyenesen csökkent a gazdasági fejlettség mértéke, a vizsgált öt év viszonylatában 6 százalékponttal.\n\nNem sok oka van az örömre a japánoknak és az izlandiaknak sem. Ezen két ország esetében az elmúlt öt évben lényegében semmit nem változott az egy főre eső GDP mutatója. Ennek következtében mindkét ország visszacsúszott a rangsorokban, az egy lakosra jutó gazdasági teljesítmény tekintetében Izland már csak a 21., míg Japán csupán a 37. helyen áll.\n\nMint az adatokból is kitűnik, Magyarország nagyon jelentős felzárkózási munkát vitt véghez gazdasági fejlettség terén az elmúlt években. Hazánk a GDP mutató alapján mára már fejlettebb, mint Portugália, Horvátország, Szlovákia vagy Görögország. Ha pedig a következő, várhatóan kihívásokkal teli időszakban is sikerül megőrizni a gazdaságunk erejét, agilitását , akkor a jövőben tovább léphetünk előre a relatív gazdasági erő szerinti rangsorokban.",
    "Hol áll Verstappen öt egymást követő győzelme a ranglistán?": "Balogh Tamás 3 órája 2022-09-23 12:00:00\n\nQuartararo: Régóta nem élvezem a motorozást a versenyeken\n\n//formula.hu/parc-ferme/33630\n\nBár továbbra is Fabio Quartararo vezeti a MotoGP világbajnoki összetettjét, sőt a Japán Nagydíjon még növelte is az előnyét, hiszen noha csak nyolcadik lett, két fő üldözője, Aleix Espargaro és Francesco Bagnaia egyaránt nullázott, a francia régóta hangoztatja, hogy komolyan küszködik a Yamahával. A címvédő szerint az időmérőkön folyamatosan a határon kell mennie, a futamokon pedig bolyban haladva képtelenség előzni az M1-essel, főleg a Ducatik ellen.\n\nA Motegiben rendezett futam után is úgy fogalmazott, hogy frusztráló volt a versenye, és azt is elismerte, hogy a fenti nehézségek miatt nem is élvezi a versenyzést: „Régóta nem élvezem a motorozást a versenyeken. Ha nem sikerül az első sorból indulnod, búcsút is inthetsz az esélyeidnek” – idézi Quartararót a Motorsport.com szaklap. Tény, hogy a Sachsenringen aratott győzelme óta a yamahás mindössze egyszer, Ausztriában fért fel a dobogóra, de négy fordulóval a vége előtt így is őrzi a vb-vezetést, 18 ponttal megelőzve ducatis riválisát.\n\nHa imádod a MotoGP-t és nem szeretnél semmiről lemaradni, akkor csatlakozz a Formula MotoGP Facebook-csoportunkhoz, ahol még több hírről és információról számolunk be a MotoGP és egyéb motoros bajnokságok kapcsán!",
    "Rokkantnyugdíjasként 100 ezer forintból él Péter Zoltán": "Rokkantnyugdíjasként 100 ezer forintból él Péter Zoltán\n\nA nyugatnémetek ellen 1985-ben győztes gólt szerző Péter Zoltán és fia, Péter Péter is erősen kötődik a ZTE-hez\n\nRokkantnyugdíjas... Azt csak Péter Zoltán tudja, milyen volt ízlelgetnie a szót, mit érzett abban a pillanatban, amikor őt is ebbe a kategóriába sorolták. Az egykori válogatott, világbajnokságot megjárt futballistát, aki a sztárokkal felálló németek ellen győztes gólt szerzett. Megkopott a hírnév, a dicsőség, a havi százezer forintos nyugdíj nem sokra elég, de a büszkeség, a tartás megmaradt benne. Nem panaszkodik.\n\n1985-öt írtunk, a magyar válogatott az NSZK-val játszott barátságos meccset Hamburgban. Az ellenfélnél világsztárok sora húzott mezt: Karl-Heinz Rummenigge, Rudi Völler, Pierre Littbarski, Lothar Matthäus vagy Felix Magath, a kispadon kapitányként az élő legenda Franz Beckenbauerral. Az az este mégsem róluk szólt, hanem a találkozót eldöntő Péter Zoltánról, aki győztes gólt lőtt.\n\nNagy siker volt. A folytatás viszont mellbevágó. A rivális klasszisai milliomosként élnek, míg Péter, a ZTE egykori futballistája ma egy zalaegerszegi panelházban él, 100 ezer forint a rokkantnyugdíja. Pedig itthon rengeteg mindent elért... Mezey György szövetségi kapitány vidékről behívta a nemzeti csapatba, majd kivitte az 1986-os világbajnokságra. Mexikó, a szovjetek elleni 0-6 az ő életében is fájó pont, de tény, azóta sem jutott el világbajnokságra a nemzeti csapat. Neki van mire emlékeznie, még ha a napjai, a kevéske rokkantnyugdíja nem is ezt sugallja.\n\n– Ez a százas már egész jó pénz, ha azt nézem, hogy kezdetben 27 ezer forint volt – mesélte Péter. – Az ötvenedik születésnapomra kaptam egy szívinfarktust, később csípőprotézist kellett beültetni, leszázalékoltak. Az élsport tönkretette az ízületeimet, vizesedik a térdem. Ötféle gyógyszert szedek naponta, de nem panaszkodom, élem így az életem, amíg megadatik.\n\nAnnyi plusz bevétele van még, hogy MLSZ-ellenőrként dolgozik hétvégente. 64 évesen is járja a focipályákat, jegyzetel a meccseken. A betevőre van pénze, bár az infláció következményeit ő is jól látja az üzletekben az elszabadult árakon.\n\n– Nem élek nagy lábon, egyszerű parasztgyerek vagyok, sosem érdekelt a pompa – mondta az egykori balhátvéd. – Jól elvagyok a hetedik emeleten a panelban. Annyim azért csak lesz, hogy tudjak mit enni és a fűtést kifizessem.\n\nEgy dologról nem szívesen mondana le. A horgászat a szenvedélye, hetente egyszer mindig elmegy bedobni a horgot.\n\n– Megnyugtat ez a sport, ha már a foci nem megy, azért legyen valami élvezet – magyarázta.\n\nDe pénteken nem ment pecázni, ő is várta a németek elleni lipcsei Nemzetek Ligája-meccset. Mert hát az utódok remeklése a válogatottban őt is fellelkesítette. S remélte, hogy a mieink újra legyőzik Németországot, ahogyan ők akkoriban.\n\n– A szövetségi kapitány, Marco Rossi remek munkát végzett, megszilárdította a csapatot, bárki ellen van esélyünk, nem fáradunk el a vége előtt. Jó ez látni – tette hozzá.\n\nTorghelle Sándor: „Bárki eladhatja magát a németek ellen”\n\nA Dupla bácsi papája\n\nPéter Zoltán meglepő nevet adott a fiának.\n\n– Amikor a fiam született, Ausztriában fociztam, ahol hívtak Herr Péternek és Herr Zoltánnak is. Ezért úgy döntöttem, a gyerek neve az egyszerűség kedvéért legyen Péter Péter – magyarázta.\n\nA fia a ZTE egyik utánpótlásedzője, s a minap az egyik kollégája megkérdezte a gyerekektől, hogy ismerik-e az apját.\n\n– Igen, a Dupla bácsi papája, mondták a srácok. Vicces volt, de a fiamat nem zavarja, hogy így hívják – mondta Péter Zoltán.",
    "Mindenki a vb nevetséges nyitómeccse miatt dühös": "Sokszor, sok helyen elhangzott már, hogy mennyire rendhagyó és különleges világbajnokság lesz a 2022-es katari labdarúgótorna. Soha nem volt még foci-vb a Közel-Keleten, soha nem rendeztek világbajnokságot a november-decemberi időszakban, és soha nem kellett ekkora átszervezéseket végrehajtani a nemzetközi labdarúgó-programban. Majdnem a nyitómeccs is rendhagyóra sikeredett, de az utolsó pillanatban a FIFA addig sakkozott, amíg a szokásoknak megfelelően a házigazda meccsével indul a torna. Az már most biztos, hogy nem ez a nyitómeccs fog nézettségi rekordokat dönteni, mert finoman szólva sem túl erős a párosítás. Ebben a cikkben a világbajnokságok eddigi emlékezetes nyitómeccseit elevenítjük fel.\n\nAmikor még senkit sem érdekelt\n\nLassan kezdünk megbarátkozni a gondolattal, hogy mikor rendezik a világbajnokságot és a helyszínt is próbáljuk megszokni, de valahogy nem olyan érzésekkel várja az ember ezt a katari vb-t, mint egy nyári tornát. Az időponttal egyébként nem biztos, hogy rosszul járunk – ha nem arra gondolunk, hogy novemberben biztosan nem nagykabátban fogunk a kivetítők előtt ülni, akkor újabb közösségi élménnyel leszünk szegényebbek. Az más kérdés, hogy azzal még jól is járhatunk, ha a sztárfocisták még félig sem lesznek kizsigerelve a bajnokság kevesebb, mint féltávjánál, ugyanis nagyjából itt szakadnak majd ketté az európai topligák.\n\nDe térjünk vissza a nyitómeccsre. Augusztus közepén derült ki, hogy a tervezettnél egy nappal korábban kezdődik majd a torna, ugyanis a FIFA jóváhagyta, hogy a katari világbajnokság november 20-án kezdődjön. Ennek értelmében a megnyitót és Katar válogatottjának első, Ecuador elleni találkozóját az elfogadott menetrendhez képest 24 órával hamarabb rendezik meg. Az eredeti kiírás szerint a torna november 21-én négy mérkőzéssel rajtolt volna, és rendhagyó módon a nyitóünnepség, valamint a rendező ország csapatának bemutatkozó találkozója előtt két meccset - Szenegál-Hollandia, Anglia-Irán - is játszottak volna.\n\nHogy ezzel miért kellett augusztusig várni, az rejtély, de a lényeg, hogy helyreállt a világ rendje, azaz a házigazda kezdi majd a világbajnokságot. Ez így van rendjén, még akkor is, ha szinte teljesen érdektelen a számottevő futballkultúrával nem rendelkező Katar Ecuador elleni meccse.\n\nA múltban egyébként ugyanennyire volt érdektelen az, hogy az adott meccs a vb első vagy éppen sokadik meccse. A klasszikus megnyitó és a ma is ismert nyitómeccs fogalma sokáig nem létezett. 1930-ban, az első világbajnokságon például két meccset rendeztek egy időben a nyitókörben. Egy Franciaország-Mexikó (4-1) és egy Egyesült Államok-Belgium (3-0) meccsel indult a torna.\n\nNégy évvel később még ezt is sikerült felülmúlni, ugyanis nyolc meccset rendeztek egy időben az olaszországi világbajnokságon, azaz az összes csapat egyszerre kezdte meg a szereplését. A címvédő Uruguay el sem indult a tornán. A nyolc meccsen a kor szokásainak megfelelően rengeteg gól volt, Olaszország-Egyesült Államok 7-1, Spanyolország-Brazília 3-1, Ausztria-Franciaország 3-2, Magyarország-Egyiptom 4-2, Csehszlovákia-Románia 2-1, Svájc-Hollandia 3-2, Németország-Belgium 5-2, Svédország-Argentína 3-2 eredmények születtek.\n\n1938-ban, a franciaországi torna egy Svájc-Németország meccsel kezdődött, ez volt az első egyedüli nyitómeccs, és az első, ami döntetlenre (1-1) végződött. A II. világháború miatt legközelebb 1950-ben rendeztek világbajnokságot, akkor a házigazda Brazília 4-0-ra verte Mexikót. Mégsem lett rendszer ebből a felállásból, mert 1954-ben, Svájcban újra négy meccsel rajtolt a torna. A házigazda nem, de a címvédő Uruguay pályára lépett. Brazília-Mexikó (5-0), Jugoszlávia-Franciaország (1-0), Uruguay-Csehszlovákia (2-0) és Ausztria-Skócia (1-0) meccseket rendeztek.\n\nEzt követően úgy tűnt, kialakult valamiféle rendszer, mert négyből három alkalommal is a rendező kezdte a tornát. 1958-ban a rendező Svédország 3-0-ra verte Mexikót, majd 1962-ben megint négy meccsel indult a torna, a házigazda Chile 3-1-ra nyert Svájc ellen, valamint Uruguay 2-1-re verte Kolumbiát, Brazília 2-0-ra Mexikót és Argentína 1-0-ra Bulgáriát.\n\n1966-ban Angliában már visszafogott nyitóünnepség is volt az Anglia-Uruguay meccs előtt a londoni Wembleyben. A házigazda angolok végül 0-0-s döntetlent játszottak a dél-amerikaiak ellen, igaz, a későbbi vb-döntő hazai hősei, Hurst és Peters ekkor csak a kispadon ücsörögtek.\n\n1970-ben, Mexikóban is a házigazda kezdett, méghozzá a zsúfolásig megtelt Azték Stadionban, ahol 107 ezernél is több néző volt, ez a mai napig a nyitómeccsek rekordja. A zászlós, mezes, lufis megnyitó után, pokoli hőségen lépett pályára Mexikó a Szovjetunió ellen, de nem tudta így sem megtörni az ellenfelet, itt is gólnélküli döntetlen született.\n\nA kevés gólos, címvédős rendszer\n\nEz már egy lezárult korszak, ami 1974-től 2002-ig tartott és utólag el lehet mondani, hogy valamiért nem működött. Kevés volt az igazán szórakoztató, esetleg sokgólos meccs, ráadásul viszonylag hamar kiderült, hogy nem ez lesz a megoldás. Érthető volt, hogy a FIFA megpróbált kitalálni valamit, de sorrendben így nézett ki négy nyitómeccs is:\n\n1966: Anglia-Uruguay 0-0\n\n1970: Szovjetunió-Mexikó 0-0\n\n1974: Brazília-Jugoszlávia 0-0\n\n1978: NSZK-Lengyelország 0-0\n\nEbből is látszik, hogy hiába váltott szisztémát a FIFA, nem igazán változott semmi. 1982-ig kellett várni, hogy újra gól szülessen nyitómeccsen, ráadásul ez akkor óriási szenzációt jelentett. Argentína a Camp Nouban rendezett nyitómeccsen 1-0-ra kikapott Belgiumtól. Az igazsághoz hozzátartozik, ohgy az a belga csapat akkor éppen Európa-bajnoki ezüstérmes volt, de így is a Passarellával, Ardilesszel, Kempesszel, Valdanóval és a 21 éves Maradonával felálló argentinok számítottak esélyesnek.\n\nA belgák ha kellett faragták Maradonát, ha kellett szabályosan szerelték, a belgák küzdöttek és fokozatosan lelassították az argentin akciókat, fél óra elteltével már teljesen kiegyenlített mezőnyjáték folyt. A 64. percben aztán megszerezték a vezetést a belgák, egy beadás után Vandenbergh mellre vette labdát, majd kissé körülményesen lekezelte, még arra is jutott ideje, hogy állítson rajta egyet, és 12 méterről laposan a kapu jobb oldalába helyezett. Később Maradona 22 méteres szabadrúgása után a labda óriási erővel vágódott a felső kapufára, ezen kívül viszont Pfaff mindent védett, amit csak kellett.\n\nA két csapat így is továbbjutott a csoportjából, éppen a magyarokat megelőzve, de a következő csoportkörben elvérzett mindkét alakulat.\n\nA tévénézők nem adták fel, próbálkoztak tovább, ugyanis kialakult egy tendencia, miszerint a döntő után a nyitómeccsekre voltak a legkíváncsibbak a nézők. 1986-ban újabb meglepetéssel kezdődött a vb, ugyanis a címvédő olaszok nem bírtak a bolgárokkal. A vb-nyitányok egyik legunalmasabb meccsén Altobelli szerzett vezetést az olaszoknak, majd hiába ölték az olaszok az időt, a lefújás előtt, öt perccel Szirakov fejelt kapuba. Így is az elmúlt évtizedek leggólgazdagabb nyitómeccsét játszották Mexikóvárosban ezzel az 1-1-es döntetlennel.\n\nAz 1990-es nyitómeccset, aki látta, nem felejti el. Az argentinok öt világbajnokkal, köztük Maradonával kezdtek a lesajnált szelídíthetetlen oroszlánok, azaz Kamerun ellen. Az 1982-es torna után másodszor kijutó Kamerun a legendássá vált Francois Omam-Biyick góljával 1-0-ra legyőzte Argentínát. Rajta kívül még a torna legendás figurája lett a 38 éves Roger Milla is, akinek vezérletével első afrikai gárdaként jutott el a negyeddöntőig Kamerun, amely Anglia ellen esett ki.\n\nRoger Milla 1952-ben született, 1987-ben egy világbajnoksággal és egy olimpiával a háta mögött elköszönt a válogatottól. Vígan focizgatott (a Franciaországhoz tartozó) Réunion szigetén, amikor\n\na sikeres vb-kvalifikációt követően maga a kameruni elnök hívta föl telefonon, hogy keresse elő a régi stoplist, mert szüksége van rá a hazának. A válogatott szovjet szövetségi kapitánya, Valerij Nepomnjacsi csak egyszer küldte pályára sztárját 60 percnél hosszabb időre, de ez elég is volt neki. Románia ellen beállt a 61. percben, majd a 76.-ban és a 86.-ban rúgott egy-egy gólt. A kolumbiai elleni hosszabbításos nyolcaddöntőre esett a maratoni, 66 perces fellépése, de akkor is a végére tartogatta a show-t, a 106. és a 109. percben mattolta René Higuítát. És még a negyeddöntőt is majdnem megfordította.\n\nSzenvedős volt az 1994-es világbajnokság nyitómeccse is, a németek Jürgen Klinsmann góljával verték 1-0-ra Bolíviát. Az a nap nem a nyitómeccs miatt marad emlékezetes, sokkal ikonikusabbá vált Diana Ross alakítása, aki képtelen volt eltalálni öt méterről a játékkaput a megnyitó alatt.\n\nDiana Ross' penalty miss during the 1994 World Cup opening ceremony. pic.twitter.com/2CM74dWGyN — 90s Football (@90sfootball) January 17, 2021\n\n1998-ban a brazilok és a skótok meccse nyitott a vb-t, César Sampaio már az 5. percben gólt szerzett, de Collins tizenegyesből egyenlített. A skótok hősiesen harcoltak Colin Hendry vezetésével, de Boyd öngóljával a brazilok végül 2-1-re nyertek, így 1962 után született újra minimum három gól egy nyitómeccsen.\n\n2002-ben már megégett a címvédő, ugyanis a franciák a nyitómeccsen 1-0-ra kikaptak Szenegáltól. Igazi sztárok születtek azon a meccsen, ki ne emlékezne Aliou Cissé, az azóta elhunyt, győztes gólt szerző Papa Bouba Diop, Salif Diao vagy éppen El Hadji Diouf remek játékára, többen is remek lehetőséget kaptak a torna után, miközben a franciák csoportutolsóként mehettek haza.\n\nVisszatértek a gólok\n\n2006 óta nem a regnáló világbajnok, hanem a házigazda kezdi a világbajnokságokat. Először a németekre került a sor az új rendszerben, Jürgen Klinsmann csapata pedig 4-2-re verte Costa Ricát. Remek felhozó meccs lett az a németeknek, akik a bronzéremig jutottak.\n\nA meccs még egy dologhoz jó volt, az öt góllal gólkirály Klose ezen a meccsen duplázott, így nagy lépést tett az aranycipő felé.\n\nNégy évvel később először látogatott Afrikába a vb, itt lehetne egy kis párhuzam Katarral, de azért Dél-Afrikának komolyabb futballmúltja volt ekkor, mint most van Katarnak. Az a torna a kellemetlen vuvuzelákról marad emlékezetes, míg a nyitómeccsen egy életre megtanultuk Siphiwe Tshabalala nevét, aki bombagólt lőtt Mexikó ellen. A meccs vége 1-1 lett, a házigazda pedig balszerencsével nem jutott tovább a csoportjából.\n\n2014-ben a brazilok hazai pályán vb-győzelemre készültek, de már a nyitómeccsen is volt, hogy akadozott a gépezet. Azt a meccset még simán, 3-1-re nyerték Scolari fiai a horvátok ellen, de a németek elleni 7-1-et talán a mai napig nem heverték ki a futball legnagyobb művészei.\n\n2018-ban is az ideihez hasonló párosítással indult a torna, a házigazda oroszok 5-0-ra verték Szaúd-Arábiát, de a meccs, sőt, maga az eredmény sem vésődött be. Azzal, hogy a FIFA egyre bővíti a létszámot és folyamatosan felfedezetlen területekre viszi a világbajnokságokat, egyre több lesz a hasonló párosítás, mint a négy évvel ezelőtti vagy éppen a Katar-Ecuador.\n\nDe nézzük a jó oldalát, hasonló reformok nélkül soha nem jöhetnének létre ilyen egzotikusnak mondható (tét)meccsek. Hátha hosszú idő után újra egy izgalmakkal teli nyitómeccs vár ránk november 20-án.",
    "Így még senkinek sem sikerült lekapnia egy repülő csészealjat: ön szerint valódi a kép?": "Egy autószerelő lett figyelmes a Mexikó felett lebegő idegen repülő testre.\n\nA történelem során számtalan ember rukkolt már elő azzal, hogy ők bizony valóban tanúi voltak annak, ahogyan egy repülő csészealjból ufók kémlelik a földi életet. Többen állítják, hogy emberrablás áldozatául is estek, a földönkívüliek pedig kísérleteztek rajtuk. Hazánkban Pataky Attila, az Edda frontembere a legismertebb személy, aki ufókkal való találkozásról számolt be. Mint arról egy évvel ezelőtt a LifeTV egykori, Összezárva Hajdú Péterrel című műsorában is beszélt: a plejádokkal születése óta kapcsolatban áll, ők az emberek segítése miatt érkeztek bolygónkra.\n\nAz ufók létezését most egy mexikói autószerelő, Juan Manuel Sanchez próbálja bizonygatni, akinek állítása szerint az eddigiekhez képest elég részletgazdag fotón sikerült megörökítenie egy repülő csészealjat. Íme:\n\nA kép Valle Hermosóban, augusztusban készült, ám Sanchez bevallása szerint nem a földönkívüli megörökítésének céljával. Mint mondt, a lecsapni készülő, hatalmas vihart akarta lefotózni, a repülő csészealjat már a kamerán keresztül szúrta ki. Utólag úgy nyilatkozott: sajnálja, hogy a jelenséget nem volt ideje videóra venni, az idegen repülő test ugyanis váratlanul még magasabbra emelkedett, majd egy szempillantás alatt eltűnt a horizontról – írja a Mirror cikke alapján a femcafe.hu.\n\nEgyesek szerint a felvételek megcáfolhatatlan bizonyítékai annak, hogy a földönkívüliek valóban megfigyelés alatt tartanak minket, míg mások csupán ügyes kameratrükknek vélik a képeket.\n\nSzavazzon! Ön szerint valódi a felvétel? Minden bizonnyal.\n\nA képet manipulálták.\n\nEz a kérdés most komoly?\n\nBiztos valódi! Nekem is volt már részem földönkívüliekkel való találkozásban\n\n(Borítókép: Repülő csészealj. Illusztráció: Shutterstock)",
    "Ali, Frazier, Holyfield és Pacquiao – A boksztörténelem tíz legendás trilógiája": "A bokszban a trilógia általában azt jelenti, hogy az első két meccs olyan történéseket, eredményeket hozott, amely nem döntötte el egyértelműen, hogy ki a jobb bokszoló. Nem gyakoriak a trilógiák a profi bunyóban, de ha létrejönnek, akkor sok esetben sokáig emlékezetesek maradnak. Hétvégén kerül sor egy évek óta tartó rivalizálás harmadik meccsére, ezért összeszedtük a boksztörténelem legendás trilógiáit.\n\nMagyar idő szerint vasárnap hajnalban ismét összecsap napjaink két bokszklasszisa, a mexikói Saúl Álvarez és a kazah Gennagyij Gennagyjevics Golovkin. A két bunyós korábban kétszer bokszolt egymás ellen, mindkét végeredmény vitatható volt, az elsőn döntetlent pontoztak a bírók, a másodikon Álvarez nyert. Sokak szerint azonban legalább egy, de akár két meccset is behúzott Golovkin. Így a trilógiának még úgyis van létjogosultsága, hogy a kazah már túl van pályafutása csúcsán, 40 évesen találkozik harmadszor legnagyobb riválisával. Ennek a meccsnek az apropóján összeszedtünk a boksztörténelemből tíz legendás trilógiát.\n\nMuhammad Ali–Joe Frazier\n\nMuhammad Ali és Joe Frazier a boksztörténelem két legendás alakja, kettejük trilógiája pedig még azok számára is ismert, akik nem tudnak különösebben sokat a bokszról. Az 1971-es első találkozásukat sokan az Évszázad meccsének nevezték, ezen veszítette el veretlenségét Ali. Később visszavágott, majd négy évvel ezután jött a Manilai Thriller, amelyet sokan egyenesen a boksztörténelem legkiválóbb meccsének tartanak. A győztes Ali később azt nyilatkozta, Frazier a legkeményebb fickó, akivel valaha találkozott, és ő nem bírt volna ki annyi ütést, mint az ellenfele. A meccset követően mindkét nehézsúlyút hetekig kórházban ápolták, mindent beleadtak, az életüket kockáztatták a boksz egyik legendás meccsén.\n\nArturo Gatti–Micky Ward\n\nVannak olyan trilógiák, amelyek nem azért lesznek híresek, mert kivételes a bokszolók tudása, hanem azért, mert piszkosul tudnak küzdeni, és mindent beleadva harcolnak a szorítóban. Gatti és Ward története is ezek közé tartozik. Ward nyerte az első bunyót, majd Gatti egyhangú pontozással kiegyenlített. A Sport Illustratednek azt nyilatkozta, annyira hasonló bunyós Warddal, hogy úgy érezte, mintha a saját ikertestvérével bokszolt volna. A két csupa szív bokszoló 13 hónapon belül három 10 menetes meccset bokszolt egymás ellen, a harmadik után mindketten a traumatológia osztályra kerültek. Gatti nyert, de ahogy küzdősportos közhellyel szokták mondani: mindketten ott hagytak a lelkükből egy darabot a ringben.\n\nMarco Antonio Barrera–Érik Morales\n\nA mexikói bokszolók legendásak az óriási szívükről, strapabírásukról és emlékezetes meccseikről. Mexikóban a boksz a legnépszerűbb sport, igazi legendái vannak a mexikói boksznak, ezek közé tartozik Morales és Barrera is. Sok esetben egy-egy rivalizálás mögött nincs személyes ellentét, de esetükben ez nem így volt, ők valóban nem bírták egymást és a stílusuk is különbözött. Morales magasabb, technikásabb bokszoló volt, míg Barrera inkább a verekedős stílus híve. A két korábbi világbajnok első meccsét Morales nyerte, két évvel később Barrera visszavágott, majd 2004-ben jött a harmadik bunyójuk, amelyet szintén Barrera nyert. A három meccset végig szoros küzdelem, rengeteg akció és ütésváltás jellemezte, és mindkettejük keménységét igazolja, hogy egyik bunyó sem ért véget idő előtt.\n\nRiddick Bowe–Evander Holyfield\n\nA '90-es évek legemlékezetesebb nehézsúlyú trilógiája a Bowe–Holyfield. Holyfield cirkálósúlyban lett először világbajnok, majd fellépett nehézsúlyba, és legyőzte azt a Buster Douglast, aki nem sokkal korábban a boksztörténelem egyik legnagyobb meglepetését okozta azzal, hogy elvette az akkor verhetetlennek tűnő Mike Tyson veretlenségét. Bowe és Holyfield első bunyója a korszak egyik legjobb világbajnoki meccse volt, Evander Holyfield ugyan elveszítette a veretlenségét, de egyértelmű volt, hogy kettejük közös története folytatódni fog a ringben. Hét hónappal az első meccset követően Holyfield visszavágott egy olyan meccsen, amelynek a legfurább pillanata az volt, amikor egy ejtőernyős néző a hetedik menetben megérkezett a ringbe. A harmadik meccs az első kettővel ellentétben nem ért véget, Bowe a nyolcadik menetben kiütötte Holyfieldet, ezzel lezárta a trilógiát.\n\nManny Pacquiao–Érik Morales\n\nA Fülöp-szigetek büszkesége Mexikó büszkesége ellen, avagy generációjának két kiemelkedő harcosa, akinek a három meccse sem volt kevésbé emlékezetes. Morales az első meccsen egyértelműen jobb volt, a visszavágón azonban már egy teljesen más Pacquiaóval találkozott, ki is kapott egy 10. menetes KO-val. Tíz hónappal később jött az utolsó meccsük, ez volt a legsimább, Pacquiao itt már három menet alatt lezárta a párharcot. Pacman a Morales elleni vereségét követően nyolc éven keresztül legyőzhetetlen volt, ebben az időszakban – a 2000-es évek második felében, 2010-es évek elején – súlycsoportoktól függetlenül is a legjobbnak tartották.\n\nMuhammad Ali–Ken Norton\n\nMuhammad Ali nagyságát többek között az is mutatja, hogy két alkalommal is szerepel a listánkon, és mindkét trilógiát megnyerte, miután mindkét alkalommal elveszítette az első meccset. Ali a Frazier elleni első veresége után próbálta felépíteni ismét a karrierjét, de közben beleszaladt egy másik trilógiába, a Norton ellenibe, amelynek az első meccsén ellenfele eltörte az állát és megosztott pontozással legyőzte őt. Fél évvel később jött a visszavágó, amelyen ugyancsak megosztott pontozást hozott a végeredmény, de ezúttal Alit látták jobbnak a pontozók. A harmadik bunyó aztán a leginkább vitatott meccse lett a háromnak. Muhammad Ali egyhangú pontozással nyert, de a legtöbb szakértő szerint Ken Nortonnak kellett volna győznie. Mi több, később Ali azt nyilatkozta, szerinte elveszítette a meccset, de a bírók neki kedveztek, és ő hálás ezért. Azt is elmondta, hogy Norton stílusa olyannyira nem kedvez neki, hogy szerinte nem tudja legyőzni őt, és semmiképp sem akar egy negyedik találkozót. Nem is lett negyedik meccs.\n\nFloyd Patterson–Ingemar Johansson\n\nFloyd Patterson és Ingemar Johansson is némiképp elfeledett alakja a mainstream profi boksznak, pedig mindketten világbajnoki címet szereztek, és a Rocky Marcianót követő érának, a Muhammad Ali-korszakot megelőző időszaknak meghatározó alakjai voltak. A három meccsük pedig nem véletlenül híres és nem véletlenül került fel a listánkra. A svéd Johansson 1959-ben Max Schmeling után a második európai lett, aki legyőzött egy amerikai bokszolót vb-meccsen, miután három menet alatt hétszer padlóztatta Pattersont. A visszavágó volt a legemlékezetesebb bunyó a három közül, mindketten padlóztak, és ezúttal is KO döntött, de Patterson visszavágott. Az utolsó meccsük sem ment végig, a trilógiát végül Patterson zárta le egy hatodik menetes kiütéssel.\n\nSugar Ray Leonard–Roberto Durán\n\nRoberto Durán a boksz történetének egyik legendás és különleges alakja, aki profi pályafutása alatt 119 alkalommal lépett ringbe, és többek között ő vette el a szintén legendás Sugar Ray Leonard veretlenségét. Kettejük első meccsén a technikás Leonard tőle szokatlan módon leállt verekedni azzal a Duránnal, akinek ez e stílus kedvezett, és végül a nem megfelelő taktika vereséget eredményezett az amerikainak. Mindössze öt hónappal később jött a visszavágó, ezen már sokkal okosabban, taktikusabban bokszolt Leonard, és nyolc menet alatt megtörte Duránt. A panamait annyira felidegesítette, hogy nem tudott mit kezdeni a folyamatosan mozgó ellenfelével, hogy a nyolcadik menetben azt mondta, elég volt, nem folytatja. Emiatt később No más-meccsként vált ismertté a visszavágó. Kilenc évvel később még egyszer találkoztak a ringben, már mindketten túl voltak a csúcson, a harmadik bunyó Leonard egyhangú pontozásos győzelmével ért véget.\n\nRoberto Durán–Esteban De Jesús\n\nMíg Leonarddal karrierje második szakaszában, addig De Jesússzal pályafutása első felében találkozott Durán, és Puerto Ricó-i ellenfelének köszönheti profi karrierje első vereségét. Az első bunyón még nem volt tét a világbajnoki cím, a másodikon azonban már igen, végül Durán 11. menetes kiütésével ért véget, ahogy a harmadik is. El Cholo kettejük utolsó ringbeli találkozóját egy 12. menetes KO-val zárta le.\n\nTyson Fury–Deontay Wilder\n\nFury és Wilder trilógiája talán nem annyira legendás, mint a listán szereplő többi párharc. Viszont ez a legaktuálisabb, a nehézsúlyú trilógiák mindig extrán különlegesek, és az első bunyójuk az elmúlt évek egyik legemlékezetesebbje – így a trilógiának is helye van a listánkon. Tyson Fury mélyről, depresszióval, az öngyilkosság gondolatával is megküzdve tért vissza, és állt ki közel esélytelenként az addig veretlen Wilder ellen. Az első meccsükön az angol kibokszolta az amerikait, de kétszer is padlózott, így végül döntetlennel ért véget a meccs. A visszavágón már nem volt kérdés, hogy a Cigánykirály a jobb, ahogy a harmadik meccsen sem. A Fury–Wilder 3 szorosabb volt, mint a második meccs, hiszen mindketten padlóztak, de végül ismét az angol KO-győzelmével ért véget a vb-bunyó.\n\nEz is érdekelhet:\n\n(Fotó: Getty Images)\n\nTetszett a cikk? Megosztanád?",
    "Nyílt vízi úszás: tarolt a magyar válogatott az utánpótlás vb-n": "Négy arany- és három bronzéremmel az éremtáblázat élén végzett a magyar csapat a Seychelles-szigeteken rendezett korosztályos nyílt vízi úszó-világbajnokságon: Betlehem Dávid és Fábián Bettina duplázott az U19-esek mezőnyében, de egyéni diadalt ünnepelhetett az U17-esek között Kovács-Seres Hunor is.\n\nNem akármilyen környezetben „túlóráztak” a nagyon hosszúra nyúlt szezon végén a nyílt vízi úszóutánpótlás legjobbjai: a korosztályos világbajnokságot péntektől vasárnapig az Indiai-óceán közepén, a Seychelles-szigeteken tartották.\n\nA viadalra a rendhagyó módon nyár eleji Európa-bajnokságon az elmúlt évekhez képest visszafogottan szereplő magyar csapat roppant erős kerettel utazott el: mások mellett ott volt a csapatban a felnőtt vk-dobogós és a váltóval vb-ezüstérmes Betlehem Dávid, valamint az idén korábban felnőtt Európa-kupát nyert Szimcsák Mira is.\n\nA program azonban pénteken a fiatalabbakkal startolt: az U15-ösök között nem került dobogóra magyar versenyző, a fiúknál Nagy-Selmeczy Bulcsú az előkelő ötödik helyen zárt, de befért a top tízbe Kaiser Dominik is, míg a lányoknál a hatodik Győrffy Lili volt a legjobb.\n\nA középső korcsoportban, az U17-esek mezőnyében meglett az első magyar érem, mi több győzelem is: Kovács-Seres Hunor nagy fölénnyel, több mint tizennyolc másodperccel a másodikként beérő mexikói rivális előtt szelte át a célvonalat, míg harmadikként jött be a dobogós helyekért óriási csatát vívó Hartmann Máté.\n\nA lányoknál is a közvetlen élmezőnyben voltak érdekeltek a mieink: a győztes amerikai Grimest nem lehetett megszorítani, az éremszerzés viszont meglett Csulák Liának, aki Hartmannhoz hasonlóan harmadik lett, Flück Nóra pedig bő egy perccel később hatodikként végzett.\n\nNagyszerű volt a rajt, de a java csak ez után következett, szombaton a „nagyok” 10 kilométeres futamai voltak a menüben. A két leghosszabb szám elsöprő magyar sikert hozott: Betlehem Dávid a fiúk között elképesztően simán, több mint négyperces fölénnyel győzött, és nagy csatában diadalmaskodott Fábián Bettina is – érdekesség, hogy egyébként ők ketten a magánéletben egy párt alkotnak. Nem mellesleg Szimcsák Mira megszerezte a magyar küldöttség harmadik bronzérmét, Hambardzumyan Arshak viszont nem fejezte be a versenyt, mert kizárták.\n\nA vasárnap rendezett két váltószámban sem maradtunk üres kézzel: az idősebbek (U19-esek) között ismét óriási fölénnyel végeztek az élen a mieink Szimcsák, Fábián, Hambardzumyan, Betlehem összeállításban, míg az U16-os – Rohács Luca, Győrffy, Kaiser, Kovács-Seres alkotta – egység az ötödik lett.\n\nMindez azt eredményezte, hogy az éremtáblázatot is megnyerték a mieink négy arany- és három bronzéremmel, hatalmas csatában megelőzve az amerikaiakat, míg a képzeletbeli dobogó harmadik fokára az olaszok kerültek.\n\nUtánpótlás nyílt vízi úszó-világbajnokság (Seychelles-szigetek)\n\nU19 (10 km). Fiúk: 1. Betlehem Dávid, 2. Pasquale Giordano (Olaszország), 3. Giuseppe Ilario (Olaszország), …Hambardzumyan Arshakot kizárták\n\nLányok: 1. Fábián Bettina, 2. Candela Sanchez Lora (Spanyolország), 3. Szimcsák Mira\n\nMixváltó (4x1500 m): 1. Magyarország (Szimcsák Mira, Fábián Bettina, Hambardzumyan Arshak, Betlehem Dávid), 2. Németország, 3. Olaszország\n\nU17 (7,5 km). Fiúk: 1. Kovács-Seres Hunor, 2. Paulo Stehlke Delgado (Mexikó), 3. Hartmann Máté\n\nLányok: 1. Katie Grimes (Egyesült Államok), 2. Narin Burcunaz (Törökország), 3. Csulák Lia, …6. Flück Nóra\n\nU16. Mixváltó (4x1500 m): 1. Egyesült Államok, 2. Németország, 3. Törökország, …5. Magyarország (Rohács Luca, Győrffy Lili, Kaiser Dominik, Kovács-Seres Hunor)\n\nU15 (5 km). Fiúk: 1. Nathan Szobota (Egyesült Államok), 2. Davide Grossi (Olaszország), 3. Diego Heinze (Németország), …5. Nagy-Selmeczy Bulcsú, …10. Kaiser Dominik\n\nLányok: 1. Claire Weinstein (Egyesült Államok), 2. Tuna Erdogan (Törökország), 3. Noa Martin (Spanyolország), …6. Győrffy Lili, …16. Rohács Luca\n\nTovábbi korosztályos hírek ÚSZÁSBAN a sportági aloldalunkon.\n\nUtánpótlássport - 62 sportág egy helyen az utanpotlassport.hu-n\n\nTovábbi hírekért kattintson ide!",
    "Kinézett az olcsó szálló ablakán, és leesett az álla: hihetetlen látvány tárult a szeme elé": "Hatalmas hegyek, zöld völgyek, végtelen óceán, barátságos patakok: a Föld telis-tele van lélegzetelállító helyekkel. Bár hihetetlenül izgalmas lenne meglátogatni élővilágunk minden szegletét, és legalább egy pillantást vetni mindarra, amit nyújtani tud, a legtöbb ember számára ez lehetetlen.\n\nViszont gyönyörű fotókon keresztül megérezhetjük vagy megsejthetjük e tájak hangulatát, elképesztő szépségét. És bár egyetlen fénykép sem képes azt nyújtani, mint a valóság, a képzelet szárnyán talán mégis segít elképzelni, milyen is azokon a helyeken lenni.\n\nKinézett az olcsó szálló ablakán, és leesett az álla\n\nEzeket a gyönyörű természetfotókat hétköznapi emberek készítették. Nincsenek rajtuk fotószűrők, ami még lenyűgözőbbé teszi őket: közelebbről tudják átadni, milyenek lehetnek a helyszínek a valóságban.\n\nKépek forrása: Reddit/ObamasLoveChild ;Reddit/roskolewis ;Reddit/BizCaus ;Reddit/TheLostAlaskan ;Reddit/duzara ;Reddit/beero79",
    "Cibola, avagy az Arany Hét sosemvolt Városa": "A legenda szerint a mesés Cibola vidékén hatalmas, színaranyból épült városok találhatóak. A történet egy régi portugál mondából eredeztethető, amely az Atlanti-óceánon található mitikus szigeten, Antillián alapított hét városról szól. Antillia és a hozzá tartozó szigetcsoport először Zuane Pizzigano 1424-es hajózási, úgynevezett portolántérképén bukkant fel.\n\nEgy mítosz születése\n\nA Ciboláról szóló beszámolók azonban főleg Pánfilo de Narváez 1527-es, balsikerrel végződött floridai expedíciójának túlélőitől származnak. A hatszáz fős legénységből mindössze négyen élték túl az utat, a többivel végeztek a tengeri viharok, az őslakosokkal vívott harcok, a betegségek és az éhezés.\n\nA négy túlélő: Álvar Núñez Cabeza de Vaca, Alonso del Castillo Maldonado, Andrés Dorantes de Carranza és Estéban (vagy Estevanico) éveket töltött a mai Texas és Észak-Mexikó területén bolyongva, mielőtt 1536-ban elérték volna Culiacán mellett az egyik spanyol kolóniát.\n\nÁlvar Núñez Cabeza de Vaca\n\nMiután visszatért Spanyolországba, Cabeza de Vaca megírta az expedíció sorsát La relación y comentarios (A beszámoló és megjegyzések) című könyvében; az 1542-ben kiadott mű az első írott európai beszámoló az észak-amerikai őslakosokról, flóráról és faunáról.\n\nA La relaciónban Cabeza de Vaca először egy őslakosokkal való találkozás kapcsán említ aranyat: „Találtunk vászondarabokat, ruhákat és tollas fejdíszeket is, amelyek Új-Spanyolországból származónak tűntek. Aranyat is találtunk. Jelekkel megkérdeztük az indiánokat, hogy hol szerezték ezeket a dolgokat. Elmutogatták nekünk, hogy onnan nagyon messze van egy Apalachee nevű vidék, ahol sok arany van, és mutatták, hogy ott sok van mindabból, amit mi értékesnek tartunk. Azt mondták, sok van belőle Apalachee-ban.”\n\nA vidék neve könnyen kapcsolatba hozható az apalachee népével, akiknek központi városa, Anhaica, a mai Tallahassee helyén állt. Az apalachee-k eredete a Fort Walton-i kultúrára vezethető vissza; ez a Mississippi vidékének egyik fő népcsoportja volt, akik hatalmas, lapos tetejű halmokra építkeztek, és kiterjedt kereskedelmi hálózatot hoztak létre.\n\nA régészeti feltárások nem mutattak ki jelentős léptékű aranyművességet az apalachee kultúránál, kereskedelmi úton viszont messzi földről beszereztek réztárgyakat, csillámpalát és galenitet is.\n\nCabeza de Vaca leírja, hogy expedíciója 1528-ban találkozott először az apalachee néppel, annak egy félreeső településén. Az európaiak elfoglalták ezt a települést, a főnököt és számos falusit pedig túszként tartottak fogva. Mivel a faluban csak gabonát és szalmából épült kunyhókat találtak, a spanyolok hosszan keresték a környéken számottevő település, de főleg arany nyomát, miközben folyamatosan ki voltak téve az apalachee-k és már környékbeli népek támadásainak, akik gerillahadjáratot folytattak a betolakodók ellen.\n\nkövetkező oldal 1 / 2\n\nEgy mítosz születése Cibola valósága",
    "Továbbra is Magyarországon a legalacsonyabb a női parlamenti képviselők aránya egész Európában": "Segítsd a munkánkat! A Qubit a szabad és tájékozott magyar nyilvánosságért dolgozik.\n\nAz elmúlt hetekben nagy vihart kavart az a Pintér Sándor által jegyzett kormányrendelet, ami az abortusz előtt a magzati szívhang meghallgatására kötelezi a várandós nőt, és az is, amikor Csák János kultúráért és innovációért felelős miniszter néhány napja úgy nyilatkozott, jó lenne, ha 29 éves koruk előtt szülnének a nők. Magyarországon nőket érintő kérdésekben továbbra is sokkal kevesebb döntéshozói pozícióban lévő nő nyilatkozik meg a kelleténél – nem utolsósorban azért, mert a női parlamenti képviselők aránya továbbra is nálunk a legalacsonyabb Európában.\n\nMiniszteri szinten Varga Judit igazságügyi miniszter kinevezésével 1-re nőtt a nők száma az Orbán-kormányban, Novák Katalin személyében pedig női államfőt választott a Fidesz-többségű Országgyűlés, ugyanakkor a 199 parlamenti képviselőből mindenesetre jelenleg összesen 28 nő. Ez 14,1 százalékos arány, amellyel Magyarország az utolsó az európai összesítésben.\n\nAz európai országok közül a skandinávok hozzák a törvényeiket a férfi-női arányokat tekintve a legkiegyenlítettebb módon. Izlandon a parlamenti képviselők 47 százaléka, Svédországban 46 százaléka, míg Finnországban és Norvégiában 45 százaléka nő.\n\nEzek az országok az egész világot tekintve az élvonalban vannak Dél-Afrika (46%) vagy Új-Zéland (49%), és olyan meglepő eredmények mellett, mint Mexikó (50%), Bolívia (46%) vagy Costa Rica (47%).\n\nA világ országait tekintve Magyarország Brazíliával, Indiával, Ghánával vagy Elefántcsontparttal van egy ligában.\n\nA női képviselők aránya egy-egy ország parlamentjében természetesen csak egy mérőszám a nemi egyenlőtlenséget jelző más indikátorok mellett, azonban a női közéleti érdekérvényesítő képesség nagyon fontos mérőszáma. Ez az ENSZ Nemi Egyenlőségi Indexének (Gender Inequality Index) egyik tartópillére a foglalkoztatásban való részvétel és a termékenység mutatói mellett.\n\nKapcsolódó cikkek a Qubiten:",
    "Letarolhatja Európát ez a marokkói zöldség: dömpingszerűen áraszthat el mindent": "Tíz évvel ezelőtt Spanyolország 104,74%-kal több paradicsomot exportált, mint Marokkó. Tavaly ez a különbség mindössze 5,24%-ra csökkent, idén pedig már át is veheti a vezetést az afrikai ország.\n\nAgrárszektor 2022 konferencia Közeleg az év nagy agráreseménye, a jubileumi Agrárszektor Konferencia Tizedik alkalommal rendezi meg az idén a Portfolio Csoport kétnapos siófoki Agrárszektor Konferenciáját, amely az egyik legnagyobb és legjelentősebb szakmai eseménynek számít a hazai agráriumban. A november 30-december 1-jei jubileumi eseménynek a siófoki Hotel Azúr szálloda és konferenciaközpont ad otthont. A konferencia valamennyi olyan fontos agrártémával foglalkozik, amely hosszú távon is döntő hatást gyakorolhat az agrárgazdasági szereplők tevékenységeire. A rendezvény az agrárium valamennyi résztvevőjének – a mezőgazdasági termelőknek, az élelmiszerfeldolgozóknak, a gazdálkodókat kiszolgáló szolgáltatóknak és a kereskedőknek – hasznos és naprakész információkat nyújthat, akik az államigazgatási, a vállalati-üzleti és az érdekképviseleti szféra csúcsvezetőtől hallhatnak színvonalas szakmai előadásokat és kerekasztal-beszélgetéseket. Ne mulassza el, és jöjjön el a Portfolio Csoport siófoki Agrárszektor Konferenciájára november 30-december 1. között! Információ és jelentkezés\n\nAz elmúlt tíz évben Marokkó 41,84%-kal növelte paradicsomexportját. Ugyanebben az időszakban a főbb európai paradicsomszállítók exportja viszont csökkent, ami Spanyolország esetében 41,84%-kal csökkenést jelentett - írja a FruitVeB Magyar Zöldség-Gyümölcs Szakmaközi Szervezet és Terméktanács.\n\nÁtrendeződő élvonal\n\nA Hortoinfo által összeállított adatok szerint az elmúlt évtizedben Mexikó a 2012-es 1472,39 millió kilogramm paradicsomexportról 2021-re 1903,78 kilogrammra, Hollandia a 2012-es 1039,6 millió kilogrammról 2021-re 933,71 millió kilogrammra, Spanyolország pedig a 2012-es 908,65 kilogrammról tavalyra 662,49 millió kilogrammra csökkent. Az előzőekkel ellentétben Marokkó a 2012-es 443,81 millió kilogrammról 2021-re 629,51 millió kilogrammra tudta növelte paradicsomexportját.\n\nA fent említett négy ország a világ vezető paradicsomszállítója, és a világ teljes paradicsomexportjának 53,16%-át adták 2021-ben. Mexikó a teljes export 24,51%-át, Hollandia 12,02%-át, Spanyolország 8,53%-át, Marokkó pedig 8,10%-át exportálta a világ teljes exportjának. A Marokkó és Spanyolország közötti különbség az évek során folyamatosan csökkent, és amennyiben ez a tendencia folytatódik, akkor 2022-ben Marokkó a történelem során először megelőzheti Spanyolország paradicsomexportját.\n\nBevételek\n\n2021-ben a világ paradicsomexportja 8 839,25 millió eurót tett ki, amelyből a legnagyobb részt Mexikó adott 2 145,83 millió euróval, a második helyen pedig Hollandia állt 1737,2 millió euróval. Spanyolország 975,78 millió euróval a harmadik, Marokkó pedig 723,38 millió euróval a negyedik helyen állt az export bevételek tekintetében.\n\nCímlapkép: Getty Images",
    "Szex a börtönökben: ezek a szabályok világszerte és itthon": "A börtönbüntetésüket töltő embereknek is vannak vágyai: ezt felismerve a világ számos országában a szexuális együttlétek lehetőségeit is megteremtik a fogvatartottak számára.\n\nVan, ahol külön kis lakást bocsátanak a rabok rendelkezésére, de akad olyan ország is, ahol a partnerrel való szexre való jogot alapvető emberi jognak ismerik el. Itthon ehhez képest meglehetősen szigorúak a szabályok: jelenleg kevés esély van arra, hogy a büntetés-végrehajtási intézeten kívülről érkező partnerrel együtt lehessen egy fogvatartott.\n\nEz a helyzet a magyar börtönökben\n\nA magyar börtönökben érintésre a családi látogatófogadásokon kerülhet sor. Ezeken az alkalmakon egy szobában, egymást megérintve, a kisgyermekeket ölbe véve lehetnek együtt a fogvatartottak családjaikkal, de például otthon készített ételt még ilyenkor sem fogyaszthatnak. Ezek a találkozások nem az intimitásról szólnak – erre leginkább azoknak van csak lehetősége, akik jogosultak intézeten kívül látogatót fogadni. Ők jellemzően magasabb státuszú, első bűnelkövetők, akik kisebb súlyú bűncselekmény miatt ülnek, és már letöltötték büntetésük egy részét. Az intézeteken belül ugyanakkor az intim együttlétre itthon nem biztosítanak lehetőséget a raboknak.\n\nÉs ahol szabad a szex (is)\n\nHázastársi látogatásra más országokban ugyanakkor bevett gyakorlat van. Kanadában például\n\nkéthavonta tölthet együtt egy szerettével 72 órát az a fogvatartott, akinek esetében nem áll fenn a családon belüli erőszak veszélye, és magaviselete miatt sem érvényes rá semmilyen korlátozás.\n\nA szövetségi börtönökben elkülönített helyiségben töltheti együtt az időt a rab és a kiválasztott rokon, ez a lehetőség ugyanis bárki részére nyitva áll, aki szoros érzelmi kötelékkel fűződik hozzá. Szülő, gyermek vagy testvér is érkezhet ilyenkor, nem csak feleség. Az ételért ilyenkor fizetni kell a vendégnek is, a helyiséget pedig ki kell takarítaniuk távozás előtt.\n\nFranciaországban szintén 72 órás találkozási lehetőséget biztosítanak az enyhébb büntetésben részesülőknek – erre a célra miniapartmanokat hoztak létre, melyek a házastársi találkozók színterei lehetnek. Dániában egy modernebb intézetben nyújtanak lehetőséget a házastársakkal való intim együttlétre: azok a rabok, akik 8 évnél hosszabb büntetést kaptak, egy látogatás alkalmával 47 órát tartózkodhatnak itt.\n\nLett már belőle tragédia\n\nEzek az alkalmak ugyanakkor nem nélkülöznek minden veszélyt. Németországban is lehetőség van arra, hogy a fogvatartott partnerével töltsön némi időt anélkül, hogy bárki fülelne vagy szemmel tartaná őket. Ez történt 2010-ben Klaus-Dieter H. esetében is, aki egy 9 éves kislány meggyilkolása és megerőszakolása miatt ült börtönben. Megismerkedett egy egyedülálló anyával, aki leveleket írt neki, majd egymásba szerettek, találkoztak, és sikeresen kérvényezték azt is, hogy egy házastársi típusú együttlétre sor kerülhessen köztük.\n\nEzt megelőzően már beszélgettek kettesben, így senki sem számított arra, hogy amikor hat órával az intim találkozó kezdetét követően rájuk nyitottak, a nő testére betört koponyával, nyaki szúrásnyomokkal és fojtogatás nyomaival találnak majd rá.\n\nAz elkövető megkísérelte elvágni ereit, de életben maradt. Állítólag szakítás miatt került sor az esetre, de az már végképp érthetetlen, miért vitt különböző késeket magával a nő a látogatásra.\n\nSok helyen jó magaviselet kell hozzá\n\nCsehországban talán épp a hasonló esetek megelőzésére létezik házastársi látogatás, de azt megelőzően a fogvatartottat orvosi ellenőrzésnek vetik alá. Indiában pedig annyira nem kérdés az egész, hogy alapvető jogként tekintenek magára a házastársi látogatásra, és arra is, hogy ha a fogvatartottnak és partnerének nem fogan gyermeke spontán, akkor erre mesterséges megtermékenyítéssel kerülhessen sor.\n\nMexikó is természetesen áll a kérdéshez: a hozzátartozók hosszasabban benn is élhetnek a börtönben, és ez a lehetőség már az azonos nemű partnerek számára is elérhető.\n\nSzerinted lehetőséget kell biztosítani a rabok számára intim együttlétre? Semmiképp, ez is a büntetés része!\n\nIgen, ez tulajdonképpen a börtönök nyugalmának záloga is lehet.\n\nIgen, joguk van hozzá.\n\nNem tudom eldönteni. Szavazok\n\nA következő országok szintén lehetőséget nyújtanak fogvatartottjaiknak arra, hogy szexuális életet élhessenek kinn élő partnereikkel:\n\nHavi egy lehetőséget biztosít Hollandia a fél évnél hosszabb büntetésüket töltők közül azoknak, akik hosszú ideje élnek az adott kapcsolatban.\n\nOroszországban a jó magaviseletű rabok látogathatják meg a börtönön kívül családjaikat.\n\nSpanyolországban 4-8 hetente van lehetőség házastársi találkozóra háromórás intervallumban, melyhez óvszert is biztosítanak.\n\nTörökországban is a jó magaviseletű rabok élhetnek a lehetőséggel.\n\nAz Egyesült Királyságban is csak a hazalátogató raboknak van lehetősége házastársukkal intim együttlétre – ők általában a már szabadulás előtt álló rabok.\n\nAz USA néhány állama biztosít házastársi találkozót egyes feltételek esetén: a hozzátartozó hátterét ellenőrzik, mindkét felet alaposan átvizsgálják együttlét előtt és után, és a fogvatartottat szűrik nemi betegségekre is.\n\nA szabályok közt hatalmas különbségek vannak tehát: a világ láthatóan megosztott abban, hogy a szabadságvesztés mellett az intim kapcsolattól való megfosztás is a büntetés része kell-e, hogy legyen. Te mit gondolsz?",
    "Elárulta Szijjártó Péter, miért találkozott Lavrovval": "Hírklikk - Tegnap 17:55Külföld\n\nCsehország, több EU-s tagállam és a balti országok, Litvánia, Lettország és Észtország után Szlovákia is bejelentette, hogy nem ad ki humanitárius vízumot azoknak az orosz állampolgároknak, akik a részleges katonai mozgósítás, vagy a Putyin-rezsim elől menekülnek. A szlovák diplomácia döntését a Paraméter.sk híre szerint Juraj Tomaga, a…"
}