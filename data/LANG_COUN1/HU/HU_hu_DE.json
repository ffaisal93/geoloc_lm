{
    "Telex: Németország–Magyarország 0-1": "A magyar válogatott 1-0-ra nyert Németországban, és ezzel továbbra is vezet az utolsó forduló előtt Nemzetek Ligájának A divíziójának 3. csoportjában.",
    "Elvesztette egyik gleccserét Németország": "Ezen a nyáron Németország elvesztette még megmaradt gleccserei egyikét, a Schneeferner déli ágát. A tudósok szerint a gleccserek az évszázad közepére tűnhetnek el.\n\nA Bajor Tudományos Akadémia hétfői közleménye szerint a déli Schneeferner a gyors olvadás miatt elvesztette gleccser státuszát.\n\nA Schneeferner jegének vastagsága jelentősen csökkent, a legnagyobb részén már a kétméteres vastagságot sem éri el, és valószínű, hogy már nem mozog\n\n– írta az akadémia a jelentésben.\n\nMég a legvastagabb folt is hat méter alá csökkent, holott 2018-ban még a tíz métert is elérte. A 2018–2022 közötti időszakban a gleccser felülete is a felére zsugorodott, jelenleg egyhektárnyi. Az akadémia előrejelzése szerint a megmaradt jég egy-két éven belül várhatóan teljesen elolvad.\n\nAz akadémia 1892 óta végez rendszeres méréseket a gleccseren, ezek most véget érnek. A déli Schneeferner eltűnése azt jelenti, hogy Németországban csupán négy gleccser maradt: a Zugspitzéről induló Höllentalferner és a Schneeferner északi vonala, valamint a berchtesgadeni Alpokban lévő Blaueis- és Watzmann-gleccser.\n\nA 2000-es évektől figyelik\n\nAz Alpokban és más hegységekben megfigyelt, a klímaváltozás hatásának tulajdonított gyors gleccserolvadást a 2000-es évek kezdetétől kísérik figyelemmel. A bajor környezetvédelmi minisztérium tavalyi jelentésében arról számolt be, hogy az éghajlatváltozás miatt Németország még ebben az évtizedben elveszítheti utolsó gleccsereit is.\n\nA tudósok korábban úgy becsülték, hogy a gleccserek az évszázad közepére tűnhetnek el.\n\nEgy 2021 áprilisában közzétett globális tanulmány megállapította, hogy a világ szinte valamennyi gleccsere egyre nagyobb ütemben veszít tömegéből, és ez okozza a tengerszint-emelkedés több mint 20 százalékát ebben az évszázadban – írta az MTI.",
    "Németország-Magyarország: a magyarok várható kezdőcsapata": "Forrás: MTI/Illyés Tibor\n\nMarco Rossi szövetségi kapitány szerint a magyar labdarúgó-válogatott számára a cél ugyanaz lesz pénteken a németek elleni Nemzetek Ligája-mérkőzésen, mint bármelyik másikon, azaz büszkén lejönni a pályáról.\n\n\"A cél mindig ugyanaz, mindent megtenni azért, hogy a szurkolóink boldogok és büszkék legyenek. Ha nem szerzünk pontot, az a normalitás, de azon dolgozunk, hogy ismét a normalitástól eltérő eredmény legyen\" - mondta csütörtöki sajtótájékoztatóján az olasz szakvezető, aki kifejtette, a soron következő két ellenfél, a német és az olasz csapat továbbra is azzal a céllal küzd, hogy megnyerje a csoportot, előbbinek ráadásul saját kezében a sorsa.\n\n\n\nA csapatkapitány Szalai Ádám válogatottól való visszavonulása kapcsán Rossi elárulta, valamennyi játékost nagyon érzékenyen érintette, mert az FC Basel futballistája mindenkivel szoros kapcsolatot ápol. A bejelentés szerinte az elmúló idő érzését keltette. Hozzátette, biztos abban, hogy a társak szép ajándékkal szeretnék elbúcsúztatni a 34 éves csatárt.\n\n\n\n\"Számomra nagyon jó eredmény lenne, ha bennmaradnánk. Olaszként különösen remélem, hogy az olasz csapat segít ebben\" - utalt Rossi arra, hogy ha a csoport másik mérkőzésén Anglia pontokat veszít Milánóban, akkor a magyar csapat élvonalbeli tagsága biztosan megmarad. \"A magunk részéről pedig mi meccsről meccsre koncentrálunk\" - tette hozzá.\n\n\n\n\n\nRossi elárulta, megvan az elképzelése a kezdőcsapatot illetően, amelyről viccelődve először azt mondta, az RB Leipzig három magyar légiósát pihenteti, majd nevetve hozzátette, Gulácsi Péter, Willi Orbán és Szoboszlai Dominik biztosan pályán lesz, hiszen mindhárman nagyon várják, hogy klubcsapatuk stadionjában Magyarországot képviseljék.\n\n\n\nA jó hangulatú eseményen Schäfer András is viccelődött, egyrészt kérdésre jelentkezett, amikor Rossi nyilatkozott, ám végül nem élt a lehetőséggel, majd amikor rajta volt a sor, hogy beszéljen, azon sajnálkozott, hogy a koronavírusos Manuel Neuerrel ezúttal nem találkozik, ahogy ő fogalmazott, a német kapus \"megúszta\".\n\n\n\n\"Nagyszerű emlék, elvégre megváltozott az életem a fejesgólom óta\" - emlékezett vissza a tavalyi Európa-bajnokságon a németek ellen szerzett müncheni góljára az Union Berlin középpályása, aki akkor Neuert megelőzve fejelt a kapuba 2-1-es előnyhöz juttatva a magyar csapatot, amely végül búcsúzott a kontinensviadal csoportkörében, mert a Nationalelf a hajrában 2-2-re egyenlített.\n\n\n\n\n\nSchäfer abban egyetértett Rossival, hogy elsőként a bennmaradás legyen meg, utána lehet beszélni vagy számolgatni a csoport esetleges megnyeréséről, bár azt hozzátette, tisztában vannak azzal, hogy a győzelem óriási lépést jelentene ebbe az irányba.\n\n\n\n\"Nagyon sajnálom, mert értékes játékost és még értékesebb embert veszít a válogatott. De próbálunk nem negatív érzésekkel hozzáállni a búcsúhoz, inkább szeretnénk kiélvezni vele ezt az utolsó két mérkőzést\" - beszélt Szalai Ádámról Schäfer.\n\n\n\nA csoportelső magyar válogatott az egypontos hátránnyal második német csapattal pénteken 20.45-től csap össze Lipcsében. A találkozó játékvezetője a szlovén Slavko Vincic lesz.\n\nA magyar labdarúgó-válogatott várható kezdőcsapata az MTI szerint:\n\n\n\nGulácsi Péter - Lang Ádám, Willi Orbán, Szalai Attila - Fiola Attila, Nagy Ádám, Schäfer András, Styles Callum - Szoboszlai Dominik, Gazdag Dániel - Szalai Ádám\n\nNEMZETEK LIGÁJA, CSOPORTKÖR\n\nA-LIGA 3. CSOPORT\n\nSzeptember 23., 20.45: Németország–MAGYARORSZÁG\n\nSzeptember 26., 20.45: MAGYARORSZÁG–Olaszország\n\nA MAGYAR VÁLOGATOTT EDDIGI MECCSEI A CSOPORTBAN\n\nJúnius 4.: MAGYARORSZÁG–Anglia 1–0\n\nJúnius 7.: Olaszország–MAGYARORSZÁG 2–1\n\nJúnius 11.: MAGYARORSZÁG–Németország 1–1\n\nJúnius 14.: Anglia–MAGYARORSZÁG 0–4\n\nA CSOPORT ÁLLÁSA\n\n1. MAGYARORSZÁG 4 2 1 1 7–3 +4 7\n\n2. Németország 4 1 3 – 8–5 +3 6\n\n3. Olaszország 4 1 2 1 5–7 –2 5\n\n4. Anglia 4 – 2 2 1–6 –5 2\n\nFRISSÍTÉS: PÉNTEK 8.33\n\nFRISSÍTÉS, PÉNTEK, 20.38:",
    "NL: ismerős játékvezető fúj a németek ellen, legutóbb szerencsét ho": "A szlovén Slavko Vincic vezeti az esti Németország–Magyarország Nemzetek Ligája-találkozót.\n\nSlavko Vincic vezeti a németek elleni NL-meccset (Fotó: AFP\n\n\n\nSlavko Vincic számára nem ismeretlen a magyar válogatott, korábban már az NL-ben is fújt a Rossi-csapat meccsén, négy évvel ezelőtt, még a C-divízióban a Finnország elleni, hazai pályán 2–0-ra megnyert mérkőzésen. 2017-ben a feröeri, 0–0-s vb-selejtezőt is a szlovén vezette.\n\nA németek elleni meccsen Tomaz Klancnik és Andraz Kovacic lesznek Vincic segítői, Neic Kaitazovic lesz a negyedik játékvezető, Matei Jug pedig a videóbíró.\n\nA szlovén Slavko Vinčić vezeti a férfi A-válogatott Németország elleni Nemzetek Ligája-mérkőzését. Asszisztensei Tomaž Klančnik és Andraž Kovačič lesznek, a negyedik játékvezető Nejc Kajtazovic, a videóbíró pedig Matej Jug. #csakegyutt #magyarok #GERHUN — MLSZ (@MLSZhivatalos) September 22, 2022\n\nA MAGYAR VÁLOGATOTT KERETE\n\nKapusok: Dibusz Dénes (Ferencvárosi TC), Gulácsi Péter (RB Leipzig – Németország), Szappanos Péter (Budapest Honvéd FC)\n\nVédők: Bolla Bendegúz (Grasshoppers – Svájc), Botka Endre (Ferencvárosi TC), Fiola Attila (Mol Fehérvár FC), Kecskés Ákos (LASK – Ausztria), Lang Ádám (Omonia – Ciprus), Mocsi Attila (Zalaegerszegi TE FC), Willi Orbán (RB Leipzig – Németország), Szalai Attila (Fenerbahce – Törökország)\n\nKözéppályások: Baráth Péter (Debreceni VSC), Kerkez Milos (AZ – Hollandia), Kleinheisler László (NK Osijek – Horvátország), Nagy Ádám (AC Pisa – Olaszország), Nego Loic (Mol Fehérvár FC), Schäfer András (1. FC Union Berlin – Németország), Styles Callum (Millwall FC – Anglia), Vécsei Bálint (Ferencvárosi TC)\n\nTámadók: Ádám Martin (Ulszan Hyundai – Dél-Korea), Gazdag Dániel (Philadelphia Union – Egyesült Államok), Szalai Ádám (FC Basel – Svájc), Szoboszlai Dominik (RB Leipzig – Németország), Vancsa Zalán (Lommel SK – Belgium), Varga Kevin (Hatayspor – Törökország)\n\nNEMZETEK LIGÁJA, CSOPORTKÖR\n\nA-LIGA 3. CSOPORT\n\nA MAGYAR VÁLOGATOTT PROGRAMJA\n\nJúnius 4.: MAGYARORSZÁG–Anglia 1–0\n\nJúnius 7.: Olaszország–MAGYARORSZÁG 2–1\n\nJúnius 11.: MAGYARORSZÁG–Németország 1–1\n\nJúnius 14.: Anglia–MAGYARORSZÁG 0–4\n\nSzeptember 23., 20.45: Németország–MAGYARORSZÁG (Tv: M4 Sport) – élőben az NSO-n!\n\nSzeptember 26., 20.45: MAGYARORSZÁG–Olaszország (Tv: M4 Sport) – élőben az NSO-n!\n\n\n\nA CSOPORT TOVÁBBI MECCSEI\n\nSzeptember 23., 20.45: Olaszország–Anglia (Tv: Spíler2)\n\nSzeptember 26., 20.45: Anglia–Németország (Tv: Spíler2)",
    "Németország-Magyarország: a magyar szurkolók vonulása": "Forrás: Réti Zsolt\n\n20.45-től a magyar válogatott Lipcsében Németország ellen játszik a Nemzetek Ligája A-divízójában.\n\nA magyar szurkolók a kezdés előtt közös vonulást tartottak, méghozzá a szokásos hangulatban. Íme:\n\nKépgalériánk a vonulásról:",
    "Sötét ünnepek – karácsonyi fények nélkül ünnepelhet Németország?": "A Német Környezetvédelmi Segélyszervezet az idei télen a karácsonyi kivilágítás mellőzését javasolja a német településeken, melynek fő oka az energiaválság – számolt be a Tagesschau híroldala . „Egy megvilágított fa közösségenként” – ennyire lehetne csökkenteni a díszkivilágítást Jürgen Resch, a Német Környezetvédelmi Segélyszervezet ügyvezetője szerint.\n\nA Tagesschau hétfői cikkében arról írt, hogy komoly megtakarítási lépések várhatók a német településeken; a németek sötétben ünnepelhetik a karácsonyi időszakot a Német Környezetvédelmi Segélyszervezet elképzelése.\n\nEgy megvilágított fa közösségenként – ennyire lehetne csökkenteni a díszkivilágítást Jürgen Resch, a Német Környezetvédelmi Segélyszervezet ügyvezetője szerint.\n\nJürgen Resch úgy gondolja, hogy a tudatos lemondás, spórolás és szolidaritás akár különlegessé is teheti az ünnepi időszakot.\n\nKapcsolódó tartalom\n\nA díszkivilágítás mellőzése „magától értetődő”\n\nAz ügyvezető úgy vélekedik, hogy a díszkivilágítás idei mellőzésének „magától értetődőnek” kell lennie mind a városok és a közösségek, valamint a házakban és lakásokban élők számára is.\n\n„Tekintettel az ukrajnai háborúra, az energiahiányra, de klímavédelmi okokból is gondoljuk át a dolgot egy pillanatra”\n\n– fogalmazott. Jürgen Resch a karácsonyi áramfogyasztást bírálva elmondta, hogy „a magán-díszkivilágítási orgiák önmagukban több mint 600 millió kilowattóra áramot fogyasztanak az ünnepek alatt, ami megegyezik egy közepes méretű, 400 ezer lakosú város egyéves felhasználásával.” Az energiaválságra való tekintettel más országokban, például Ausztriában is tárgyalnak a karácsonyi fények mellőzéséről.\n\nKapcsolódó tartalom\n\nA szakmai szövetség felmérése azt mutatja, hogy sok kereskedő az áramköltségek meredek emelkedése miatt már maga is fontolgatja ezt a döntést – mutatott rá a Tagesschau.\n\nA kiemelt kép illusztráció.",
    "Németország támogatja, hogy Magyarország elveszítse vétójogát az EU-ban": "Németország támogatja azt, hogy Magyarország elveszítse a vétójogát az Európai Unióban – ezt mondta Németország európai ügyekért felelős minisztere, Anna Lührmann az Euronewsnak adott interjújában.\n\nKedden az Általános Ügyek Tanácsában vitáztak a miniszterek arról, hogy a későbbiekben megszüntessék az egyes tagállamok vétójogát a külpolitikában és a biztonsági kérdéseknél. A német zöldpárti politikus egyértelműen Magyarországot tette felelőssé a mostani helyzet miatt.\n\nMindenképpen fel kellene számolni az egyhangú uniós döntéshozatalt a külpolitikában és a biztonsági ügyeknél is\n\n– jelentette ki Anna Lührmann.\n\nMagyarország az egyedüli vétójával többször blokkolta már a tanácsi döntéseket, ezért szerintem fontos az, hogy elmozduljunk a vétójogtól a közös külpolitika és a biztonságpolitika területén, hogy hatékonyabban léphessünk fel Oroszország fenyegetésével szemben.\n\nLührmann példaként hozta fel, hogy Magyarország eddig több alkalommal blokkolt uniós külpolitikai döntéseket és nyilatkozatokat Oroszország, Kína, vagy éppen Törökország ügyében. Hozzátette:\n\nNémetország azt is támogatja, hogy az Európai Bizottság szankciókat javasol Magyarország ellen a jogállamisági eljárásban. A miniszter szerint ez más tagországok számára is figyelmeztetés lehet.\n\nMint ismert: a bizottság 7,5 milliárd eurós büntetést javasol Magyarországnak abban az esetben, ha a következő két hónap alatt nem tesznek meg mindent a korrupció elleni harcban.",
    "Scholz Németország energiaellátásról tárgyalt Abu-Dzabiban": "Több energiakereskedelmi projekt napirendre került, amelyek megvalósulhatnak az Egyesült Arab Emírségek és Németország között, és soha többé nem történhet meg, hogy Berlin egyetlen energiabeszállítóra hagyatkozzon - jelentette ki Olaf Scholz német kancellár vasárnap Abu-Dzabiban.\n\nA kormányfő úgy vélte, \"biztosítani kell, hogy a világ cseppfolyósítottföldgáz-termelése annyira fejlett legyen, hogy el tudja látni a most is tapasztalható nagy keresletet úgy, hogy közben nem kell az oroszországi kitermelésre hagyatkozni\".\n\nNémetország egészen a közelmúltig erősen függött az orosz gáztól, a német szövetségi kormány azonban az Ukrajnát elleni orosz támadás kezdete óta egyre jobban igyekszik más forrásokból is biztosítani az ország energiaellátását. Jóllehet Scholz a vasárnapi sajtótájékoztatón nem árult el többet a fejleményekről, Robert Habeck német gazdasági miniszter és alkancellár a héten közölte, hogy a hétvégi abu-dzabi látogatás célja, hogy megállapodást kössenek az emírségekkel a cseppfolyósított földgáz (LNG) és dízelolaj Németországba irányuló exportjáról.\n\nAz Egyesült Arab Emírségek a világ hetedik legnagyobb földgáztartalékával rendelkezik. A kancellár szombaton Mohamed bin Szalmán szaúd-arábiai trónörökössel Dzsiddában tárgyalt, vasárnap pedig a nap folyamán utazik tovább Katarba. Dzsiddai tárgyalásán Scholz nem kerülte a 2018-ban meggyilkolt Dzsamál Hasogdzsi ellenzéki szaúdi újságíró ügyét sem, akit Szaúd-Arábia isztambuli főkonzulátusán öltek meg. \"Semmi olyasmi nem maradt kimondatlanul, amiről szó kellett essék\" - nyilatkozott szombaton Scholz a Mohamed bin Szalmán szaúdi koronaherceggel folytatott megbeszélést követően újságíróknak. Mint mondta, \"ez így helyénvaló\".\n\nCímlapkép forrása: Getty Images",
    "Ma a TV-ben: Élőben a Németország-Magyarország és másik öt Nemzetek Ligája-meccs is": "",
    "Németország-Magyarország: Matthäus keményen odamondott a németeknek": "Forrás: MLSZ\n\nLothar Matthäus korábbi magyar szövetségi kapitány szerint a magyarokkal azonos Nemzetek Ligája-csoportban szereplő német labdarúgó-válogatottnak nem csak csatárposzton vannak gondjai.\n\nA 61 éves német válogatottsági rekorder a Welt című napilapnak adott interjúban azt mondta, a Nationalelf jó úton halad a november 20-án kezdődő katari világbajnokságot illetően, ugyanakkor a sportági szövetség (DFB) a felelős azért, hogy bizonyos posztokon nem megfelelő a játékosok fejlődése.\n\n\"Alig van jól felépített jobb- és baloldali védőnk, emiatt pedig a DFB-nek fel kell tennie a kérdést, hogy mit csinált rosszul az elmúlt években. Ugyanakkor azt gondolom, hogy a futballisták felépítését illetően már rájöttek a gondokra és folyamatosan változtatnak bizonyos dolgokon az edzésmunkát illetően\" - nyilatkozta Matthäus.\n\nA játékosként világ- és Európa-bajnok szakember \"nagyon fontosnak\" nevezte a németek következő két Nemzetek Ligája-mérkőzését. Hansi Flick szövetségi kapitány együttese pénteken Lipcsében a magyarokat fogadja, három nappal később pedig Anglia vendége lesz a Wembley Stadionban.\n\n\"A kapitány talán egy-két helyen kipróbál új játékosokat, de nyolc-kilenc poszton egyértelmű, hogy kik lesznek a kezdők, javarészt a Bayern Münchenből válogatva\" - vélekedett Matthäus.\n\nAmi a németek vb-keretét illeti, Matthäus nem számít arra, hogy valaki \"meglepetésszerűen\" bekerül a Katarba utazók közé.\n\n\"Szerintem túlságosan sok is a lehetőség, így lesznek olyanok, akiknek csalódottan kell majd tudomásul venniük, hogy nem mehetnek a vb-re\" - mondta Matthäus, aki reményét fejezte ki, hogy Florian Wirtz, a Bayer Leverkusen 19 éves támadója még a vb előtt felépül keresztszalagszakadásából, és ott lehet Katarban.",
    "Németország-Magyarország: kihagyja a találkozót a németek sztárja": "Forrás: diemannschaft/Facebook\n\nA német válogatott hivatalos oldalán közölte, hogy biztosan nem számíthat Hansi Flick szövetségi kapitány Marco Reusra a soron következő Nemzetek Ligája mérkőzéseken, miután hétvégén a Schalke elleni bajnokin sérülést szenvedett. A Dortmund csapatkapitányát, Benjamin Henrichs pótolhatja, akit Reus sérülése miatt hívtak be a válogatott keretbe. Reus a magyarok és az angolok elleni mérkőzést biztosan kihagyja, a katari vb még kérdéses.\n\nNEMZETEK LIGÁJA, CSOPORTKÖR\n\nA-LIGA 3. CSOPORT\n\nSzeptember 23., 20.45: Németország–MAGYARORSZÁG\n\nSzeptember 26., 20.45: MAGYARORSZÁG–Olaszország\n\nA MAGYAR VÁLOGATOTT EDDIGI MECCSEI A CSOPORTBAN\n\nJúnius 4.: MAGYARORSZÁG–Anglia 1–0\n\nJúnius 7.: Olaszország–MAGYARORSZÁG 2–1\n\nJúnius 11.: MAGYARORSZÁG–Németország 1–1\n\nJúnius 14.: Anglia–MAGYARORSZÁG 0–4\n\nA CSOPORT ÁLLÁSA 1. MAGYARORSZÁG 4 2 1 1 7–3 +4 7 2. Németország 4 1 3 – 8–5 +3 6 3. Olaszország 4 1 2 1 5–7 –2 5 4. Anglia 4 – 2 2 1–6 –5 2",
    "Putyin bejelentése után Németország felpörgeti Ukrajna támogatását": "Az oroszországi részleges mozgósítás miatt Németország az eddiginél is nagyobb erővel támogatja Ukrajnát az orosz támadás elleni védekezésben – mondta a német védelmi miniszter csütörtökön Berlinben.\n\nChristine Lambrecht francia kollégájával, Sébastien Lecornu-vel tartott tájékoztatóján kiemelte, hogy a részleges mozgósítás az orosz elnök, Vlagyimir Putyin reakciója az ukrán sikerekre, amely korántsem elrettentő hatást vált ki, hanem\n\nmég inkább ösztönöz bennünket arra, hogy támogassuk Ukrajnát.\n\nEzt az elkötelezettséget jelzi, hogy a napokban Görögországgal és Szlovéniával is sikerült megállapodni arról, hogy Németország hazai gyártású harcjárműveket ad át a két partnerországnak, amelyek cserébe szovjet gyártású páncélozott harcjárműveket küldenek Ukrajnába – tette hozzá.\n\nMint mondta, a cseremegállapodások révén Ukrajna nagyon gyorsan jut újabb harckocsikhoz, és Németország mindemellett közvetlen támogatást is nyújt, további önjáró lövegeket, rakéta-sorozatvetőket és légvédelmi rendszereket szállít.\n\nHozzátette, hogy\n\nNémetország az ukrán légvédelmi képességek és a tüzérség fejlesztésére összpontosít, mert pontosan erre van szüksége Ukrajnának.\n\nHangsúlyozta, hogy a német támogatásnak kulcsfontosságú szerepe volt azokban a „bátran harcoló” ukrán erők utóbbi hetekben elért komoly sikereiben.\n\nSébastien Lecornu kiemelte, hogy Franciaország is folytatja Ukrajna támogatását, fegyverrel, kiképzéssel, eszközök karbantartásával is segíti az ukrán erőket. Hozzátette, hogy az egész Európai Unió szolidáris Ukrajnával ebben a nehéz helyzetben, méghozzá olyan egységben, amely néhány éve még elképzelhetetlen lett volna.\n\nA német és a francia védelmi miniszter egyetértett abban is, hogy az afrikai Száhel-övezetben tovább kell folytatni a stabilitás megőrzését szolgáló erőfeszítéseket. Oroszország Ukrajna elleni háborúja Afrika helyzetét is befolyásolja, a Száhel-övezetben zajló folyamatok pedig Európa biztonsági helyzetére is hatással vannak – fejtette ki Sébastien Lecornu.\n\nHozzátette, hogy nemcsak a régióban működő terrorszervezetek, hanem a Wagner orosz biztonsági cég tevékenysége is kihívást jelent, ezért nem fordulhat elő, hogy az ukrajnai háború elvonja a figyelmet a Száhel-övezetről.\n\nCímlapkép: Carsten Koall/picture alliance via Getty Images",
    "Németország segítő jobbot nyújtana a mozgósítás elől menekülő oroszoknak": "A német szövetségi kormány segíteni kíván az Ukrajna elleni háború miatt Oroszországban elrendelt részleges mozgósítás elől menekülő embereknek, és a kérdés európai uniós szintű megoldására törekedik - mondta a német külügyminisztérium szóvivője pénteken Berlinben.\n\nAndrea Sasse elmondta, hogy \"intenzív egyeztetés\" zajlik európai uniós szinten az oroszországi mozgósítás révén keletkező új menekültügyi helyzet kezeléséről.\n\nHétfőn intézményes formában, az EU Tanácsának úgynevezett integrált válságelhárítási mechanizmusának (IPCR) keretében is tárgyalnak erről\n\n- mondta a szóvivő.\n\nKiemelte: a német kormány segíteni akar, és \"nagyon is érthetőnek\" tartja, hogy \"vannak emberek Oroszországban, akik nem kívánnak részt venni ebben a nemzetközi jogot sértő háborúban\", és ezért el akarják kerülni a mozgósítást.\n\nSteffen Hebestreit kormányszóvivő hozzátette, hogy Olaf Scholz kancellár és az egész kormány elítéli az oroszországi részleges mozgósítást. A Kreml lépése Oroszországból nyugatra tartó \"menekültmozgást\" indíthat el - fogalmazott, jelezve, hogy az ügy az EU-s tagállami vezetők október elejére tervezett prágai informális találkozóján is napirendre kerülhet.\n\nMint mondta, \"jó jel\", hogy sok orosz nem hajlandó részt venni az Ukrajna elleni háborúban. Kiemelte, hogy Németország az ukrajnai menekültek mellett \"rendszerkritikus\" oroszokat is befogad.\n\nMaximilian Kall, a belügyminisztérium szóvivője elmondta, hogy a mozgósítás elől menekülő emberek menedékjogot kérhetnek Németországban.\n\nEhhez ugyan el kell jutniuk Németországba, de erre továbbra is van lehetőség - tette hozzá a szóvivő, idézve a tárcavezető, Nancy Fraeser vonatkozó nyilatkozatát miszerint \"a Putyin-rezsimmel bátran szembeszálló\" emberek, köztük a \"súlyos büntetéssel fenyegetett dezertőrök\" politikai menedékjogot kaphatnak.\n\nA katonai szolgálatot megtagadó és a mozgósítás miatt elmenekülő oroszok befogadását a szövetségi parlament (Bundestag) több pártja is támogatja. Pénteken politikai oldalakat átívelő egységben sürgettek lépéseket a kormánytól mások mellett az ellenzéki jobbközép CDU/CSU pártszövetség és a kormányzó szociáldemokratáktól (SPD) balra álló ellenzéki Baloldal (Die Linke) részéről.\n\nCímlapkép forrása: Getty Images",
    "NL: Én vagyok a megfelelő ember, hogy a vb-n irányítsam Angliát – S": "Anglia kiesett, Németország pedig a harmadik helyről várja a Nemzetek Ligája utolsó fordulóját. Mindkét csapat csalódott, de győzelemmel zárná a sorozatot.\n\nHarry Kane (kékben) és Gündogan is a szép búcsúért küzd majd (Fotó: AFP)\n\nA Nemzetek Ligája-sorozat rajtja előtt Anglia és Németország sem gondolta volna, hogy egy fordulóval a zárás előtt már egyikük sem lesz harcban a csoport első helyéért – sőt, az angolok már kiestek a B-ligába. Németország legjobb esetben a csoport második helyén végezhet, ám ehhez a magyarok segítsége is kell az olaszok ellen. Angliában hatalmas a csalódottság a szerepés miatt, az együttes öt mérkőzés után nyeretlenül, egy szerzett góllal áll az utolsó helyen. Az országban egyre több szurkoló kérdőjelezi meg Gareth South­gate alkalmasságát a válogatott irányítására.\n\n„Egyértelmű, én vagyok a megfelelő ember Anglia irányítására a katari világbajnokságon – nyilatkozta a szövetségi kapitány a Sky Sportsnak. – Hiába szenvedtünk vereséget legutóbb Olaszországtól, a teljesítményünk rendben volt. Németország ellen győzelemmel akarjuk megajándékozni szurkolóinkat.”\n\nAz angol válogatott Gareth Southgate irányításával a mieink elleni 0–4 után az olaszoktól is kikapott, de a kapitány továbbra is bízik magában (Fotó: AFP)\n\nEbben a legnagyobb szerep Harry Kane-re hárulhat. A 73-szoros angol válogatott csatár azonban nincs jó formában, legutóbbi hat válogatott mérkőzésén csupán egy gólt szerzett, azt is 11-esből. A Tottenham futballistája szerint az utóbbi idők rossz eredményei ellenére az együttes jól fog szerepelni a vb-n.\n\n„Nem kell pánikba esni – mondta a Sky Sportsnak. – Megértem a szurkolók dühét, ám ígérem, még fejlődünk. Tudom, hogy a németek ellen ott lesznek mögöttünk a Wembley-ben, s attól függetlenül, hogy mi történt a Nemzetek Ligájában, izgatottak a világbajnokság miatt.”\n\nAmi a másik oldalt illeti, a németek Antonio Rüdiger (eltiltás) és Lukas Nmecha (sérülés) játékára nem számíthatnak, ám a magyarok ellen alig több mint húsz percet kapó Jamal Musiala főszereplő lehet.\n\n„Megvan benne a tudás, hogy a támadóharmadban kulcspasszokat adjon – mondta róla Hans-Dieter Flick, a németek szövetségi kapitánya a sport.de oldalnak. – Jól jött volna a magyarok ellen az első félidőben, ám kisebb sérülés miatt csak csere volt. Rendre higgadt a tizenhatoson belül, jól passzol és lő, remélem, hétfőn a Wembley-ben is megvillan. Győzni akarunk.”\n\nNEMZETEK LIGÁJA\n\nA-LIGA\n\n3. CSOPORT\n\n6. FORDULÓ\n\nSzeptember 26., hétfő\n\n20.45: Magyarország–Olaszország (Tv: M4 Sport) – élőben az NSO-n!\n\n20.45: Anglia–Németország (Tv: Spíler2)",
    "A klímaváltozás újabb jele, Németország elvesztette egyik gleccserét": "A Bajor Tudományos Akadémia hétfői közleménye szerint a déli Schneeferner a gyors olvadás miatt elvesztette gleccser státuszát. „A Schneeferner jegének vastagsága jelentősen csökkent, és legnagyobb részén már a kétméteres vastagságot sem éri el, és valószínű, hogy már nem mozog” - írta az akadémia a jelentésben.\n\nMég a legvastagabb folt is hat méter alá csökkent, holott 2018-ban még a tíz métert is elérte. A 2018-2022 közötti időszakban a gleccser felülete is a felére zsugorodott, jelenleg egy hektárnyi. Az akadémia előrejelzése szerint a megmaradt jég egy-két éven belül várhatóan teljesen elolvad.\n\nAz akadémia 1892 óta végez rendszeres méréseket a gleccseren, ezek most véget érnek.\n\nA déli Schneeferner eltűnése azt jelenti, hogy Németországban csupán négy gleccser maradt: a Zugspitzéről induló Höllentalferner és a Schneeferner északi vonala, valamint a berchtesgadeni Alpokban lévő Blaueis- és Watzmann-gleccser.\n\nAz Alpokban és más hegységekben megfigyelt, a klímaváltozás hatásának tulajdonított gyors gleccserolvadást a 2000-es évek kezdetétől kísérik figyelemmel. A bajor környezetvédelmi minisztérium tavalyi jelentésében arról számolt be, hogy az éghajlatváltozás miatt Németország még ebben az évtizedben elveszítheti utolsó gleccsereit is.\n\nA tudósok korábban úgy becsülték, hogy a gleccserek az évszázad közepére tűnhetnek el.\n\nEgy 2021 áprilisában közzétette globális tanulmány megállapította, hogy a világ szinte valamennyi gleccsere egyre nagyobb ütemben veszít tömegéből, és ez okozza a tengerszint-emelkedés több mint 20 százalékát ebben az évszázadban.",
    "Németország-Magyarország: koronavírusos játékosok a németeknél": "Forrás: Bayern München/Facebook\n\nA magyar válogatott péntek este Németországban folytatja a szereplését a Nemzetek Ligájában. A Kicker arról számolt be, hogy a németeknél Manuel Neuer és Leon Goretzka koronavírustesztje is pozitív lett, így ők nem léphetnek pályára a mieink ellen.\n\nA Bayern München két futballistája egyébként tünetmentes a cikk alapján. Miután kiderült az eredményük, egyből elhagyták az edzőtábort.\n\nNeuer kiesése miatt a németek keretébe bekerült Oliver Baumann, aki a Hoffenheim kapuvédője. Baumann a Bundesligában 400 mérkőzésen védett már.\n\nNEMZETEK LIGÁJA, CSOPORTKÖR\n\nA-LIGA 3. CSOPORT\n\nSzeptember 23., 20.45: Németország–MAGYARORSZÁG\n\nSzeptember 26., 20.45: MAGYARORSZÁG–Olaszország\n\nA MAGYAR VÁLOGATOTT EDDIGI MECCSEI A CSOPORTBAN\n\nJúnius 4.: MAGYARORSZÁG–Anglia 1–0\n\nJúnius 7.: Olaszország–MAGYARORSZÁG 2–1\n\nJúnius 11.: MAGYARORSZÁG–Németország 1–1\n\nJúnius 14.: Anglia–MAGYARORSZÁG 0–4\n\nA CSOPORT ÁLLÁSA\n\n1. MAGYARORSZÁG 4 2 1 1 7–3 +4 7\n\n2. Németország 4 1 3 – 8–5 +3 6\n\n3. Olaszország 4 1 2 1 5–7 –2 5\n\n4. Anglia 4 – 2 2 1–6 –5 2\n\nEgyébként a Német Labdarúgó Szövetség a Twitteren számolt be arról, hogy Neuer és Goretzka koronavírusos:",
    "Németország egy Gazprom-maradványt is államosít": "Már áprilisban szövetségi gyámság alá vonták az orosz állami gáztársaság német leányvállalatát, a Gazprom Germániát. Majd júniusban a berlini kormány a céget hosszú távú csődeljárás alá helyezte, és 10 milliárd euróig (405 milliárd forintig) terjedő hitelt nyújtott neki, hogy megmentse a vállalatot a fizetésképtelenségtől, ezzel biztosítva a cég gáztárolójának működését, valamint a gázellátást. A társaságot ekkor SEFE névre keresztelték át.\n\nA Németországban, Nagy-Britanniában, Svájcban, Belgiumban, a Cseh Köztársaságban és Európán kívül is leányvállalatokkal rendelkező vállalat tevékenysége alapvető fontosságú az európai gázpiac, valamint az ipar és a háztartások ellátása szempontjából.\n\nMost SEFE államosításának terveiről a Der Spiegel című német lap számolt be, majd Robert Habeck gazdasági miniszter szóvivője megerősítette, hogy a kormány tárgyalásokat folytat a vállalat jövőjéről. További részletekkel nem tudott szolgálni. A SEFE nem fűzött azonnali kommentárt.\n\nAz ügyletre azután kerül sor, hogy a legnagyobb német gázkereskedőt, az Unipert a héten kezdték el államosítani. A cél az, hogy a gázellátást ne befolyásolja a vállalat fizetésképtelensége, így már az állam kezeskedik a kiadásokért.\n\nMár tízezrével költik a milliárdokat a gáz miatt\n\nA tél közeledtével Németország mindent megtett a földgázzal való takarékoskodás érdekében. A gáztárolók több mint 90 százalékban megteltek. Habeck csütörtökön azt mondta, hogy Németországnak teljes mértékben ki kell használnia fiskális politikáját a gazdasági válság elkerülése, valamint az üzleti és ipari beruházások fenntartása érdekében.\n\nHozzátette, hogy az orosz energiaimport pótlására kényszerülve idén mintegy 60 milliárd euróba (24 ezer milliárd forintba), jövőre pedig 100 milliárd euróba (40 ezer milliárd forintba) kerülne Európa legnagyobb gazdaságának. Az Uniper államosításával Németország legalább 40 milliárd eurót pumpál a három legnagyobb orosz gázimportőrébe, az Uniperbe, a SEFE-be és az EnBW VNG részlegébe.",
    "Rekorder alagút épül Dánia és Németország közt": "2029-ben tervezik megnyitni az alagutat, amely jelentősen lerövidíti a két ország közti útitávot: az egy évtizeden át tervezgetett, víz alatti alagút kivitelezési munkálatai 2020-ban kezdődtek meg. A dán oldalon mér készen áll egy ideiglenes öböl, ahol felépítik azt a gyárat, amely az alagutat képző 95 betongyűrűt elkészíti.\n\n\"A várakozások szerint az első gyártósor az év vége vagy a jövő év eleje körül lesz kész. 2024 elejére készen kell állnunk arra, hogy az első elemet elhelyezzük a víz alatt\" - mondta Henrik Vincentsen, a projektért felelős állami tulajdonú dán Femern A/S vezérigazgatója a CNN-nek.\n\nRekorder lesz az alagút\n\nA 7 milliárd eurós büdzsével készülő alagút a maga 18 kilométeres hosszával rekorder lesz: ez lesz a leghosszabb víz alá merített alagút. A Franciaországot az Egyesült Királysággal összekötő 50 kilométeres Csalagút 1993-ban majdnem dupla ekkora költséggel készült el, de azt fúrógéppel építették, nem pedig előre gyártott elemekből illesztették össze. Látványkép az alagútról/ Femern A/S\n\nAz alagút a német Fehmarn szigetet köti majd össze a dán Lolland szigetével, a jelenleg Rødby és Puttgarden közt működő évente milliókat szállító kompjárat alternatívájaként gondolnak rá.\n\nAz átkelés komppal most 45 perc, az alagúton át vonattal 7, autóval 10 perces lesz.\n\nAz alagút, amelynek hivatalos neve Fehmarnbelt Fixed Link, egyben a világ leghosszabb kombinált közúti és vasúti alagútja lesz. Két kétszer kétsávos autópályából - amelyeket egy szervizút választ el egymástól - és két villamosított vasúti pályából áll majd.\n\nÓrákat lehet nyerni két nagyváros közt közlekedve\n\nHamburg és Koppenhága közt jelenleg 4,5 óra a távolság időben kifejezve - ez két és fél órára fog csökkenni segítségével. Jobban megéri majd repülő helyett a vonatot választani, és autózni is egy órával kevesebbet kell majd ahhoz, hogy ugyanezt az utat bejárjuk. A kamionforgalomban is forradalmat hoz majd az alagút: 160 kilométerrel kevesebbet kell majd pöfögniük a rakománnyal a sofőröknek. A német oldali munkálati terület/ Femern A/S\n\nA tervezés 2008-ban indult egy német, dán szándéknyilatkozat aláírásával: ekkor egy évtizedbe telt, mire a szakemberek ki tudtak dolgozni egy olyan tervet, amely valóban megvalósítható is. Dán oldalon a javaslat népszerű volt, német oldalon azonban számos szervezet - köztük komphajó-társaságok, környezetvédelmi csoportok és helyi önkormányzatok -\n\ntiltakozott a projekt jóváhagyása ellen,\n\ntisztességtelen versenyre, illetve környezetvédelmi és zajvédelmi aggályokra hivatkozva. Ezeknek azonban nem adott helyet a bizottság.\n\nA környezetnek is jobb lesz\n\nAz alagút egyes szakaszai 217 méter hosszúságúak, 42 méter szélességűek és 9 méter magasságúak lesznek. Egyenként 73 000 tonnát nyomnak a tervek szerint.\n\n\"Hat gyártósorunk lesz, a gyár három csarnokból áll, az első már 95 százalékban elkészült\" - mondja Vincentsen. Az elemeket közvetlenül a tengerfenék alatt helyezik majd el, a legmélyebb ponton mintegy 40 méterrel a tengerszint alatt, és uszályokkal és darukkal mozgatják őket a helyükre. A szakaszok elhelyezése nagyjából három évet vesz igénybe. 2500 munkás dolgozik majd az építkezésen, amelyet az ellátási lánc problémái és az áremelkedések is érintenek. A környezetre is pozitív hatást gyakorol majd az alagút elkészülte: a rövidebb utazásoknak köszönhetően sok káros anyag kibocsátását spórolja meg.\n\nNyitókép: Femern A/S",
    "Németország és Szlovénia megállapodásának örülhet Ukrajna": "Ljubljana 28 M-55S típusú, a Szovjetunióban kifejlesztett, de több országban gyártott közepes harckocsit küld Ukrajnának, cserében Németország a saját készletéből 35 német gyártmányú teherautót és 5 víztartályt ad Szlovéniának - közölte hétfőn a szlovén miniszterelnöki hivatal.\n\nA tájékoztatás szerint erről Robert Golob szlovén kormányfő és Olaf Scholz német kancellár állapodott meg.\n\nA három ország közötti csere erősíti a védelmi együttműködést Szlovénia és Németország között\n\n- olvasható a sajtóközleményben.\n\nAz M-55S harckocsi a T-55-ös modell modernizált változata.\n\nGolob és Scholz az energiaválságról és az Európai Unió nyugat-balkáni bővítéséről is tárgyalt. Ez utóbbi megbeszélésével töltötték a leghosszabb időt - derül ki a közleményből.\n\nRobert Golob üdvözölte az EU és a nyugat-balkáni országok közti együttműködés serkentését célzó, úgynevezett berlini folyamat folytatását. Mint mondta, az unió bővítése a legjobb garancia a biztonság és a stabilitás megőrzésére a Nyugat-Balkánon.\n\nHangsúlyozta továbbá, hogy az Európai Tanácsnak meg kell vitatnia Bosznia-Hercegovina tagjelölt státuszát a következő hónapokban.\n\nA két kormányfő eszmecserét folytatott arról is, hogy az EU hogyan tudná enyhíteni a magas energiaárakat és ösztönözni a gáz- és villamosenergia-kereslet csökkenését. Aláhúzták, hogy az EU gyors reagálására és a tagállamok közötti szolidaritásra van szükség.\n\nGolob aggodalmának adott hangot a változékony villamosenergia-árak miatt. Ezek komoly közvetett hatással lehetnek a gazdaság egészére, az infláción keresztül is - mondta Golob, és azonnali piaci védintézkedések bevezetését szorgalmazta.\n\nCímlapkép forrása: Getty Images",
    "Vereség az olaszoktól: „csak” Németországot és Angliát előztük meg": "Olaszország nyerte a Magyarország elleni „csoportdöntőt” a Nemzetek Ligája A-ligájának 3. csoportjában, miután Roberto Mancini együttese Giacomo Raspadori és Federico Dimarco góljaival nyert 2–0-ra a Puskás Arénában.\n\nNem és nem... (Fotó: Árvai Károly)\n\nNEMZETEK LIGÁJA\n\nA-LIGA, 3. CSOPORT\n\n6. FORDULÓ\n\nMAGYARORSZÁG–OLASZORSZÁG 0–2 (0–1)\n\nBudapest, Puskás Aréna, 67 000 néző. V: Bastien (francia)\n\nMAGYARORSZÁG: Gulácsi – Lang, Orbán, Szalai A. – Fiola, Nagy Á. (Styles, a szünetben), Schäfer, Kerkez (Gazdag, 57.) – Nego (Bolla, 75.), Szoboszlai (Kleinheisler, 85.) – Szalai Á. (Ádám, 75.). Szövetségi kapitány: Marco Rossi\n\nOLASZORSZÁG: G. Donnarumma – Tolói, Bonucci, Acerbi (Bastoni, a szünetben) – Di Lorenzo (Mazzocchi, 90.), Barella, Jorginho (Pobega, 72.), Cristante, Dimarco – Raspadori (Scamacca, 72.), Gnonto (Gabbiadini, 66.). Szövetségi kapitány: Roberto Mancini\n\nGólszerző: Raspadori (27.), Dimarco (52.)\n\nONLIVE KÖZVETÍTÉS, ÉRDEKESSÉGEK, STATISZTIKÁK ITT!\n\nMicsoda este volt!\n\nÉdesapjuk nyakában üldögélő kisfiúk, tinitársaságok, hat-nyolc tagú fiúbandák, fiatal hölgyek igyekeztek a Puskás Aréna irányába, este hét órakor pedig az elmaradhatatlan szurkolói vonulás is kezdetét vette, a Verseny utcából több ezer drukker indult el a Puskás Aréna irányába. A válogatott mérkőzései már sokkal többet jelentenek szimpla kilencven percnél, a magyar–olasz Nemzetek Ligája-mérkőzés napján a reggeli rádióműsorok, tévéadók is a futballal, a döntőnek is beillő kilencven perccel foglalkoztak, és mint a régi szép időkben, a sarki fűszeresnél, a piacon vagy éppen a belvárosi tereken is a labdarúgás volt a téma.\n\nNem túlzás, örülhetett, aki jegyhez jutott a találkozóra.\n\nKihasználva az őrült érdeklődést, az ilyenkor újra akcióba lépő jegyüzérek is felpörgették az utolsó órákat, többen hetven-nyolcvanezer forintért árulták belépőiket, de a világhálón olyan hirdetést is lehetett találni, amelynek feladója nem kevesebb, mint félmillió forintot kért a tikettért.\n\nA Keleti pályaudvar irányába eső kocsmák, bárok órákkal a meccs előtt zsúfolásig megteltek, a drukkerek az utcán kortyolgatták a habos sört, két órával a kezdő sípszó előtt a rendőrök lezárták a környező utcákat. Az aréna lelátói fokozatosan teltek meg, olykor rázendítettek az ultrák, na de aztán amikor a hangosbemondó Szalai Ádám és Marco Rossi nevét említette, a Puskás Aréna decibelmérője kiakadt a hangorkántól. A majdnem hetvenezer magyar drukker olyan elánnal zendített rá, hogy talán még a főváros budai oldalán is hallani lehetett. A nemzeti csapat otthonául szolgáló stadionban (a régiben is, persze) többször átéltünk már hasonló atmoszférát, de az olaszok elleni bizonyosan ott volt az élen. Egészen megdöbbentő volt, amikor az olasz himnuszt – alighanem Marco Rossi tiszteletére – több tízezer magyar tapsolta végig, az érzelem dús nemzeti indulót a vendégjátékosok dülöngélve hallgatták, majdhogynem táncra perdülve.\n\nSzalai Ádám sírva énekelte a Himnuszt utolsó válogatott mérkőzése előtt (Fotó: Szabó Miklós)\n\nA Himnusz alatt pedig kirázta a hideg az embert, de az a csapat, amelyik az angolokat oda-vissza megveri, amelyik a németek ellen megszerezhető hat pontból négyet bezsebel, megérdemli a felemelő hangulatot.\n\nSajnos a találkozó első perceiben igazolódott, lesz munka a védelemben bőven.\n\nRáadásul kis híján végzetesen indult a mérkőzés, az ötödik percben Gulácsi Péter ejtett be majdnem egy labdát saját kapujába, a gólvonalról Szalai Attila mentett. Az első fél órát mégsem úszta meg a válogatott kapott gól nélkül, az más kérdés, hogy a találatot jóformán ajándékba adta az olaszoknak. A tizenhatos előterében Szalai Attila is kockázatosan passzolt középre, majd Nagy Ádám hibázott nagyobbat, a vendégek pedig köszönték a lehetőséget, és kihasználták a megingást. El kell ismerni, nem az volt az első rizikós labdakihozatal, bizony többször is hiba csúszott a gépezetbe, s úgy tűnt, mintha hátulról szégyen lett volna előrebikázni a labdát. Nem egyszer, nem kétszer kis területen adogattak Lang Ádámék, idő kérdése volt, hogy a váratlan hiba megbosszulja magát. A válogatott addig és ezt követően is leginkább ellenakciókból próbált veszélyt kialakítani, a legígéretesebb Szoboszlai Dominik előretörése, az ötvenedik válogatott mérkőzését játszó Fiola Attila kapu előtti lehetősége, valamint a szünet előtti percekben Szalai Attila helyzete volt. A négyszeres világbajnok olasz válogatott a félidő utolsó perceiben kapuja elé szorult, az oldalvonal mellől Marco Rossi kapitány is heves kézmozdulatokkal űzte-hajtotta játékosait, ám Gianluigi Donnarumma a helyén volt, és a távoli lövések sem jöttek ki róla. A magyar csapat a félidő vége felé játszott a legjobban, lendületesen, és hogy a tét valóban nem volt kicsi, azt a pályán fokozódó feszültség is jelezte.\n\nFotó: Dömötör Csaba\n\nMondhatni, felemás félidőt produkált a magyar válogatott, negyvenöt percnyi játék után lehetett volna 0–2, de akár 1–1 is.\n\nA kettősség a fordulás utáni percekre is megmaradt. Kevésen múlott, hogy a magyar csapat egyenlítsen, egy akción belül négyen is a kapuba találhattak volna, előbb Loic Nego, majd a csereként beálló Callum Styles, aztán Szoboszlai Dominik, végül Szalai Ádám lőhetett volna gólt. Az olaszok nem véletlenül veregették a kapus Gianluigi Donnarumma vállát, a kétméteres óriás nagy védésekkel tartotta az olasz előnyt.\n\nFotó: Dömötör Csaba\n\nAmi nem sikerült az egyik oldalon, az bement a másikon.\n\nEgy perccel később jött a büntetés, a vendégek mesteri támadást vezetve kigurigázták a magyar védelmet, lesállás Lang Ádám helyezkedése miatt nem lehetett, a gólszerző Federico Dimarcóról pedig lemaradtak a hátvédek. Marco Rossi szövetségi kapitány nem véletlenül hozta le a fiatal Kerkez Milost, a cserét követően a rutinos Fiola Attila került át balra, míg a védelem jobb szélén azt követően Loic Nego futballozott.\n\nGÓLVIDEÓK ITT!\n\nVezettek az olaszok, de a magyar csapat nem adta fel!\n\nCallum Styles eddigi legjobb félidejét produkálta válogatott mezben, háromszor is szép lövéssel próbálkozott, a Barnsley középpályása közel járt első válogatottbeli góljához, bánhattuk, hogy nem sikerült neki. Fájó volt a vereség, de Olaszország rendkívül rutinosan hozta le a mérkőzést, és Gianluigi Donnarumma remek teljesítménye is kellett a győzelemhez. Közel volt a bravúr, a magyar válogatott ötven év után juthatott volna nagy torna elődöntőjéig (hajdan az Illovszky Rudolf által vezetett válogatott az Európa-bajnokság legjobb négy együttese közé menetelt), ám hétfő este a rutinosabb olasz együttes győzött. Olaszország csoportelsőként – 2020 után másodszor – jutott be az Nemzetek Ligája négyes döntőjébe, amelyben Portugália, Hollandia és Horvátország lesz az ellenfele.\n\nFotó: Árvai Károly\n\nMi pedig ne keseregjünk, olyan magyar válogatottat láthattak ismét a drukkerek, amelyért lehet rajongani.\n\nA megszerzett tíz pontnak köszönhetően a nemzeti csapat biztosan kiemelt lesz a 2024-es németországi Európa-bajnokság selejtezőcsoportjainak sorsolásánál, nem mellékesen az is biztos, hogy az NL következő kiírásában is az A-ligában szerepelhet.\n\nONLIVE KÖZVETÍTÉS, ÉRDEKESSÉGEK, STATISZTIKÁK ITT!\n\nA csoport másik mérkőzésén\n\nAnglia–Németország 3–3 (Shaw 72., Mount 75., H. Kane 83., ill. Gündogan 52. – 11-esből, Havertz 67., 87.)\n\nAZ ÖSSZEFOGLALÓ IDE KATTINTVA OLVASHATÓ!\n\nNEMZETEK LIGÁJA, CSOPORTKÖR\n\nA-LIGA, 3. CSOPORT\n\nA MAGYAR VÁLOGATOTT PROGRAMJA\n\nJúnius 4.: MAGYARORSZÁG–Anglia 1–0\n\nJúnius 7.: Olaszország–MAGYARORSZÁG 2–1\n\nJúnius 11.: MAGYARORSZÁG–Németország 1–1\n\nJúnius 14.: Anglia–MAGYARORSZÁG 0–4\n\nSzeptember 23.: Németország–MAGYARORSZÁG 0–1\n\nSzeptember 26.: MAGYARORSZÁG–Olaszország 0–2",
    "Németország – Magyarország": "Nemzetek Ligája meccset játszik a válogatott Lipcsében. Hajrá, magyarok!\n\nA mérkőzést élőben nézheted az M4 Sport weboldalán is, ha külföldön vagy a határon túl vagy, ide kattintva találsz segítséget, hogyan cselezheted ki a régiózárat.",
    "Gazdaság: Tényleg államosítja a Rosznyefty helyi cégeit Németország, és megveszik a három legnagyobb német gázkereskedőt is": "„Különleges katonai műveletnek” nevezett nyílt háborút indított Vlagyimir Putyin Ukrajna ellen. A harcok február óta tartanak, az orosz erők több ezer civil életének vetettek véget. Cikksorozatunkban minden fejleményről beszámolunk.\n\nNémetország államosítja az orosz Rosznyefty olajóriás helyi érdekeltségeit, jelentette be a német gazdasági minisztérium péntek reggel. Robert Habeck hivatalának közlése szerint a lépésre az orosz–ukrán háború által felkorbácsolt energiakrízis miatt van szükség.\n\nA német állam az RN Refining & Marketing GmbH és a Rosneft Deutschland GmbH cégek irányítását veszi át, ezek együtt Németország olajfeldolgozó kapacitásának 12 százalékát adják. A vállalatok részvényesei a schwedti, karlsruhei és vohburgi olajfinomítóknak is, az államosítás ezen résztulajdonokra is vonatkozik.\n\nMár tavasszal valószínűsítették, hogy Németország a Rosznyefty helyi érdekeltségeit valamikor államosítani fogja. Ez tehát most jött el, a pontos menetét pedig Olaf Scholz kancellár a nap folyamán később, egy berlini sajtótájékoztatón fogja ismertetni.\n\nFrissítés: A Bloomberg értesülése szerint mindeközben a német kormány előrehaladott tárgyalásokat folytat három nagy gázkereskedő megvásárlásáról is, hogy elkerülje az energiaellátás összeomlását. Az állam a magyarországi leánycéggel is rendelkező Unipert, a VNG AG-t és a Securing Energy for Europe GmbH nevű céget venné meg – utóbbi korábban a Gazprom Germania GmbH névre hallgatott. A lap értesülése szerint a német kormány a Uniperben a Fortum Oyj részvényeit venné meg, majd tőkeemeléssel eurómilliárdokat pumpálna a válságos állapotba került vállalatba. A három kiszemelt kereskedő központi szerepet tölt be nemcsak Németország, de egész Európa energiaellátásában.",
    "U19-es Eb: Németország-Magyarország 1:22 – elődöntőben a magyar válogatott": "Ahogy várni lehetett, simán vettük a negyeddöntőbeli akadályt (Hollandia helyett Németország érkezett) és pénteken 17.30-kor már a döntőbe jutásért játszunk a podgoricai U19-es Európa-bajnokságon – Szerbiával. Részletek, Nyéki Balázs, Vigvári Vince, Lakatos Soma és Tátrai Dávid nyilatkozata, gólok:\n\n\n\nU19-es Európa-bajnokság, Podgorica (Montenegró)\n\nNegyeddöntő\n\nNémetország-Magyarország 1:22 (1:3, 0:4, 0:6, 0:9)\n\nG.: Szekulics, ill. Vigvári Vince 5, Tátrai 4, Lakatos S. 3, Szalai P., Nagy Ákos, Klár, Ekler Zs. 2-2, Pető A., Varga Vince\n\nKicsit ijesztő kezdés után szétlőttük a németeket és hatalmas fölényben játszva, simán jutottunk be az elődöntőbe úgy, hogy két stabil játékosunkat, Mészáros Mátyást és Molnár Eriket pihentette ezen a meccsen Nyéki Balázs.",
    "NL: elindultak a magyar szurkolók a Puskás Arénába – videó": "Magyar válogatott nemzetisport.hu\n\nALAPVONAL. Az Aranycsapat mesterhármasa óta semmi. Illetve már háromból kettő. Ha pedig a harmadik sorozat is éppen most szakadna meg, tovább gazdagodna a futball misztériuma. Bár döntetlennel is elsők maradunk, három sportági világhatalom előtt. Hogy ettől mi is mindjárt azzá emelkednénk? Nem. Még nem. És ebben kéretik nem keresni a rációt. Mint Szalai sarkazásában sem.",
    "Németország-Magyarország: Müller dicsérete, Kimmich már előre tekint": "Forrás: dfb.de\n\nÉrthetően nehezen emésztik meg a német játékosok, hogy úgy kaptak ki hazai pályán a magyar válogatott ellen, hogy nem csak, hogy gólt nem lőttek, de egy-két lehetőségen kívül, komolyabban még a kaput sem veszélyeztették. A mérkőzés végén értékeltek a német sztárok.\n\nJonas Hofmann: Sokat aludtunk az első félidőben. A második félidőben igyekeztünk gyorsabban játszani. Természetesen mi voltunk fölényben, de csak néhány 100%-os helyzetet alakítottunk ki. Az utolsó passz és az utolsó pontos kereszt hiányzott. Soha nem volt tiszta lövésünk a tizenhatoson környékén. Valójában megvan a minőségünk ahhoz, hogy játsszunk valamit, de ez nem volt elég. A vereség nem zúdít el minket, ma már bosszantó, de nem hagyjuk, hogy megakadályozzon minket a további jó szerepléstől.\n\n\n\nJoshua Kimmich: Nem is játszottunk az első félidőben, túl sokat hibáztunk. Magyarország sem védekezett olyan rosszul, de pont azért, mert ezt tudtuk, a mai nap nagyon kiábrándító volt. Anglia ellen jobban teljesíthetünk és fogunk is.\n\n\n\nThomas Müller: Az első félidő igazán kiábrándító volt. Sokaknak nem a legkönnyebb dolga jelenleg a klubnál, ma nem adtuk ki az erőt a pályára. Megvolt az akarat, hogy a csoport első helyére ugorjunk, de akkor is együtt vagyunk, ha a dolgok nem mennek olyan jól. Magyarország nem az a kis név, akit egy legyintéssel elintéznek az emberek.\n\nEzt most is bizonyították. Sajnos a második félidőben sem tudtuk betalálni, még akkor sem, ha ott sokkal jobban ment.\n\nNEMZETEK LIGÁJA\n\nA-LIGA, 3. CSOPORT\n\n5. FORDULÓ\n\nNÉMETORSZÁG–MAGYARORSZÁG 0–1 (0–1)\n\nLipcse, Red Bull Arena, 39 513 néző. V: Vincic (szlovén)\n\nNÉMETORSZÁG: Ter Stegen – J. Hofmann, Süle, Rüdiger, Raum – Kimmich, Gündogan (Musiala, 69.) – Gnabry (Kehrer, a szünetben), Th. Müller (L. Nmecha, 85.), L. Sané – Werner (Havertz, 69.). Szövetségi kapitány: Hans-Dieter Flick\n\nMAGYARORSZÁG: Gulácsi – Lang, Orbán, Szalai A. – Fiola, Nagy Á. (Styles, 78.), Schäfer, Kerkez – Gazdag (Kleinheisler, 67.), Szoboszlai (Nego, 85.) – Szalai Á. (Ádám, 67.). Szövetségi kapitány: Marco Rossi\n\nGólszerző: Szalai Á. (17.)\n\nHansi Flick is csalódott volt:\n\nA mérkőzés összefoglalója:",
    "Németország szerint a részleges mozgósítás újabb rossz lépés volt Moszkva részéről": "Németország szerint a részleges mozgósítás újabb rossz lépés volt Moszkva részéről\n\nAz alkancellár azt mondta, hogy Vlagyimir Putyin orosz elnök döntése \"újabb rossz és téves lépés\", amely tovább súlyosbítja a nemzetközi jog előírásait sértő támadó háborút.\n\nA német kormány megtárgyalja, hogy milyen választ adjon Moszkva lépésére, \"az azonban egyértelmű, hogy továbbra is teljes mértékben támogatja Ukrajnát ebben a nehéz helyzetben\" - mondta az alkancellár.\n\nKAPCSOLÓDÓ Elhangzott a beszéd: a tartalékosok mozgósítását rendelte el Vlagyimir Putyin A fél világ várta, hogy az orosz vezető bejelent majd valamit kedden, ám ez félnapos hallgatás után csak szerda reggel...\n\nA gazdasági tárcát vezető politikus az Uniper energetikai vállalat államosításáról tartott tájékoztatóján tért ki a részleges oroszországi katonai mozgósításra. Rámutatott, hogy az ügy szorosan összefügg az Ukrajna elleni orosz háborúval.\n\nElmondta, hogy megállapodtak a többségi tulajdonossal, a Fortum finn állami energetikai céggel az Uniper átvételéről. Kiemelte: a kormány az összes többi nagy földgázimportőr esetében is végrehajtja az ahhoz szükséges intézkedéseket, hogy az ágazat szereplői megőrizzék piaci stabilitásukat.\n\nAz Uniper azért került nehéz pénzügyi helyzetbe, mert Oroszország visszafogta németországi földgázszállításait, noha a földgázkereskedelmet nem érintik az EU-s szankciók, vagyis az Oroszországot az Ukrajna elleni háború miatt büntető európai uniós intézkedések.\n\nA szállítások egyoldalú visszafogása miatt az Uniper arra kényszerül, hogy a Moszkva által nem betartott szerződésekben rögzítettnél jóval magasabb áron, a piacon szerezze be az ügyfelei - köztük számos németországi közműszolgáltató - ellátásához szükséges földgázt.\n\nNyitókép: MTI/EPA/Keystone/Laurent Gillieron",
    "Németország felkészült a következő két télre, de még nincs minden rendben": "Németország a vártnál jobban áll az energiabiztonság megerősítésével, és jóval nyugodtabban várhatja a telet, mint néhány hónapja – jelentette ki Olaf Scholz német kancellár kedden a szövetségi kormány Berlin melletti vendégházában.\n\nA német kancellár a Meseberg-kastélyban a kormány kedden kezdődött kétnapos kihelyezett ülésének szünetében a tanácskozás egyik vendégével, Pedro Sanchez spanyol miniszterelnökkel tartott tájékoztatóján kiemelte: minden szükséges intézkedést megtettek ahhoz, hogy az ország átvészelje a következő két telet, amivel felülmúlták a várakozásokat.\n\n„Azt még nem lehet kijelenteni, hogy minden rendben lesz, de sokkal nyugodtabban tekintünk a helyzetre” – mondta Olaf Scholz.\n\nNagyjából feltöltötték a földgáztározókat\n\nA kancellár már az ülés előtt is rámutatott, hogy a kötelező ütemnél nagyobb tempóban halad a mintegy 23 milliárd köbméteres kapacitásukkal az éves fogyasztás nagyjából negyedét biztosító földgáztározók feltöltése, a töltöttségi szint már a 82 százalékot is meghaladja.\n\nAz orosz fölgázszállítások egyoldalú, Moszkva általi korlátozásából adódó hiány pótlását szolgálják a cseppfolyósított földgáz (LNG) fogadására alkalmas tengeri terminálok is, amelyek építése Olaf Scholz szavai szerint „hihetetlen” ütemben halad.\n\nOlaf Scholz a spanyol kormányfővel tartott tájékoztatón arról is szólt, hogy a kihelyezett kormányülés kiemelt témái közé tartozik a nemzeti biztonságpolitikai stratégia, amelynek kidolgozásával a tervek szerint még az idén végeznek. Ez azért is fontos, mert az orosz elnök, „Vlagyimir Putyin visszahozta a háborút Európába” – mondta a kancellár.\n\nSzolidárisak egymással az EU tagállamai\n\nPedro Sanches hangsúlyozta: az EU LNG-szükségletének 30 százalékát ki lehet elégíteni, ha az Ibériai-félszigetet egy Franciaországon vagy Olaszországon át húzódó vezetékrendszerrel bekapcsolják a közösség ellátásába. Spanyolország az energiabiztonság területén is szolidaritást vállal EU-s partnereivel, de a hálózati infrastruktúra egyelőre „szűk keresztmetszet”, nem tesz lehetővé nagyobb szabású energiaszállításokat.\n\nAzzal kapcsolatban, hogy a német kormánypártok között hetek óta vita zajlik az Oroszország Ukrajna elleni háborújával összefüggésben a megszokottnál jóval nagyobb nyereséget termelő cégek profitját lefölöző úgynevezett többletnyereségi adó bevezetéséről, a spanyol kormányfő kiemelte: hazájában a lakosság kiáll a háborúval összefüggésben az energia- és a pénzügyi szektorban bevezetett ideiglenes különadó mellett, amely az igazságos teherelosztást szolgálja.\n\nOlaf Scholz a különadóról az MTI szerint csupán annyit mondott, hogy a kormánypártok „nagyon intenzív” egyeztetést folytatnak a lakosság terheinek bő 30 milliárd eurós csökkentését jelentő első két támogatási csomagot követő harmadik csomagról, és „nagyon hamar” előállnak javaslatokkal.\n\n(Borítókép: Olaf Scholz 2022. augusztus 30-án. Fotó: Liesa Johannssen-Koppitz / Bloomberg via Getty Images)",
    "Németország vonakodik odaadni a csúcsfegyvereit Ukrajnának": "Hosszúra nyúlik a német kormány listája az Ukrajnának küldött katonai segítségről. Mintha szó szerint kisöpörték volna a raktárakból, ami nélkülözhető, a Gepard önjáró légvédelmi ágyútól a Panzerhaubitze 2000 önjáró tarackágyún és páncélozott gyalogsági szállítójárműveken át, a páncéltörőkön, robbanóanyagokon, lövedékeken, muníción keresztül mindenből jutott egy kevés, de még a 125 távcsövet, a tízezer hálózsákot és a 403 ezer adag ételt is feltüntették a precíz beszámolóban. És ezek csak a leszállított tételek, miközben további ígéretekből sincs hiány.\n\nA már engedélyezett katonai felszerelés összértéke máris több mint 733 millió euró (majd 300 milliárd forint).\n\nOlaf Scholz német kancellár egy német Gepard önjáró légvédelmi gépágyú előtt az ukrán katonák kiképzőközpontjában tett látogatásakor az észak-németországi Putlosban 2022. augusztus 25-én Fotó: Morris MacMatzen\n\nMégsem mindenki elégedett. Ukrajnában hónapok óta ismételgetik, hogy még határozottabb német támogatásra, a legkorszerűbb fegyverekre, legfőképpen Leopard 2 harckocsikra lenne szükségük. Azzal érvelnek, hogy a modern tankok nélkül nincs esélyük igazán hatékony ellentámadást indítani, különösen a sík, nyílt vidéken.\n\nTúl korai még a háború végéről beszélni. Szeretném hangsúlyozni, hogy ma a háború kimenetele száz százalékban a fegyverszállítmányoktól függ. Csakis attól. Ukrajna támogatásának felgyorsítása a győzelem felgyorsítását jelenti\n\n– magyarázta néhány napja Volodmir Zelenszkij a Reutersnek adott interjúban. Az ukrán elnök sokadszorra is megerősítette, hogy nagyobb segítségre számítanak Németországtól, aminek akadálya szerinte „valamiféle pszichológiai gát, belső probléma”.\n\nNem is járt messze az igazságtól abban a tekintetben, hogy Németországban erősen megosztja a politikát a kérdés. Az ellenzékbe kényszerült Kereszténydemokrata Unió és a Bajor Keresztényszociális Unió (CDU/CSU) éppen csütörtökön bocsátotta vitára indítványát a Bundestagban, amelyben azonnali, újabb fegyverszállítmányokat követelt Ukrajnának. És ebben a kérdésben a kormánykoalíció sem egységes: míg a zöldek és liberálisok egy része egyetért a kezdeményezéssel, addig a szociáldemokraták egyelőre elzárkóznak tőle.\n\nHogy mi a problémájuk? A berlini külpolitika már így is felrúgta azt az eddig bevett, némileg képmutató gyakorlatot, hogy konfliktusövezetekbe nem szállítanak fegyvereket. Erre mutogattak korábban például akkor is, amikor Szaúd-Arábiának nemet mondtak, mondván, a jemeni háborúban vetnék be a katonai eszközöket.\n\nA legkorszerűbb, ráadásul támadó német fegyverek átadása most egy új szintet jelentene.\n\nPanzerhaubitze 2000 működésben Fotó: Marco Dorow\n\nBerlinben azzal érvelnek, hogy az ügyben nem cselekedhetnek egyedül, mindenképpen nemzetközi egyetértésre és összefogásra van szükség. Annyiban igazuk is van, hogy eddig a legtöbb, Ukrajnát támogató állam a szovjet időkből maradt készleteit söpörte ki, a legmodernebb katonai eszközöktől mindenki vonakodik megválni.\n\nFőleg úgy, hogy Christine Lambrecht szociáldemokrata védelmi miniszer világossá tette: határaik végéhez értek, ha fent akarják tartani a Bundeswehr védelmi képességeit, több fegyvert már nem tudnak nélkülözni.\n\nEz azt jelenti, hogy vagy a német fegyvergyártók közvetlen segítségére, vagy más, Leopard 2-eseket használó nemzetek felajánlásaira lenne szükség. A Deutsche Welle német közszolgálati csatorna adatai szerint Európa 12 hadseregében és Törökországban a tank különböző típusainak kétezer darabja áll hadrendben, így lenne miből meríteni. A német fővárosban keringő javaslat szerint berlini vezetéssel ezek az államok „dobhatnának össze” 90 páncélost az ukránoknak. Az idő mindenesetre sürgető, hiszen a politikai döntés után még hónapok telhetnek el, mire a harckocsikat leszállítják, kezelőiket kiképzik, és a fenntartáshoz szükséges logisztikát is megszervezik.",
    "Gazdasági világháború közelről: elszívja India gázát Németország": "Miután a Gazprom német érdekeltségére rátette a kezét, Berlin most az Indiának járó gazpromos orosz gázt is einstandolja magának. Gazdasági élethalálharc, élesben!\n\nNyitókép: a Gib Gas – Ich will Spaß című 1983-as NSZK film intrója\n\nIndia is ismerkedik a megugró energiaköltségekkel: a hindu óriás történelmének legdrágább három gázszállítmányát szerezte be múlt héten. India a gázt brit hőegységekben méri, egymillió brit hőegységért 40 dollárt fizettek – ez európai emberek számára érthető mértékegységekre átszámítva megawattóránként 136,49 dollár. A cikkünk írásakor 174-176 euró között mozgó holland tőzsdei (TTF) gázárhoz képest még ez is kifejezetten jutányos,\n\nIndia azonban nem ehhez szokott, ez a gázár ugyanis a tavalyi ár duplája.\n\nA legnagyobb probléma ráadásul nem is a gázár, hanem az, hogy erre az ügyletre egyébként a világon semmi szükség nem lett volna.\n\nIndia legnagyobb gázellátója, a GAIL évekkel ezelőtt megkötötte húszéves, kedvező mennyiségi és árképzési feltételekkel bíró szerződését a Gazprommal. Csakhogy vesztükre a szerződéskötéskor még nem állt fel a Gazprom 2018-ban alapított szingapúri gázkereskedelmi divíziója, így az üzletet egy olyan gazpromos egységgel kellett nyélbe ütniük, amely pont a Gazprom német leányvállalata, a Gazprom Germania alá tartozott.\n\nKözbelépnek a németek\n\nEzt a leányvállalatot viszont a háború kitörése után, a német-orosz gázháború beindultával a csőd fenyegette, így a német állam a feltőkésítésért cserébe gondnokság alá helyezte, gyakorlatilag államosította, s átnevezte SEFE-re, Securing Energy for Europe GmbH-ra (Energiabiztonság Európának Kft.).\n\nMiután az orosz-német gázháború következtében sem a Jamal, sem az Északi Áramlat 1 vezetéken nem érkezik most gyakorlatilag semmiféle gáz Némethonba, ami pedig esetleg mégis, azt a gázhiányos Németország saját szükségleteinek kielégítésére fordítja, a Gazprom Germania most molekulahiányra hivatkozva\n\nnem teljesíti szerződéses kötelezettségeit. Helyette inkább fizeti a kötbért,\n\nami a töredéke a jelenlegi TTF spot gázárnak – de mivel a német adófizetők pénzéből fizetik, természetesen ez is beépül a németországi lakossági gázárba.\n\nMég egyszer: a német birtokba vett korábbi Gazprom-érdekeltség nem adja oda Indiának a neki járó orosz gázt.\n\nIndia gázfelhasználásának 50 százalékát már 2019-ben is cseppfolyósított gáz (LNG) importjából fedezte, ez az arány pedig – megfelelő kapacitású gázvezetékek hiányában – növekszik. Azzal, hogy Európa az orosz vezetékes gázról való leállással óriási és gazdag fogyasztóként lépett be az LNG világpiacára, minden bizonnyal iszonyatosan fel fogja verni az árakat a korábban is LNG-fogyasztó országok számára.\n\nManoh Jain GAIL-vezér igyekszik nyugtatni a kedélyeket, hangsúlyozva, hogy a Németország miatt nem beérkező gáz „csak” 10-15 százalékát érinti az indiai gázellátásnak,\n\nazaz szerinte ez nem jelentős probléma.\n\nUgyanakkor az infláció, amely Indiában egyelőre 7 százalék környékén stagnál, minden bizonnyal megérzi majd, ha az orosz-német gázháború jóvoltából Indiának is szembesülnie kell majd a gázpiac 2022-es realitásaival.",
    "Veszélyben a vállalkozások gázellátása: készültséget rendeltek el Németországban": "Németország fokozza a készültséget arra az esetre, ha a téli időszakban vészhelyzetbe kerülne az ország legnagyobb vállalatainak gázellátása - írja a Bloomberg\n\nA szabályozó hatóság jövő szerdán a törvényhozók elé terjeszt egy olyan digitális biztonsági platformot, amelynek célja a nem védett kategóriába tartozó fogyasztók azonosítása, akikre az elosztás legnagyobb terhe nehezedne. Ide tartozik Németország 2500 legnagyobb gázfelhasználója, amelyeknek október végéig regisztrálniuk kell a Bundesnetzagentur platformján.\n\nAmennyiben a piaci feltételek romlása a jövő hónapban kezdődő téli fűtési szezon után vészhelyzetet idézne elő, a szabályozó hatóság átvenné a gázelosztás irányítását. Klaus Müller, a Bundesnetzagentur vezetője korábban úgy nyilatkozott, hogy a hideg tél valószínűleg hullámokban fog gázhiányt okozni.\n\nAndy Sommer, a svájci Axpo Solutions közüzemi szolgáltató alapelemzésért és modellezésért felelős csoportvezetője szerint veszélyes lehet, ha Németország már a tél elején hideg időjárással néz szembe.\n\nEz megnövelné a keresletet, ami arra kényszerítené Németországot, hogy megcsapolja a tárolókat, ezzel pedig veszélybe kerülne a gázellátás a szezon hátralévő részében\n\n- mondta Sommer.\n\nA gázszolgáltatóknak adatokat kell szolgáltatniuk hálózati struktúrájukról is, mivel a kormány igyekszik megvédeni az olyan védett kategóriába tartozó fogyasztókat, mint például a háztartásokat, kisvállalkozásokat, kórházakat és az iskolákat.\n\nA válságra adott német válaszlépések koordinálására a gazdasági minisztérium egy új energiabiztonsági és gazdasági stabilizációs osztályt is létrehozott\n\n- mondta Stephan Haufe szóvivő pénteken a kormány sajtótájékoztatóján. A főosztályt Philipp Steinberg fogja felügyelni, aki korábban a minisztérium gazdaságpolitikai osztályát vezette.\n\nCímlapkép: Getty Images",
    "NL: egyet változtatott Rossi a győztes csapaton, így kezdünk az ola": "A két szövetségi kapitány, Marco Rossi és Roberto Mancini kijelölte a kezdőcsapatokat a Magyarország–Olaszország labdarúgó Nemzetek Ligája-csoportmérkőzésre. Íme, így kezd a két válogatott hétfő este a Puskás Arénában!\n\nD. Á.\n\nNL: egyet változtatott Rossi a győztes csapaton, így kezdünk az olaszok ellen\n\nSzalai Ádám kezdőként lép pályára a búcsúmeccsén a válogatottban (Fotó: Szabó Miklós)\n\nA németek elleni mérkőzéshez képest egyetlen változás, hogy Nego Loic kezd Gazdag Dániel helyett a magyar együttesben.\n\nNEMZETEK LIGÁJA\n\nA-LIGA, 3. CSOPORT\n\n6. FORDULÓ\n\nMAGYARORSZÁG–OLASZORSZÁG – élőben az NSO-n!\n\nBudapest, Puskás Aréna, 20.45 óra (Tv: M4 Sport). Vezeti: Bastien (Zakrani, Berthomieu) – franciák\n\nMAGYARORSZÁG: Gulácsi – Lang, Orbán, Szalai Attila – Fiola, Nagy Á., Schäfer, Kerkez – Nego, Szoboszlai – Szalai Ádám. Szövetségi kapitány: Marco Rossi\n\nA kispadon: Dibusz (kapus), Szappanos (kapus), Mocsi,Varga K., Bolla, Kleinheisler, Gazdag, Styles, Ádám, Baráth, Botka, Vécsei\n\nOLASZORSZÁG: Donnarumma – Tolói, Bonucci, Acerbi – Di Lorenzo, Barella, Jorginho, Cristante, Dimarco – Raspadori, Gnonto. Szövetségi kapitány: Roberto Mancini\n\nA kispadon: Meret (kapus), Provedel (kapus), Luiz Felipe, Pobega, Frattesi, Scamacca, Esposito, Grifo, Mazzocchi, Gabbiadini, Zerbin, Bastoni\n\nKapusok: Dibusz Dénes (Ferencvárosi TC), Gulácsi Péter (RB Leipzig – Németország), Szappanos Péter (Budapest Honvéd FC)\n\nVédők: Bolla Bendegúz (Grasshoppers – Svájc), Botka Endre (Ferencvárosi TC), Fiola Attila (Mol Fehérvár FC), Kecskés Ákos (LASK – Ausztria), Lang Ádám (Omonia Nicosia – Ciprus), Mocsi Attila (ZTE FC), Willi Orbán (RB Leipzig – Németország), Szalai Attila (Fenerbahçe – Törökország)\n\nKözéppályások: Baráth Péter (DVSC), Kerkez Milos (AZ Alkmaar – Hollandia), Kleinheisler László (NK Osijek – Horvátország), Nagy Ádám (AC Pisa – Olaszország), Nego Loic (MOL Fehérvár FC), Schäfer András (FC Union Berlin – Németország), Styles Callum (Millwall FC – Anglia) , Vécsei Bálint (Ferencvárosi TC)\n\nTámadók: Ádám Martin (Ulszan Hyundai – Dél-Korea), Gazdag Dániel (Philadelphia Union – Egyesült Államok), Szalai Ádám (FC Basel – Svájc), Szoboszlai Dominik (RB Leipzig – Németország), Vancsa Zalán (Lommel SK – Belgium), Varga Kevin (Hatayspor – Törökország)\n\nAZ OLASZ VÁLOGATOTT KERETE\n\nKapusok: Gianluigi Donnarumma (Paris Saint-Germain), Alex Meret (Napoli), Ivan Provedel (Lazio), Guglielmo Vicario (Empoli)\n\nVédők: Francesco Acerbi (Internazionale), Alessandro Bastoni (Internazionale), Leonardo Bonucci (Juventus), Giovanni Di Lorenzo (Napoli), Federico Dimarco (Internazionale), Emerson Palmieri (West Ham United), Federico Gatti (Juventus), Luiz Felipe (Real Betis), Pasquale Mazzocchi (Salernitana), Rafael Toloi (Atalanta)\n\nKözéppályások: Nicolo Barella (Internazionale), Bryan Cristante (Roma), Jorginho (Chelsea), Lorenzo Pellegrini (Roma), Tommaso Pobega (Milan), Sandro Tonali (Milan)\n\nTámadók: Matteo Cancellieri (Lazio), Wilfried Gnonto (Leeds United), Vincenzo Grifo (Freiburg), Matteo Politano (Napoli), Giacomo Raspadori (Napoli), Gianluca Scamacca (West Ham United), Alessio Zerbin (Napoli)\n\nNEMZETEK LIGÁJA, CSOPORTKÖR\n\nA-LIGA, 3. CSOPORT\n\nA MAGYAR VÁLOGATOTT PROGRAMJA\n\nJúnius 4.: MAGYARORSZÁG–Anglia 1–0\n\nJúnius 7.: Olaszország–MAGYARORSZÁG 2–1\n\nJúnius 11.: MAGYARORSZÁG–Németország 1–1\n\nJúnius 14.: Anglia–MAGYARORSZÁG 0–4\n\nSzeptember 23.: Németország–MAGYARORSZÁG 0–1\n\nSzeptember 26., 20.45: MAGYARORSZÁG–Olaszország – élőben az NSO-n!",
    "Elkerülhetetlen a legrosszabb Németországban, súlyos gazdasági nehézségekre számítanak": "Recesszióba kerül Németország gazdasága két vezető gazdaságkutató intézet csütörtökön megjelent előrejelzése szerint, és súlyos nehézségekre számít Robert Habeck alkancellár, gazdasági miniszter is, aki ugyancsak csütörtökön a szövetségi parlamentben (Bundestag) azt mondta, hogy Vlagyimir Putyin orosz elnök támadást indított a német gazdasági rendszer ellen.\n\nRobert Habeck a 2023-as költségvetés tervezetének vitájához hozzászólva kiemelte, hogy nem indokolt az 1973-as olajválsághoz hasonlítani az utóbbi hónapokban kibontakozott gazdasági folyamatokat, mert \"sokkal összetettebb a helyzet\", hiszen az Ukrajna ellen háborúzó orosz elnök, Vlagyimir Putyin agressziója Németország ellen is irányul, méghozzá a gazdasági rendszeren keresztül.\n\nVlagyimir Putyin az energiaárak \"manipulációjával\" akarja térdre kényszeríteni Németországot és az EU-t - mondta a Zöldek politikusa, hozzátéve, hogy ezt a támadást el kell hárítani, ezért a villamos energia és a földgáz esetében is ki kell dolgozni árcsökkentő mechanizmusokat.\n\nAz energiaügyekért felelős európai uniós tagállami miniszterek pénteki tanácskozásával kapcsolatban kiemelte: ha nem sikerül gyors és határozott lépéseket tenni közösségi szinten, a német kormány nemzeti szinten vezet be új szabályozást.\n\nEzzel lefölözik a nem tervezett módon, váratlanul keletkező jelentős profitot, amelyet a villamos energiát nem földgázzal, hanem olcsóbb megoldásokkal előállító cégek halmoznak fel annak révén, hogy a földgáztüzelésű erőművek költségeihez szabott áron adhatják el az olcsóbban megtermelt energiát.\n\nEzt a lefölözött hasznot a kormány az emberek terheinek csökkentésére fordítja - jelentette ki Robert Habeck.\n\nKifejtette, hogy a kormány a vállalkozásokat fenyegető súlyos nehézségekről sem feledkezik meg. Az eddigi három - együttvéve csaknem 100 milliárd eurós - tehercsökkentő csomag után a kis-, és a közepes méretű vállalkozások előtt is megnyitja az úgynevezett energiaár-tompító programot, amelyet eredetileg az energiaintenzív - a termékek előállításához kiugróan sok energiát felhasználó - ágazatokban tevékenykedő cégek támogatására indítottak.\n\nA szövetségi kormány mellett egyre több elemző is a gazdasági helyzet romlására számít, szintén az ukrajnai háborúval összefüggésben. Csütörtökön a német nyelvterület legtekintélyesebb kutatóintézetei közül kettő is lefelé módosította a német gazdaság kilátásairól szóló előrejelzését.\n\nA Kielben működő világgazdasági kutatóintézet (Kiel Institut für Weltwirtschaft - IfW) közleménye szerint \"a német gazdaság fellendülését hirtelen megszakítják az Ukrajna elleni orosz támadó háború következményei\".\n\nA hazai össztermék (GDP) az idén várhatóan 1,4 százalékkal nő, szemben a legutóbbi, nyári prognózisban jelzett 2,1 százalékkal. Jövőre minden bizonnyal visszaesik az Európai Unió legnagyobb gazdasága, az eddig várt 3,3 százalékos növekedés helyett 0,7 százalékos visszaesés várható.\n\nAz infláció az idén éves átlagban 8 százalékos, jövőre még magasabb, 8,7 százalék lehet, és a gazdasági növekedés csak 2024-ben indul be ismét, amikor a GDP 1,7 százalékkal bővülhet és az infláció 3,1 százalékra mérséklődhet\n\n- áll az IfW előrejelzésében.\n\nAz energia, főleg az importált energia drágulása \"konjunkturális lavinaként\" nyomja le a német gazdaságot - idézték a közleményben Stefan Kooths-ot, az intézet alelnökét, aki kiemelte, hogy a háztartások elkölthető jövedelme az ország újraegyesítése óta a legnagyobb mértékben, 4,1 százalékkal csökkenhet jövőre.\n\nAz energiaválság feltartóztatja a koronavírus-járvány utáni fellendülést, és a drága energiaimport arra kényszeríti az országot, hogy a szokottnál sokkal többet utaljon külföldre a megtermelt jövedelméből. Ez \"szegényebbé teszi Németországot\" - húzta alá Stefan Kooths.\n\nBorúlátó a hallei Leibniz gazdaságkutató intézet is (Leibniz-Institut für Wirtschaftsforschung Halle - IWH), amely az új prognózisát bemutató közleményében kiemelte, hogy \"a német gazdaság recesszió előtt áll\", mindenekelőtt a fosszilis tüzelőanyagok árának hatalmas mértékű, a földgáz nagykereskedelmi árát tekintve például éves szinten ötszörös emelkedése miatt.\n\nKifejtették: míg tavaly a Németországba irányuló földgázimport költségei a GDP 0,75 százalékát tették ki, a földgáz drágulása miatt az idén és jövőre várhatóan nagyobb terhek sújtják majd a német gazdaságot, mint az 1970-es évek két olajválsága, amelyek a GDP nagyjából 2 százalékát emésztették fel.\n\nAz IWH előrejelzése szerint a GDP az idén még 1,1 százalékkal növekedhet, 2023-ban viszont 1,4 százalékos visszaesés várható, és csak 2024-ben lehet ismét - bár erőteljes, 2,3 százalékos - gazdasági növekedés.\n\nAz infláció az idén 7,9 százalék, jövőre az IfW becslésénél is nagyobb, 9,5 százalék lehet. Enyhülés 2024-ben várható, amikor 2,7 százalékra lassulhat a fogyasztói árak emelkedési üteme. Kiemelték: az orosz földgázszállítások elapadása, valamint a gáz- és villamosenergia-árak emelkedése \"hatalmas mértékű reáljövedelem-csökkenéshez és recesszióhoz vezet\", méghozzá nemcsak Németországban, hanem az egész euróövezetben.\n\nCímlapkép forrása: Getty Images",
    "Felmérés: Nagyon sok a dühös ember Németországban": "Lapunk is beszámolt korábban arról a felmérésről, amely szerint a németek 65 százaléka tart attól, hogy ősszel és télen tömeges tüntetések és zavargások lehetnek az orosz–ukrán háború nyomán kialakult energiaválság miatt. A kutatás egybecseng azoknak a német politikusoknak a nyilatkozataival, akik hasonló forgatókönyvet vázoltak fel az elmúlt hetekben. Kormányzati politikusok elsősorban az ellenzéki AfD-től várják, hogy utcára hívja az elégedetlen embereket.\n\nAz AfD az egyetlen parlamenti párt, amely határozottan ellenzi a Moszkvával szemben kivetett, de a német lakosságot is sújtó uniós szankciókat. Nem véletlen, hogy a jobboldali párt támogatottsága a nyáron mért 8-9 százalékról 14 százalékra növekedett.\n\nA keleti tartományokban pedig különösen népszerű az AfD: friss felmérések szerint például Türingiában 28 százalékos támogatottságával az első helyen áll, Szászországban 30 százalékkal a második legnagyobb erő; ugyanez a helyzet Brandenburgban is, ahol a tavalyi parlamenti választásokon elért tartományi eredményét, 18 százalékot mára 25 százalékra tornászta fel.\n\nA keletnémetek különösen elégedetlenek: ezt a Németország újraegyesítésének közelgő évfordulójához időzített közvélemény-kutatás is alátámasztja. A Berliner Kurier által idézett, nyáron készített felmérés szerint a keletnémetek csupán 31 százaléka elégedett a helyzetével, kilenc százalékponttal kevesebben, mint két évvel ezelőtt. Velük szemben a nyugatiak 44 százaléka mondta ugyanezt, de az ő esetükben is tíz százalékponttal csökkent ez az arány. A keletiek mindössze 26 százaléka tartja kielégítőnek a szövetségi kormány munkáját, 2020-ban még 42 százaléknyian voltak. – A frusztráció és az elégedetlenség különösen Keleten ölthet történelmi méreteket télen az árrobbanás miatt – nyilatkozta a felmérésre reagálva Sören Pellmann, a radikális baloldali Die Linke parlamenti képviselője.\n\nBorítókép: Németországi rezsi árak miatti tüntetés (Fotó: Europress/AFP/STEFAN SAUER)",
    "Németország 300 eurót ad rezsipénzként, emellett emelik a családi pótlékot és a lakhatási támogatást is a válság miatt": "A német szövetségi kormány 65 milliárd eurós csomagot állított össze az energiaárak és az infláció emelkedésének ellensúlyozására – írja az MTI.\n\nOlaf Scholz kancellár a koalíciós egyeztető tanács vasárnap hajnalban véget ért ülésén kidolgozott megállapodást bemutató tájékoztatóján kiemelte, hogy az idei harmadik tehercsökkentő csomag nagyobb, mint az első kettő együttvéve, a már bevezetett és a tervezett új intézkedések így 95 milliárd euró értékű segítséget jelentenek.\n\nA tervezett új intézkedések között szerepel, hogy emelik a többi között a családi pótlékot és a lakhatási támogatást, amelynek jogosultsági körét is kiterjesztik, a munkaviszonyban állóknak járó 300 euró után pedig a nyugdíjasok ugyancsak 300 euró, a diákok 200 euró egyszeri támogatást kapnak az energiaköltségekre.\n\nBevezetnek egyebek mellett egy úgynevezett áramárféket is. Ez azt jelenti, hogy a háztartások és a kis-, illetve közepes méretű vállalkozások egy meghatározott mennyiségig, az úgynevezett alapfogyasztásig kedvezményes áron kapják a villamos energiát.\n\nA forrást ehhez úgy biztosítják, hogy elvonják azon piaci szereplők váratlanul magas nyereségének egy részét, amelyek nem földgáz felhasználásával, hanem olcsóbb megoldással termelnek áramot, és kiugró profitot érnek el annak révén, hogy a villamos energia árát a termeléshez szükséges legdrágább módszer, azaz a földgáztüzelés határozza meg.\n\nOlaf Scholz a Liverpool FC angol labdarúgó egyesület himnuszaként ismert dal címadó sorát idézve hangsúlyozta: továbbra is érvényes az az alapelv, hogy “You’ll never walk alone” (Sosem maradsz magadra). A szociáldemokrata (SPD) politikus kiemelte, hogy nehéz idők várnak Németországra, de a kormány mindent megtesz a társadalmi összetartás megőrzéséért és a rászorulók támogatásáért. Omid Nouripour, a Zöldek társelnöke kiemelte: a 65 milliárd eurós csomag megerősíti azt az üzenetet, hogy a Németországot kormányzó koalíció nem engedi meg, hogy Oroszország megosztottságot idézzen elő a németek között.",
    "Németország: ez az igazi atomcsapás": "Történelminek aligha nevezhető, mindenekelőtt a súlyos energiaválság kikényszerítette döntést hozott a német gazdasági miniszter két még működö atomerőmű tervezett bezárásának elhalasztásával. Robert Habeck a hét elején jelentette be, hogy a bezárásra ítélt három utolsó erőmű közül kettőt az energiabiztonság fenntartásának biztosítása érdekében jövő áprilisig tovább működtetnek. Az ezzel kapcsolatos vita azonban nem csillapodott.\n\nNémetországban a japán fukusimai atomerőmű 2011-es balesete után határozta el az akkori, Angela Merkel vezette kormány, hogy szakítanak a nukleáris energia használatával, vagyis bő tíz év alatt – 2022 végéig – leállítják mind a 17 atomerőművet.\n\nAz atomerőművek bezárása, illetve az atomenergiáról való lemondás élharcosa évtizedek óta az a Zöldek Pártja volt, amely ma a a kormányon lévő koalíció második legerősebb pártja, és amelynek Habeck alkancellárként is egyik és országos méretekben is legnépszerűbb politikusa.\n\nAz Olaf Scholz vezette kormány tavaly decemberi hivatalba lépésekor zászlajára tűzte ugyan az atomerőművek végleges bezárását, Oroszország Ukrajna elleni háborúja, illetve az ennek nyomán kirobbant súlyos energiaellátási válság mindent felülírt.\n\nA gazdasági miniszter szerint ugyanakkor az elmúlt hónapok fejleményei alapján nem lehet kizárni, hogy télen vészhelyzet alakul ki. Ezért elővigyázatosságból a még működő három atomerőmű közül csak egyet állítanak le az év végén, és kettőt készenléti üzemmódban tartanak tavaszig.\n\nAzonban 2023 áprilisában Németország végleg szakít a nukleáris energiára építő áramtermeléssel, új fűtőelemeket már nem rendelnek és a két utolsó erőművet is leállítják – mondta a Zöldek politikusa. Hangoztatta azt is, hogy Németország kitart az úgynevezett energiapolitikai fordulat mellett, vagyis felhagy az atomenergia használatával, mert a technológia vállalhatatlanul kockázatos, a radioaktív hulladék kezelése pedig több nemzedéket sújtó teher.\n\nHabeck döntését sajtóbeszámolók szerint támogatásáról biztosította a koalíciós legerősebb pártja, a szociáldemokrata párt. A legkisebb koalíciós partner, a liberális FDP szerint azonban az átmeneti halasztás egyáltalán nem elegendő. A Christian Lindner pénzügyminiszter vezette szabad demokraták úgy vélekednek, hogy a rohamosan emelkedő áramköltségek miatt kiszámíthatatlan terhek nehezednek mind a vállalatokra, mind a háztartásokra. A párt szerint ezért arra lenne szükség, hogy\n\naz atomerőművek működési idejét 2024-ig meghosszabbítsák.\n\nHasonlóan vélekedett a tekintélyes gazdasági szakértőkből álló, a mindenkori kormány mellett működő gazdasági bölcsek tanácsa. A testület egyik tagja, Veronika Grimm szerint az áram piaci árának emelkedése miatt mindent meg kell tenni az akár rövid távon rendelkezésre álló termelési kapacitások mozgósítása érdekében.\n\nA három, egyelőre még működésben lévő atomerőművet ennek alapján nem csupán vésztartaléknak kell tekinteni, hanem el kell gondolkodni azon, hogy működési idejüket ötéves időtartamra meghosszabbítsák – vélekedett Grimm. Ezenkívül meg kell vizsgálni azt is, hogy\n\nlehetséges-e az elmúlt év végén leállított három erőmű reaktiválása -\n\n– tette hozzá.\n\nA kieli székhelyű Világgazdasági Kutatóintézet (IfW) arra mutatott rá, hogy az atomerőművek működési idejének meghosszabbítása csupán korlátozott hozzájárulást jelent a német energiabiztonsághoz. Az intézett szakértője, Sonja Peterson szerint az erőművek működése nyomán nyert áram a kereslet mintegy öt százalékát biztosítja. Mindennek ellenére a jelenlegi rendkívül bizonytalan helyzetben minden lehetőséget meg kell vizsgálni gáz megtakarítására – tette hozzá.\n\nAz atomerőművek működési idejének meghosszabbítása szerinte növeli a politikai cselekvőképességet, és fékezi az áram árának emelkedését. Az orosz gáztól való német függés politikai döntések következménye – mutatott rá a szakértő. Szerinte ez a magyarázata annak, hogy Berlin néhány európai partnere az atomerőművek működési idejének meghosszabbítását előfeltételnek tekinti Németországnak a gázellátás terén történő támogatásához.\n\nAz európai áramfogyasztás hány százalékát biztosítja ma, és hogyan enyhítheti az európai energiaválságot az atomenergia? Ezekről a kérdésekről is beszélt Aszódi Attila, a Budapesti Műszaki és Gazdaságtudományi Egyetem Természettudományi Karának dékánja az InfoRádió Aréna című műsorában:\n\nNyitókép: Christophe Gateau/picture alliance via Getty Images",
    "Izrael elnöke: Németország mélyen beépült népem DNS-ébe": "Németország a szabad világ egyik legfontosabb vezetője, és kiáll Izrael államisága és biztonsága mellett, amiért köszönetet és tiszteletet érdemel – jelentette ki Jichák Hercog izraeli elnök kedden Berlinben a német parlamentben (Bundestag).\n\nJichák Hercog az izraeli csapat ellen az 1972-es müncheni olimpián végrehajtott palesztin terrortámadás ötvenedik évfordulója alkalmából a német államfő, a kancellár, az alkotmánybíróság elnöke és a Bundestag tagjainak részvételével tartott megemlékezésen kiemelte: Izrael nagyra értékeli, hogy Németország vállalja a 11 izraeli állampolgár halálával végződő túszdrámáért az olimpiai játékok házigazdájaként viselt felelősséget, és kárpótlást nyújt az áldozatok hozzátartozóinak.\n\nA német-izraeli közös történelemről szólva aláhúzta, hogy Németország „csodálatos otthona” volt a zsidó népnek. A judaizmus évszázadokon át fejlődött, befolyásos, fontos rabbik sora tevékenykedett német földön, akik sok zsidó társukkal együtt hozzájárultak a zsidóság és egész Németország felemelkedéséhez.\n\n„Csak a halottaknak van joguk felejteni”\n\n„Németország mélyen beépült népem DNS-ébe, de Németország egyben az a hely is, ahol a legsúlyosabb bűncselekményeket követték el a zsidóság ellen” – tette hozzá Jichák Hercog, aláhúzva, hogy az emberiség történetében példa nélküliek mindazok a rémtettek, amelyeket a nácik és segítőik véghez vittek a zsidó nép megsemmisítésére.\n\nA holokauszt emlékezetéről édesapja, Haim Hercog néhai elnök 1987-es németországi látogatásán kijelentette: „csak a halottaknak van joguk felejteni”. Mint mondta, a zsidó nép nem is felejt, bár az emlékezés nehéz, fájdalmas és felkavaró, de kötelező, méghozzá nemcsak a múlt feldolgozása, hanem a jövendő nemzedékek sorsa iránt viselt felelősség miatt is.\n\nAz emlékezés a németeknek is nehéz, de ugyanúgy kötelező, és ennek a munkának közösen kell értelmet adni, vagyis együtt kell formálni a jövőt, hiszen a múltat már nem lehet megváltoztatni, de „a jövő a miénk, és közösnek kell lennie” – idézi az MTI Jichák Hercogot. Szerinte ez a felfogás mutatkozik meg abban, hogy Németország a legfontosabb állami érdekei közé sorolta Izrael szabadságát, biztonságát és a zsidó nép jólétét.\n\nIzrael büszke a partnerségre\n\nAláhúzta, hogy Németország nagy utat járt be a náci rezsim bukása óta, így már a szabad világ egyik legfontosabb vezetője, „a szellem és a kultúra motorja”, és Izrael büszke arra, hogy egy ilyen ország partnere lehet.\n\nJichák Hercog vasárnap érkezett Németországba háromnapos hivatalos látogatásra. Tárgyalt Frank-Walter Steinmeier szövetségi elnökkel és Olaf Scholz kancellárral, részt vett a palesztin terrortámadás évfordulójára a túszdráma utolsó helyszínén, a München melletti Fürstenfeldbruck légitámaszponton hétfőn tartott megemlékezésen. Keddi programjai között szerepel egy látogatás Frank-Walter Steinmeier társaságában Alsó-Szászország tartományban, az egykori Bergen-belseni koncentrációs tábornál, amelynek felszabadításában a brit hadsereg tisztjeként édesapja is részt vett.",
    "Így lép fel Németország a kritikussá váló munkaerőhiánnyal szemben": "A szakképzett munkaerő kritikus hiányával szembesülve Németország a zöldkártya saját változatának bevezetését tervezi azzal a céllal, hogy megkönnyítse az unión kívüli állampolgárok számára a munkavállalást.\n\nChancenkarte, azaz esélykártya – így hívja a német kormány a zöldkártya egyedi változatát, amellyel a kétségbeejtő munkaerőhiányt próbálják enyhíteni.\n\nA válságos helyzetre az ipari szövetségek hívták fel először a figyelmet, amely a munkaügyi tárca szerint egyenesen a gazdasági növekedést lassítja. A Hubertus Heil miniszter által bemutatott új esélykártya a külföldieknek nyújt lehetőséget arra, hogy állásajánlat nélkül is munkát keressenek.\n\nAz egyetlen kikötés szerint az alábbi négy feltétel közül háromnak kell megfelelni megszerzéséhez:\n\negyetemi diploma vagy szakképesítés,\n\nlegalább hároméves szakmai tapasztalat,\n\nnyelvismeret vagy korábbi németországi tartózkodás,\n\n35 év alatti életkor.\n\nA mércék nem különböznek a kanadai pontrendszerben alkalmazottaktól, bár ott bonyolultabb a súlyozási rendszer. Ráadásul korlátozások is lesznek – idézte a balközép szociáldemokraták miniszterét a Deutsche Welle.\n\nA munkakeresésre jogosító kártyák számát a német kormány évről évre korlátozza a munkaerőpiaci kereslet függvényében. „Ez a minősített bevándorlásról szól, egy bürokráciamentes eljárásról. Esélykártya birtokában meg tudnak élni, amíg itt vannak” – mondta Heil a részletekről.\n\nBonyolítja a rendszert\n\nSowmya Thyagarajan szerint mindenképpen tapasztalható előrelépés. A fiatal nő 2016-ban érkezett Indiából Hamburgba, hogy repülőmérnöki doktori fokozatot szerezzen. Ma saját németországi cégének, a Foviatechnek a vezérigazgatója, amely közlekedési és egészségügyi szolgáltatások racionalizálására szolgáló szoftvereket fejleszt.\n\nSzerinte a pontrendszer remek lehetőség lehet a külföldről érkezők számára, kivált „a németországi fiatal népesség fogyatkozása miatt”.\n\nThyagarajan cége jelenleg a németeket és az uniós állampolgárokat részesíti előnyben a munkaerő-felvétel során, egyszerűen azért, mert mindenki más bürokratikus akadályokat okoz.\n\nEgyeseket azonban egyáltalán nem nyűgözte le Heil esélykártyája. „Szükségtelenül magas akadályokat állít fel, és bonyolultabbá teszi a rendszert” – véli a bonni munkaügyi intézet kutatási igazgatója.\n\n„Adjanak az embereknek vízumot, hogy munkát keressenek, és ha egy bizonyos időn belül nem találnak, akkor távozniuk kell – javasolja Holger Bonin. – Ha a kritériumok fontosak a munkáltatók számára, azokról a toborzás során is dönthetnek. Nem kell kártya az előválogatáshoz.”\n\nBonin azzal érvel, hogy a Heil által felsorolt kritériumok közül néhány talán nem is annyira fontos a németországi munkáltatók számára. Egy nemzetközi, jobbára angolul kommunikáló vállalatot nem fog érdekelni, hogy a jelentkező beszél-e németül vagy élt-e már Németországban.\n\nA képesítés és a nyelvtudás Thyagarajan szerint fontos, az életkor korlátozásában és a szakmai tapasztalatban kevésbé biztos. „Néhány munkakörhöz nem kell tapasztalat, de néhányhoz igenis kell” – mondta.\n\nKulturális és strukturális problémák\n\nNémetországban a szakképzett munkaerő hiánya már jó ideje gondot okoz. A német fém- és elektrotechnikai ipar munkaadói szövetsége szerint az ágazat minden ötödik vállalata közül kettőnél a munkaerőhiány hátráltatja a termelést.\n\nPillanatnyilag negyedmillió képzett szakember hiányzik a piacról.\n\nA nem uniós országokból Németországba munkavállalás céljából kivándorló szakképzettek száma az elmúlt években emelkedett, de még mindig viszonylag alacsony. Három éve, 2019-ben alig hatvanezren érkeztek, ami az adott évben az EU-n kívüli országokból Németországba irányuló összes migrációnak csupán 12 százaléka volt.\n\nNémetország kulturális hátránya a többi nyugati országhoz képest, hogy a német nyelvet kevésbé beszélik, mint az angolt. „A szakmunkások szinte mindig olyan országokba igyekeznek, ahol beszélnek angolul” – emlékeztetett Thyagarajan.\n\nA német munkáltatók hagyományosan nagyobb hangsúlyt fektetnek a bizonyítványokra és képesítésekre. A másutt kiadott igazolásokat Németországban gyakran nem ismerik el, vagy hónapokig tart jóváhagyásuk. „Ezeket a problémákat nem fogja megoldani az esélykártya bevezetése” – hangoztatta Bonin.\n\n„A modern bevándorlási törvény mellett a képesítések elismerésének bürokratikus szörnyetegét is fel kell hígítanunk” – mondta a munkaügyi miniszter, aki egy központi ügynökség felállítását tervezi, amely gyorsan jóváhagyja a képesítéseket, továbbá olyan németországi háttérintézményeket, amelyek támogatni tudják a túlterhelt külföldi konzulátusokat.\n\n(Borítókép: Sean Gallup / Getty Images)",
    "Németország: akkora a munkaerőhiány, hogy az új jelentkezők gyakran szellemmé válnak": "Németországban olyan nagy a kereslet a jó munkaerő iránt, hogy a jelentkezők egyre gyakrabban tűnnek el a munkáltatók látóköréből.\n\nMíg a vállalatok néha figyelmen kívül hagyják a nemkívánatos jelentkezőket, Európa legnagyobb gazdaságában a jelentkezők a felvételi eljárás során eltűnnek – derül ki az Indeed álláskereső weboldal augusztus 1-jén 400 munkaerő-közvetítő körében végzett felméréséből, amelynek eredményeit a Bloomberg közölte.\n\nA munkáltatók több mint a fele szerint a tendencia az elmúlt egy év során erősödött, negyedük szerint hetente legalább egyszer előfordul, és majdnem minden tizedik munkát kínáló cég naponta elveszíti a kapcsolatot egy-egy álláskeresővel. A férfi jelentkezők tűnnek el leggyakrabban.\n\nA számok bizonyítják a szakképzett munkaerőhiány súlyosságát a gyorsan öregedő népesség és a világjárványok okozta viselkedésbeli változások közepette. Ráadásul nem a munkaerő hiánya az egyetlen, amellyel a cégeknek meg kell küzdeniük, mivel az ellátási szűk keresztmetszetek és az emelkedő energiaköltségek szintén a termelésre nehezednek.\n\nMíg nem szokatlan, hogy a jelöltek még az interjú előtt eltűnnek, a toborzók 53%-a szerint már az is megszokottá vált, hogy a beszélgetés után nem jelentkeznek többé. Majdnem minden ötödik vállalat azt közölte, hogy még azután is tűntek el jelöltjeik, hogy elfogadták az állást, és 7% tapasztalta, hogy az első munkanapon nem jelentek meg a frissen felvettek.\n\n“A jelentkezők gyakran több jó lehetőség közül választhatnak, ahogy a vállalatok is szoktak, és nem követnek minden jelentkezési folyamatot következetesen a végéig” – mondta Tim Verhoeven, az Indeed toborzási szakértője.",
    "Németország lezártnak tekinti a világháborús jóvátételi ügyeket": "A német szövetségi kormány lezártnak tekinti a náci Németország által a második világháborúban okozott veszteségek jóvátételével összefüggő ügyeket – közölte csütörtökön a német külügyminisztérium szóvivője Jaroslaw Kaczynski lengyel miniszterelnök-helyettes jóvátételi követelésekről szóló varsói bejelentésével kapcsolatban.\n\nFotó: NurPhoto via AFP\n\nA német szövetségi kormány változatlan álláspontja szerint a második világháborús jóvátétellel összefüggő kérdéseket mind sikerült lezárni. Lengyelország is már régen, 1953-ban lemondott minden további jóvátételről, és ezt a döntést többször megerősítette – írta a külügyminisztérium szóvivője hírügynökségeknek megküldött állásfoglalásában.\n\nKiemelte, hogy a jóvátétel ügyének lezárása az egyik alapkő, amelyre a mai európai rend épül.\n\nUgyanakkor Németország továbbra is vállalja a második világháborúért viselt erkölcsi és politikai felelősségét.\n\nKifejtette, hogy Berlin álláspontja szerint a német újraegyesítés külpolitikai vonatkozásait, így a jóvátételi kérdéseket is rendezi a két Németország és a négy megszálló hatalom (az Egyesült Államok, az Egyesült Királyság, Franciaország és a Szovjetunió) 1990-ben kötött megállapodása – az úgynevezett kettő plusz négy szerződés –, amely hivatalosan lezárta a második világháborút Európában.\n\nA szerződést az Európai Biztonsági és Együttműködési Értekezlet akkori tagjai, köztük Lengyelország is elfogadta az Európai Biztonsági és Együttműködési Szervezetet (EBESZ) létrehozó párizsi charta aláírásával.\n\nKomolyan gondolják a lengyelek a jóvátételt, a kormányfő is megszólalt Mateusz Morawiecki miniszterelnök szerint német családok követtek el rablást és fosztogatást Lengyelországban a második világháború alatt, ezért jár nekik a kárpótlás.\n\nJaroslaw Kaczynski – a kormányzó jobboldali Jog és Igazságosság Pártjának (PiS) vezetője – a náci Németország Lengyelország ellen indított támadásának 83. évfordulója alkalmából bejelentette, hogy\n\negy parlamenti elemzés alapján hazája több mint 500 ezermilliárd forintnak megfelelő értékben szenvedett veszteségeket a támadás és a náci megszállás következtében, és a kormány ezért kártérítést kér majd Németországtól.\n\nAz évforduló alkalmából Berlinben is megemlékezést tartottak, a világháborús bombatalálatok miatt 1951-ben lebontott Kroll Operaház, vagyis annak az egykori belvárosi épületnek a területén, amelyben Adolf Hitler náci diktátor 83 éve bejelentette a Lengyelország elleni támadás elindítását.\n\nA két ország közötti együttműködés fejlesztését szolgáló Német Lengyel Intézet (DPI) által szervezett megemlékezésen Claudia Roth kulturális államminiszter kiemelte, hogy mindent meg kell tenni azért, hogy rögzüljön a közös emlékezetben mindaz, ami a náci diktatúra idején Lengyelországban történt.\n\nA kormány ezért támogatja a Második Világháború és a Német Megszállás Európában (ZWBE) elnevezésű dokumentációs központ létrehozását. Ez az intézmény az emlékezés és a Lengyelországgal való találkozás fóruma lesz – mondta a Zöldek politikusa, aláhúzva, hogy teret kell biztosítani a közös emlékezésnek, a kétoldalú eszmecseréknek, a találkozásoknak és közös európai történelmünk, jelenünk és jövőnk megismerésének.\n\nOroszország Ukrajna elleni háborúja is megmutatja, mekkora gond Németországban a szomszédos kelet-európai országokkal kapcsolatos ismeretek, és ezáltal az irántuk való érzékenység hiánya\n\n– mondta Roth.",
    "Terjeszkedik Európában az Einride, már németországi partnerei is vannak": "Németország Európa legnagyobb kereskedelmi szállítmányozási piaca, ezért a vállalatok többsége próbál ebbe az irányba terjeszkedni. Az önvezető és elektromos járművekre szakosodott Einride svéd közlekedési cég is megérkezett Németországba, első körben Berlinben létesítenek egy regionális irodát, majd Hamburgban és a Ruhr-vidéken hozzák létre a logisztikai központokat. A hírek szerint a régió fő kereskedelmi útvonalai mellett egy elektromos töltőhálózatot is telepítenek.\n\n„Németország Európa vezető nagyhatalma, minden ország őket követi. Számunkra adott a lehetőség és a technológia, hogy a belső égésű motor feltalálása óta a legnagyobb változást hozzuk a szállítmányozási piacra” – fogalmazott Robert Falck, az Einride alapítója és vezérigazgatója.\n\nAz Einride célja, hogy környezetbarát és költséghatékony megoldást kínáljon a vállalat szoftveralapú, önvezető és elektromos szállítási flottáival. A vállalat vezérigazgatója a TechCrunchnak azt nyilatkozta, először a villanymeghajtású teherjárműveket vezetik be a német piacra, a vezető nélküli eszközök majd ezután kerülhetnek forgalomba. Az Einride első embere kiemelte, három fő működési területre összpontosítanak, köztük a gyárak és elosztóközpontok közti szállításra, és a helyközi árufuvarozás elektrifikációjára.\n\nA német nyitással együtt az Einride különböző együttműködési megállapodásokról is beszámolt. Az egyik legnevesebb partnerük az Electrolux, mellyel már Svédországban is szép eredményeket ért el. Cél, hogy a szén-dioxid kibocsátást 92 százalékkal csökkentsék, ezzel együtt búcsút inthessenek a dízelmeghajtásnak is.\n\n„A német közúti áruszállítás az emelkedő üzemanyag és energia árak, a sofőrhiány, valamint a környezetvédelmi intézkedések miatt komoly kihívások előtt áll. A digitalizáció, az elektrifikáció és az önvezető technológia kiaknázásával jelentősen csökkenthetőek a költségek, a szállítási idő és a károsanyag-kibocsátás. Itt az ideje, hogy a német szállítmányozók is bebiztosítsák vállalkozásuk jövőjét” – mondta Robert Ziegler, az Einride európai általános igazgatója.\n\nNyitókép: Depositphotos",
    "Nagyon kemény tél előtt áll Németország": "Idén télen nem lesz érdemes esti városnézésre indulni Németországban. A következő hónapokban ugyanis várhatóan sötétek lesznek az utcák. Az energiatakarékosság jegyében a szövetségi kormány megtiltotta a műemlékek kivilágítását is – írja a Híradó.hu.\n\nDe nemcsak sötétebb, hűvösebb is lesz az idei tél a németeknek. Szeptember 1-től ugyanis a középületeket maximum 19 fokra fűthetik fel, a folyosókon és az előcsarnokokban pedig teljesen le kell kapcsolni a fűtést. A legnagyobb német ingatlankezelő cég pedig már korábban bejelentette, hogy csökkenti a lakások éjszakai fűtését.\n\nEszerint télen legfeljebb 17 fokra fűthetik fel a lakásaikat az emberek éjjel 11 és reggel 6 óra között. Ezekkel az intézkedésekkel próbálják ellensúlyozni a kieső orosz gázt. Az M1-nek nyilatkozó németek egyre inkább úgy érzik: a kormány nem készült fel a téli időszakra és nem tudja pótolni a szankciók miatt kieső orosz gázt.\n\nGázhiány lesz, leállnak az üveggyáraink, a vegyi üzemeink, a papírgyáraink, az ipar, az egész kultúránk. Visszamegyünk a múltba, hacsak nem tesznek meg mindent, hogy biztosítsák a gázellátást, amíg még lehetséges. A gazdasági válság a magától értetődő következmény\n\n– panaszkodott egy német férfi.\n\nA német kormány úgy számol, hogy az eddig bejelentett intézkedésekkel két százalékkal csökken majd az ország energiafogyasztása.\n\nA Szövetségi Hálózati Ügynökség szóvivője viszont az M1-nek azt mondta, hogy legalább 20 százalékkal kellene csökkenteni a gázfogyasztást ahhoz, hogy biztosan minden háztartásban legyen gáz.",
    "Súlyos döntést hozott Németország: megváltoztatja évtizedes fegyverkezési doktrínáját": "Christine Lambrecht védelmi miniszter kijelentette, hogy Németországnak az idei 100 milliárd eurós alap felhasználása után is hosszú távon teljesítenie kell a NATO által a GDP 2 százalékában meghatározott katonai kiadási célt. Berlinnek el kell fogadnia azt a katonai vezető szerepet, amelytől korábban elzárkózott - írta meg a Reuters.\n\nA második világháborút követő évtizedes katonai visszafogottság után Olaf Scholz német kancellár márciusban bejelentette, hogy egy 100 milliárd eurós alap segítségével Németország katonai kiadásait a GDP 2 százaléka fölé emelik. A pénz eredetileg arra szolgál, hogy a Bundeswehr fegyverzetét és felszerelését a hidegháború végét követő több évtizedes amortizálódás után ismét modern szintre hozzák.\n\nA NATO-szövetségesek a múltban többször is bírálták Berlint, amiért nem érte el a 2 százalékos célt, és eddig nem volt világos, hogy a német vezetés az orosz-ukrán konfliktus végével is a küszöbérték felett fogja-e tartani katonai kiadásait vagy visszaállnak a pacifista Németország-politikára.\n\nA német kormány hadügyi céljait vázoló beszédében Christine Lambrecht védelmi miniszter hangsúlyozta, hogy a jövőben a pénznek egy jelentősen megnövelt védelmi költségvetésből kell származnia.\n\nSzükségünk van erre a pénzre, hosszú távon, hogy a mostani 100 milliárddal tett erőfeszítéseink ne vesszenek kárba\n\n- mondta.\n\nNémetország mérete, földrajzi elhelyezkedése és gazdasági ereje vezető szerepet ad nekünk, akár tetszik, akár nem, beleértve a hadsereget is\n\n- tette hozzá.\n\nLambrecht egyelőre elutasította azokat a követeléseket, hogy Ukrajnát tankokkal lássák el. A nyomás a német kormányon az elsöprő ukrán ellentámadás után egyre nagyobb: a CDU politikusa reggel tweetelte a követelését a német tankok küldésére, illetve szeptember 8-án az Egyesült Államok is tárgyalást kezdeményezett arra vonatkozóan, hogy nyugati típusú harcjárműveket küldjenek az orosz megszállással sújtott országba.\n\nEddig egyetlen ország sem szállított nyugati gyártmányú gyalogsági harcjárműveket vagy harckocsikat\n\n- mondta Lambrecht, hozzátéve, hogy Németország nem tesz ilyen lépéseket egyoldalúan.\n\nKapcsolódó cikkünk 2022. 09. 12. Az ukrán ellentámadás sikere a fegyverszállítmányoknak is új lendületet adhat\n\nCímlapkép forrása: Leif Skoogfors/Getty Images",
    "Női vízi Eb: Magyarország–Németország": "A női vízilabda Európa-bajnokság csoportkörének 3. fordulójában a magyar válogatott 26–4-re győzött a németek ellen. Ahogyan kell, kiütötte a németeket a női válogatottunk, amely a rossz kezdés után önbizalmat meríthet a fölényes győzelemből, Szilágyi Dorottya sérüléséről viszont lemondtunk volna.\n\nSzilágyi Dorottya az első negyedben várfakasztó ütést kapott, egy meccset biztosan kihagyni kényszerül (Fotó: Mirkó István)\n\nA FOTÓRA KATTINTVA KÉPGALÉRIA NYÍLIK!\n\n\n\nNŐI VÍZILABDA EURÓPA-BAJNOKSÁG\n\nCSOPORTKÖR, 3. FORDULÓ, A-CSOPORT\n\nMAGYARORSZÁG–NÉMETORSZÁG 26–4 (7–1, 10–0 3–1, 6–2)\n\nSplit, 100 néző. V: Rakovics-Krsztonosics (szerb), Kuníková (szlovák)\n\nMAGYARORSZÁG: Magyari A. – GURISATTI 5, Szilágyi D. 1, Máté Zs., MAHIEU 3, Garda 1, VÁLYI V. 3. Csere: Kiss A. (kapus), HORVÁTH B. 3, Farkas T. 3, Dömsödi 2, Leimeter 3, FARAGÓ K. 2. Szövetségi kapitány: Bíró Attila\n\nNÉMETORSZÁG: Guse – Stüwe, Luwdig 1, Tadday, G. Deike, Plotz, Vosseberg 2. Csere: Kijlstra, Petiki, Krukenberg, Fry, Rieck 1. Szövetségi kapitány: Sven Schulz\n\nGól – emberelőnyből: 3/2, ill. 2/0\n\nMESTERMÉRLEG\n\nBíró Attila: – Két célunk volt, az egyik, hogy önbizalmat merítsenek a játékosok a mérkőzésből, a másik, hogy sérülés nélkül megússzuk. Az első sikerült, a második nem, lett néhány sérültünk, köztük egy súlyosabb, Szilágyi Dorkának össze kell varrni az arcát, holnapután biztosan nem játszik, de utána hadra fogható lesz. A jövő heti programot nem befolyásolja egyik sérülés sem, de meg kell tanulnunk úgy lejátszani ezeket a meccseket, hogy elkerüljük ezeket az eseteket.\n\nSven Schulz: – A világ egyik legjobb csapata ellen játszottunk, nagyon sokat tanulhatunk ebből a mérkőzésből. Természetesen nagy a különbség a két csapat között, előre tudtuk, hogy ezúttal a szoros meccsre sincs esélyünk. A következő mérkőzéseken azonban fontos lehet, amit ebből a tapasztalatból magunkkal tudunk vinni.\n\nAZ A-CSOPORT ÁLLÁSA M Gy D V LG–KG Gk P 1. Hollandia\n\n2\n\n2\n\n0\n\n0\n\n35–10 25\n\n6\n\n2. Görögország 2\n\n2\n\n0 0 33–11 22\n\n6\n\n3. Magyarország\n\n3\n\n1\n\n0 2\n\n38–26 12 3\n\n4. Horvátország 2\n\n1\n\n0 1 21–30 –9 3\n\n5. Németország 3\n\n1\n\n0\n\n2\n\n27–51 –24 3\n\n6. Románia 2\n\n0 0 2\n\n13–39 –26 0\n\nÖSSZEFOGLALÓ\n\nElölről kezdte az építkezést a magyar női vízlabda-válogatott, miután két vereséggel nyitotta a Splitben zajló Európa-bajnokságot. A németek elleni mérkőzés önmagában nem sokat ért, elvégre nincs egy súlycsoportban a két együttes, azonban a megtépázott önbizalom visszaszerzésére például kifejezetten alkalmas volt a délelőtti, visszafogott érdeklődés mellett lejátszott találkozó.\n\nVÉLEMÉNYEK MAHIEU Geraldine, a magyar válogatott centere: Nagyon örülök, hogy végre nyertünk. Apró céljaink voltak a németek ellen, ezeket nagyrészt elértük, nyilván a gólkülönbség sem lényegtelen, de sokkal fontosabb volt, ahogyan játszottunk. Fegyelmezettek voltunk, komolyan vettük az ellenfelet, igyekeztünk pontosan játszani. Fejben és sebességben is rendben voltunk, persze tudom, hogy az ellenfél nem volt azon a szinten, mint az a két csapat, amelytől kikaptunk. Van lehetőségünk javítani, készen leszünk a negyeddöntőre! DÖMSÖDI Dalma, a magyar válogatott centere: Az önbizalom visszaszerzésére jó volt ez a meccs, másra nagyon nem, de azért jó volt, hogy nem egymás között kellett gyakorolnunk, hanem ellenféllel szemben játszhattunk. Azért mégiscsak egy Európa-bajnoki meccsen ugrottunk medencébe, amit még sokunknak meg kell szokni. Úgy érzem, megtettük az első lépést a helyes irányba, sokat dolgozunk a lányokkal, hogy minden rendben legyen. Van egy hetünk arra, hogy felkészüljünk a spanyolok ellen, nagyon optimistán várjuk.\n\nAz mindenképpen előremutató, hogy a játékosok a testbeszédük alapján egyáltalán nem törtek meg, és az első perctől kezdve fegyelmezetten és alázatosan pólóztak. Az ilyen meccsen mindig benne van, hogy a klasszisokkal jobb csapat nem pörög a maximális fordulatszámon, a mieink azonban rendkívül komolyan vették a mérkőzést. Koncentráltan védekeztek, mondjuk, nehéz dolguk nem volt, bár az értesüléseink szerint a Ferencvárosba igazoló Belen Vosseberg hatalmas góllal jelezte, hogy nem csinált vele rossz vásárt a zöld-fehér klub.\n\nSérülés nélkül viszont nem sikerült megúszni a meccset, Szilágyi Dorottyát úgy képen törölték még az első negyedben, hogy vérző arccal tempózott ki a medencéből, majd némi elsősegély után köntösben ült le a kispad szélére, és már nem is ment vissza a vízbe. Egyébként az elkésett mozdulat ellenére nem volt durva a találkozó, az első kiállítást a második negyed közepén ítélték a játékvezetők. A mieink tetszés szerint lőtték a gólokat, Gurisatti Gréta például már egy félidő alatt ötnél járt. A nagyszünetben 17–1-re vezetett Bíró Attila együttese, nem csoda, hogy a kapitány a szokásával ellentétben ülve nézte a mérkőzést.\n\nA félidőben kapust cseréltünk, Magyari Alda egyetlen kapott góllal és három védéssel szállt ki a meccsből. Farkas Tamara meg egy nagyjából akkora pofon után, mint amekkorát Szilágyi kapott az első negyedben... Nem durvák voltak a németek, csak éppenséggel vagy koordinálatlanul mozogtak, vagy rendre elkéstek, ettől még az ütések persze ugyanúgy fájtak. A harmadik szakaszban kicsit leült a mérkőzés, Felicitas Guse is védett néhányat, ezzel együtt az utolsó nyolc percre fordulva 20–2-re vezetett a magyar válogatott.\n\nSzilágyi, ha már nem játszhatott, hasznossá tette magát, és ő vitte a kulacsokat a medence partjára az utolsó szünetben – példaértékű hozzáállás! A záró negyed lecsorgott, a rend kedvéért ezt is megnyerte a magyar válogatott, amely ekkor már színezni is akarta a játékot, csak ez nem mindig sikerült. Farkas legalább visszatérhetett, és ha már újra medencébe ugrott, ő állította be a végeredményt. Bíró Attila együttese 26–4-re győzött, ezzel megszerezte első pontjait az Európa-bajnokságon.\n\nA mieinkre még két hasonló mérkőzés vár a csoportban, elvégre a horvátokkal és a románokkal játszanak a folytatásban. Kivételesen jóval fontosabb, mi történik az edzéseken, mint ezeken a meccseken, hiszen ott kell összerakni a csapatot a spanyolok elleni negyeddöntőre. Az első lépést mindenesetre megtették a játékosok a helyes irányba.\n\n(Fotó: Mirkó István)\n\nPERCRŐL PERCRE\n\nVége a mérkőzésnek!\n\n32. perc: 5.2 másodperccel a vége előtt Farkas Tamara dobja a meccs utolsó gólját. 26–4\n\n32. perc: labdaszerzés, Vályi viszi fel, Horváth fejezi be. 25–4\n\n31. perc: Vályi Vanda lövi az újabb magyar gólt. 24–4\n\n31. perc: Plotz ejtését Kiss simán védi\n\n30. perc: Vályi szerel, majd az ellentámadás végén Leimeter dobja be. 23–4\n\n29. perc: rossz a bejátszás, ismét a németek jöhetnek, de lassúak, lejár a támadóidejük.\n\n29. perc: létszámfölényben támadnak a németek, Vosseberg ismét eredményes. 22–4\n\n28. perc: Leimeter megy fel, és nagy erővel lő a kapuba. 22–3\n\n28. perc: újabb német lövés, ezt most Máté blokkja hatástalanítja.\n\n27. perc: Vosseberg bedobja a második gólját. 21–3\n\n26. perc: a németek is sem eredményesek emberelőnyben.\n\n25. perc: Faragó szerez labdát, felúszik, és bedobja. 21–2\n\n25. perc: fórba kerülünk, de nincs újabb magyar gól.\n\n25. perc: Gurisatti elhozza a labdát.\n\nElkezdődött a negyedik negyed.\n\n\n\nVége a harmadik negyednek.\n\n24. perc: egy másodperccel a negyed vége előtt Leimeter eredményes. 20–2\n\n24. perc: Dömsödi lövését védi Guse.\n\n24. perc: Horváthot kiállítják. de kétszer is a kapufát találják el fórból a németek.\n\n23. perc: Faragó szerez labdát, Horváthhoz passzol, aki lő, de Guse erre már számított, védi.\n\n23. perc: Horváth remekül pattint távolról a német kapu jobb oldalába. 19–2\n\n22. perc: blokkoljuk az újabb német lövést.\n\n21. perc: óriási német találat, Anne Rieck a léc segítségével talál a kapuba. 18–2\n\n20. perc: jó labdajáratás a mieink részéről, de most a német védelem is jól működik, blokkolják a lövést.\n\n20. perc: megint erőtlen a német támadás, miénk a labda.\n\n19. perc: Dömsödivel szemben szabálytalankodnak, kiállítás (Plotz), Farkas Tamara dobja be remek labdajáratás végén. 18–1\n\n18. perc: Farkas játssza be a labdát Dömsödihez, de nem jól.\n\n17. perc: Leimeter nem talál be.\n\nVályi persze elhozza a labdát. Kiss Alexandra a kapuban.\n\nElkezdődött a harmadik nyolc perc is.\n\n(Fotó: Mirkó István)\n\nVége a második negyednek.\n\n16. perc: Horváth Brigitta is feliratkozik a góllövők közé 17–1\n\n16. perc: Farkas Tamaráé a 16. magyar gól. 16–1\n\n15. perc: Faragó blokkolja a német próbálkozást.\n\n15. perc: újabb labdaszerzés, Gurisatti felúszik, és bedobja az ötödik gólját. 15–1\n\n15. perc: Leimeter távolról a lécet találja el.\n\n14. perc: lejár a német támadóidő, mi jöhetünk.\n\n14. perc: Gurisatti lövi az újabb magyar gólt. 14–1\n\n13. perc: Krukenberg mist szabadon lőhet, de nagyon távolról, simán védi Magyari.\n\n13. perc: Mahieu úszik fel a kapura a labdával, nincs mese, itt az újabb magyar találat. 13–1\n\n12. perc: ismét könnyedén hatástalanítjuk a német támadást, a fordulás után Gurisatti nem kegyelmez. 12–1\n\n12. perc: teljesen szétesnek a németek, megint miénk a labda. Német kiállítás, Garda gyorsan bedobja. 11–1\n\n11. perc: Gurisatti szerzi meg a labdát, felpasszolja Mahieuhöz, aki simán értékesíti a ziccert. 10–1\n\n11. perc: Faragó átl9övése talál utat a kapuba. 9–1\n\n11. perc: Fry ejtését Magyari simán hárítja.\n\n10. perc: egymás után jönnek a magyar támadások, de Gurisatti most nem tudja bedobni.\n\n9. perc: gyorsan visszavesszük a labdát, a támadás végén Mahieu centerből bevágja. 8–1\n\n9. perc: Mahieu hiába dobja be szabálytalanul teszi, nincs gól.\n\nVályi Vanda másodszorra is nagy fölénnyel ér oda elsőként a labdához.\n\nMegkezdődött a második negyed.\n\nVége az első negyednek.\n\n8. perc: most rossz a bejátszás Dömsödinek, a németeké a labda.\n\n8. perc: szabálytalankodnak a németek elveszik tőlük a labdát.\n\n7. perc: Faragó beteszi centerbe, Dömsödi remek csavarral bevágja a hetedik magyar gólt. 7–1\n\n7. perc: lejár a németek támadóideje, mi jövünk.\n\n6 perc: Dömsödi Dalma megszerzi az első gólját, centerből könyörtelen. 6–1\n\n6. perc: kijövünk szorosra, Vosseberg megint távolról lő, de ez most veszélytelen.\n\n6. perc: pontatlan német passz, lefordulunk. Gurisatti megint egyedül marad, simán bezúdítja. 5–1\n\n5. perc: Újra három a különbség, Gurisatti talál a kapuba. 4–1\n\n5. perc: Vosseberg meglepi a mieinket, távolról hatalmas gólt lő. 3–1\n\n\n\n4. perc: megint lemaradnak a németek, Szilágyi oldalról bedobja a harmadikat is. 3–0\n\n4. perc: német centerezés, de simán elsodorjuk a labdát.\n\n4. perc: lemaradnak a németek, szépen kijátsszuk a támadás, és Vályi Vanda megszerzi a második gólját. 2–0\n\n3. perc: Guse, a német kapus megszerzi a labdát, de hiába támadnak, ők is eladják.\n\n2. perc: támadásban eddig nem sokat mutattak a németek, megint hozzánk kerül a labda.\n\n2. perc: Gurisatti labdát szerez, majd Vályihoz passzol, aki felúszik, és simán bedobja. 1–0\n\n\n\n2. perc: Máté lő, de mellé.\n\n2. perc: az első támadásukat a németek is elrontják.\n\n1. perc: Guse védi Szilágyi Lövését.\n\nVályi Vanda simán elhozza a labdát a ráúszásnál.\n\nElkezdődött a mérkőzés!\n\nA mérkőzés 11.30-kor kezdődik.\n\nELŐZMÉNYEK\n\nKét vereséggel kezdte a magyar női vízilabda-válogatott a Splitben zajló Európa-bajnokságot. Ezek közül az első bosszantó volt, hiszen a mieink – bár nem játszottak jól – két perccel a vége előtt még két góllal vezettek a görögök ellen, ám 9–8-ra kikaptak. A második pedig egyenesen fájdalmas, hiszen a hollandok 13–4-re ütötték ki a 24 órán belüli két rangadótól teljesen kikészülő magyar csapatot, ez volt egyébként a mieink legnagyobb zakója 1985 óta, amikor ugyancsak a hollandok verték a még egyáltalán nem az élmezőnyhöz tartozó válogatottunkat 19–4-re. Nagy tragédia nem történt, a negyeddöntőben így is biztosan ott lesz a magyar csapat, csak hát minden bizonnyal a spanyolok jönnek majd szembe, akiket ritkán szoktunk legyőzni, vagyis bravúr kell már a négy közé jutásért is.\n\n„Lesz egy hetünk, hogy összeszedjük magunkat – mondta Bíró Attila szövetségi kapitány a hollandok elleni vereséget követően. – A mérkőzések mellett lesz időnk és lehetőségünk, hogy felépítsük a csapatot a negyeddöntőre. Eredetileg is arra készültünk, de nyilván szerettük volna megnyerni legalább az egyik rangadónkat, ehhez képest egyiket sem sikerült. Bízom benne, hogy a negyeddöntőre összeállunk, addig lesz időnk regenerálódni, edzeni és lesz három olyan meccsünk, ami azért valamit ér, hiszen mégiscsak Európa-bajnoki mérkőzéseket játszunk. Ezek alatt is tudunk fejlődni, és remélem, hogy ez a fejlődés elég lesz a negyeddöntő megnyeréséhez. Először is pihennünk kellett, aztán rendet tenni a fejekben, ugyanakkor a lányok mindent tudnak, amit játszani szoktunk. Nincs bonyolult taktikánk, hiszen nem ugyanazt játsszuk, mint a kész válogatottal, amiből jó néhány játékos hiányzik. Sokkal jobb, vagányabb és pontosabb játékot várok el, és ennek eredményesebbnek is kell lennie.” (L. G.)\n\nA MAGYAR NŐI VÁLOGATOTT EURÓPA-BAJNOKI KERETE\n\nKapusok: Kiss Alexandra (Tigra-ZF-Eger), Magyari Alda (UVSE-Hunguest Hotels)\n\nMezőnyjátékosok: Dömsödi Dalma, Máté Zsuzsanna, Vályi Vanda (mindhárom FTC-Telekom), Faragó Kamilla, Peresztegi-Nagy Kinga (mindkettő UVSE), Farkas Tamara, Leimeter Dóra (mindkettő BVSC-Zugló), Garda Krisztina, Gurisatti Gréta, Horváth Brigitta, Mahieu Geraldine, Szilágyi Dorottya (mind Dunaújvárosi FVE), Parkes Rebecca (Ethnikosz – Görögország)\n\nA KEDDI PROGRAM\n\nA-csoport. MAGYARORSZÁG–Németország, 11.30. Horvátország–Románia, 17.30. Görögország–Hollandia, 20.30. B-csoport. Szlovákia–Szerbia, 10. Franciaország–Spanyolország, 13. Olaszország–Izrael, 19",
    "NL: A német válogatott 2014-ben Brazíliába repült, és nem jött viss": "Péntek este a magyar válogatott 1–0-s győzelmet aratott a Nemzetek Ligájában Németország ellen. A német szurkolók finoman szólva sem voltak elégedettek csapatukkal, ennek pedig hangot is adtak a Twitteren.\n\nNéhány német drukker inkább Szoboszlaiékat küldené a vb-re a sajátjaik helyett (Fotó: Török Attila)\n\nA joggal elégedetlen német drukkerek a közösségi médiában is kinyilvánították véleményüket a péntek esti Nemzetek Ligája-találkozó után.\n\n\n\n„A legrosszabb futball, amelyet évek óta láttam, pedig Stuttgart-drukker vagyok” – írta egy kommentelő a Twitteren.\n\n\n\nA legtöbben nem csak az eredménnyel, hanem a mutatott játékkal is elégedetlenek, és többen hiányolták a kreativitást is a németektől.\n\nNéhány a felháborodott német reakciók közül:\n\n\n\n„Gyenge játék. Így akarjuk végigcsinálni a világbajnokságot? Szégyen! Ilyen teljesítménnyel előjönnek a 2018-as vb emlékei. Nincsenek ötletek és nincs kockázat. Szánalmas.”\n\n„Hallatlan játék tőlünk, jogosan vesztettük el, nem érdemeltük volna meg a döntetlent se.”\n\n„Jól megérdemelt vereség.”\n\n„A német válogatott 2014-ben Brazíliába repült és nem jött vissza. ”\n\n\n\nVannak, akik a Bayern-játékosok teljesítményével nem voltak megelégedve.\n\n\n\n„A Bayern ott folytatta, ahol múlt hétvégén abbahagyta.”\n\n\n\nTöbbek szerint inkább Magyarországnak kellene Katarba utazni az év végén.\n\n\n\n„Lehet, hogy a németeknek a magyaroknak kéne adniuk a vb-helyet, ők legalább akartak focizni.”\n\n„Kiváló védekezés, bravó Willi Orbán! Kár, hogy Magyarország nincs a vébén.”\n\n\n\nA német válogatott mezei pedig még akciósan sem kellenek. „Hamarosan plusz pénzt kapsz, hogy elvihesd.”\n\nNEMZETEK LIGÁJA\n\nA-LIGA, 3. CSOPORT\n\n5. FORDULÓ\n\nNÉMETORSZÁG–MAGYARORSZÁG 0–1 (0–1)\n\nLipcse, Red Bull Arena, 39 513 néző. V: Vincic (szlovén)\n\nNÉMETORSZÁG: Ter Stegen – J. Hofmann, Süle, Rüdiger, Raum – Kimmich, Gündogan (Musiala, 69.) – Gnabry (Kehrer, a szünetben), Th. Müller (L. Nmecha, 85.), L. Sané – Werner (Havertz, 69.). Szövetségi kapitány: Hans-Dieter Flick\n\nMAGYARORSZÁG: Gulácsi – Lang, Orbán, Szalai A. – Fiola, Nagy Á. (Styles, 78.), Schäfer, Kerkez – Gazdag (Kleinheisler, 67.), Szoboszlai (Nego, 85.) – Szalai Á. (Ádám, 67.). Szövetségi kapitány: Marco Rossi\n\nGólszerző: Szalai Á. (17.)\n\nA csoport másik mérkőzésén\n\nOlaszország–Anglia 1–0 (Raspadori 68.)",
    "Gareth Southgate: Én vagyok a megfelelő ember az angol válogatott irányítására": "Gareth Southgate, az angol labdarúgó-válogatott szövetségi kapitánya úgy véli, a csalódást jelentő Nemzetek Ligája-szereplés ellenére is ő a megfelelő ember az alakulat irányítására.\n\nAz 52 esztendős szakember sikeres éveket tudhat maga mögött, hisz az angol csapat a 2018-as világbajnokságon a negyedik helyen zárt, a tavalyi Európa-bajnokságon pedig már döntőt játszhatott, igaz, épp Gareth Southgate rossz cseréi, s taktikai hibái vezetett ahhoz, hogy a „háromoroszlánosok” a fináléban kikaptak Olaszországtól.\n\nA lejtmenet az elmúlt hónapokban kezdődött el: Anglia siralmasan teljesít a Nemzetek Ligájában, Magyarországtól oda-vissza kikapott (1–0 és 4–0), de egy iksz mellett egyszer alulmaradt az olaszokkal szemben is, illetve döntetlenre futotta a németek ellen – a gyenge produkció meg is bosszulta magát, s már a hétfői, utolsó forduló előtt biztossá vált, hogy Southgate csapata kiesik a Nemzetek Ligája A divíziójából.\n\nAz angol szakembert már a legutóbbi kerethirdetése után is kikezdték, az újabb kínos szereplést a brit sportsajtó pedig már végképp nem hagyta szó nélkül, s számos lap, illetve portál Gareth Southgate elküldését követeli.\n\nHiába azonban a rengeteg negatív kritika, a kapitány továbbra is úgy gondolja, ő a megfelelő ember a válogatott irányítására.\n\n„Úgy vélem, én vagyok a megfelelő személy arra, hogy az együttest vezessem a világbajnokságon – idézi Southgate-et a The Telegraph. – Ez kétségtelenül biztosabb lenne. Tisztában vagyok a jelenlegi helyzettel, el kell fogadnom. Sok más menedzsernél volt hasonló a légkör előttem, tudom, milyen a labdarúgás, azt is, hogy a dolgok gyorsan megváltozhatnak, a végén pedig úgy is az eredmények alapján ítélnek majd meg, ennyire egyszerű.”\n\nA tréner hozzátette, ennyi év után elkerülhetetlen volt a rossz időszak.\n\n„Szerintem ha ilyen hosszú ideig vagy egy csapatnál, elkerülhetetlen, hogy jöjjön olyan időszak, amikor a dolgok nehezebben mennek. Ez valószínűleg az emberi természetből fakad. Engem a végén a tornákon való szereplésünk alapján fognak megítélni. Örültünk volna, ha jobb eredmények jönnek az elmúlt hónapokban? Egyértelműen. Szeretnénk, ha érkeznének a gólok és a sikerek, de ez most egy másfajta teszt számunkra, nekünk pedig meg kell mutatnunk, hogy elég kitartóak vagyunk és megbirkózunk vele.”\n\nSouthgate természetesen nem örült, hogy az olaszok elleni zakó után a drukkerek kifütyülték.\n\n„Nézze, senki sem élvezi, ha a szurkolók kifütyülik a meccs végén, de tisztában vagyok a kapitányi poszttal, ez ilyen. Az edzősködés erről szól, ha az eredmények épp rosszak. Meg kell birkóznunk ezzel, aztán folytatni kell. Ezt kezelnem kell a magam módján, a legnagyobb feladatom pedig az lesz, hogy biztosítsam, hogy az együttes jó úton haladjon, s továbbra is azt tegyük, amit a helyesnek vélünk. Felmérjük a rossz dolgokat, s azokon javítsunk. Az a dolgom, hogy a nyomást levegyem a játékosokról – ha ez azt jelenti, hogy rám irányul a figyelem, rendben van. Nincs ezzel gond, 52 éves vagyok, nagyjából mindennel találkoztam már.”\n\nNemzetek Ligája, A divízió, 3. csoport, 6. (utolsó) forduló\n\nMAGYARORSZÁG-Olaszország, Puskás Aréna 20.45\n\nAnglia-Németország, London 20.45\n\nA csoport állása\n\n1. MAGYARORSZÁG 5 3 1 1 8-3 10 pont\n\n2. Olaszország 5 2 2 1 6-7 8\n\n3. Németország 5 1 3 1 8-6 6\n\n4. Anglia 5 – 2 3 1-7 2 – kiesett\n\nKorábbi eredmények\n\n1. forduló (június 4.)\n\nMagyarország-Anglia 1-0 (0-0)\n\nOlaszország-Németország 1-1 (0-0)\n\n2. forduló (június 7.)\n\nOlaszország-Magyarország 2-1 (2-0)\n\nNémetország-Anglia 1-1 (0-0)\n\n3. forduló (június 11.)\n\nMagyarország-Németország 1-1 (1-1)\n\nAnglia-Olaszország 0-0\n\n4. forduló (június 14.)\n\nAnglia-Magyarország 0-4 (0-1)\n\nNémetország-Olaszország 5-2 (2-0)\n\n5. forduló (szeptember 23.)\n\nNémetország-Magyarország 0-1 (0-1)\n\nOlaszország-Anglia 1-0 (0-0)",
    "Németország jelentős fegyvervásárlást üthet nyélbe - Arrow 3 rakétavédelmi rendszert szerezhetnek": "Németország tárgyalásokat folytat az Arrow 3 rakétavédelmi rendszer megvásárlásáról Izraeltől. Berlin célja, hogy megerősítse fegyveres erőit az ukrajnai orosz inváziót követően, erre idén 100 milliárd eurós keret áll rendelkezésre – írta meg a Reuters.\n\nNémetország 100 milliárd euróval növelte meg idei katonai kiadásait, néhány nappal azután, hogy Oroszország februárban megtámadta Ukrajnát. Az Ukrajnának jutatott nemzetközi segélyezés részeként nagy mennyiségű nehézfegyvert szállított Kijevnek a háború folyamán. A német kormány elhatározta saját fegyverrendszereinek hosszútávú fejlesztését is, ennek az elhatározásnak a részeként került sor Jair Lapid izraeli miniszterelnökkel történt tárgyalásra is Németországban.\n\nIzrael szerepet fog játszani Németország új védelmi erőinek kiépítésében. Elkötelezettek vagyunk Németország biztonsága, Európa biztonsága, a liberális demokráciák önvédelmi képessége iránt\n\n- mondta Lapid újságíróknak Olaf Scholz német kancellár mellett.\n\nOlaf Scholz elmondta, hogy Németország a jövőben további légvédelmi rendszerek vásárlásával erősítené meg védelmét, és az izraeliek ajánlatát az Arrow 3 rendszerre kiválónak nevezte, de nem említett összegeket.\n\nAz Arrow 3 elfogórakétákat úgy tervezték, hogy képesek elhagyni a földi légteret, ahol a robbanófejek leválnak és innen követik és semmisítik meg a célpontokat. Az ilyen nagy magasságban történő becsapódások célja a beérkező nukleáris, biológiai vagy vegyi rakéták biztonságos távolságban történő megsemmisítése.\n\nCímlapkép forrása: Anadolu Agency/Getty Images",
    "„Nyissák meg az Északi Áramlat 2-t” – Több százan tiltakoztak a brüsszeli szankciók ellen Németországban": "Ismét a berlini kormány energiapolitikája, valamint az uniós szankciók ellen tüntettek Németországban. A demonstrálók az Oroszországgal szembeni szankciók eltörlését és az Északi Áramlat 2 vezeték megnyitását követelték, valamint távozásra szólították fel a szövetségi kormányt. Németországban egyre többen érzik, hogy őket jobban sújtják a szankciók, mint az oroszokat – számolt be róla az M1 Híradója.\n\nUniós szankciók ellen tüntettek Németországban\n\nIsmét több százan tiltakoztak Németországban a magas energiaárak miatt. A tüntetők transzparenseket és orosz zászlókat a magasba emelve nemet mondtak a drága amerikai gázra, és igent az orosz földgázra. A szervezők egyike szerint egyszerűen őrültség az uniós és a német szankciós politika, mivel az teljesen ellentmond a normalitásnak.\n\nOroszországot nagyon súlyos szankciókkal sújtják, és hát az oroszok azt mondják: engedjétek el a szankciókat, és akkor tudunk szállítani. Németországnak hosszú távú szerződesei vannak, nagyon olcsón vehette a gázt, tehát versenyelőnyben volt. És most pontosan ezt blokkolták a szankciókkal – mondta a tüntetés egyik szervezője.\n\n„Nyissák meg az Északi Áramlat 2-t”\n\n– ez állt az egyik transzparensen Lubminban, ahol az orosz földgázvezeték eléri Németországot. Az egybegyűltek egyik fő követelése az Oroszország elleni szankciók eltörlése.\n\n„Hogy megbizonyosodjak arról, hogy ismét elég gázt kapunk és megszűnnek a szankciók – ezért vagyok ma itt!” – mondta egy résztvevő.\n\nKapcsolódó tartalom\n\nVoltak, akik egyenesen a jelenlegi kormány távozását sürgették. Közrejátszhatott ebben az is, hogy nemrégiben a német gazdasági miniszter is ellátogatott Lubminba, de semmivel sem kecsegtette a lakosságot az orosz gáz ügyében.\n\n„Nem látok olyan forgatókönyvet, amelyben az Északi Áramlat 2 szerepet játszhatna Németország energiabiztonságában”\n\n– mondta Robert Habeck.\n\nA tüntetés egy pontján ukrán nők egy csoportja vonult vastag fekete ragasztószalaggal betapasztott szájjal és „véres gáz”, illetve „Oroszország terrorista állam” feliratú táblákkal a színpad elé. A biztonsági erők a rendezvény területének szélére szorították őket. Szószólójuk szerint azt akarták jelezni, hogy az északi áramlatok ügye nem csupán gazdasági kérdés.\n\n„Nemcsak az otthoni kényelemről van szó, hanem ennek a projektnek az igazi ára az ukrajnai emberek élete” – mondta az egyik ukrán ellentüntető.\n\nNem ez volt az első alkalom, hogy a német emberek az utcára vonultak az energiaválság és a szankciók miatt: az elmúlt hetekben több demonstráció is volt Németországban. Berlinben és Lipcsében is ezrek tiltakoztak a német kormány energiapolitikája miatt. Az elégedetlenség oka, hogy egy év alatt csaknem 80 százalékkal emelkedtek a rezsiköltségek Németországban, ami a családoknak és a cégeknek is jelentős nehézségeket okoz. A berlini kormány azonban egyelőre kitart az Oroszországgal szembeni szankciók mellett.\n\nKapcsolódó tartalom\n\nKiemelt kép forrása: MTI/AP/Michael Probst",
    "Gazdaság: Németország függetlensége volt az „olcsó” orosz gáz ára a német külügyminiszter szerint": "Németország biztonsága és függetlensége feladásával fizetett az orosz gázért – jelentette ki Annalena Baerbock.\n\n„Különleges katonai műveletnek” nevezett nyílt háborút indított Vlagyimir Putyin Ukrajna ellen. A harcok február óta tartanak, az orosz erők több ezer civil életének vetettek véget. Cikksorozatunkban minden fejleményről beszámolunk.\n\nA német külügyminiszter az „olcsó” orosz gázról\n\nNémetország biztonsága és függetlensége feladásával fizetett az orosz gázért – jelentette ki Annalena Baerbock német külügyminiszter.\n\nA Bildt című német lapnak adott nyilatkozatában azt is hangsúlyozta, hogy a német polgároknak végre meg kell szabadulniuk attól a kényszerképzettől, hogy valaha is olcsón kapott az ország olcsó orosz gázt. „Az utóbbi időben Ukrajna fizetett a gázért több ezer ember halálával” – magyarázta a miniszter.\n\nA politikus szerint Vlagyimir Putyin orosz elnök Nyugat ellen vívott hibrid háborújának egyik eleme a gázszállítások manipulálása.\n\nA német polgároknak végre meg kell szabadulniuk attól a kényszerképzettől, hogy valaha is olcsón kapott az ország olcsó orosz gázt – mondta Annalena Baerbock. A német külügyminiszter a Bild című német lapnak azt mondta:\n\nAz utóbbi időben Ukrajna fizetett a gázért több ezer ember halálával”\n\nA miniszter arera is emlékeztetett, hogy az \"olcsó\" orosz gázért szerinte Németország pedig a biztonsága és függetlensége feladásával fizetett. A politikus úgy vélte, Vlagyimir Putyin orosz elnök Nyugat ellen vívott hibrid háborújának egyik eleme a gázszállítások manipulálása, és politikai megfontolások miatt korlátozza az exportot.",
    "NL: Hollandiában megtaláltam a szerencsémet – Kerkez Milos": "A holland élvonalbeli AZ-ban szereplő 18 éves Kerkez Milos múlt pénteken a Németország elleni 1–0-s győzelemmel mutatkozott be a nemzeti csapatban, s minden jel arra utal, hogy hétfő este az olaszok ellen második alkalommal is bevetheti őt Marco Rossi szövetségi kapitány. A magyar labdarúgás történelmének 1020. felnőttválogatott játékosa az olasz Tuttomercatoweb.comnak nyilatkozott a bemutatkozása után.\n\nKerkez (balra) Müllerék után az olaszokra is készen áll (Fotó: AFP)\n\nA 18 éves szerbiai születésű bal oldali szárnyvédő, Kerkez Milos tavaly februárban egyik pillanatról a másikra került a reflektorfénybe, amikor az olasz élvonalbeli Milan szerződtette a Győrtől – s maga Paolo Maldini mutatta be a sajtónak az ifjú tehetséget. Noha a piros-feketéknél a felnőttcsapatban nem szerepelt, a milánóiaknál töltött egy éve alatt így is gyakorta az első csapatnál edzett, majd idén januárban a holland élvonalban szereplő AZ csapatához igazolt.\n\n„Azt hiszem, Hollandiában megtaláltam a szerencsémet. Az Eredivisie egy nagyon intenzív, támadó szellemű bajnokság, amely megfelelő ugródeszkát jelenthet egy nagyobb liga felé” – idézi Kerkezt a Tuttomercatoweb.com a németek elleni mérkőzés után készített interjújában.\n\nA honlap kiemeli, Kerkez a szokásosnak a fordított útvonalát járta be, hiszen egy topligából érkezett a hollandokhoz, és ez azért általában fordítva szokott lenni.\n\n„Az olasz az egyik legfontosabb liga a világon. Nem játszottam az első csapatban, ez igaz, de ettől függetlenül nagyon fontos volt karrierem szempontjából, hogy a Milanhoz igazolhattam és a Milan első csapatának játékosaival edzhettem. Nagyon boldog voltam ott és rengeteget tanulhattam, fantasztikus időszak volt. Tanulhattam a posztomon szereplő Theo Hernandeztől, aki szerintem a világ legjobb balbekkje, igyekeztem mindent elsajátítani, megfigyelni őt alaposan minden edzésen. De nemcsak őt, a Milannak számtalan nagy játékosa van, óriási élmény volt, hogy a Rossoneri-családhoz tartozhattam” – árulta el a magyar válogatott bal oldali szárnyvédője, aki a lap kérdésére válaszolva beszélt a magyar–olasz meccsről is.\n\n„Nem tudom, hogy mi lesz a vége az olaszok elleni mérkőzésnek. Azt tudom, hogy Olaszországnak nagyszerű csapata van, amely remekül védekezik, és kiváló támadásban is. Biztos vagyok benne, hogy 100 százalékig felkészülten vágunk majd neki az összecsapásnak és nem fognak minket elsöpörni az útból. Ráadásul ott lesznek mögöttünk a fantasztikus szurkolóink is, az ő támogatásuk csak további motivációt jelent, hogy mindent beleadjunk” – fogalmazott Kerkez, aki arról is szót ejtett, hogyan éli meg ezeket a napokat.\n\n„Óriási megtiszteltetésnek érzem, hogy Rossi edzőtől lehetőséget kaptam, igazán boldoggá tett ezzel” – mondta a 18 éves fiatal a beszélgetést, amelyet a lap azzal zár, hogy Kerkeznek még bizonyára sok lehetősége lesz a magyar válogatottban bizonyítani, hiszen a nyilvánvaló tehetsége mellett fejben is ott van, ahol lennie kell, így igazán fényes jövő előtt áll.\n\nNEMZETEK LIGÁJA\n\nA-LIGA\n\n3. CSOPORT\n\n6. FORDULÓ\n\nSzeptember 26., hétfő\n\n20.45: Magyarország–Olaszország (Tv: M4 Sport) – élőben az NSO-n!\n\nA MAGYAR VÁLOGATOTT KERETE\n\nKapusok: Dibusz Dénes (Ferencvárosi TC), Gulácsi Péter (RB Leipzig – Németország), Szappanos Péter (Budapest Honvéd FC)\n\nVédők: Bolla Bendegúz (Grasshoppers – Svájc), Botka Endre (Ferencvárosi TC), Fiola Attila (Mol Fehérvár FC), Kecskés Ákos (LASK – Ausztria), Lang Ádám (Omonia Nicosia – Ciprus), Mocsi Attila (ZTE FC), Willi Orbán (RB Leipzig – Németország), Szalai Attila (Fenerbahçe – Törökország)\n\nKözéppályások: Baráth Péter (DVSC), Kerkez Milos (AZ – Hollandia), Kleinheisler László (NK Osijek – Horvátország), Nagy Ádám (AC Pisa – Olaszország), Nego Loic (Mol Fehérvár FC), Schäfer András (FC Union Berlin – Németország), Styles Callum (Millwall FC – Anglia) , Vécsei Bálint (Ferencvárosi TC)\n\nTámadók: Ádám Martin (Ulszan Hyundai – Dél-Korea), Gazdag Dániel (Philadelphia Union – Egyesült Államok), Szalai Ádám (FC Basel – Svájc), Szoboszlai Dominik (RB Leipzig – Németország), Vancsa Zalán (Lommel SK – Belgium), Varga Kevin (Hatayspor – Törökország)\n\nAZ OLASZ VÁLOGATOTT KERETE\n\nKapusok: Gianluigi Donnarumma (Paris Saint-Germain), Alex Meret (Napoli), Ivan Provedel (Lazio), Guglielmo Vicario (Empoli)\n\nVédők: Francesco Acerbi (Internazionale), Alessandro Bastoni (Internazionale), Leonardo Bonucci (Juventus), Giovanni Di Lorenzo (Napoli), Federico Dimarco (Internazionale), Emerson Palmieri (West Ham United), Federico Gatti (Juventus), Luiz Felipe (Real Betis), Pasquale Mazzocchi (Salernitana), Rafael Toloi (Atalanta)\n\nKözéppályások: Nicolo Barella (Internazionale), Bryan Cristante (Roma), Jorginho (Chelsea), Lorenzo Pellegrini (Roma), Tommaso Pobega (Milan), Sandro Tonali (Milan)\n\nTámadók: Matteo Cancellieri (Lazio), Wilfried Gnonto (Leeds United), Vincenzo Grifo (Freiburg), Matteo Politano (Napoli), Giacomo Raspadori (Napoli), Gianluca Scamacca (West Ham United), Alessio Zerbin (Napoli)"
}