{
    "Ismét szembemegy a világgal Törökország": "A török jegybank 13 százalékról 12 százalékra csökkentette az irányadó, egyhetes repokamatot csütörtökön annak ellenére, hogy húszéves csúcson van az infláció.\n\nA legtöbb elemző arra számított, hogy a jegybank nem változtat a 13 százalékos kamatszinten.\n\nA török jegybank ezzel már a második egymást követő hónapban csökkentette az irányadó kamatot, amelyet tavaly decembertől idén augusztusig szinten tartott.\n\nTörökországban augusztusban évi 80,2 százalékra, 2002 óta a legmagasabb szintre gyorsult az éves infláció a júliusi 79,6 százalékról.\n\nA jegybank a kamatcsökkentést azzal magyarázta, hogy a lassuló gazdaságot élénkíteni kell a mérséklődő fogyasztói kereslettel együtt, de az indokok között szerepelt a geopolitikai kockázatok fokozódása is.\n\nA befektetők és a közgazdászok egy része szerint a kamatcsökkentés a jegybankra gyakorolt politikai nyomás eredménye Recep Tayyip Erdogan elnök részéről, aki régóta ellenzi a magas kamatokat.\n\nA török jegybank döntésének a bejelentése után a líra 0,3 százalékkal, történelmi mélypontra gyengült a dollárral szemben, 18,4 líra ért 1 dollárt. Az év eleje óta a líra 27 százalékkal, öt év alatt 80 százalékkal gyengült a dollárhoz képest.\n\nCímlapkép forrása: Getty Images",
    "Törökország és Oroszország közös fizetési rendszert építene fel a SWIFT kiváltására": "Tayyip Erdogan a jelentések szerint hivatalosan is felvetette az ötletet az orosz elnök számára, hogy közös fizetési rendszert dolgozzanak ki.\n\nA kezdeményezés nem titkoltan annak a hatására indulna el, hogy az USA egyre jobban nyomást gyakorol a törökökre, hogy ne használják az orosz MIR utalási hálózatot.\n\nPróbáld ki a CoinCharliet, Magyarország legújabb kriptováltóját!\n\nEzt a rendszert több török bank is támogatja, hogy szolgáltatásokat tudjanak nyújtani az országba látogató orosz turistáknak.\n\nErdogan elnök pedig a jelentések alapján arra utasította a szakértőket, hogy dolgozzanak ki egy, a MIR-hez hasonló rendszert, amelyet Törökországban használhatnak, és amely kompatibilis az orosz hálózattal.\n\nA helyi sajtóhírek alapján már a tisztviselői szinten is tárgyalások folynak erről a török és az orosz fél között.\n\nAz USA a közelmúltban fokozott figyelmet fordított az oroszellenes kampányolásra Törökországban is, és arra bíztatja őket, hogy ne lehessen a MIR rendszert használni az országban.\n\nAz oroszokat a nyugati szankciók gyakorlatilag elvágták a Visa és a Mastercard szolgáltatásaitól, ráadásul számos helyre nem is utazhatnak. Számos turista így a törököknél nyaralt az idei nyári szezonban.\n\nA sajtóhírek alapján a török és az orosz kormányzati szakértők jelenleg már tárgyalásokat folytatnak az együttműködésről, és Erdogan elnök személyesen is részt vesz a folyamatban.\n\nSzeptemberben az USA úgy nyilatkozott, hogy a MIR-t használó országokra is kiterjeszthetnék a szankciókat. Két török nagybank, az Isbank és a Denizbank lehetővé teszi a MIR használatát, ennek hatására viszont egyelőre felfüggesztették az ilyen szolgáltatásokat.\n\nLÉGY TE A KRIPTOWORLD CSÁSZÁRA\n\nHárom másik, állami tulajdonú bank viszont továbbra is használja a rendszert.\n\nNem sokkal ez után az amerikai Államkincstár is arra bíztatta a török kormányzatot, hogy fogják vissza a MIR használatát. A szankciókat nemrégiben az orosz központi bank saját, nemzeti kártyarendszerének, az NSPK-nak, a MIR üzemeltetőjének a vezetőjére is.\n\nAz orosz belföldi tranzakciókat az NSPK dolgozza fel, a MIR rendszert pedig a Krím 2014-es elfoglalása után hozták létre. Akkor szintén szankciókkal sújtottak számos bankot, és így elérhetetlenné vált számukra a Visa és a Mastercard.\n\nA SWIFT kiváltására is saját megoldást hoztak létre, mivel abból is kitiltottak több orosz bankot.\n\nA mostani helyzetben Oroszország komolyabban fontolóra vette a kriptopénzeket is. A Pénzügyminisztérium és a Bank of Russia úgy fogalmazott, hogy a jelen helyzetben az országnak legalizálnia kellene a határokon átnyúló kriptós fizetéseket.\n\nAz elképzelések szerint így csökkenteni lehetne az ország gazdaságára, egészen pontosan a külkereskedelemre nehezedő nyomást.\n\nOlvastad már? Új tanácsadói testületet hoz létre a Binance\n\nForrás: news.bitcoin.com\n\nKiemelt kép: portalistanbul\n\nSZERETNÉD MEGKAPNI LEGFRISSEBB HÍREINKET? IRATKOZZ FEL HÍRLEVELÜNKRE!",
    "Hosszas hallgatás után Törökország is reagált az ukrajnai népszavazásokra": "A megszállt ukrán területeken tartott illegitim orosz népszavazások azzal fenyegetnek, hogy elmélyítik a konfliktust - figyelmeztetett a török külügyminisztérium.\n\nA tárca szerda esti közleményében jelezte: a nemzetközi közösség nem fogja elismerni ezeket a referendumokat.\n\nAnkara támogatja Ukrajna területi integritását, függetlenségét és szuverenitását - szögezte le a minisztérium, a konfliktus tárgyalásos rendezésére szólítva fel a feleket.\n\nA békés párbeszéden kívül minden más tevékenység csak \"nehezíti a diplomáciai folyamat újjáélesztésére tett erőfeszítéseket\" - tette hozzá a tárca.\n\nTörökország a NATO tagja, és Ukrajnával, illetve Oroszországgal is jó viszonyban van. Ankara többször bírálta, hogy Oroszország 2014-ben annektálta a Krím félszigetet, részben azért, mert a területen élő, muszlim vallású krími tatárok történelmileg szoros kapcsolatban állnak Törökországgal.\n\nSzeptember 23-a és 27-e között az oroszok által megszállt területeken népszavazást tartanak arról, hogy csatlakozzanak-e Oroszországhoz. Szakértők szerint a referendumok a nemzetközi jogba ütköznek, mert Ukrajna beleegyezése nélkül, hadiállapotban és a demokratikus alapelveket nélkülözve bonyolítják le őket. Elemzők szerint a népszavazás Moszkva válasza az ukrajnai ellenoffenzívára.\n\nCímlapkép: Redzsep Tajjip Erdogan török és Volodimir Zelenszkij ukrán elnökök egy 2020-as gazdasági fórumon, Kijevben. A címlapkép illusztráció, forrása: president.gov.ua via Wikimedia Commons",
    "Erdogan: Törökország csatlakozni kíván a Sanghaji Együttműködési Szervezethez": "A Nyugatról szép szavakon kívül segítséget sose kaptunk nagyjából a török kor óta Nem nagyon szóltak bele a helyi viszonyokba, csak egyetlen egyszer. Azt pedig úgy nevezik: Trianon.",
    "A háborúval Törökországnak megnőtt a geopolitikai súlya, és ezt megpróbálja aprópénzre váltani": "Törökország különutas politikát visz a háborúban, semleges közvetítőként lépnek fel, de Nyugaton attól tartanak, hogy közben a Kremlnek segítenek kijátszani a szankciókat\n\nAz elmúlt hetekben Erdogan többször is találkozott Putyinnal, a törököknek orosz jóváhagyásra van szükségük, hogy megindítsák a hadseregüket Szíriában\n\nJövőre választások lesznek Törökországban. Az unortodox gazdaságpolitika által fűtött 80%-os infláció miatt Erdogan népszerűsége bezuhant, ezért egy nagyobb külpolitikai sikerre lehet szüksége\n\nTörökországban egyre többet beszélnek a dicső oszmán múltról. Vajon újabb birodalomépítésre törekszik a török külpolitika? És mi lehet ennek a hatása Európára?\n\nInterjú Egeresi Zoltán Törökország-szakértővel, a Nemzeti Közszolgálati Egyetem Stratégiai Védelmi Kutatóintézetének munkatársával.\n\nErdogan török elnök kétszer is tárgyalt a hetekben Putyinnal, ami egy komolyabb kooperáció lehetőségét is mutatja, aztán viszont Zelenszkijjel is volt egy találkozója, Ukrajnában pedig a török Bayraktar drón összeszerelő üzeméről állapodtak meg. Hogy kellene értelmezni ezeket a híreket? Alakul valamiféle orosz-török tengely?\n\nA török-orosz viszony alapvetően a róka fogta csuka eseteként írható le. Mindkét ország túl nagy a másiknak, nem tudják egymást lenyelni, vagy figyelmen kívül hagyni. Pragmatikus együttműködés van köztük, témától függően: van, ahol kooperálnak, van, ahol békés egymás mellett élésre törekednek, máshol pedig kifejezetten szembemennek az érdekeik. A legfőbb ütközőpont most Szíria, ahol a tervezett török beavatkozáshoz mindenképpen szükséges Moszkva jóváhagyása. Ezt az adut azonban Putyin egyelőre nem akarja kijátszani, ezért áttörésnek egyelőre nincsenek jelei.\n\nA felek a XX. században a hidegháború ellentétes oldalán álltak, Törökországé a NATO második legerősebb hadserege, a nyugati szankciókat azonban nem alkalmazzák, az orosz turisták és oligarchák számára Isztambul és Antalya az egyik fő menekülési útvonal.\n\nNem szabad elfelejteni, hogy történetileg ez egy konfliktusos viszony a két hatalom között, az elmúlt 500 évben több mint egy tucat háborút vívtak egymással. De az élet-halál harcok mellett korábban is volt példa együttműködésre: az I. világháború után Kemal Atatürk függetlenségi háborúja részben azért lehetett sikeres, mert Leninék pénzügyileg támogatták a Nyugattal szembenálló törököket. A II. világháború után viszont a törökök sok mindent megtettek, hogy a NATO-hoz csatlakozhassanak,az akkori szovjet fenyegetéssel szemben. A kilencvenes évek óta ez a helyzet megváltozott, Törökország aktív lett, és a Kaukázustól a Közel-keleten át a Balkánig létrejövő konfliktusokat egyre inkább igyekezett kihasználni , hogy megerősítse a térségi befolyását.Ez kihatott az orosz relációra is. Jelenleg a Balkánon versenyeznek az oroszokkal, a Kaukázusban is kialakultak az egymást ellensúlyozó szövetségi rendszerek, a Közel-keleten pedig az arab tavasz teremtett meg egy nagyobb mozgásteret és persze újabb konfliktusforrást.\n\nSzíria kapcsán a törökök szembekerültek az oroszokkal: 2015-ben lelőttek egy orosz vadászgépet, ezután mélypontja jutottak a kétoldalú viszonyok. Hogy lett ebből mára érdemi közeledés?\n\n2015-ben az oroszok nagy erőkkel jelentek meg Aszad mellett Szíriában, ami erősen beszűkítette a törökök mozgásterét. Ezzel mellesleg arra is megszűnt az esély, hogy a felkelő csoportok támogatásával eltávolítsák a hatalomból Aszadot. Miután az oroszok megsértették a török légteret, és a törökök válaszképpen lelőttek egy orosz repülőt, komoly orosz szankciók léptek életbe ellenük. Ez súlyosan érintett több török ágazatot, úgyhogy Erdogan mindent megtett, hogy néhány hónap alatt rendezze a viszonyt. A váltás jele volt, hogy 2016-ban lecserélte az aktivista szíriai politikát vivő Ahmet Davutoglu miniszterelnököt. Ezután a törökök elfogadták, hogy Aszadot nem tudják leváltani, ehelyett inkább a kurdokra koncentráltak. Ebben már lehetett az oroszokkal is tárgyalni, mert nekik sem volt érdekük egy Amerika-szövetséges erő túlzott megerősödése Szíriában.\n\nA török egyensúlyozás Amerika és Oroszország között Szíriában lépett szintet, majd jött az SZ-400-as orosz légvédelmi rendszer beszerzése, emiatt pedig Törökország kizárása az amerikai F-35-ös programból. Egyre inkább gyanús szövetségesként kezdték őket kezelni a NATO-ban.\n\nA török közvéleményben van egy nagyon erős Amerika-ellenesség, és ezt tovább erősítette a szíriai kurdok amerikai támogatása. Ez biztonsági fenyegetés is. Úgy érezték, hogy nem kapják meg a szövetségeseiktől a segítséget – az persze őket se nagyon hatotta meg, hogy a török hatalmi törekvések nem estek egybe a nyugati érdekekkel. S ahogy már volt rá példa a múltban, az oroszokat arra is használja Törökország, hogy ha a Nyugattól nem kap támogatást, ezt velük ellensúlyozza. A szíriai rendezésről szóló asztanai folyamatban az oroszok bizonyos török kéréseket teljesítettek, több intervencióra rábólintottak. De azért Oroszországgal is megvannak az együttműködés korlátai. Az oroszoknak Szíria egy olyan sakkfigura, amit a geopolitikai játszmákban időnként elő lehet venni, és tárgyalásra lehet kényszeríteni a törököket. A török határ közelében a szíriai Idlib tartományban több millió menekült van, őket nagyrészt Törökország látja el, és nem szeretnék, ha őket Szíria, Irán és az oroszok rájuk tolná.\n\nMit jelent ebben a mozaikban a tervezett szíriai török intervenció, amit Erdogan májusban már egészen konkrétan belengetett?\n\n2015-től a török politika egy nagyon biztonságiasított pályán mozog, az egész belpolitika jelentős részben biztonsági kérdésekről szól. Ebben a keretben négy nagy offenzívát hajtott végre a török hadsereg: előbb a lázadó törökországi kurd városnegyedeket lőtték szét brutálisan, majd Szíriába tették át a hangsúlyt. A kurd szeparatista mozgalom biztonsági problémáját külföldön akarják megoldani, létrehozva egy pufferzónát, amivel minél távolabb lehet tartani a fegyvereseiket határoktól. Erről szólnak az iraki Kurdisztánban is a török katonai akciók, és erről szól nagyrészt Szíria is.\n\nMoszkva viszont a saját érdekei szerint terelné más irányba a tervezett török katonai műveleteket.\n\nKét területről van szó Észak-Szíriában: az egyik Aleppótól északra Tell Rifaat környéke, ami jelenleg orosz érdekszféra. Itt egy török offenzívához kellene az orosz jóváhagyás, ami a jelek szerint egyelőre nincs meg. A másik Manbics, az Eufrátsznél, ami már az amerikaiakat is jobban zavarná.\n\nSzírián kívül milyen aduja van még az oroszoknak Törökországgal szemben?\n\nA másik ott is az energia, de ebben Törökország már kevésbé függ Oroszországtól, mint néhány éve. 2015-ben ahogy összezördültek, a törökök abban a pillanatban elkezdtek egy diverzifikálási programot. Az azeri vezeték építése mellett elkezdtek mindenkivel tárgyalni Izraeltől Katarig, LNG-terminálokat és tározókat építettek, és Törökország maga kezdett regionális gázelosztóvá válni. Ráadásul gőzerővel folynak munkálatok, hogy a nemrég feltárt fekete-tengeri gázmezőket elkezdhessék kitermelni.\n\nEz mennyire sérti az orosz érdekeket?\n\nNem tudják megakadályozni, de attól még tudják, hogy Törökország megbízható piac marad, mivel ott nem érdek az orosz gáz kiszorítása. Ezt mind egy nagy, Nyugat és Kelet közötti egyensúlyozási játszma részeként érdemes nézni. Ebben a geopolitikai keretrendszerben a gazdasági kapcsolatok és politikai alkuk mind összefüggenek egymással. A törökök az elmúlt években igyekeztek csökkenteni az orosz függést, de közben folyamatosan együtt is működtek velük.. És ez nem csak a gázra igaz, ebben értelmezendő az SZ-400-as légvédelmi rendszer megvétele – más kérdés, hogy a törökök ezért Nyugaton milyen árat fizettek, és végül megérte-e. De ahhoz, hogy Szíriába bemehessenek, kellett az is, hogy az oroszok újrakezdhessék a törökországi atomerőmű építését, vagy hogy megépülhessen a Török Áramlat gázvezeték.\n\nHogyan változtatott ezen a játszmán az ukrajnai háború?\n\nAz, hogy Törökország NATO-tag, nagyon jó alkupozíciót jelent Ororszországgal szemben: ahogy idáig általában a Nyugat és Moszkva, úgy most Oroszország és Ukrajna között egyensúlyoznak. A háború tovább növeli Törökország geopolitikai értékét. Ezt jelzi, hogy náluk zajlanak a béketárgyalások, és a gabonaszállítások megindulásával Törökország sikeres facilitátorként jelenik meg.\n\nKözben Nyugaton Törökországot az Oroszország elleni szankciók potenciális kijátszójának látják. Ezt mi támasztja alá idáig?\n\nOrosz részről vannak kérések, hogy a török bankok kooperáljanak az orosz bankokkal, de török részről nem látom a hatalmas lelkesedést. Az egyik török bank már amúgy is szankciós eljárásokkal küzd az Irán elleni szankciók kijátszása miatt, és nem szeretnének a nyakukba újabb amerikai szankciókat.\n\nA török energiaiparba való orosz bevásárlásokról is hallani.\n\nÉn ezt nem annyira látom, a török gazdaságpolitika erősen protekcionista, nem könnyen engednek be másokat a stratégiai ágazatokba. Persze ha Szíriában vagy máshol, más formában kapnak valamilyen orosz koncessziót, akkor az új helyzetet hozhat. Ezek majd zárt ajtók között dőlnek el.\n\nTörökország önmagában a földrajzi helyzete miatt is kulcspozícióba került, és mint a 2015-ös migrációs válságban, ez komoly zsarolási potenciált is jelent. Amit a NATO-szövetségeseiknél sokan zokon vesznek.\n\nTörökország geopolitikai súlya egyértelműen megnőtt, és ezt most igyekszik aprópénzre váltani. Ez egy elég realista külpolitikai felfogás. De a török külpolitikát nagyon erősen meghatározzák a külső feltételek. Nem ők kezdték az arab tavaszt, nem ők akarták az orosz-ukrán háborút sem, de minden ilyen válságot igyekeznek kihasználni. Annál feljebb srófolhatják a saját árukat és bővítik a mozgásterüket, minél inkább elhúzódnak ezek a konfliktusok. Az biztos, hogy a törökök imázsa február után javult, de aztán a NATO-bővítés akadályozásával megint gellert kapjon.\n\nTörökország a svéd és finn NATO-csatlakozás vétójával fenyegetett, végül ettől elálltak, de a dolog még nincs teljesen lefutva.\n\nA svéd, finn csatlakozás még nincs lezárva török részről, azt a török parlamentnek is ratifikálnia kell. Az egyedüli izgalmas kérdés, hogy a törökök által kért kurd személyeket kiadják-e az északiak vagy sem, ez azonban valószínűleg hosszú bírósági eljárásokon fog múlni. Ankara azt kérte, hogy hozzanak létre egy mechanizmust, amin a török igények teljesítését monitorozzák, ennek augusztus végén lesz az első ülése. Még nincs ez lejátszva, de azért valószínűleg lesz valami megegyezés néhány hónapon belül, nem fogják ezt évekig húzni.\n\nValóban ennyire aggódnak néhány svédországi kurd miatt a törökök, vagy csak belpolitikai céljai vannak az ügy napirenden tartásával Erdogannak?\n\nA kurd kérdés létező biztonságpolitikai fenyegetés, amit ugyanakkor bármikor fel tudnak használni belpolitikai célokra. A PKK elleni harc nemzeti minimum, ezzel lehet szavazatokat szerezni. Főleg, hogy Erdogan pártját egy nemzeti radikális párt támogatja, ami még erőteljesebb fellépésre sarkallja.\n\nAz elnök népszerűsége ugyanakkor mélyponton van, nem függetlenül a teljesen unortodox módon kezelt, szárnyaló inflációtól.\n\nAz elmúlt két évtizedben volt egy jelentős középosztályosodás Törökországban. A hivatalosan 80 százalékos inflációval és a líra értékvesztésével ez most elkezdett gyorsan erodálódni, mindenki igyekszik dollárban, euróban tartani a pénzét, az ingatlanárak brutálisan emelkednek. De ez még nem hiperinfláció, nem naponta, inkább csak hétről-hétre mennek fel az árak, és még nincsenek éhséglázadások sem. A társadalmi feszültség részben a szíriai menekülteken, részben a kormány népszerűségén csapódik le. Erdogan támogatottsága is csökken, pártja, az AKP, nagyjából 30 százalékon áll, ,másfél éve még 40 százalék közelében volt. Ez a választói mag viszont várhatóan már ki fog tartani, ők azok, akik elhiszik, hogy Törökország egy valódi nagyhatalom, amely ellen mindenféle külső és belső hatalom ármánykodik.\n\nLehet ezzel jövő júniusban választást nyerni?\n\nA 2019-es önkormányzati választásokon működött a széles ellenzéki együttműködés Isztambulban, de nem tudjuk, tud-e működni országos szinten is. Az elmúlt hetven évben a török politikát mindig egy nagy jobbközép párt dominálta, a baloldalnak akkor van esélye, ha ez a nagy belső tömb megoszlik. A kérdés, hogy a színes koalíció a benne lévő nacionalista párttal mennyire tudja elszipkázni az AKP szavazatait. Azt sem tudni még, mi lesz a kurd párttal: velük senki nem mer szövetkezni egy koalícióban, de nem lehet megkerülni őket, ahogy az isztambuli választást is ők döntötték el. A közelmúltban rengeteg kurd politikust letartóztattak, miközben bő tíz százalék a támogatottságuk. Erdogannak az lenne a legjobb, ha a kurd párt hívei otthon maradnának, a keleti megyékben ugyanis az AKP a második legerősebb párt a kurd HDP mögött. Erdogan fő társadalmi bázisa a vallásos-konzervatív réteg, és Kelet-Anatóliában a vallásos kurdok is nagy számban szavaznak a kormánypártra. A kormánypárt Kelet- és Közép-Anatólia és Isztambul jelentős részét így is tudja majd hozni. És ott vannak a megbízható receptek: nyilván el fog indulni egy pénzosztás, és valószínűleg lesz egy erősebb külpolitikai téma is a kampányban.\n\nEz mennyire teheti agresszívvá a török külpolitikát a következő hónapokban?\n\nA tapasztalatok alapján ilyen válságos időkben a vezetés mindig előhúz egy külpolitikai kártyát. Ezt már egy-egy szíriai offenzívával is eljátszották, 2009-ben pedig Erdogan az izraeli államfőnek ment neki Gáza miatt pont az akkor esedékes önkormányzati választások előtt. Ezzel rövid időre sikeresen tematizálta a közbeszédet, de az északi NATO-csatlakozás ügyében én ilyen nagy potenciált nem látok, hogy ezt még egy évig napirenden tartsák. Ha nem lesz újabb szíriai bevonulás, akkor további opció lehet a görögökkel való feszültség növelése. Ez nem jelent háborút, de hadihajókat lehet megint felvonultatni, mint 2020-ban, és fenyegetéseket küldözgetni. Téma akad bőven: törökök vitatják a görög tengeri különleges gazdasági övezet határát, és azt akarják, hogy demilitarizálják a török partokhoz közeli görög szigeteket, de bármikor elő lehet venni a kisebbségek helyzetét, és a menekültügyet is fel lehet használni feszültségkeltésre. Az biztos, hogy egy ilyen gazdasági helyzetben nagyobb az esélye, hogy a török vezetés egy komolyabb külpolitikai akcióra ragadtatja magát.\n\nA török külpolitikát szokták időnként neooszmánnak minősíteni, mint ami újra akarja éleszteni a hajdani birodalmi befolyást. Mennyire reális ez a leírás?\n\nAz akkor külügyminiszter Davutoglunak még 2009-ben volt egy nagyhatású beszéde Szarajevóban, amiben a 16. századot a békés együttélésben a Balkán aranykorának állította be. Ez egy szerbnek vagy magyarnak annyira nem jön be – ezekre az eltérő történelmi tapasztalatokra Törökországban, valljuk be, kevésbé érzékenyek, és ők tényleg egy virágzó időszaknak látják az oszmán hódoltságot. Mindenesetre sokan a török külpolitikai aktivizmusban a régi birodalmi ambíciók visszatérésének látják. Az kétségtelen, hogy a soft powerrel megtámogatott török befolyásszerzés a Balkántól Közép-Ázsiáig és a szubszaharai Afrikáig zajlik, és az utóbbi években azt is bebizonyították, hogy ha kell, akkor katonailag is bemennek, amint azt Szíriában vagy Líbiában is láthattuk. A kapacitások fejlesztése mindenesetre folyamatos.\n\nA török fejlesztési ügynökség és más szervezetek Magyarországon is jelen vannak.\n\nTörökországban a visszatérést a volt területekre alapvetően pozitívan látják. A Balkánon egymás után újítják fel a balkáni mecseteket, hidakat, egyéb műemlékeket, miközben a balkáni muszlimok protektoraként, anyaországaként jelenítik meg magukat. Közben Közép-Ázsiában azt mondják, türkök vagyunk, az araboknak azt, hogy muszlimok vagyunk, Afrikában, hogy mi nem vagyunk gyarmattartók, a Nyugaton pedig azt hogy mi nyugatiak vagyunk. A törökök mindenhol azt mondják, amit a másik hallani akar, de ezzel a kettős beszéddel nincsenek azért egyedül a világban.\n\nAz oszmán múlt ilyen erős hangsúlyozása mennyire új elem? Az atatürki modern Törökország éppen inkább a múlttal való szakítást képviselte.\n\nÉrdemes ezt az oszmanizmust a külpolitikai mellett kulturális mezőben is látni. Törökországban huzamosabb ideje zajlik a török történelem újradefiniálása, részben kormányzati kezdeményezésre, de van ennek egy alulról jövő, népi oldala is. Látványosan hozzák vissza és rehabilitálják az oszmán múltat. Ennek olyan szimbolikus elemei vannak, mint a Bizánc elleni győztes manzikerti csata emlékünnepe, a régi oszmán írás divatja, de ez látszik a tömegkultúrában is, akár a nálunk is népszerű török tévésorozatokban. A kulturális szimbólumok egyre inkább elmennek a régmúlt felé, és ez összeforr a török nacionalizmussal – a pántürk mozgalomhoz kapcsolódó Kurultáj kapcsán is hasonlót látni.\n\nAtatürk öröksége ma már inkább ellenzékinek számít?\n\nAz Atatürk fő örökségét jelentő hat nyíl többsége ma is áll, a török állami tradícióba ez beépült. Azért a lázadozó kurdokat például az ő idején is bombázták. A szekularizmust illetően csak mérsékelt változások vannak. Ne feledjük, a most működtetett intézményrendszer alapjait még ő rakta le, és az 1980-as katonai puccs után is nagyon sok mecset épült. Ami egy konzervatívabb fordulat, az az oktatási reform, vagy az, hogy korábban nem engedték, hogy a nők kendőben menjenek dolgozni, míg most aki akarja, hordja. Ebben nincs radikális fordulat, Erdogan előtt is tett vallási kedvezményeket az összes konzervatív vezetés. Inkább a nacionalizmus erősödése, a politika általános biztonságiasítása és a historizálás az új, és az asszertívebb külpolitika, hiszen Atatürk alapvetően nem beavatkozó külpolitikát vitt.\n\nEz mostanra tehát egyértelműen megváltozott.\n\nIgen, és ennek az orosz-ukrán háborún és Szírián túl a Kaukázus térségében és a Balkánon is lehetnek még új fejezetei, kiújulhatnak olyan viták, amelyek ismét feszültebbé tehetik a török-orosz viszonyt is. A régióban azonban jelenleg egy deeszkalációs folyamat zajlik, aminek Törökország a haszonélvezője próbál lenni: A Balkánon a stabilitásban érdekeltek, igyekeznek rendezni a kétoldalú kapcsolatokat az Egyesült Arab Emirátusoktól Szaúd-Arábián át Izraelig majdnem mindenkivel. A mostani gazdasági helyzetben nem hinném, hogy nagyon kockáztatnának olyasmit, ami súlyosan rontaná a befektetők bizalmát és érdemben rontaná az emberek helyzetét.\n\nVilág Balkán Egeresi Zoltán geopolitika külpolitika orosz-ukrán háború Törökország Olvasson tovább a kategóriában",
    "Törökország nagy bajban van egy friss jelentés szerint": "Törökország gazdasága a csőd szélére sodródott egy jelentés szerint, amelyet gazdasági szakértők nyújtottak be Kemal Kilicdaroglu ellenzéki vezetőnek – írja az eKathimerini.com a Hürriyet című török lapra hivatkozva.\n\nA jelentés az ellenzéki Köztársasági Néppárt (CHP) tisztségviselőinek bevonásával készült – teszi hozzá a lap.\n\nA beszámoló szerint a 2023 júniusára kitűzött elnök- és parlamenti választások után jelenthetik be, hogy Törökország adósságának visszafizetése nehézségekbe ütközik, és azt állítja, hogy a kifizetések leállítására igen jó esély mutatkozik.\n\n„A jelenlegi kormány által hátrahagyott káosz miatt az új kormánynak szembe kell néznie a gazdaságpolitika kudarcának kockázatával” – olvasható a jelentésben.\n\nA szakértők hozzátették: a török államnak nehézséget okoz majd a bérek és nyugdíjak kifizetése.\n\nA tanulmány szerzői szerint a külföldi bankok és más pénzintézetek támogatására van szükség ahhoz, hogy Törökország elkerülje az államcsődöt, írja az eKathimerini.com.",
    "Több száz embert evakuáltak a Törökország délkeleti részén pusztító erdőtűz miatt": "Több száz embert kellett evakuálni Törökország délkeleti részén egy erdőtűz miatt – közölte csütörtökön a török katasztrófavédelem. A lángok szerda reggel csaptak fel Büyükeceli városánál, ami a szél miatt gyorsan tovább terjedt.\n\nA Mersin tartománybeli Gülnar és Silifke településen összesen 1025 embert kellett kimenekíteni 184 lakóházból és két szállodából. Hét ember megsérült a tűzben.\n\nA lángok szerdán csaptak fel Büyükeceli város közelében. Az oltáson több száz tűzoltó dolgozik, helikopterek és tűzoltó repülőgépek támogatásával. A tűz miatt lezárták az Antalya és Mersin közötti autópályát.\n\nGülnar polgármestere is segített a tűzoltóknak a tömlőket az égő területre kihúzni, aki a török Anadolu Ügynökségnek elmondta, hogy az erős szél ellenére is lehetséges a légi beavatkozás, és reménykedik benne, hogy sikerül eloltani a tüzet. Az evakuált lakosokat két középiskolában helyezték el, a tűzoltók pedig igyekeztek lehűteni a kiürített házak környezetét, hogy a lángok ne terjedhessenek át azokra – írja a Daily Sabah.\n\nA Miliyet beszámolója szerint az autópálya Aydincik és Silifke közötti szakaszát azóta már újra megnyitották a forgalom előtt.\n\nMersin’in Gülnar İlçesine bağlı Büyükeceli Karadere mevkiinde sabah saatlerinde çıkan yangın Silifke İlçesine bağlı Hırmanlı Mahallesine sıçradı. pic.twitter.com/BICGtlGsKR — Trend Haber Türkiye (@trendhabertrk) September 7, 2022",
    "Törökország megpróbál találkozót szervezni Zelenszkij és Putyin között": "Kövessen minket a FACEBOOKON, INSTAGRAMON, TWITTEREN, TELEGRAMON, vagy GOOGLE Hírekben és mi értesítjük a legfrissebb hírekről!\n\nMegtalál minket a NAV honlapján is!",
    "Egy magyar férfi szerint meggyilkolták topmodell feleségét Törökországban – videó": "Egy magyar férfi szerint meggyilkolták topmodell feleségét Törökországban – videó\n\nJúlius közepén rejtélyes körülmények között hunyt el Törökországban egy fiatal modell. Férje, a szintén modell Sárközy István úgy véli, a feleségét meggyilkolták. A 23 éves férfi hónapok óta küzd azért, hogy haladjon a nyomozás, ám mindig falakba ütközik. Most egy interjúban a könnyeivel küszködve mondta el véleményét az ügyről.\n\nSzofi holttestét egy hotel előtt találták meg Isztambulban. A halála előtt egy felvétel készült róla, amelyen jól látszik, hogy dülöngélve sétál egy sikátorban, kezében egy vizespalackkal. Ám az rejtély, mi vezetett a halálához.\n\nIstván szerint Szofi több olyan munkát is elvállalt, amelytől a férje óva intette őt. Az egyik ilyen munka alkalmával történt, hogy a férjének egyszer csak nem sikerült elérnie őt. István legbelül sejtette, hogy baj történt, ezért rögtön felvette a kapcsolatot a török rendőrséggel és az orosz konzulátussal is, ám senki nem vette őt komolyan.\n\n(A legfrissebb hírek itt)\n\nAztán amikor megkapta a hírt, hogy egy orosz lányt találtak holtan egy isztambuli hotel előtt, teljesen összezuhant.\n\n– A rendőrök kapartak fel a földről, mert kiment az erő a lábamból, és elvesztettem az eszméletemet – mesélte.\n\nMásnap Isztambulba repült, ám hiába küzdött, nem sikerült kiderítenie, mi történt, mivel mindenhol falakba ütközött. Arra gyanakodott, hogy a szerelmét bedrogozták, avagy a szívbetegsége miatt rosszul lett, majd elájult.\n\n– Én csak annyit akarok, hogy azok az emberek, akik bűnösök, bűnhődjenek meg, nekem ennél több nem kell. Az idő majd remélhetőleg segít, de az emléke örökké velem lesz – mondta az RTL Fókusz című műsorában István.\n\nKispesti kettős gázolás: megérkeztek az első fotók a tragédia helyszínéről",
    "Törökországban nyomtatják az új magyar útleveleket": "Törökországban nyomtatják az új magyar útleveleket\n\nÚjfajta, immár biometrikus útleveleket kezdett nyomtatni Törökország hétfőn, ráadásul nem csak a saját hanem más országok, köztük Magyarországét is.\n\nIlyen lesz Kulcsár Edina és G.w.M. esküvője: az aranyhintót sem hagynák ki – videó\n\nA törökök a bejelentés örömére összehívtak egy sajtótájékoztatót, ahol Szulejmán Szojlu török belügyminiszter azt mondta, Törökország most már nemcsak saját, de más országok útleveleit is nyomtatni fogja, köztük Magyarországét is - írja a HVG, a Hürriyet török lap információ alapján.\n\n\"Megállapodásunk van Magyarországgal, idén mintegy 250 ezer magyar útlevél nyomtatására. Később francia útleveleket is fogunk nyomtatni\" - mondta a sajtótájékoztatón Szojlu.\n\n(A legfrissebb hírek itt)\n\nA török útleveleket eddig egy - a Hürriyet által meg nem nevezett - európai országban nyomtatták, de a partnercég a csiphiány miatt nem tudta tovább vállalni a feladatot.\n\nA HVG ezzel kapcsolatban kereste a külügyminisztériumot, eddig azonban nem kaptak választ.\n\nFinnország megteheti: komoly villanyszámla-támogatást adnak a leginkább rászoruló családoknak",
    "Rendkívüli állapot Bulgáriában, hirtelen sok menedékkérő érkezett Törökország felől": "**Részleges rendkívüli állapotot hirdettek pénteken a bolgár-török határhoz közel fekvő járásokban, amiért hirtelen sok menedékkérő érkezett a határhoz. Év eleje óta több mint 103 ezer menekült - főleg szíriai és afgán állampolgár -próbált meg bejutni Törökországból Bulgáriába, ami több mint háromszorosa annak, ahányan a tavalyi év azonos időszakában érkeztek.\n\n**\n\n\"Leggyakrabban úgy lépik át a határt, hogy létrát támasztanak a kerítésnek, és átugorják azt\" - magyarázza a bolgár belügyminiszter. \"Mindent megtettünk, ami lehetséges és szükséges, de nem csak mi. Aktív segítségünk van török részről, így a török belügyminiszterrel és a görög belügyminiszterrel folytatott találkozónk után már sokkal jobb a koordináció, sokkal jobb a kölcsönös segítségnyújtás a különböző országok szolgálatai között. Így a határt átlépni akaró migránsok jóval nagyobb részét már a helyszínen elriasztjuk.\"\n\nEz az első alkalom, hogy Bulgáriában rendkívüli állapotot hirdettek a migrációval kapcsolatban. Ez lehetőséget ad rá, hogy azonnal elkezdjék megjavítani a határkerítéshez közeli, rossz állapotban lévő erdei utakat, így a katonaság problémamentesen közlekedhessen a környéken. Bulgária tengeri határait is figyelik a bevándorlás miatt.\n\nCsak az elmúlt héten 6264 esetben próbálkoztak átlépni a határon illegálisan.",
    "Törökország: visszavonult a Barca és az Atlético korábbi középpályá": "Arda Turan török válogatott labdarúgó hétfőn bejelentette visszavonulását.\n\nArda Turan búcsút int a profi futballnak (Fotó: AFP)\n\nA 35 esztendős támadó középpályás közösségi oldalára feltöltött videóban közölte elhatározását, miszerint a jövőben már nem lép pályára profi játékosként. Turan a videóban áttekintette karrierjét, legjelentősebb klubjának nevelőegyesületét, a Galatasarayt nevezte, edzői közül pedig Fatih Terimet emelte ki, mint aki a legnagyobb hatással volt rá. A jövőjét illetően hozzátette: edzőként szeretne a érvényesülni, csapata játékában az Atlético Madrid és a Barcelona stílusát igyekszik majd vegyíteni.\n\nTuran a Galatasarayban vált ismertté, onnan került 2011-ben az Atlético Madridhoz, majd 2015-től a Barcelona légiósa volt. A katalánoknál azonban már adós maradt a kiegyensúlyozottan jó teljesítménnyel, így hazája felé vette az irányt, ahol előbb 2018 elejétől a Basaksehir kölcsönjátékosa volt, majd 2020 augusztusában ismét a Galatához igazolt.\n\nA török válogatottban 100 mérkőzésen lépett pályára, 17-szer volt eredményes, 2008-ban tagja volt az Európa-bajnokságon bronzérmes együttesnek.\n\n(MTI)",
    "Lassan tetőzik az infláció Törökországban": "Törökország arra számít, hogy az infláció az év végére 65 százalékra mérséklődik a júliusi közel 80-ról, míg a folyó fizetési mérleg hiánya 2022-ben 47,3 milliárd dollár lesz - derült ki a vasárnap közzétett kormányzati előrejelzésekből. Recep Tayyip Erdogan elnök új gazdasági modellje a növekedést, az exportot, a foglalkoztatást és a beruházásokat helyezi előtérbe, miközben a kamatlábak csökkentésére törekszik. Erdogan modellje arra irányul, hogy Törökország krónikus folyó fizetési mérleghiányát többletre fordítsa. A világpiaci árak emelkedése azonban megnehezítette a cél elérését.\n\nA központi bank tavalyi lazítási ciklusa miatt a líra december végére 44 százalékot zuhant a dollárral szemben, és idén eddig ismét több mint 27-tel esett.\n\nA líra gyengülése, valamint az energia- és nyersanyagárak globális emelkedése az infláció megugrását eredményezte, amely júliusban megközelítette a 80 százalékot, és várhatóan tovább emelkedik, mielőtt enyhülne.\n\nAnkara középtávú költségvetési programja azonban 2023 végére pedig meredeken, 24,9 százalékra csökkenő inflációt irányoz elő.",
    "Törökország szerint hiba, de Ciprus ettől még felfegyverkezhet": "Ned Price, az amerikai külügyminisztérium szóvivője jelentette be, hogy Antony Blinken külügyminiszter pénteken feloldotta \"a Ciprust érintő, védelemmel kapcsolatos kereskedelmi korlátozásokat\".\n\nAz Egyesült Államok 1987-ben rendelt el fegyverszállítási tilalmat Ciprus egészére, abban a reményben, hogy ezzel elősegíti a török hadsereg 1974. évi inváziója óta megosztott sziget újraegyesítését. Akkori döntésével Washington a fegyverkezési versenyt is korlátozni kívánta, és azt remélte, hogy sikerül előmozdítani a görög többség és a török kisebbség közötti békés rendezést.\n\nAz amerikai kongresszus 2019 decemberében már enyhített a fegyverembargón, hogy lehetővé tegye nem halálos katonai felszerelések exportját. A teljes feloldásról szóló mostani rendelkezésre reagálva Nikosz Anasztasziadisz ciprusi államfő azt írta ki a Twitter-oldalára:\n\nTörténelmi döntésről van szó, amely a két ország közötti stratégiai viszony erőteljes fejlődéséről tanúskodik, beleértve a biztonság területét is.\n\nA török külügyminisztérium viszont nem így látja a helyzetet, a tárca azt közölte, határozottan elítéli a fegyverembargó feloldását. Szerintük az amerikai döntés \"fegyverkezési versenyt indít el a szigeten, sértve a Földközi-tenger keleti medencéjének békéjét és stabilitását\". Ankara ezért felszólította az Egyesült Államokat, hogy vizsgálja felül a döntését, és folytassa a sziget két felével kapcsolatos kiegyensúlyozott politikáját, mivel ellenkező esetben az kedvezőtlenül hat a ciprusi kérdés rendezésére.\n\nWashington azonban sokkal kevésbé a törökök, mint az oroszok elleni lépés helyességének tudatában dönthettek a ciprusi kérdésben. Az amerikaiak azzal a feltétellel vonták vissza az embargót, ha Nicosia nem engedi meg, hogy a kiköőit orosz hadihajók használják. Ezzel a lépéssel egyben azt is szeretnék elérni, hogy Nicosia ne közeledjen Oroszországhoz. Ciprus 2015-ben kötött megállapodást az oroszokkal arról, hogy az orosz hadihajók behajózhattak a nicosiai kikötőibe.",
    "Törökország szerint egy görög rakétarendszer vette célba a vadászgépeit": "Egy Kréta szigetén állomásozó görög rakétarendszer vette célba a vadászgépeiket – állítja a török állami média.\n\nA törökországi Anadolu Ügynökség szerint görög föld-levegő rakéták vették célba a nemzetközi légtérben épp felderítő küldetést végző török F–16-os vadászrepülőgépeket. Egy Kréta szigetén állomásozó görög SZ–300-as rakétarendszer radarja vette észre a török vadászrepülőket, az észrevétel után pedig célba is vette azokat – állítja Törökország.\n\nAz F–16-osok 3000 méter magasan voltak a görögországi Rodosz szigetétől nyugatra, amikor az orosz gyártmányú SZ–300 célkövető radarja észrevette őket. A török gépek teljesítették küldetésüket, és „az ellenséges környezet ellenére” visszatértek a bázisaikra – írja az Al Jazeera.\n\nA NATO harci szabályzata szerint a radarok felállítása ellenséges cselekedetnek minősül, ezért – ha ez igaz – az ügy következményei még kérdésesek. A görög védelmi minisztérium visszautasította a vádakat. Görögország SZ-300-as rakétarendszere soha nem vette célba a török F–16-os repülőgépeket – hangsúlyozta az állami Ert televízió.\n\nNem ez az első alkalom, hogy Törökország légtérsértéssel vádolja Görögországot.",
    "Törökország: így hiúsult meg a Fradi-csatár szerződtetése": "A török sajtó hetek óta tényként kezelte, hogy az elefántcsontparti csatár, Franck Boli a Ferencvárostól a Gaziantephez szerződik – a gaziantepgunes.com cikkéből kiderül, miért hiúsulhatott meg az átigazolás.\n\nÁngelo Sagal úgy döntött, marad Törökországban, így a Gaziantepnek is le kellett mondania Franck Boliról (jobbra) (Fotók: AFP, NS-archív – NSO-montázs)\n\nNem jött be a török élvonalban négy forduló után 2. helyen álló Gaziantep FK terve, hogy a 29 éves, 18-szoros chilei válogatott támadót, Ángelo Sagalt is felhasználva szerződteti a Ferencváros csatárát, Franck Bolit, Sagal ugyanis úgy döntött, marad a török klubnál – írja a gaziantepgunes.com.\n\nA török portál szerint több hónapja tartottak már az egyeztetések Boli szerződtetése ügyében, de az üzlet végül ott akadt el, hogy Sagal nem ment bele a fizetésének csökkentésébe, ami ahhoz kellett volna, hogy Magyarországra tudjon szerződni. Miután pedig Sagal úgy döntött, marad, felfüggesztésre kerültek a Boli megszerzését célzó tárgyalások, a török klub ugyanis a chilei támadó játékjogával szerette volna fedezni az elefántcsontparti támadó átigazolási díjának egy részét.\n\nMás kérdés, nem biztos, hogy ezzel rosszul járt a török klub: Sagal a múlt héten, az Antalyaspor ellen 5–2-re megnyert bajnokin góllal és gólpasszal vette ki a részét a sikerből. Az elhúzódó átigazolási ügy miatt ez volt az első tétmeccse az új idényben. Boli viszont folyamatosan lehetőséghez jut a Ferencvárosban, szerdán a Vasas ellen is játszott (igaz, csereként), az volt a 11. tétmeccse az idényben, így a szakmai stáb örülhet, hogy sikerült megtartania.\n\nA Ferencvárost korábban kerestük Boli lehetséges átigazolásával kapcsolatban, de a klubtól azt a tájékoztatást kaptuk, pletykákkal nem foglalkoznak, bármi bejelentenivalójuk lesz, hivatalos honlapjukon teszik közzé.",
    "Ha az USA túlfeszíti a húrt, Törökország máshonnan szerzi be a vadászgépeit": "Recep Tayyip Erdogan török elnök arra figyelmeztette az Egyesült Államokat, hogy amennyiben Törökországnak nem adnak el F-16-os vadászgépeket, Ankara más országokhoz, például Oroszországhoz fordulhat.\n\nTörökország 6 milliárd dollárra becsült megállapodásban 40 F-16-os vadászrepülőgépet és közel 80 módosító készletet kért 2021 októberében, hogy korszerűsítse elöregedő flottáját, írja az EurasianTimes.\n\nJúliusban az amerikai törvényhozók olyan jogszabályt fogadtak el, amely megtiltja az eladást Ankarának, kivéve, ha a Biden-kormányzat kijelenti, hogy az amerikai nemzetbiztonság érdekében erre szükség van. A leendő megállapodásban részletesen ki kell térnie azokra az intézkedésekre is, amelyek biztosítják, hogy azokat ne használják Görögország jogellenes átrepüléseire.\n\nJoe Biden amerikai elnök kijelentette, hogy megpróbálja meggyőzni a törvényhozókat az eladásról, míg júniusban Erdogan felidézte, hogy az amerikai elnök azt mondta neki, hogy “minden támogatást meg fog adni az F-16-osokkal kapcsolatban”.\n\nErdogan optimizmusát fejezte ki, hogy az Egyesült Államok “nem fogja” Törökországot “más utakra” terelni, mondván:\n\n“Az USA nem az egyetlen, aki harci gépeket ad el a világon. Az Egyesült Királyság, Franciaország és Oroszország is eladja őket. Máshonnan is be lehet szerezni őket, és mások jeleket küldenek nekünk”\n\n– mondta szeptember 9-én újságíróknak.\n\nErdogan az európai energiaválságot a nyugati szankcióknak tulajdonította, és a Nyugatot az Oroszország elleni “provokációk” megrendezésével vádolta meg.\n\nCharles Gramaglia, egy amerikai nemzetbiztonsági elemző és volt amerikai haditengerészeti parancsnok úgy véli, hogy “Erdogan arra akarja ösztönözni az Egyesült Államokat, hogy végigvigye az F-16-os eladást.\n\nAz F-16-os egy rendkívül megbízható, nagy teljesítményű csapásmérő vadászgép, amely képes precíziós levegő-föld fegyverek és a levegő-levegő rakéták teljes skáláját hordozni. A török légierő több mint 30 éve üzemelteti az F-16-ost, és a török repülőgépipar hasonlóan hosszú múltra tekint vissza a repülőgépek építésében és szervizelésében.”\n\nKiemelte, hogy figyelembe kell venni a török szolgálatban lévő repülőgépet körülvevő hatalmas támogatási rendszert, beleértve a karbantartást, a légi és földi személyzet kiképzését stb.\n\n“Új repülőgépet keresni egy harmadik országbeli beszállítótól feltűnően drága lesz, nem annyira a repülőgép költségei, hanem az évtizedekig tartó támogató infrastruktúra fejlesztése miatt” – tette hozzá.\n\nS-400, Görögország, további gondok\n\nS-400\n\nTörökország korábban partner volt az F-35-ös fejlesztési programban. A programban való részvételét azonban 2019-ben felfüggesztették, mivel Ankara beszerezte az orosz Sz-400-as légvédelmi rendszert, és az országot végül kirúgták a projektből. Recep Tayyip Erdogan török elnök 2021-ben azt mondta, hogy az Egyesült Államok azt tanácsolta Törökországnak, hogy inkább negyedik generációs F-16-os vadászgépeket vásároljon, mint ötödik generációs F-35-ösöket. Az amerikai fegyverek Törökországba történő átadása az orosz gyártmányú Sz-400-as védelmi rakétarendszerek beszerzése miatt problémássá vált.\n\nRobert Menendez, az amerikai szenátus külügyi bizottságának vezetője szerint Törökországnak addig nem adnak F-16-os vadászgépeket, amíg Ankara nem változtat külpolitikáján, és nem tartja be NATO-ígéretét az orosz Sz-400-as rakétavédelmi rendszer elutasításával.\n\nA törvényhozó aggodalmának adott hangot azokkal a hírekkel kapcsolatban is, amelyek szerint\n\nTörökország további Sz-400-as rakétavédelmi rendszerek beszerzését fontolgatja Oroszországtól, amivel állítólag megsérti az amerikai szankciókat.\n\nFelszólította Ankarát, hogy gondolja át kétszer is a Moszkvához fűződő kapcsolatait.\n\nGörögország\n\nA problémát súlyosbítják azok a hírek, amelyek szerint Görögország biztonsági aggályaira hivatkozva nyomást gyakorol az Egyesült Államokra, hogy megakadályozza, hogy Washington modernizált F-16-os harci repülőgépeket adjon el Törökországnak.\n\nÉrdemes elolvasni Újabb súlyos konfliktus: a törökök készek lerohanni Görögországot?\n\nTovábbi ellentétek\n\nEmellett Ankara és Washington stratégiai kapcsolatai régóta feszültek olyan problémák miatt, mint Törökország siralmas emberi jogi helyzete és az Erdogan által “terroristáknak” tartott szíriai kurd erők amerikai támogatása.\n\nHa nem F-16, akkor…\n\nHa az Egyesült Államok nem hagyja jóvá az eladást, Törökország megvizsgálhatja, hogy Franciaországtól, az Egyesült Királyságtól vagy Oroszországtól vásároljon repülőgépeket.\n\nEzt figyelembe véve a francia gyártmányú Rafale vadászgép, az Eurofighter Typhoon és az orosz gyártmányú Szu-35, Szu-57, vagy akár a Sakk-matt (Szu-75) lesz a fő versenytárs ebben az esetben.\n\nRafale\n\nKorábban arról számoltak be, hogy Recep Tayyip Erdogan török elnök Franciaországhoz fordulhat Rafale vadászgépekért. Gramaglia úgy véli, hogy Franciaország hajlandó lesz eladni a Rafale vadászgépeket Törökországnak, a nézeteltérések ellenére.\n\nRámutatott:\n\n“Franciaország elsődleges stratégiai érdeke a Földközi-tenger keleti részén van. Ha Görögország és Törökország egyformán felfegyverzett és ütőképes, az valószínűleg tovább stabilizálja e nemzetek tartós katonai szembenállását. Emellett a francia Rafale-ok Törökországnak történő eladása a francia repülőgépipar számára is áldás lenne, és további előnye lenne, hogy az amerikai repülőgépek hosszú távú vevőjének adná el, miután az USA “ellopta” az ausztrál haditengerészetet, mint az új tengeralattjárók vevőjét.”\n\nGramaglia kifejtette, hogy Franciaországnak nagy múltja van a repülőgépek és a hozzájuk kapcsolódó támogató rendszerek külföldi országoknak történő értékesítésében. Ez egy megvalósítható alternatíva Törökország számára, és kétségtelenül jobb (, ha lényegesen drágább is), mint az orosz gyártmányú Szu-35-ös.\n\nEurofighter Typhoon\n\nAmi az Eurofighter Typhoon-t illeti, Seyyid Akr, egy isztambuli védelmi szakember az EurAsian Timesnak elmondta, hogy “az Egyesült Királyság számos területen stratégiai partnere Törökországnak. A Typhoon vadászrepülőgépek beszerzése tűnik a legvalószínűbbnek az általuk felvetett három lehetőség közül. Úgy gondolom, hogy a törökök által leginkább támogatott opció is”.\n\nKifejtette, hogy az Eurofighter Typhoonok alkalmas repülőgépek, és a britek már részt vesznek Törökország vadászrepülőgép-projektjének, a TFX-nek a fejlesztésében a BAE Systems és a Rolls Royce révén.\n\n“Ha az F16-os üzlet meghiúsul, akkor a Typhoonok a legvalószínűbb következő opció, és úgy tűnik, hogy a britek ezt az opciót már számos alkalommal felvetették az ankarai tisztviselőknek” – jegyezte meg.\n\nMásrészt Gramaglia elmondta, hogy nem hiszi, hogy az Egyesült Királyság támogatná az Eurofighter/Typhoon eladást Törökországnak.\n\n“Az Egyesült Államok és az Egyesült Királyság számos programban szorosan együttműködött, a legnyilvánvalóbb az F-35/Lightning II közös csapásmérő vadászgép. Egy hosszú távú amerikai vevőnek való eladásnak felesleges politikai következményei lehetnek. Ez egy életképes lehetőség, ha, és csakis akkor, ha az USA állami politikává teszi, hogy soha nem ad el Törökországnak.”\n\nSzu-35\n\nTovábbá azt mondta, hogy “az egyetlen reális orosz opció a Szu-35-ös (az 1980-as évekbeli szovjet Szu-27-es származéka). A Szu-57 Felon és a Szu-75/Checkmate még évtizedekig nem áll majd rendelkezésre megfelelő számban. A Szuhoj még nem tud megfelelő mennyiségű Szu-57 Felon készletet gyártani az Orosz Légierő számára, nemhogy az exportpiacra”.\n\nVisszatérve a Szu-35-ösre, az Ukrajna feletti harcban nem mutatkozott túl ígéretesnek. “Figyelembe véve a Szu-35 gyenge taktikai, Oroszország gyenge logisztikai és humán erőforrás (légi és földi személyzet kiképzése) támogatását az export vásárlóknak, ez egy megkérdőjelezhető opcióvá teszi. De a Szu-35 a legjobb orosz opció” – mondta Gramaglia.\n\nSeyyid Akr kiemelte az orosz repülőgép beszerzésének kihívását, mondván: “Nem tartom nagyon hihetőnek, hogy Törökország orosz gyártmányú repülőgépet vásárolna. Nyilvánvaló technikai nehézségek vannak, mint például a NATO lőszerek integrálása az orosz gyártmányú repülőgépekbe.”\n\n“Aztán ott vannak a nyilvánvaló politikai korlátok a további orosz felszerelések beszerzésével kapcsolatban, tekintettel a NATO-tagságra. Meg lehetne csinálni, de véleményem szerint valószínűtlen” – jegyezte meg.\n\nGramaglia azzal zárta mondandóját, hogy “az USA végül jóvá fogja hagyni az új F-16-os repülőgépek eladását Törökországnak”.",
    "Szankciókat sürget Törökország ellen a német kormánykoalíció politikusa": "Trittin egyik legfőbb problémája, hogy Recep Tayyip Erdogan török elnök csatlakozni kíván a Sanghaji Együttműködési Szervezethez (SCO), amely egy Oroszország és mindenekelőtt Kína által vezetett biztonsági szervezet.\n\nSoron kívül Az ukránok szerint négy orosz repülőt lőttek ki szombaton, az egyikről videójuk is van\n\n„A NATO-nak és az Európai Uniónak is fel kell tennie azt a kérdést, meddig engedik még, hogy Erdogan játszadozzon velük” – mondta Jürgen Trittin, aki a Zöldek külpolitikai szóvivője a Bundestagban.\n\n“Törökország megakadályozza, hogy a NATO felügyelje az ENSZ Líbiával szembeni fegyverembargóját. NATO-tagként többet tesznek az Oroszország elleni szankciók kijátszásáért, mint Kína. Erdogan továbbá akadályozza Finnország és Svédország NATO-csatlakozását is. Most pedig Iránnal együtt akar csatlakozni az SCO-hoz.”\n\nTrittin szerint ezek miatt eljött az ideje egy „erőteljesebb Törökország-politikának”. Mivel senkit sem lehet kizárni a NATO-ból, ezért meg kell fontolni a Törökországgal szembeni gazdasági kényszerintézkedéseket.\n\nNils Schmid, az SPD parlamenti frakciójának külpolitikai szóvivője úgy látja, hogy Erdogan terve súlyos hiba és újabb kísérlet arra, hogy elterelje a figyelmet a török belpolitikai válságról – írta meg a Spiegel.",
    "Ankara nem zárja ki a támadás lehetőségét Görögország ellen": "Egy esetleges támadással fenyegette meg a napokban Törökország Görögországot, amiért szomszédja állítólag a demilitarizált égei-tengeri szigetek felfegyverzésébe kezdett. Ankara indoklása szerint ezek a területek az 1923-as lausanne-i és az 1947-es párizsi békeszerződések értelmében éppen azzal a feltétellel kerültek Görögországhoz, hogy Athén nem fog semmilyen katonai tevékenységet folytatni rajtuk.\n\nHa eljön az ideje, megtesszük, amit kell. Ahogyan mondani szoktuk: lehet, hogy egy éjszaka hirtelen megjelenünk\n\n– közölte Recep Tayyip Erdogan török elnök, aki szerint Görögország megszállta az égei-tengeri szigeteket.\n\nA szíriai és iraki kurdok ellen pedig Ankara már többször beváltotta ígéretét, miszerint az éjszaka leple alatt fognak támadni.\n\n– Azt mondanánk Görögországnak: ne felejtse el Izmirt – folytatta Erdogan arra utalva, hogy 1922-ben a török erők vereséget mértek a görög csapatokra a nyugat-törökországi városban. – Nézzék csak meg a történelmet. Ha Athén most tovább megy, komoly árat fizet – tette hozzá a 68 éves államfő. Athén sem késlekedett a válasszal, a görög külügyminisztérium úgy reagált: tájékoztatni fogják szövetségeseiket és partnereiket a provokatív állításokról, hogy mindenki számára világos legyen, ki robbantja fel a dinamitot.\n\nMindét ország NATO-szövetséges, ez alapvetően korlátozza, hogy kialakuljon egy valós fegyveres konfliktus, háború a két ország között\n\n– magyarázta Egeresi Zoltán. A Törökország-szakértő elmondta: a két állam ugyanannak a szövetségi rendszernek a tagja, és az Egyesült Államok, valamint más szövetségesek sem néznék jó szemmel a konfliktus ilyen szintű eszkalációját.\n\n– Ugyanakkor amit most hallottunk, az mindkét részről a mindennapos párbeszéd, nyilatkozatháború része marad. A törökök – és a görögök ugyanúgy – hol ezt, hol azt fogják nehezményezni. A narratíva, hogy a másik fél megszegi a nemzetközi szerződéseket, ugyanúgy megjelenik majd a helyi sajtóban, és beszivárog hozzánk is – fejtette ki Egeresi Zoltán.\n\nNem lesz háború, ugyanakkor erődemonstráció annál inkább, mert jövő nyáron választások lesznek mindkét országban. Úgyhogy mindkét fél vezetése arra fogja használni ezt a feszültséget, hogy a belpolitikai napirendet ezzel a külpolitikai témával dominálja, a belső problémákról pedig elterelje a figyelmet\n\n– emelte ki a szakértő, hozzátéve, a nemzeti érzelmű szavazók könnyen mozgósíthatók.\n\nA történelem során a szomszédos országok több háborút is vívtak egymás ellen, kapcsolatukat pedig máig számos konfliktus mérgezi.\n\nEzek közé tartozik a légtérsértésekről, a tengeri határokról, az etnikailag megosztott Ciprusról, a Földközi-tenger keleti medencéjében felfedezett hatalmas földgázmezők kiaknázásáról, illetve az illegális migrációról szóló vita is. Egeresi Zoltán arról is beszélt, a felek többször is igyekeztek rendezni a nézeteltéréseiket, ám a próbálkozásaik sosem voltak igazán őszinték. A török elnök és Kiriákosz Micotákisz görög kormányfő legutóbb márciusban ült tárgyalóasztalhoz, a békülési kísérlet azonban ez alkalommal is zátonyra futott. Recep Tayyip Erdogan májusban közölte, nem hajlandó többet beszélni a görög miniszterelnökkel, aki washingtoni látogatásakor arra kérte az Egyesült Államokat, hogy – tekintettel a feszült állapotokra – ne adjon el F–16-os vadászbombázókat Törökországnak.",
    "Törökország: Juan Mata és Mauro Icardi is a Galatasarayban folytatj": "Két sztárjátékossal erősítette meg keretét az átigazolási időszak hajrájában a török labdarúgó-bajnokságban jelenleg hetedik helyen álló Galatasaray, amely kölcsönbe megszerezte a francia Paris Saint-Germain argentin támadóját, Mauro Icardit, valamint szerződést kötött a legutóbb az angol Manchester Unitedben játszó Juan Matával is.\n\n!­­Goa3 beépítés: 640*360 1 nso aloldal külföldi foci minden más foci, 1614178 -->\n\nJuan Mata egy évre írt alá, ami meghosszabbítható (Fotó: Twitter/Galatasaray)\n\nA világ- és Európa-bajnok spanyol középpályást, Juan Matát pedig ingyen szerezte meg az isztambuli klub. A 34 éves Matának 2022. június 30-án járt le a szerződése az angol Manchester Unitednél, melyet a „vörös ördögök” nem hosszabbítottak meg, így a középpályás szabadon igazolható játékossá vált.\n\nA Real Madrid utánpótlásában nevelkedő Matát korábban a Valenciától szerezte meg a Chelsea, melyet 2011 és 2014 között erősített, majd aláírt a manchesteriekhez, akiknél nyolc év alatt 196 mérkőzésen 34 gólt szerzett.\n\nJuan Mata a 2022–2023-as idény végéig szóló szerződést írt alá a Galatasarayjal, melynek opciója lesz a kontraktust újabb egy évvel meghosszabbítani.\n\n— Galatasaray EN (@Galatasaray) September 8, 2022\n\nA török klub az átigazolási időszak hajrájában egy másik sztárt is megszerzett, hiszen a francia Paris Saint-Germaintől a 2022–2023-as idény végéig kölcsönbe érkezik a csapathoz Mauro Icardi.\n\nA 29 éves támadó 2020-ban igazolt végleg a PSG-hez az olasz Internazionalétól, miután már a 2019–2020-as idényben is kölcsönben Párizsban futballozott, de a franciáknál annak ellenére sem tudott alapemberré válni, hogy minden sorozatot figyelembe véve 92 mérkőzésen 34 gólt és hat asszisztot jegyzett.\n\nIcardi a 2022–2023-as idényre érkezett kölcsönbe a Galatasarayhoz, de 6.75 millió eurós fizetéséből hatot továbbra is a franciák állnak.\n\nYeni transferimiz Mauro Icardi sponsor hastanemiz Liv Hospital Vadistanbul şubesinde sağlık kontrolünden geçti. pic.twitter.com/KwTJ95AcJs — Galatasaray SK (@GalatasaraySK) September 8, 2022\n\n\n\n(MTI)",
    "Iskolás kosárlabda-világbajnokság: Nigéria Humble Hungary, Törökország": "Által Victor Canayo\n\nNigéria képviselői a 2022-es iskolai kosárlabda-világbajnokságon – a Bishop Dimiari Gimnázium és a St. Jude’s Girls Secondary School, Amarata, Bayelsa állam, Dél-Dél-Nigéria, legyőzték Magyarországot és Törökországot a folyamatban lévő tornán.\n\nElsőként a Bishop Timiary Gimnázium fiúcsapata lépett pályára, de nem kezdték jól a tapasztalt magyar csapattal.\n\nA magyar csapat az első és a második negyedtől vezetve 15 ponttal vezetett a harmadik negyedre. De a harmadik negyed volt a fordulópont, amikor a nigériai csapat hét pontra csökkentette előnyét a harmadik negyed végén.\n\nAz utolsó negyedben a nigériai fiúk a legjobbak voltak, amikor az elejétől fogva felülmúlták ellenfelüket, és az utolsó negyedben 15 ponttal nyertek, így 59-52-re zárták a meccset.\n\nDixon Bumham volt a meccs embere, miután 14 gólt szerzett egy gólpasszal, John Wilberforce is kétszámjegyű volt 14-gyel, míg Favre Gaby 11-et szerzett.\n\nA nőknél a St. Jude’s Girls’ High School csapata Hembam Wandoo vezetésével a török ​​óriások ellen mutatta meg klasszisát.\n\nA nigériai nőket nem ijesztette meg török ​​nőik erőnléte, hiszen az első negyedtől a negyedik negyedig ők diktálták a játék tempóját.\n\nAnnak ellenére, hogy a negyed nagy részében vezettek, a török ​​nők erősek voltak a harmadik negyedben, de a visszatérésüket a nigériai nők felborították, így 48-37-re zárták a döntetlent.\n\nEz az első alkalom, hogy Nigéria részt vesz a bajnokságban a 19 ország, köztük Brazília, Bulgária, Chile, Franciaország, Görögország, Magyarország, India, Írország, Nepál, Észak-Macedónia és Szerbia Líbiával küzdő két afrikai csapata egyikeként. , Szlovénia, Kínai Tajpej és Törökország.\n\nA nigériai csapatok a Nemzetközi Iskolasport Szövetség (ISF) által szervezett, a Szerbiai Iskolasport Szövetség által szervezett fiú- és lányversenyen indulnak.",
    "VIDEÓK : Rendkívüli állapot Bulgáriában, hirtelen sok menedékkérő érkezett Törökország felől": "",
    "Erdoğan őrjöng – véget ér az amerikai embargó": "Erdoğan török elnök júniusban felszólította Görögországot, hogy demilitarizálja az égei-tengeri szigeteket, mondván, „nem tréfál” az ilyen megjegyzésekkel. Törökország szerint Görögország katonai jelenlétet épített ki az Égei-tengeren, megsértve azokat az egyezményeket, amelyek garantálják a szigetek fegyvertelenségét. Azzal érvelt, hogy a szigeteket csakis azzal a feltétellel engedték át Görögországnak az első világháború végén, hogy demilitarizálják őket – írta a Kathimerini napilap.\n\nA szigetek militarizálása\n\nEzzel szemben Görögország úgy látja, hogy Törökország szándékosan félreértelmezte a keleti szigetein lévő fegyveres erőkre vonatkozó szerződéseket, és azt állítja, hogy jogi alapja van megvédeni magát Ankara ellenséges akciói után, beleértve a régóta fennálló háborús fenyegetést is.\n\nAnnak ellenére, hogy Törökország rendelkezik a Földközi-tenger leghosszabb partszakaszával (1870 kilométer), nem élhet a Kelet-Mediterráneum jövedelmező gázkitermelésével az 1922-ben aláírt Lausanne-i Megállapodás miatt. A megállapodás megvédte Törökország szuverenitását a világ akkori nagyhatalmainak agressziójával szemben. Viszont megfosztotta Törökországot szinte minden tengeri jogától a Földközi-tengeren Görögország és Ciprus javára.\n\nFöldközi-tengeri kutatófúrás Ciprus partjainál. Törökország nem termelhet ki földgázt. (Fotó: Ciprus Energiaügyi, Kereskedelmi és Ipari Minisztériuma) Földközi-tengeri kutatófúrás Ciprus partjainál. Törökország nem termelhet ki földgázt. (Fotó: Ciprus Energiaügyi, Kereskedelmi és Ipari Minisztériuma)\n\nAmerika lépést vált\n\nHárom hete aztán Erdoğan a görög-török ​​háború századik évfordulója alkalmából éltette a törökök „nagy támadását” a görögök ellen, akiket „bábuknak” nevezett az „áruló” idegen hatalmak szolgálatában. Ezt már az amerikai külügyminisztérium nem hagyta annyiban. Bejelentette, hogy a görög szigetek szuverenitása nem vitatott, és Erdoğan ​​elnök Athénnal kapcsolatos kijelentései „károsak”.\n\nAz amerikai külügyminisztérium aztán még tovább ment, és múlt péntek este bejelentette, hogy a Ciprusi Köztársaság októbertől ismét vásárolhat amerikai fegyvereket. Ezzel véget vet az embargónak, amelyet Washington 1987-ben vezetett be, annak reményében, hogy növeli a nyomást a megosztott sziget tárgyalásos rendezése érdekében. Ezenkívül ennek meg kell akadályoznia a konfliktus további militarizálását.\n\nCiprus fegyvert kapott Oroszországtól\n\nAz amerikai embargó soha nem hozta meg a kívánt hatást, de főleg arra késztette a ciprusi kormányt, hogy más fegyverszállítók után nézzen. Konkrétan Moszkvában találta meg, amit keresett. Az ortodox szigetállam szoros kulturális, gazdasági és a nagy orosz közösségen keresztül személyes kapcsolatokat is ápol Oroszországgal.\n\nAz embargó washingtoni feloldása egyben a jóindulat gesztusaként is felfogható azzal a céllal, hogy az Oroszország elleni szankciókkal küszködő nicosiai kormányt szorosabban a nyugati táborhoz kösse. A ciprusi hajózási társaságok – akárcsak a görögországi –, nagymértékben részt vesznek az Oroszországgal folytatott tengeri kereskedelemben, és érezni fogják az orosz olajexport korlátozására irányuló intézkedések hatását. Az amerikai fegyverzet eladásának feltétele, hogy az orosz hadihajók ne vonulhassanak be ciprusi kikötőkbe.\n\nErős kritika Ankarából\n\nA pénteki döntést a görög-török ​​ellentét és a Földközi-tenger keleti térségében tapasztalható geopolitikai elmozdulások hátterében kell értelmezni. Míg Nicosia és Athén boldogan üdvözölte Washington nyilatkozatát, Törökország és az észak-ciprusi kormány határozottan elítélte az amerikai lépést.\n\nKapcsolódó cikk Ciprusi tárgyalások: a görögök helyre tették Erdogant Ciprasz szerint agresszív fenyegetőzés helyett komolyságra és együttműködésre van szükség.\n\nA török ​​külügyminisztérium közleménye szerint az embargó feloldása fegyverkezési versenyhez vezet a szigeten, fenyegetve a békét a térségben. Emellett a két fél közötti egyenlőtlen bánásmód elősegíti a ciprusi görögök hajthatatlanságát, és ezzel megnehezíti a konfliktus rendezését.\n\nA török ​​fél nem teljesen téved, amikor rámutat a Ciprusi Köztársaság EU-felvétele miatt kialakult egyensúlyhiányra és az ebből adódó kompromisszumkeresési nehézségekre. Az utolsó komoly újraegyesítési kísérlet, az úgynevezett Annan-terv 18 éve a ciprusi görögök vétója miatt kudarcot vallott.\n\nA ciprusi kérdés előrehaladását azonban a nagyobb régióban tapasztalható feszültségek is hátráltatják, amelyeket elsősorban Törökország váltott ki az elmúlt években, különösen az erőforrásokban gazdag régió tengeri határai körüli vitában.\n\nÉszak-Ciprus 48 évvel ezelőtti török katonai megszállása óta nagy a feszültség Görögország és törökország között. Ciprus uniós csatlakozása ezt csak fokozta. (Fotó: MTI / EPA / Katia Christodoulou) Észak-Ciprus 48 évvel ezelőtti török katonai megszállása óta nagy a feszültség Görögország és törökország között. Ciprus uniós csatlakozása ezt csak fokozta. (Fotó: MTI / EPA / Katia Christodoulou)\n\nWashington már három éve pozicionálta magát\n\n2019 őszén Mike Pompeo volt amerikai külügyminiszter megállapodást írt alá Athénnal, amely lehetővé teszi az amerikai csapatoknak, hogy szélesebb körben vegyék igénybe a görög bázisokat. A megújított görög-amerikai katonai szerződés 2019 őszi megkötése rámutatott arra, hogy a Kelet-Mediterráneum – amely Európa, Ázsia és Afrika találkozási pontja – visszatért az amerikai stratégiai gondolkodás homlokterébe. Már csak azért is, mert Ankara és Moszkva ütemesen bővíti jelenlétét a Mediterráneumban Líbiától Egyiptomig.\n\nA szerződés keretében Washington fejleszti 6. flottájának bázisát Krétán, létrehoz egy drónbázist Görögország közepén, és felépített Alexandropouli kikötővárosában egy katonai bázist, amely mára kulcsfontosságú szerepet játszik Washington ukrajnai fegyverszállításaiban.\n\nErdoğan kacérkodik a Sanghaji Együttműködési Szervezettel\n\nErdoğan török ​​elnök eközben folytatja geopolitikai libikókáját, annak ellenére, hogy Oroszország háborút vív Ukrajnával. A Sanghaji Együttműködési Szervezet (SCO) múlt szombati csúcstalálkozóját követően Erdoğan kijelentette, hogy országa teljes jogú tagságra törekszik a Kína és Oroszország által uralt biztonságpolitikai szervezetben.\n\n(Káncz Csaba szerzői oldala itt érhető el.)",
    "NL, C-liga: a feljutó törökök Feröeren, a kazahok Azerbajdzsánban k": "A labdarúgó Nemzetek Ligája C-ligájában két csoportgyőztes is kikapott: Törökország Feröeren 2–1-es, míg Kazahsztán Azerbajdzsántól 3–0-s vereséget szenvedett.\n\nKikaptak a kazahok (Fotó: Kazah Labdarúgó-szövetség)\n\nA már biztos csoportgyőztes Kazahsztán Azerbajdzsánba utazott a záró fordulóban, ám a befejezés feltehetően nem úgy sikerült, ahogyan a vendégek eltervezték: kapura lövési kísérlet nélkül hozták le a 90 percet, igaz, már a 36. percben emberhátrányba kerültek, mivel Nurali Alip két perc alatt két sárga lapot kapott. Az azeriek a második félidőben háromszor is eredményesek voltak, ennek köszönhetően 3–0-s sikert könyvelhettek el, és a második helyen zárták a csoportot.\n\nA Szlovákiában hatályos, fehéroroszokra vonatkozó beutazási tilalom miatt másik helyszínt kellett keresni a szlovák–fehérorosz mérkőzésnek, így került a két csapat semleges helyszínre, Topolyába, a TSC Arénába. Juraj Kucka hiába szerzett vezetést a 34. percben, a videobíró segítségével, kezezés miatt érvénytelenítették a találatot. Ivan Bahar viszont már érvényes gólt jegyzett, előnyhöz juttatva a beloruszokat. Szlovákiának a második játékrészben csak egyenlítésre futotta – 1–1-es döntetlennel ért véget az összecsapás.\n\nA török válogatott teljesítménye erősen visszaesett az utolsó két fordulóra: a Luxemburg elleni hatgólos döntetlent követően Stefan Kuntz együttese kikapott Feröeren. Törökország a második félidő elején egy védelmi hibát követően került hátrányba, majd Joan Edmunsson parádés emelésével már kettővel vezetett Feröer. A harmatosan játszó vendégek erejéből csak a szépítésre futotta. 2–1\n\nLitvánia egy ponttal esik ki a D-ligába, miután hajrában kapott góllal Luxemburgban is vereséget szenvedett. A második félidőben Gerson Rodriguestől les miatt elvettek egy gólt, ám a támadó nem sokkal a meccs vége előtt közelről be tudott találni érvényesen is.\n\nNEMZETEK LIGÁJA\n\n6. FORDULÓ\n\nC-LIGA\n\n1. CSOPORT\n\nLuxemburg–Litvánia 1–0 (Rodrigues 88.)\n\nFeröer–Törökország 2–1 (V. Davidsen 53., Edmundsson 59., ill. Gürler 89.)\n\nAz 1. csoport végeredménye 1. Törökország 6 4 1 1 18–5 +13 13 2. Luxemburg 6 3 2 1 9–7 +2 11 3. Feröer 6 2 2 2 7–10 –3 8 4. Litvánia 6 – 1 5 2–14 –12 1\n\n\n\n3. CSOPORT\n\nSzlovákia–Fehéroroszország 1–1 (Zrelák 65., ill. Bahar 45.)\n\nAzerbajdzsán–Kazahsztán 3–0 (Marocskin 66. – öngól, Ozobic 74., Nuriev 90+1.)\n\nKiállítva: Nurali Alip (Kazahsztán, 36.)",
    "Döntetlennel utazik Törökországba a Csíkszereda az ifi BL-ben": "Bravúros döntetlent játszott hazai pályán a Csíkszereda U19-es focicsapata a török Galatasaray ellen az ifjúsági Bajnokok Ligája felsőházi rájátszásában.\n\nAz FK Csíkszereda egymást követő második szezonban képviseli Romániát a ifjúsági Bajnokok Ligájában, a székelyföldiek legutóbb a francia bajnok Angiers ellen korán búcsúztak a sorozattól. Idén sem volt könnyebb sorsolásuk, Törökország kirakatcsapatán, a Galatasaray AŞ-en kell túljutniuk.\n\nA török sztárcsapat kezdte jobban a mérkőzést, a 11. percben egy kiváló indítás után Ali Bülbül szerezte meg a vezetést. A csíkszeredaiak első helyzetére az első félidő végéig kellett várni, amikor Omar El-Sawy szerzett labdát, majd passzolt Bíró Tamásnak, aki a hálóba juttatta a labdát, a gólt azonban les miatt érvénytelenítette a boszniai játékvezető.\n\nA fordulást követően a székelyföldi csapat sokkal céltudatosabban kezdett játszani, aminek a 64. percben meg is lett az eredménye, Sebestyén Botond készítette elő a labdát az egyiptomi származású, de marosvásárhelyi születésű Omar El-Sawy elé, aki a kapuba lőtt és kialakította a 1-1-es végeredményt.\n\nA párharc visszavágóját három hét múlva, október 5-én Törökországban játsszák.\n\nAz FK Csíkszereda továbbjutás esetén az ukrán Rukh Lviv és lengyel Zagłębie Lubin párharcának győztesével játszik.",
    "Vízben tocsogó padlószőnyeg, korgó gyomor az ötcsillagos hotelben – Rémálom lett Editék törökországi álomútjából": "Vízben tocsogó padlószőnyeg, korgó gyomor az ötcsillagos hotelben – Rémálom lett Editék törökországi álomútjából\n\nDr. Radics Edit soha nem felejti el ezt a nyaralást, sajnos nem a szép emlékek miatt / Fotó: Zsolnai Péter\n\nTörténelmi attrakciókat ígért az érdeklődőknek egy budapesti utazási iroda 350 ezer forintért, 4 csillagos szállodákkal, felkészült idegenvezetőkkel dr. Radics Editnek és még 32 útitársának. Kulturális élmények helyett azonban rémálommá vált nyaralást kaptak a pénzükért.\n\nIlyen lesz Kulcsár Edina és G.w.M. esküvője: az aranyhintót sem hagynák ki – videó\n\nElázott szőnyeg, használt tampon, koszos fürdőszoba várta az utazókat az egyik hotelben, a körutazás egy másik állomásán pedig több tíz kilométerre a városközponttól szállásolták el őket. Az utolsó nap pedig nem fértek fel a repülőre.\n\n– Elképzelni sem tudom, mi történt, ugyanis már többször utaztam ezzel az irodával, és a legjobbnak tartottam őket az országban – kezdett bele a történtek taglalásába Edit. Már az furcsa volt, hogy bár a 20 fős csoportot hirdettek, 33-an indultak el Isztambulba.\n\nRémálommá vált a római álomutazás: Vivi és Ádám a lefoglalt szállást sem kapták meg, ahol helyette kellett lakniuk, maga volt a pokol\n\n– Amikor leszálltunk, közölték, hogy másik szállodába megyünk, nem városközpontban van, hanem több tíz kilométerrel távolabb. Ez azért volt gond, mert szerettünk volna sétálni a belvárosban és megvacsorázni egy étteremben, ezért sem rendeltünk előre vacsorát a hoteltől. A hosszas buszoztatás vége az lett, hogy este 10-kor foglalhattuk el a szobánkat, szó sem lehetett programozásról, pláne ilyen messze mindentől.\n\nAz utasok nemcsak a varázslatos Isztambult szerették volna látni, ezért fizettek be az egyhetes körutazásra / Fotó shutterstock\n\nVégül átszámolva fejenként 6 ezer forintért kaptunk valami kevés maradék ételt, amiről látszott, hogy 15 adagot osztottak el 30 felé, kemény, fasírtszerű gombócot rizzsel, hidegen. Salátát más asztalokon hagyott tányérokról szedett össze a pincér.\n\nA szobámat nem takarították ki, vizes volt a szőnyeg, alighanem az elromlott hűtőből folyt ki valami. A fürdőszoba piszkos volt, valaki használt tamponokat hagyott a szemetesben. Végül kaptunk másik szobát, de a hűtő abban sem működött, a recepció mellett egy közös hűtőben kellett tárolnom a hűtést igénylő gyógyszeremet – sorolta Edit.\n\nRadics Edit és utitársai nem szállhattak fel a hazainduló gépre, mert több jegyet adtak el a szervezők / Fotó: Zsolnai Péter\n\nMásnap reklamált az idegenvezetőnél, mire azt a választ kapta, hogy Törökországban ilyen az ötcsillagos szálloda. A idegenvezetőt egyébként egymás között csak „Néma Leventének” hívták, mert legtöbbször csak mutogatott, melyik irányban van éppen látnivaló.\n\nItt volt az első szálláshely, az ígéret ellenére nagyon messze a városközponttól, a szobában vizes padlószőnyeg, az étteremben hideg maradék fasírt várta az utazókat / Fotó: Blikk\n\nA szállással más állomáshelyen is probléma volt: Bursában például olyan messze voltak a városközponttól, hogy amikor egy fakultatív programról indultak volna vissza, a taxis nem ismerte a hotel címét, a telefonos GPS segített végül.\n\nA java még hátra volt: Edit és útitársai az utolsó nap nem tudtak felszállni a repülőre. Kiderült, hogy több jegyet adtak el a gépre, mint ahány férőhely volt.\n\n– Hatórás vásrkozás után betereltek minket egy buszba, és vagy 2,5 órán át utaztunk egy 90 kilométerrel távolabbi hotelba. Hallottam, hogy a sofőrt a diszpécser utasította, hogy 10 előtt semmiképp se érkezzünk meg a szállodába, mert akkor nekik adót kell fizetniük utánunk.\n\nMiután nem szállhattak fel a repülőre, a csoportot ebben a szállodába vitték, két és fél óra buszozás után érkeztek meg / Fotó: Blikk\n\nFél 11-kor jutottunk a hotelbe, vacsorának elázott szendvicset kaptunk. Reggel 6-kor ébresztő volt, 7-kor indulás a reptérre, de fél 7-kor a személyzet még nem készült el a reggelivel. Felmarkoltunk egy kis paradicsomot, így szálltunk be éhesen a buszba.\n\nMásnap a reptéren ismét el akarták küldeni az utazócsoportot, mert hitték el nekik, hogy nem lekésték a gépet, hanem a légitársaság hibájából nem fértek bel a korábbi járatra.\n\n- El akartak küldeni minket, de jól beszéltünk angolul, és nem tágítottunk, amíg oda nem jött egy vezető és nem intézkedett a repülőjegyről. Végül csak az esti géppel tudtunk eljönni, így az egész napot a reptéren töltöttük. Az unokatestvérem belebetegedett az utazásba, nekem pedig a másfél napos késés miatt le kellett mondanom a pácienseimet, 30 ezer forintos telefonszámlát csináltam így Törökországban – zárta Edit a beszámolót.\n\n– Az utasok többsége nem panaszkodott az utazásra, induláskor tájékoztattuk őket a változásokról. 4 csillagos szállást ígértünk, azt is kaptak. Akinek mégis problémát okozott valami, azokat kárpótolni fogjuk, már tárgyalunk a lehetőségekről – közölte a Blikkel az utazási iroda irodavezetője.\n\nRémálommá vált a római álomutazás: Vivi és Ádám a lefoglalt szállást sem kapták meg, ahol helyette kellett lakniuk, maga volt a pokol",
    "Szijjártó Péter: Törökországot a legnagyobb megbecsülés illeti!": "A törökök tették az egyetlen sikeres kezdeményezést arra, hogy közvetítsenek Oroszország és Ukrajna között.\n\n„Mevlüt Çavuşoğlu barátom közreműködésével eddig a törökök tették az egyetlen sikeres kezdeményezést arra, hogy közvetítsenek Oroszország és Ukrajna között – mindezt akkor, amikor a párbeszéd fontossága minden korábbi szintet meghaladt.\n\nEmellett Magyarország rendkívül nagy bajban lenne, ha nem építettük volna ki a Török Áramlat gázvezetéket, ami mára a magyar energiabiztonság egyik alappillérévé vált.\n\nMa itt, Belgrádban folytatjuk az együttműködést, pont úgy ahogy eddig, a kölcsönös tisztelet talaján.”\n\nNyitókép: Facebook",
    "Nyolcezer éves építményre bukkantak": "A lengyelországi Mickiewicz Egyetem csapata a közelmúltban Çatalhöyük egyik nagy házát tárta fel – számol be a Heritage Daily. A mai Törökország területén fekvő, több ezer éves lelőhelyen egy nagyon korai, városszerű település maradványai fekszenek.\n\nForrás: Getty Images\n\nÇatalhöyükben egy egyenlőségre törekvő, fejlett társadalom jött létre, a település népessége 3-8 ezer lehetett. A korabeliek szögletes alapú, vályogtéglából emelt házakban éltek, az épületek jól tervezetten, 13 hektáros területen helyezkedtek el. A sűrű elrendezés miatt nem tudtak utcákat vagy sikátorokat kialakítani, a lakók létrákkal, a tetőkön közlekedtek.\n\nA régészek a közelmúltban Arkadiusz Marciniak vezetésével vizsgáltak egy vályogstruktúrát a település keleti határán. Az építmény nagyjából 8 ezer éves. Marciniak szerint a ház sokkal nagyobb, mint a korabeli lakóépítmények többsége, a struktúra megközelítőleg 30 négyzetméteres volt.\n\nA házat 12 agyaggal borított platform emelte meg, a szakértők úgy gondolják, hogy ezek emberi maradványokat őrizhetnek. Az egyik platform tetején két pilaszter található, a szerkezetek tartóoszlopok hatását keltették.\n\nMarciniak szerint az építmény valószínűleg nem lakóház volt, hanem egyfajta közösségi csarnokként vagy gyülekezőhelyként szolgálhatott. Nem kizárható, hogy vallási funkciókat látott el, egyes kiemelt fontosságú személyeket pedig itt temethettek el.",
    "Török gyerek jól vágja – így mozog Erdoğan Törökországa a válságban": "Egyszerre üzletel Ukrajnával és Oroszországgal, a Kelettel és a Nyugattal Eurázsia kompországa. A jövőre százéves köztársaság kiterjesztené érdekszféráját, de közben földig húzza az infláció, ráadásul nemsokára választás jön. Van miről beszélni Törökország kapcsán.\n\nVeczán Zoltán írása a Mandiner hetilapban\n\nEgyik héten Kijevet biztosítja arról, nincsen nála nagyobb híve Ukrajna területi integritásának, a másikon a nevezett ország halálos ellenségével, Vlagyimir Putyin orosz elnökkel folytat szívélyes telefonbeszélgetést együttműködésről. Az oroszoktól vásárol légvédelmi rendszert jó pénzért, akár az amerikaiakkal is konfrontálódva, emellett török drónok tucatjait szállítja az ukránoknak. Szíriában főleg az oroszokkal működik együtt, a migránsokat viszont a nyugati hatalmak kedvéért tartja távol Európától. Ez Törökország elnöke, Recep Tayyip Erdoğan.\n\nA közepesen fejlett, közepesen demokratikus középhatalom nem hajlandó lemondani regionális érdekeiről.\n\nNem szélkakasként forog, ellenkezőleg: vitorlát bont és lavíroz több-kevesebb sikerrel. A törökök titkát Egeresi Zoltán, a Nemzeti Közszolgálati Egyetem Stratégiai Védelmi Kutatóintézetének kutatója és Pénzváltó Nikolett, a Migrációkutató Intézet kutatási vezetője segítségével igyekszünk megfejteni.\n\nA médiának mutatott nagy orosz–török szövetség inkább pragmatikus, semmint baráti kapcsolat. Mint Egeresi kifejti, a két államfő között rendszeres a telefonegyeztetés, a találkozás.\n\n„Putyin nem is oly rég, augusztus elején fogadta Erdoğant többórás tárgyalásra Szocsiban. Persze mindig ki lehet emelni a szoros gazdasági együttműködést: épül az orosz szponzorációjú atomerőmű Akkuyuban, érkezik az orosz olaj és földgáz, ráadásul a Török Áramlat miatt Törökország fontos tranzitállam, az orosz turisták óriási létszámban látogatnak Antalyába, s újabban az oligarchák jachtjai is megszaporodtak a török kikötőkben – sorolja a szakértő. – Ne feledjük el, hogy két birodalmi örökségű országról beszélünk, amely több mint egy tucat háborút vívott egymással. Ez a viszony inkább pragmatikus kalkulációra épül, amelyben erős ellenérdekek feszülnek össze, és a mindenkori geopolitikai helyzettől függően egyezkednek a felek. Problémás területek pedig vannak szép számmal, ezért is láthatunk relatíve gyakori egyeztetéseket.”\n\nPénzváltó Nikolett szintén arra hívja fel a figyelmet, hogy bőven akad érdekellentét a két ország között. Sőt a diplomáciai mélypont sincs annyira messze, hogy a feledés homálya fedje: 2015-ben a szíriai polgárháborúban orosz gépek többször is megsértették a török légteret, és\n\naz egyik ilyen alkalommal a törökök lelőttek egy Szu-24-est.\n\nAz oroszok súlyos szankciókkal reagáltak, s ekkor derült fény a török gazdaság sebezhetőségére. Azóta úgy-ahogy helyrekalapálták a kapcsolatokat. Bő fél év kellett, mire sikerült kiegyezni, hogy aztán újrainduljanak a közös projektek, és Ankara lehetőséget kapjon első észak-szíriai offenzívájára.\n\nA törökök szíriai pozíciója gyengébb az oroszokénál vagy a perzsákénál. Az északnyugat-szíriai Idlibben több millió belső menekült van, akit egy orosz vagy perzsa támogatású offenzíva rátolna a török határokra. Itt Ankara már csak a kurd erők visszaszorításának szándéka miatt is kellemetlenebb helyzetbe került.\n\nAhhoz, hogy szír vagy iraki területen odacsapjon, szüksége van Moszkva jóváhagyására –\n\naz ezért való kérincsélés közben történt meg az első várakoztatós incidens Putyin és az odalátogató Erdoğan között.\n\nNem is habozott visszaadni a kölcsönt a török elnök: nemrég orosz kollégáját hagyta egyedül hosszú másodpercekig a kamerák előtt.\n\nDe akkor mégis ki mellett áll Törökország az orosz–­ukrán konfliktusban? Elsősorban a saját vélt érdekei mellett. Pénzváltó Nikolett szerint ennek lényege, hogy a törökök politikai és katonai szinten Ukrajna, diplomáciai és gazdasági téren Oroszország mellett állnak, Egeresi Zoltán úgy fogalmaz, hogy\n\n„stratégiai autonómiát” vívtak ki maguknak.\n\nAnkara speciális helyzetben van: tagja a világ legerősebb katonai szövetségének, és EU-tagjelölt. Van egy nyugatos elköteleződése, de uniós tagság s ezáltal az Oroszországot sújtó szankciók elfogadásának kötelezettsége nélkül, így a két fél között egyensúlyozva igyekszik minél nagyobb politikai és gazdasági nyereségre szert tenni. Nem ismerte el a Krím orosz területté nyilvánítását, és ennek konzekvensen a mai napig hangot is ad, kiáll a krími tatárok mellett, nem tetszik neki az oroszok megerősödése a Fekete-tengeren, együttműködik Ukrajnával, de az oroszokkal is törekszik erre. És Törökország elég nagy ahhoz, hogy Putyin komolyan vegye. Az egyensúlyozásba az is belefér, hogy megnehezítse a finn és svéd NATO-csatlakozást a kormányzat biztonság- és belpolitikai érdekei szerint – mutat rá Egeresi Zoltán.\n\nTörökország elnöke úgy véli, megtalálta azt a szerepet, amely hazája geopolitikai helyzete alapján a lehető leginkább rá van szabva: a nagy békéltetőét. Hiszen januárban, vagyis a háború előtt meghívta magához a két szemben álló ország vezetőit, otthont adott a márciusi tárgyalásoknak, majd közvetített az ukrán gabona kihozatalát segítő nyári egyezményben. És noha úgy tűnhet, hogy a törökök csak profitálnak a háborús helyzetből, Pénzváltó hangsúlyozza:\n\nnekik is érdekük a fegyverszünet.\n\n„Egyrészt Törökország kereskedőállam, másrészt nem akar ütközőország lenni, nagyon nem hiányzik neki a Fekete-­tengeren egy NATO–Oroszország-konfliktus” – mutat rá. Nem véletlen, hogy a törö­kök a háború kezdetén lezárták a tengert elsősorban az oroszok elől, és a NATO-nak is nyilvánvalóvá tették, nem látják szívesen arrafelé. Védelmi politikai szempontból ugyanis Török­ország kiemelten kezeli saját regionális hatalmi érdekeit. Ebben benne van egy vágyott biztonsági zóna kialakítása a kurdok ellenében az országhatártól távolabb, s ez áll a szíriai és az iraki bevonulás mögött is.\n\nKözben dübörög a fegyverbiznisz. Mint Egeresi rámutat: az előző fél évben az orosz–ukrán háború miatt\n\na török hadiipar, elsősorban a Bayraktar TB2-es drónok hatalmas ingyenreklámot kaptak.\n\nArról nem is beszélve, hogy a Baykar cég, melynek egyik vezetője épp Erdoğan veje, a litván és lengyel TB2-adományszervező kampányokat ügyesen meglovagolva ajándékba is adott Ukrajnának drónokat. A törökök a fegyvervásárlással azonban kissé lyukra futottak az utóbbi években: az orosz Sz-400-as légvédelmi rendszerből vásároltak be, így 2019-től az Egyesült Államok kizárta őket az F-35-programból. Most F-16-os vadászgépeket rendelnek, és katonai téren egyértelműen a Nyugatnál igyekeznek jó pontokat szerezni azzal, hogy Kijevnek szállítanak fegyvert és eszközt.\n\nEz jól felfogott érdeke is Ankarának, mert egy erős Ukrajnát szeretne látni, hogy az oroszok ne nyerjék túl magukat. Emellett a Baykar drónösszeszerelő üzemet hoz létre Ukrajnában, hogy kezelje a honi kapacitáshiányt. Cél, hogy ukrán vállalatok gyártsák a gépek hajtóművét, amivel kikerülik az amerikai hadiipari szankciókat. Mindezekről Ankara nem beszél hangosan, mint Pénzváltó Nikolett megjegyzi: az oroszok kedvéért. „De ettől még a régi lemez megy tovább: tárgyalnak és egyezkednek rendületlenül” – véli Egeresi Zoltán.\n\nA törökök semmiképp nem fognak unatkozni: jövő nyáron egyszerre lesz parlamenti és elnökválasztás.\n\nRecep Tayyip Erdoğan és pártja népszerűsége elég alacsony,\n\nbár a trend korábban kezdődött – mondja az NKE kutatója. Addig is napirenden van jó pár külpolitikai kérdés a görög viszonytól a szíriai beavatkozásig, amivel tematizálni is lehet a választás előtti hónapokat. Annál inkább is, mert közeleg 1923, a Nyugat-ellenes szabadságharc végének és a Török Köztársaság kikiáltásának centenáriuma.\n\n***\n\nGazdasági hullámvasút\n\nTörökország gazdasági szempontból korántsem áll fényesen. Az oroszoknak eladható egyik legfontosabb „java” az, hogy kimaradt a nyugati szankciókból, így több olajat importál tőlük, részben kiváltva a nyugati felvevőpiacot. Ami a földgázt illeti, ott a Török Áramlat, amelynek maximális szállítókapacitása évi 31,5 milliárd köbméter, de ennek a felét Törökország lefölözi, és csak a maradék megy tovább hazánk irányába. Ez a mennyiség eltörpül mind az orosz kitermelés, mind a nyugati igények mellett – csak a magyarországi éves gázfogyasztás 10 milliárd köbméter –, így\n\na törökök is diverzifikálnak, elsősorban Azerbajdzsán felé.\n\nA Törökország bruttó hazai össztermékének 4,5 százalékát jelentő idegenforgalom oroszlánrészét az orosz turisták milliói adják. A törökök igyekeznek is a kedvükben járni. Megegyeztek a Mir bankkártyarendszer elfogadásáról, amelyet az oroszok a kivonuló Visa és Mastercard helyett vezettek be. Ankara emellett lehetővé tette az oroszok vízummentes beutazását akár fél évre. Törökország vonzó cégalapítási célpont is, hiszen nincs rajta a szankciós listán, ottani cégeken keresztül kijátszhatók a kereskedelmi büntetőintézkedések. Letelepedési kötvény gyanánt 400 ezer dolláros ingatlanbefektetést kérnek a török állampolgárságért és útlevélért cserébe. Mint Egeresi Zoltán rámutat: az orosz–török kereskedelem rekordokat ér el. A júliusi török export például a tavalyihoz képest csaknem a felével nőtt, ez a kivitel 4 százalékát jelenti; a 10 százalék fölötti import szintén gyors ütemben emelkedik. Meg is fogalmazódtak olyan vádak, hogy Ankara segít kijátszani a szankciókat.\n\nA 80 százalékos infláció viszont érthetően aggasztja a lakosságot.\n\nAz NKE kutatója szerint „a kormányzat elkötelezett a gazdasági növekedés megtartása és az alacsony kamatok mellett, s ebben egyelőre aligha lesz változás, még akkor sem, ha sokan egy még mélyebb pénzügyi válságot vizionálnak”. Egyelőre nincs recesszió, fűzi hozzá: ez évre 4 százalékos növekedést várnak. A vezetés igyekszik rendszeres minimálbér- és fizetésemelésekkel csillapítani a kedélyeket, és gőzerővel épülnek a vezetékek a nemrég feltárt fekete-tengeri gázmezőkhöz, hogy jövőre már termelni lehessen.\n\nNyitóképen: Recep Tayyip Erdoğan pártja szeptember 2-ai találkozóján. Fotó: AFP / Anadolu Agency / Mustafa Kamaci",
    "NL: egyet változtatott Rossi a győztes csapaton, így kezdünk az ola": "A két szövetségi kapitány, Marco Rossi és Roberto Mancini kijelölte a kezdőcsapatokat a Magyarország–Olaszország labdarúgó Nemzetek Ligája-csoportmérkőzésre. Íme, így kezd a két válogatott hétfő este a Puskás Arénában!\n\nD. Á.\n\nNL: egyet változtatott Rossi a győztes csapaton, így kezdünk az olaszok ellen\n\nSzalai Ádám kezdőként lép pályára a búcsúmeccsén a válogatottban (Fotó: Szabó Miklós)\n\nA németek elleni mérkőzéshez képest egyetlen változás, hogy Nego Loic kezd Gazdag Dániel helyett a magyar együttesben.\n\nNEMZETEK LIGÁJA\n\nA-LIGA, 3. CSOPORT\n\n6. FORDULÓ\n\nMAGYARORSZÁG–OLASZORSZÁG – élőben az NSO-n!\n\nBudapest, Puskás Aréna, 20.45 óra (Tv: M4 Sport). Vezeti: Bastien (Zakrani, Berthomieu) – franciák\n\nMAGYARORSZÁG: Gulácsi – Lang, Orbán, Szalai Attila – Fiola, Nagy Á., Schäfer, Kerkez – Nego, Szoboszlai – Szalai Ádám. Szövetségi kapitány: Marco Rossi\n\nA kispadon: Dibusz (kapus), Szappanos (kapus), Mocsi,Varga K., Bolla, Kleinheisler, Gazdag, Styles, Ádám, Baráth, Botka, Vécsei\n\nOLASZORSZÁG: Donnarumma – Tolói, Bonucci, Acerbi – Di Lorenzo, Barella, Jorginho, Cristante, Dimarco – Raspadori, Gnonto. Szövetségi kapitány: Roberto Mancini\n\nA kispadon: Meret (kapus), Provedel (kapus), Luiz Felipe, Pobega, Frattesi, Scamacca, Esposito, Grifo, Mazzocchi, Gabbiadini, Zerbin, Bastoni\n\nKapusok: Dibusz Dénes (Ferencvárosi TC), Gulácsi Péter (RB Leipzig – Németország), Szappanos Péter (Budapest Honvéd FC)\n\nVédők: Bolla Bendegúz (Grasshoppers – Svájc), Botka Endre (Ferencvárosi TC), Fiola Attila (Mol Fehérvár FC), Kecskés Ákos (LASK – Ausztria), Lang Ádám (Omonia Nicosia – Ciprus), Mocsi Attila (ZTE FC), Willi Orbán (RB Leipzig – Németország), Szalai Attila (Fenerbahçe – Törökország)\n\nKözéppályások: Baráth Péter (DVSC), Kerkez Milos (AZ Alkmaar – Hollandia), Kleinheisler László (NK Osijek – Horvátország), Nagy Ádám (AC Pisa – Olaszország), Nego Loic (MOL Fehérvár FC), Schäfer András (FC Union Berlin – Németország), Styles Callum (Millwall FC – Anglia) , Vécsei Bálint (Ferencvárosi TC)\n\nTámadók: Ádám Martin (Ulszan Hyundai – Dél-Korea), Gazdag Dániel (Philadelphia Union – Egyesült Államok), Szalai Ádám (FC Basel – Svájc), Szoboszlai Dominik (RB Leipzig – Németország), Vancsa Zalán (Lommel SK – Belgium), Varga Kevin (Hatayspor – Törökország)\n\nAZ OLASZ VÁLOGATOTT KERETE\n\nKapusok: Gianluigi Donnarumma (Paris Saint-Germain), Alex Meret (Napoli), Ivan Provedel (Lazio), Guglielmo Vicario (Empoli)\n\nVédők: Francesco Acerbi (Internazionale), Alessandro Bastoni (Internazionale), Leonardo Bonucci (Juventus), Giovanni Di Lorenzo (Napoli), Federico Dimarco (Internazionale), Emerson Palmieri (West Ham United), Federico Gatti (Juventus), Luiz Felipe (Real Betis), Pasquale Mazzocchi (Salernitana), Rafael Toloi (Atalanta)\n\nKözéppályások: Nicolo Barella (Internazionale), Bryan Cristante (Roma), Jorginho (Chelsea), Lorenzo Pellegrini (Roma), Tommaso Pobega (Milan), Sandro Tonali (Milan)\n\nTámadók: Matteo Cancellieri (Lazio), Wilfried Gnonto (Leeds United), Vincenzo Grifo (Freiburg), Matteo Politano (Napoli), Giacomo Raspadori (Napoli), Gianluca Scamacca (West Ham United), Alessio Zerbin (Napoli)\n\nNEMZETEK LIGÁJA, CSOPORTKÖR\n\nA-LIGA, 3. CSOPORT\n\nA MAGYAR VÁLOGATOTT PROGRAMJA\n\nJúnius 4.: MAGYARORSZÁG–Anglia 1–0\n\nJúnius 7.: Olaszország–MAGYARORSZÁG 2–1\n\nJúnius 11.: MAGYARORSZÁG–Németország 1–1\n\nJúnius 14.: Anglia–MAGYARORSZÁG 0–4\n\nSzeptember 23.: Németország–MAGYARORSZÁG 0–1\n\nSzeptember 26., 20.45: MAGYARORSZÁG–Olaszország – élőben az NSO-n!",
    "Nem akárhonnan kapott kemény üzenetet Vlagyimir Putyin": "A megszállt ukrán területeken most is zajló \"népszavazások\" témájában szólalt meg a török elnök szóvivője.\n\nA Bloomberg hírügynökség beszámolója szerint Recep Tayyip Erdogan elnök szóvivője, Ibrahim Kalin úgy fogalmazott, hogy\n\nTörökország kiáll Ukrajna mellett a háborúban, és meg fogja védeni területi integritását és szuverenitását.\n\nArról is beszélt, hogy Ankara nem fogja elismerni az Oroszország által a megszállt ukrán területek annektálásáról tartott népszavazások eredményét. A hírügynökség arra is emlékeztet, hogy eddig Törökország igyekezett betölteni a közvetítő szerepét az orosz és ukrán fél között, jó kapcsolatokat ápol mind Oroszországgal, mind Ukrajnával, és tartózkodik attól, hogy csatlakozzon a Moszkva elleni nyugati szankciókhoz.\n\nEzt alátámasztva a szóvivő hangsúlyozta: Törökország az egyetlen ország, amely erőfeszítéseket tesz a háború befejezésére\".\n\nA török elnök szóvivője arról is beszélt, hogy az állami hitelezők még mindig vizsgálják az orosz fizetési rendszer, a Mir használatát, miután az amerikai pénzügyminisztérium külföldi eszközök ellenőrzésével foglalkozó hivatala, az OFAC a múlt héten figyelmeztette a pénzintézeteket, hogy ne kössenek új megállapodásokat, illetve ne bővítsék a meglévőket a Mir kártyák orosz üzemeltetőjével.\n\nA Turkiye Is Bankasi AS, vagy az Isbank és a Denizbank AS már felfüggesztette a Mirben való részvételét, így az állami hitelezők bizonytalanok, hogy mit tegyenek a Mir rendszerrel kapcsolatos részvételükkel.\n\nCímlapkép: Recep Tayyip Erdogan török elnök felszólal az ENSZ Közgyűlésének 77. ülésszakán a világszervezet New York-i székházában 2022. szeptember 20-án. Forrás: MTI/EPA/Justin Lane",
    "FSZB: Törökországba és Európába irányuló gázvezeték felrobbantására készült egy ukrán ügynök": "Megakadályozta egy ukrán ügynök tervezett robbantásos merényletét a Törökországba és Európába energiát szállító gázvezeték ellen az orosz Szövetségi Biztonsági Szolgálat (FSZB) – közölte a szolgálat közkapcsolati központja csütörtökön a TASZSZ orosz állami hírügynökséggel.\n\nA támadást a tájékoztatás szerint az Ukrán Biztonsági Szolgálat (SZBU) egy 44 éves, orosz állampolgárságú ügynöke készítette elő, akit korábban Ukrajna területén szerveztek be. A gyanúsítottat és négy, ugyancsak orosz állampolgárságú bűntársát őrizetbe vették.\n\n„A Szövetségi Biztonsági Szolgálat megakadályozta, hogy az ukrán különleges szolgálatok szabotázs- és terrorcselekményt kövessenek el egy Törökország és Európa energiaellátását biztosító olaj- és gázipari létesítményben” – szólt a közlemény.\n\nAz ügynököt akkor fogták el, amikor egy rejtekhelyről származó két, nagy erejű, házi készítésű kumulatív robbanószerkezetet vett elő. Az FSZB szerint a gyanúsított eszközein megtalálták a kommunikációt, amelyet egyik SZBU-beli kezelőjével folytatott. Ezenkívül a robbanószerkezetek összeállítására vonatkozó útmutatást, pénzátutalás nyomait és a robbantás helyszínének koordinátáit is megtalálták a készülékeken.",
    "Elengedték a gyűlöletkeltéssel vádolt melegbarát török popsztárt": "Törökország egyik legnépszerűbb énekesnője iszlám vallási iskolákon ironizált az egyik koncertjén.\n\nKiengedték a házi őrizetből azt a negyvenhat éves török popsztárt, akit még a múlt hónapban tartóztattak le, miután iszlám vallási iskolákkal összefüggésben tett ironikus megjegyzéseket egy koncerten – számolt be az Al Jazeera. Törökország egyik legnépszerűbb énekesnője és dalszerzője, Gülsen Bayraktar Colakoglu, az egyik korábbi isztambuli koncertjén azt találta mondani a színpadon, hogy\n\negyik zenésztársának az volt a „perverziója”, hogy Hatip imám vallási iskolába járt.\n\nEmiatt az idén augusztus végén az évekesnőt letartóztatták, börtönbe zárták, majd rövid idővel később házi őrizetbe vették, annak ellenére, hogy a korábban a közösségi médiában már nyilvánosan bocsánatot kért a szavaiért.\n\nKapcsolódó Vallási iskolákkal viccelődött, letartóztatták az énekesnőt Törökországban A popsztár bocsánatot kért, de ez a hatóságokat egyáltalán nem hatotta meg.\n\nA török bíróság most hatályon kívül helyzete a házi őrizetbe vételről szóló döntést.\n\nGülsen letartóztatása felháborodást váltott ki a sztár fiatal rajongói között, a török kormány kritikusai pedig úgy vélték, hogy az LMBTQ-jogogokért való kiállása és liberális nézetei miatt került az igazságszolgáltatás célkeresztjébe a popsztár. A vele szemben indított büntetőper első tárgyalását október 21-re tűzték ki. Ha elítélik, Gülsen, akár három év börtönre is számíthat.\n\nA kormánnyal kritikus hangok szerint a török ​​bíróságok utasításokat kapnak a kormánytól és szövetségeseitől, a kormány szerint viszont a bíróságok függetlenek Törökországban.",
    "Törökország legnagyobb vidéki klubja a Trabzonspor": "Törökország legnagyobb vidéki klubja a Trabzonspor\n\nA trabzoni csapat tavaly 38 év után, a Besiktast, a Fenerbahcét, valamit a Galatasarayt megelőzve lett bajnok.\n\nCikksorozatot indítunk, így a hét utolsó három napján olvasóink alaposabban is megismerkedhetnek leendő UEFA Európa Liga-ellenfeleinkkel. A H csoport küzdelmeit a török Trabzonspor ellen kezdjük, első cikkünk róluk szól.\n\n\n\nA Trabzonspor története 1921-ig nyúlik vissza, ekkor alapították ugyanis az első futball klubot Trabzon városában. A ma ismert klub 1967-ben több helyi egyesület összevonása után alakult ki. A Trabzonspor tavaly - 1984 óta először - a három nagy isztambuli klubot megelőzve nyerte meg a török bajnokságot.\n\n\n\nA klub története\n\n\n\nA Trabzonspor az alapítása után a török második ligában kezdte meg szereplését. Első öt szezonját ott is töltötte, míg a csapathoz meg nem érkezett Ahmet Suat Özyazıcı vezetőedző, aki elhozta az első aranykort a Fekete-tenger partján elterülő város csapatának. Özyazıcı vezetésével feljutott a gárda az első osztályba, majd a második, élvonalban töltött szezonjukban megszerezték az első bajnoki címüket. Ezzel a sikerrel a Trabzonspor lett az első csapat, amelynek sikerült a három isztambuli nagy, a Besiktas, a Fenerbahce, valamint a Galatasaray előtt végeznie. Az együttes a hetvenes évek végén, nyolcvanas évek elején abszolút dominált a török pontvadászatban, aminek köszönhetően 1984-ig hat alkalommal nyerték meg bajnokságot, valamint háromszor a kupát.\n\n\n\nÖzyazıcı távozását követően azonban harmincnyolc esztendőn át nem sikerült az első helyen végeznie a Trabzonspornak, pedig sokszor közel járt hozzá: hatszor végezetek a második helyen, 2011-ben azonos pontszámmal fejezték be a bajnokságot, mint a Fenerbahce, a jobb gólarányuknak köszönhetően azonban az isztambuliak emelhették a magasba a serleget. A tavalyi bajnoki cím nem a semmiből jött, a trabzoni együttes a magasan jegyzett török bajnokság meghatározó csapata szezonról szezonra. Az elmúlt húsz évben mindössze két olyan alkalom volt, amikor nem végeztek minimum a legjobb hatban.\n\nBajnoki cím harmincnyolc év után\n\n\n\nAz előző szezont Abdullah Avci vezetőedző együttese az elejétől a végéig dominálta, már a 10. fordulóban az élre állt, és onnantól kezdve nem engedte ki a kezéből a bajnoki címet. Az együttes mindössze három vereséget szenvedett a Süper Lig-ben (ebből az egyiket az utolsó fordulóban) és már 35. fordulóban, azaz négy meccsel a bajnokság vége előtt a bajnoki címet ünnepelte. Ráadásul nem is akárhogyan! A török vidéken rendkívül népszerű, a Ferencvároshoz hasonlóan a nép csapatának tartott Trabzonspornak rendkívül fanatikus szurkolói vannak, akik tettek is róla, hogy sokáig emlékezetes maradjon az oly soká várt ünneplés.\n\nA jelen\n\nEgyértelműen kiderül, hogy a Trabzonspor bivalyerős ellenfélnek számít, ha vetünk egy pillantást a török bajnokság kereteinek értékére: Az Üc Büyükler’, azaz a Három Nagy’, valamint a trabzoni együttes magasan kiemelkedik a többi csapat közül. Az első helyen a Fenerbahce áll a 169 millió eurót érő keretével, a másodikon a Galatasaray 136 millióval, majd a Trabzonspor következik 129 millióra taksált játékosállományával. A Besiktas kissé lemaradva követi a többieket a 107 milliós csapatával, utána azonban jelentős szakadék következik, az ötödik Basaksehir keretének az értékét „mindössze” 55 millió euróra becsülik.\n\nA tavalyi bajnokcsapat két kiemelkedő játékosa volt a dán Andreas Cornelius, aki tizenöt találatig és öt asszisztig jutott tavaly, valamint a nigériai Anthony Nwakaeme, aki tizenhárom gólja mellett kiosztott tíz gólpasszt is. Ők azonban már nem fogják veszélyeztetni Dibusz Dénes kapuját, hiszen Cornelius visszatért Dániába a Köbenhavn csapatához (amely éppen a Trabzonsport kiejtve jutott be a Bajnokok Ligája főtáblájára), Nwakaeme pedig a szaúdi al-Fajha együttesénél folytatja pályafutását. Jelentős távozónak számít még a Trabzonspor saját nevelésű védője, a tizenkilenc éves Ahmetcan Kaplan, akit az Ajax vásárolt meg 9.5 millió euróért.\n\nHa az érkezőket nézzük, a legnagyobb fogásnak az egyiptomi Trezeguet tűnik, aki az előző tavaszi szezont kölcsönben a Basaksehir csapatában töltötte, ahol tizenhárom meccsen hat gólt szerzett. A magyar füleknek ismerősen csenghet Enis Bardhi neve, aki szintén idén csatlakozott a vörös-kékekhez. Az Újpest korábbi játékosa a spanyol Levante csapatától távozott 3 millió euróért cserébe. Szintén a spanyol első osztályból, mégpedig a Ferencváros tavalyi Európa Liga-ellenfelétől, a Real Betistől érkezett Marc Bartra a védelem tengelyébe.\n\nAz idei szezon a Török Szuperkupa döntőjével indult a Trabzonspornak, amelyen a Sivasspor ellen 4-0-s sikert arattak. Ezt követően megnyerték az első két bajnoki meccsüket, majd következett a Bajnokok Ligája-playoff-kör az FC Köbenhavn ellen. A dániai mérkőzésen a hazaiak kerültek egy gólos előnybe (2-1), amit meg is tudtak tartani a visszavágón (0-0), így a Trabzonspor az Európa Liga főtáblájára került. Utóbbi két bajnokijukon mindössze egy pontot sikerült szerezniük, így jelenleg a nyolcadik helyen áll a Tranzonspor a Süper Ligben.\n\nA Trabzonspor legutóbb 2019-ben szerepelt az Európa Ligában, akkor a Basellel, a Getaféval, valamint a Krasnodarral került egy négyesbe. A trabzoni csapat egy döntetlennel, valamint öt vereséggel a csoport negyedik helyén végzett.\n\nSzombaton következik a francia AS Monaco részletes bemutatása!",
    "NL: elindultak a magyar szurkolók a Puskás Arénába – videó": "Magyar válogatott nemzetisport.hu\n\nALAPVONAL. Az Aranycsapat mesterhármasa óta semmi. Illetve már háromból kettő. Ha pedig a harmadik sorozat is éppen most szakadna meg, tovább gazdagodna a futball misztériuma. Bár döntetlennel is elsők maradunk, három sportági világhatalom előtt. Hogy ettől mi is mindjárt azzá emelkednénk? Nem. Még nem. És ebben kéretik nem keresni a rációt. Mint Szalai sarkazásában sem.",
    "Brutális hadihajó védi a nemrég megtalált 70 milliárd köbméteres földgázmezőt": "Egy héttel ezelőtt jelentették be, hogy gazdag földgázlelőhelyet találtak a ciprusi partok közelében. Időközben azonban kiderült, hogy a kitermelésből származó haszon egy részére Törökország is igényt tartana.\n\nA Cyprus Mail cikke szerint az olasz haditengerészet Mimbelli hajója pénteken felbukkant az ENI fúróhajónál, a ciprusi kizárólagos gazdasági övezet 6. blokkjában.\n\nA Twitteren az olasz haditengerészet azt közölte, hogy a hajó a „Biztonságos Földközi-tenger\" nevű hadgyakorlatban vett részt, az ENI Tungsten Explorer fúrótornyának közelében, amely a közelmúltban jelentős földgázmezőt fedezett fel a Cronos-1 kutatási célterületen, a ciprusi partok közelében.\n\nA ciprusi energiaügyi minisztérium egy héttel ezelőtt bejelentette, hogy sikerrel zárultak a Cronos-1 területén végrehajtott fúrási műveletek, és a tenger alatt elterülő lelőhelyen mintegy 70 milliárd köbméternyi jó minőségű földgázlelőhelyet találtak. Azt is bejelentették, hogy a Tungsten Explorer ezt követően a Zeus-1 kutatási célterületet veszi célba, ahol újabb földgázmező után kutat majd.\n\nAz Eni olasz multinacionális olaj- és gázipari vállalat múlt hétfői tájékoztatójában nagy sikerként értékelte a kút felfedezését, amely mintegy 160 kilométerre található Ciprus partjaitól. A 6-os blokk kutatási és kitermelési tevékenységét az Eni ciprusi leányvállalata, az EniCyprus végzi 50 százalékos részesedéssel, a TotalEnergies partnereként. Azt is közölték, hogy az újonnan talált gázmező teljes mértékben kiaknázható.\n\nPilides Natasa energiaügyi miniszter kedden a CyBC rádiónak elmondta, hogy ez a felfedezés megteremti a feltételeket ahhoz, hogy külföldi befektetések segítségével kiaknázhassák a tenger mélyén rejlő földgázmezőket.\n\nA Ciprus partjainak közelében felfedezett új földgázmezők felfedezése azonnali éles reakciót váltott ki Törökországból, ugyanis Mevlüt Çavuşoğlu külügyminiszter szerint országa jogosult a majdani kitermelésből származó bevételek egy részére.\n\nElmondta, hogy az ENI és a TotalEnergies által kitermelt terület egy része Törökországhoz tartozik.\n\n„Nem fogjuk megengedni, hogy ilyen projekteket hajtsanak végre a kontinentális talapzatunkon, ahol továbbra is kutatófúrásokat és szeizmikus felméréseket végzünk\" – mondta a török médiának, hozzátéve, hogy a Földközi-tenger keleti térségében az ilyen kérdések megoldása azon múlik, hogy az érintett felek méltányosan részesüljenek azok hasznából.\n\nIdőközben az is kiderült, hogy egy ATR-72-es török kémrepülőgép repült át a 6-os blokk egyik szakasza felett augusztus 18-án. A török repülőgépet a ciprusi és a görögországi radarok is észlelték.\n\nFelmerül a kérdés, hogy Törökország alááshat-e bármilyen fúrást vagy kitermelést ezen a területen? A ciprusi energiaügyi miniszter úgy véli, hogy ennek valós a veszélye.\n\n„Szorosan figyelemmel kísérjük a fejleményeket, ugyanakkor szeretném egyértelművé tenni, hogy az új felfedezések olyan területeken találhatók, amelyek hovatartozását Törökország nem vitatja\" – mondta az ERT görög hírügynökségnek adott interjújában.",
    "NL: statisztikák a magyar–olasz elé – infografika": "Magyar válogatott nemzetisport.hu\n\nALAPVONAL. Az Aranycsapat mesterhármasa óta semmi. Illetve már háromból kettő. Ha pedig a harmadik sorozat is éppen most szakadna meg, tovább gazdagodna a futball misztériuma. Bár döntetlennel is elsők maradunk, három sportági világhatalom előtt. Hogy ettől mi is mindjárt azzá emelkednénk? Nem. Még nem. És ebben kéretik nem keresni a rációt. Mint Szalai sarkazásában sem.",
    "Zelenszkij: két újabb tömegsírt fedeztek fel az ukrán hatóságok Izjumban – frissül (videó)": "Cikkünk frissül!\n\nTovább nőtt a Harkiv megyei orosz rakétacsapás halálos áldozatainak száma\n\nAz orosz erők rakétacsapást mértek hétfőn, kora délután a Harkiv megyei Pervomajszke településre, a támadás következtében hét helyi lakos vesztette életét, köztük egy 15 éves gyermek - hozta nyilvánosságra az ukrán katasztrófavédelmi szolgálat megyei részlegének sajtóosztálya.\n\nZelenszkij: két újabb tömegsírt fedeztek fel az ukrán hatóságok Izjumban\n\nAz ukrán hatóságok két újabb tömegsírt fedeztek fel a Harkiv megyében lévő, orosz megszállás alól felszabadított Izjum városban\n\n- közölte Volodimir Zelenszkij ukrán elnök a CBS amerikai hírtelevíziónak adott interjújában, amelyből az Ukrajinszka Pravda hírportál idézett.\n\nAz elnök szavai szerint több száz holttest is lehet az újonnan fellelt sírokban. Zelenszkij emlékeztetett arra, hogy Izjumban elsőként feltárt tömegsírba - amelyben több mint négyszáz holttestet találtak - egész családokat temettek el, akiket megkínoztak és megöltek. \"Felnőttek, férfiak és nők, valamint kisgyerekek golyókkal a fejükben. Testük egyes részei eltűntek\" - emelte ki az elnök.\n\nAz Ukrán Biztonsági Szolgálat (SZU) hétfőn arról adott hírt, hogy újabb kínzókamrára bukkantak a Harkiv megyei Lipci faluban. Közleményük szerint a luhanszki szakadárok úgynevezett népi milíciája orosz katonákkal együtt a helyiségben kínozta meg azokat a helyi lakosokat, akik nem voltak hajlandók együttműködni velük. A fogvatartottakat innen Oroszországba vitték - tette hozzá az SZBU. A szolgálat fotókat is közzétett a kínzókamráról. Az Ukrajinszka Pravda emlékeztetett arra, hogy az ukrán hatóságok a mostanit megelőzően már 18 helyet fedeztek fel a harkivi régióban, ahol a megszállók ukrán állampolgárokat kínoztak, és több mint ezer orosz katonát azonosítottak, akik a megszállt területeken követtek el bűncselekményt.\n\nEgyelőre még nem zárják le az orosz határokat\n\nMég nem született döntés arról, hogy lezárják-e az orosz határokat - közölte a Kreml.\n\nA határátlépő helyeken a járművek hosszú sorokban állnak, miután Vlagyimir Putyin elnök részleges mozgósítást rendelt el; százak próbálják elhagyni Oroszországot a behívó parancs megérkezése előtt.\n\nÁlllítólag a katonai szolgálat kritériumainak megfelelő életkorú férfiak külföldre utazásának tilalma is felmerült.\n\nDmitrij Peszkov szóvivő egy újságírókkal folytatott telefonbeszélgetésen elismerte, hogy néhány behívót tévedésből küldtek ki, szerinte a hibákat korrigálni fogják.\n\nTörökország nem ismeri el az ukrajnai népszavazások eredményeit\n\nTörökország megerősítette, hogy nem fogja elismerni az orosz ellenőrzés alatt álló ukrajnai területeken tartott népszavazások eredményeit. Jelenleg négy ukrajnai régióban zajlanak szavazások az Oroszországhoz csatolásról: Donyeck, Luhanszk, Herszon és Zaporizzsja.\n\nIbrahim Kalin, a török elnök szóvivője kifejtette, hogy az ország elismeri \"az ukrán nép és állam területi integritását\".\n\nHozzátette, hogy Törökország az \"egyetlen ország\", amely \"őszinte erőfeszítéseket tesz és törekszik a háború befejezésére\".\n\nTüzet nyitottak egy sorozótisztre Szibériában\n\nTüzet nyitott egy helyi lakos hétfőn a szibériai Irkutszk megyében, Uszty-Ilimszk város katonai sorozóirodájában.\n\nIgor Kobzev, az irkutszki régió kormányzója közölte, hogy Alekszandr Jeliszejev járási katonai biztos rendkívül súlyos állapotban került intenzív osztályra. Az első jelentések szerint a tiszt életét vesztette.\n\nA támadót - sajtóforrások szerint Ruszlan Zinyin 25 éves munkanélküli helyi lakost - őrizetbe vették. Az orosz nemzeti gárda szerint a gyanúsítottnak nem volt fegyvertartási engedélye és nem volt hivatalosan bejegyzett fegyverbirtokos sem. Egy szemtanú szerint mielőtt lőni kezdett, Zinyin azt mondta: \"most menjünk haza mindannyian\".\n\nA gyanúsított anyja sajtóforrások szerint elmondta, hogy a mozgósítási értesítést nem is a fia, hanem a legjobb barátja kapta, aki korábban nem volt katona, ami a gyanúsítottat \"nagyon feldúlta\".\n\nAz orosz Nyomozó Bizottság (SZK) az ügyben büntetőeljárást indított.\n\nFérfiak érkeznek egy krasznodari toborzó központba 2022. szeptember 25-én\n\nForrás: MTI/AP\n\nMoldova visszavonhatja az Oroszországért harcolók állampolgárságát\n\nMaia Sandu moldovai elnök kijelentette, hogy országa visszavonhatja azok állampolgárságát, akik Ukrajnába mennek harcolni Oroszországért - írja a Reuters.\n\nSandu szerint fennáll a veszélye annak, hogy néhány moldovai és orosz kettős állampolgársággal rendelkező behívót kap az orosz hadseregbe.\n\n\"Vizsgáljuk annak lehetőségét, hogy a moldovai állampolgárságot visszavonjuk azoktól akiknek orosz útlevelük is van és Ukrajnába mennek harcolni Oroszországért\" - mondta Sandu.\n\nEmellett az orosz oldalon harcoló moldáv állampolgárok is súlyosabb büntetésre számíthatnak a jövőben.\n\nNegyven ukrán várost ért orosz támadás az elmúlt 24 órában\n\nNegyven ukrán várost ért orosz tüzérségi támadás az elmúlt 24 órában, héfő reggelig - közölték ukrán tisztviselők.\n\nFőleg ukrajna déli és délkeleti részét érték támadások. Az orosz hadsereg 12 légicsapást és több rakétacsapást hajtott végre a térségben a hagyományos tüzérség bevetése mellett.\n\nLövedékek csapódtak be egy szavazóhelyiségbe\n\nLuhanszkban, Rubizhne városában az Oroszországhoz való csatlakozásról szóló népszavazás egyik szavazóhelyiségét át kellett költöztetni egy tartalék helyszínre, miután az ukrán erők lövedékei eltalálták az iskolát, ahol a népszavazást tartották volna – jelentette a TASS hírügynökség.\n\nOrosz támadás érte Nyikolájevet az este\n\nVitalij Kim, az ukrajnai Nyikolájev (Mikolajiv) terület ukrán kormányzója a Telegramon tette közzé helyzetjelentését a térségében az éjszaka folyamán az orosz tüzérségi támadások által okozott károkról. Állítása szerint „támadás érte a Mikolajiv szélén lévő ipari övezetet” és egy régióbeli településen „több mint 15 lakóházban és egy iskolában keletkeztek károk”. Egy másik településen „egy kétszintes lakóépületet ért találat”. Kim szerint eddig áldozatokról nem érkezett jelentés.\n\nKazahsztán nem fogadja el a kelet-ukrajnai régiók Oroszországhoz csatolását\n\nKazahsztán nem fogja elismerni a kelet-ukrajnai régiók esetleges Oroszországhoz csatolását az ott rendezett népszavazások nyomán – jelentette be hétfőn a közép-ázsiai ország külügyminisztériuma. „A referendumok ügyében Kazahsztán tartja magát az államok területi egységének elvéhez” – jelentette ki Ajbek Szmadijarov külügyi szóvivő. Hozzátette: Asztana kész minden segítséget megadni ahhoz, hogy a szemben álló felek politikai úton rendezzék a vitás kérdéseket, és kiemelte, hogy a kazah kormány legfontosabb célja a globális és a régiós stabilitás megőrzése. A szóvivő emlékeztetett arra, hogy Kaszim-Zsomart Tokajev kazah elnök több ízben, köztük a közelmúltban az ENSZ fórumán is világosan kinyilvánította a nemzetközi jog alapelvei feltétlen betartásának fontosságát. Ez az ENSZ alapokmányán nyugszik, és tartalmazza a tagállamoknak a béke és az országok területi egysége megőrzéséért viselt felelősségét – mutatott rá.\n\nA britek szerint várhatóan sok lesz áldozat a mozgósított orosz katonák között\n\nAz Egyesült Királyság védelmi minisztériumának legfrissebb jelentése szerint az orosz részleges mozgósítás keretében behívott férfiak első csoportjai megérkeztek a számukra kijelölt katonai bázisokra. A britek szerint több tízezer behívót kézbesítettek már ki; Oroszországnak adminisztratív és logisztikai kihívást jelent majd a csapatok kiképzése. Valószínűleg az orosz hadsereg alacsony szintű kiképzést biztosít majd ezeknek a katonáknak. A katonai kiképzők hiánya és az a sietség, amellyel Oroszország megkezdte a részleges mozgósítást, arra enged következtetni, hogy a behívott katonák közül sokan minimális felkészültséggel kerülnek majd a frontvonalba, ezért a brit jelentés szerint várhatóan nagy lesz közöttük az áldozatok száma.\n\nUkrajna szerint egy újabb orosz helikopter és egy vadászgépet lőttek le\n\nAz ukrajnai katonai vezetés jelentése szerint tegnap lelőttek egy orosz MI-8-as helikoptert, továbbá egy SZU-25-ös vadászgépet is. Ezen állításokat független forrásból nem sikerült megerősíteni.\n\nKét orosz drón okozott tüzet az odesszai régióban\n\nKét, az orosz hadsereg által indított drón csapódott ukrán katonai objektumokba az ország déli részén, az odesszai régióban. A támadás az épületekben tárolt lőszerek robbanását okozta – jelentette az ukrán katasztrófavédelem. A hadsereg parancsnoksága szerint megszervezték a közelben lakó civil lakosok evakuálását, áldozatokról nem érkezett jelentés.\n\nLőszerraktárak semmisültek meg\n\nUkrajna szerint 5 orosz lőszerraktárat semmisítettek meg az ország déli részén. A parancsnokság jelentése szerint tegnap 43 orosz katona esett el a harcokban, megsemmisítettek továbbá három tankot, kilenc páncélozott járművet és egy önjáró tüzérségi rendszert.\n\nTöbb mint 11 ezer menekülő érkezett vasárnap Ukrajnából\n\nMagyarországra szeptember 25-én az ukrán-magyar határszakaszon 6201 fő, a román-magyar határszakaszon belépők közül 5569 fő nyilatkozott úgy, hogy Ukrajnából érkezett – írta közleményében az Országos Rendőr-főkapitányság. A beléptetettek közül a rendőrség 205 embernek állított ki ideiglenes tartózkodásra jogosító igazolást, ami 30 napig érvényes. Az ukrajnai háború elől szintén tegnap 75 ember, köztük 24 gyermek érkezett Budapestre vonattal.\n\nKatasztrofális következményekre figyelmeztet Amerika\n\nA nukleáris fegyverek bármilyen bevetése katasztrofális következményekkel járna Oroszország számára – mondta Jake Sullivan amerikai nemzetbiztonsági tanácsadó a CBS Face The Nation című műsorában. Közvetlenül, és nagyon magas szinten kommunikáltuk a Kremllel, az Egyesült Államok és szövetségesei határozott választ fognak adni, világosan és pontosan megmondtuk, hogy ez mivel jár – mondta Sullivan.\n\nZelenszkij: az oroszországi őslakos népeket kiirtják\n\nZelenszkij ukrán elnök vasárnap esti beszédében azt mondta, zajlanak a további fogolycserék, a múlt héten elengedett mariupoli foglyok jól vannak. Az ukrán elnök állítása szerint Oroszország a mozgósítással saját őslakos népeit is ki akarja irtani, a helyzet a Krímben katasztrofális, a legtöbb mozgósító levelet ott kifejezetten a krími tatároknak adják át. Zelenszkij állítja, hogy ugyanez történik Oroszország más területein, ez csapás Dagesztán és az egész Kaukázus népeire, Szibéria és más területek őslakosaira. A harcokról azt mondta, azok több mint kétezer kilométer hosszúságú fronton folynak, a donyecki, a harkovi, herszoni, mikolajivi és zaporizzsjai területeken.",
    "Békülés: török, izraeli két jó barát": "A Kemalreis nevű török hajó, amit egy amerikai romboló kísér, engedélyt kért arra, hogy a legénység partra léphessen a haifai kikötőben. Egy évtizede ez az első ilyen látogatás, amit az tett lehetővé, hogy Izrael és Törökország felújította a kapcsolatait.\n\nA török és a rakétákat hordozó amerikai romboló több napon át Izraelben marad. Az izraeliek azt mondták, hogy a kikötés része a NATO-val való együttműködésüknek, bár az izraeli hadsereg nem tervez most közös gyakorlatokat a vendégekkel.\n\nA vizit azért is figyelemre méltó, mert a török flotta egyik legmodernebb hajója érkezett a szomszédos országba. A török tengerészeknek – mivel nincs náluk útlevél – végül nem engedték a partra lépést, szemben az amerikaiakkal, akikre ilyen szempontból kivétel vonatkozik Izraelben.\n\nIzrael és Törökország augusztusban állapodott meg a teljes körű diplomáciai viszony helyreállításáról, azt követően, hogy az elmúlt évben már elkezdtek közeledni egymáshoz. A korábbi jó viszony 2010-ben mérgesedett el, amikor izraeli tengerészgyalogosok landoltak egy palesztinoknak segélyt szállító hajókonvojon, ami megpróbálta áttörni a Gáza tengerpartját elzáró izraeli–egyiptomi blokádot. Az incidensben tíz török állampolgárt megöltek. Izraelt ezek után az dühítette, hogy a Nyugaton terrorszervezetnek tartott és Gázát irányító palesztin Hamász jelen lehet Törökországban.\n\nA szomszédok közötti enyhülésnek az energiaágazatban történő potenciális együttműködés adott lökést, és mint a Reuters megjegyzi,\n\nhamarosan nagyköveteket küldhetnek egymáshoz.\n\nA törököket az is motiválhatta, hogy a feszültség éveiben Izraelnek jelentősen javult a kapcsolata a törökök számára rivális Görögországgal és Ciprussal.\n\nAmit az izraeliek nyernek: számukra mindig is fontos volt a nem arab országokkal való kapcsolatok építése, továbbá a törökökkel való együttműködés lehetővé teszi majd számukra, hogy közelebbről figyeljék a zsidó állam létezési jogát többször kétségbe vonó Irán tevékenységét. Abban is reménykednek, hogy az Isztambulban hivatalos képviselettel rendelkező és Törökországból akciókat szervező Hamászra tudnak így nyomást gyakorolni.\n\nTovábbá a 2010-ben felfedezett izraeli gázlelőhelyeken kitermelt földgázt a leggazdaságosabban Törökországon keresztül lehetne eladni Európába – jegyezte meg a Külpolitikai Tanács nevű amerikai elemzőközpont.\n\nNyitókép: Turkish Defence Ministry / Handout/Anadolu Agency via Getty Images",
    "Török kriptopénzváltót fogtak Albániában": "Az ország történetének legnagyobb csalóját fogták el.\n\nTörökország belügyminisztériumának keddi közleménye szerint Albániában elfogták a Thodex kriptovalutaváltó-szolgáltatás csalással vádolt alapító vezérigazgatóját, Faruk Fatih Özert. A Thodex tavaly tűnt el az internetről 400 ezer ügyfelének pénzével együtt, mintegy 2 milliárd dolláros kárt okozva.\n\nA török hatóságok nem tudták, hogy hova távozott a 28 éves férfi, ezért az Interpollal is köröztették. A nyomozás során 62 személyt tartóztattak le, hat érintettet bebörtönöztek, köztük Özer testvéreit.\n\nAlbánia belügyminisztere, Bledar Çuçi közölte török kollégájával, hogy Özert Vlorában tartóztatták le, és miután személyazonosságát igazolták, megkezdődött a kiadatása.\n\nA török lakosság a vágtató infláció és folyamatosan leértékelődő török líra miatt előszeretettel tartja pénzét bitcoinban vagy a dollár értékéhez kötött tetherben. A Thodex bedöntése Törökország történetének eddigi legnagyobb pénzügyi csalása.\n\n(CoinDesk)",
    "Erdogan felajánlott Putyinnak egy tengeri folyosót": "Megígérte, átengedik ott a szegény országokba tartó gabonaszállítmányokat.\n\nRecep Tayyip Erdogan és Vlagyimir Putyin a Sanghaji Együttműködési Szervezet jövő heti kétnapos ülésén vesz részt Üzbegisztánban, ahol kétoldalú tárgyalások is lesznek közöttük. Az orosz elnök szerdán meglebegtette, hogy korlátozná az ENSZ, Oroszország, Törökország és Ukrajna között korábban létrejött megállapodást, amely lehetővé teszi az ukrán gabona-, élelmiszer- és műtrágyaszállítmányok eljuttatását az Európai Unióba, Törökországba és a világ szegény országaiba.\n\nNoha a négyoldalú megállapodás az orosz exportot is elősegíti, Moszkva azt állítja, hogy az orosz hajók mozgását akadályozzák az ország ellen életbe léptetett szankciók, a nyugati országok pedig semmit sem tesznek a helyzet enyhítése érdekében. A török média szerint Recep Tayyip Erdogan kijelentette: az orosz elnök joggal panaszkodik arra, hogy a gabonaszállítmányok főleg a gazdag országokba mennek, és bizonyára ezért nem használja a tengeri folyosót.\n\nEzért azt kéri majd Vlagyimir Putyintól a szamarkandi találkozón, hogy indítsa el az orosz áruszállítást. Egyúttal felajánlotta, hogy Törökország azonnal továbbengedi majd az orosz gabonát és élelmiszert szállító orosz hajókat a szegény országok felé. A török elnök hozzátette: számos ország van nehéz helyzetben főleg Afrikában, amelyeken minél előbb segíteni kell a szállítmányok továbbításával. A négyoldalú megállapodás betartását felügyelő, Isztambulban székelő koordinációs csoport legutóbbi jelentése szerint az Ukrajnából elindított gabonaszállítmányoknak eddig csak 30 százaléka ment tovább a szegény, vagy közepesen szegény országokba.\n\n(MTI)\n\nNyitókép: Murat Kula/AFP",
    "Csoportgyőzelmet és NL-döntő rendezést ért a hollandoknak Belgium legyőzése": "A holland válogatott vasárnap 1–0-ra legyőzte Belgiumot a Nemzetek Ligája A divíziójának 4. csoportjának zárófordulójában, ezzel a négyes első helyén végzett, és elnyerte az NL négyes döntőjének rendezési jogát.\n\nHollandia első helye már a belgák elleni amszterdami rangadó előtt is szinte biztos volt, a vendégeknek nagy különbségű sikerre lett volna szükségük az előzéshez, erre azonban nem volt esélyük. A meccs egyetlen találatát a hollandok középhátvédje, Virgil van Dijk szerezte a második játékrész közepén.\n\nAz 1. csoportban Horvátország a második félidő közepén szerzett két góllal döntötte el a mérkőzést, amely után a házigazda osztrákok elbúcsúztak az NL első vonalától. Ausztria válogatottjában Marko Arnautovic kezdő volt, és mivel 104. alkalommal lépett pályára nemzeti színekben, megdöntötte Andreas Herzog csúcsát. A Bologna középcsatára 2008 óta 33 gólt szerzett a válogatottban.\n\nA horvátoknak mindenképpen győzniük kellett az első helyhez, mivel a dánok magabiztosan, két góllal legyőztek a világbajnoki címvédő francia csapatot.\n\nA Nemzetek Ligájában a B, a C és a D divízió csoportgyőztesei feljutnak, míg az A, a B és a C osztály csoportutolsói kiesnek. Az élvonal csoportelsői jövő júniusban négyes torna keretében küzdenek meg egymással a trófeáért.\n\nEredmények:\n\nNemzetek Ligája, 6. (utolsó) forduló:\n\nA divízió:\n\n1. csoport\n\nAusztria-Horvátország 1-3 (1-1)\n\nDánia-Franciaország 2-0 (2-0)\n\nA végeredmény: 1. Horvátország 13 pont, 2. Dánia 12, 3. Franciaország 5, 4. (és kiesett) Ausztria 4\n\n4. csoport:\n\nHollandia-Belgium 1-0 (0-0)\n\nWales-Lengyelország 0-1 (0-0)\n\nA végeredmény: 1. Hollandia 16 pont, 2. Belgium 10, 3. Lengyelország 7, 4. (és kiesett) Wales 1\n\nC divízió:\n\n1. csoport:\n\nLuxemburg-Litvánia 1-0 (0-0)\n\nFeröer-szigetek – Törökország 2-1 (0-0)\n\nA végeredmény: 1. (és feljutott) Törökország 13 pont, 2. Luxemburg 11, 3. Feröer-szigetek 8, 4. (és kiesett) Litvánia 1\n\n3. csoport:\n\nAzerbajdzsán-Kazahsztán 3-0 (0-0)\n\nSzlovákia-Fehéroroszország 1-1 (0-1)\n\nA végeredmény: 1. (és feljutott) Kazahsztán 13 pont, 2. Azerbajdzsán 10, 3. Szlovákia 7, 4. (és kiesett) Fehéroroszország 3\n\nD divízió:\n\n1. csoport:\n\nAndorra-Lettország 1-1 (0-0)\n\nMoldova-Liechtenstein 2-0 (0-0)\n\nA végeredmény: 1. (és feljutott) Lettország 13 pont, 2. Moldova 13, 3. Andorra 8, 4. Liechtenstein 0",
    "Tömegverekedés tört ki a férfi kosárlabda Georgia-Törökország mérkőzése után": "Tömegverekedés és botrány tört ki vasárnap a férfi kosárlabda Európa-bajnokság tbiliszi csoportjában a Georgia-Törökország mérkőzés után.\n\nA német Bild napilap tájékoztatása szerint a hazaiak által kétszeri hosszabbítás után 88-83-ra megnyert meccs negyedik negyedében a Philadelphia 76erst erősítő török Furkan Korkmaz és az őt szabálytalanul szerelő georgiai Duda Sanadze összeakaszkodott egymással a parketten.\n\nKözben az órát nem állították le, és 22 másodperc eltelt a találkozóból, a nézők pedig poharakkal és különféle tárgyakkal kezdték el dobálni a vendégjátékosokat.\n\nA két kosarast a játékvezető kiállította, majd Omer Onan, a török szövetség alelnöke szerint amikor Furkan bement az öltözőfolyosóba, a találkozóra nem nevezett hazai játékosok, valamint rendőrök támadtak rá.\n\n„A mérkőzés után aztán mintegy harminc rendőr rontott ránk, és bármilyen hihetetlen, de összecsaptunk a georgiai rendőrséggel” – közölte Onan, hozzátéve, már jelezte az esetet a nemzetközi szövetségnek (FIBA).\n\nA törökök követelik a belső kamerarendszer felvételeinek a kiadását, ellenkező esetben az alelnök szerint hazautaznak az Eb-ről.\n\n„Kezdettől fogva katasztrofálisak voltak az itteni körülmények, 45 perc alatt értünk a hoteltől a csarnokig úgy, hogy a rendőrök sem segítettek az odajutásban” – jelentette ki Onan.\n\nA török szövetség emellett óvást nyújtott be a FIBA-hoz a játékidőhöz szabályellenesen hozzászámított 22 másodperc miatt.\n\nHárom forduló után a törökök 2/1-es győzelmi mérleggel másodikok, míg a házigazdák 1/2-vel ötödikek a tbiliszi csoportban.\n\nKiemelt kép: A grúz játékos, Giorgi Tsintsadze akcióban az Eurobasket 2022 csoportjának Törökország – Georgia mérkőzésén Tbilisziben, Georgiában, 2022. szeptember 04-én. (Fotó: EPA/Zurab Kurtsikidze)",
    "Célkeresztbe került az egyik legerősebb NATO-ország: Titokban az orosz szankciók kijátszásán dolgoznak?": "Az USA és az EU fokozza a nyomást Törökországra, hogy lépjen fel az orosz szankciók kijátszása ellen, mivel aggályos, hogy az ország bankszektora potenciális kiskaput jelent Oroszország számára, számol be róla a Financial Times\n\nAz Egyesült Államok azokra a török bankokra összpontosít, amelyek integrálódtak a Mirbe, az orosz belföldi fizetési rendszerbe, miközben Brüsszel egy delegációt készít elő, hogy közvetlenül török tisztviselőknek fejezze ki aggodalmait.\n\nA Törökországra gyakorolt nyomás azon elképzelésébe illeszkedik, hogy fontosabb a meglévő szankciók szigorúbb végrehajtása, mint új intézkedések bevezetése. Ezzel ugyanis elkerülhető további, esetlegesen kétélű pengeként ható szankciók kihelyezésére és a hangsúly inkább az eddig foganatosított intézkedések megerősítésére helyeződik.\n\nNagyon világosan üzenjük, hogy harmadik országok pénzügyi intézményei nem kapcsolódhatnak a Mir fizetési hálózatához, mert ez szankciók kijátszásának kockázatát hordozza magában\n\n- mondta az FT-nek egy nyugati tiszségviselő.\n\nA fő célpont Törökország, amely az Oroszország elleni szankciók aláírásának elutasításával és a Moszkvával való gazdasági együttműködés elmélyítésére tett közelmúltbeli ígéreteivel a NATO szövetségesei szerint komoly veszélyt jelent. Recep Tayyip Erdogan török elnök, aki pénteken találkozik Vlagyimir Putyin orosz elnökkel, a múlt hónapban azt mondta, hogy \"komoly előrelépés\" történt a Mir törökországi bővítése terén.\n\nTörökország öt legnagyobb bankja, a Vakıfbank, a Ziraat Bank, az İş Bank, a DenizBank és a Halkbank tagja a Mir fizetési rendszernek,\n\namelyet az orosz központi bank a Visa és a Mastercard hazai alternatívájaként fejlesztett ki.\n\nA török külügyminisztérium közölte, hogy bár Ankara régóta követi azt a politikát, hogy csak az ENSZ által támogatott szankciókat hajtja végre, \"ugyanilyen határozottan követjük azt a politikánkat is, hogy nem engedjük, hogy Törökország a szankciók kijátszásának a csatornájává váljon\".\n\nA végrehajtás megerősítésére irányuló erőfeszítések részeként Mairead McGuinness, az EU pénzügyi szolgáltatási biztosa a tervek ismeretében nyilatkozó személyek szerint a jövő hónapban Törökországba kíván látogatni. Egy magas rangú uniós tisztviselő elmondta:\n\nMcGuinness biztos a közelmúltban több országba is ellátogatott, hogy megvitassa a pénzügyi szolgáltatásokkal kapcsolatos kérdéseket, és különösen a szankciók végrehajtását, tekintettel Oroszország Ukrajna elleni agressziójára.\n\nWally Adeyemo, az amerikai pénzügyminiszter-helyettes a múlt hónapban levélben figyelmeztette a török vállalkozásokat, hogy \"Oroszország megpróbálja felhasználni országukat a szankciók kijátszására\", és hogy kockázatot jelent, ha \"szankciókkal sújtott oroszországi székhelyű szervezetekkel bonyolítanak le tranzakciókat\".\n\nTörökország mellett a szankciók kijátszásának potenciális kiskapui ellen irányuló fellépés a Kaukázus, Közép-Ázsia és az Öböl-menti országok ellen irányul - mondták a tisztviselők.\n\nCímlapkép: Getty Images",
    "Törökország: hat migráns, köztük két csecsemő vesztette életét, miután Görögország visszaküldte őket az Égei-tengerre": "A török parti őrség állítja, Görögország küldte vissza a tengerre az illegális bevándorlókat, akik életüket vesztették az Égei-tengeren.\n\nAz AFP legfrissebb jelentése szerint a török parti őrség kedden közölte, hogy hat illegális bevándorló, köztük két csecsemő vesztette életét, miután Görögország visszaküldte őket az Égei-tengerre.\n\nSoron kívül Varga Judit: még idén lezárulhat a feltételességi eljárás\n\nA török parti őrség közlése szerint Görögország visszaküldte az illegális bevándorlókat az Égei-tengerre, ám a víz nem volt kegyes, és hat illegális bevándorló, köztük két csecsemő életét vesztette a vízen hánykolódva.\n\nA parti őrség hozzátette, a török hatóságok kedden kora reggel összesen 73 másik illegális bevándorlót mentettek ki az Égei-tengerről, a délnyugati Mugla tartomány partjainál.",
    "NL: Hollandiában megtaláltam a szerencsémet – Kerkez Milos": "A holland élvonalbeli AZ-ban szereplő 18 éves Kerkez Milos múlt pénteken a Németország elleni 1–0-s győzelemmel mutatkozott be a nemzeti csapatban, s minden jel arra utal, hogy hétfő este az olaszok ellen második alkalommal is bevetheti őt Marco Rossi szövetségi kapitány. A magyar labdarúgás történelmének 1020. felnőttválogatott játékosa az olasz Tuttomercatoweb.comnak nyilatkozott a bemutatkozása után.\n\nKerkez (balra) Müllerék után az olaszokra is készen áll (Fotó: AFP)\n\nA 18 éves szerbiai születésű bal oldali szárnyvédő, Kerkez Milos tavaly februárban egyik pillanatról a másikra került a reflektorfénybe, amikor az olasz élvonalbeli Milan szerződtette a Győrtől – s maga Paolo Maldini mutatta be a sajtónak az ifjú tehetséget. Noha a piros-feketéknél a felnőttcsapatban nem szerepelt, a milánóiaknál töltött egy éve alatt így is gyakorta az első csapatnál edzett, majd idén januárban a holland élvonalban szereplő AZ csapatához igazolt.\n\n„Azt hiszem, Hollandiában megtaláltam a szerencsémet. Az Eredivisie egy nagyon intenzív, támadó szellemű bajnokság, amely megfelelő ugródeszkát jelenthet egy nagyobb liga felé” – idézi Kerkezt a Tuttomercatoweb.com a németek elleni mérkőzés után készített interjújában.\n\nA honlap kiemeli, Kerkez a szokásosnak a fordított útvonalát járta be, hiszen egy topligából érkezett a hollandokhoz, és ez azért általában fordítva szokott lenni.\n\n„Az olasz az egyik legfontosabb liga a világon. Nem játszottam az első csapatban, ez igaz, de ettől függetlenül nagyon fontos volt karrierem szempontjából, hogy a Milanhoz igazolhattam és a Milan első csapatának játékosaival edzhettem. Nagyon boldog voltam ott és rengeteget tanulhattam, fantasztikus időszak volt. Tanulhattam a posztomon szereplő Theo Hernandeztől, aki szerintem a világ legjobb balbekkje, igyekeztem mindent elsajátítani, megfigyelni őt alaposan minden edzésen. De nemcsak őt, a Milannak számtalan nagy játékosa van, óriási élmény volt, hogy a Rossoneri-családhoz tartozhattam” – árulta el a magyar válogatott bal oldali szárnyvédője, aki a lap kérdésére válaszolva beszélt a magyar–olasz meccsről is.\n\n„Nem tudom, hogy mi lesz a vége az olaszok elleni mérkőzésnek. Azt tudom, hogy Olaszországnak nagyszerű csapata van, amely remekül védekezik, és kiváló támadásban is. Biztos vagyok benne, hogy 100 százalékig felkészülten vágunk majd neki az összecsapásnak és nem fognak minket elsöpörni az útból. Ráadásul ott lesznek mögöttünk a fantasztikus szurkolóink is, az ő támogatásuk csak további motivációt jelent, hogy mindent beleadjunk” – fogalmazott Kerkez, aki arról is szót ejtett, hogyan éli meg ezeket a napokat.\n\n„Óriási megtiszteltetésnek érzem, hogy Rossi edzőtől lehetőséget kaptam, igazán boldoggá tett ezzel” – mondta a 18 éves fiatal a beszélgetést, amelyet a lap azzal zár, hogy Kerkeznek még bizonyára sok lehetősége lesz a magyar válogatottban bizonyítani, hiszen a nyilvánvaló tehetsége mellett fejben is ott van, ahol lennie kell, így igazán fényes jövő előtt áll.\n\nNEMZETEK LIGÁJA\n\nA-LIGA\n\n3. CSOPORT\n\n6. FORDULÓ\n\nSzeptember 26., hétfő\n\n20.45: Magyarország–Olaszország (Tv: M4 Sport) – élőben az NSO-n!\n\nA MAGYAR VÁLOGATOTT KERETE\n\nKapusok: Dibusz Dénes (Ferencvárosi TC), Gulácsi Péter (RB Leipzig – Németország), Szappanos Péter (Budapest Honvéd FC)\n\nVédők: Bolla Bendegúz (Grasshoppers – Svájc), Botka Endre (Ferencvárosi TC), Fiola Attila (Mol Fehérvár FC), Kecskés Ákos (LASK – Ausztria), Lang Ádám (Omonia Nicosia – Ciprus), Mocsi Attila (ZTE FC), Willi Orbán (RB Leipzig – Németország), Szalai Attila (Fenerbahçe – Törökország)\n\nKözéppályások: Baráth Péter (DVSC), Kerkez Milos (AZ – Hollandia), Kleinheisler László (NK Osijek – Horvátország), Nagy Ádám (AC Pisa – Olaszország), Nego Loic (Mol Fehérvár FC), Schäfer András (FC Union Berlin – Németország), Styles Callum (Millwall FC – Anglia) , Vécsei Bálint (Ferencvárosi TC)\n\nTámadók: Ádám Martin (Ulszan Hyundai – Dél-Korea), Gazdag Dániel (Philadelphia Union – Egyesült Államok), Szalai Ádám (FC Basel – Svájc), Szoboszlai Dominik (RB Leipzig – Németország), Vancsa Zalán (Lommel SK – Belgium), Varga Kevin (Hatayspor – Törökország)\n\nAZ OLASZ VÁLOGATOTT KERETE\n\nKapusok: Gianluigi Donnarumma (Paris Saint-Germain), Alex Meret (Napoli), Ivan Provedel (Lazio), Guglielmo Vicario (Empoli)\n\nVédők: Francesco Acerbi (Internazionale), Alessandro Bastoni (Internazionale), Leonardo Bonucci (Juventus), Giovanni Di Lorenzo (Napoli), Federico Dimarco (Internazionale), Emerson Palmieri (West Ham United), Federico Gatti (Juventus), Luiz Felipe (Real Betis), Pasquale Mazzocchi (Salernitana), Rafael Toloi (Atalanta)\n\nKözéppályások: Nicolo Barella (Internazionale), Bryan Cristante (Roma), Jorginho (Chelsea), Lorenzo Pellegrini (Roma), Tommaso Pobega (Milan), Sandro Tonali (Milan)\n\nTámadók: Matteo Cancellieri (Lazio), Wilfried Gnonto (Leeds United), Vincenzo Grifo (Freiburg), Matteo Politano (Napoli), Giacomo Raspadori (Napoli), Gianluca Scamacca (West Ham United), Alessio Zerbin (Napoli)",
    "Egyre jövedelmezőbb a török–szerb barátság": "A török államfő kétnapos szerbiai látogatásán egy szerb–török üzleti fórumot is tartottak: 110 vállalkozó és 89 török vállalat mutatkozott be. A Szerbiai Gazdasági Kamara adatai szerint a török vállalkozókkal való együttműködésre 230 szerbiai vállalat és 390 vállalkozó jelezte szándékát.\n\nFotó: Islam Yakut / AFP\n\nAz első fél évben a két ország közötti kereskedelmi forgalom elérte az 1,2 milliárd eurós szintet, 35 százalékkal meghaladva az egy évvel korábbit.\n\n2021-ben az éves kereskedelmi forgalom 1,73 milliárdot tett ki, az idei évben a trendet előrevetítve elérheti a 2,5 milliárdos szintet. A tavalyi 1,73 milliárdból mintegy 300 millió a szerb kivitel, a fennmaradó mintegy 1,4 milliárdot pedig a törökök szerbiai exportja képezi. 2017-ben a két ország közötti kereskedelmi forgalom még nem érte el az egymilliárd eurót. A növekedés tempójából ítélve Vucic szerb elnök szerint már nem tűnik lehetetlennek a török elnök korábbi jóslata, amely szerint a két ország közötti kereskedelmi forgalom rövidesen elérheti az 5 milliárd eurós szintet. Erdogan rámutatott, hogy\n\na török vállalatok mintegy ötven projektet valósítottak meg Szerbiában 847 millió dollár értékben.\n\nSzerbia elsősorban gumiabroncsokat, dohányipari termékeket, rezet, vízpumpákat szállít Törökországba, míg a törökök autóbuszokat, tévékészülékeket, konyhai gépeket, textilárut és vasércet exportálnak Szerbiába.\n\nA török turisták az év eddigi szakaszában 80 millió eurót költöttek el Szerbiában, míg a szerb turisták a hivatalos adatok szerint 134 millió eurót hagytak Törökországban.\n\nAzt már közösen konstatálták az elnökök, hogy a szerb–török kapcsolatok a Szerbia és Törökország közti együttműködés újabb kori történelmének legmagasabb szintjén vannak. Egy most aláírt megállapodás révén az egymás országaiból látogató turisták, üzletemberek érkezése is egyszerűbbé válik, hiszen\n\na jövőben a szerbiai állampolgárok személyi igazolvánnyal is utazhatnak Törökországba, és fordítva.\n\nSzándéknyilatkozatot írtak alá az erdőtüzek oltásában való együttműködésről, és az elektronikus közigazgatás kapcsán is együttműködést kívánnak kialakítani, valamint a két ország közszolgálati médiaszolgáltatói is együttműködési megállapodást írtak alá.\n\nTörökök építik Szerbiában a Novi Pazar–Tutin közötti utat, amely már szinte elkészült, valamint a közép-szerbiai, racai hidat. A híd hamarosan összeköthető lesz azzal a 19,1 kilométeres úttal, amely kapcsolatot teremt Bosznia-Hercegovinával.\n\nFotó: Anadolu Agency via AFP\n\nA szerb elnök hangsúlyozta, hogy Törökország és a Török Áramlat nélkül most Szerbiának nem lenne földgáza, de Magyarországra is érkezik ebből az irányból földgáz. A két államfő a védelmi minisztériumaik szorosabb együttműködéséről is tárgyalt. Közös fegyvergyártási projektek vannak kirajzolódóban, de Szerbia igényt tart a török gyártmányú Bayraktar pilóta nélküli repülőgépekre is. Mivel hatalmas az érdeklődés iránta, a szerb elnök úgy fogalmazott, országa is „beállt a sorba”. Reményét fejezte ki, hogy jövőre már vásárolhatnak a drónokból.",
    "Hosszú beszélgetésen van túl Putyin, visszavonulást várnak tőle": "Oroszországnak egy békemegállapodás keretében vissza kellene vonulna a megszállt ukrajnai területekről - mondta Recep Tayyip Erdogan, Törökország államfője New Yorkban a PBS köztelevíziónak adott interjújában a Bloomberg tudósítása szerint. Hozzátette ehhez, hogy nagyon hosszú beszélgetést folytatott orosz kollégájával Vlagyimir Putyinnal Üzbegisztánban, ám azt nem árulta-e, hogy ez a véleményét vele is megosztotta-e.\n\nAz orosz elnök azt a benyomást tette rá, hogy kész olyan gyorsan befejezni a háborút, amilyen gyorsan csak lehet. Ahogy fogalmazott ez csak a benyomása volt, mert ahogy a dolgok most mennek az igencsak problematikus. Az orosz vezetés kimondatlanul azt várja Ankarától, hogy közvetítsen az orosz-ukrán konfliktusban.\n\nMég kéne fegyver\n\n\n\nEközben Dmitro Kuleba, Ukrajna külügyminisztere, aki az ENSZ Közgyűlésén szintén New Yorkban tartózkodik, további fegyvereket kért az országát támogató szövetségesektől, hogy az ukrán hadsereg képes legyen megtartani ellentámadásának lendületét elsősorban a keleti fronton.\n\nEbben a csatában az ukrán erőknek sikerült kiűzniük az oroszokat Harkiv tartomány majdnem egész területéről, ami még hiányzik, azért kemény harcok folynak. A háború előtt 27 ezer lakosú Kubjanszk városba bejutottak az ukrán csapatok, de helyenként még jelen vannak az oroszok is. A felek tüzérsége szünet nélkül lövi egymást - derül ki a Moscow Times tudósításából.\n\nA Bloomber idézi a kijevi katonai vezetést, amely szerint az elmúlt napban 33 város és falu infrastruktúrájában tettek kárt az orosz támadások. Eközben az ukrán erők Luhanszk tartományban is folytatták támadásukat. A déli fronton Dnyeperen elsüllyesztettek egy a utánpótlást szállító hajót és tovább támadják Herszon tartományban az orosz logisztikai központokat - állítja az ukrán forrás.\n\nTörök szankció\n\nEszközértéke alapján Törökország legnagyobb magánbankja, egyben az Emirates NBD Bank PJSC helyi leányvállalata leállította az orosz felhasználók körében Mir bankkártyák elfogadását. Ezt megelőzően az Egyesült Államok illetékes állami hivatala figyelmeztette a világ minden táján tevékenykedő pénzintézeteket, hogy ne kössenek új megállapodásokat a Mir mögött álló orosz partnerükkel a már meglévőkön túl.\n\nFőként még a szovjet időkben megörökölt légvédelmi eszközökkel összesen 55 orosz repülőgépet lőtt le az ukrán hadsereg - mondta James Hecker tábornok, az USA Európában állomásozó légi erejének parancsnoka riportereknek. Szakmai véleménye szerint ez az oka, hogy az orosz légierő nem tudott teljes légi fölényt elérni a harctéren, amelynek fájó hiányát megérezték a földi csapatok.",
    "Letartóztattak egy török popénekest, mert az imámképzőkkel viccelődött": "A vád: gyűlöletkeltés.\n\nGülşen török énekesnőt letartóztatták \"gyűlölet és ellenségeskedés szításának\" vádjával, miután viccet csinált a vallási iskolákból - számolt be az Euronews.\n\nA 46 éves énekes-dalszerzőt isztambuli otthonából vitték el kihallgatásra és csütörtökön késő este hivatalosan is letartóztatták, majd a bírósági tárgyalásáig börtönbe szállították.\n\nA vádak egy áprilisi isztambuli koncertjén tett megjegyzéseihez kapcsolódnak, amikor azzal viccelődött, hogy egyik zenészének \"perverziója\" azért van, mert egy Imam Hatip vallási iskolába járt. Ezek az intézmények lényegében állami fenntartású imámképző szakiskolák.\n\nA közösségi médiában nemrég kezdett el keringeni egy videó, amelyen az énekesnő a megjegyzéseket teszi és aminek hatására többen a letartóztatását kezdték követelni.\n\nMás online felhasználók azonban dühüket fejezték ki a lépés miatt. A kritikusok szerint a lépés része a kormány azon törekvésének, hogy megszilárdítsa a vallási és konzervatív támogatottságot a jövő évi választások előtt.\n\nKemal Kılıçdaroğlu, Törökország legnagyobb ellenzéki pártjának, a CHP-nek a vezetője felszólította a török bírákat és ügyészeket, hogy \"azonnal engedjék szabadon a művésznőt\".\n\nGülşen - akinek teljes neve Gülşen Çolakoğlu - már korábban is az iszlám körök célkeresztjébe került színpadi öltözéke és az LMBTQ közösség iránti nyílt támogatása miatt.\n\nAz énekes a közösségi médiában bocsánatot kért az okozott sérelemért, de azt mondta, hogy megjegyzéseit olyan emberek használták fel, akik Törökország polarizálására törekszenek.\n\nKihallgatása során Gülşen visszautasította azokat a vádakat, hogy gyűlöletet és ellenségeskedést szított volna, és azt mondta a bírósági hatóságoknak, hogy \"végtelenül tiszteli hazám értékeit és érzékenységét\" - írta az állami Anadolu ügynökség.\n\nA kormányzó AK párt szóvivője azonban a Twitteren kijelentette, hogy \"a gyűlöletkeltés nem művészet\", és azt sugallta, hogy Gülşen tettei \"gyűlölet-bűncselekmény és az emberiség szégyene\".\n\nRecep Tayyip Erdoğan török elnök és pártja számos tagja járt Imam Hatip vallási iskolába Törökországban, és a kormány ígéretet tett arra, hogy növelni fogja ezek számát, hogy egy \"jámbor nemzedéket\" neveljen.\n\nNYITÓKÉP: Twitter",
    "Lewandowski zseniális gólpasszát nem lehet elégszer megnézni": "Lewandowski eddig is király volt, de most ismét történelmet írt a BL-ben\n\nTalálgatnak a drukkerek, mi volt ez a jelenet Lewandowski és Müller közt\n\nLengyelország vasárnap 1-0-ra legyőzte Walest a Nemzetek Ligája A divíziójában.\n\nA győztes találatban elévülhetetlen érdemei vannak Robert Lewandowskinak, aki egy kellemetlen labdát is parádésan pörgetett tovább egyetlen érintéssel. A védők mögé érkező labdát már csak kapuba kellett gurítani Karol Swiderskinek a kapus mellett.\n\n\n\nGyőzelmével marad a legjobbak közt Lengyelország, Wales viszont csak egyetlen pontot szerzett és kiesett.\n\nNemzetek Ligája, 6. (utolsó) forduló: A divízió:\n\n1. csoport\n\nAusztria – Horvátország 1-3 (1-1)\n\nDánia – Franciaország 2-0 (2-0) A végeredmény: 1. Horvátország 13 pont, 2. Dánia 12, 3. Franciaország 5, 4. (és kiesett) Ausztria 4 4. csoport:\n\nHollandia – Belgium 1-0 (0-0)\n\nWales – Lengyelország 0-1 (0-0) A végeredmény: 1. Hollandia 16 pont, 2. Belgium 10, 3. Lengyelország 7, 4. (és kiesett) Wales 1 C divízió:\n\n1. csoport:\n\nLuxemburg – Litvánia 1-0 (0-0)\n\nFeröer-szigetek – Törökország 2-1 (0-0) A végeredmény: 1. (és feljutott) Törökország 13 pont, 2. Luxemburg 11, 3. Feröer-szigetek 8, 4. (és kiesett) Litvánia 1 3. csoport:\n\nAzerbajdzsán – Kazahsztán 3-0 (0-0)\n\nSzlovákia – Fehéroroszország 1-1 (0-1) A végeredmény: 1. (és feljutott) Kazahsztán 13 pont, 2. Azerbajdzsán 10, 3. Szlovákia 7, 4. (és kiesett) Fehéroroszország 3 D divízió:\n\n1. csoport:\n\nAndorra – Lettország 1-1 (0-0)\n\nMoldova – Liechtenstein 2-0 (0-0) A végeredmény: 1. (és feljutott) Lettország 13 pont, 2. Moldova 13, 3. Andorra 8, 4. Liechtenstein 0"
}