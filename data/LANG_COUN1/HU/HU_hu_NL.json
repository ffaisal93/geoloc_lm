{
    "Legyőzte az ősi riválist Hollandia, és a csoport élén végzett": "Hollandia 1–0-ra megverte odahaza az örök rivális Belgiumot a Nemzetek Ligája A-ligájába, és bejutott a sorozat négyes döntőjébe! Lengyelország a kieső Wales elleni 1–0-s győzelemmel biztosította harmadik helyét a csoportban.\n\n!­­Goa3 beépítés: 640*360 1 nso aloldal külföldi foci minden más foci, 1614178 -->\n\nEzzel dőlt el (Fotó: AFP)\n\nNEMZETEK LIGÁJA\n\n6. FORDULÓ\n\nA-LIGA\n\n4. CSOPORT\n\nHollandia–Belgium 1–0 (0–0)\n\nAmszterdam, Johan Cruyff Aréna, 53 000 néző. Vezette: A. Taylor (angol)\n\nHollandia: Pasveer – J. Timber (De Vrij, 66.), Van Dijk, Aké (Malacia, a szünetben) – Dumfries, Berghuis (Gakpo, 31.), De Roon, Blind, Klaassen (Gravenberch, 90+2.) – V. Janssen (K. Taylor, a szünetben), Bergwijn. Szövetségi kapitány: Louis van Gaal\n\nBelgium: Courtois – Debast, Alderweireld, Vertonghen – Meunier (Carrasco, a szünetben), Am. Onana (Tielemans, 74.), Witsel, Castagne (Lukebakio, 82.), De Bruyne, E. Hazard (Trossard, 64.) – Batshuayi (De Ketelaere, a szünetben). Szövetségi kapitány: Thierry Henry (Roberto Martínez eltiltott)\n\nGólszerző: Van Dijk (73.)\n\nÖSSZEFOGLALÓ\n\nLouis van Gaal a harmadik ciklusát tölti a holland válogatott élén, és azzal a céllal vezényelte pályára a nagy rivális belgák ellen az oranjét, hogy „korszakbeli” 15. mérkőzésén is megőrizzék a veretlenségüket, és ezzel megnyerjék a csoportjukat – és a Nemzetek Ligája négyes döntőjébe jussanak.\n\nA tartalékos oranje kényelmes helyzetben volt, ugyanis júniusban 4–1-re győzött Belgiumban, az utolsó fordulót pedig hárompontos előnnyel várta, azaz arra kellett csak vigyáznia, hogy ne kapjon ki nagyon. A hazaiak kezdőjében hat ajaxos játékos volt, legutóbb ez 1996-ban fordult elő, a franciák elleni mérkőzésen (Van Gaal akkor az Ajax trénereként dolgozott), a kapuban ismét a nemzeti csapatban minap 38 esztendősen debütáló Remko Pasveer állt.\n\nFotó: AFP\n\nEden Hazard és Michy Batshuayi egy-egy kisebb, Axel Witsel egy nagyobb helyzetet hagyott ki az első félidőben, Pasveernek egyszer kellett csak nagyot védenie, már a szünet után, Amadou Onana közeli lövésénél. Nagyon nem ment a holland támadóknak, Vincent Janssen, Davy Klaassen és Steven Bergwijn közül csak utóbbi jelentett némi veszélyt az ellenfél kapujára, de ő sem sokat. Cody Gakpónak már sokkal jobban ment, szöglete után leállt a teljes belga védelem, Virgil van Dijk fejes gólja pedig eldöntötte a csoportelsőség sorsát.\n\nCharles De Ketelaere és Yannick Carrasco beállása sem segített a belgákon, igaz, így is majdnem döntetlenre mentették a mérkőzést, de a szintén csereként pályára lépő szélső, Dodi Lukebakio ollózása a kapufán csattant: sikeresnek bizonyult Van Gaal újabb visszatérése, a nagy vizsga a vb-n és a négyes döntőben vár az oranjére.\n\nA hazai győzelemmel az is eldőlt a hírek szerint, hogy a négyes döntőnek Hollandia ad majd helyszínt. 1–0\n\nA csoport másik mérkőzésén\n\nWales–Lengyelország 0–1 (Swiderski 58.)\n\nA csoport végeredménye\n\n1. Hollandia 6 5 1 – 14–6 +8 16 2. Belgium 6 3 1 2 11–8 +3 10 3. Lengyelország 6 2 1 3 6–12 –6 7 4. Wales 6 – 1 5 6–11 –5 1\n\nPERCRŐL PERCRE\n\nA legtöbb siker az oranje élén!\n\n37 - The Netherlands have won 37 matches under Louis van Gaal, under no manager the Dutch national team have won more international games. Best. pic.twitter.com/n8X7SWeXhu — OptaJohan (@OptaJohan) September 25, 2022\n\n50 meccs óta nem voltak erre példa: nem szereztek gólt a belgák!\n\n50 - Remko Pasveer is the first goalkeeper with a clean sheet against Belgium since Hugo Lloris in the semi-final of the World Cup in 2018, 50 matches ago for Belgium. Safe. pic.twitter.com/zjdwHFh88F — OptaJohan (@OptaJohan) September 25, 2022\n\nNetherlands 1-0 Belgium: The Dutch end their UEFA Nations League campaign unbeaten (W5 D1 L0). pic.twitter.com/k1LWxAKgDN — The Analyst (@OptaAnalyst) September 25, 2022\n\nVirgil van Dijk puts Netherlands infront with a towering header #NationsLeague pic.twitter.com/KldFzZ4RZO — UEFA Nations League (@EURO2024) September 25, 2022\n\n90+6. PERC VÉGET ÉRT A MÉRKŐZÉS!\n\n90+5. perc Szép, KAPUFA! Lukebakio gondol egyet, és az ötösről kapura ollózza Trossard bal oldali beadását, ballal. Majdnem csodagól a bal felsőbe, de csak majdnem!\n\n90+3. perc Dumfries elfut a jobb szélen, a beadását nem találja el jobbal az ötösön Bergwijn! Alderweireld blokkolt szépen.\n\n90+2. perc Ryan Gravenberch be, Klaassen le, karmestercsere.\n\nNégy perc a ráadás.\n\n\n\n90. perc Gakpo jobb oldali beadását kivetődve elüti az érkező hollandok elől Courtois!\n\n89. perc De Bruyne távoli ívelése kapuscsemege.\n\n87. perc Gakpo megvillan, két jó csel után Klaassen elé passzol, aki jobbról, hat méterről jobbal Courtois-ba lő!\n\n84. perc Tielemansnak odarúg hátulról Kenneth Taylor, sárga lap.\n\n82. perc Timothy Castagne le, Dodi Lukebakio be, az utolsó belga csere ma.\n\n82. perc Yannick Carrasco hosszasan reklamál, nem is hiába: kap egy sárga lapot!\n\n78. perc Castagne lő jobbal tízről, jobbról, éles szögből nem sokkal a hosszú alsó mellé.\n\n77. perc Davy Klaassen kap sárga lapot reklamálásért.\n\n75. perc Dumfries passzol Gakpóhoz, aki jobbal Bergwijn elé tolja váratlanul a labdát, laza csípőmozdulattal, aki tízről jobbal milliméterekkel lő a bal felső sarok mellé. Van Gaal felugrott, azt hitte, gól...\n\n74. perc Carrasco lő kissé balról, 19 méterről jobbal a bal alsó sarok mellé.\n\n74. perc Youri Tielemans be, Onana le.\n\nهدف هولندا الاول عن طريق فيرجيل فان دايك #NEDBEL pic.twitter.com/0oJv9XWuTT — جوادLiverpool | (@jawad_liverpool) September 25, 2022\n\n73. PERC VEZETNEK A HAZAIAK, a bal oldali Gakpo-szögletet az ötösről, középről a jobb alsóba fejeli Virgil van Dijk. Courtois megállt, Onana és Debast is: 1–0!\n\n71. perc Bergwijn lő jobbal 13-ról, kissé jobbról a kapus ölébe, majd szinte ugyanonnan rosszul ad be középre Janssen elé Taylor, de közbelép Witsel.\n\n66. perc De Bruyne csodás passzát Onana jobbal kapura teszi kissé jobbról, öt méterről, de hatalmas vetődéssel eléri a labdát a jobb sarok előtt Pasveer!\n\n\n\n66. perc Verthongen bal oldali beadását kifejeli középről Onana.\n\n66. perc Stefan de Vrij be, Timber le.\n\n64. perc Leandro Trossard váltja őt.\n\n62. perc De Roon nagyot rúg Hazard-ba, ápolás.\n\n60. perc Hazard passza után Carrasco ballal lő 11-ről, kissé balról, de közbevetődik Dumfries.\n\n59. perc Malacia nem figyel, De Bruyne ballal 17-ről kapura lőne, de közbelép azonnal, és blokkol is Van Dijk.\n\nGakpo adta be a kornert.\n\n\n\n53. perc Kissé balról, 14 méterről ballal kapura lő Taylor, blokkol Castagne, a bal oldali kornert pocsékul találja el fejjel a rövid oldali ötössarkon Dumfries.\n\n50. perc És véd egy nagyot! Carrasco tétovaságát kihasználja Dumfries, és jobbal kapura lő az ötös jobb sarkáról, de eléri a labdát a jobb, azaz a túlsó alsó sarok előtt Courtois, ujjheggyel!\n\nFolytatja.\n\n\n\n46. perc Courtois csukafejessel ment a 16-os előtt Dumfries elől, majd a védő térdének esik fejjel. Ápolás, melegít Mignolet.\n\n46. PERC FOLYTATJUK!\n\n46. perc Yannick Carrasco és Charles De Ketelaere be, Meunier és Batshuayi le. Hamis 9-essel innentől a belgák.\n\n46. perc Tyrell Malacia és Kenneth Taylor be, Aké és Janssen le.\n\nHatásos lesz?\n\nWhat would you say to motivate your team? #NationsLeague pic.twitter.com/5XM0747C6d — UEFA Nations League (@EURO2024) September 25, 2022\n\nHűha! Egy emberen nincs szemüveg, akinek a neve magyaruk vakot jelent\n\nDe enige zonder bril heet Blind pic.twitter.com/Gq9rl6DWFp — Wytse van der Goot (@wytsevdgoot) September 25, 2022\n\nNem bírta az izgalmakat az óra sem\n\n\n\n45+2. PERC VÉGET ÉRT AZ ELSŐ FÉLIDŐ!\n\n43. perc Batshuayi nem figyel egy holland szögletnél, a rossz passza után az ötös bal sarkáról nagyon rosszul találja el ballal a labdát.\n\n42. perc Debast szereli acélkeményen a 16-os jobb sarka előtt Debast, ápolás. Zeno Debast 18 éves, ez a 2. meccse a válogatottban az Anderlecht bekkjének.\n\nA belga kezdőcsapat átlagéletkora: 29.4 év!\n\nÖregfiúk\n\n29y 134d - The average age of the starting line-up from the Netherlands against Belgium tonight is 29 years and 134 days, the oldest XI @OnsOranje have fielded since June 2004 against Portugal (29y, 204d). Mature. pic.twitter.com/TwQyZ4BM98 — OptaJohan (@OptaJohan) September 25, 2022\n\n37. perc Paasver fogja Onana jobblábas, a 16-os elől megküldött lövését is.\n\nForma: 13 meccsén 19 kanadai pontnál tart az eindhoveniek színeiben!\n\nA balszellő Gakpo gólt lőtt e sorozatban a lengyeleknek és a walesieknek is az előző két meccsén, a PSV ászáért sorban áll a fél PL.\n\n34. perc Dumfries most sem figyel, De Bruyne ívelését a 16-os bal sarkáról mellel Castegne elé teszi, aki jobbal 17-ről jócskán a bal felső sarok mellé lő.\n\nA már ősz hajú Pasveer ezzel a második legidősebb holland labdarúgó lett a Twente korábbi kapusa, Sander Boschker után, aki pályára lépett nemzeti csapatában, hiszen Boschker 2010-ben 39 évesen és 224 naposan játszott Ghána ellen a dél-afrikai világbajnokságon.\n\n(Fotó: AFP)\n\nMint a jó bor – ezt is mondhatnánk az Ajax kapusára, a háromszoros holland bajnok Remko Pasveerre, aki 38 évesen és 318 naposan érett meg rá, hogy bemutatkozzon hazája válogatottjában, a Lengyelország elleni idegenbeli Nemzetek Ligája-mérkőzésen.\n\n32. perc Kimarad, De Bruyne szabadrúgását az ötösről jobbal a kapus kezébe pöccinti Witsel!\n\n31. perc Cody Gakpo váltja Berghuist.\n\nBerghuis szédül, lesétál a pályáról, csere lesz. Van Gaal rögtönzött osztályfőnöki órát tart közben a kispadok előtt. Ő is jelzi: csere lesz.\n\n27. perc Helyzet, a Bergwijn indította, Debastot kicselező Janssen megvillan a bal oldalon, ballal szépen ad be, de ballal a léc fölé lő ballal 12-ről, kissé jobbról Dumfries.\n\n20. perc Ballal 36-ról a bal felsőbe lőne egy kissé balról jövő szabadrúgást Berghuis, de figyel Courtois.\n\n17. perc Mellé, Janssen jobbal nem sokkal lő a jobb felső sarok mellé kissé jobbról, 24 méterről.\n\n15. perc Berghuis remek passzát rosszul veszi át a 16-oson belül Janssen, oda a helyzet.\n\n14. perc De Bruyne passzát az akciót indító, labdát szerző Batshuayi ballal a kapusba rúgja az ötös bal sarkáról. ZICCER!\n\n12. perc Klaassen jobbról középre ad, de elfejelik a labdát az ötös és Janssen elől.\n\n11. perc Van Dijk mesés emelése picit hosszú az előrefutó Blindnek. Id. Blind a kispadon ül ma, Edgar Davids mellett.\n\n\n\n10. perc Timbert megelőzi Castegne a 16-os előtt, de közbelép Aké.\n\nEgy kis örökmérleg: 128 meccs, 56 holland és 41 belga sikerrel, 284, ill. 221 góllal.\n\n\n\nAz oranje 1997 óta nem nyert odahaza a belgák ellen, akkor Patrick Kluivert is betalált a három egyre végződő vb-selejtezőn Rotterdamban.\n\nWalesben legutóbb piros lapot kapott Roberto Martínez, a belga kispadot most egy bizonyos Thierry Henry vezeti.\n\n6. perc Timothy Castagne kap sárga lapot Dumfries elökéséért.\n\n5. perc Castagne távoli lövését blokkolja Timber.\n\n4. perc Helyzet, Onana megvillan a jobb szélen, jobbról középre ad, Hazard jobbal 13-ról, középről jócskán a léc fölé lő.\n\n1. PERC ELKEZDŐDÖTT A MÉRKŐZÉS!\n\nA hazaiak tiszta narancssárgában, a vendégek tiszta fehérben.\n\nMemphis Depay, Frenkie de Jong és Teun Koopmeiners sérülés miatt biztosan kihagyja a belgák elleni találkozót, a helyükre Brian Brobbey-t és Ryan Gravenberchet hívta be a szakvezető. „Frenkie de Jong és Memphis Depay számára a végsőkig fenntartok két helyet a vb-re utazó keretben, ám tudniuk kell, csak teljesen fitt játékosokra számítok a tornán. A holland válogatott nem rehabilitációs központ, azonban ha százszázalékos állapotban lesznek, ők is jönnek velünk Katarba.”\n\n„Ez az utolsó meccsünk a világbajnokság előtt, veretlenül akarunk utazni Katarba. Ezt elmondtam a fiúknak is, azt hiszem, megértették, biztosan győzünk Belgium ellen.”\n\nLouis van Gaal már a harmadik ciklusát tölti a nemzeti együttes élén, legutóbb tavaly augusztusban vette át a csapat irányítását, azóta veretlen a válogatott: tizennégy mérkőzésen tíz győzelem és négy döntetlen a mérlege. A 71 éves szakvezető nem akar kikapni vasárnap sem.\n\n„Hogy Belgium képes lesz-e három góllal legyőzni minket? – kérdezett vissza a mérkőzés előtti hivatalos ajtótájékoztatón a hollandok szövetségi kapitánya. – Őszinte leszek: egyáltalán nem számítok erre. Ha ez bekövetkezik, megérdemlik a csoport első helyét. Azonban hiszek a játékosaimban, jól felkészítettem őket, maximálisan koncentrálnak majd a találkozón. Belgium mindig ugyanazt a futballt játssza, nem hiszem, hogy vasárnap változtat majd.”\n\nLouis van Gaal, a holland válogatott szövetségi kapitánya tavaly augusztus óta irányítja a nemzeti együttest, azóta veretlen a csapat, a szakember Belgium ellen is folytatná a jó sorozatot.\n\nFotó: AFP\n\nJÖN AZ ÚJABB NÉMETALFÖLDI RANGADÓ! Amikor a holland és a belga válogatott találkozik egymással, bizony parázs csatára van kilátás. A két együttes párharcának nagy hagyománya van, eddig 128-szor csaptak össze egymással. A mérkőzést a hazai pályán játszó Hollandia várja jobb helyzetből, a Louis van Gaal irányította együttes júniusban 4–1-re győzött Belgiumban, három ponttal vezeti a csoportot a rivális előtt, így fél lábbal már a Nemzetek Ligája négyes döntőjében érezheti magát.\n\n\n\nLouis van Gaal: Legyőzzük Belgiumot!\n\nÜDVÖZÖLJÜK KEDVES OLVASÓINKAT A HOLLANDIA–BELGIUM MÉRKŐZÉS KÖZVETÍTÉSÉBEN!",
    "Hollandia: hosszabbított az AZ Alkmaar magyar kapusedzője": "Meghosszabbította szerződését a holland első osztályú labdarúgó-bajnokságban (Eredivisie) szereplő AZ Alkmaar magyar edzője, Szénási Béla. A szakember a kapusokkal foglalkozik a klub akadémiáján.\n\nSzénási Béla (balra) 2025-ig marad az AZ Alkmaarnál (Fotó: az.nl)\n\nSzénási Bélát 2018-ban szerződtette az AZ Alkmaar, a magyar szakember azóta a klub utánpótlásában a kapusok edzéséért felel. Szénási kontraktusa eredetileg 2023-ig szólt volna, ezt hosszabbították meg két évvel.\n\nAz edző a klub hivatalos honlapjának elmondta, szeretne olyan kapusokat kinevelni, akik a legmagasabb szinten is jól teljesítenek és úgy érzi, az Alkmaarnál ez sikerülhet, ezért döntött a hosszabbítás mellett.\n\nPaul Brandenburg, a klub akadémiájának vezetője így nyilatkozott Szénásiról: „Béla egy lelkes kapusedző, aki a pályán és azon kívül is sokat foglalkozik kapusainkkal. Tudatosan hosszabb ideig fogunk vele együtt dolgozni, mert a klub elképzeléseinek megfelelően a kapusaink fejlesztésével van elfoglalva.”\n\nA magyar válogatott Kerkez Milost is foglalkoztató AZ Alkmaar a PSV és az Ajax mögött jelenleg harmadik az Eredivisie tabelláján.",
    "Hollandia a legnagyobb krízis közepén állítja le a gázkitermelést": "Hollandia északi részén, Groningen tartományban fekszik Európa legnagyobb földgázmezője - egy 1000 milliárd eurós kincs. Azonban az ukrajnai háború és az ellátási hiányok ellenére a kutak bezárására készülnek. Újra fellángolt a vita: befejezni vagy folytatni a kitermelést?\n\nVlagyimir Putyin orosz elnök elzárja a gázcsapot, Európa energiaválsággal néz szembe. A Hollandiából származó földgáz segíthet, a kormány azonban úgy döntött, hogy leállítja a termelést. A Witness stábja utánajárt, mit gondolnak erről a helyiek.\n\nA Groningeni régióban 10.000 ember retteg a földrengéstől. 27 000 házat vizsgálnak meg az esetleges repedések miatt. A gázkitermelés ugyanis földrengéseket okozhat. Van olyan ház, ahol akkora repedések vannak, hogy már az épület összeomlásától tartanak a benne élők. Készült egy látványos grafika a gázkitermelás által eddig okozott földrengések helyszíneiről és gyakoriságáról.\n\nÉrthető, hogy az itt élők dühösek, és nem kérnek a földgázból. De az ukrajnai háború kitörése óta a helyzet megváltozott. A közvélemény-kutatások szerint a többség hajlandó lenne elfogadni az elhúzódó gázkitermelés kockázatát.\n\nCsakhogy minél többet termelnek ki, annál erősebbek a földrengések. Eddig közel 1200 földmozgást regisztráltak, több ezer ház súlyosan megrongálódott.\n\nOverschild az egyik legsúlyosabban érintett falu. Az egész település építési terület most, a házak 80%-át ugyanis lebontják és újjáépítik, ezúttal földrengésbiztosan.\n\nJannie és Bert nemrég költözött egy új épületbe. Nem akarnak máshová költözni, kötődnek a környékhez. A műszaki szakértők azt mondták nekik, hogy a ház, amiben korábban laktak, egy ötös erejű földrengés esetén egész egyszerűen eldőlhet. Ezért is meglepő, amit stábunknak mondtak:\n\n„Ha tényleg szükséges, mindketten úgy gondoljuk, hogy rendben van, ha továbbra is itt termeljük a gázt. Ha hideg telünk lesz, Németországban és máshol is szükség van gázra. Boldogan élnénk itt, tudva, hogy vannak emberek, akiknek gázra van szükségük, fáznak és éheznek? Nem.\n\nEzt a nézetet azonban nem mindenki osztja. Az állam évtizedeken át ignorálta az emberek problémáit. A Groninger Bodem Mozgalomban négyezer üzletember állt össze. A nagyhatalmú lobbi elérte, hogy a kormány a kitermelés leállításáról döntsön.\n\nA holland üvegházakban 81 000 ember dolgozik. A gazdaságok felének súlyos pénzügyi gondokat okoznak a gázárak. A groningeni kitermelés meghosszabbítása enyhíthetné a helyzetet.\n\nVan der Breggenék krizantémokat értékesítenek Skandináviába, Franciaországba és Németországba. Az egész éves működés sok gázt igényel:\n\na levegőt párátlanítják vele. A gázszámla miatt a családi vállalkozás mínuszban van, csökkenteniük kell a kiadásokat.\n\n„Be kellett zárnunk egy termelőüzemet, és elbocsátottuk az alkalmazottaink 30%-át. A problémát a magas energiaköltségek jelentik, csökkentenünk kell az energiafogyasztást. Lehetőleg 30%-kal,” mondta a cégvezető.\n\nNapokkal az ukrajnai háború kitörése után Hollandia úgy döntött, további cseppfolyósított földgáz-terminálokat épít. A Gasunie állami hálózatüzemeltető felsővezetője büszke rá, hogy ma, hat hónappal később, már jön a gáz.\n\n„Sokat teszünk az orosz gáz kiváltásáért. Ezzel a terminállal és a rotterdami bővítéssel együtt 35 milliárd köbméter gázt exportálhatunk Hollandiából Európa északnyugati részére. Ez több, mint amennyit Hollandiában fogyasztunk. Ezért ezzel az infrastruktúrával több gázt tudunk exportálni Németországba, a Cseh Köztársaságba, Belgiumba és Franciaországba,” sorolta.\n\nHollandia ismét felpörgette széntüzelésű erőműveit is. Ez károsítja a klímát, sokkal jobban, mint a groningeni földgáz. A kormány azonban egyelőre kitart az elképzelései mellett, igaz, néhány gázkitermelőt csak ideiglenesen zárnak be. Vészhelyzetben a kormány vissza tudja kapcsolni a Groningenből származó gázt.",
    "Menczer Tamás szerint Hollandia külügyminisztere megtámadta Magyarországot egy interjúban": "A kormany.hu Szerkesztőség – KKM vissza szeretné hívni az üzenetet: „Menczer Tamás: Hollandia külügyminisztere egy interjúban megtámadta Magyarországot”\n\n– ezzel a tartalommal kapott szerkesztőségünk emailt a kormany.hu-tól, a magyar kormány hivatalos oldalától.\n\nAz eredeti üzenetet fél órával korábban küldte szét a lapoknak a kormany.hu, amiben lényegében közzétette a külügyi államtitkár Facebook-videóban elmondott beszédén alapuló MTI-hírt. Mivel ezt visszahívták, lapunk nem is teszi közzé.\n\nDe mi lehetett az üzenetben? Ezt a visszahívás után is megtudhatják olvasóink, mivel a betűre egyező közleményt a KKM – Sajtó Főosztály (Külgazdasági és Külügyminisztérium) is szétküldte, szintén délután egy óra körül. Azt még nem vonták vissza, és benne pedig ez a Hollandiát igen keményen bíráló szöveg állt:\n\n„Hollandia külügyminisztere egy interjúban megtámadta Magyarországot – mondta a Külgazdasági és Külügyminisztérium kétoldalú kapcsolatokért felelős államtitkára a közösségi oldalára feltöltött keddi videójában. Menczer Tamás szerint ugyanakkor Wopke Hoekstrának akkor lenne célszerű Magyarországgal foglalkoznia, ha a saját országában sikerült rendet tenni.\n\nMenczer Tamás emlékeztetett: Wopke Hoekstra azt mondta az »Európai Parlament hazugságaira hivatkozva«, hogy nagyon aggódik a magyar jogállamisággal kapcsolatban. Arról beszélt, hogy Magyarországon veszélyben van a jogállamiság, veszélyben vannak a közös értékek, és szörnyű, ami a bírói hatalommal vagy a szabad sajtóval történik.\n\nAz államtitkár jelezte: a holland jogállamiság helyzetéről azt találta, hogy az országban 2019-ben több mint 300 antiszemita bűncselekményt követtek el, 2020-ban 135-öt, 2021-ben pedig mintegy kétszázat. Hollandiában már annak is örülni kell, hogyha nem mindennap követnek el antiszemita bűncselekményt, »csak minden másnap« – jegyezte meg Menczer Tamás. Kiemelte: a Holland Újságíró Szövetség felmérése szerint az újságírók 80 százaléka kap fenyegetéseket, ami szintén romló tendenciát mutat, hiszen néhány éve még csak 60 százalék volt arányuk. Emellett Hollandiában lelőttek egy ügyvédet a nyílt utcán, mert egy drogügy koronatanúját védte. Az eset után a holland rendőrszakszervezet elnöke arról beszélt, hogy Hollandia narkóállammá vált – jegyezte meg. Hozzátette: a bűnszervezetet kapcsolatba hozták egy oknyomozó újságíró meggyilkolásával is.\n\nMenczer Tamás arra is kitért, hogy Hollandiában a migrációs államtitkárnak le kellett mondania, mert a kormány elhallgatta a migránsok által elkövetett súlyos bűncselekményeket, a közigazgatási bíróság vezetője pedig egy volt balliberális politikus. Szólt arról is, hogy a holland adóhatóság 2012. óta tévesen vádolt meg csalással több mint 26 ezer holland szülőt, és mintegy tízezer családot kötelezett több tízezer eurónyi gyermektámogatás visszafizetésére. Egy holland jelentés mondta ki, hogy a holland adóhatóság megsértette az ország valamint az általános jogállamiság alapvető elveit – közölte.\n\nMenczer Tamás úgy fogalmazott: ezeket a tényeket látva és ismerve aggódik a holland jogállamiság helyzetével kapcsolatban, és elvárható lenne, hogy az Európai Parlament azonnal rendkívüli ülést hívjon össze, valamint jelentést készítsen a holland jogállamiság állapotáról. Az is elvárható lenne, hogy a holland külügyminiszter legközelebb akkor foglalkozzon Magyarországgal, ha a saját országában végre sikerült rendet tenni – tette hozzá. (MTI)”\n\nEmellett elérhető az eredeti videós nyilatkozat is Menczer Tamás közösségi oldalán, ezért nem egészen érthető a kormany.hu üzenet-visszavonása. Lapunk a helyzet tisztázása érdekében megkérdezte a kormany.hu szerkesztőségét, hogy miért vonták vissza a hírt, tartalmi vagy technikai okokból, valamint várható-e, hogy a KKM Sajtóosztály is visszavonja az ezzel az üzenettel betűre azonos közleményét. Hírünket a válasszal frissítjük.",
    "A világ biciklis nemzete: hogyan vált Hollandia a kerékpározás hazájává?": "Hollandiában mára több a bicikli, mint az állampolgár és még a miniszterelnök is gyakran jár bringával munkába. Ám nem volt ez mindig így: a hetvenes években még senki sem gondolta volna, hogy idáig jutnak - ám a holland kormány gondolt egy merészet, és autóközpontú városok helyett bicikliközpontú tervezésbe kezdett.\n\n2018-ban Hollandiában az utazások több mint 25 százalékát bonyolították biciklivel - ami erős kontrasztban áll a brit, francia vagy ír adatokkal, ahol ugyanez az arány kevesebb, mint öt százalék volt. Ha a 7,5 km alatti távolságokról beszélünk, ez az arány még tovább nő: így már minden harmadik utazás biciklis út volt a hollandoknál. De hogyan vált Hollandia a 23 millió bicikli hazájává?\n\nEgy bicikliző nemzet születése\n\nAz 1970-es évekre a holland városok nagy része - csakúgy, mint Európa többi városa - autókkal telt meg. Az autótulajdonosok számának gyors emelkedése miatt 1970-ben már 100 autó jutott 500 lakosra, a holland utcák viszont - melyeknek jó részét még a középkorban építették - nem tudtak megbirkózni ezzel a forgalommal. A két tényező együtt katasztrofális helyzetet okozott: 1971-ben több mint háromezren vesztették életüket közúti balesetben, csaknem ötszáz áldozat pedig gyerek volt. A közfelháborodás útjára indította a Stop de Kindermoord (Állítsuk meg a gyerekgyilkosságokat) nevű mozgalmat is.\n\nEzután jött az 1973-as olajválság, mikor az OPEC megvágta az olajkitermelést és bizonyos országok esetében embargót vezetett be. Ez a két tényező kellett hozzá, hogy a holland kormány úgy döntsön: az addigi autóközpontú városok helyett valami más irányba mozdul el.\n\nBicikliközpontú tervezés: az autók csak vendégek\n\nA holland kormány talán legfontosabb lépése az volt, hogy sok-sok kilométernyi bicikliutat épített, így ösztönözve az embereket a biciklizésre. Mára Hollandiának több mint 35 ezer kilométernyi bicikliútja van - míg a közutak 140 ezer kilométert tesznek ki.\n\nBicikliző család halad el egy oostzaan-i szélmalom mellett, 2022 augusztus 11-én Peter Dejong/Copyright 2022 The Associated Press. All rights reserved\n\nDe a hollandok nem álltak meg itt: sok olyan út is van az országban, ahol autós és biciklis egyaránt haladhat, de a bicikliseknek elsőbbsége van az autósokkal szemben. Az ilyen utcákban mindig kint lóg a tábla: “fietsstraat auto te gast”, vagyis \"az autósok itt csak vendégek\".\n\nA holland körforgalmak egy másik jó példa arra, hogyan válik a várostervezés bicikli- és gyalogosbaráttá. A körforgalmak hatvan százalékában van külön, fizikailag elválasztott biciklisáv. A legtöbb utcában a bicikliseknek elsőbbsége van, az autósoknak pedig meg kell állnia, hogy elsőbbséget adjanak. Több kereszteződést is újraterveztek, hogy csökkentsék a biciklisekre leselkedő veszélyeket. Attól függően, hogy az adott területen mennyi a megengedett maximum sebesség, a bicikliutakat közelítik a forgalomhoz, hogy jobban láthatóvá váljanak - vagy épp messzire elterelik, utat engedve az autósoknak.\n\nA hatóságok nem csak a várostervezést fejlesztették a biciklisek javára, hanem gondoskodtak elégséges biciklitárolóról is.\n\nBiciklitároló egy holland vasútállomás mellett AP Photo\n\n2019-ben Utrechtben létrehozták a világ legnagyobb bicikliparkolóját, melyben több mint 12500 biciklinek elegendő hely van. Az ország kidolgozott egy fokozatos átmenetet a különböző közlekedési formák között: több vasútállomáshoz csatoltak biciklitárolót, több vonaton pedig különleges bicikliszállító kocsikat üzemeltetnek.\n\nMilyen előnyei vannak mindennek?\n\nHa valaki belátja, milyen előnyökkel jár a biciklizésre való áttérés, egyből világossá válik számára, miért akarja egyre több ország a holland sikert másolni. Egy 2016-os, a biciklizés előnyeit vizsgáló brit tanulmány szerint nem csupán a biciklisek számára jár előnnyel, ha autó helyett nyeregbe pattannak. A biciklizés kutatásuk szerint fejlesztette a produktivitást, pozitív hatással volt a társadalomra és csökkentette az adott ország egészségügyi költségeit is.\n\nEgy másik, friss tanulmány szerint a biciklizés által generált bevétel Hollandiában 1,2 és 3,8 milliárd euró közé tehető évente. A bicikligyártók -eladók, -karbantartók, és -kölcsönzők összesen 13 ezer teljes munkaidős állást biztosítanak az országban. És nem úgy tűnik, hogy a jövőben a fékre lépnének.\n\nCsalád fogyasztja uzsonnáját a biciklin Peter Dejong/Copyright 2020 The Associated Press. All rights reserved\n\nAugusztus végén a holland Vízügyi és infrastrukturális államtitkár bejelentette: a parlament elfogadta előterjesztését, vagyis a következő két és fél évben újabb 100 ezer embert akarnak bevonni a bicikli mindennapos használatába. Jelenleg egy olyan tervezeten dolgoznak, mely azt biztosítaná, hogy az a több mint 200 ezer gyerek és fiatal, aki nem engedheti meg magának azt, hogy saját biciklit tartson, is hozzájusson valamilyen formában egy járműhöz.\n\nBárhol lehet az új Hollandia\n\nÉs bár Hollandia tagadhatatlanul úttörőnek számít a biciklis fejlesztések terén, más országok és városok jó példája is azt mutatja, hogy a biciklis életstílust gyorsan meg lehet szokni.\n\nA spanyolországi Sevilla tökéletes példa erre: míg 2006-ban a biciklivel bonyolított utak száma még 7000 alatt volt, addig 2011-re ez a szám 70 ezer felettre kúszott. A város a holland példát alapul véve több parkolót is biciklitárolóvá alakított át, ezzel párhuzamosan pedig megnövelte a közúttól elválasztott bicikliutak számát. Mára egész hálózat épült ki a bicikliutakból.\n\nA koronavírus-járvány alatti ideiglenes bicikliutak világszerte megfigyelhető gyors növekedése is azt mutatja, hogy Hollandia talán nem is annyira különleges, mint korábban hittük. Megfelelő politikai akarattal ugyanis bármely országból lehet a következő Hollandia.",
    "Holland király: Hollandia az ellentmondások és a bizonytalanságok időszakát éli": "Hollandia az ellentmondások és a bizonytalanságok időszakát éli, ez megingatta az emberek bizalmát a kormánynak a társadalmi problémák megoldására irányuló képességében – jelentette ki Vilmos Sándor holland király kedden az új parlamenti ülésszak megnyitása alkalmából Hágában elmondott trónbeszédében.\n\nVilmos Sándor holland király és Mark Rutte holland miniszterelnök (Fotó: MTI/EPA/ANP pool/Sem Van Der Wal)\n\nA Dutchnews hírportál tudósítása szerint a király beszédének komor hangvétele tükrözte a kormány előtt álló számos aktuális kihívást: a növekvő energiaszámlákat és az inflációt, az ukrajnai háborút és a holland gazdák elégedetlenségét a kormány nitrogéncsökkentési tervei miatt.\n\nA király felhívta a figyelmet: „Ellentmondásos az, hogy a gazdasági növekedés és az alacsony munkanélküliség időszakában a háztartásoknak megélhetési válsággal kell szembenézniük, és a szegénység növekszik”. Hozzátette: „az is ellentmondásos, hogy egy olyan szabad országban, mint Hollandia, az emberek úgy érzik, nem tudják kifejezni véleményüket, mert félnek az ellenséges reakcióktól. Aggasztó továbbá, hogy egy olyan érett demokráciában, mint a holland, az emberek kezdik elveszíteni a kormány és a politika problémamegoldó erejébe vetett hitüket.”\n\nA király kitért arra, hogy a kormány „abszolút kötelességének” érzi, hogy igazságot szolgáltasson azoknak a családoknak, amelyeknek az élete tönkrement a családtámogatási botrányhoz kapcsolódó hamis vádak miatt, illetve azoknak a Groningenben élő embereknek, akiknek otthonában a térségben folyó gázkitermelés miatt keletkeztek károk.\n\n„Továbbra is fájdalmas és szégyenletes tény, hogy a hatóságok hibái és hanyagsága miatt oly sok egyénnek és családnak kell súlyos problémákkal szembenéznie” – hangsúlyozta.\n\nVilmos Sándor arról is beszélt, a kormány intézkedéscsomagot fog előterjeszteni több mint 18 milliárd euró értékben a megélhetési válság kezelésére. Ez várhatóan felső határt is tartalmazni fog az energiaszámlákra vonatkozóan, a számítás alapja egy átlagos háztartás fogyasztása lesz.\n\nA király felvázolta az egyenlőtlenségek elleni hosszú távú terveket is: a kormány eszerint a minimálbér és a juttatások emelésével, valamint a nyereség- és vagyonadók emelésével kíván fellépni az egyenlőtlenségek ellen, míg a gáz- és olajtársaságok magasabb adóját az alacsony jövedelműek energiaszámláinak kifizetésére fordítják majd. Megerősítette azonban, hogy a kabinet továbbra is elkötelezett a fosszilis tüzelőanyagokról a „tiszta energiára” való áttérés és a szén-dioxid-kibocsátás csökkentése, valamint „az atomenergia új szerepének megteremtése” mellett.\n\n„A nitrogénkibocsátás 50 százalékos csökkentése és a fenntartható gazdálkodásra való áttérés elkerülhetetlen” – hangsúlyozta a király.\n\nMint mondta, a kormány célja az, hogy több támogatást kapjanak a lakástulajdonosok, hogy házaikat energiatakarékosabbá tegyék, illetve felgyorsítják a szél- és más megújuló energiaforrásokra vonatkozó terveket annak érdekében, hogy az év végére teljesen leállítsák az orosz gázszállításokat.\n\nA rabszolgaság eltörlésének 150. évfordulója közeledtével a király az eddigi leghatározottabb utalást tette arra, hogy az állam kész bocsánatot kérni a gyarmati múltban elkövetett sérelmekért. „Ha olyan társadalmat akarunk, ahol nincs helye a rasszizmusnak és a megkülönböztetésnek, ahol mindenki úgy érzi, hogy meghallgatják és megbecsülik, akkor nyíltan kell gondolkodnunk történelmünk kevésbé kellemes fejezeteiről is” – mondta.\n\nAz ukrajnai háborúval kapcsolatban pedig úgy fogalmazott: „Oroszország brutális agressziója Ukrajna ellen veszélyezteti a békés társadalmat, amelyet Hollandia a második világháború óta épített”. Bejelentette, hogy kormány növeli és felgyorsítja a honvédelem támogatását, és továbbra is együtt fog működni a nemzetközi partnerekkel, hogy „gátat vessen a demokrácia leépülésének”.",
    "Davis-kupa: Hollandia csoportelsőként negyeddöntős": "Hollandia megszerezte a csoportelsőséget a Davis-kupa döntő szakaszának csoportkörében a D-csoportban, miután az Egyesült Államokat is legyőzte. Kanada is bejutott a nyolccsapatos málagai fináléba.\n\nBotic van de Zandschulp két szettben nyert Taylor Fritz ellen (Fotó: AFP, archív)\n\nBotic van de Zandschulp és Tallon Griekspoor Taylor Fritz, illetve Tommy Paul elleni sikerével biztosította a hollandok harmadik győzelmét a glasgow-i csoportban, az észak-amerikaiak a párosban vigasztalódtak a gyakorlatilag tét nélküli mérkőzésen, hiszen már a szombati összecsapás előtt biztos volt, hogy ez a két csapat jut tovább a málagai nyolcas döntőbe.\n\nA valenciai B-csoportban Kanada ugyan kikapott Szerbiától, a szombati mérkőzésen ugyanis egy győzelemre volt szüksége ahhoz, hogy biztosan az első kettőben zárja a csoport küzdelmeit. Ezt Félix Auger-Aliassime hozta is Miomir Kecmanovics ellen. A szerbeknek is van esélyük a továbbjutásra, de csak akkor, ha a hazai pályán játszó spanyolok kikapnak Dél-Koreától. Ez azt is jelentené, hogy a negyeddöntőben nem lenne ott a házigazda.\n\nA biztos kieső francia és belga csapat összecsapását előbbi nyerte meg Hamburgban, míg a horvátok Argentína legyőzésével megtartották esélyüket a kvalifikációra Bolognában.\n\nTENISZ\n\nDAVIS-KUPA, VILÁGCSOPORT, DÖNTŐ\n\nCSOPORTKÖR, 3. FORDULÓ\n\nA-CSOPORT (Bologna)\n\nArgentína–Horvátország 0:3\n\nBáez–Gojo 1:6. 6:3, 3:6\n\nCerundolo–Coric 4:6, 6:7\n\nM. González, Zeballos–Mektic, Pavic 2:6, 5:7\n\nA csoport állása: 1. Olaszország 2 győzelem/2 mérkőzés (5–1-es szettkülönbség), 2. Horvátország 2/3 (5–4), 3. Svédország 1/2, 3. Argentína 0/3\n\nB-CSOPORT (Valencia)\n\nSzerbia–Kanada 2:1\n\nDjere (Györe)–Diallo 6:2, 6:2\n\nKecmanovics–Auger-Aliassime 3:6, 4:6\n\nKecmanovics, Krajinovics–Galarneau, Pospisil 2:1-nél a kanadai duó feladta\n\nA csoport állása: 1. Kanada 2/3 (5–4), 2. Szerbia 2/3 (4–5), 3. Spanyolország 1/2 (4–2), 4. Dél-Korea 1/2 (2–4)\n\nC-CSOPORT (Hamburg)\n\nFranciaország–Belgium 2:1\n\nGasquet–Geerts 6:3, 6:3\n\nBonzi–Goffin 3:6, 7:5, 3:6\n\nMahut, Rinderknech–Gille, Vliegen 6:3, 7:6\n\nA csoport állása: 1. Ausztrália 2/2 (5–1), 2. Németország 2/2 (4–2), 3. Franciaország 1/3, 4. Belgium 0/3\n\nD-CSOPORT (Glasgow)\n\nEgyesült Államok–Hollandia 1:2\n\nPaul–Griekspoor 5:7, 6:7\n\nFritz–Van de Zandschulp 4:6, 6:7\n\nRam, Sock–Koolhof, Middelkoop 4:6, 7:6, 6:4\n\nA csoport állása: 1. Hollandia 3/3, 2. Egyesült Államok 2/3, 3. Nagy-Britannia 0/2 (2–4), 4. Kazahsztán 0/2 (2–4)",
    "Hollandia lehet az uniós élelmiszer-stratégiák kísérleti terepe": "A gazdák felháborodása és heteken át tartó demonstrációi ellenére sem hajlandó felülvizsgálni a Mark Rutte vezette holland kormány a nitrogénkibocsátás csökkentését célzó törvényt. Az előírás szerint 2030-ig felére kell csökkenteni a nitrogénkibocsátást a fenntarthatóbb mezőgazdaság érdekében.\n\nA holland gazdák forgalomkorlátozó akciókat is tartottak a nyári, országos demonstrációk során. Fotó: Vincent Jannink\n\nEzt a kormány elsősorban az állattartó telepek, bennük az állatállomány drasztikus megritkításával érné el.\n\nA nitrogéntörvény következtében több mint 11 ezer állattartó telep bezárása fenyeget, míg 17 ezer telepen csökkenteni kellene az állatállományt. Az intézkedés tönkretenné a gazdákat és jelentősen rontaná a holland mezőgazdaság pozícióit.\n\nHollandia kis területe ellenére a világ egyik legjelentősebb élelmiszer-exportőr országa, az agráriumot érintő lépések hatása szerteágazó.\n\nA gazdálkodókat képviselő szervezetek hónapok óta azért küzdenek, hogy a nitrogénkibocsátás tervezett csökkentését ne 2030-ra, hanem 2035-re kelljen elérni. Kifogásolták emellett a nitrogénkibocsátás mértékére vonatkozó számítási modelleket és hiányolták a természetvédelmi területekre gyakorolt hatásokról szóló objektív tanulmányokat. A holland kormány ugyanakkor eddig nem tett engedményeket.\n\nBelebukott az agrárminiszter\n\nBejelentette lemondását Henk Staghouwer holland agrárminiszter, döntését a gazdák hónapok óta tartó tiltakozásával indokolta (a gazdák a kormánynak a nitrogénkibocsátás csökkentését célzó uniós szabályok végrehajtására irányuló tervei miatt tiltakoznak) – közölte a távirati iroda.\n\nHenk Staghouwer a Twitteren azt írta:\n\n„a gazdálkodóknak és halászoknak bizonyosságra van szükségük az ágazat irányáról a jövőjük szempontjából. Arra a következtetésre jutottam, hogy miniszterként jelenleg nem én vagyok a megfelelő személy a mezőgazdaságban, a kertészetben és a halászatban. Emiatt lemondok a mezőgazdaságért, természetvédelemért és az élelmiszer-minőségért felelős miniszteri posztról.”\n\nA nitrogéntörvény miatt kirobbant elégedetlenség mellett a gazdálkodók kártalanítása sem lesz egyszerű. Az Euractiv arról írt, hogy a kormány felvásárlási, többlettámogatási forrásai az uniós szabályok szerint tiltott állami támogatásnak minősülhetnek.\n\nEbben az esetben más módon kell beavatkoznia az államnak, mivel a tiltott állami támogatás uniós kötelezettségszegési eljárást von maga után, súlyos versenykorlátozó intézkedésnek számít.\n\nTestet öltött az EU rettegett zöldstratégiája\n\nHollandia az elsők között hajtaná végre az Európai Bizottság 2020-ban bemutatott stratégiáit, amelyek célja, hogy 2030-ra egy fenntarthatóbb, zöldebb mezőgazdasági és élelmiszer-termelésre álljon át a kontinens.\n\nFotó: Sem van der Wal / AFP\n\nA radikális programot több tagország – köztük Magyarország – is ellenzi. Célja, hogy az évtized végére jelentősen csökkenjen a mezőgazdaság károsanyag-kibocsátása és fenntartható legyen a termelés. Ezt Brüsszel a természeti területek növelésével, az állattartás jelentős csökkentésével, valamint a műtrágya és a növényvédő szerek használatának radikális korlátozásával érné el.\n\nA holland nitrogéntörvény tekinthető az első olyan radikális intézkedésnek, amelyről már az uniós stratégiák figyelembevételével döntött a holland kormány.\n\nMagyarország nem veszélyezteti a gazdák megélhetését\n\nA magyar gazdák egyelőre keveset tapasztalnak a brüsszeli tervekből, mivel Magyarország nem támogatja azokat az intézkedéseket, amelyek veszélybe sodorják az élelmiszer-önellátást.\n\nHazánk ugyanakkor támogat minden olyan zöldintézkedést, amely nem jár az európai gazdák versenyképességének aránytalan rombolásával.\n\nNehéz évtizedük lesz az állattartóknak\n\nAz uniós élelmiszer-stratégiák egy másik pontja is az állattartókat veszi célba. A tervek szerint át kell alakítani a fogyasztást, a húsfélék és állati fehérjék arányát csökkenteni kell, ellenben növelni kell a növényi alapanyagokat és fehérjéket tartalmazó élelmiszerek fogyasztását. Ezt azzal indokolják, hogy az állattartás felelős a mezőgazdaság károsanyag-kibocsátásának legnagyobb hányadáért.\n\nAz állattartóknak az energia- és takarmányárak régóta zajló, jelentős emelkedése mellett számolniuk kell a radikális civil mozgalmakkal és a húsfogyasztást ellenző propagandával is a következő években.\n\nHosszú távon – egyes előrejelzések szerint már az évtized végén, de legfőképpen 2030 után – érdemi piacuk lehet az alternatív fehérjeforrásoknak Európában.\n\nIdetartoznak az élelmiszerként forgalmazott rovarok, a laboratóriumi hús, valamint a növényi alapú húspótlók.\n\nBorjúvérben tenyésztett steak\n\nAz Európai Bizottság is a hagyományos húsfogyasztás csökkentésére ösztönöz, ugyanakkor a támogatási rendszer érdemben még nem változott.\n\nFotó: Picture Alliance / Getty Images\n\nÚj elemként jelent meg a kohéziós forrásokat kiegészítő, a koronavírus-járványt követően létrehozott React-EU, ismertebb nevén helyreállítási alap pályázatai között az alternatív fehérjék kutatásának, forgalmazásának ösztönzése.\n\nKét holland cég, a Mosa Meat alternatív fehérjeforrások kutatására szakosodott vállalkozás és a takarmánypiacon meghatározó Nutreco közös termesztetthús-projektjére kétmillió eurós támogatást kapott.\n\nA Feed for Meat projekt célja, hogy a laboratóriumi hús, vagyis a tenyésztett hús minél előbb hozzáférhető alternatívája legyen a hagyományos marhahúsnak.\n\nA holland vállalatok azzal számolnak, hogy 2040-re a laboratóriumi hús húspiaci részesedése már eléri a 35 százalékot.\n\nÍgy készül a hús a laboratóriumban A jövő fenntartható húselőállításaként emlegetett eljárásban a gazdatesten kívül, laboratóriumi körülmények között, sejtszaporítással hoznak létre a hagyományos hússal megegyező tulajdonságú húst. Az élő állatból izomsejteket vesznek, amelyek egy bioreaktorban, az erre a célra fejlesztett speciális táptalajon szaporodnak tovább. Ez a táptalaj tartalmazza azokat az enzimeket, ásványokat és tápanyagokat, amelyektől a sejtek képesek maguktól szaporodni. A pontos összetevőkről keveset lehet tudni, az eddigi kísérletekben a borjúvér, magzati embrió és más, hasonló állati származékok váltak általánossá.\n\nA kutatások legfőbb iránya, hogy a laboratóriumi hús előállítása olcsóbbá és gyorsabbá váljon, mivel a technológia még nem alkalmas a versenyképes tömegtermelésre.\n\nVeszélyes kísérlet, kétségbevonható eredmények\n\nAz Európai Bizottság által meghatározott agrárstratégiák végrehajtása ugyanakkor az összes eddig elkészült tanulmány szerint katasztrofális helyzetbe hozza a kontinenst.\n\nA szakmai előrejelzések szerint a növénytermesztés és az állattartás aránya is jelentősen csökkenne Európában. Ezzel együtt\n\ntovább emelkednének az árak, és az európai agrárium nettó exportőri szerepe veszélybe kerülne, sőt, egyes becslések szerint bizonyos termékekből importra kényszerülne a közösség.\n\nA károsanyag-kibocsátás csökkentésének mértéke is kérdéses, ráadásul a globális kibocsátás növekedése, elsősorban a népességrobbanással érintett országokban növekvő állatállomány és intenzívebb növénytermesztés miatt a környezeti terhelés máshol jelenne meg. Az OECD szerint a jelenlegi zöldtörekvések mellett is fokozatosan csökken a kibocsátás.\n\nSzintén kockázatos az európai élelmiszer-biztonsági és állatjóléti szabályok további drasztikus szigorítása, mivel azt eredményezheti, hogy a gazdálkodók harmadik országba szervezik ki tevékenységüket, ahol az EU-hoz képest lazábbak ezek az emberi életet és egészséget védő szabályok.",
    "Hollandia ismét teleépíti az országot szélkerékkel": "A holland kormány, mely az utóbbi hónapokban meglehetősen sokféle irányba mutatott jövőt az ország energetika szükségleteivel kapcsolatosan, most azzal a tervvel állt elő, hogy 2050-re 70 GW tengeri (offshore) szélenergia-termelő rendszert akar megépíteni.\n\nMindezt a fenntarthatóság, valamint a zöldhidrogén termelés mind nagyobb mértékben növelhetősége érdekében. A REVE News közlése szerint a tervek azon a feltételezésen alapulnak, hogy az ország 2040-re már képes lesz mintegy 50 GW szélenergia potenciált kezelni. Ehhez az első lépés az, hogy az évtized végére 21 GW szélenergia termeljen a holland területeken - ami egyébként az ország jelenlegi villamosenergia-fogyasztásának mintegy háromnegyedét tudná kiszolgálni.\n\nA kabinet a 2030-as cél elérhetővé tételének kidolgozásán már rajta van, az követően pedig minden figyelem a hidrogéntermelésre összpontosul, mivel Hollandia e téren jóideje meglehetően aktív és ambíciózus. Azt tervezik, hogy az Északi-tengeren megtermelt szél-áramra támaszkodva az ipar nagy részét gázról hirdgénre állítják majd át. Ennek abban a tekinteben is nagy jelentősége van, hogy az offshore szélparkokat akár egészen távolra is telepíteni lehet majd a parttól, mivel nem kell azokat a villamos energia hálózatra csatlakoztatni (mert a platformok egy része helyben, a tengeren fognak áram segítségével hidrogént előállítani), a költségek sem \"nőnek az égig\".\n\nA tengeri szélturbinák 70 gigawatt teljesítménye nagyon ambiciózus, és a következő néhány évben látni fogjuk, hogy pontosan hány gigawattra is lesz majd ténylegesen szükség. Ez a terv lehetőséget ad számunkra, hogy fenntartható módon villamosítsuk Hollandia nagy részét, és például zöld hidrogént állítsunk elő az ipar számára. De óvatosak vagyunk, nagy figyelemet fordítunk a víz feletti és víz alatti természetre, valamint az Északi-tenger egyéb érdekeire, mint például az élelmiszertermelésre, a hajózásra, a védelemre és a partvédelemre is\n\n-mondta Rob Jetten klíma- és energiaügyi miniszter, aki a részleteket a jövő év elejére ígérte.\n\nEgyütt - többre\n\nAhogyan azt néhány napja megírtuk: az Északi-tengeri Energiaügyi Együttműködés kilenc európai országa Dublinban megállapodott arról, hogy 2050-ig közösen 260 gigawatt szélkapacitást építenek ki az Északi-tengeren. Ennek része a holland vállalás is.\n\nA németalföld ország idén májusban már kötött hasonló irányú megállapodást, akkor az Dánia, Németország, Belgium és Hollandia szorosabb együttműködési hajlandóságát rögzítette - szintén az Északi-tengeren. Ezek a dokumentumok nem csak erőművek építésére szólnak, hanem arra is, hogy az aláíró országok összekapcsolják e majdan megépülő villamosenergia pontjait, és így mindenki számára nagyobb, biztosabb lábakon álló rendszerük lesz.",
    "Horvátország és Hollandia a négyes döntőben, a dánok meglepték a vb-címvédő franciákat": "Horvátország és Hollandia a négyes döntőben, a dánok meglepték a vb-címvédő franciákat Eurosport - Tegnap 23:05Foci Horvátország ausztriai győzelemmel, Hollandia a vendég belgák elleni sikerrel nyerte meg csoportját a labdarúgó Nemzetek Ligája A divíziójában, így mindkét együttes készülhet a jövő június négyes döntőre.\n\n8 kapcsolódó hír Bevezető szöveg megjelenítése Opciók\n\nFordulatos derbin Telekom-győzelem vehir.hu - Tegnap 19:43Megyei A Tatabánya mindent megtett annak érdekében, hogy megnehezítse a házigazda Telekom Veszprém dolgát, ám a magyar rekordbajnok végül tíz góllal, 42-32-re diadalmaskodott a kézilabda NB I vasárnap esti rangadóján.\n\nRemekül kezdett, de kifulladt a Tatabánya Veol - Tegnap 20:35Sport Negyvenkét gólig jutott a bátran és jól kezdő, a meccs végére viszont széteső Tatabánya ellen a Telekom Veszprém vasárnap a kézilabda NB I-ben.",
    "Nem voltunk pariban a hollandokkal, kiütéses vereség a vége": "A női vízilabda Európa-bajnokság csoportkörének 2. fordulójában a magyar válogatott 13–4-es vereséget szenvedett Hollandiától.\n\nEz nem a mi napunk volt (Fotó: Mirkó István) – A GALÉRIÁHOZ KATTINTSON KÉPRE\n\nVÍZILABDA EURÓPA-BAJNOKSÁG\n\nA-CSOPORT, 2. FORDULÓ\n\nMAGYARORSZÁG–HOLLANDIA 4–13 (1–3, 2–3, 0–4, 1–3)\n\nSplit, 400 néző. Vezette: Margeta (szlovén), Schwartz (izraeli)\n\nMAGYARORSZÁG: Magyari A. – Gurisatti 1, Szilágyi D., Farkas T., Mahieu 1, Garda 1, Vályi V. 1. Csere: Kiss A. (kapus), Faragó K., Dömsödi, Leimeter, Peresztegi-Nagy, Máté Zs. Szövetségi kapitány: Bíró Attila\n\nHOLLANDIA: AARTS – Keuning 1, Van der Sloot 1, KOOLHAAS, JOUSTRA 3, VAN DE KRAATS 3, SLEEKING 3. Csere: Van den Dobbelsteen (kapus), Sevenich, Wolves, Moolhuijzen 1, Ten Broek, Rogge 1. Szövetségi kapitány: Evangelosz Dudeszisz\n\nGól – emberelőnyből: 8/6, ill. 10/2. Gól – ötméteresből: 4/4, ill. –. Kipontozódott: Gurisatti (25. p.), Ten Broek (26. p.), Mahieu (30. p.)\n\nMESTERMÉRLEG\n\nEvangelosz Dudeszisz: – Ezen a szinten nincs könnyű mérkőzés, ami vasárnap este történt, szabályt erősítő kivétel volt. Tudjuk, hogy nincs ekkora különbség a két csapat között, a magyar válogatott a világ egyik legjobbja, ezúttal mégis számos játékelemben felülmúltuk. Sok apróság, vagy talán mind nekünk kedvezett, emiatt lett tizenhárom négy az eredmény, de nem gondolhatjuk, hogy valójában ennyivel jobbak lennénk.\n\nBíró Attila: – Az előző napi vereség sokkal jobban idegesített, mert ezúttal közünk sem volt a meccshez. A görögök ellen azért volt sanszunk a győzelemre, míg a hollandok elleni meccs gyakorlatilag a második negyedben eldőlt, amikor szinte alig bírtunk felúszni. Kijött a különbség a pihent csapat és a fáradt csapat között. Bíztam abban, hogy fizikailag nem lesz ekkora differencia, de volt. Nem számítottam ilyen vereségre, a vereség maga sajnos benne volt a pakliban.\n\nÖSSZEFOGLALÓ\n\nEzt rossz volt nézni.\n\nA női vízilabda-válogatott a sorsolás szeszélye folytán huszonnégy órán belül mindkét rangadóját lejátszotta a Splitben zajló Európa-bajnokságon, és abban reménykedünk, hogy a görögök elleni, nem éppen vérpezsdítő játékkal elszenvedett egygólos vereség után a hollandok ellen esetleg sikerül javítani.\n\nNem sikerült.\n\nRontani annál inkább.\n\nAz első negyedet ugyanúgy 3–1- re nyerte az ellenfél, mint egy nappal korábban, de ekkor még nem aggódtunk, hiszen a görögök ellen innen pillanatokon belül egyenlített Bíró Attila együttese. Az, mondjuk, intő jel volt, hogy az egyetlen magyar gólt Gurisatti Gréta csavarból lőtte a szélről a támadóidő utolsó másodpercében, minden mindegy alapon.\n\nA második szakaszban viszont nem hogy közelebb zárkózott volna a magyar csapat, hanem egyre távolodott, 5–1-re és Vályi Vanda szépítése után 6–2-re is vezettek a hollandok, és csak azért lett háromgólos a különbség a nagyszünetre, mert Mahieu Geraldine is csavart egy bravúrgólt. A mieink nagyrészt ismét egészen pocsék lövéseket engedtek el, a hollandok bezzeg pontosabban céloztak, emberelőnyből pedig nem hibáztak. Szemlátomást fáradtabban mozgott a szombaton is rangadót játszó magyar válogatott, mint a horvátok ellen labdázgató holland együttes.\n\nEttől persze nem kellett volna teljesen szétesni.\n\nA második félidőben azt csináltak a hollandok, amit akartak, már a védekezésünk sem működött, az ellenfél négy ötméterest is lőhetett, és egyiket sem rontotta el. A kapuscsere sem segített a hátsó alakzaton, Kiss Alexandra ahogy beállt, kapott egy demoralizáló ejtésgólt. A támadójátékunk gyakorlatilag nem létezett, a térfélcsere után egyetlen gólt sikerült lőni, a tényszerűség kedvéért jegyezzük fel, hogy a negyedik és utolsó gólunkat Garda Krisztina lőtte emberelőnyből. Apropó, fórok: a tíz emberelőnyből lőtt két gólt sem tesszük ki az ablakba.\n\nA mieinkkel ellentétben a Spaladium Arena zenefelelőse elemében volt, előbb betette Mike Oldfield Shadow on the Wall című slágerét, és valóban, a magyar válogatott csak árnyéka volt önmagának. Ráadásnak érkezett Chris Reától a Road to Hell, és olyan nagyon a pokolba vezető út sem nézhet ki máshogy... A végén legalább tízen belül sikerült maradni, de így hatalmas verést kapott a magyar válogatott, a 13–4-es zakó kifejezetten fájdalmas volt.\n\nEzzel eldőlt, hogy a magyar válogatott a harmadik helynél előrébb nem végezhet a csoportjában, ugyanakkor a harmadik helyet nyilván elcsípi, hiszen három harmatgyenge ellenféllel találkozik a folytatásban. A helyezés folyománya egy rendkívül kemény negyeddöntő lesz a B-csoport második helyezettje ellen, vagyis minden bizonnyal a címvédő spanyolok következnek majd.\n\nAddig azonban még van egy hét arra, hogy a kapitány rendet tegyen a fejekben.\n\nTovábbi eredmények a csoportban\n\nRománia–Görögország 3–24\n\nNémetország–Horvátország 8–15\n\nAZ A-CSOPORT ÁLLÁSA M Gy D V LG–KG Gk P 1. Hollandia\n\n2\n\n2\n\n0\n\n0\n\n35–10 25\n\n6\n\n2. Görögország 2\n\n2\n\n0 0 33–11 22\n\n6\n\n3. Németország 2\n\n1\n\n0\n\n1\n\n23–25 –2\n\n3\n\n4. Horvátország 2\n\n1\n\n0 1 21–30 –9 3\n\n5. Magyarország\n\n2\n\n0\n\n0 2\n\n12–22 –10 0\n\n6. Románia 2\n\n0 0 2\n\n13–39 –26 0\n\nPERCRŐL PERCRE\n\nVége a mérkőzésnek!\n\n32. perc: Máté lő, Van den Dobbelsteen véd.\n\n31. perc: Vályi bejátszása nem jó.\n\n31. perc: Rogge a lécet trafálja telibe.\n\n30. perc: Garda a kapufára dobja a labdát.\n\n29. perc: gyönyörű bejátszás, Joustra kiemelkedik a vízből és szépen bedobja. 4–13\n\n29. perc: fórt kapunk, Garda bedobja. Ez az első találatunk a második félidőben. 4–12\n\n28. perc: nekünk sem össze a támadás.\n\n28. perc: bármit beszéltek meg a hollandok, nem jött össze a terv, Kissé a labda.\n\n27. perc: elrontjuk a támadást, holland időkérés.\n\n27. perc: rossz a támadás, megint jöhetnek a hollandok. Kiállítás, Mahieu megy ki. Most elrontják a fórt.\n\n26. perc: Joustra ejt, 3–12\n\n26. perc: holland kiállítás, Garda lövését védi Aarts.\n\n25. perc: Rogge kíméletlenül bedobja a bal felső sarokba. Négyből négy ötméterest értékesítettek a hollandok. 3–11\n\n25. perc: Sevenichhez kerül a labda bent, szabálytalanság, újabb ötméteres.\n\n25. perc: Mahieut játsszuk meg, de elveszik a labdát a védők.\n\nElkezdődött a negyedik negyed. Vályi megint elhozza a labdát.\n\nKiss Alexandra véd nálunk az utolsó negyedben.\n\nVége a harmadik negyednek.\n\n24. perc: Leimeter lövését védi Aarts.\n\n24. perc: Sevenichet ismét megjátsszák centerben, de most szabályosan szereljük.\n\n23. perc: Vályi lövése elhal a blokkon.\n\n23. perc: Máté szabálytalankodik, újabb holland ötméteres. Moolhuijzen bedobja. 3–10\n\n23. perc: Moolhuijzen lövését Magyari bravúrral védi.\n\n22. perc: holland kiállítás, Faragó gyorsan rádobja, Aarts hárítja…\n\n22. perc: Magyari két bravúros védést mutat be.\n\n22. perc: Peresztegi-Nagy a bal kapufát dobja telibe.\n\n21. perc: jó védekezés, miénk a labda.\n\n21. perc: újabb holland kiállítás, Faragó rádobja, de a védő közben odaér, megüti a karját, így fölé megy a labda.\n\n20. perc: most elrontják a hollandok, mi támadhatunk.\n\n20. perc: holland kiállítás, Leimeter gyorsan rádobja, kapufa…\n\n19. perc: Sleeking a harmadik gólját is megszerzi. 3–9\n\n19. perc: Mahieu lő fölé.\n\nBíró Attila megint időt kér. Elég dühös…\n\n19. perc: Farkast kiállítják, Sleeking kíméletlenül kihasználja. 3–8\n\n18. perc: Peresztegi-Nagy lövését simán védi a kapus.\n\n17. perc: Sevenichhez játsszák be a labdát, szabálytalanul szereljük, ötméteres. Van de Kraats bedobja. 3–7\n\n17. perc: letelik a támadóidő, lövés nélkül…\n\n\n\nElkezdődött a harmadik negyed, Vályi megint gyorsabb a ráúszásnál.\n\nVége a második negyednek!\n\n16. perc: a hollandoké az utolsó támadás a negyedben, megszerezzük a labdát. Magyari kapura dobja, de veszélytelen.\n\n16. perc: újabb magyar fór, Gurisatti rosszul teszi centerbe, a hollandoké a labda.\n\n15. perc: Peresztegi-Nagy labdát szerez.\n\n15. perc: pontatlan passzok, letelik a támadóidő lövés nélkül…\n\n15. perc: megszerezzük a labdát, holland kiállítás, Bíró Attila időt kér.\n\n14. perc: Mahieu remek csavarással belövi a harmadik gólunkat!\n\n14. perc: holland fór, szépen megjátsszák, de Van de Kraats lövését Magyari védi!\n\n13. perc: Farkas rosszul passzol, a hollandoké a labda.\n\n12. perc: Faragó távolról lő, sajnos nem veszélyes .\n\n12. perc: holland ötméteres jön. Van de Kraats simán bedobja. 2–6\n\n12. perc: Gurisatti játssza be a labdát Dömsödihez, de a csavarás mellé megy.\n\n12. perc: Gurisatti szépen szerel.\n\n11. perc: emberelőnybe kerülünk Rogge kiállítása után, Vályi Vanda szép lövéssel kihasználja. 2–5\n\n10. perc: holland emberelőny, az első lövést még védi Magyari, de a kipattanót Joustra a kapuba pöcköli. 1–5\n\n10. perc: Szilágyi lövése mellé megy.\n\n9. perc: Van de Kraats nem kegyelmez, 1–4\n\n9. perc: Máté lövése fölé pattan.\n\nElkezdődött a második negyed, Vályi megint elhozza a labdát.\n\nVége az első negyednek!\n\n8. perc: pár másodperc még marad a negyedből, Magyari is feljön a támadáshoz, de sajnos nincs gól.\n\n8. perc: jó a holland támadás, Sleeking talál be. 1–3\n\n8. perc: Gurisatti Gréta fantasztikus gólt szerzett. Nem volt kidogozott akció, mert rossz átadás után kerül Gurisattihoz a labda, aki remek csavarral dobja rá a labdát egy másodperccel a támadóidő vége előtt. Aartsot meglepte a lövés. 1–2\n\n7. perc: Rogge lövését most blokkoljuk.\n\n6. perc: Szilágyi lő jó helyzetben,de ez is elhal a blokkban.\n\n6. perc: Rogge lövését blokkoljuk.\n\n5. perc: nagyszerű a védekezés, Magyarihoz kerül a labda. Gurisatti csavarral próbálkozik, de véd a kapus.\n\n4. perc: újabb holland kiállítás. Faragó a kapufára bombázza.\n\n3. perc: elrontjuk a fórt, ráadásul a hollandok megúsznak, Keuning kihasználja a ziccert. Magyarinak esélye sem volt 0–2\n\n3. perc: holland kiállítás – Joustra.\n\n2. perc: jó a védekezés, mi támadhatunk.\n\n2. perc: támadunk, de rossz a bejátszás, ismét a hollandok jönnek.\n\n2. perc: kiállítás nálunk, Van der Sloot gyorsan kihasználja 0–1\n\n1. perc: Gurisatti lövését védi a kapus Aarts.\n\nAz első ráúszást mi hozzuk el, pontosabban Vályi Vanda.\n\nElkezdődött a mérkőzés!\n\nA mérkőzés 19.00-kor kezdődik.\n\nELŐZMÉNYEK\n\nAz első fordulóban a magyar válogatott kikapott drámai körülmények között 9–8-ra kikapott Görögországtól, míg a hollandok 22–6-ra kiütötték a horvátokat.\n\nA hollandok történetük során ötször nyertek Európa-bajnokságot, legutóbb négy éve, Barcelonában, míg a 2020-as budapesti Eb-n a negyedik helyen zártak, miután a bronzmérkőzésen kikaptak a mieinktől.\n\nA tokiói olimpia negyeddöntőjében is Bíró Attila együttese jelentette a végállomást a holland válogatottnak, amely a játékok után edzőváltáson esett át, Arno Havengától a görög Evangelosz Dudeszisz vette át az együttes irányítását. A rutint a Szentesen és az UVSE-ben is megforduló Sabrina van der Sloot és a szintén korábbi UVSE-s Vivian Sevenich képviseli a keretben, de a fiatalok is jól épültek be a csapatba, elég csak Lola Moolhuijzenre gondolni, aki tizenhét évesen vezérré lépett elő az idei világbajnokságon.\n\nHivatalos mérkőzésen legutóbb három éve győzte le a holland válogatott Bíró Attila együttesét, azóta nyolc mérkőzésből hetet a mieink nyertek – köztük a budapesti vb elődöntőjét 13–12-re –, míg legutóbb, a Szardínia-kupán döntetlenre végeztek a felek. Szoros mérkőzésre van kilátás, fizikailag rendkívül erősek a hollandok, de a közelmúlt alapján esélyesebb a magyar csapat.\n\nA MAGYAR NŐI VÁLOGATOTT EURÓPA-BAJNOKI KERETE\n\nKapusok: Kiss Alexandra (Tigra-ZF-Eger), Magyari Alda (UVSE-Hunguest Hotels)\n\nMezőnyjátékosok: Dömsödi Dalma, Máté Zsuzsanna, Vályi Vanda (mindhárom FTC-Telekom), Faragó Kamilla, Peresztegi-Nagy Kinga (mindkettő UVSE), Farkas Tamara, Leimeter Dóra (mindkettő BVSC-Zugló), Garda Krisztina, Gurisatti Gréta, Horváth Brigitta, Mahieu Geraldine, Szilágyi Dorottya (mind Dunaújvárosi FVE), Parkes Rebecca (Ethnikosz – Görögország)",
    "A holland élet 20+ árnyalata, amitől hátast szoktak dobni a turisták": "Hollandia egy kis ország, de mégis világhírű. Nem véletlenül, hiszen itt csodálatos tulipánmezők, utánozhatatlan szélmalmok, facipők és milliónyi kerékpár található. Ez persze csak néhány, azok közül a legtipikusabb dolgok közül, ami az ember eszébe jut Hollandia hallatán. Akadnak azonban itt egyéb érdekességek is.\n\nHIRDETÉS\n\nA Liked.hu-nál most turisták és régóta itt élő holland emberek szemével néztük meg ezt a nagyon különleges európai országot.",
    "Hatra nőtt a hollandiai kamionos gázolás halálos áldozatainak száma": "Hatra nőtt a halálos áldozatok száma Hollandiában, ahol egy kamion hajtott emberek közé szombat este egy faluban, Rotterdamtól délre, ahol éppen egy utcai rendezvényt tartottak – írta az MTI.\n\nA szombat késő esti jelentések még három halottról szóltak.\n\nA helyi rendőrség vasárnap azt közölte, hogy heten kórházba kerültek, egyikük állapota súlyos.\n\nA nagy méretű teherautó, amelyet egy 46 éves spanyol vezetett, letért az útról és elindult egy gát töltésén lefelé, belehajtva egy sütögetés résztvevői közé. A rendőrség vizsgálja a körülményeket. A sofőrt letartóztatták, az már biztos, hogy nem fogyasztott alkoholt.",
    "Értékes műkincseket adott vissza Hollandia Panamának": "Erika Mouynes panamai külügyminiszter hangsúlyozta, hogy ilyen léptékű régészeti lelet visszatérésére még nem volt példa Közép-Amerika történetében. Hozzátette, hogy Olaszországból is hazatérnek majd panamai műkincsek, de ennek részleteire nem tért ki.\n\nA tárca arról sem adott felvilágosítást, hogy az ősi kerámiák hogyan kerültek Hollandiába.\n\nA műkincseket a Hollandiában akkreditált panamai nagykövet fedezte fel a Leideni Egyetemen. Az egyetem ígéretet tett arra, hogy visszaküldi a kerámiákat Panamába.\n\nAz ősi kerámiák a panamavárosi Reina Torres de Arauz Antropológiai Múzeum (MARTA) gyűjteményébe kerülnek.\n\nPanama 1970 óta tagja a kulturális javak illegális kereskedelme elleni konvenciónak.",
    "Vasárnapi sportműsor: dán–francia és holland–belga az NL-ben": "A hét utolsó napján Dánia–Franciaország és Hollandia–Belgium rangadót rendeznek a Nemzetek Ligája A-ligájában – a mérkőzéseket élőben követhetik az NSO-n! A férfi kézilabda NB I-ben a Telekom Veszprém a Mol Tatabányával játszik. Lesz még női kosárlabda-világbajnokság és NFL is.\n\n!­­Goa3 beépítés: 640*360 1 nso aloldal külföldi foci minden más foci, 1614178 -->\n\nSZEPTEMBER 25., VASÁRNAP\n\nFUTBALLPROGRAM\n\nNEMZETEK LIGÁJA\n\n6. FORDULÓ\n\nA-LIGA\n\n1. CSOPORT\n\n20.45: Ausztria–Horvátország, Bécs\n\n20.45: Dánia–Franciaország, Koppenhága (Tv: Spíler1) – élőben az NSO-n!\n\n4. CSOPORT\n\n20.45: Hollandia–Belgium, Amszterdam (Tv: Spíler2) – élőben az NSO-n!\n\n20.45: Wales–Lengyelország, Cardiff (Tv: Match4)\n\nC-LIGA\n\n1. CSOPORT\n\n20.45: Luxemburg–Litvánia, Luxembourg\n\n20.45: Feröer–Törökország, Tórshavn\n\n3. CSOPORT\n\n18.00: Szlovákia–Fehéroroszország, Nagyszombat (Tv: Spíler2)\n\n18.00: Azerbajdzsán–Kazahsztán, Baki (Tv: Spíler1)\n\nD-LIGA\n\n1. CSOPORT\n\n15.00: Andorra–Lettország, Andorra La Vella (Tv: Spíler2)\n\n15.00: Moldova–Liechtenstein, Chisinau (Tv: Spíler1)\n\nNB III\n\n9. FORDULÓ\n\nKELETI CSOPORT\n\n11.00: Debreceni VSC II–Hatvan\n\n11.00: Diósgyőri VTK II–Tiszaújváros\n\n11.00: Vasas II–Kisvárda II\n\n16.00: BKV Előre–BVSC-Zugló\n\n16.00: Füzesgyarmat–Békéscsaba II\n\n16.00: Jászberényi FC–Debreceni EAC\n\n16.00: Karcag–Hajdúszoboszló\n\n16.00: Putnok FC–Körösladány\n\n16.00: Sényő–Eger SE\n\n16.00: Tiszafüred–Pénzügyőr SE\n\nKÖZÉP-CSOPORT\n\n11.00: Kecskeméti TE II–Majosi SE\n\n16.00: Balassagyarmat–Cegléd\n\n16.00: Bánk SE–Monor\n\n16.00: ESMTK–MTK II\n\n16.00: FC Dabas–Dunaújváros PASE\n\n16.00: Hódmezővásárhely–Honvéd FC II\n\n16.00: Iváncsa–PTE-PEAC C-Doki\n\n16.00: Makó FC–Paks II\n\n16.00: Szekszárdi UFC–Ferencvárosi TC II\n\n16.00: Szolnok–Újpest II\n\nNYUGATI CSOPORT\n\n11.00: Győri ETO II–Nagykanizsa\n\n11.00: Puskás Akadémia II–Érd\n\n11.00: Zalaegerszeg II–Mol Fehérvár FC II\n\n16.00: Balatonfüred–Tatabánya\n\n16.00: Budaörs–Bicske\n\n16.00: Csorna–Móri SE\n\n16.00: III. Kerületi TVE–Gyirmót II\n\n16.00: Kelen SC–Teskánd\n\n16.00: Zsámbék–VLS Veszprém\n\n17.00: Kaposvár–Komáromi VSE\n\nNŐI NB I\n\n6. FORDULÓ\n\n15.45: Haladás–MTK (Tv: M4 Sport)\n\nANGOL LEAGUE ONE (harmadosztály)\n\n11. FORDULÓ\n\n13.30: Plymouth Argyle–Ipswich Town (Tv: Match4)\n\nTOVÁBBI ÉLŐ KÖZVETÍTÉSEK ÉS FONTOSABB SPORTESEMÉNYEK\n\nAMERIKAI FUTBALL\n\nNFL, ALAPSZAKASZ\n\n3. FORDULÓ\n\n19.00: Carolina Panthers–New Orleans Saints\n\n19.00: Chicago Bears–Houston Texans\n\n19.00: Indianapolis Colts–Kansas City Chiefs (Tv: Arena4)\n\n19.00: Miami Dolphins–Buffalo Bills\n\n19.00: Minnesota Vikings–Detroit Lions\n\n19.00: New England Patriots–Baltimore Ravens\n\n19.00: New York Jets–Cincinnati Bengals\n\n19.00: Tennessee Titans–Las Vegas Raiders\n\n19.00: Washington Commanders–Philadelphia Eagles\n\n22.05: Los Angeles Chargers–Jacksonville Jaguars\n\n22.25: Arizona Cardinals–Los Angeles Rams\n\n22.25: Seattle Seahawks–Atlanta Falcons\n\n22.25: Tampa Bay Buccaneers–Green Bay Packers (Tv: Arena4)\n\nHétfő, 2.20: Denver Broncos–San Francisco 49ers (Tv: Arena4)\n\nASZTALITENISZ\n\nExtraliga\n\nFérfiak\n\n11.00: MTE 1904-Hoffer I–Hügiéne Bt.\n\n14.30: DVTK SE I–Honvéd Szondi SE I\n\nNők\n\n10.00: DAK-DEAC–PTE PEAC Kalo-Méh\n\n10.00: Asztalitenisz SE Orosháza I–Kiskunmajsai AC\n\n10.00: Pingpongozz Velünk SE–SH-ITB Budaörsi SC\n\n14.00: Asztaltenisz SK Szeged–Ajkai ASE\n\n14.00: Győri AC II. kerületi Dózsa–Budapesti Erdért SE\n\n14.00: Statisztika Utánpótlás AK–Kecskeméti Spartacus SK és KT Kesi I\n\n14.00: Női AC Nyíregyháza–Békési Ifjúságért Asztalitenisz Alapítvány\n\nATLÉTIKA\n\n9.00: maratoni, Berlin (Tv: Sport2)\n\nAUTÓSPORT\n\nGyorsasági kamion Európa-bajnokság, 7. forduló, 3-4. verseny, Le Mans (Franciaország)\n\n14.15: 3. futam\n\n17.00: 4. futam\n\nBASEBALL\n\nMLB, ALAPSZAKASZ\n\n20.00: Minnesota Twins–Los Angeles Angels (Tv: Sport2)\n\nDARTS\n\nPDC EUROPEAN TOUR\n\n13.00: 12. állomás, Wieze, 3. nap, délutáni szakasz\n\n19.00: 12. állomás, Wieze, 3. nap, esti szakasz\n\nDUATLON\n\n12.10: rövid távú országos bajnokság, Ajka\n\nEVEZÉS\n\nVilágbajnokság, Racice\n\nC-döntők\n\n11.04: PR1 egypár (Pető Zsolt)\n\n11.16: férfi egypár (Pétervári-Molnár Bendegúz)\n\n11.32: férfi kétpár (Bácskai Máté, Ács Kristóf)\n\nGOLF\n\n18.00: Egyesült Államok (Tv: Eurosport2)\n\nJÉGKORONG\n\nERSTE LIGA\n\n15.00: FTC-Telekom–Corona Brasov (romániai) (Tv: M4 Sport+)\n\n17.00: Dunaújvárosi Acélbikák–Gyergyói HK (romániai)\n\n18.00: UTE–SC Csíkszereda (romániai)\n\nKERÉKPÁR\n\n2.00: világbajnokság, Wollongong, férfi mezőnyverseny (Tv: Eurosport1)\n\nKÉZILABDA\n\nFÉRFI NB I\n\n18.00: Telekom Veszprém–Mol Tatabánya KC (Tv: M4 Sport)\n\nNŐI BAJNOKOK LIGÁJA, CSOPORTKÖR\n\nA-CSOPORT\n\n16.00: CSM Bucuresti (román)–Bietigheim (német) (Tv: Sport1)\n\nB-CSOPORT\n\n14.00: Kastamonu (török)–Rapid Bucuresti (román) (Tv: Sport1)\n\nKOSÁRLABDA\n\nNŐI NB I\n\n18.30: BKG-PRIMA NATURA Szigetszentmiklós–DVTK-Hun-Therm\n\nNŐI VILÁGBAJNOKSÁG, SYDNEY\n\nB-CSOPORT\n\n6.30: Mali–Franciaország\n\n10.00: Ausztrália–Szerbia\n\n12.30: Japán–Kanada\n\nLÓSPORT\n\n16.00: galoppfutamok, Kincsem Park (Tv: Sport2)\n\nMOTORSPORT\n\nMOTOGP, JAPÁN NAGYDÍJ, MOTEGI\n\n5.00: Moto3, futam (Tv: Arena4)\n\n6.20: Moto2, futam (Tv: Arena4)\n\n8.00: MotoGP, futam (Tv: Arena4)\n\nSUPERBIKE-VB, KATALÓNIA\n\n11.00: SBK, superpole race (Tv: Arena4)\n\n12.30: SSP, 2. futam (Tv: Arena4)\n\n14.00: SBK, 2. futam (Tv: Arena4)\n\n15.15: SSP300, 2. futam (Tv: Arena4)\n\nTENISZ\n\nATP-torna, San Diego\n\n5.00: WTA-torna, Tokió (Tv: Match4)\n\n10.00: WTA-torna, Budapest\n\n13.00: Laver-kupa, London (Tv: Eurosport1)\n\n15.30: ATP-torna, Metz (Tv: Eurosport2)\n\nA SPORTRÁDIÓ MŰSORA\n\nReggeli műsor Jekkel Dániellel\n\n12.00: Műsorvezető: Juhász Bálint\n\nHazafutás, műsorvezető: Horváth Gergely Áron\n\n16.00: Magyarország–Olaszország labdarúgó Nemzetek Ligája-mérkőzés előtt – Várhidi Péter, Vincze István, Juhász Roland\n\n17.00: Vendég: Magyar Bianka, a TFSE NB I-es női kosárlabdacsapatának vezetőedzője\n\n18.00: Élsportoló testvérpár: az olimpiai 5. helyezett cselgáncsozó, Pupp Réka és húga, az Európa-bajnok kajakozó, Pupp Noémi\n\n19.00: 25 éves a Magyar Paralimpiai Bizottság – összeállítás az ünnepi gálaestről\n\n20.00: Napi aktualitások; labdarúgó NL-mérkőzések\n\n21.00: családi sínap a Normafánál – mikor kezdődik a síidény? Mikó Gergely főszervező, Szepesi Bertold, az alpesi válogatott menedzsere, Bereczki Brigitta északi szakágvezető; labdarúgó NL-mérkőzések\n\n22.00: Napi sportösszefoglaló",
    "Volvo-gate: Egy teljesen új vádlott kihallgatásával folytatódik a hollandiai buszok vásárlása miatt indult büntetőper": "Kevés híján két éve, előkészítő tárgyalásokkal kezdődött a 2015-ös pécsi buszbeszerzés miatt indult büntetőper a Kaposvári Törvényszéken, ahol azonban még a holnapi tárgyaláson sem várható az elsőfokú határozat meghozatala. Sőt, olyannyira nem, hogy egy teljesen új vádlottat is kihallgatnak majd, ráadásul miatta (vélhetően holland) tolmácsra is szükség lesz. Annak a holland cégnek a tulajdonosát ültetik le ugyanis a vádlottak padjára, amely cég elnyerte a buszok leszállítására kiírt pécsi közbeszerzést.\n\nA cikk a hirdetés után folytatódik\n\nA Volvo-gate néven elhíresült pécsi korrupciós ügy egy 2015-ös hollandiai buszbeszerzés miatt indult, mint azt olvasóink többsége tudhatja – a témában írt cikkeinket itt gyűjtöttük össze.\n\nAz elmúlt szűk két évben nagyon sok minden történt, köztük több nagyon nem szokványos, ritka eset is. Az egyik legutóbbi ilyen az volt, amikor a közelmúltban elhunyt a per elsőrendű vádlottja, a Tüke Busz korábbi vezérigazgatója.\n\nPaiger\n\nPaiger István ártatlannak vallotta magát a kezdetek óta, és tényleg van arra jó esély az ügyet ismerve, hogy ő abban, amit mi fogalmilag korrupciós szálnak gondolunk, abban nem vett részt, abba nem vonták őt be az elkövetők. És ez akkor is lehet így, ha ő volt az aláíró a Tüke Busz részéről, ha szakmailag ő állította össze a buszbeszerzés specifikációját, és ha egy hozzá köthető cég hozta be (egyébként “lábon”, pécsi buszsofőrök segítségével) az országba a buszokat. Az a megbízás ugyanis a szakértők szerint piaci alapú vagy annál olcsóbb szolgáltatást jelentett a pécsi buszos cégnek. Paiger neve ezen túl nem merült fel, nem szólt arról senki és a tárgyalás és nyomozás során sem jött elő olyan, hogy csúszópénz ütötte volna a markát, vagy hozzá kerültek volna tíz- vagy százmilliók. Azért lehetett tehát minden jel szerint (elsősorban) ő az elsőrendű vádlott, mert ő volt a cég akkori felelős vezetője.\n\nMaga a teljes beszerzés már egészen más ügy, az alsó hangon is több száz millió forint veszteséget jelentett a cégnek, illetve ezáltal a pécsieknek, és igazából ez a Kaposvári Törvényszéken zajló büntetőper fő tárgya, az ügyészségi vádirat is erről szól.\n\nAz ügyészség szerint azonban lényegében az első- és a másodrendű vádlott szervezte meg a több száz milliós összeg kiemelését a teljes árból, és tévesztette meg a város vezetőit és a képviselőket, a közbeszerzést ugyanis el kellett fogadnia az akkori fideszes és kdnp-s többségnek. Nagyjából akkori, 2015-ös árfolyamon 700 millió forintot utalt vissza magánszámlákra a buszokat a pécsieknek eladó holland cég (ez az az összeg tehát a rendőrség és a vádhatóság szerint, ami \"zsebbe ment\").\n\nS. P. – Bus&Coach\n\nMost pedig ismét egy rendkívüli dolog történik, mégha ennek lehetséges bekövetkeztéről az egyik legelső bírósági perről szóló cikkünkben is beszéltünk már: egy vadonatúj vádlott áll holnap a bíróság elé, annak a hollandiai cégnek a tulajdonosa (S. P.), amely cég megnyerte a buszok beszerzésére kiírt pályázatot. És amely cég a 2015-ös árfolyam szerint nagyjából 170 millió forintot utalt át egy thaiföldi offshore cég számlájára, illetve nagyjából 500 milliót egy szerbiai cég számlájára - mindkét összeget a Pécsről elutalt, elviekben a buszok vételárára és hazaszállítására szolgáló összegből. A hollandiai cégnél pedig, a Bus&Coach-nál ehhez képest csak aprópénz, néhány tízmillió forint maradt. Most ennek a cégnek, a Bus&Coach-nak a tulajdonosát hallgatják ki, immáron a pécsi buszbeszerzés mint indult büntetőper vadonatúj vádlottjaként, vélelmezhetően holland tolmács segítségével. Magyarán egy már majdnem két éve futó bírósági eljárásban (amelyet egy hasonló idejű nyomozás is megelőzött) jelenik meg egy teljesen új vádlott, miközben az elsőfokú eljárásban az eddig három vádlottból csak egy maradt, a Pécsi Sörgyár egykori igazgatója, Hollandia korábbi, évekkel korábban lemondott tiszteletbeli konzulja, a per másodrendű vádlottja. Ő kap most \"társaságot\", a holland állampolgárságú és holland nemzetiségű férfit, akivel amúgy ő maga kötötte össze a pécsieket, már egy jóval kisebb volumenű korábbi buszos beszerzés idején. Ezek után tehát ismét érdekes tárgyalási nap következik holnap.\n\nAz elsőrendű vádlott halálával, a harmadrendű vádlott pedig azzal került ki a perből, mint azt annak idején szintén megírtuk, hogy az első előkészítő tárgyaláson bűnösnek vallotta magát. Ő így azonnal kikerült az elsőfokú eljárásból, s majd csak akkor jelenik meg azon újra, ha újra beidézik, és meg is érkezik rá, de akkor is már \"csak\" tanúként szólal meg. Már, ha eljön, mert eddig már többször is idézték, de nem jelent meg egyik alkalommal sem, többször jelentett beteget. A holnapi, csütörtöki tárgyalás és P. E. T. miatt most nem kell lerágnunk a körmünket, hogy méltóztatik-e megjelenni, avagy nem betegeskedik-e, mert erre a napra őt most nem idézte a Kaposvári Törvényszék.\n\nAz sem szokványos teljesen, hogy a harmadrendű vádlottal kapcsolatban a vádirat nem tartalmazza azt, hogy ő vajon hogyan került ebbe az ügybe, a hollandiai cég egyáltalán hogyan és miért utalt el neki kamu számlákra 170 millió forintot a Pécsről kapott majdnem 3,5 milliárdból.\n\nP. E. T.\n\nAz amerikai állampolgársággal is rendelkező középkorú férfi (P. E. T.) nem szólalt meg érdemben, sem a rendőrségi nyomozás során, sem a bíróságon. Ugyanakkor – és ez sem hétköznapi – tudomásunk szerint megfellebbezte azt az elsőfokú bírósági döntést, amely a két éves, felfüggesztett szabadságvesztés mellett a korábban neki elutalt pénz visszafizetését is előírta. Ez utóbbit támadta meg (hogy azért, mert semmit nem akar fizetni, vagy csak egy részét nem, azt nem tudjuk), mindenesetre az akkori árfolyamon kellett volna neki a pénzt kifizetni a bírósági döntés szerint. Ami valljuk meg, ha megtartotta volna (megtarthatta volna) az összeget, akkor nem csak a kamatokkal, hanem az árfolyamnyereséggel is jól igen járt volna önmagában. Azt a Szabad Pécs írta le, hogy ahhoz képest, hogy a harmadrendű szerepe nem derült ki a kb. kétéves nyomozásból, ki lehetett róla deríteni céges adatokra való kereséssel, hogy ő kapcsolatba hozható Bánki Erik mohácsi országgyűlési képviselővel. Aki persze nem vádlottja ennek a pernek, de tanúként kihallgatták, ugyanakkor pl. az elhunyt Paiger István is megnevezte őt, mint az egyik szervezőjét a buszbeszerzésnek. Bánki természetesen tagadta a bíróság előtt, hogy ez így lenne. Azt pedig korábban a Szabad Pécsnek tagadta egy videóban, hogy igaz lenne az a Pécsett közkeletű vélekedés, hogy a Páva-érában a háttérből utasítva, saját embereit kulcspozíciókba ültetve (ültettetve) Bánki Erik irányította valójában a baranyai megyeszékhelyet.\n\nCsizi\n\nPersze nemcsak Bánki, Csizi Péter is ki lett hallgatva végül a bíróságon (megjegyzés: a rendőrség és az ügyészség nem látott okot arra, hogy őket meghallgassák), persze ő sem ismerte el azt, hogy köze lett volna a botrányos buszbeszerzéshez, és a felelősségét sem ismerte el, habár előtte meg ő volt éveken át fideszes politiksként a pécsi buszbeszerzés arca. Csizi aztán otthagyta a politikát, havi többmilliós bruttó fizetéssel vették fel három állami cég közös vezetőjének, nemrég pedig visszatért a politikába is.\n\nForrásaink mindenesetre nemcsak a céges kapcsolat miatt mondták Bánki Erik emberének a harmadrendű vádlottat, aki állítólag a budapesti éjszakai élet egyik ismert figurája, és aki, még egyszer mondjuk: bűnösnek vallotta magát, méghozzá pénzmosásban, ezzel egyértelműen elismerve egyrészt azt, hogy lényegében hamis számlákkal, el nem végzett szolgáltatások után kapott mintegy 170 millió forintot 2015-ben az ő nevén szereplő, papíron mindenképpen az ő tulajdonát képező thaiföldi offshore cégen keresztül, és hogy ez a pénz a Pécsre került hollandiai Volvo-buszokat leszállító holland cégtől érkezett, de valójában a pécsi Tüke Busz utalta el 3,5 milliárdos banki hitelből.\n\nCs. A.\n\nA másodrendű vádlott (Cs. A.) azért került a perbe, és lett az egyik gyanúsítottja a nyomozásnak, majd egyik vádlottja a pernek, mert az ő szerbiai számlájára érkezett a hollandiai cégtől a nagyobbik utalást akkor árfolyamon mintegy 500 millió forint. És ő volt az, aki ennek a pénznek egy részét bevitte egy hollandiai bankba, készpénzben, ezzel gyakorlatilag felhívva a hatóságok (a holland hatóságok) figyelmét erre az ügyre. A volt tiszteletbeli konzul és volt sörgyárigazgató az előkészítő tárgyalások előtt, és egyszer az ügyészség előtt is érdekes performanszt mutatott be, mindvégig ártatlannak vallotta magát, ezeken az előadásokon is, sőt az egész eljárás létjogosultságát tagadta, végül ügyvédet váltott, és azóta rend van e szempontból körülötte, a felelősségét azonban továbbra sem ismeri el, azt hogy a hatalmas összeg megérkezett hozzá, azt igen, de szerinte ez egy üzleti siker, az ő személyes üzleti sikere és egy rendkívüli és nagyon szerencsés helyzet, de úgy alakult, hogy ő kapta a nagyobb jutalékot, mert segített ezt az üzletet összehozni a hollandiai cégnek, amely így is keresett a bolton több tízmillió forintot. Magyarán szerinte minden rendben van azzal, ha egy 3,5 milliárdos közpénzes ügyletből valaki 500 milliós jutalékot kaphat. A pénzének egy nagy része mindenesetre le van foglalva, az jelenleg is Hollandiában \"pihen\", rajta kívül a pécsi önkormányzat is igényt tart rá, sőt, még a holland hatóságok is.\n\nBánki\n\nA Volvo-gate ettől függetlenül azt elmúlt évtizedek egyik legnagyobb, ismertté vált korrupciós ügyének néz ki. A buszbeszerzésre ugyanis mintegy 3,5 milliárd forintot fizettek ki a pécsiek, teljes mértékben hitelből fizetve az összeget, legalább 650-700 millió forint közeli összeg (akkori eurórfolyamon) \"jutalékként\" lett kifizetve harmadik félnek, amin túl a közbeszerzést elnyerő holland cég is keresett pár tízmilliót. És létezett egy, a közbeszerzési kiírást megelőző ajánlat, egy úgynevezett indikatív ajánlat, ami a magyar Volvo-képviseleten keresztül jutott el Pécsre Hollandiából, és amely mintegy 2,6 milliárdos árról szólt ugyanerre a buszflottára, sőt abban a flottában és árban szerepelt még tíz légkondis csuklós busz is, amit időközben eladtak más magyar buszos cégnek. És amely ajánlatról elviekben tudott Paiger István szerint Csizi Péter is, a város egyik akkori legbefolyásosabb embere. Bánki Erik korábbi \"táskahordozója\".",
    "Férfi vízi Eb: a szerbek ötméterespárbajra kényszerültek Hollandia": "Szlovénia legyőzésével Szlovákia a 15., Málta elleni sikerével Németország a 13. helyen zárta a Splitben zajló férfi vízilabda Európa-bajnokságot. A 9. helyért rendezett helyosztón a románok ötméteresekkel győzték le Izraelt, míg Szerbia megszenvedett Hollandiával, de ötméterespárbajban legyőzte a németalföldieket.\n\nA németek Máltát legyőzve végeztek a 13. helyen (Fotó: LEN – European Aquatics/Fb)\n\nA mieink mögött a csoport második helyén végző szerbek bár a kvartettben simán legyőzték a két másik ellenfelet, Izraelt és Szlovéniát, a mieink elleni 16–7-es vereség után sem tudtak javítani, s a nyolcaddöntőben 10–9-es vereséget szenvedtek a franciáktól, így csak a 9–12. helyért rendezett osztályozón voltak érdekeltek.\n\nEnnek első elődöntőjében a románok végig kiélezett mérkőzésen ötméterespárbajban győzték le Izraelt. A másik ágon Szerbia a nagyszünetben három góllal vezetett Hollandia ellen, de a németalföldiek a harmadik negyedben ledolgozták hátrányukat, a 6–6-os állást pedig a negyedik negyed végéig megtartották, így ebben az elődöntőben is ötméteresek döntöttek.\n\nA párbajban a hollandok hibáztak többet, így a románok Szerbiával játszanak a 9. helyért, míg Izrael a hollandokkal csap össze a 11. helyért.\n\n\n\nVÍZILABDA\n\nEURÓPA-BAJNOKSÁG, SPLIT\n\nFÉRFIAK\n\n15. helyért\n\nSzlovákia–Szlovénia 11–5 (3–2, 3–1, 2–2, 3–0)\n\n13. helyért\n\nNémetország–Málta 14–11 (3–3, 3–1, 3–5, 5–2)\n\n9–12. helyért, elődöntő\n\nRománia–Izrael 8–8 – ötméteresekkel 3–2 (2–2, 2–2, 2–2, 2–2)\n\nHollandia–Szerbia 6–6 – ötméteresekkel: 5–6 (1–2, 1–3, 4–1, 0–0)\n\n\n\nKÉSŐBB\n\nNEGYEDDÖNTŐ\n\n15.00: Magyarország–Montenegró (Tv: M4 Sport) – élőben az NSO-n!\n\n16.30: Horvátország–Grúzia\n\n19.00: Spanyolország–Görögország\n\n20.30: Olaszország–Franciaország",
    "A bevándorlás korlátozására szólított fel a lakhatásért felelős holland miniszter": "A bevándorlás visszafogására szólított fel Hugo de Jonge holland lakáspolitikai és területfejlesztési miniszter hétfőn, és aggodalmának adott hangot a népességnövekedés fenntarthatóságával kapcsolatban.\n\nA kereszténydemokrata politikus a Nederlands Dagblad holland napilapnak adott nyilatkozatában – amelyet a Dutchnews hírportál idézett – rámutatott: Hollandia népességének növekedése fokozza a lakáspiacra nehezedő nyomást, és akár a társadalmi rend megbomlásához is vezethet. Véleménye szerint a lakosság évi 100 ezer fős emelkedésének csökkennie kell.\n\n„Migráció mindig is lesz, és szükség is van rá, de már most látható, hogy túl sokat követelünk a társadalomtól” – jelentette ki de Jonge.\n\nA holland statisztikai hivatal adatai szerint az ország lakossága az elmúlt 10 évben összesen egymillióval nőtt, és jelenleg 17,7 millió fő. Tavaly összesen 208 ezer külföldi állampolgár költözött Hollandiába, közülük a legnagyobb csoport, közel 117 ezer fő, más EU-s tagországokból érkezett.\n\nA Dutchnews szerint a holland koalíciós kormány kötelezettséget vállalt a bevándorlási célszámok meghatározására és a menekültügyi politika felülvizsgálatára. De Jonge leszögezte: Hollandia támogatja a bevándorlást, de fontos, hogy Hága ura maradjon a helyzetnek.\n\n„A bevándorláson belül a legfontosabb tényező a munkaerő, különösen a kelet-európai munkaerő beáramlása. Alaposabban meg kell vizsgálnunk, mely ágazatokban van munkaerőhiány, és hol kell szelektívebbnek lennünk” – jelentette ki a holland miniszter.",
    "Nemzetek Ligája: Hollandia és Modricék a 4 között": "Rangadó - Tegnap 23:35Foci\n\nAkár velük is találkozhat a magyar válogatott, ha legalább döntetlent játszik hétfőn este az olaszokkal.",
    "Hollandia is rábólinthat Románia schengeni csatlakozására – A szakértő szerint magyar érdek is az övezet bővítése": "Döntő jelentőségűnek tartja a német kancellár schengeni bővítésre vonatkozó támogató nyilatkozatát Barabás T. János elemző, aki szerint a román tagságot eddig ellenző holland parlament is igennel fog szavazni az ügyben. Mint lapunknak elmondta, magyar érdek is Románia csatlakozása, amely jó eséllyel jövő évben következhet be.\n\n• Fotó: Facebook/Poliţia de Frontieră Română\n\nOlaf Scholz német kancellár néhány nappal ezelőtt Prágában azt mondta, Románia, Horvátország és Bulgária megfelel a schengeni tagság valamennyi technikai követelményének, s azon fog dolgozni, hogy ezek az országok nyerjék el a teljes jogú tagságot. Mekkora a súlya ennek a nyilatkozatnak? – kérdeztük a témában Barabás T. János elemzőt.\n\nA budapesti Külügyi és Külgazdasági Intézet vezető elemzője szerint bizonyosra vehető, hogy a német kancellár pártoló nyilatkozatát egyeztette a francia kormányzattal, tehát döntő jelentőségű az Európai Unióban.\n\nHIRDETÉS\n\nKifejtette, a belső határőrizet nélküli térség bővítése egybevág az említett páros EU-t megújító és hatékonyabbá tevő elképzeléseivel,\n\namelyek lényege a szavazási és döntéshozási folyamat reformja (többségi szavazás vétójog nélkül), a belső és külső piacok bővítése, munkaerőreform (ezért is helyezték kilátásba az EU bővítését), mindezekre alapozhat az információs gazdaság forradalma, és a közös védelem megszervezése.\n\n„Scholz nyilatkozata azt jelzi, hogy a schengeni bővítés inkább gazdasági téma, amiben a németek illetékesebbek, míg a franciák elsősorban biztonsági kérdésekben vezérszónokok” – állapította meg a Krónikának Barabás T. János.\n\nHozzátette: Magyarország és számos, a térségünkben lévő uniós állam egyelőre kevésbé támogatná a vétójog elvesztését, de a többi területen partnerek a német javaslat támogatásában.\n\nFelvetésünkre, miszerint a holland parlament egy 2012-es határozatában elutasította Románia csatlakozását, s ezt a döntést most felül kellene bírálni Hágában, Barabás T. János arra emlékeztetett, hogy a schengeni övezetbe történő felvételt az EU valamennyi tagállama törvényhozásának el kell fogadnia\n\n„A jelenlegi liberális többségű holland parlament várhatóan igennel fog szavazni, de a diplomáciai tárgyalások során megkérik ennek az árát. Hollandia a legnagyobb befektető Romániában, üzleti világuk érdeke a vámpontok eltörlése. Ugyanakkor ismeretes, hogy a hollandok gyakran nehezményezték a romániai romák és az alternatív szexuális beállítottságúak vélt emberi jogi sérelmeit, valamint a dunai és tengeri hajózás gondjait” – mutatott rá a szakértő.\n\nAmi Magyarország hozzáállását illeti, a kolozsvári származású elemző kiemelte: magyar érdek, hogy a szomszéd Románia fejlődjön.\n\nMint mondta, sokan nem is gyanítják, milyen erősen összefonódik a két ország gazdasága, infrastruktúrája.\n\n„Ismeretes az a balkáni mentalitás, hogy haljon meg a szomszéd kecskéje is, vagyis ha nekünk rosszul megy, akkor a szomszédnak is meg kell nehezíteni a dolgát. Hál’ Istennek Magyarország és Románia túltette magát ezen a mentalitáson, a gazdasági kapcsolatok kitűnőek. Magyarországnak az is fontos, hogy a magyar közösség könnyebben kapcsolódjon az anyaországhoz” – hangsúlyozta Barabás T. János.\n\nKiemelte azt is: a korszerű gyáripar percre pontosan kell beszállítson alkatrészeket az EU-ban, mivel ezzel sokat lehet megtakarítani, például nincs szükség raktározásra. Végül azon kérdésünkre, hogy van-e esély arra, hogy Románia már idén csatlakozzon a Schengen-övezethez, a szakértő azt mondta: az uniós tagállamok törvényhozásainak ratifikálási folyamata miatt inkább csak jövőre reális a tagság.",
    "Női vízilabda Eb: kiütéssel jutott elődöntőbe a holland válogatott": "Az első negyeddöntőben Hollandia 22–3-ra felülmúlta a franciákat, biztosítva helyét a legjobb négy között.Az olaszok Horvátország legyőzésével jutottak tovább. Spanyolország a magyar válogatottat búcsúztatta.\n\nHollandia a legjobb négy között (Fotó: LEN)\n\nA hollandok tehát elsőként jutottak be az elődöntőbe, miután 19 góllal legyőzték Franciaországot.\n\nA negyeddöntők előtt rendezték a helyosztó mérkőzéseket, a 11. helyet Románia, a 9.-et pedig Szerbia szerezte meg, előbbi Szlovákiát, utóbbi Németországot győzte le.\n\nAz olaszok simán, 16–8-ra nyertek Horvátország ellen, így ők is ott vannak a legjobb négy között.\n\nA nap utolsó meccsén Görögország 14–4-re győzött Izrael ellen, ezzel kialakult a legjobb négy mezőnye.\n\nA magyar válogatott az 5-8. helyért játszhat majd.\n\nVÍZILABDA\n\nNŐI EURÓPA-BAJNOKSÁG, HORVÁTORSZÁG\n\nA 11. HELYÉRT\n\nRománia–Szlovákia 9–5\n\nA 9. HELYÉRT\n\nNémetország–Szerbia 9–12\n\nNEGYEDDÖNTŐ\n\nHollandia–Franciaország 22–3\n\nHorvátország–Olaszország 8–16\n\nMagyarország–Spanyolország 11–15\n\nGörögország–Izrael 14–4\n\n",
    "Egy holland város 2024-től betiltja a húsok reklámozását, hogy így harcoljon a klímaváltozás ellen": "Európa-szerte egyre több ember és önkormányzat fordít nagyobb figyelmet arra, hogy csökkentse az ökológiai lábnyomát, és ezzel lassítsa a klímaváltozást. Már a csapból is az folyik, hogy a mérgező füstöt köhögő autóknál és a szemetelésnél is nagyobb környezeti kárt okoz az állattenyésztés, elsősorban a marhatartás, így az emberiségnek le kell szoknia a húsfogyasztásról.\n\nAz átlag emberek szintjén ez a trend el is kezdődött, és évek óta egyre kevesebb hústermék fogy, de a hatóságok eddig nemigazán bíztatták az embereket a növényalapú táplálkozásra. Egészen eddig. A világon elsőként ugyanis a hollandiai Haarlem betiltja a húsipari termékek reklámját, miután az önkormányzat a klímaválsághoz hozzájáruló termékek közé sorolta a húst.\n\nA környezetre káros termékek közterületi reklámját tiltó listát a múlt héten véglegesítették Haarlemben, de a tilalmat csak 2024-től léptetik életbe, hogy időt adjanak a már megkötött hirdetési szerződések betartására.\n\nAz Amszterdamtól nyugatra fekvő, mintegy 160 ezer lakosú városban - például a buszokon, a buszmegállókban vagy a közterületi kivetítőkön - a hús mellett tilos lesz reklámozni repülős üdüléseket, fosszilis üzemanyagokat és a fosszilis üzemanyagot használó autókat is. Ez utóbbiak hirdetése már Amszterdamban, Hágában és Leidenben is tilos.\n\n\"Nem mondhatjuk az embereknek, hogy klímaválság van, és közben arra ösztönözzük őket, hogy olyan termékeket vásároljanak, amelyek részei a problémának\" - indokolta a tilalmat a rendelet beterjesztője, a zöldpárti Ziggy Klazes.\n\nAzt egyelőre a városi tanács tagjai sem tudják, hogy a fenntartható módon előállított hústermékeket szabad lesz-e majd reklámozni.\n\nHúsipari vállalatok szerint az önkormányzat túl messzire megy, amikor \"megmondja az embereknek, hogy mi a legjobb nekik\".\n\nFriss kutatások szerint az élelmiszertermelés a felelős a globális felmelegedést okozó károsanyag-kibocsátás harmadáért, ezen belül a hús előállítása kétszer annyi emisszióval jár, mint a növényi élelmiszereké.\n\nA Greenpeace egy kutatása szerint az Európai Unióban a jelenleg 82 kilogrammos fejenkénti húsfogyasztást 24 kilóra kellene csökkenteni ahhoz, hogy az EU elérje kitűzött célját és 2050-re karbonsemlegessé váljon.\n\nHollandia, ahol egy főre számítva 75,8 kilogramm az éves átlagos húsfogyasztás, az EU fő húsexportőre.",
    "Hollandiai munkavállaláshoz forduljon tanácsért az Eu Works irodához!": "Eu Works tanácsadói iroda nyílt a közelmúltban Békéscsabán, a Kinizsi utcai Office House-ban. Arról, hogy pontosan miben tudnak segítséget nyújtani, Szabina van den Bergh-et, az iroda ügyvezetőjét kérdeztük.\n\nSzabina kint élt és dolgozott mintegy 15 éven keresztül Hollandiában. Ezért, ennek a tapasztalatnak köszönhetően döntött úgy, hogy megpróbál segítséget nyújtani, információt adni azoknak, akik hozzá hasonlóan nyitottak egy ilyen kalandra. A kinti életvitelről, a munkavállalásról, az emberekről, az ügyintézésről, valójában a holland élet bármely területéről szívesen mesél az érdeklődőknek. A férje holland, vele együtt hozták létre ezt az irodát.\n\nhirdetés\n\nÚgy látta, a hollandok nagyon kedvesek, segítőkészek. A nyelvet, bármennyire nehéznek is tűnt elsőre, két év alatt megtanulta. Viszont azt tanácsolja, hogy aki ki szeretne menni, előbb valamennyire még itthon tanuljon nyelvet, legalább az angolt. Ezzel a saját életét könnyíti meg, hiszen például ha orvosi ellátásra lenne szükség, a kommunikáció létfontosságú. Kint szinte mindenki beszél angolul is, így ezzel a nyelvvel is el lehet indulni.\n\nTöbb kapcsolata is megmaradt az országban, ezért is gondolkodnak egyelőre csupán abban, hogy azoknak segítsenek, adjanak támpontokat, akiket Hollandia, az ottani elhelyezkedés érdekel. Ott is jelentős a munkaerőhiány több területen. Például a kamionsofőrökre, burkolókra, tetőfedőkre, fényezőkre, esztergályosokra, hegesztőkre, raktári és betanított gyári munkához értőkre, targoncásokra nagy szükség van kint is. A holland szakemberekből nagyon kevés van, tele is vannak megrendelésekkel, de az a tendencia, hogy a lakosság, ha teheti, inkább a magyar szakembereket keresi és alkalmazza – a szaktudásuk miatt.\n\nHa valaki bemegy hozzájuk, az ügyintézés első köre csupán néhány percet vesz igénybe. Megbeszélik, milyen terület érdekelné a munkavállalót, és ha van ezen a területen álláslehetőség, akkor kezdődik el a további ügyintézés. Online is történik egyeztetés a cég és a munkavállaló között, illetve ha kiutazott a jelentkező, kint várja és segíti az adott cég képviselője. Szabina pedig itthonról tud magyarul segíteni, ha igény van rá. Úgy látja, a motivációra van leginkább szüksége annak, aki útra szeretne kelni. Akár a szálláskeresésben, még a család számára is, tudnak segíteni a munkaadók, tehát valójában minden megoldható.\n\nAmikor Szabina kiment közel 15 éve dolgozni, még sokkal bonyolultabb volt a rendszer. Azóta sokkal rugalmasabban kezelik ezt az országban. Ő nagyon izgult annak idején, de valójában kár volt, mert tényleg kedvesen fogadták. Viszont teljesen a nulláról építette fel a kinti életét. Ezért döntött úgy, hogy ugyan már itthonról, de segít azoknak, akik Hollandiában képzelik el a jövőjük egy részét. Hosszú távon szeretnének cégeknek is tanácsot adni, hogyan tudnak kapcsolatot építeni Hollandiában.\n\nSzeretett ott élni, ezért is ajánlja bárkinek, aki külföldi munkatapasztalatra vágyik. Természetesen hazajönni is nagyon jó volt már ennyi év után a család és a barátok miatt, de nyaralni például biztosan többször vissza fognak még menni. A férje is nagyon boldog Békéscsabán. Szereti az időjárást, a gasztronómiát, Szabina szerint talán jobban érzi magát itt, mint korábban a saját országában.\n\nHa valaki kedvet kapott egy megbeszéléshez, Szabina a 20/426-3705-es telefonszámon, valamint a szabina@munkakulfoldon.hu email címen és a www.munkakulfoldon.hu weboldalon érhető el.",
    "Videó: méghogy csak a befejezésekhez ért! Szenzációs gólpassz Lewan": "Mint arról beszámoltunk, kialakult a végeredmény a Nemzetek Ligája A-divíziójának 1. csoportjában. Az utolsó fordulóban Lengyelország 1–0-ra nyert Walesben, a győztes gólt Karol Swiderski szerezte Robert Lewandowski fantasztikus passza után. Mutatjuk!\n\nNEMZETEK LIGÁJA\n\n6. FORDULÓ\n\nA-LIGA\n\n4. CSOPORT\n\nHollandia–Belgium 1–0 (0–0)\n\nAmszterdam, Johan Cruyff Aréna, 53 000 néző. Vezette: A. Taylor (angol)\n\nHollandia: Pasveer – J. Timber (De Vrij, 66.), Van Dijk, Aké (Malacia, a szünetben) – Dumfries, Berghuis (Gakpo, 31.), De Roon, Blind, Klaassen (Gravenberch, 90+2.) – V. Janssen (K. Taylor, a szünetben), Bergwijn. Szövetségi kapitány: Louis van Gaal\n\nBelgium: Courtois – Debast, Alderweireld, Vertonghen – Meunier (Carrasco, a szünetben), Am. Onana (Tielemans, 74.), Witsel, Castagne (Lukebakio, 82.), De Bruyne, E. Hazard (Trossard, 64.) – Batshuayi (De Ketelaere, a szünetben). Szövetségi kapitány: Thierry Henry (Roberto Martínez eltiltott)\n\nGólszerző: Van Dijk (73.)\n\n\n\nWales–Lengyelország 0–1 (0–0)\n\nCardiff, Cardiff City Stadion. Vezette: A. Treimanis (lett)\n\nWALES: Henessey – C. Roberts (S. Thomas, 85.), Rodon, Cabango, Norrington-Davies (K. Moore, 58.) – D. James, Morrell, Levitt (Colwill, 72.), N. Williams – B. Johnson, Bale. Szövetségi kapitány: Robert Page\n\nLENGYELORSZÁG: Szczesny – Bendarek, Glik, Kiwior – Bereszynski (Gumny, 90.), Krychowiak, Zurkowski (Szymanski, 83.), Zalewski – Zielinski, Lewandowski, Swiderski (Piatek, 65.). Szövetségi kapitány: Czeslaw Michniewicz\n\nGólszerző: Swiderski (58.)",
    "NL: hihetetlen, mennyi idősen debütált az Ajax kapusa a válogatottb": "Mint a jó bor – ezt is mondhatnánk az Ajax kapusára, a háromszoros holland bajnok Remko Pasveerre, aki 38 évesen és 318 naposan érett meg rá, hogy bemutatkozzon hazája válogatottjában, a Lengyelország elleni idegenbeli Nemzetek Ligája-mérkőzésen.\n\n!­­Goa3 beépítés: 640*360 1 nso aloldal külföldi foci minden más foci, 1614178 -->\n\nRemko Pasveer 38 évesen és 318 naposan mutatkozott be a holland válogatottban (Fotó: AFP)\n\nA már ősz hajú Pasveer ezzel a második legidősebb holland labdarúgó lett a Twente korábbi kapusa, Sander Boschker után, aki pályára lépett nemzeti csapatában, hiszen Boschker 2010-ben 39 évesen és 224 naposan játszott Ghána ellen a dél-afrikai világbajnokságon.\n\n2 - Remko Pasveer (38 years, 318 days) is set to become the second oldest player to play for the Netherlands after Sander Boschker (39 years, 224 days) in 2010 v Ghana. Wait. pic.twitter.com/DMrsapkAsr — OptaJohan (@OptaJohan) September 22, 2022\n\nÉrdekesség egyébként, hogy a német válogatottban is debütálhat egy rutinos kapus, hiszen a koronavírussal megfertőződő Manuel Neuer helyére a Hoffenheim 32 éves kapuvédőjét, Oliver Baumannt hívta be Hansi Flick szövetségi kapitány.\n\nNEMZETEK LIGÁJA\n\nA-LIGA\n\nLENGYELORSZÁG–HOLLANDIA 0–2 (0–1)\n\nVarsó, Nemzeti Stadion. Vezette: A. Hernández (spanyol)\n\nLENGYELORSZÁG: Szczesny – Bednarek, Glik, Kiwior – Frankowski (Bereszynski, 79.), Krychowiak, Linetty (Milik, a szünetben), Zalewski (Skóras, 79.) – Szymanski (Klich, 70.), Zielinski (Legowski, 86.) – Lewandowski. Szövetségi kapitány: Czeslaw Michniewicz\n\nHOLLANDIA: Pasveer – Timber, Van Dijk, Aké – Dumfries, Koopmeiners (Berghuis, 6.; K. Taylor, 75.), Frenkie de Jong (De Roon, a szünetben), Blind – Gakpo – Bergwijn (Weghorst, 75.), Depay (Janssen, 52.). Szövetségi kapitány: Louis van Gaal\n\nGólszerzők: Gakpo (14.), Bergwijn (60.)\n\nA mérkőzésről ide kattintva olvashat bővebben!",
    "A holland kormány támogatná az orosz vízumtilalmat": "A holland kormány támogatná az Európai Unió egészére vonatkozó orosz vízumtilalom bevezetését - írta az NLTimes hírportál kedden Wopke Hoekstra külügyminiszter szavaira hivatkozva.\n\nErről a felvetésről várhatóan az uniós tagállamok külügyminiszterei prágai informális találkozójukon tárgyalnak szerdán. Különösen a balti államok szorgalmazzák az orosz turisták vízumstopját, azonban több tagállam, köztük Németország és Franciaország ellenzi a javaslatot, részben azért, mert nem akarják szítani az Európa-ellenes érzelmeket az orosz állampolgárok körében - írta a hírportál.\n\nA holland külügyminiszter az RTL Nieuws hírműsornak adott nyilatkozatában elmondta: a holland kabinet a vízumtilalmat fogja támogatni, de bizonyos esetekben, például családlátogatás vagy tanulás céljából, valamint menekültek számára továbbra is fog vízumot kibocsátani. A kormány koalíciós partnere, a 66-os Demokraták pártja már jó ideje az orosz turisták kitiltását sürgeti az Európai Unióból. Hoekstra a hírműsorban kifejtette, hogy nem szeretné az orosz embereket büntetni a háború miatt, és különbséget tesz köztük és az orosz állam között. Véleménye szerint azonban a legtöbb orosz turista azért megy Hollandiába, hogy Amszterdam elegáns bevásárlóközpontjaiban költse a pénzét. \"Tehetős oroszokról van szó, akik ráadásul még mindig kapcsolatban állnak rezsimmel\" - magyarázta.\n\nA külügyi tárca szóvivője szerint orosz állampolgárok április vége óta nem igényelhetnek rövid távú tartózkodásra jogosító vízumot Hollandia moszkvai nagykövetségén. \"Ennek oka, hogy nincs elég diplomata ahhoz, hogy a nagykövetség konzuli ügyekkel foglalkozó részlege teljes kapacitással működjön\" - nyilatkozta a szóvivő. Hollandia március végén utasított ki orosz diplomatákat az országból kémkedésre hivatkozva. Oroszország áprilisban ugyanígy járt el a moszkvai holland nagykövetség több tagjával szemben.\n\nCímlapkép forrása: Getty Images",
    "A nyolcadik szankciós csomagról tárgyalna Brüsszel": "Az Európai Bizottság egy újabb szankciós csomagról folytatott tárgyalásokat az uniós tagországokkal, értesült az Euractive. A hírek szerint a nyolcadik Oroszország elleni szankciós csomagot most már nemcsak Lengyelország és a balti államok, hanem Írország, és egyes elemeit Németország, Hollandia vagy éppen Franciaország is támogatja.\n\nAz eredeti elképzelések szerint a legújabb embargó az atomenergiát, az információs technológiát és a gyémántipart érintené, de bővítené a globális fizetési (SWIFT) rendszerből kiutasított bankok körét is.\n\nAz ír javaslat szerint a Gazprombankot is le kellene választani a SWIFT-rendszerről, ám mivel ez végzi az európai vásárlók és a Gazprom földgázkitermelő közötti kifizetést, ellehetetlenülne a további gázvásárlás.\n\nA lap európai uniós diplomatákra hivatkozva megjegyzi, hogy Németország hajlandó lenne kötelezni az uniós vállalatokat az oroszországi uránimport, illetve a fém- és ritkaföldfémbányák finanszírozásának a megtiltására. Tagállamok egy csoportja, köztük Hollandia, Franciaország, Lengyelország és a balti államok pedig támogatnák az olyan vállalatok vagy magánszemélyek szankcionálását, akik az embargó kijátszását segítik. Ezzel mások mellett Belaruszra is kiterjesztve a szankciókat.\n\nA hétvégi tárgyalásokon jelen lévő uniós diplomaták szerint – részben francia közbenjárással – ugyanakkor kikerült a szankciós javaslat közül a nukleáris energia, hiszen az veszélyeztetné az európai atomerőművek működését és karbantartását is.\n\nA balti országok, Lengyelország és Írország mindemellett az orosz gyémántok európai importját tiltaná be. Az orosz gyémántkereskedelem évi mintegy négymilliárd dolláros üzlet, ám az orosz állami irányítású Alrosa – a világ legnagyobb nyersdrágakő-gyártója – eddig Belgium miatt hiányzott az embargós listáról, lévén Antwerpen a világ gyémántkereskedelmi központja. Brüsszeli diplomaták szerint ugyanakkor Belgium nem blokkolná tovább a luxustermék szankciós csomagba való emelését.\n\nAz új szankciókról szóló vita a Kelet-Ukrajnában zajló szeparatista területek elszakadását ígérő orosz népszavazás miatt erősödött fel. Az EU ugyanis kész tervekkel kíván rendelkezni arra az esetre, ha Moszkva „jogtalanul csatolná el” az említett ukrán területeket.\n\nBorítókép: Az Európai Bizottság brüsszeli székháza (Forrás: MTI/EPA/Olivier Hoslet)\n\n",
    "Horvátország átvette a vezetést, elmozdultak az utolsó helyről a franciák a Nemzetek Ligájában": "Horvátország átvette a vezetést, elmozdultak az utolsó helyről a franciák a Nemzetek Ligájában\n\nA horvát válogatott hazai pályán legyőzte Dániát a labdarúgó Nemzetek Ligája A divíziójában, ezzel átvette a vezetést az 1. csoportban. A franciák Ausztriát verték, így elmozdultak a csoport utolsó helyéről.\n\nA forduló előtt még nyeretlenül az 1. csoport utolsó helyén álló franciák Kylian Mbappé és Olivier Giroud góljával diadalmaskodtak Párizsban, így feljöttek a harmadik pozícióba, míg az osztrákok visszacsúsztak negyediknek.\n\nA dán válogatott közben biztosíthatta volna a részvételét az NL jövő júniusi négyes döntőjében, ehhez nyernie kellett volna Zágrábban, de nem járt sikerrel. A vb-ezüstérmes horvát csapat ugyanis 2-1-re győzött, és átvette a vezetést az 1. csoportban. Érdekesség, hogy a dánoknak ez volt a második vereségük a mostani NL-kiírásban, és az elsőt is a horvátoktól szenvedték el.\n\nAz A divízió 4. csoportjában papírforma-eredmények születtek, a belgák otthon verték Walest 2-1-re, míg a hollandok Lengyelországban győztek 2-0-ra.\n\nAmi az alsóbb osztályokat illeti, a kazah és a török válogatott a feljutott a B divízióba. A kazahok a 29. percben szereztek vezetést hazai pályán a fehéroroszok ellen, a vendégek az első félidő ráadásában azonban egyenlítettek. A házigazda a második félidő közepén is eredményes volt, így másodszor jutott előnyhöz, amelyet már meg tudott őrizni a lefújásig. A négy győzelemmel és egy döntetlennel álló kazahok ezzel már biztosan a C divízió 3. négyesének élén zárnak, függetlenül utolsó csoportmeccsük eredményétől.\n\nA törökök hazai pályán hatgólos döntetlent játszottak Luxemburggal, így ők is behozhatatlan előnyre tettek szert a C divízió 1. csoportjában, azaz feljutottak a második osztályba.\n\nSzintén a harmadik vonalban Szlovákia hazai pályán kikapott Azerbajdzsántól, így a két csapat helyet cserélt a tabellán.\n\nA D divízióban Moldova 2-1-re nyert Lettország vendégeként, ezzel megmaradt az esélye a feljutásra, hiszen egy fordulóval a zárás előtt két pontra megközelítették Lettországot, amely négy győzelmet követően az első vereségét szenvedte el.\n\nA Nemzetek Ligájában a B, C és D divízió csoportgyőztesei feljutnak, míg az A, B és C divízió csoportutolsói kiesnek. Az élvonal csoportelsői – a júniusi négy forduló után a magyar válogatott vezeti a 3. csoportot Németország, Olaszország és Anglia előtt – pedig jövő júniusban négyes torna keretében küzdenek meg egymással a trófeáért.\n\nNemzetek Ligája, 5. forduló:\n\nA divízió:\n\n1. csoport:\n\nFranciaország-Ausztria 2-0 (0-0)\n\ngól: Mbappé (56.), Giroud (65.)\n\nHorvátország-Dánia 2-1 (0-0)\n\ngól: Sosa (49.), Majer (79-), illetve Eriksen (77.)\n\nAz állás:\n\n1. Horvátország 10 pont\n\n2. Dánia 9\n\n3. Franciaország 5\n\n4. Ausztria 4\n\n4. csoport:\n\nBelgium-Wales 2-1 (2-0)\n\ngól: De Bruyne (10., 37.), illetve Moore (50.)\n\nLengyelország-Hollandia 0-2 (0-1)\n\ngól: Gakpo (14.), Bergwijn (60.)\n\nAz állás:\n\n1. Hollandia 13 pont\n\n2. Belgium 10\n\n3. Lengyelország 4\n\n4. Wales 1\n\nC divízió:\n\n1. csoport:\n\nTörökország-Luxemburg 3-3 (2-2)\n\nLitvánia – Feröer-szigetek 1-1 (1-1)\n\nAz állás:\n\n1. Törökország 13 pont\n\n2. Luxemburg 8\n\n3. Feröer-szigetek 5\n\n4. Litvánia 1\n\n3. csoport:\n\nKazahsztán-Fehéroroszország 2-1 (1-1)\n\nSzlovákia-Azerbajdzsán 1-2 (0-1)\n\nAz állás:\n\n1. Kazahsztán 16 pont\n\n2. Azerbajdzsán 7\n\n3. Szlovákia 6\n\n4. Fehéroroszország 2\n\nD divízió:\n\n1. csoport:\n\nLettország-Moldova 1-2 (0-2)\n\nLiechtenstein-Andorra 0-2 (0-1)\n\nAz állás:\n\n1. Moldova 13 pont\n\n2. Lettország 12\n\n3. Andorra 7\n\n4. Liechtenstein 0",
    "Hága mentességet kér, mert csak az oroszoktól tud télre gázt beszerezni": "Hága vezetése átmeneti felmentést kér az Oroszország elleni szankciók alól, mert eddig nem tudott alternatív gázbeszállítót találni a Gazprom helyett.\n\nNemrégiben a város egyik tanácsnoka levélben fordult a városvezetéshez. Ebben Saskia Bruines arról tájékoztatta a testületet, hogy a júniusban és júliusban meghirdetett tender az alternatív gázszállításra eredménytelen volt. Éppen ezért Hága az Európai Bizottsághoz fordul, és kéri az Oroszországra kivetett szankciók alóli átmeneti mentességet, mert képtelen lesz földgázt beszerezni a téli időszakra a városnak.\n\nAz ötödik uniós szankciós csomag ugyanis azt írja elő a tagállami kormányoknak és szervezeteknek, hogy legkésőbb október 10-ig szüntessenek meg mindenféle hivatalos kapcsolatot és szerződést az orosz vállalatokkal.\n\nAz arra hivatott hatóságok azonban átmeneti és korlátozott mentességet adhatnak, ha a szankciók okozta nehézségek legküzdésére nincs más megoldás\n\n– írja a Euronews.\n\nA tanácsnok ugyanakkor levelében felhívta a figyelmet, hogy a város jelenleg is tárgyalásokat folytat potenciális szállítókkal, azonban azok csak 2023 januárjától vállalják a gázellátás biztosítását. Tehát most elsősorban az október 10. és január 1. közötti időszak gázellátásának megoldásához kérnek mentességet, amit reményeik szerint meg is kapnak Brüsszeltől.\n\nA levélben arra is figyelmeztetett, hogy az alternatív csatornákon beszerzett gáz majd jóval többe kerül, mint amennyit most fizetnek érte, azonban a roppant érzékeny piac miatt azt nem tudta megjósolni, hogy mennyivel drágulna a földgáz.\n\nHollandia harmadik legnagyobb városának jelenleg a Gazprom orosz energiaóriással van érvényes szerződése földgázszállításra, így az átmeneti mentesség esetén Hága a nemzetközi szankciók ellenére is a Gazpromtól kapná a fűtőanyagot.\n\nEzek után a város egyik kiemelt célja, hogy megszabaduljon a földgázfüggéstől, és minimálisra csökkentse a felhasználást, illetve idővel teljesen megszabaduljon eddigi földgázigényétől.\n\n(Borítókép: Nemzeti zászlók láthatók a Passage bevásárlóközpontban Hágában. Fotó: Hendrik Osula / SOPA Images / LightRocket / Getty Images)",
    "Hallottál már a vadvirágos méhecske-buszvárókról?": "A méhecske-buszvárók legelőször a hollandiai Utrechtben jelentek meg, majd Dániában és Svédországban is felbukkantak, legújabban pedig az Egyesült Királyságban tervezik 1000 újjal bővíteni a már meglévők számát. Az érdeklődés pedig csak tovább nő Európa-szerte, sőt még Kanadában és Ausztráliában is.\n\nA méhecske-buszvárók tulajdonképpen miniatűr vadvirágos kertek a buszmegállók beállóinak tetején, amelyeket beporzóbarát növényekkel ültetnek be, mint például az erdei szamóca, a mák vagy az árvácska.\n\nAz Egyesült Királyságban a legtöbb jelenleg Leicester városában található, ahol 2021 óta 30 beállót ültettek be. Derbyben található további 18, és van még jópár Southhamptonban, Newcastle-ben, Sunderlandben, Derbyben, Oxfordban, Cardiffban és Glasgow-ban is. Brighton azután telepített vadvirágos kertet az egyik buszvárója tetejére, hogy egy petíciót csaknem 50 ezer lakos írt alá. Az országban pedig most azt tervezik, hogy az év végéig 50%-kal növelik a méhecske-buszvárók számát.\n\nEgy átlagos beálló eltarthatósága legalább 20 év, az élő tetővel rendelkezők pedig speciális tervezést igényelnek, mivel a talaj nagyon nehéz, különösen, ha megtelik vízzel - mondta el a vadvirágos megállók készítésért felelős cég, a Clear Channel UK kreatív igazgatója. A cég csak oda telepít kertet, ahol már eleve is cserélni kellett az épületet, de jó állapotban lévő beállót nem bontanak le ezért.\n\nHollandia, Dánia és Svédország után a cég Franciaországban és Belgiumban tervez méhecske-buszvárókat telepíteni még az idén, de Kanadából és Ausztráliából is kaptak már megkerestést. Az Egyesült Királyságban legalább 1000 új vadvirágosított buszváró létrehozása a cél.\n\nA cég a Wildlife Trusts nevű természetvédelmi szervezettel működik együtt, így az elültetni tervezett növényeket szakértők válogatták ki. Olyan őshonos fajokat telepítenek a tetőkre, mint a vese bükköny, a kakukkfű vagy a vadmajoránna, ezeket kedvelik ugyanis a beporzóméhek, például a közönséges károlyméh, a bölényfarkú poszméh, a pávalepke, a kis teknőshéjú lepke és a kockás lebegő. A tetők elnyelik az esővizet, és kis mértékben hozzájárulnak a városi hősziget-hatás ellensúlyozásához is. A kertek egy átlagos, nem aszályos évben az évente kétszeri gyomirtáson és vágáson túl kevés karbantartást igényelnek.\n\nDrasztikusan csökken a rovarok száma\n\nAnglia vadvirágos rétjeinek 97%-a ugyanis elveszett a második világháború óta. Az év elején pedig készült egy tanulmány, amely az autók rendszámtábláin szétkenődött bogarakat számlálva megállapította, hogy a repülő rovarok száma 2004 óta közel 60%-kal csökkent az országban. Ez az eredmény összhangban van a másutt is regisztrált csökkenéssel, a számok pedig azt mutatják, hogy a rovaroknak nagyon is szükségük van az ehhez hasonló kertekre.\n\nJó hír azonban, hogy több évtizedes csökkenést követően a hollandoknak sikerült stabilizálniuk a városi méhpopulációkat az elmúlt években, többek között a méhecske hoteleknek és a hasonló buszváróknak köszönhetően. Utrechtnek mára több mint 300 ilyen buszvárója van, a város pedig megalkotta a „nincs használaton kívüli tető\" politikát. Ez azt jelenti, hogy minden tetőt növényekkel és mohákkal zöldítenek be, vagy napelemeket helyeznek el rajtuk.",
    "Van Gaal száműzte a válogatottból a hollandok vb-hősét": "Nem hívja be többet a holland labdarúgó-válogatott keretébe Louis van Gaal szövetségi kapitány Tim Krult, amiért a kapus nem volt hajlandó részt venni egy különedzésen.\n\nA holland kapus a 2014-es világbajnokságon lett világhírű, amikor Van Gaal a Costa Rica elleni negyeddöntő hosszabbításának végén becserélte őt a tizenegyesekre. A szokatlan taktikai húzás bejött, Krul két tizenegyest is megfogott, Hollandia bejutott az elődöntőbe, ahol azonban tizenegyesekkel kikapott Argentínától – ekkor a szövetségi kapitány nem tudta már behozni a tizenegyesölő Krult, mert korábban mindhárom cserelehetőségét kihasználta.\n\nA sors furcsa fintora, hogy a Norwich City 34 éves kapusának vesztét most éppen a tizenegyesek okozták: ugyan nem nevezték őt a holland válogatott szeptemberi Nemzetek Ligája-meccseire, a szövetségi kapitány azonban berendelte őt egy speciális kapusedzésre, ahol elsősorban a tizenegyeseket gyakorolták volna. Krul közölte Van Gaallal, hogy nem vesz részt a különedzésen, ezért a kapitány kijelentette: száműzi a kapust a válogatottból.\n\n„Krul felhívott és közölte, hogy nem jön. Nagyon sajnáltam, mert tudom, hogy neki a legjobbak a statisztikái a tizenegyesek hárításában. Nincs jövője az Oranjéban, mert nem akart jönni. Ez a döntése következménye” – mondta Louis van Gaal az AD hírportálnak.\n\nArray ( [replacement] => [shortcode] => [title] => Így zilálta szét a Costa Rica-i rúgókat a holland cserekapus [image] => //m4sport.hu/wp-content/uploads/sites/10/2014/07/04301986-1024x717.jpg [alignment] => aligncenter )",
    "Elhervadnak a holland virágok a magas energiaárak miatt": "A világ legnagyobb virágexportőre, Hollandia termelése a magas energiaárak miatt rendkívüli mértékben visszaeshet – kongatják a vészharangot a szakértők.\n\nFotó: Getty Images\n\nA világ legnagyobb virágpiaca, az alsmeeri Royal FloraHolland becslése szerint karácsony és tavasz között\n\naz üvegházi virágtermesztés akár 40 százalékot is zuhanhat a fűtési és világítási költségek megugrása miatt.\n\nA 17 ezer focipályányi holland üvegházban termesztett növények előállítási költségeinek 70 százalékát mára már ez a két dolog teszi ki, ami több mint duplája a tavalyi aránynak az iparági szervezet, a Glastuinbouw Nederland szerint. Ezért sok üvegház üresen maradhat idén.\n\nA rekordmagas árak miatt még azok a növénytermesztők is a termelés szüneteltetése mellett dönthetnek, akik hosszú távú, fix áras szerződést kötöttek. A Bloomberg szerint volt, aki inkább az előre megvett áramot adta tovább jelentős haszonnal a növények ültetése helyett.\n\nTovábbi probléma, hogy\n\naz üvegházakban nem csak virágokat, de zöldségeket is termesztenek, és ezek árának emelkedése az egyébként is magas inflációt is tovább tüzelheti.\n\nHollandia ezeknek a létesítményeknek köszönhetően kis területe ellenére az unió harmadik legnagyobb zöldségtermesztője, Spanyolország és Olaszország mögött. 2020-ban az üvegházban termesztett növények exportja 9,2 milliárd eurót tett ki.\n\nA holland termesztés visszaesése az ország versenytársainak kedvező lehet, hiszen Spanyolország vagy Marokkó hasonló létesítményei általában nem igényelnek fűtést és mesterséges világítást. A spanyol beltéri termesztési szezon ráadásul pont egybeesik az októbertől májusig tartó, valószínűleg az európai energiaárak tetőzését hozó időszakkal.\n\nA kérdés főként az, hogy mennyire lesznek rugalmasak a vezető európai zöldség-gyümölcs termesztő spanyol gazdák a télen, és mennyiben lesznek képesek a kieső holland termelést pótolni, miközben a holland gazdák már azon gondolkodnak, hogy a termesztési időszakot hogyan tudnák rövidebbre fogni, hogy ne legyen szükségük mesterséges fényre.",
    "Nem jön tulipán Amszterdamból? Gázválság sújtja a holland üvegházakat, helyzetbe kerülhet a magyar zöldségtermesztés": "Pieter Wijnen, holland üvegháztulajdonos a zöldségtermesztésre szeretne koncentrálni, de mióta Oroszország februárban megtámadta Ukrajnát, élete inkább a gáz- és villanyárak körül forog, nem pedig az uborka és a piros és sárga kaliforniai paprika körül.\n\n„Egy ilyen üvegházat télen fel kell fűteni” – mondta a Reuters kérdésére a dél-hollandiai Limburg tartományban található 32 hektáros létesítményéről, ahol évi 11 millió kilogramm paprikát termeszt, elsősorban a német piacra. Most kisebb területen csak kígyóuborkával foglalkozik majd, és a megtermelt felesleges villamosenergiát visszatermeli a hálózatba a költségek fedezésére.\n\nHollandia az üvegházaknak köszönhetően az Egyesült Államok után a világ második legnagyobb mezőgazdasági exportőre. Fotó: Depositohotos Hollandia az üvegházaknak köszönhetően az Egyesült Államok után a világ második legnagyobb mezőgazdasági exportőre. Fotó: Depositohotos\n\nHollandia az üvegházaknak köszönhetően az Egyesült Államok után a világ második legnagyobb mezőgazdasági exportőre. A 8 milliárd eurós ipar alapját eddig az olcsó gáz adta, most azonban olyan válsággal néz szembe, amely felgyorsítja a más energiaforrásokra történő átállást, eközben viszont számos vállalkozás csődöt jelenthet. Miután Putyin korlátozza a gázszállítást az Ukrajna elleni invázió miatt bevezetett nyugati szankciókra válaszul, az európai árak az egy évvel ezelőtti szint több mint huszonötszörösére emelkedtek.\n\nKapcsolódó cikk Ez az energiaválság durvább lehet, mint az 1970-es évek összeomlása Kijött egy nem túl bíztató elemzés.\n\nA Glastuinbouw Nederland iparági csoport szerint 3000 tagjának akár 40 százaléka is pénzügyi nehézségekkel küzd. Ez azt jelentheti, hogy kevesebb a szezonon kívüli gyümölcsöt, zöldséget és virágot árulnak majd az európai szupermarketekben, és a termelés a melegebb országokba, például Spanyolországba, Marokkóba és Kenyába költözik.\n\nKapcsolódó cikk Több mentőövet is dobtak az agrárgazdáknak - mutatjuk a részleteket Közzétették azokat a rendeleteket, amelyek szabályozzák az aszály miatti új hitelmoratóriumot, valamint a biztosítók aszálykár miatt speciális kifizetéseit.\n\nA közelmúltig a holland üvegházak évente mintegy hárommilliárd köbméter gázt használtak fel, ami az országos összmennyiség mintegy 8 százalékát teszi ki. Ez a mennyiség a megújuló alternatívák elérhetőségének növekedésével egyre csökken, de a termelők szerint az idei csökkenés mértéke legalább annyira a szorongás, mint az alkalmazkodás jele.\n\nA holland statisztikai hivatal szerint az ipar gázfelhasználása 23 százalékkal esett vissza az idei év júniusig tartó időszakában. Ez a csökkenés azonban nemcsak az átállás jele: „Számos termelő úgy dönt, hogy bezárja üzletét, mert rövid távon nem számít javulásra”\n\n– mondta Michel van Schie, a Royal HollandFlora szövetkezet képviselője, amely a világ legnagyobb virágárverését működteti az Amszterdamtól délre fekvő Aalsmeerben.\n\nEzzel párhuzamosan a holland szupermarketek előzetesen mintegy harmadával csökkentették a virágrendeléseiket, mert arra számítanak, hogy a fogyasztók kevesebbet fognak költeni a megélhetési költségek jelentős növekedése miatt – tette hozzá.\n\nA holland üvegházi növénytermesztés felfutása a groningeni gázmező öröksége, amely évtizedekig Európa legnagyobb gázmezője volt, mígnem a 2010-es években a termelést az általa kiváltott földrengések miatt leállították.\n\nKapcsolódó cikk Az aszály a szüretet is előbbre hozta Az időjárási körülmények a szőlőnek sem kedveztek, ezért korábban kezdődik a szüret és áremelkedés is indokolt lenne.\n\nNéhány nagyobb üvegházban, mint például a Wijnenében, olyan helyszíni kogenerációs erőművek működnek, amelyek gázt égetve hőt és villamos energiát is termelnek – ez egy igen hatékony rendszer, amely 2,4 gigawatt kapacitással rendelkezik országszerte, ami a teljes hollandiai kapacitás mintegy 14 százaléka.\n\nSok üvegháznak nagyobb szüksége van a hőre, mint a villamos energiára, és az áram csúcsfogyasztása idején el tudja adni a felesleges energiát.\n\nEgyes üvegházak a fűtéshez biomasszába fektettek be, bár a fa egyre drágább, vagy nem is áll rendelkezésre. Néhány geotermikus fűtéssel is rendelkezik, de alapvetően mindegyik a nap energiáját, azaz üvegházhatást használ a hőmérséklet növeléséhez.\n\nMivel a groningeni termelés leállt, a Wijnen 30 millió eurót fektetett be egy geotermikus projektbe és biomassza-erőművekbe. Ironikus módon a gázüzemű létesítményei, amelyekkel villamos energiát termel vissza a hálózatba jelenleg mentőövként szolgálnak számára.\n\nA Rabobank munkatársa, Van Rijswick szerint a jelenlegi válság átalakíthatja az iparágat, és a helyi termelést erősíti majd: mintha visszamennénk a történelemben, Spanyolország télen termel, az észak-európai országok pedig nyáron termelik a honos zöldségeiket. Egyesek szerint ennek talán így kellene lennie.\n\nA holland üvegházak tehát gázzal, míg a lengyel termelők szénnel fűtik üvegházaikat, melynek ára szintén sokszorosára emelkedett. Mindez helyzetbe hozhat egyes magyar termelőket: számos hajtatott zöldségeket termesztő kertészet akár komoly versenyelőnyhöz is juthat a nemzetközi piacokon, itthon ugyanis jelentős részben geotermikus energiával, termálkúttal fűtik a hajtatott zöldségek melegházait.\n\nA magyar mezőgazdaság helyzetével kapcsolatban laptársunknál, az Mforon megjelent cikkünkben olvashat bővebben: Az aszálykár nagyrészt a saját hibánk, elherdáljuk kincseinket – interjú Raskó György agrárközgazdásszal",
    "Amikor Szalai a magyar futball egyik legdrámaibb beszédét tartotta": "Szalai Ádám szerda délután bejelentette, hogy a jövő hétfői, Olaszország elleni Nemzetek Ligája-találkozót követően visszavonul a válogatottól. Ennek apropóján felidéztük azt az esetet is, amikor 2013 októberében, a Hollandia elleni világbajnoki selejtezőn elszenvedett 8–1-es vereség után kemény kritikával illette a magyar labdarúgást.\n\nA szomorú emlékű Hollandia–Magyarország (8–1) világbajnoki selejtezőt betegség miatt kihagyó támadó 2013-ban többek között arról beszélt, hogy a magyar szurkolók és a futballszerető emberek húsz éve folyamatosan át vannak verve, a magyar futball már jó ideje nem nevel ki tehetséget, a magyar edzők egymás hátába döfik a kést egy-egy kudarc után. Szalai azt is kifejtette, hogy olyan szövetségi kapitányra van szükség, aki kőkeményen veri a futballisták fejét, és megfelelő szakmai tudással rendelkezik. Az igen feldúltan nyilatkozó csatár listáján még sok-sok kritikai észrevétel sorakozott, íme:\n\nNyilatkozata miatt az akkor a Győri ETO vezetőedzőjeként dolgozó Pintér Attila kikelt Szalai és állításai ellen, feltéve a kérdést: hiteles személy-e a kritikához a Németországban légióskodó csatár?\n\nPintért nem sokkal később, 2013. december 19-én kinevezték szövetségi kapitánynak, ami nem sok jót jelentett Szalainak. A két főszereplő igen hűvös, „urazós” nyilatkozatokat tett, „tárgyaltak” is egymással. Pintér 2014. augusztus 28-án kihirdetett válogatott keretébe Szalai nem kapott meghívást, majd utóbbi pár nappal később úgy fogalmazott hivatalos Facebook-oldalán, hogy amíg Pintér irányítja a csapatot, nem kíván a válogatott rendelkezésére állni. Pintér öt meccsen át vezette a válogatottat, majd az őt megbízott szövetségi kapitányként váltó Dárdai Pál első keretében már ismét találkozhattunk Szalai Ádám nevével.",
    "Csütörtöki sportműsor: a Nantes ellen játszik a Pick Szeged; folyta": "Csütörtökön a férfi kézilabda Bajnokok Ligájában a Pick Szeged a Nantes otthonában lép pályára. A labdarúgó Nemzetek Ligájában is remek meccsek jönnek, a többi között Franciaország–Ausztria, Horvátország–Dánia, Lengyelország–Hollandia összecsapásokat rendeznek.\n\nSZEPTEMBER 22., CSÜTÖRTÖK\n\nFUTBALLPROGRAM\n\nNEMZETEK LIGÁJA\n\n5. FORDULÓ\n\nA-LIGA\n\n1. CSOPORT\n\n20.45: Franciaország–Ausztria, Saint-Denis (Tv: Spíler1)\n\n20.45: Horvátország–Dánia, Zágráb\n\n4. CSOPORT\n\n20.45: Belgium–Wales, Brüsszel (Tv: Arena4)\n\n20.45: Lengyelország–Hollandia, Varsó (Tv: Spíler2)\n\nC-LIGA\n\n1. CSOPORT\n\n20.45: Törökország–Luxemburg, Isztambul (Tv: Match4)\n\n20.45: Litvánia–Feröer, Vilnius\n\n3. CSOPORT\n\n16.00: Kazahsztán–Fehéroroszország, Nur-Szultan (Tv: Spíler1)\n\n20.45: Szlovákia–Azerbajdzsán, Nagyszombat\n\nD-LIGA\n\n1. CSOPORT\n\n18.00: Lettország–Moldova, Riga (Tv: Spíler2)\n\n20.45: Liechtenstein–Andorra, Vaduz\n\nTOVÁBBI ÉLŐ KÖZVETÍTÉSEK ÉS FONTOSABB SPORTESEMÉNYEK\n\nAMERIKAI FUTBALL\n\nNFL, ALAPSZAKASZ\n\n3. FORDULÓ\n\nPéntek, 2.15: Cleveland Browns–Pittsburgh Steelers (Tv: Arena4)\n\nBASEBALL\n\nMLB, ALAPSZAKASZ\n\n22.00: San Diego Padres–St. Louis Cardinals (Tv: Sport2)\n\nEVEZÉS\n\nVilágbajnokság, Racice\n\n9.30: reményfutam\n\n9.40: elődöntők\n\n16.40: döntők\n\nGOLF\n\n18.30: Presidents Cup, 1. nap, Egyesült Államok (Tv: Eurosport2)\n\nJÉGKORONG\n\nERSTE LIGA\n\n18.30: FEHA19–Corona Brasov (romániai)\n\n18.40: Budapest JAHC–SC Csíkszereda (romániai)\n\nSVÉD BAJNOKSÁG\n\n19.00: Lulea–Rögle (Tv: Sport2)\n\nKÉZILABDA\n\nFÉRFI BAJNOKOK LIGÁJA, CSOPORTKÖR\n\n2. FORDULÓ\n\nB-CSOPORT\n\n18.45: HBC Nantes (francia)–Pick Szeged (Tv: Sport1) – élőben az NSO-n!\n\n20.45: Barca (spanyol)–Kielce (lengyel) (Tv: Sport1)\n\n\n\nKOSÁRLABDA\n\nNŐI VILÁGBAJNOKSÁG, SYDNEY\n\nA-CSOPORT\n\n9.30: Dél-Korea–Kína\n\nPéntek, 2.30: Puerto Rico–Egyesült Államok\n\nPéntek, 5.00: Belgium–Dél-Korea\n\nB-CSOPORT\n\n6.00: Japán–Mali\n\n12.30: Ausztrália–Franciaország (Tv: M4 Sport)\n\nPéntek, 4.00: Szerbia–Japán\n\nLÓSPORT\n\n18.15: Kincsem+Tuti 1145 (Tv: Sport2)\n\nLOVASSPORT\n\n10.00: Négyesfogathajtó-vb, Pratoni del Vivaro – díjhajtás\n\nTENISZ\n\nATP-torna, Metz\n\nATP-torna, San Diego\n\nWTA-torna, Tokió\n\n10.00: WTA-torna, Budapest\n\nA SPORTRÁDIÓ MŰSORA\n\nReggeli műsor Harsányi Leventével és Risztov Évával\n\n6.00: Sportösszefoglaló, Nemzeti Sport-lapszemle\n\n7.00: Hivatalosan is bejelentették a Formula–1 2023-as versenynaptárát. Rekordszámú futam, furcsa időpontokban rendezendő versenyek, a harmadik amerikai futam, a Magyar Nagydíj időpontját pedig áthelyezték. Szujó Zoltán 7.30-kor telefonon bekapcsolódik az adásba, és szakmai szemmel is értékeli\n\na következő idényt\n\n8.00: Roger Federer néhány napja bejelentette visszavonulását, ennek kapcsán az ellenfelek nyilatkozatai, Federer eredményei, rekordjai, mivel írta be magát a tenisz történelmébe. 8.30-kor hívjuk Noszály Sándort, aki elmondja, milyen embernek ismerte meg a svájci teniszezőt, mennyit veszít visszavonulásával a sportág\n\n9.00: Hortobágyi Tibort hívjuk, aki tudósított a Porto–Veszprém férfi kézilabda BL-meccsről, és összefoglalja a történteket; Napi sportesemények; Mi lesz a hazafutásban?\n\n10.00: Műsorvezető: Szani Roland\n\n14.00: Műsorvezető: Gazdag Krisztina\n\nHazafutás, műsorvezető: Csisztu Zsuzsa\n\n16.00: Visszatekintő a Veszprém portói kézilabda BL-meccsére; Sportnaptár Gécsek Tiborral\n\n17.00: ParagraFuss! – sportjogi rovatunkban a CAS oroszok elleni döntéséről dr. Borbély Zoltán\n\n18.00: Nantes-ban játszik a férfi kézilabda BL-ben a Szeged, negyeddöntő a Római Teniszakadémián\n\n19.00: Kezdődik a női kosárlabda NB I, vendég: Székely Norbert szövetségi kapitány\n\n20.00: Folytatódik a Nemzetek Ligája: pénteken Németország az ellenfél, sajtótájékoztató Frankfurtban és Lipcsében; a régi német–magyarok hősei emlékeznek",
    "NL: egyet változtatott Rossi a győztes csapaton, így kezdünk az ola": "A két szövetségi kapitány, Marco Rossi és Roberto Mancini kijelölte a kezdőcsapatokat a Magyarország–Olaszország labdarúgó Nemzetek Ligája-csoportmérkőzésre. Íme, így kezd a két válogatott hétfő este a Puskás Arénában!\n\nD. Á.\n\nNL: egyet változtatott Rossi a győztes csapaton, így kezdünk az olaszok ellen\n\nSzalai Ádám kezdőként lép pályára a búcsúmeccsén a válogatottban (Fotó: Szabó Miklós)\n\nA németek elleni mérkőzéshez képest egyetlen változás, hogy Nego Loic kezd Gazdag Dániel helyett a magyar együttesben.\n\nNEMZETEK LIGÁJA\n\nA-LIGA, 3. CSOPORT\n\n6. FORDULÓ\n\nMAGYARORSZÁG–OLASZORSZÁG – élőben az NSO-n!\n\nBudapest, Puskás Aréna, 20.45 óra (Tv: M4 Sport). Vezeti: Bastien (Zakrani, Berthomieu) – franciák\n\nMAGYARORSZÁG: Gulácsi – Lang, Orbán, Szalai Attila – Fiola, Nagy Á., Schäfer, Kerkez – Nego, Szoboszlai – Szalai Ádám. Szövetségi kapitány: Marco Rossi\n\nA kispadon: Dibusz (kapus), Szappanos (kapus), Mocsi,Varga K., Bolla, Kleinheisler, Gazdag, Styles, Ádám, Baráth, Botka, Vécsei\n\nOLASZORSZÁG: Donnarumma – Tolói, Bonucci, Acerbi – Di Lorenzo, Barella, Jorginho, Cristante, Dimarco – Raspadori, Gnonto. Szövetségi kapitány: Roberto Mancini\n\nA kispadon: Meret (kapus), Provedel (kapus), Luiz Felipe, Pobega, Frattesi, Scamacca, Esposito, Grifo, Mazzocchi, Gabbiadini, Zerbin, Bastoni\n\nKapusok: Dibusz Dénes (Ferencvárosi TC), Gulácsi Péter (RB Leipzig – Németország), Szappanos Péter (Budapest Honvéd FC)\n\nVédők: Bolla Bendegúz (Grasshoppers – Svájc), Botka Endre (Ferencvárosi TC), Fiola Attila (Mol Fehérvár FC), Kecskés Ákos (LASK – Ausztria), Lang Ádám (Omonia Nicosia – Ciprus), Mocsi Attila (ZTE FC), Willi Orbán (RB Leipzig – Németország), Szalai Attila (Fenerbahçe – Törökország)\n\nKözéppályások: Baráth Péter (DVSC), Kerkez Milos (AZ Alkmaar – Hollandia), Kleinheisler László (NK Osijek – Horvátország), Nagy Ádám (AC Pisa – Olaszország), Nego Loic (MOL Fehérvár FC), Schäfer András (FC Union Berlin – Németország), Styles Callum (Millwall FC – Anglia) , Vécsei Bálint (Ferencvárosi TC)\n\nTámadók: Ádám Martin (Ulszan Hyundai – Dél-Korea), Gazdag Dániel (Philadelphia Union – Egyesült Államok), Szalai Ádám (FC Basel – Svájc), Szoboszlai Dominik (RB Leipzig – Németország), Vancsa Zalán (Lommel SK – Belgium), Varga Kevin (Hatayspor – Törökország)\n\nAZ OLASZ VÁLOGATOTT KERETE\n\nKapusok: Gianluigi Donnarumma (Paris Saint-Germain), Alex Meret (Napoli), Ivan Provedel (Lazio), Guglielmo Vicario (Empoli)\n\nVédők: Francesco Acerbi (Internazionale), Alessandro Bastoni (Internazionale), Leonardo Bonucci (Juventus), Giovanni Di Lorenzo (Napoli), Federico Dimarco (Internazionale), Emerson Palmieri (West Ham United), Federico Gatti (Juventus), Luiz Felipe (Real Betis), Pasquale Mazzocchi (Salernitana), Rafael Toloi (Atalanta)\n\nKözéppályások: Nicolo Barella (Internazionale), Bryan Cristante (Roma), Jorginho (Chelsea), Lorenzo Pellegrini (Roma), Tommaso Pobega (Milan), Sandro Tonali (Milan)\n\nTámadók: Matteo Cancellieri (Lazio), Wilfried Gnonto (Leeds United), Vincenzo Grifo (Freiburg), Matteo Politano (Napoli), Giacomo Raspadori (Napoli), Gianluca Scamacca (West Ham United), Alessio Zerbin (Napoli)\n\nNEMZETEK LIGÁJA, CSOPORTKÖR\n\nA-LIGA, 3. CSOPORT\n\nA MAGYAR VÁLOGATOTT PROGRAMJA\n\nJúnius 4.: MAGYARORSZÁG–Anglia 1–0\n\nJúnius 7.: Olaszország–MAGYARORSZÁG 2–1\n\nJúnius 11.: MAGYARORSZÁG–Németország 1–1\n\nJúnius 14.: Anglia–MAGYARORSZÁG 0–4\n\nSzeptember 23.: Németország–MAGYARORSZÁG 0–1\n\nSzeptember 26., 20.45: MAGYARORSZÁG–Olaszország – élőben az NSO-n!",
    "Rendőr Horgász Európa Bajnokság Szegeden": "Idén 33. alkalommal, 2022. szeptember 19-24. között rendezték meg a Rendőr Horgász Európa Bajnokságot, amelyen a magyar csapatok dobogós helyen végeztek.\n\nHét év elteltével ismét Magyarország adott otthont a Rendőr Horgász Európa Bajnokságnak, a Szegedi Nemzeti Kajak-Kenu és Evezős Olimpiai Központ területén, a Maty-éri evezős pályán. A majdnem két és fél kilométer hosszú, 130 méter széles pálya komoly kihívás elé állította a hét nemzet – Anglia, Belgium, Hollandia, Írország, Németország, Olaszország és Magyarország – indulóit.\n\nMinden ország egy-egy nemzeti csapattal, illetve további, maximum négy regionális csapattal érkezett, így összesen 19 csapat 96 versenyzője ragadott botot.\n\nMagyarországot öt csapat képviselte. A Nemzeti Rendőr Válogatott mellett négy regionális csapat, a Snecik Regional Team, a Colmic Regional Team, a Dinasztia Regional Team, valamint a Tacklebait Regional Team mutatta be horgásztudását.\n\nA nemzeti rendőr válogatott csapatok között első helyen Anglia nemzeti együttese végzett 46 ponttal, a második Magyarország lett 50, a harmadik pedig Németország 75 ponttal. Az ezüstöt érő második helyezett magyar nemzeti csapatban Donkó Rajmund, dr. Furkó Kálmán, Horváth Béla, Lakatos Sándor és Tímár Károly horgászott.\n\nA legeredményesebb magyar versenyző a nemzeti csapat tagjaként Tímár Károly r. főtörzszászlós volt, a Készenléti Rendőrség Rendészeti Igazgatóság szolgálatparancsnoka, aki a két forduló összesítése alapján a második helyen végzett.\n\nA harmadik helyért járó serleget szintén egy magyar horgász, Karádi Ferenc r. főtörzsőrmester, a Bács-Kiskun Megyei Rendőr-főkapitányság Tiszakécske Rendőrőrs körzeti megbízottja vehette át a régiós Colmic Team versenyzőjeként.\n\nA régiós csapatok közül két magyar együttes végzett az élen.\n\nElső lett a Snecik, így Szabó István, Olesnyovics Tamás, Hujber Máté, Csépány Gábor, Gál Zoltán állhatott fel a képzeletbeli dobogó legfelső fokára, míg a második helyet a Colmic csapat, Karádi Ferenc, Pelyák István, Kóródi Imre, Pregun Tamás és Ferentzi Gyula szerezte meg, megelőzve ezzel a németeket.\n\nA Dinasztia Regional Team a hatodik, míg a Tacklebait Regional Team a nyolcadik lett a regionális csapatok versenyén.\n\nA Szegedi Nemzeti Kajak-Kenu és Evezős Olimpiai Központ pályája lenyűgözte mind a hazai, mind a külföldi résztvevőket, hiszen a két nap alatt összesen majdnem 4 tonna halat fogtak a versenyzők, melyek természetesen visszanyerték szabadságukat.",
    "Hollandiát is térdre kényszeríti az energiaválság, januártól jön az árplafon": "Hollandiában is hatalmas gondokat okoz a szanckiós politika és a háború miatti folyamatos energiaár-emelkedés, az üvegházakban gazdálkodó kertészek kevesebb területet ültetnek be az idén, hogy spóroljanak a költségeiken. Az égbe szökő árak az egész társadalmat megviselik, a kormány ezért árplafont vezet be, de az csak januártól lép hatályba – számolt be az M1 Híradó.\n\nEgyre nagyobb gondot okoz az energiaárak emelkedése Hollandiában\n\nHarminckét hektáron termelnek paprikát egy dél-hollandiai farmon, évente tizenegymillió kilogramm zöldséget termesztenek, amelynek nagy részét a német piacon értékesítik, az üvegházakat azonban télen fűteniük kell. A tulajdonos azt mondja, az energiaárak emelkedése miatt nehéz helyzetbe került és változtatnia kell a tervein.\n\nAmikor emelkednek az árak, és sokkal drágább lesz az energia, mint amit megszoktunk, akkor változtatnunk kell. Kevesebb területet fogunk beültetni télen. Körülbelül a jelenlegi ötven százalékát, a többit pedig parlagon hagyjuk\n\n– mondta Pieter Wijnen.\n\n\n\nHollandia a világ második legnagyobb mezőgazdasági exportőre az üvegházaknak köszönhetően. A nyolcmilliárd eurós iparág azonban most olyan válsággal néz szembe, amely miatt számos cég csődbe mehet. Hivatalos adatok szerint a mezőgazdasággal foglalkozó holland vállalkozók negyven százaléka már most pénzügyi nehézségekkel küzd.\n\nA holland pénzügyminiszter kedden bejelentette, hogy a kormány árplafont vezet be a gáz és a villany esetében, ugyanis a nyugat-európai országban egyre többen küszködnek az energiaszámlák kifizetésével.\n\nAz árplafon a gáz- és energiaárak átmeneti maximalizálását jelenti, hogy megfizethető legyen az energiaszámla. A szolgáltatók ezt fogják alkalmazni, így az emberek hamarosan profitálhatnak ebből – mondta Sigrid Kaag. A kormány és a szolgáltatók közötti megállapodás értelmében már novembertől csökkentik az árakat, de a teljes árplafon majd januártól lép életbe.\n\nVoltak, akik éltették, sokan viszont kifütyülték a holland királyi párt, amikor kedden hintójukkal keresztülhajtottak Hágán.\n\nVilmos Sándor holland király a koronavírus-járvány kitörése óta először vett részt nyilvános eseményen. A költségvetés benyújtásának alkalmából tartott beszédében kiemelte: a háború és az Oroszország elleni nemzetközi szankciók következménye, hogy jelentősen megdrágult a gáz, az áram és az élelmiszer. Ez pedig – mint mondta – súlyosan érinti az embereket, a családokat és a vállalkozásokat.\n\nFájdalmas, hogy Hollandiában egyre több embernek akad gondja a lakbér, az élelmiszer vagy éppen az energiaszámlák kifizetésével. A kormány hatalmas intézkedéscsomaggal áll elő, amely főként az alacsony és közepes jövedelműeknek jelent segítséget. Azonban még így sem lehet mindenki számára teljes mértékben kompenzálni az áremeléseket\n\n– mondta a holland király. Szakértők szerint a megugró árak azzal fenyegetnek, hogy Hollandia 17,7 milliós lakosságából egymilliót szegénységbe sodornak.\n\nA kiemelt kép illusztráció.",
    "Lázár Zoltán 14., a magyar csapat ötödikként zárt a négyesfogathajtó világbajnokságon": "A magyarok közül a legjobb eredményt elérve Lázár Zoltán a 14. helyen végzett az olaszországi Pratoni del Vivaróban rendezett négyesfogathajtó-világbajnokságon, melyen a magyar csapat ötödikként zárt.\n\nA kilencszeres világbajnok magyar hajtó a vasárnapi akadályhajtást a 10. pozícióból kezdte meg, ebben a számban 17,09 hibaponttal 18. lett, összesítésben pedig négy helyet visszacsúszott.\n\nAz ugyancsak csapattag Dobrovitz József 18. lett úgy, hogy a vasárnapi versenyben 9,24 hibaponttal a 10. eredményt érte el.\n\nIfjabb Dobrovitz József, aki szintén tagja volt a csapatnak, a szombati maratonhajtást feladta, mert az utolsó akadályban egyik lovának lábára olyan szerencsétlenül tekeredett fel az istráng, hogy az azonnali segédhajtói segítség mellett sem sikerült a problémát megoldani. Vasárnap ugyanakkor ismét ott volt a pályán – de már versenyen kívül – és 21,03 hibaponttal a 23. eredményt érte el, összesítésben pedig 36. lett, de összeredmény nélkül.\n\nA csapatversenyben – melybe minden számban a három versenyzőből a két jobbik eredménye számított – a hollandok végeztek az élen a németek és a belgák előtt.\n\nEgyéniben az ötszörös vb-aranyérmes ausztrál Boyd Exell győzött, az ezüst a holland Ijsbrand Chardonnak, a bronz a német Michael Brauchlénak jutott.\n\nEredmények:\n\negyéni, világbajnok:\n\nBoyd Exell (Ausztrália) 156,6 pont\n\n2. Ijsbrand Chardon (Hollandia) 159,82\n\n3. Michale Brauchle (Németország) 163,89\n\n…14. Lázár Zoltán 185,64\n\n…18. Dobrovitz József 199,62\n\n…28. Ifj. Galbács Ferenc 234,65\n\n29. Papp János 240,18\n\n…31. Váczi István 245,26\n\n…36. Ifj. Dobrovitz József\n\ncsapat, világbajnok:\n\nHollandia 313,93 pont\n\n2. Németország 327,45\n\n3. Belgium 356,39\n\n…5. Magyarország (Lázár Zoltán, Dobrovitz József, ifj. Dobrovitz József) 385,26",
    "Split, Eb: az 5. helyért játszhat női válogatottunk": "Hozta az első kötelezőt a helyosztókon a magyar csapat, miután a franciákat a várakozásoknak megfelelően legyőzte.\n\n\n\n\n\nFotó: Kovács Anikó/MVLSZ\n\nNem azért jött a magyar válogatott Splitbe, hogy az elődöntős napon már délután medencébe szálljon, inkább az esti programra vágyott, de ahogyan Bíró Attila szövetségi kapitány nyilatkozataiból kitűnt, igazából ez most a realitás.\n\n\n\nDacára annak, hogy az első nap rangadóját megnyerve másképp is alakulhatott volna a helyzetünk, merthogy akkor nem Spanyolország, hanem Izrael következett volna a négy közé jutásért.\n\n\n\nEzen már kár keseregni, az Eb hátralévő két mérkőzését ugyanúgy a hosszabb távú építkezés szellemében kellett lejátszani - azaz a párizsi olimpia jegyében.\n\nVezéreket keres a csapat.\n\n\n\nParkes Rebecca már most is az, rá nem lehetett panasz a tornán, ő nyitotta a franciák elleni gólok sorát. A mieink keretéből egyébként Peresztegi-Nagy Kinga és Faragó Kamilla maradt ki erre a mérkőzésre.\n\n\n\n6-2-re nyerte a csapat az első negyedet, a kapitány nagy elánnal dirigált a parton, maximális bedobásra és figyelemre kérte a lányokat minden játékhelyzetben.\n\n\n\n8-2-es vezetésnél Kretzmann-Bahia szerzett szép gólt két védő gyűrűjében, majd Garda Krisztina kiállítása után Vernoux lőtt nagy gólt, a negyed ikszre állt a szakasz derekán. Sőt, Fitaire és Guillet is betalált, háromra jöttek fel a franciák (6-9).\n\n\n\n\n\nFotó: Kovács Anikó/MVLSZ\n\nIdőt kért Bíró Attila, de kimaradt a fór, végül 11 másodperccel a nagyszünet előtt lőttünk ismét a kapuba, Garda révén.\n\n\n\nFordulás után Daule lőtt gólt (videózás után adták meg), majd folytatódott az olykor nehézkes játék, Farkas Tamara csavargóljánál jegyezhettük meg, hogy szép megoldás volt (8-13). Garda Krisztina aztán ötödik gólját lőtte kisvártatva, rá sem lehetett panasz.\n\n\n\nA meccs második felében Magyari Alda helyét Kiss Alexandra vette át a kapuban, a végére pedig tízgólos különbség alakult ki a két csapat között.\n\n\n\nFolytatás majd a horvát-izraeli meccs győztesével.\n\n\n\n\n\n\n\n\n\n\n\n\n\n: Guillet 3, Vernoux 2, Dhalluin, Kretzmann-Bahia, Fitaire, Daule, illetve Garda 6, Parkes 2, Szilágyi 2, Gurisatti 2, Farkas T. 2, Máté 2, Leimeter 2, DömsödiHorvátország, Németország, Görögország, Magyarország, Hollandia, RomániaSpanyolország, Franciaország, Izrael, Olaszország, Szerbia, SzlovákiaNémetország-Románia 15-10Szerbia-Spanyolország 3-32Szlovákia-Olaszország 1-26Horvátország-Hollandia 6-22Franciaország-Izrael 7-8Magyarország-Görögország 8-9Szerbia-Franciaország 14-15Izrael-Szlovákia 18-7Románia-Görögország 3-24Németország-Horvátország 8-15Hollandia-Magyarország 13-4Spanyolország-Olaszország 9-12Szlovákia-Szerbia 6-9Franciaország-Spanyolország 4-16Horvátország-Románia 15-6Olaszország-Izrael 18-5Görögország-Hollandia 8-13Németország-Görögország 3-13Szerbia-Olaszország 7-23Románia-Hollandia 0-28Spanyolország-Izrael 20-3Franciaország-Szlovákia 28-5Szlovákia-Spanyolország 3-26Szerbia-Izrael 4-15Görögország-Horvátország 24-4Olaszország-Franciaország 19-6Németország-Hollandia 3-29Románia-Szlovákia 9-5Németország-Szerbia 9-12Hollandia-Franciaország 22-3Horvátország-Olaszország 8-16Görögország-Izrael 14-4Izrael-Horvátország 15-8Hollandia-Spanyolország 7-10Görögország-Olaszország 12-916:00 Franciaország-Horvátország19:00 Hollandia-Olaszország20:30 Spanyolország-Görögország",
    "Határokon átnyúló megoldás a folyók megtisztítására": "Hogyan lehet véget vetni a folyókban lévő szemét és műanyag felhalmozódásának? Hollandia, Belgium és Németország közösen dolgozik egy határokon átnyúló megoldáson – erről szól a Smart Region legújabb epizódja.\n\nEgy önkéntesekből álló csoport minden héten ellátogat Hollandiában a Maas folyó partjára. Bár a folyó innen gyönyörűnek és békésnek tűnik, aggódnak érte. Az a céljuk, hogy megállítsák a Hollandiát, Belgiumot és Németországot átszelő folyók partján felhalmozódó hulladékot.\n\nRészt vesznek a Hulladékmentes folyók és patakok nevű, LIVES rövidítésű úttörő európai projektben, amely közös fellépéssel kezeli a határokon átnyúló folyókban és patakokban található műanyag problémáját. Mintegy 260 tonna hulladékot gyűjtöttek össze az elmúlt 4 évben.\n\n„Amit én személyesen összegyűjtöttem, az nagyobb, mint a házam,” mondja a Schone Rivieren koordinátora, Frank Terwindt. „A hulladék nagy részét nem is látjuk, mert lesüllyed a folyó aljára, aztán az óceánba kerül.”\n\nA projekt egyik célja a legtöbb hulladékot tartalmazó területek feltérképezése. Ehhez kifejlesztettek egy módszert. Évente kétszer átfésülik a partvonal egy-egy szakaszát, és minden talált tárgyat azonosítanak, amelyek többsége műanyagból van. Eddig 109 hulladéktípust azonosítottak. Az adatokat aztán megosztják.\n\nA LIVES teljes költségvetése másfél millió euró, amelynek 49 százalékát az európai kohéziós alap finanszírozza. A fennmaradó 51 százalékot a projektben résztvevő nagyjából 10 partner adja: főként egyetemek és vízügyi szervezetek.\n\nA műanyagok eltávolítása a partokról csak a jéghegy csúcsa, mivel sok közülük a talajba vagy az üledékbe keveredik, és némelyik nagyon kicsi, mint például a polisztirol szemcsék.\n\n„Ezeket nevezik műanyag pelletnek. Ezek az iparból származnak, átmennek a víztisztítón is, és a Maas mentén végig megtaláljuk őket. A halak és a madarak azt gondolják, hogy megehetik ezeket, mert úgy néznek ki, mint az étel, de nem azok. Így éhen fognak halni,” magyarázta Silvia Spierts, a LIVES egyik projektmenedzsere.\n\n1 2 Euronews 1 2 Euronews 1 2 Euronews 1 2 Euronews 1 2 Euronews 1 2 Aurora Vélez 1 2 Euronews 1 2 Euronews 1 2 Euronews 1 2 Euronews\n\nA LIVES felhívja a figyelmet arra, hogy a műanyaghulladék veszélyt jelent a biológiai sokféleségre, az egészségre és a környezetre. A projekt elősegíti egy újfajta jogi keret létrehozását is.\n\n„Idén petíciót vittünk Hágába. Ez a javaslat jobban védi a folyót, és jogi személyiséget ad neki. Ha választhatnék, hogy milyen jogokat kapjon egy folyó, akkor az a szennyezésmentességhez való jog, a szabad gyarapodáshoz való jog, tehát mind a víz alatti, mind a parti élethez való jog, valamint a szóláshoz, az önképviselethez való jog lenne,” mondta Noi Boesten, a Maas Cleanup nevű projekt vezetője.",
    "Vigyázat, spoiler! Megmondta a tőzsdeguru, ki nyeri a foci-vb-t": "Joachim Klement csak egy tőzsdei bróker, de valószínűleg jobban ért a futballhoz, mint megannyi szakember. Ugyanis a svájci tőzsdeguru kidolgozott egy matematikai képletet, amelynek segítségével – helyesen – megjósolta, ki nyeri a világbajnokságot 2014-ben (Németország) és 2018-ban (Franciaország). Klement most is belenézett a varázsgömbjébe, és kimondta a szentenciát: Argentína–Anglia-döntő lesz Katarban, és Messiék emelik magasba a trófeát.\n\nJoachim Klement svájci befektetési tanácsadó nem ma kezdi a szakmát. A matematikusi diplomával rendelkező bróker húsz éve dolgozik a tőzsdén, és közben előrejelzést is készít az éppen aktuális labdarúgó-világbajnokságra. Eddig kétszer tippelt matematikai-statisztikai képletének köszönhetően, mindkétszer telibe találta a végeredményt, Németország (2014) és Franciaország (2018) végső győzelmét.\n\nFelütésképpen csak annyit, hogy négyévente több nemzetközi bank is készít prognózisokat, de a legutóbbi két vb-re vonatkozóan csak Klement találta el a végeredményt. Íme:\n\nGoldman Sachs Brazília (2014) Brazília (2018)\n\nUBS Brazília Németország\n\nING Spanyolország Spanyolország\n\nNomura – Franciaország\n\nMacquarie Bank Németország Spanyolország\n\nJoachim Klement Németország Franciaország\n\nMeggyőző, nem?\n\nKlement matematikai képlete elsősorban szocioökonómiai tényezőket vesz figyelembe a futballszakmaiak mellett, ilyen például az egy főre eső GDP. Ne feledjük, hogy szegény ország eddig még nem nyert világbajnokságot, leszámítva Brazíliát és valamelyest Argentínát, de ezekben az országokban annyira erős a futball és annyira nyomósak a szakmai érvek, hogy elhomályosították a gazdaságiakat.\n\nTérjünk a tárgyra. Klement már a csoportkörtől kezdve megjósolta a továbbjutó válogatottakat.\n\nA csoport: Hollandia, Szenegál\n\nB csoport: Anglia, Egyesült Államok\n\nC csoport: Argentína, Mexikó\n\nD csoport: Franciaország, Dánia\n\nE csoport: Spanyolország, Németország\n\nF csoport: Belgium, Horvátország\n\nG csoport: Brazília, Svájc\n\nH csoport: Portugália, Uruguay\n\nA legjobb tizenhat között csupán egyetlen meglepetés lesz, de az elementáris: Klement szerint Mexikó kiveri a címvédő franciákat.\n\nHogy miért? Mert Európában már a derekánál tartanak a bajnokságok, fáradtak lesznek a játékosok, míg Mexikóban épphogy elkezdődött a pontvadászat, pihenten érkezik a válogatott a vb-re. Hmmm… Meglátjuk. A továbbjutók vastag betűvel:\n\nHollandia–Egyesült Államok, Portugália–Svájc, Argentína–Dánia, Spanyolország–Horvátország, Brazília–Uruguay, Anglia–Szenegál, Mexikó–Franciaország, Németország–Belgium.\n\nA negyeddöntők óriási csatákat hoznak, a következő eredményekkel:\n\nArgentína–Hollandia, Spanyolország–Brazília, Anglia–Mexikó, Portugália–Németország.\n\nItt már jönnek a meglepetések csőstül, ebbe a kategóriába tartozik Spanyolország és Portugália továbbjutása, és egy kicsit Argentínáé is. Két párharc is csak tizenegyesekkel dől el, a spanyolok és a portugálok így mennek az elődöntőbe.\n\nAz elődöntők igazi csemegét ígérnek:\n\nAnglia–Portugália, Argentína–Spanyolország\n\nKlement azt állítja, az angolok elsősorban azért gyűrik le Portugáliát, hogy a döntőben visszavághassanak Argentínának az 1986-os 2–1-es vereségért, amit, ugye, Maradona szabálytalan gólja fémjelzett. A másik ágon az argentinok hosszabbításban 3–2-re győznek, amihez Klement „tudományos” magyarázata csak ennyi: „Ne kérdezzék, miért…”\n\nÉs ezzel előállt a döntő:\n\nArgentína–Anglia.\n\nEnnek a döntőnek óriásiak a hagyományai, gondoljunk csak az 1986-os Isten keze-mérkőzésre. Negyven évvel a falklandi háború után békésen is lejátsszák a meccset, amit annak idején fegyverekkel – és angol győzelemmel – vívtak meg. Most viszont Argentína kerekedik felül. Amúgy világbajnokságokon eddig négyszer találkozott a két ország. 1966-ban a negyeddöntőben Anglia győzött 1–0-ra, 1986-ról már beszéltünk, 1998-ban Argentína ment tovább tizenegyesekkel, 2002-ben a csoportban David Beckham góljával nyertek a háromoroszlánosok, és ejtették ki a dél-amerikaiakat.\n\nMessinek most meglesz az egyetlen trófeája, ami eddig még hiányzott a gyűjteményéből, és ami nagy ellenlábasának, Cristiano Ronaldónak örökre hiányozni fog.\n\n(Borítókép: Lionel Messi 2022. szeptember 18-án, Franciaországban, Lyonban. Fotó: Catherine Steenkeste/Getty Images)",
    "A hollandok meg akarják rendezni a Nemzetek Ligája négyes döntőjét": "A holland nos.nl értesülése szerint Hollandia bejelentkezett a Nemzetek Ligája négyes döntőjének lebonyolítására.\n\nA Nemzetek Ligája négyes döntőjét 2023 júniusában rendezik. A négy ország közül, amelyek kvalifikálhatják magukat a négyes döntőbe, egyelőre a Holland Labdarúgó Szövetség az egyetlen, amelyik jelezte, hogy megrendezné minitornát. A holland lap értesülése szerint az UEFA még nem bízta meg Hollandiát a szervezéssel, ez hivatalosan januárban fog eldőlni.\n\nA meccseknek a tervek szerint a rotterdami De Kuip stadion és a Twente pályája, a Grolsch Veste adna otthont, ugyanis a amszterdami Johan Cruijff Aréna és az eindhoveni Philips Stadion 2023 júniusában más események miatt nem lesz elérhető.\n\nHollandián kívül még csak Horvátország helye biztos a négyes döntőben. Az utolsó két helyért hétfőn este Magyarország és Olaszország küzd meg, kedden pedig Portugália és Spanyolország csap össze az utolsó helyért.\n\nPersze, könnyen lehet, hogy a hollandok nem fogják megkapni a négyes döntő megszervezését, ugyanis, ha hétfőn este a magyar válogatott megnyeri a csoportját a Nemzetek Ligájában, akkor nagy valószínűséggel az MLSZ is pályázni fog az UEFA-nál a rendezésért, így a május 31-én esedékes Európa-liga-döntő után a Nemzetek Ligája négyes döntőjének is a Puskás Aréna adhatna otthont.",
    "Heti ajánló: hétközi NB I-es forduló, vízilabda- és kosárlabda-Eb, Holland Nagydíj az M4 Sporton": "A héten beköszönt a meteorológiai ősz, az M4 Sporton igen sűrű, színes programmal búcsúztatjuk a nyarat és köszöntjük a szeptembert: minden nap közvetítünk magyar focit, élőben szurkolhatunk a magyar válogatottaknak a vízilabda- és kosárlabda-Eb-n, a hétvégén a Holland Nagydíjjal folytatódik a Forma–1-es világbajnokság.\n\nDe nemcsak a forró hónapokat búcsúztatjuk ezen a héten, szeptember első napján a nyári átigazolási szezon is a végéhez ér, a transzferpiac zárásának izgalmait az m4sport.hu-n egy egésznapos élő hírfolyammal, az M4 Sporton 22 órától kétórás élő műsorral követjük végig.\n\nAz OTP Bank Ligában hétközi fordulót rendeznek, keddtől csütörtökig a 6., péntektől vasárnapig a 7. forduló mérkőzéseit közvetítjük élőben – tehát hétfő kivételével minden nap lesz NB I-es meccs az M4-en, sőt, szerda este még a MOL Magyar Kupa sorsolását is nálunk izgulhatják végig. És a legjobbat hagyjuk a végére: vasárnap este a 233. Újpest-Ferencváros magyar bajnoki derbi zárja a hetet, már ami a hazai futballt illeti.\n\nHétfőn a két vereséggel rajtoló női válogatott után a férfiak is bemutatkoznak a horvátországi vízilabda Európa-bajnokságon, Szlovénia ellen kezdenek, majd sorrendben Szerbia (szerda) és Izrael (péntek) következik a csoportkörben. A vasárnapi nyolcaddöntőben attól függően lesz érdekelt Varga Zsolt együttese, hányadik helyen végez csoportjában (a csoportgyőztesek automatikusan bejutnak a negyeddöntőbe).\n\nA férfi kosárlabda válogatott számára is elkezdődik az Európa-bajnokság, méghozzá a valaha volt legerősebb. A halálcsoportba került magyar csapat számára már egyetlen győzelem is bravúrral érne fel a csoportkörben, amelyben sorrendben Bosznia-Hercegovinával (csütörtök), Szlovéniával (szombat), Franciaországgal (vasárnap) találkozik Ivkovics Sztojan együttese, Litvániával és Németországgal pedig jövő hét kedden, illetve szerdán.\n\nA Belga Nagydíj után nincs pihenő a Forma–1-ben, a világbajnokság összetettjét már 93 pont előnnyel vezető Max Verstappen hazai pályán versenyezhet, jön a Holland Nagydíj péntektől vasárnapig.\n\nEheti élő közvetítéseink részletes programja:\n\naugusztus 29., hétfő\n\n14.00 – férfi vízilabda Európa-bajnokság, csoportkör, Magyarország–Szlovénia\n\n20.00 – labdarúgás, Merkantil Bank Liga, 6. forduló, BFC Siófok– Szeged-Csanád Grosics Akadémia\n\nÉlő magazinok:\n\n18.15 – Boxutca\n\n18.45 – Góóól!2\n\naugusztus 30., kedd\n\n11.30 – női vízilabda Európa-bajnokság, csoportkör, Magyarország–Németország\n\n17.45 – labdarúgás, OTP Bank Liga, 6. forduló, Puskás Akadémia–Mezőkövesd\n\n20.00 – labdarúgás, OTP Bank Liga, 6. forduló, ZTE FC – DVSC\n\naugusztus 31., szerda\n\n17.00 – labdarúgás, OTP Bank Liga, 6. forduló, Paksi FC – Kisvárda Master Good\n\n17.45 – kézilabda, férfi NB I, Telekom Veszprém-Balatonfüredi KSE (M4 Sport+)\n\n19.00 – férfi vízilabda Európa-bajnokság, csoportkör, Szerbia–Magyarország\n\n19.30 – labdarúgás, OTP Bank Liga, 6. forduló, MOL Fehérvár FC-Kecskeméti TE (M4 Sport+)\n\n20.30 – labdarúgás, OTP Bank Liga, 6. forduló, Vasas FC-Ferencvárosi TC\n\n22.30 – labdarúgás, a MOL Magyar Kupa 3. fordulójának sorsolása\n\n23.00 – labdarúgás, Góóól! – az OTP Bank Liga 6. fordulójának összefoglalója\n\nszeptember 1., csütörtök\n\n14.30 – kosárlabda, férfi Európa-bajnokság, Magyarország – Bosznia-Hercegovina\n\n17.30 – női vízilabda Európa-bajnokság, csoportkör, Horvátország–Magyarország\n\n19.00 – labdarúgás, OTP Bank Liga, 6. forduló, Budapest Honvéd-Újpest FC\n\nÉlő magazinok:\n\n21.05 – Góóól!2\n\n22.00 – Átigazolás (élőben a nyári átigazolási szezon utolsó órái)\n\nszeptember 2., péntek\n\n9.00 – férfi vízilabda Európa-bajnokság, csoportkör, Magyarország–Izrael\n\n10.00 – kajak-kenu, ifjúsági és U23-as világbajnokság (m4sport.hu & M4 Sport)\n\n12.25 – Forma–1, Holland Nagydíj, 1. szabadedzés\n\n14.00 – Forma–3, Hollandia, időmérő edzés\n\n15.00 – Forma–2, Hollandia, időmérő edzés\n\n16.00 – Forma–1, Holland Nagydíj, 2. szabadedzés\n\n18.00 – kézilabda, női K&H Liga, FTC-Rail Cargo Hungaria – Motherson Mosonmagyaróvári KC\n\n20.00 – labdarúgás, OTP Bank Liga, 7. forduló, Mezőkövesd Zsóry FC – ZTE FC\n\n20.00 – atlétika, Gyémánt Liga-sorozat, Brüsszel (M4 Sport+)\n\nÉlő magazin:\n\n17.05 – Boxutca\n\n22.15 – Bajnokok Klubja\n\nszeptember 3., szombat\n\n9.30 – kajak-kenu, ifjúsági és U23-as világbajnokság (M4 Sport+)\n\n10.00 – női vízilabda Európa-bajnokság, csoportkör, Magyarország–Románia\n\n11.55 – Forma–1, Holland Nagydíj, 3. szabadedzés\n\n14.00 – labdarúgás, OTP Bank Liga, 7. forduló, Kecskeméti TE-Paksi FC (M4 Sport+)\n\n15.00 – Forma–1, Holland Nagydíj, időmérő edzés\n\n16.15 – labdarúgás, OTP Bank Liga, 7. forduló, Vasas FC-Puskás Akadémia FC (M4 Sport+)\n\n16.55 – Forma–2, Hollandia, sprintfutam\n\n18.15 – labdarúgás, OTP Bank Liga, 7. forduló, Debreceni VSC-MOL Fehérvár FC\n\n20.30 – kosárlabda, férfi Európa-bajnokság, Magyarország –Szlovénia\n\nszeptember 4., vasárnap\n\n9.00 – kajak-kenu, ifjúsági és U23-as világbajnokság\n\n10.15 – Forma–2, Hollandia, főfutam\n\n11.45 – kajak-kenu, ifjúsági és U23-as világbajnokság\n\n14.45 – labdarúgás, OTP Bank Liga, 7. forduló, Kisvárda Master Good-Budapest Honvéd (M4 Sport+)\n\n15.00 – Forma–1, Holland Nagydíj, futam\n\n17.30 – labdarúgás, OTP Bank Liga, 7. forduló, Újpest FC-Ferencvárosi TC\n\n17.45 – kosárlabda, férfi Európa-bajnokság, Szlovénia – Bosznia-Hercegovina (M4 Sport+)\n\n19.00 – vízilabda Európa-bajnokság, férfi, 3. nyolcaddöntő (M4 Sport+)\n\n20.30 – vízilabda Európa-bajnokság, férfi, 4. nyolcaddöntő (M4 Sport+)\n\n20.30 – kosárlabda, férfi Európa-bajnokság, Franciaország–Magyarország",
    "Az F1-es Holland Nagydíj TV-közvetítései": "Verstappen magabiztos győzelmet aratott a 14. helyről rajtolva Belgiumban, ennek köszönhetően pedig előnye 93 pontra nőtt saját csapattársával, Sergio Perezzel szemben. A Ferrari ifjú versenyzője, Charles Leclerc visszacsúszott a ponttáblázat 3. helyére, ő 98 ponttal van lemaradva a világbajnoki cím védőjétől.\n\nA világbajnoki sorozat következő állomása Hollandia, ahol Verstappen hazai közönség előtt versenyezhet. A versenyhétvége szokás szerint pénteken kezdődik majd a szabadedzésekkel, az F1 mellett pedig a Forma-2 és a Forma-3 is vendégeskedik majd Zandvoortban.",
    "NL: Hollandiában megtaláltam a szerencsémet – Kerkez Milos": "A holland élvonalbeli AZ-ban szereplő 18 éves Kerkez Milos múlt pénteken a Németország elleni 1–0-s győzelemmel mutatkozott be a nemzeti csapatban, s minden jel arra utal, hogy hétfő este az olaszok ellen második alkalommal is bevetheti őt Marco Rossi szövetségi kapitány. A magyar labdarúgás történelmének 1020. felnőttválogatott játékosa az olasz Tuttomercatoweb.comnak nyilatkozott a bemutatkozása után.\n\nKerkez (balra) Müllerék után az olaszokra is készen áll (Fotó: AFP)\n\nA 18 éves szerbiai születésű bal oldali szárnyvédő, Kerkez Milos tavaly februárban egyik pillanatról a másikra került a reflektorfénybe, amikor az olasz élvonalbeli Milan szerződtette a Győrtől – s maga Paolo Maldini mutatta be a sajtónak az ifjú tehetséget. Noha a piros-feketéknél a felnőttcsapatban nem szerepelt, a milánóiaknál töltött egy éve alatt így is gyakorta az első csapatnál edzett, majd idén januárban a holland élvonalban szereplő AZ csapatához igazolt.\n\n„Azt hiszem, Hollandiában megtaláltam a szerencsémet. Az Eredivisie egy nagyon intenzív, támadó szellemű bajnokság, amely megfelelő ugródeszkát jelenthet egy nagyobb liga felé” – idézi Kerkezt a Tuttomercatoweb.com a németek elleni mérkőzés után készített interjújában.\n\nA honlap kiemeli, Kerkez a szokásosnak a fordított útvonalát járta be, hiszen egy topligából érkezett a hollandokhoz, és ez azért általában fordítva szokott lenni.\n\n„Az olasz az egyik legfontosabb liga a világon. Nem játszottam az első csapatban, ez igaz, de ettől függetlenül nagyon fontos volt karrierem szempontjából, hogy a Milanhoz igazolhattam és a Milan első csapatának játékosaival edzhettem. Nagyon boldog voltam ott és rengeteget tanulhattam, fantasztikus időszak volt. Tanulhattam a posztomon szereplő Theo Hernandeztől, aki szerintem a világ legjobb balbekkje, igyekeztem mindent elsajátítani, megfigyelni őt alaposan minden edzésen. De nemcsak őt, a Milannak számtalan nagy játékosa van, óriási élmény volt, hogy a Rossoneri-családhoz tartozhattam” – árulta el a magyar válogatott bal oldali szárnyvédője, aki a lap kérdésére válaszolva beszélt a magyar–olasz meccsről is.\n\n„Nem tudom, hogy mi lesz a vége az olaszok elleni mérkőzésnek. Azt tudom, hogy Olaszországnak nagyszerű csapata van, amely remekül védekezik, és kiváló támadásban is. Biztos vagyok benne, hogy 100 százalékig felkészülten vágunk majd neki az összecsapásnak és nem fognak minket elsöpörni az útból. Ráadásul ott lesznek mögöttünk a fantasztikus szurkolóink is, az ő támogatásuk csak további motivációt jelent, hogy mindent beleadjunk” – fogalmazott Kerkez, aki arról is szót ejtett, hogyan éli meg ezeket a napokat.\n\n„Óriási megtiszteltetésnek érzem, hogy Rossi edzőtől lehetőséget kaptam, igazán boldoggá tett ezzel” – mondta a 18 éves fiatal a beszélgetést, amelyet a lap azzal zár, hogy Kerkeznek még bizonyára sok lehetősége lesz a magyar válogatottban bizonyítani, hiszen a nyilvánvaló tehetsége mellett fejben is ott van, ahol lennie kell, így igazán fényes jövő előtt áll.\n\nNEMZETEK LIGÁJA\n\nA-LIGA\n\n3. CSOPORT\n\n6. FORDULÓ\n\nSzeptember 26., hétfő\n\n20.45: Magyarország–Olaszország (Tv: M4 Sport) – élőben az NSO-n!\n\nA MAGYAR VÁLOGATOTT KERETE\n\nKapusok: Dibusz Dénes (Ferencvárosi TC), Gulácsi Péter (RB Leipzig – Németország), Szappanos Péter (Budapest Honvéd FC)\n\nVédők: Bolla Bendegúz (Grasshoppers – Svájc), Botka Endre (Ferencvárosi TC), Fiola Attila (Mol Fehérvár FC), Kecskés Ákos (LASK – Ausztria), Lang Ádám (Omonia Nicosia – Ciprus), Mocsi Attila (ZTE FC), Willi Orbán (RB Leipzig – Németország), Szalai Attila (Fenerbahçe – Törökország)\n\nKözéppályások: Baráth Péter (DVSC), Kerkez Milos (AZ – Hollandia), Kleinheisler László (NK Osijek – Horvátország), Nagy Ádám (AC Pisa – Olaszország), Nego Loic (Mol Fehérvár FC), Schäfer András (FC Union Berlin – Németország), Styles Callum (Millwall FC – Anglia) , Vécsei Bálint (Ferencvárosi TC)\n\nTámadók: Ádám Martin (Ulszan Hyundai – Dél-Korea), Gazdag Dániel (Philadelphia Union – Egyesült Államok), Szalai Ádám (FC Basel – Svájc), Szoboszlai Dominik (RB Leipzig – Németország), Vancsa Zalán (Lommel SK – Belgium), Varga Kevin (Hatayspor – Törökország)\n\nAZ OLASZ VÁLOGATOTT KERETE\n\nKapusok: Gianluigi Donnarumma (Paris Saint-Germain), Alex Meret (Napoli), Ivan Provedel (Lazio), Guglielmo Vicario (Empoli)\n\nVédők: Francesco Acerbi (Internazionale), Alessandro Bastoni (Internazionale), Leonardo Bonucci (Juventus), Giovanni Di Lorenzo (Napoli), Federico Dimarco (Internazionale), Emerson Palmieri (West Ham United), Federico Gatti (Juventus), Luiz Felipe (Real Betis), Pasquale Mazzocchi (Salernitana), Rafael Toloi (Atalanta)\n\nKözéppályások: Nicolo Barella (Internazionale), Bryan Cristante (Roma), Jorginho (Chelsea), Lorenzo Pellegrini (Roma), Tommaso Pobega (Milan), Sandro Tonali (Milan)\n\nTámadók: Matteo Cancellieri (Lazio), Wilfried Gnonto (Leeds United), Vincenzo Grifo (Freiburg), Matteo Politano (Napoli), Giacomo Raspadori (Napoli), Gianluca Scamacca (West Ham United), Alessio Zerbin (Napoli)",
    "Jövőre öt ország „minden lehetséges jogi eszközzel” ránk erőltetné a globális minimumadót": "„Készen állunk arra, hogy 2023-ban és minden lehetséges jogi eszközzel megvalósítsuk a globális tényleges minimumadóztatást” – jelentette ki Franciaország, Németország, Olaszország, Spanyolország, Hollandia és Franciaország kormánya.\n\n„Franciaország, Németország, Olaszország, Spanyolország, Hollandia és Franciaország kormánya pénteken közölte, hogy jövőre »minden lehetséges jogi eszközzel« bevezetik a globális minimális társasági adót, ha Magyarország nem szünteti meg uniós szintű ellenállását” – adta hírül pénteken a Portfolio.\n\n„Minden lehetséges jogi eszközzel”\n\n„Amennyiben a következő hetekben nem sikerül egyhangúságot elérni, kormányaink teljes mértékben eltökéltek abban, hogy betartják kötelezettségvállalásunkat” – fogalmaztak az öt kormány pénzügyminiszterei közös nyilatkozatban, egyértelmű üzenetet küldve a magyar kormánynak.\n\nKészen állunk arra, hogy 2023-ban és minden lehetséges jogi eszközzel megvalósítsuk a globális tényleges minimumadóztatást”\n\n– tették hozzá.\n\nVarga Mihály pénzügyminiszter jelenlegi is a prágai ECOFIN-ülésen tartózkodik\n\nEnnek fényében kifejezetten érdekes, hogy Varga Mihály pénzügyminiszter jelenlegi is a prágai ECOFIN-ülésen tartózkodik. A nemrégiben a Facebook-oldalára feltöltött képek alapján épp Christian Lindnerrel tárgyalt. Feltehetően a globális minimumadó ügye is szerepelt a tárgyalás napirendjén.\n\nNyitókép: Illusztráció. Fotó: Pixabay",
    "Az összeomlás szélén: van még vidéki élet egyáltalán?": "Vincent ter Beek holland sertéságazati szakújságíró elemezte a hazáját érintő problémákat.\n\nHollandia országnak ugyan kicsi, de a legjobb úton halad, hogy egy nagy városállam legyen belőle. A lakott területet kirakós módjára természetes parkok és művelt területek szabdalják fel. A közelmúltban zajló gazdatüntetések, és a kiváltó szabályozás a nitrogénfelhasználásról is egy darabja ennek a képnek.\n\nA második világháborút követő években Hollandiának jelentős mennyiségű élelmiszerre volt szüksége, hogy elkerüljék a további téli éhezéseket. Virágzó mezőgazdaság jött létre a romokon, üvegházakban gyümölcs és zöldség termett, színes virágokkal beterítették az egész világot. A világhírű sajtok mellett a mezőgazdaság sokaknak példaértékű volt, Hollandia ma is a világ 2. számú mezőgazdasági exportőre.\n\nPéldaértékkel a most várható változások is bírnak\n\nAz utóbbi 20 évben egyre nőtt a lakosságszám (17 millióra), és egyre csökkent a sertésállomány (12 millió). A sertések egyedszáma 1997-ben 15,2 milliónál tetőzőtt, a növekedés éveit a sertésinfluenza zárta le, a szabályozások 12 millió körül stabilizálták a mennyiséget.\n\nAz élelmezésbiztonság egyre aktuálisabb témájában egyre több kritikus hang szólalt meg, a gazdák és szövetkezetek mellett politikusok, hírességek, környezet- és állatvédő aktivisták. Néhányan organikusabb módszereket, mások a húsfogyasztás mérséklését, vagy a teljes elhagyását igényelték. Hollandiában jutott be először a parlamentbe \"állatpárt\", akik a hagyományos állattenyésztést akarták megváltoztatni. Most 6 képviselőjük van a 150 között, a társadalomnak is hasonló aránya vallja azokat az elveket.\n\nNatura 2000 hálózat és biodiverzitás\n\nEzt az eleve az instabil helyzetet borította fel a nitrogénkibocsátások szabályozása. A problémák a Natura 2000 hálózathoz köthetők: ez az EU természetvédelmi programja, részei erdők, mocsarak, vizek. A kijelölt területeket meg kell őrizni természetességükben, fenntartani a természetes biodiverzitást, amit rengeteg tényező befolyásolhat.\n\nAz egyik a nitrogén, különösen, ha oxid vagy ammónia formájában jelenik meg. Ezek a vegyszerek javítják bizonyos növények növekedését – például csalán, fűfélék –, ami a természetes társulások kárára történik. A vegetációval együtt pedig változnak a területen élő rovarok, madarak, emlősök is.\n\nElkapkodott határozatok, túlszabályozás\n\nEgészen 2019-ig azt gondolták, hogy kézben tartják a helyzetet, amíg legfelsőbb szinten úgy nem határoztak, hogy a meglévő szabályozási környezet nem támogatja megfelelően a Natura 2000 alapelveket. Ezt követően azonnal leállítottak egy csomó építkezést a nitrogénkibocsátásra hivatkozva. A kormánynak azonnal lépnie kellett, alternatív megoldásként azt találták, hogy nappal 100 km/órában korlátozták a sebességet az autópályákon.\n\nEz volt a kezdet, a kormány 2030-ra 50%-kal tervezi csökkenteni a nitrogénemissziót, ennek pedig úgy tűnik, hogy az egyik fő kibocsátó iparág, az állattenyésztés lesz a fő áldozata. Egyszerűnek tűnik: kevesebb állat = kisebb emisszió. A leginkább veszélyeztetettek a Natura 2000 területek közelében gazdálkodók, akik számára nem járható út a jelenlegi egyedszám töredékével folytatni. Bár a védett területek nem túl nagyok, cserébe sok van: 162, így aztán elég sok gazdaság érintett, a hatás pedig tovább gyűrűzik a falvakra és a tágabb vidékre.\n\nEbből fakad a sose látott tiltakozáshullám: élve demokratikus jogukkal, a gazdák tüntettek Hágában is, a holland parlamentnél; országszerte fejjel lefele fordítva akasztották ki a zászlót; autópályákat, közlekedési- és logisztikai csomópontokat zártak körbe. Mivel a vidéki lakosság nagyrészt szimpatizál a gazdák törekvéseivel, egy új politikai erő jelent meg: a Gazda-Polgár Párt (BoerBurgerBeweging, BBB).\n\nA másik oldalon sem csak egy zöld környezet- és állatvédő kisebbség küzd az állattenyésztés eltiprásáért. A társadalom nagyobb része szeretne megfelelni az EU-s szabályozásnak, és folytatni az ország úgy gazdasági, mint fizikai épülését: kevés a lakóépület, emiatt az árak nagyon magasak. Ők nem vágynak arra, hogy a világ második számú agrárexportőrei legyenek, megfizethető lakhatást szeretnének.\n\nArany középút?\n\nA hagyományos holland problémamegoldás, amikor mindenki enged, és a középúton megegyeznek, itt nem működik. Senki nem tudja, hogy mi a kiút. Egyet lehet érteni a gazdákkal, akiknek a megélhetése veszélyben van, a túlszabályozás tönkreteheti a vidéki életet. Azonban az EU-s direktívákkal szembe menni nem kifizetődő, és a probléma szőnyeg alá söprése sem oldana meg semmit.\n\nÚgy tűnik, hogy egy apró ország elérte a határait, már nem tud hova tovább nőni. Minden hely foglalt, így a közeljövőben már elkezdődnek a harcok: mit tegyünk a rendelkezésre álló hellyel, mivel járunk a legjobban?\n\nEgy demokráciában a többség dönt: a többség pedig a folyton terjeszkedő városokban él. Az elsietett határozatok viszont bizonytalanságot és haragot szülnek. Talán egy jövőbeli kormány képes lesz megtalálni a helyes utat, együttérzéssel és együttműködéssel, amelyen mindenki tovább tud haladni.\n\nForrás: PigProgress; képek: Pixabay",
    "Idén Amszterdam érkezik Budapestre az Európai Hidak fesztivál keretében": "A Metropole Orkest, az Amszterdami Concertgebouw Zenekara, Joep Beving és felejthetetlen mozikülönlegességek: a Müpa és a Budapesti Fesztiválzenekar idén is megrendezi közös, immár közel egy évtizede életre hívott tematikus fesztiválját, amelynek fókuszában ezúttal Amszterdam áll. A szeptember 16-án kezdődő, változatos programokat kínáló eseménysorozaton az egyedülálló zenei csemegék mellett a közönség holland vonatkozású kultfilmek segítségével merülhet el Amszterdam gazdag kultúrájában.\n\n2022 őszén az érdeklődők az egyedi atmoszférájú holland főváros, Amszterdam kulturális és művészeti ínyencségeiből kaphatnak bőséges ízelítőt.\n\n„Az Európai Hidak eseménysorozat alapításától fogva a párbeszéd, a találkozás, az összekapcsolódás, a kölcsönös egymásra figyelés fesztiválja volt, kezdetben országok, ma pedig már Európa meghatározó városai, emblematikus kulturális központjai – idén Amszterdam és Budapest – ünneplik egymást! A fesztivál sikere ékes példája annak, hogy megismerni és megérteni egymást a kultúránkon, fantasztikus alkotóinkon és alkotásaikon keresztül lehet igazán\" – mondja Káel Csaba, a Müpa vezérigazgatója.\n\n„Hollandia és ezen belül Amszterdam a második otthonom, és a Concertgebouw együttese a legkedvesebb külföldi zenekarom. Az erős személyes kötődés miatt különleges öröm, hogy most hozzájárulhatok egy holland–magyar kulturális találkozáshoz, hogy két kedvenc zenekarom tagjai egy színpadon találkoznak, hogy bemutathatom Hollandiában Kelemen Barnabást és Magyarországon a Jussen-fivéreket, akik saját hazájukban ünnepelt sztárok. Szeretnék hozzájárulni ahhoz, hogy a két ország jobban megismerje egymást, egymás gondolatait, érzéseit, kultúráját\" – teszi hozzá Fischer Iván, a Budapesti Fesztiválzenekar alapító zeneigazgatója.\n\nA nyitókoncerten Hollandia egyik kedvenc nagyzenekara, a játékos, merész és stílusok vegyítésében igencsak jeleskedő Metropole Orkest mutatkozik be, akik eddigi pályafutásuk során olyan művészekkel dolgoztak együtt, mint Robbie Williams, a Woodkid, a Basement Jaxx vagy épp Bono.\n\nÁllandó vendégkarmesterük, Miho Hazama ars poeticája híven tükrözi a fesztivál üzenetét is: „Klasszikus zenét és jazzt tanultam, és ha választanom kéne közülük, inkább azt mondanám, híd szeretnék lenni a műfajok között\" – fogalmazta meg egy interjúban.\n\nElsősorban – de nem kizárólag! – a könnyedebb műfajok kedvelőinek érdeklődésére tarthat számot a magával ragadó roots rockot játszó Dawn Brothers és a tiszteletbeli magyarként szeretett osztrák dalszerző-előadó, Ripoff Raskolnikov közös koncertje, míg a simogatóan dallamos zongoramuzsika szerelmesei Joep Beving játékát hallgatva töltekezhetnek.\n\nA közel két héten át zajló eseménysorozaton klasszikus zenéből sem lesz hiány: a fesztivál társszervezője, a Budapesti Fesztiválzenekar hangversenyén a legendás Louis Andriessen egy műve mellett Beethoven Eroicája és Mozart saját maga és testvére számára komponált darabja is felcsendül, utóbbi a testvérpár-zongoraduó, Lucas és Arthur Jussen előadásában, az est karmestere pedig természetesen Fischer Iván lesz. Kelemen Barnabás szólójával és ugyancsak Fischer Iván vezényletével lép fel a nagy múltú Amszterdami Concertgebouw Zenekara, a hangverseny programjában Beethoven V. (c-moll, „Sors\") szimfóniája mellett Bartók Béla Táncszvitje és Hegedűversenye kapott helyet.\n\nAz Európai Hidak zárókoncertje rendkívüli izgalmakat ígér: a Müpában nagy hagyományokkal rendelkező Orgonapárbajban ezúttal a kiváló holland orgonaművész, Sietze de Vries vállalkozott arra, hogy Fassang Lászlóval közösen a 16–17. század fordulójának egyik amszterdami mestere, Jan Pieterszoon Sweelinck művészetébe engedjen betekintést.\n\nA fesztiválon a filmművészet elkötelezett híveit is számos kecsegtető program várja: Réz András filmesztéta vezetésével olyan holland vonatkozású moziremekeket tekinthetnek meg (újra), mint a Leány gyöngy fülbevalóval vagy az Éjjeli őrjárat.",
    "A jogállamiságot is vizsgálja a Magyarországra érkező holland parlamenti delegáció": "nepszava.hu;\n\nHollandia;Magyarország;jogállamiság;\n\n2022-09-23 06:58:00\n\nA jogállamiságot is vizsgálja a Magyarországra érkező holland parlamenti delegáció\n\nHárom éve már napirenden volt egy hasonló látogatás, most ismét tesznek egy kísérletet.\n\nMunkalátogatást terveznek Magyarországon a holland parlament képviselői – írja a hvg.hu.\n\nA portál megkeresésére a holland törvényhozás sajtóosztálya ezt megerősítette. Tájékoztatásuk szerint az európai ügyek bizottsága múlt heti ülésén döntött arról, hogy a holland parlament őszi szünetében néhány tagjuk Magyarországra utazik. Ennek pontos dátumát és időtartamát később fogják eldönteni.\n\nA bizottság tagjai jelenleg a lehetséges témák és a résztvevő képviselők számbavételét végzik. Az egyik téma azonban mindenképpen a jogállamiság lesz, a végleges programot a budapesti holland nagykövetség készíti majd el.\n\nLegutóbb 2019-ben volt napirenden egy ilyen látogatás. Mint lapunk is beszámolt róla, sem a Fideszből, sem a kormány részéről nem voltak hajlandók találkozni a delegációval, mely többek közt a demokrácia helyzetét vizsgálta volna, így a látogatást lefújták."
}