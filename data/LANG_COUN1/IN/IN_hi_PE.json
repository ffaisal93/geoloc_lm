{
    "क्या चिली और पेरू में दी जाती थी नरबलि? 1000 साल पुरानी ममी में मिले हिंसा के सबूत": "वैज्ञानिकों को दक्षिण अमेरिकी देश पेरू और चिली में 1000 साल पुराने ममियों के अवशेष मिले हैं. ममी के मिलने के बाद दुनियाभर में इसकी चर्चा है. वजह है इसकी स्थिति. ये ममी पुरुष की है. चौंकाने वाली बात यह भी है कि इस ममी के घुटने मुड़े हुए हैं. आर्कियोलॉजिस्ट के मुताबिक, इनकी बड़े दर्दनाक तरीके से हत्या की गई थी.\n\nडेली मेल की रिपोर्ट के मुताबिक, ममी पर हिंसा के स्पष्ट संकेत संरक्षित हैं. चिली और पेरू में खुदाई के दौरान ये मिले. लेकिन अब इन्हें यूरोपीय संग्रहालयों में रखा गया है. शुक्रवार को फ्रंटियर्स ऑफ मेडिसीन में इसकी एक रिपोर्ट प्रकाशित हुई है. रिसर्च में पेरू की एक मादा ममी भी शामिल थी, जिसकी मौत प्राकृतिक कारणों से हुई थी.\n\nरिसर्चर्स ने ममी का सीटी-स्कैन भी कराया. इससे पता चला कि हमले में चिली के पुरुष को सिर पर चोट लगी और उसकी पीठ में छुरा घोंपा गया था. जबकि पेरू के पुरुष की मौत सर्वाइकल स्पाइन में चोट से हुई, जो रीढ़ की हड्डी का शीर्ष भाग है और गर्दन को जोड़ता है.\n\nममी पर हिंसा के स्पष्ट संकेत संरक्षित हैं.\n\nजर्मनी में म्यूनिख क्लिनिक बोगेनहौसेन के पैथोलॉजी विभाग के प्रोफेसर एंड्रियास कहते हैं, “यहां हम तीन दक्षिण अमेरिकी ममियों में की स्टडी कर रहे हैं. इनमें से दो की हमने 3 डी सीटी स्कैन कराई है. अगर ये मानव अवशेष मात्र कंकाल होते, तो हमें इनमें किसी प्रकार के आघात का पता नहीं चलता. लेकिन हमें इनमें चोट के निशान मिले हैं.”\n\nप्रोफेसर एंड्रियास आगे कहते हैं, ‘बेशक ममीकृत अवशेष त्वचा और अंगों जैसे कोमल ऊतकों को संरक्षित करते हैं, लेकिन कुछ प्रक्रियाओं के जरिए हम इनकी हड्डियों और सर्जिकल चीजों के बारे में जानकारी पा सकते हैं.’\n\nरिपोर्ट के मुताबिक, मारबर्ग संग्रहालय का पुरुष उत्तरी चिली में रहता था. वैज्ञानिकों के मुताबिक ऐसा लगता है कि जब उसकी मौत हुई, तब उसकी उम्र 20 से 25 वर्ष के बीच रही होगी. उसे गंभीर वस्तुओं के साथ दफनाया गया था. उसके दांत में मक्के से भरपूर खाने के अवशेष भी मिले हैं. वहीं, फेफड़ों में टीबी के संक्रमण के अवशेष भी मिले हैं.\n\nवहीं, डेलेमोंट संग्रहालय में रखी ममी 902 और 994 CE के बीच किसी समय मारा गया था. जीवित रहते हुए ऐथिरोस्क्लेरोसिस नाम की बीमारी से जूझ रहा था. जबकि महिला की स्वाभाविक रूप से 1224 और 1282 CE के बीच मौत हुई थी. दोनों ममियों ने कपास, अल्पाका और विज़्काचा के बालों से बने कपड़े पहने थे.\n\nशोधकर्ता प्रो. पीटर वैन का कहना है कि पेरू में जो अवशेष मिले हैं हमारी टीम ने उनकी जांच की. अवशेषों के डीएनए की जांच की गई और रोडियोकार्बन डेटिंग की मदद से यह पता लगाया गया कि ये कितने पुराने हैं. अलग-अलग तरह की हुई जांच के बाद नतीजे सामने आए, जिसमें कई बातें चौंकाने वाली बातें थी.\n\nरिपोर्ट के मुताबिक, जहां पर अवशेष मिले हैं वो शहर कभी पेरू में व्‍यापार का केंद्र हुआ करता था. इस क्षेत्र में खनन के दौरान ये अवशेष और ममी मिली हैं. शोधकर्ताओं का कहना है कि अभी फ‍िलहाल उस इलाके के मात्र एक फीसदी हिस्‍से में खनन कार्य किया गया है.\n\nTags: South America",
    "1300 साल पुराने मकबरे में शवों के साथ मिला अकूत खजाना, लोग समझ रहे थे खंडहर": "दुनिया में प्राचीन इतिहास से जुड़ी कई ऐसी चीजें मिल जाती हैं, जिन्हें देखकर लोग हैरान रह जाते हैं. ऐसा ही कुछ साउथ अमेरिका महाद्वीप के पेरू देश में भी हुआ, जहां पुरातत्वविदों की एक टीम को राजधानी लीमा से कुछ दूरी पर स्थित हुअर्मे टाउन के पास वारी साम्राज्य का एक पुराना मकबरा मिला है. मकबरे में 7 लोगों के अवशेष मिले हैं. इन अवशेषों में एक अवशेष को वारी साम्राज्य के कुलीन वर्ग में से एक Lord of Huarmey का बताया जा रहा है. वारी सभ्यता का अस्तित्व 500 ईस्वी से 1000 ईस्वी के बीच था.\n\nपोलैंड के वारसॉ विश्वविद्यालय के पुरातत्व विभाग के अनुसार, लॉर्ड ऑफ हुअर्मे के अलावा अन्य 6 अवशेषों की अभी ज्यादा जानकारी नहीं मिली है. ऐसा माना जा रहा है कि इनमें से कुछ लोगों को बाद में यहां दफनाया गया होगा. जो अवशेष मिले हैं, उनमें दो पुरुष, दो महिला और तीन ऐसे हैं जो बढ़ती उम्र के किशोरों के लग रहे हैं.\n\nअवशेषों के साथ दफन था सोना-चांदी\n\nसबसे खास बात है कि मकबरे में दफ्न सभी अवशेषों के साथ सोने, चांदी के जेवर, तांबे के हथियार, छुरियां, कुल्हाड़ी, ऊनी कपड़े, लकड़ी और चमड़े से बनी कई तरह की प्राचीन चीजें मिली हैं.\n\nवारसॉ विश्वविद्यालय के पुरातत्वविद और इस खोजी प्रोजेक्ट का नेतृत्व कर रहे Miłosz Giersz ने इस बारे में बताया कि पहली बार हमें वारी साम्राज्य के संभ्रांत वर्ग के किसी पुरुष के अवशेष मिले हैं.\n\nवारसॉ यूनिवर्सिटी के पुरातत्वविद मिलोज गीअर्स (Miłosz Giersz) की टीम ने बीते फरवरी को समुद्र किनारे बसे हुअर्मे टाउन के पास वारी कब्रिस्तान में सबसे नए मकबरे की खोज की थी.\n\nसोने का बना सामान\n\nसाल 2012 में मिला था बड़ा मकबरा\n\nखास बात है कि यह उस बड़े मकबरे से सिर्फ थोड़ी ही दूर पर है, जिसकी खोज साल 2012 में Miłosz Giersz और उनकी पत्नी Prządka-Giersz ने की थी. साल 2012 में मिले बड़े मकबरे से टीम को तीन उच्च वर्गीय महिलाओं के अवशेष मिले थे, जिन्हें वारी साम्राज्य की रानियां बताया गया था.\n\nबड़े मकबरे की जब खोज हुई तो उसमें सिर्फ इन तीन रानियों के अवशेष ही नहीं बल्कि 58 अन्य लोगों के अवशेष भी मिले, जिन्हें रानियों के साथ ही दफनाया गया था. उनमें कई अवशेष ऐसी महिलाओं के भी हैं, जिन्हें बाद में दफनाया गया होगा.\n\nचांदी का सामान\n\nआर्ट वर्क से था वारी लोगों को लगाव\n\nबता दें कि 500 से 1000 A.D के बीच वारी साम्राज्य के लोग पहाड़ों और समुद्री इलाकों में रहते थे. वारी लोगों की सबसे बड़ी खासियत उनका आर्ट वर्क था, जो सोने-चांदी के जेवरों से लेकर बर्तनों और कपड़ों पर भी होता था. वारी लोगों को अपनी परंपरा से काफी ज्यादा जुड़ाव था. इतिहासकारों की मानें तो 1200 A.D के बाद वारी साम्राज्य का पूरी तरह से अंत हो गया था.\n\nहुअर्मे कस्बे के पास जहां मकबरा मिला है, उसके बारे में शोधकर्ताओं को ज्ञान तो साल 1940 से ही था, लेकिन ऐसा माना जाता था कि यह अंदर से पूरी तरह खाली होंगे, क्योंकि कब्र चोर उसके अंदर से खुदाई कर सब लूटकर ले गए होंगे.\n\nहालांकि, साल 2012-13 में यह सोच गलत साबित हुई जब Miłosz Giersz और उनकी पत्नी Prządka-Giersz ने खुलासा किया कि इस जगह पर एक प्राचीन वारी साम्राज्य का कब्रिस्तान है और एक मकबरा ऐसा भी है, जिसे कभी किसी ने नहीं छुआ है.\n\nअब साल 2022 में एक और मकबरे की खोज ने यह साबित कर दिया है कि अभी पेरू के इस कस्बे में इतिहास और भी छुपा हुआ है, जिसे थोड़ी तलाश के बाद निकाला जा सकता है.",
    "चीन इस देश में मेगापोर्ट बनाकर क्या लैटिन अमेरिका में पांव पसारना चाहता है?": "गुलेर्मो डी ओल्मो, पेरू में बीबीसी संवाददाता\n\nलैटिन अमेरिकी देश पेरू के समुद्रतट पर राजधानी लीमा के नज़दीक चांके आज से कुछ साल पहले प्रवासी समुद्री पक्षियों का ठिकाना हुआ करता था जो कनाडा और अमेरिका से कुछ महीनों के लिए यहां आया करते थे। ये समुद्रतट मछुआरों की जीविका का भी स्रोत हुआ करता था।\n\nकेवल 63,400 की आबादी वाला ये शहर प्रशांत महासागर से सटा है। यहां रहने वालों को अंदाज़ा भी नहीं था कि कुछ सालों में इस शहर की शक्लोसूरत पूरी तरह बदल जाएगी और ये शहर एक ऐसे के लिए जाना जाएगा जो लैटिन अमेरिका और के बीच व्यापार की अहम कड़ी बनेगा।\n\nयहां लोगों का सड़क किनारे लकड़ी की बेंच पर बैठकर बातें करना या फिर किसी दुकानदार को किसी पर्यटक को ये बताना कि यहां बेहतरीन मछली मिलती है आम बात है। ये बात आज भी सच है।\n\nलेकिन 2021 के ख़त्म होने के बाद से यहां के नागरिक लगातार मशीनों और ज़मीन समतल करने के लिए किए जा रहे धमाकों की आवाज़ के बीच रह रहे हैं।\n\nचीन की एक बड़ी कंपनी कॉस्को शिपिंग पोर्ट्स लीमा से 80 किलोमीटर दूर यहां चांके में एक मल्टीपरपस पोर्ट टर्मिनल यानी मेगापोर्ट बना रही है। माना जा रहा है कि ये ऐसा ढांचा होगा जिसके ज़रिए चीन पेरू में अपनी मौजूदगी बनाने के साथ-साथ लैटिन अमेरिका में भी अपने पांव पसार सकता है।\n\nइस पोर्ट के ज़रिए पेरू में मिलने वाला तांबा और दूसरे खनिजों का निर्यात बड़ी मात्रा में चीन को किया जा सकेगा। अपने बड़े विस्तार और कार्यक्षमता के कारण ये मेगापोर्ट जल्द ही यहां से होने वाले अंतरराष्ट्रीय व्यापार का केंद्र बन सकता है।\n\nद डायलॉग में एशिया और लैटिन अमेरिका मामलों की एक्सपर्ट मारग्रेट मायर्स ने बीबीसी मुंडो से कहा, \"चांके पोर्ट इतना बड़ा होगा कि अंदाज़ा लगाना मुश्किल नहीं कि आने वाले वक्त में चीन और एशिया को होने वाले निर्यात में इसकी भूमिका अहम होगी।\"\n\nकॉस्को शिपिंग पोर्ट्स चांके में जो मेगापोर्ट बना रही है, चीन की सरकार के आंकड़ों के अनुसार उसे क़रीब 3।6 अरब डॉलर की लागत से बनाया जाएगा। पेरू की सरकार को उम्मीद है कि इस बंदरगाह से हर साल चीन और दक्षिण अमेरिका के बीच 580 अरब डॉलर का व्यापार हो सकेगा।\n\nहालांकि ये महत्वाकांक्षी परियोजना विवादों में उलझ गई है। इसका समर्थन कर रही पेरू और चीन की सरकारों का कहना है कि इससे इलाक़े का विकास होगा, नई नौकरियां पैदा होंगी और व्यापार बढ़ेगा। लेकिन इसका विरोध करने वाले तर्क दे रहे हैं कि इसका असर यहां के समुदाय पर पड़ेगा, साथ ही इससे यहां के पर्यावरण को भी नुक़सान पहुंचेगा।\n\nपेरू की सीमा बोलिविया, ब्राज़ील, चिली, कोलंबिया और इक्वाडोर से मिलती है।\n\nपेरू के सबसे बड़े ट्रेडिंग पार्टनर चीन, अमेरिका, दक्षिण कोरिया, कनाडा और जापान हैं।\n\nचीन तांबा, सोना रिफ़ाइन्ड तांबा जैसी चीज़ों का अधिक मात्रा में निर्यात करता है।\n\nसाल 2020 में पेरू दुनिया में सल्फ़ाइड का सबसे बड़ा निर्यातक था।\n\nव्हाइट हाउस की एक रिपोर्ट के अनुसार, 2019 में कोलंबिया के बाद पेरू दुनिया में कोकीन का सबसे बड़ा उत्पादक था।\n\nचीन के पेरू में क़दम रखने के बाद सबसे बड़ा प्रोजेक्ट\n\nपेरू सरकार एक नया बंदरगाह बनाकर देश के मुख्य बंदरगाह एल क्लाओ में होने वाली जहाज़ों की भीड़ कम करना चाहती है। एल क्लाओ बंदरगाह का इस्तेमाल अधिकतर आयात के लिए क्या जाता है।\n\nलेकिन सरकार की योजना पर काम तब शुरू हुआ जब चीन ने इसमें दिलचस्पी दिखाई और इसमें निवेश करने का फ़ैसला किया। कॉस्को शिपिंग के आने के बाद चीज़ें तेज़ी से होने लगीं।\n\nचांके पोर्ट में दुनिया के सबसे बड़े मालवाहक जहाज़ों से सामान ढुलाई करने की सुविधा होगी जो कि एक साथ 18,000 तक कंटेनर ले जा सकेंगे। यहां शुरुआत में माल ढुलाई के लिए चार प्वाइंट बनाए जाएंगे, बाद में उसे बढ़ाकर 15 तक किया जाएगा। जहाज़ों के खड़े होने के दो प्वाइंट्स के बीच किलोमीटर भर लंबी जगह होगी जहां माल रखने की सुविधा होगी।\n\nइस बंदरगाह को बनाने के लिए पेरू की पहाड़ियों से घिरी इस जगह को समतल किया जा रहा है। साथ ही इसे नज़दीक के पैन-अमेरिकन हाइवे से जोड़ने के लिए जो सड़क बनाई जा रही है, उसके लिए 1।8 किलोमीटर लंबी सुरंग खोदी जा रही है। ये सुरंग चांके शहर के नीचे से होकर गुज़रेगी।\n\nइस सड़क में आम गाड़ियों के लिए तीन लेन होंगे और माल ढोने वाली गाड़ियों के लिए दो लेन होंगे। इसके नज़दीक कंटेनर रखने के लिए बड़े स्टोरेज क्षेत्र होंगे, भारी गाड़ियां खड़ी करने के लिए ख़ास जगह होगी और दफ़्तर और कस्टम ऑफ़िस के लिए भी जगह बनाई जाएगी।\n\nचीन की योजना क्या है\n\nपेरू के यातायात और संचार मंत्री रहे ख़ुआन बरान्ज़ुएला के अनुसार, चांके दरअसल पड़ोसी चिली, कोलंबिया और इक्वाडोर को जोड़ने वाला \"क्षेत्रीय स्तर का केंद्र\" बन जाएगा। पेरू के लिए चीनी राजदूत लियांग यू कहते हैं कि \"इससे पूरे देश के विकास में काफ़ी मदद मिलेगी और यहां से पूरे विश्व में निर्यात किया जा सकेगा।\"\n\nचीन का ये पूरा काम उसकी महत्वाकांक्षी न्यू सिल्क रोड परियोजना के तहत किया जा रहा है जिसे वो आधिकारिक रूप से बेल्ट एंड रोड परियोजना कहता है। ये एक बेहद महत्वाकांक्षी निवेश परियोजना है जिसे साल 2013 में चीनी राष्ट्रपति शी जिनपिंग ने शुरू किया था। इसके तहत चीन दूसरे मुल्कों में बड़े-बड़े निर्माण कार्य के लिए पैसे देता है।\n\nमारग्रेट मायर्स कहती हैं, \"लंबे वक्त से पेरू चीन का अहम सहयोगी रहा है। इसने खुले दिल से चीन का स्वागत किया गया है और पेरू की भी दिलचस्पी चीन के निवेश में है।\"\n\nवो कहती हैं, \"चीन ने साल भर का वक्त लगाकर अपनी एक ख़ास रणनीति बनाई है। वो अपने कंपनियों को ऐसे देशों में निवेश करने के लिए उत्साहित करता है जहां से उन्हें प्राकृतिक संसाधन मिल सके और जिसके बाज़ार में वो अपना सामान बेच सके। पेरू उसके लिए महत्वपूर्ण है क्योंकि यहां तांबे जैसे खनिज प्रचूर मात्रा में मिलते हैं जिसकी चीन में भारी मांग है।\"\n\nपेरू का क्या फ़ायदा\n\nसाल 2021 के आंकड़ों के अनुसार, दुनिया में तांबे का सबसे बड़ा उत्पादक चिली है जिसके बाद दूसरे नंबर पर पेरू का स्थान आता है। 2021 में पेरू में 220 लाख मेट्रिक टन तांबे का उत्पाद किया गया था।\n\nआंकड़े साबित करते हैं कि अमेरिका को पीछे छोड़ते हुए चीन पेरू का सबसे बड़ा आयात-निर्यात सहयोगी बन गया है। साल 2020 में चीन के साथ उसका व्यापार क़रीब 10।3 अरब डॉलर का था।\n\nमायर्स कहती हैं कि आने वाले वक्त में चांके बंदरगाह बनने के बाद दोनों के बीच व्यापार और बढ़ने की संभावना है।\n\nपेरू सरकार में मंत्री रहे ख़ुआन बरान्ज़ुएला ने कुछ वक्त पहले पद छोड़ने से पहले बीबीसी मुंडो से कहा था कि \"चांके का प्रोजेक्ट उनके देश को अंततराष्ट्रीय स्तर पर रणनीतिक तौर पर चिली जैसे दूसरे मुल्कों से महत्वपूर्ण बना देता है, जिसका एशिया-प्रशांत में व्यापार में अधिक दबदबा है।\"\n\nउनके अनुसार ये मेगापोर्ट देश की अर्थव्यवस्था को धक्का देने का काम करेगा और अंतरराष्ट्रीय पटल पर पेरू को एक ख़ास पोज़िशन पर ले कर जाएगा।\"\n\nलैटिन अमेरिका में चीन का निवेश\n\n- 2000 से 2018 के बीच चीन ने लैटिन अमेरिका में कच्चे माल के रूप में 73 अरब डॉलर का निवेश किया।\n\n- चीन ब्राज़ील में इंफ्रास्ट्रक्चर के विकास के लिए अरबों डॉलर का निवेश कर रहा है। ब्राज़ील से चीन बड़ी मात्रा में लौह अयस्क खरीदता है।\n\n- 2015 की जनवरी में चीनी राष्ट्रपति शी जिनपिंग ने आने वाले एक दशक में लैटिन अमेरिका में 250 अरब डॉलर के निवेश की घोषणा की।\n\n- साल 2016 में शी जिनपिंग पेरू, चिली और इक्वाडोर के दौरे पर गए थे।\n\n- अर्जेंटीना चीन की बेल्ट एंड रोड परियोजना में शामिल होने के लिए समझौते पर हस्ताक्षर कर चुका है। इक्वाडोर और उरूग्वे भी इसके लिए चीन के साथ हाथ मिला चुके हैं।\n\n- पेरू ने साल 2019 में औपचारिक तौर पर चीन की इस परियोजना में शामिल होने के लिए अपनी सहमति दी।\n\n- चीन ने साल 2013 में एशिया इंफ्रास्ट्रक्चर इन्वेस्टमेन्ट बैंक (एआईआईबी) की शुरुआत की। एक साल बाद उसने अपनी बेल्ट एंड रोड परियोजना शुरू की।\n\n- माना जाता है कि बेल्ट एंड रोड के तहत किए जाने वाले इ्फ्रास्ट्रक्चर के काम के लिए आर्थिक मदद एआईआईबी करता है। हालांकि 2017 में फोर्ब्स के साथ बात करते हुए एआईआईबी के संचार विभाग के प्रमुख ने कहा था कि बेल्ट एंड रोड के तहत आए हर प्रोजेक्ट को मंज़ूरी मिले ये ज़रूरी नहीं।\n\nपर्यावरण से जुड़े गंभीर सवाल\n\nपेरू सरकार बार-बार दावा करती आई है कि ये प्रोजेक्ट उसे पड़ोसी चिली से मुक़ाबले में अंतरराष्ट्रीय बाज़ार में थोड़ी बढ़त देगा। इसी साल मार्च के महीने में राष्ट्रपति पेद्रो कैस्टिलो का चांके दौरा इसी बात की तरफ इशारा था कि सरकार इस प्रोजेक्ट को लेकर कितनी गंभीर है।\n\nपेरू में चीनी दूतावास के आकलन के अनुसार इस बंदरगाह के बनने से पेरू में सीधे तौर पर 1,300 नौकरियां पैदा होंगी और जब यहां से काम शुरू होगा तब 5,000 से अधिक प्रत्यक्ष और अप्रत्यक्ष नौकरियां पैदा होंगी।\n\nलेकिन इस प्रोजेक्ट को लेकर पेरू में हर कोई खुश है ऐसा नहीं है। देश में विदेशी कंपनियों को लेकर विवाद पहले भी रहा है और अब चर्चा का केंद्र चीन की मदद ये बनाया जा रहा ये बंदरगाह है।\n\nसाल 2018 में नागरिक संगठनों के एक समूह ने कॉस्को शिपिंग कंपनी द्वारा यहां कराए पर्यावरण स्टडी के ख़िलाफ़ अपील की थी।\n\nउन्होंने पर्यावरण पर इस प्रोजेक्ट के असर को समझने के लिए एक जर्मन मरीन बायोलॉजिस्ट स्टीफ़न ऑस्टरमेल की मदद ली।\n\nउन्होंने एक रिपोर्ट बनाई जिसमें उन्होंने कहा कि इस बंदरगाह के बनने से इसके साथ सटे सैंटा रोज़ा के वेटलैंड में बने अभयारण्य को भीषण क्षति पहुंचेगी। ये अभयारण्य पक्षियों की सैंकड़ों प्रजातियों का ठिकाना है, लेकिन गाड़ियों और भारी मशीनों की आवाज़ और वायू प्रदूषण से उन्हें नुक़सान हो सकता है।\n\nउन्होंने अपनी रिपोर्ट में कहा कि कंपनी ने अपने शुरूआती रिपोर्ट में पर्यावरण को होने वाले असर को कम कर दिखाया है। कंपनी ने ज़मीन को समतल बनाने की कोशिश में भूस्खलन के कारण होने वाले कटाव और भारी जहाज़ों के आने से समुद्री जीवों को संभावित नुक़सान के बारे में रिपोर्ट में सही जानकारी नहीं दी है। उन्होंने अपनी रिपोर्ट में कहा कि सरकार को इसे मंज़ूर नहीं करना चाहिए।\n\nस्टीफ़न ऑस्टरमेल ने बीबीसी मुंडो से कहा कि \"कंपनी ने अपनी स्टडी में पर्यावरण को होने वाले नुक़सान के बारे में जानने के लिए अपर्याप्त तरीके अपनाए और पेरू के अधिकारियों की कम जानकारी का फ़ायदा उठाया।\"\n\nउनकी रिपोर्ट को आधार बना कर परियोजना के लिए पर्यावरण संबंधी मंज़ूरी देने वाले संगठन पेरू नेशनल एन्वायरमेन्टल सर्टिफ़िकेशन फ़ॉर सस्टेनेबल इन्वेस्टमेंट (सीनेस) ने कंपनी से अपनी रिपोर्ट में फिर से बदलाव करने को कहा। इसके बाद परियोजना में कुछ बदलाव भी किए गए। इसके तहत चांके समुद्रतट पर कटाव को रोकने के लिए बड़े-बड़े जियोट्यूब बिछाए गए।\n\nऑस्टरमेल कहते हैं, \"तेज़ी से पानी बढ़ने पर इस जियोट्यूब्स से मदद मिलती है।\" वो सुनिश्चित करते हैं कि ये तकनीक समुद्रतटीय इलाक़ों में कटाव को रोकने में मदद कर सकती है।\n\nहालांकि हाल के दिनों में ये जगह एक और मुश्किल से उस वक्त गुज़री जब स्पैनिश कंपनी रेप्सोल की एक रिफ़ाइनरी से लीक होकर तेल समुद्र में फैल गया। इसी साल जनवरी में पानी से भीतर बिछी कंपनी की एक पाइपलाइन उस वक्त फट गई जब इटली के एक टैंकर से रिफ़ाइनरी में माल उतारा जा रहा था।\n\nभारत के साथ पेरू के संबंध\n\n- भारत और पेरू का कूटनीतिक संबंध साल 1963 से शुरू हुआ।\n\n- हालांकि पेरू के लीमा में भारत ने साल 1969 में ही अपना दूतावास खोला। इस वक्त तक चिली में मौजूद भारत के राजदूत पेरू के साथ संबंधों की ज़िम्मेदारी निभाते थे।\n\n- 1990 से दोनों के बीच व्यापार बढ़ा है और आर्थिक रिश्ते मज़बूत हुए हैं।\n\n- 2011-12 में दोनों मुल्कों के बीच क़रीब एक अरब डॉलर का व्यापार होता था जो 2018-19 तक बढ़कर 3।126 अरब डॉलर हो गया।\n\n- लैटिन अमेरिका में पेरू भारत के लिए चौथा सबसे बड़ा आयातक और निर्यातक है।\n\n- भारत पेरू से सोना, तांबा, सिंथेटिक फ़िलामेन्ट्स, कैल्शियम के फ़ॉस्फेट्स, अंगूर और मछली से जुड़े उत्पाद खरीदता है।\n\n- वहीं पेरू भारत से गाड़ियां, लोहा और स्टील, कपड़ा, दवाएं, प्लास्टिक, रबर और टायर जैसे उत्पाद खरीदता है।\n\n- भारत की पांच कंपनियों ने पेरू में खनन इंडस्ट्री में निवेश किया है। एक अनुमान के अनुसार ये निवेश क़रीब 3 करोड़ डॉलर का है।\n\nपेरू में मौजूद चीन के दूतावास ने बीबीसी के सवालों के उत्तर में लिखा कि \"बंदरगाह के संबंध में कंपनी ने जो पर्यावरण रिपोर्ट सरकार को दी है, वो पेरू के सभी क़ानूनों और नियमों के दायरे में है और अंतरराष्ट्रीय मानकों के अनुरूप है।\"\n\nचीनी अधिकारियों का कहना है कि \"ऑस्टरमेल की तरफ़ से पूछे गए सवालों का तकनीकी रूप से जवाब\" दिया गया है और उस रिपोर्ट को पेरू की पर्यावरण संस्था ने \"रिजेक्ट कर दिया है\"।\n\nबताया जा रहा है कि जिस पर्यावरण रिपोर्ट को आख़िरकार मंज़ूरी मिली उसमें सैंटा रोज़ा का इलाक़ा शामिल है जो अप्रत्यक्ष तौर पर प्रोजेक्ट प्रभावित इलाक़े में आता है और इसे सुरक्षित रखने के लिए कई क़दम उठाने के निर्देश दिए गए हैं।\n\nप्रोजेक्ट के विरोध के अन्य कारण\n\nइस प्रोजेक्ट के विरोध का एकमात्र कारण पर्यावरण पर होने वाला असर नहीं है। चांके बंदरगाह के नज़दीक के रिहायशी इलाक़े में रहने वालों ने असोसिएशन फ़ॉर द डिफ़ेन्स ऑफ़ हाउसिंग एंड द एनवायर्नमेन्ट की अध्यक्ष मरियम आर्शे की मांग है कि बंदरगाह को किसी दूसरी जगह शिफ्ट किया जाए।\n\nउनका कहना है, \"यहां रहने वाले कई लोगों के घरों की दीवारों में दरारें आ गई हैं। ज़मीन समतल करने के लिए रोज़ाना ब्लास्ट किए जाते है और इसके लिए पूरे के पूरे इलाक़े को खाली कराया जाता है।\"\n\n\"ये हमारे लिए मानसिक शोषण है। क्या आपको पता है कि हर रोज़ ब्लास्ट के झटकों के बीच रहना कैसा लगता है?\"\n\nमरियम आर्शे इस मुद्दे को राष्ट्रपति कैस्टिलो के सामने भी रख चुकी हैं। राष्ट्रपति ने उन्हें अपनी मुश्किलें यातायात और संचार मंत्री को बताने के लिए कहा। लेकिन आर्शे कहती हैं कि उनकी सभी कोशिशें बेकार गईं।\n\nख़ुआन बरान्ज़ुएला ने बीबीसी मुंडो से बातचीत में ये बात स्वीकार की कि \"निर्माण के काम में ब्लास्ट किए जा रहे हैं जिससे भूस्खलन हो रहा है और ज़मीन कमज़ोर हो रही है। इस प्रक्रिया में कुछ घर भी तबाह हुए हैं।\"\n\nनागरिकों की समस्याओं के सिलसिले में बरान्ज़ुएला इसी साल अगस्त में चीनी दूतावास के प्रतिनिधियों और कंपनी के अधिकारियों से मुलाक़ात करने वाले थे। लेकिन इस मुलाक़ात से पहले उन्हें राष्ट्रपति कैस्टिलो ने पद से हटा दिया।\n\nब्लूमबर्ग की एक रिपोर्ट के अनुसार, राष्ट्रपति ने बीते सालभर के भीतर जिन साठ से अधिक मंत्रियों को पद से हटाया है, बरान्ज़ुएला उन्हीं में से एक हैं।\n\nउनके बाद यातायात और संचार मंत्री बने ख़िनेर अल्वरादो ने इस मामले में अब तक कोई क़दम नहीं उठाया है। मंत्रालय ने बीबीसी मुंडो से कहा कि मंत्री चांके बंदरगाह के संबंध में तब तक कोई बयान नहीं देंगे जब तक उन पर लगे आरोप हटाए नहीं जाते। उन पर सरकारी ठेके में कथित भ्रष्टाचार का आरोप है जिसे लेकर अभियोक्ता राष्ट्रपति कैस्टिलो और उनके परिवार के कई सदस्यों की जांच कर रहे हैं।\n\nख़िनेर अल्वरादो को भी कुछ वक्त पहले अभियोक्ताओं ने पूछताछ के लिए बुलाया था। कांग्रेस ने भी उनके ख़िलाफ़ प्रक्रिया शुरू कर दी है जिसके बाद हो सकता है कि उन्हें इस्तीफ़ा देना पड़े।\n\nस्थानीय लोगों का क्या कहना है\n\nइधर चांके में लोग बंदरगाह में चल रहे काम के शोर के बीच अपने दिन गुज़ार रहे हैं। बंदरगाह का काम शहर के बड़े हिस्से तक फैला हुआ है।\n\nपहाड़ी का एक हिस्सा जिसे अब तक ध्वस्त नहीं किया गया है, उसके पास खड़े विलियम जुराडो समुद्रतट पर करीने से लगे मछली पकड़ने वाले नावों की तरफ इशारा करते हैं। चांके में जन्मे और पले बढ़े विलियम कहते हैं, \"हम यहां सालों से मछली पकड़ कर और पर्यटन से शांतिपूर्वक गुज़ारा करते रह रहे हैं, लेकिन अब ये सब ख़त्म हो जाएगा।\"\n\nउन्हें चिंता है कि बंदरगाह का बाद में और विस्तार किया जाएगा और इसके आसपास की जगह में ठिकाना खोजते हुए आने वाले सीगल, अबाबील, सैंडपाइपर, कूटस और बत्तख जैसे पक्षी यहां आना छोड़ देंगे।\n\nलेकिन ऐसा लगता है कि चांके में सभी विलियम की तरह दुखी नहीं है। हाल में दिनों में बंदरगाह के कारण मिल रहे नए मौक़ों के कारण बाहर से कई लोग काम की तलाश में यहां आए हैं।\n\nडाविला कहते हैं, \"नज़दीक के वेटलैंड्स में रहने वाले कई परिवार आने वाले वक्त में अपनी ज़मीन बेचने के बारे में भी सोच रहे हैं।\"\n\nएक गांव के बाहर निकलते वक्त हगांव के बाहर एक बोर्ड लगा हुआ है जो बदलते वक्त की तस्वीर बताता है। बोर्ड पर लिखा है, \"हम मेगापोर्ट के पास की ज़मीन खरीदते हैं।\"",
    "निकाय चुनाव लड़ने को तैयार है एडल्ट कंटेंट बनाने वाली मॉडल, प्राइवेट फोटोज के साथ जारी किया घोषणापत्र": "चुनाव चाहे शहर के स्तर का हो या देश के, हर उम्मीदवार अपनी पूरी मेहनत से चनाव लड़ता है और जीतने की कोशिश करता है. अब के वक्त में उम्मीदवार, साम, दाम, दंड, भेद जैसे हर पैंतरे अपनाकर मतदाताओं को अपनी ओर रिझाते हैं. पर क्या आपने कभी किसी को वोटर्स का प्यार हासिल करने के लिए अपनी न्यूड फोटोज बेचते हुए देखा है? इन दिनों पेरू (Peru) की एक महिला (adult content creator municipal election) चर्चा में है जो चुनाव में प्रत्याशी है और जीतने के लिए अजीबोगरीब तरीका अपना रही है.\n\nडेली स्टार न्यूज वेबसाइट की रिपोर्ट के अनुसार टेस गार्शिया (Tess Garcia) 44 साल की हैं और वो एडल्ट सब्स्क्रिप्शन साइट ओन्लीफैंस (Onlyfans) पर एडल्ट कंटेंट क्रिएटर (adult content model) हैं. वो टैरापोटो (Tarapoto) इलाके के La Banda de Shilcayo जिले की नगर पालिका में पार्षद (municipal election in Peru) के पद के लिए चुनाव लड़ने जा रही हैं. इस चुनाव में उतरने के लिए उन्होंने काफी तैयारियां की हैं.\n\nएडल्ट साइट पर ही दिखाएंगी घोषणापत्र\n\nगार्शिया ने हाल ही में एक लोकल रेडियो स्टेशन को दिए इंटरव्यू में कहा कि वो देश में राजनीति करने का तरीका बदलना चाहती हैं. इसलिए वो अपने काम से जुटाए पैसों से अपने पूरे कैंपेन को चलाएंगी. उन्होंने अपने वोटर्स को कहा है कि अगर उन्हें उनका घोषणापत्र पढ़ना है तो वो उनके अकाउंट का सब्स्क्रिप्शन लें और उनकी प्राइवेट फोटोज (candidate selling adult photos for election) के साथ घोषणापत्र को पढ़ें. ओन्लीफैंस पर उनके अकाउंट को सब्स्क्राइब करने के लिए 20 डॉलर यानी करीब 1600 रुपये देने पड़ते हैं.\n\nकैंपने करने के तरीके में लाना चाहती हैं बदलाव\n\nगार्शिया की पार्टी ने उन्हें समझाया है कि चुनाव गंभीर विषय है, हालांकि, उनका कहना है कि वो अब चुनाव और कैंपेन करने के तरीके को देश में बदलना चाहती हैं. उन्होंने कहा कि वो राजनीति से तंग आ चुकी हैं और एक बिजनेसवुमन होने के नाते अब बदलाव लाना चाहती हैं. उन्होंने कहा कि वो उनके इलाके के लोगों के लिए अच्छे प्रोजेक्ट्स की शुरुआत करना चाहती हैं जिससे वहां के लोगों की जिंदगी में सुधार आएगा. उनका मानना है कि उस इलाके में कई महिलाओं के ओन्लीफैंस अकाउंट हैं, इसलिए इसमें कोई बुराई नहीं है कि उनके प्रतिनिधी का भी अकाउंट हो. आपको बता दें कि पेरू में निकाय चुनाव 2 अक्टूबर को होने हैं.\n\nTags: Ajab Gajab news, Trending news, Weird news",
    "ये हैं दुनिया की सबसे खतरनाक सीढ़ियां, चढ़ने से पहले ही इंसान के कपकपाने लग जाते हैं पैर": "आप जब भी घर से निकलते होंगे तो एकदम सीधी सिंपल सीढ़ियां मिलती होंगी, जहां से आपका रोजाना का चढ़ना उतरना होता होगा, लेकिन अगर हम आपसे कहें कि दुनिया में ऐसी कई जगहें हैं, जहां की सीढ़ियों पर चढ़ने से लोग अपना दिल थाम लेते हैं, इन सीढ़ियों को विश्व की सबसे खतरनाक सीढ़ियों में गिना जाता है। जी हां, दुनिया में ऐसी कई जगहें हैं, जहां की सीढ़ियों पर चढ़ने से पहले लोगों के पैर कांपने लगते हैं। अगर आप इन जगहों पर घूमने के लिए जा रहे हैं, तो ध्यान रखें कहीं आप भी गलती से इन सीढ़ियों पर न चढ़ जाएं।\n\n\n\n",
    "अमेरिका वीजा पर भारतीय भी घूम सकते हैं एशिया, यूरोप, यूएस समेत ये 6 देश, अपनी पसंद की जगह पर घूम आए जल्दी": "कोलंबिया - Columbia कोलंबिया की कॉफी बीन्स सबसे ज्यादा पसंद की जाती है, यही नहीं यहां आप खूबसूरत जगहों का भी मजा ले सकते हैं। अगर आपके पास कम से कम 180 दिनों के लिए वैलिड वीजा है, तो आप कोलंबियाई वीजा के लिए आवेदन कर सकते हैं।\n\nपेरू - Peru कई पर्यटकों का माचू पिचू घूमने का सपना होता है। यहां कम से कम छह महीने के लिए वैलिड अमेरिका वीजा वाले भारतीयों को पेरू में पर्यटक वीजा के लिए आवेदन प्रक्रिया में छूट दी गई है। आप पेरू में साल में 180 दिन, लगातार या कई दौरों में रह सकते हैं।",
    "खंडहर समझ जहां नहीं जाते थे लोग, वहां मकबरे को खोदा तो मिला सोने का भंडार": "आज जहां लोगों के पास अपनी चल संपत्ति को सुरक्षित रखने के लिए बैंक और लॉकर जैसी सेवाएं उपलब्ध हैं, वहीं पुराने जमाने में लोग अपनी धन को सुरक्षित करने के लिए उसे जमीन में गाड़ देते थे। ऐसे में कई बार ऐसा भी हुआ कि इन सपंत्तियों के वारिसों को ही इनका पता नहीं चल सका और इस तरह से न जाने कितनी धन-सपंत्ति सालों से जमीन में धरी की धरी रह गई हैं। ऐसे ही एक 1300 साल पुराने घराने की संपत्ति अब जाकर एक खुदाई के दौरान मिली है, जिसकी खबरें (archaeologists found gold treasure) अब पुरी दुनिया में सुर्खियां बना रही हैं।\n\nमकबरे में वारी साम्राज्य के 7 लोगों के शव के साथ मिली अकूत दौलत\n\nदरअसल, ये मामला दक्षिणी अमेरिकी महाद्वीप पर बसे देश पेरू का है, जहां के पुरातत्वविदों को एक कब्रिस्तान की खुदाई के दौरान 1300 साल पुराना मकबरा मिला है। जिसे वारी साम्राज्य का प्राचीन मकबरा बताया जा रहा है। मीडिया रिपोर्ट्स की माने तो इस खुदाई में वारी साम्राज्य के 7 लोगों के शव अवशेष के साथ ही अकूत दौलत भी मिली है। जिसमें सोने और चांदी के जेवरों के साथ ही कांसे के औजार, चाकू, कुल्हाड़ी और कुछ बुने हुए कपड़े मिले हैं।\n\n500 ईस्वी से 1000 ईस्वी के बीच रहा है वारी सभ्यता का अस्तित्व\n\nगौरतलब है कि यूनिवर्सिटी ऑफ वारसॉ के पुरातत्व विभाग ने इस ऐतिहासिक खोज की जानकारी दी है। पुरातत्व वैज्ञानिकों का कहना है कि वारी सभ्यता का अस्तित्व 500 ईस्वी से 1000 ईस्वी के बीच था। ये मकबरा उसी वक्त है, जब वारी साम्राज्य यहां रहा होगा। पुरातत्वविदों ने दावा किया है कि इस मकबरे की खुदाई में वारी साम्राज्य के एक कुलीन शख्स का अवशेष पाया गया है, जिसे ‘Lord of Huarmey’ कहा जाता था। वहीं कुल 7 शव अवशेषों में चार वयस्क और तीन किशोर के बताए जा रहे हैं।\n\nइससे पहले 2012 में खोजा गया बड़ा मकबरा, जिसमें मिले रानियों के शव\n\nबता दें कि इससे पहले इस मकबरे से कुछ दूरी पर एक बड़ा मकबरा मिला था। जिसकी खोज Miłosz Giersz और उनकी पत्नी Prządka-Giersz ने साल 2012 में की थी। तभी इस बड़े मकबरे में तीन कुलीन महिलाओं के शव- अवशेष पाए गए थे जिन्हें ‘वारी क्वीन’ कहा जाता था। हालांकि जब बाद में इस बड़े मकबरे की खोज की गई तो इसमें इन 3 रानियों के साथ ही 58 दूसरे लोगों के शव-अवशेष भी मिलें। बताया जाता है कि उनमें से कुछ महिलाएं निम्न सामाजिक वर्गों से संबंध रखती थीं और ऐसे में माना गया था कि शायद इन बाहरी महिलाओं की बलि दी गई थी। फिर उनके शवों को रानियों के साथ बड़े मकबरे में दफनाया गया था।\n\nवैसे बताया जा रहा है कि इस मकबरे की जानकारी तो शोधकर्ताओं को सालों पहले 1940 में ही मिल गई लेकिन माना जा रहा था कि ये मकबरा अंदर से खाली होगा। पर अब जब यहां खुदाई में वारी साम्राज्य के लोगों के शव अवशेष के साथ ही सोने-चांदी का भंडार (archaeologists found gold treasure) मिला है तो पुरातत्वविदों को पेरू के इस कस्बे का ऐतिहासिक महत्व समझ में आ गया है।",
    "World Tourism Day 2022: ये हैं दुनिया के सात अजूबे, दिलचस्प है इनकी कहानी, जानें खासियत": "7 Wonder's Of The World: 27 सितंबर को विश्व पर्यटन दिवस (World Tourism Day ) मनाया जाता है. पहली बार 1980 में संयुक्त राष्ट्र पर्यटन संगठन ने इस दिन को मनाने की शुरुआत की थी. दुनिया में कई ऐसी खूबसूरत और इतिहास को समेटे पर्यटन स्थल है, जहां जाना अपने आप में गर्व की बात होती है. दुनिया के सात अजूबे (Seven Wonders of the World) भी इन्हीं में शामिल हैं. ये अलग-अलग देशों में स्थित हैं. वर्ल्ड टूरिज्म डे से पहले आज हम आपको बताने जा रहे हैं, इन सात अजूबों का इतिहास, खासियत और इन्हें देखने आपको किस देश में जाना पड़ेगा..\n\nताजमहल, भारत\n\nताजमहल भारत का इकलौती ऐसी धरोहर है, जो सात अजूबों में शामिल है. उत्तर प्रदेश के आगरा में यमुना नदी के किनारे यह स्थित है. मुगल बादशाह शाहजहां ने अपनी पत्नी मुमताज की याद में इसका निर्माण करवाया था. यह सफेद संगमरमर के पत्थर से बनाया गया है. ताजमहल प्रेम का प्रतीक माना जाता है. इसका निर्माण 20,000 कारीगरों ने किया था.\n\nग्रेट वॉल ऑफ चाइना\n\nचीन की दीवार सात अजूबों में से एक है. चीन के पहले शासक किन शी हुआंग ने इस दीवार का निर्माण कराया था. करीब 20 साल में 21,196 किलोमीटर की लंबी और विशाल दीवार का निर्माण पूरा हुआ था. इस दीवार के निर्माण के पीछे अपने साम्राज्य की रक्षा करना था. ग्रेट वॉल ऑफ चाइना पृथ्वी पर सबसे लंबा कब्रिस्तान भी माना जाता है. बताया जाता है कि इसके निर्माण में 10 लाख से ज्यादा लोग मारे गए थे.\n\nक्राइस्ट द रिडीमर, ब्राजील\n\nब्राजील का 125 फीट लंबी क्राइस्ट द रिडीमर दुनिया के सात अजूबों में से एक है. हेटर दा सिल्वा कोस्टा की डिजाइन पर इसका निर्माण ब्राजील में नहीं बल्कि फ्रांस में किया गया था. यह मूर्ति एक पहाड़ की चोटी पर है. साल में तीन से चार बार बिजली इस मूर्ति से टकराती है.\n\nचिचेन इट्जा, मैक्सिको\n\nमैक्सिको का चिचेन इट्जा भी सात अजूबों में शामिल है. यह माया सभ्यता से जुड़ी ऐतिहासिक धरोहर है. इसे मैक्सिको का सबसे संरक्षित पुरातात्विक स्थल माना जाता है. इसका इतिहास 1200 साल से भी ज्यादा पुराना है. इतिहास के मुताबिक, 9वीं से 12वीं शताब्दी के मध्य पूर्व-कोलंबियाई माया सभ्यता के लोगों ने इसका निर्माण करवाया था. यहां कई पिरामिड, मंदिर, खेल के मैदान और कॉलम हैं. इसकी खासियत यह है कि यहां अजीबो-गरीब आवाजें सुनाई देती हैं.\n\nकालीजीयम, इटली\n\nइटली में स्थित कालीजीयम का निर्माण सम्राट टाइटस वेस्पेशियन ने करवाया था. कहा जाता है कि 70 ईसवी और 82 ईसवी के मध्य इसका निर्माण हुआ था. इसे बनाने में करीब 9 साल का वक्त लगा. रोम का यह कालीज़ीयम दुनिया का सबसे प्रतिष्ठित और प्राचीन एम्फीथिएटर है. कहा जाता है कि इसके अंदर करीब चार लाख लोग मारे गए थे.\n\nमाचू पिच्चू, पेरू\n\nदक्षिण अमेरिकी के पेरू में स्थित माचू पिच्चू को 'इंकाओं का खोया हुआ शहर' कहा जाता है. यह पेरू का एक ऐतिहासिक देवालय भी है. साल 1983 में यूनेस्को ने माचू पिच्चू को विश्व धरोहर स्थल में शामिल किया था. यह दुनिया के सात अजूबों में से एक है.\n\nपेट्रा, जॉर्डन\n\nपेट्रा जॉर्डन का एक ऐतिहासिक नगर है, जिसका निर्माण गुलाबी रंग के बलुआ पत्थरों से कराया गया है. इसी रंग के कारण पेट्रा रोज सिटी के नाम से भी जाना जाता है. पेट्रा में कई मंदिर और मकबरें हैं. यह भी दुनिया का एक अजूबा है.\n\nये भी पढ़ें",
    "विश्व जूनियर तैराकी: अपेक्षा फर्नांडीस फाइनल में पहुंचने वाली पहली भारतीय महिला बनीं": "नई दिल्ली. अपेक्षा फर्नांडीस विश्व जूनियर तैराकी चैंपियनशिप के फाइनल में पहुंचने वाली पहली भारतीय महिला खिलाड़ी बन गई हैं. वह पेरू के लीमा में चल रही प्रतियोगिता में महिलाओं की 200 मीटर बटरफ्लाई स्पर्धा के फाइनल में आठवें स्थान पर रही.\n\nइस 17 वर्षीय भारतीय तैराक ने बुधवार को फाइनल में दो मिनट 19.14 सेकंड का समय निकाला और वह आठ तैराकों में अंतिम स्थान पर रही.\n\nअपेक्षा फर्नांडीस ने इससे पहले क्वॉलिफाइंग में दो मिनट 18.18 सेकंड का समय निकालकर अपने ही ‘सर्वश्रेष्ठ भारतीय समय’ में सुधार किया और फाइनल में जगह बनाई. वह किसी विश्व प्रतियोगिता के फाइनल में पहुंचने वाली पहली भारतीय महिला बन गई हैं.\n\nउनका पिछला सर्वश्रेष्ठ प्रदर्शन दो मिनट 18.39 सेकंड था जो उन्होंने जून में बनाया था, लेकिन अभी इसे भारतीय तैराकी महासंघ से मान्यता मिलने का इंतजार है.\n\nSwimming sensation Apeksha Fernandes becomes the 1st Indian woman to make the Jr. World Finals ! ‍♂️ Apeksha makes the 200 m Butterfly finals of Junior World champ’ship after finishing 8th overall with time 2:18:18 at Peru. India wishes her best for finals tomorrow! pic.twitter.com/QWGSpX8Ght — SAI Media (@Media_SAI) August 31, 2022\n\nतैराकी में किसी समय को राष्ट्रीय रिकॉर्ड तभी माना जाता है जब इसे राष्ट्रीय तैराकी चैंपियनशिप में हासिल किया गया हो. अन्य प्रतियोगिताओं में निकाले गए समय को ‘सर्वश्रेष्ठ भारतीय समय’ कहा जाता है.\n\nइस बीच पुरुषों की 200 मीटर फ्रीस्टाइल स्पर्धा में भारत के वेदांत माधवन गलत शुरुआत के कारण अयोग्य घोषित कर दिए गए जबकि संभव रामा राव फाइनल के लिए क्वॉलिफाई करने में नाकाम रहे. उन्होंने एक मिनट 55.71 सेकंड का समय लिया और वह 27वें नंबर पर रहे.\n\nTags: Sai, Sports news",
    "Ponniyin Selvan 1- करोड़ों की एडवांस बुकिंग के आगे ऋतिक की 'विक्रम वेधा' को झटका, हाउसफुल शो": "तमिल और हिंदी भाषा में फिल्म की कमाई बंपर\n\nमीडिया रिपोर्ट अनुसार तमिल और हिंदी भाषा में फिल्म की कमाई बंपर होने के कयास लगाए जा रहे हैं।पोन्नियिन सेलवन तारकीय कलाकारों में चियान विक्रम, ऐश्वर्या राय बच्चन, कार्थी, जयम रवि, तृषा, शोभिता धूलिपाला, लाल, अन्य शामिल हैं।\n\nपोन्नियिन सेलवन एडवांस बुकिंग\n\nपोन्नियिन सेलवन 1 ने रविवार दोपहर तक 78,000 टिकट बेचे ऐसे में 1.46 करोड़ की कमाई हुई। 1.37 करोड़ अकेले तमिल संस्करण से और लगभग 9 लाख तेलुगु-डब संस्करण से निकाले गए। विदेश में भी एडवांस बुकिंग जबरदस्त हुई है ।\n\nएडवांस बुकिंग कमाई\n\nयूएसए में पीएस1 ने 3 करोड़ 25 लाख पार कर लिया है ।देश में सुबह के शो हाउसफुल बताए जा रहे हैं। विक्रम वेधा की एडवांस बुकिंग रफ्तार धीमी है। मिली जानकारी अनुसार सोमवार सुबह तक इसके टिकट 18 हजार के करीब बिके हैं । इसके अनुसार विक्रम वेधा की एडवांस बुकिंग कमाई 50 लाख के करीब पहुंची है ।\n\nविक्रम वेधा विदेश रिलीज\n\nविक्रम वेधाकोनॉर्थ अमेरिका, ब्रिटेन, मिडिल ईस्ट, ऑस्ट्रेलिया और न्यूजीलैंड के साथ अफ्रीका के 27 देशों और जापान, रूस, इज़राइल और लैटिन अमेरिका के पनामा, पेरू जैसे नॉन-कन्वेशन्ल देशों में भी रिलीज होने के लिए तैयार है।",
    "Street Child Football World Cup: स्ट्रीट फुटबॉल के जरिए अपनी नई पहचान लिख रही हैं ये बेटियां, कोई अनाथ है तो कोई बेचती थीं सब्जियां": "चेन्नई में रहने वाली एस संध्या और उनकी मां के पास जब कोई सहारा नहीं था तो 7 साल पहले संध्या ने सब्जी बेचकर अपना गुजारा करना शुरू किया. और आज वही संध्या बहुत जल्द दोहा, कतर में स्ट्रीट चाइल्ड फुटबॉल विश्व कप (एससीडब्ल्यूसी) 2022 में भारत का प्रतिनिधित्व करने वाली है. यह सुनने में शायद अजीब लगे कि कैसे वह इस मुकाम तक पहुंच गईं.\n\nहालांकि, संध्या अकेली नहीं हैं जिन्हें यह मौका मिल रहा है. वह चेन्नई की उन नौ लड़कियों में शामिल हैं जो 6 से 16 अक्टूबर के आयोजन के लिए दोहा में भारत का प्रतिनिधित्व कर रही हैं. संध्या इस 12 सदस्यीय भारतीय दल की कप्तान हैं और वह 24 अन्य देशों के बच्चों के खिलाफ अपनी प्रतिभा का प्रदर्शन करेंगी.\n\nकरुणालय आश्रय की है यह पहल\n\nसंध्या की तरह उनकी टीममेट, 17 वर्षीय प्रिया, जिसने अपने माता-पिता को कभी नहीं देखा है, भी खेल रही हैं. वह रोयापुरम में गर्ल्स हायर सेकेंडरी स्कूल की कक्षा 12 की छात्रा हैं. द न्यू इंडियन एक्सप्रेस के मुताबिक, इन सभी बच्चों को इस मुकाम तक पहुंचने का श्रेय जाता है करुणालय आश्रम को जाता है.\n\nग्रेटर चेन्नई कॉरपोरेशन, अजीम प्रेमजी फाउंडेशन और अमोस ट्रस्ट यूके के सहयोग से करुणालय के इन बच्चों को न केवल खेलने बल्कि एससीडब्ल्यूसी जैसे ग्लोबल इवेंट में भाग लेने का अवसर दिया गया है. करुणालय के डॉ. एन. पॉल सुंदर सिंह का कहना है कि ये बच्चे पिछले छह महीनों से विशेष कोचों के साथ कड़ी मेहनत कर रहे हैं.\n\nफीफा से एक महीने पहले होगा इवेंट\n\nफीफा विश्व कप से एक महीने पहले आयोजित, SCWC में ब्राजील, बांग्लादेश, बोलीविया, कोलंबिया, भारत, इंडोनेशिया, मैक्सिको, फिलिस्तीन, पेरू, फिलीपींस, अमेरिका, जिम्बाब्वे, बोस्निया और हर्जेगोविना, बुरुंडी, मिस्र, इंग्लैंड, हंगरी, मॉरीशस, नेपाल, पाकिस्तान, कतर, सूडान, सीरियाई फोरम, तंजानिया और युगांडा के स्ट्रीट चिल्ड्रेन भाग लेंगे.\n\nयह आयोजन हर चार साल में ग्लोबल लेवल पर होता है. इसे यूके स्थित स्ट्रीट चाइल्ड यूनाइटेड (एससीयू) द्वारा आयोजित किया जाता है.",
    "इशाया साधे का लक्ष्य राष्ट्रीय खेलों में ट्रैप शूटिंग में गुजरात के लिए स्वर्ण पदक": "36वां राष्ट्रीय खेल: गुजरात में पहली बार 29 सितंबर से 12 अक्टूबर तक होने वाले 36वें राष्ट्रीय खेलों में 7000 से ज्यादा एथलीट हिस्सा लेने जा रहे हैं. अहमदाबाद में राइफल क्लब और क्राउन अकादमी में निशानेबाजी प्रतियोगिताएं होनी हैं। जिसमें क्राउन एकेडमी में पुरुष और महिला वर्ग में होने वाले ट्रैप शूटिंग इवेंट में देश के कुल 16 खिलाड़ी हिस्सा लेने वाले हैं।\n\nइस बार गुजरात की 16 वर्षीय यशाया हाफिज ठेकेदार भी ट्रैप शूटिंग में हिस्सा लेंगी। 21 मार्च 2006 को जन्मे, यशाया हाफिज कॉन्ट्रैक्टर ने वडोदरा के सावली तालुका राइफल एसोसिएशन में ट्रैप शूटिंग रेंज में अपनी शूटिंग यात्रा शुरू की।\n\nअपने पहले प्रतिस्पर्धी आयोजन, 38वीं गुजरात स्टेट ट्रैप शूटिंग प्रतियोगिता 2019 में, यशाया ने ट्रैप और डबल ट्रैप जूनियर, सीनियर और टीम स्पर्धाओं में 1 स्वर्ण, 2 रजत और 3 कांस्य सहित कुल 6 पदक जीते। फिर 2019 में यशाया ने वडोदरा में आयोजित 7वीं वेस्ट जोन शूटिंग चैंपियनशिप में शॉटगन इवेंट में भी गोल्ड जीता था।\n\nट्रैप निशानेबाजी को अपने जीवन का लक्ष्य बना लेने वाले यशाया लगातार तीन साल में अपनी 39वीं, 40वीं और 41वीं गुजरात स्टेट शॉटगन शूटिंग चैंपियनशिप में गोल्ड जीतने में कामयाब रहे। खेल के प्रति अपने दृढ़ निश्चय, जुनून और प्यार के कारण, यशायाह ने 63वीं और 64वीं राष्ट्रीय शूटिंग चैंपियनशिप में शॉटगन स्पर्धाओं में डबल प्रसिद्ध शॉट प्रमाणन हासिल किया।\n\nपेरू के लीमा में 2021 जूनियर विश्व चैंपियनशिप में, इसैया ने जूनियर महिला डबल ट्रैप ग्रैंड प्रिक्स में रजत पदक जीता। इस उपलब्धि को स्वीकार करते हुए दाहोद के कलेक्टर ने 'आजादी का अमृत महोत्सव' उत्सव के हिस्से के रूप में 75वें स्वतंत्रता दिवस समारोह के दौरान 15 अगस्त 2022 को 'प्रमाणपत्र' प्रदान कर यशायाह को सम्मानित किया। यशायाह 3, 4 और 5 अक्टूबर को राष्ट्रीय खेलों में अपनी ट्रैप शूटिंग स्पर्धाओं में भाग लेंगे।",
    "अमेरिका के THAAD और पैट्रियट UAE में फेल, अब इजरायल देगा SPYDER मिसाइल सिस्टम, कितनी है ताकत?": "Follow us on Created with Sketch. Image Source : INDIA TV Israel's Spyder Missile System\n\nHighlights ताकतवर है स्पाइडर एयर डिफेंस सिस्टम\n\nयूएई को डिफेंस सिस्टम देगा इजरायल\n\nअमेरिका के हथियार नाकाम साबित हुए\n\nSpyder Missile System: इजरायल ने अपने स्पाइडर एयर डिफेंस सिस्टम की संयुक्त अरब अमीरात (यूएई) को की जाने वाली बिक्री को मंजूरी दे दी है। इस स्पाइडर डिफेंस सिस्टम को लेकर हाल में ही इजरायल और यूएई ने एक समझौता किया था। सिस्टम में लघु से मध्यम दूरी तक मार करने वाली पायथन और डार्बी मिसाइल शामिल हैं। पायथन 20 किलोमीटर की दूरी पर हमला कर सकती हो और डार्बी 50 किलोमीटर की दूरी तक हमला करने में सक्षम है। इस सिस्टम की एयरक्राफ्ट डिटेक्शन रेंज 70 से 110 किलोमीटर तक है। सिस्टम को दुश्मन के ड्रोन, क्रूज मिसाइल और एयरक्राफ्ट को रोकने और तबाह करने के लिहाज से डिजाइन किया गया है। जिसमें कम ऊंचाई पर उड़ने वाले विमान भी शामिल हैं।\n\nImage Source : INDIA TV\n\nIsrael's Spyder Missile System\n\nहूती विद्रोहियों के ड्रोन और मिसाइल से परेशान यूएई\n\nअभी तक यूएई अमेरिका के THAAD (टर्मिनल हाई एल्टीट्यूड एरिया डिफेंस) सिस्टम पर निर्भर था। हालांकि यह यमन में बैठकर हमला करने वाले हूती विद्रोदियों के ड्रोन हमलों को रोक पाने में नाकाम साबित हुआ है। ऐसी स्थिति में यूएई ने दुश्मनों से अपने देश की रक्षा के लिए इजरायल के साथ समझौता किया है। किसी खाड़ी देश को स्पाइडर जितना बड़ा हथियार देने की इजरायल की यह पहली घोषणा है। इजरायल का दावा है कि मुस्लिम देशों में अब उसकी स्वीकार्यता बढ़ रही है।\n\nभारत सहित कई देशों के पास है स्पाइडर सिस्टम\n\nइजरायल ने पहले ही अपना स्पाइडर एयर डिफेंस सिस्टम भारत, अजरबैजान, चेक गणराज्य, इथियोपिया, जॉर्जिया, पेरू, फिलीपींस, सिंगापुर और वियतनाम को दिया है। हालांकि अभी तक ये पता नहीं चल सका है कि यूएई को कितने सिस्टम की बिक्री की जा रही है। ये भी स्पष्ट नहीं है कि यूएई को इस एयर डिफेंस सिस्टम की डिलीवरी शुरू की गई है या फिर नहीं। हालांकि एक सूत्र ने संकेत दिया है कि इजरायल ने संयुक्त अरब अमीरात को अज्ञात ड्रोन हमलों का मुकाबला करने में सक्षम डिफेंस सिस्टम टेक्नोलॉजी बेची है।\n\nImage Source : INDIA TV\n\nIsrael's Spyder Missile System\n\nअमेरिका का THAAD और पैट्रियट यूएई में फेल\n\nसऊदी अरब और यूएई को हूती विद्रोहियों के ड्रोन हमलों का सामना करना पड़ रहा है। कुछ महीने पहले ही हूती विद्रोहियों ने यूएई की राजधानी अबू धाबी पर ड्रोन हमला किया था। केवल इतना ही नहीं बल्कि उन्होंने एक पेट्रोलियम प्रोसेसिंग प्लांट को भी निशाना बनाया था। यूएई ने खुद को बचाने के लिए अमेरिका से THAAD और पैट्रियट मिसाइल डिफेंस सिस्टम लिया था लेकिन ये दोनों ही हूती विद्रोहियों के ड्रोन और मिसाइल को रोक पाने में नाकाम साबित हुए हैं। ऐसे में यूएई ने इजरायल से स्पाइडर मिसाइल डिफेंस सिस्टम खरीदने के लिए समझौता किया है।\n\nTHAAD मिसाइल सिस्टम आखिर क्या है?\n\nअमेरिका का THAAD मिसाइल सिस्टम बैलिस्टिक मिसाइल को मार गिराने के लिए डिजाइन किया गया है। इसे 1987 में लॉकहीड मार्टिन कंपनी ने विकसित किया था। फिर खाड़ी युद्ध के दौरान इराक के स्टड मिसाइल हमलों से सीख लेते हुए इस सिस्टम को 1991 में बनाया गया। इस सिस्टम में लगने वाली मिसाइल सिंगल स्टेज रॉकेट इंजन का इस्तेमाल करती है। ये सिस्टम बैलिस्टिक मिसाइलों को उनकी शुरुआती उड़ान में मार गिराने में सक्षम है। सिस्टम हिट-टू-किल टेक्नोलॉजी पर काम करता है, जिसका मतलब है कि यह मिसाइलों को रोकने के बजाय उन्हें तबाह कर देता है।\n\nLatest World News",
    "प्रथम भारतीय डाक टिकट कहां छापा गया ?": "1. टिटिकाका झील कहां पर स्थित है?\n\n(क) पेरू और बोलीविया\n\n(ख) अमरीका\n\n(ग) भारत\n\n(घ) चीन\n\n2. उच्चतम न्यायालय की पहली महिला न्यायाधीश कौन थीं ?\n\n(क) मीरा साहिब फातिमा बीबी\n\n(ख) सरोजनी नायडू\n\n(ग) अंबिका\n\n(घ) दीपिका चौहान\n\n3. तुलबुल परियोजना किस नदी पर स्थित है ?\n\n(क) सतलुज\n\n(ख) झेलम\n\n(ग) चिनाब\n\n(घ) रावी\n\n4. प्रथम भारतीय डाक टिकट कहां छापा गया ?\n\n(क)बिहार\n\n(ख) राजस्थान\n\n(ग) कोलकाता\n\n(घ) इलाहाबाद\n\n5. डा. भीमराव अंबेडकर का जन्म स्थान कहां है ?\n\n(क) महू\n\n(ख) लखनऊ\n\n(ग) अहमदाबाद\n\n(घ) कानपुर\n\nउत्तर 1 क 2 क 3 ख4 ग 5 क",
    "महज 15 मिनट में फुल चार्ज होगा Xiaomi का ये स्मार्टफोन": "Xiaomi ग्लोबल मार्केट में Xiaomi 12T सीरीज को लॉन्च करने के लिए कमर कसती हुई दिखाई दे रही है। सीरीज में 2 स्मार्टफोन शामिल होने वाले है - Xiaomi 12T और Xiaomi 12T Pro। ये मॉडल चीन में Redmi K50S और K50S Pro मॉनीकर्स के साथ भी डेब्यू करने वाले है। आने वाले सप्ताह में ग्लोबली लॉन्च होने का अनुमान है, हालांकि, डिवाइस पहले ही गीकबेंच पर कुछ प्रमुख विशिष्टताओं का खुलासा भी कर चुके है। आइए जानते हैं Xiaomi 12T Series के फीचर्स...\n\nXiaomi 12T दिखा लिस्टिंग में: लिस्टिंग से पता चलता है कि Xiaomi 22071212AG (Xiaomi 12T) में एक ऑक्टा-कोर चिपसेट है इसमें चार कोर 2।85GHz पर और शेष चार 2।0GHz पर क्लॉक भी दिए जा रहे है। यह डाइमेंशन 8100 चिपसेट है जिसमें माली G610 GPU है। लिस्टिंग से यह भी पता चलता है कि डिवाइस में 8GB रैम है और यह Android 12 पर काम करता है। बेंचमार्क के बारें में बात की जाए तो, डिवाइस को सिंगल-कोर टेस्ट में 753 अंक और गीकबेंच 5 के मल्टी-कोर टेस्ट में 2990 अंक मिल गए है। लिस्टिंग किसी अन्य विशिष्टताओं को प्रकट नहीं करती है, हालांकि, डिवाइस हाल ही में पेरू में अपने सभी विनिर्देशों को प्रकट करने से पहले पेरू में बिक्री पर जा चुका है।\n\nXiaomi 12T स्पेसिफिकेशन्स: Xiaomi 12T में 6.67-इंच का पंच-होल OLED डिस्प्ले है इसका रिजॉल्यूशन 2712 x 1220 पिक्सल और 120Hz रिफ्रेश रेट है। इसमें सुरक्षा के लिए इन-डिस्प्ले फिंगरप्रिंट सेंसर भी दिया जा रहा है।\n\nXiaomi 12T कैमरा: हुड के अंतर्गत, डिवाइस में मीडियाटेक डाइमेंशन 8100 SoC है जिसे 8GB रैम और 256GB तक स्टोरेज के साथ जोड़ा गया है। पीछे की तरफ, 108MP प्राइमरी सेंसर, 8MP अल्ट्रा-वाइड और 2MP डेप्थ सेंसर के साथ ट्रिपल कैमरा सिस्टम भी दिया जा रहा है। दूसरी तरफ फ्रंट में 20MP का सेल्फी शूटर है। वर्तमान में, प्राथमिक कैमरा 4K 30fps में वीडियो रिकॉर्ड करने तक सीमित कही जा रही है।\n\nXiaomi 12T बैटरी: जिसके साथ साथ, डिवाइस Android 12 पर MIUI 13 चलाता है। इसमें 5,000mAh की बैटरी है और यह 120W फास्ट वायर्ड चार्जिंग को सपोर्ट करती है। चार्जर खुदरा बॉक्स में भी मौजूद है।\n\nअब Wifi के बगल में लगा दें ये डिवाइस, नहीं होगी नेटवर्क की समस्या\n\nमुसीबत में फसा Google, दर्ज हुआ इतने बिलियन डॉलर का केस\n\nJIO और AIRTEL के बाद अब VI ने पेश किया अपना शानदार रिचार्ज प्लान",
    "गांव वालो के सामने लड़की ने किया डांस, कहा टोकणी पीतल की": "गांव वालो के सामने लड़की ने किया डांस, कहा टोकणी पीतल की\n\n| Updated: Sep 23, 2022, 11:55 AM IST\n\nसोशल मीडिया पर एक हरियाणवी लड़की का डांस वीडियो वायरल हो रहा है. वायरल इस वीडियो में हरियाणवी लड़की 'टोकणी पीतल की' पर पटियाला सूट में काफी गजब का डांस कर रही है. सोशल मीडिया पर यूजर्स भाभी के डांस स्टेप्स की खूब तारीफ कर रहे हैं. आप भी देखिए भाभी का ये बिंदास वायरल डांस वीडियो..",
    "तिरुपति की संपत्ति 85,000 करोड़ रुपये से है अधिक": "ट्रस्ट बोर्ड के अध्यक्ष वाईवी सुब्बा रेड्डी ने शनिवार को कहा कि तिरुमाला तिरुपति देवस्थानम (टीटीडी) में 7,123 एकड़ में फैली कुल 960 संपत्तियां हैं और इसकी कीमत लगभग 85,705 करोड़ रुपये है। उन्होंने घोषणा की कि टीटीडी की संपत्तियों पर विस्तृत एक श्वेत पत्र वेबसाइट पर अपलोड किया जाएगा। स्थानीय राजस्व अधिकारियों ने देश भर में विभिन्न स्थानों पर स्थित संपत्तियों का आकलन किया और निष्कर्ष निकाला कि भूमि का मूल्य 85,000 करोड़ रुपये से अधिक होगा।\n\n\n\nटीटी डी ने पारदर्शिता लाने के उद्देश्य से कुछ साल पहले अपनी संपत्ति और संपत्तियों पर एक श्वेत पत्र जारी करने का फैसला किया था। नवंबर 2020 में, ट्रस्ट ने एक श्वेत पत्र जारी किया, जिसमें खुलासा किया गया कि उसके पास देश में 8,088.89 एकड़ में फैली 1,128 अचल संपत्ति है। कुल में से, TTD ने 1974 और 2014 के बीच, 141 संपत्तियों की नीलामी की, जिसकी माप 335.21 एकड़ थी।\n\n\n\n\n\n61 नीलाम की गई संपत्ति कृषि भूमि थी, जिसकी माप 293 एकड़ थी। 2020 में आंकड़े जारी करते हुए, सुब्बा रेड्डी ने कहा कि वे कोविड -19 महामारी के कारण भूमि का भौतिक सत्यापन नहीं कर सके। अन्य फैसलों के अलावा, अध्यक्ष ने घोषणा की कि टीटी डी ने लड्डू और अन्य प्रसाद बनाने के लिए 12 सामग्री खरीदने के लिए रायथू साधिका संस्था के साथ एक समझौता ज्ञापन पर हस्ताक्षर किए हैं। उन्होंने कहा कि उन्होंने कम टैरिफ आवास प्रदान करने के लिए तिरुमाला में गोवर्धन चूल्ट्री के पीछे 95 करोड़ की अनुमानित लागत के साथ एक सुविधा परिसर का निर्माण करने का भी निर्णय लिया है।\n\nटीटीडी भविष्य की जरूरतों के लिए 25 करोड़ रुपये से जमीन खरीदेगा\n\n\n\nट्रस्ट बोर्ड ने तिरुपति के एसवी जू पार्क से पेरू के वकुलमथा मंदिर तक रिंग रोड बनाने का फैसला किया है। भविष्य की जरूरतों के लिए 25 करोड़ रुपये से 130 एकड़ की अतिरिक्त सरकारी जमीन खरीदने का भी फैसला किया है। टीटीडी को कर्मचारियों के आवास के लिए कुल 300 एकड़ जमीन दी गई।\n\n\n\nटीटीडी बोर्ड वीआईपी दर्शन स्लॉट बदलेगा\n\n\n\nकोविड के बाद तिरुमाला में तीर्थयात्रियों की बढ़ती संख्या को देखते हुए, टीटीडी कुछ फैसलों को चरणबद्ध तरीके से पुरातासी महीने के बाद परीक्षण के आधार पर लागू करेगा। बोर्ड ने वीआईपी दर्शन के लिए समय को मौजूदा शुरुआती घंटों के बजाय सुबह 10 बजे करने का फैसला किया है, ताकि आम तीर्थयात्रियों को श्रीवारी दर्शन करने में सक्षम बनाया जा सके, जो एक साथ डिब्बों और कतार में घंटों इंतजार करते हैं।\n\nयह देखते हुए कि तिरुमाला में उपलब्ध आवास केवल सीमित संख्या में भक्तों के लिए पर्याप्त होगा, टीटीडी ने आवास आवंटन प्रणाली को तिरुपति में स्थानांतरित करने का निर्णय लिया है। सुब्बा रेड्डी ने कहा, \"यदि तिरुमाला में आवास समाप्त हो गए हैं, तो हम तीर्थयात्रियों से अनुरोध करते हैं कि वे तिरुमाला में लंबे समय तक इंतजार करने के बजाय तिरुपति में अपने कमरे बुक करें।\"\n\n",
    "Lalbaugcha Raja:मन्नत के राजा की झलक पाने के लिए दूर-दूर से आते हैं भक्त": "महाराष्ट्र समेत पूरे देश में हर्षोल्लास और उत्साह के साथ दस दिवसीय गणेश उत्सव मनाया जा रहा है। श्रद्धालुओं अपने घरों और पूजा पंडालों में भगवान विनायक की मूर्ति स्थापित कर उत्साह के साथ उनका स्वागत कर रहे हैं। महामारी का असर कम होने के बाद इस साल सार्वजनिक स्तर पर भव्य पंडालों में गणेश प्रतिमाएं स्थापित की गयीं। ऐसे में दक्षिण-मध्य मुंबई में लालबागचा राजा जैसे प्रमुख पंडाल में भी भक्तों की भीड़ देखने लायक है।\n\n\n\nदरअसल लालबागचा का राजा मुंबई का सबसे अधिक लोकप्रिय सार्वजनिक गणेश मंडल है। यह गणेश मंडल अपने 10 दिवसीय समारोह के दौरान लाखों लोगों को अपनी ओर आकर्षित करता है। इस प्रसिद्ध गणपति को ‘नवसाचा गणपति’ (इच्छाओं की पूर्ति करने वाला) के रूप में भी जाना जाता है। लालबाग के गणेश मूर्ति का विसर्जन गिरगांव चौपाटी में दसवें दिन धूमधाम से किया जाता है।\n\n\n\nलालबागचा राजा सार्वजनिक गणेशोत्सव मंडल की स्थापना साल 1934 में हुई थी. यह मुंबई के लालबाग, परेल इलाके में स्थित है। 83 सालों से लालबाग के राजा का दरबार बेहद शानदार तरीके से सजाया जाताहै। वक्त के साथ सजावट जरूर बदली है, लेकिन आस्था का वही रूप आज भी कायम है, जो स्थापना के समय था।\n\n\n\nकहा जाता है कि गणेश उत्सव की शुरूआत बाल गंगाधर तिलक द्वारा उस समय की गई थी, जब भारत अंग्रेजों की गुलामी से आजाद होने के लिए संघर्ष कर रहा था। उस दौर में सभी भारतीयों को एक साथ इकट्ठा करने के लिए गणेश उत्सव शुरू किया गया था। सार्वजनिक स्थानों पर बड़े-बड़े पंडाल बनाए जाते थे, जहां सभी भारतीय एकत्र होकर स्वतंत्रता संग्राम के लिए चर्चा किया करते थे।\n\n\n\nएक जमाने में मुंबई के लाल बाग के व्यापारियों का कारोबार घाटे में चलता था। व्यापारी चाहते थे कि लाल बाग के एक खुली जगह पर भी बाजार लगे। ऐसे में सभी ने भगवान गणेश से मन्नत मांगी और वह पूरी भी हो गई। मन्नत के पूरे होने पर 12 सितम्बर 1934 को पूरे श्रृद्धाभाव से गणपति की स्थापना की गई... इस पूजा में भगवान गणपति की मूर्ति को मछुआरों के परंमपरागत पोशाक से सजाया गया था और उस दिन के बाद से ही पेरू चाल के गणपति लालबागचा राजा बन गए।\n\n\n\nइसके बाद से ही यहां लाल बाग के राजा की स्थापना हर साल होने लगी। लाल बाग के गणपति का उत्सव साल दर साल और भव्य होता जा रहा है। इस मूर्ति की एक खास बात ये है कि इसे बीते 8 दशकों से एक ही मूर्तिकार कांबली परिवार बना रहा है। करीब 20 फीट ऊंची गणपति की मूर्ति बनाने का ये हुनर एक पीढ़ी से दूसरी पीढ़ी तक पहुंच रहा है। माना जाता है कि लालबाग के राजा से जो मन्‍नत मांगी जाती है, वह पूरी होकर रहती है। तभी इन्हें मन्नत का राजा भी कहा जाता है। लालबाग में स्थापित होने वाले गणेश भगवान की प्रतिमा के दर्शन के लिए लोग दूरदूर से आते हैं. दर्शन के लिए भक्त यहां कई कई घंटों तक कतारों में खड़े रहते हैं। लालबागचा मंडल में आई हुई दान रकम से कई चैरिटी भी चलती है। इस मंडल की अपनी कई अस्पताल और एम्बुलेंस हैं जहां गरीबों का निःशुल्क इलाज किया जाता है।\n\n",
    "दिल्ली में मंकीपॉक्स का एक और केस, नाइजीरियन महिला संक्रमित; देश में अब तक 13 मामले": "दिल्ली में मंकीपॉक्स (monkeypox) का एक और केस मिला है. राजधानी में नाइजीरिया की एक महिला संक्रमित पाई गई है. महिला को LNJP अस्पताल में भर्ती कराया गया है. अब तक देश में मंकीपॉक्स के 13 केस मिल चुके हैं. इसके अलावा एक और संदिग्ध मरीज को दिल्ली सरकार के LNJP अस्पताल में भर्ती कराया गया है.\n\nWHO के मुताबिक, 1 जनवरी 2022 से 14 सितंबर तक दुनियाभर के 103 देशों में मंकीपॉक्स के मामले मिल चुके हैं. इतना ही नहीं अब तक 59,147 केस मिल चुके हैं. वहीं, इससे अब तक 22 लोगों की जान जा चुकी है.\n\nपिछले हफ्ते (05 - 11 सितंबर) की बात करें, तो दुनियाभर में मंकीपॉक्स के 4,863 केस मिले थे. जबकि 29 अगस्त से - 04 सितंबर तक 5,026 केस मिले थे. इन केसों में सबसे ज्यादा 75.4% केस अफ्रीकी देशों में मिले हैं. जबकि यूरोप में 23.6% केस मिले हैं.\n\nयूके में मंकीपॉक्स का नया स्ट्रेन मिला\n\n\n\nब्रिटेन में हाल ही में मंकीपॉक्स का नया स्ट्रेन मिला है. ब्रिटिश स्वास्थ्य अधिकारियों ने पुष्टि की है कि दक्षिण अफ्रीका से आया एक शख्स मंकीपॉक्स संक्रमित मिला है. जीनोम सीक्वेंसिंग में पता चला है कि व्यक्ति में मंकीपॉक्स का मौजूदा वेरिएंट नहीं पाया गया है. इसके बाद मरीज को रॉयल लिवरपूल यूनिवर्सिटी हॉस्पिटल में एडमिट किया गया है.\n\nकहां कितने केस?\n\n\n\nमंकीपॉक्स से सबसे ज्यादा संक्रमित देशों की बात करें तो अमेरिका में 21,834, स्पेन में 6,947, ब्राजील में 6,129, फ्रांस में 3,833, यूके में 3,552, जर्मनी में 3,551, पेरू में 1964, कनाडा में 1321, कोलंबिया में 1260 केस, नीदरलैंड में 1,195 केस मिले हैं.\n\nक्या है मंकीपॉक्स?\n\n- अमेरिका के सेंटर फॉर डिसीज कंट्रोल (CDC) के मुताबिक, पहली बार ये बीमारी 1958 में सामने आई थी. तब रिसर्च के लिए रखे गए बंदरों में ये संक्रमण मिला था. इसलिए इसका नाम मंकीपॉक्स रखा गया है. इन बंदरों में चेचक जैसी बीमारी के लक्षण दिखे थे.\n\n- सीडीसी के मुताबिक, मंकीपॉक्स एक दुर्लभ बीमारी है, जो मंकीपॉक्स वायरस के संक्रमण से होती है. ये वायरस उसी वैरियोला वायरस फैमिली (Variola Virus) का हिस्सा है, जिससे चेचक होता है. मंकीपॉक्स के लक्षण चेचक जैसे ही होते हैं. बेहद कम मामलों में मंकीपॉक्स घातक साबित होता है.\n\n- विश्व स्वास्थ्य संगठन (WHO) के मुताबिक, इंसानों में मंकीपॉक्स का पहला मामला 1970 में सामने आया था. तब कॉन्गो के रहने वाले एक 9 महीने के बच्चे में ये संक्रमण मिला था. 1970 के बाद 11 अफ्रीकी देशों में इंसानों के मंकीपॉक्स से संक्रमित होने के मामले सामने आए थे.\n\n\n\n",
    "Interesting Facts About Anaconda: जानिए एनाकोंडा से जुड़ी दिलचस्प बातें, मगरमच्छ को भी निगल लेता है यह भारी-भरकम सांप": "Anaconda Snake: जब भी सांप की बात होती है तो शरीर में अजीब सी सरसराहट दौड़ने लगती है. इनकी शारीरिक बनावट और चमकीली गदीली सी त्वचा से ही लोगों को बहुत डर का अहसास होने लगता है. हालांकि ऐसा नहीं है कि सारे सांप ही जहरीले होते हैं. धरती पर पाई जाने वाली लगभग 3 हजार से ज्यादा सांपों की प्रजातियों में से 600 के आसपास ही ऐसी प्रजातियां हैं जो जहरीली हैं. अलग-अलग प्रजातियों के सांप अलग-अलग आकार और रंग के भी होते हैं. सांप की ऐसी ही एक प्रजाति है एनाकोंडा. बड़े और वजनी आकार के सांप एनाकोंडा के बारे में अपने इस आर्टिकल के जरिए हम आपको देंगे दिलचस्प जानकारी-\n\nएनाकोंडा की प्रजाति-\n\nएनाकोंडा सांप की प्रजाति में मुख्य तौर पर चार तरह के सांप होते हैं. जिनमें ग्रीन एनाकोंड़ा, बोलिवियन एनाकोंडा, डार्क-स्पॉटेड एनाकोंडा और येलो एनाकोंडा प्रमुख हैं. इनमें से ग्रीन एनाकोंडा आकार में सबसे बड़े और भारी-भरकम होते हैं. ग्रीन एनाकोंड़ा मुख्य तौर पर दक्षिणी अमेरिका महाद्वीप के देशों ब्राजील, इक्वेडोर, पेरू, कोलंबिया, वेनेजुएला, सूरीनाम, गुयाना में पाए जाते हैं.\n\nसबसे ज्यादा वजनी होता है ग्रीन एनाकोंडा-\n\nग्रीन एनाकोंडा सांप का वजन सबसे ज्यादा होता है. हालांकि लंबाई के आधार पर यह सबसे लंबा सांप नहीं है. जहां तक नर और मादा एनाकोंडा की लंबाई की बात है तो नर की तुलना में मादा एनाकोंडा ज्यादा लंबा होता है.\n\nनहीं होता है जहर-\n\nबहुत से लोगों को यह गलतफहमी होती है कि एनाकोंडा सांप में जहर होता है. लेकिन ऐसा नहीं है. एनाकोंडा में जहर नहीं होता है. लेकिन इसका ये कतई मतलब नहीं है कि ये सांप खतरनाक नहीं होते हैं. अपने शिकार को ये निगल जाते हैं. इसलिए इसके नजदीक जाने की गलती मत करना.\n\nमगरमच्छ को भी निगल जाए इतने खतरनाक-\n\nआपको एनाकोंडा की ताकत का अंदाजा इसी से लग सकता है कि ये बड़े-बड़े सरीसृप (रेप्टाइल) को निगल सकते हैं. चाहे वो मगरमच्छ ही क्यों न हो. ये शिकार के मामले में बहुत चूजी नहीं होते हैं और सभी जीवों को अपना भोजन बना सकते हैं.\n\nदेते हैं बच्चों को जन्म-\n\nज्यादातर सांपों के बच्चे जहां अंड़े देते हैं वहीं एनाकोंडा सीधे बच्चे पैदा करता है. यानी की इसके अंदर यह खासियत ज्यादातर स्तनधारी जीवों के जैसी है.\n\nये भी पढ़ें- Interesting Fact: हाथियों को पहले ही लग जाता है भूकंप का पता, पर कैसे\n\nKnow The Reason: पूरे महीने का क्यों नहीं, 28 दिन का ही क्यों होता है रीचार्ज? समझिए इसके पीछे का असली खेल",
    "Gujarat 36th National Games : वडोदरा के इन चार निशानेबाजों पर है पदक का दारोमदार": "यह सभी खिलाड़ी इन दिनों अपनी तैयारियों को अंतिम रूप देकर बेहतर प्रदर्शन की कोशिश में जुटे हैं। ये चार खिलाड़ी विमल प्रजापति, मितेश गोहिल, दीति ठाकर और येशाया कॉन्ट्रेक्टर शामिल है। ये चारों निशानेबाज राज्य के लिए पदक हासिल करने को लेकर पूरे जोश-जुनून के के साथ स्पोट्र्स अॅथोरिटी ऑफ गुजरात संचालित मांजलपुर शूटिंग एकेडमी और सावली की निशानेबाजी की ग्रामीण प्रशिक्षण संस्था में बुल्स आई पर नजर टिका कर अभ्यास में जुटे हैं।\n\nघर-परिवार में भी मिला माहौल: एसएजी की कोच पुष्पा मालविया उनके प्रशिक्षण पर बारीक नजर रखते हुए उनकी निपुणता बढ़ाने को लेकर सक्रिय हैं। खिलाडिय़ों को प्रोत्साहित करने के साथ उनके हर तकनीक से वाकिफ कराया जा रहा है, जिससे उनका निशाना पदक पर लगे। गुजरात शूटिंग के लिए चयनित हुए इन चार खिलाडिय़ों में से मितेश गोहिल अहमदाबाद का रहने वाला है। घर-परिवार में भी मिला माहौल: एसएजी की कोच पुष्पा मालविया उनके प्रशिक्षण पर बारीक नजर रखते हुए उनकी निपुणता बढ़ाने को लेकर सक्रिय हैं। खिलाडिय़ों को प्रोत्साहित करने के साथ उनके हर तकनीक से वाकिफ कराया जा रहा है, जिससे उनका निशाना पदक पर लगे। गुजरात शूटिंग के लिए चयनित हुए इन चार खिलाडिय़ों में से मितेश गोहिल अहमदाबाद का रहने वाला है।\n\nबेहतर निशानेबाज होने के साथ वह स्वर्णिम गुजरात स्पोट्र्स यूनिवर्सिटी में स्पोट्र्स मैनेजमेंट स्नातकोत्तर डिप्लोमा में अध्ययनरत है। करीब 6 वर्ष पहले निशानेबाजी को अपनानेवाले मितेश के प्रेरणास्रोत उनकी दीदी मित्तल हैं, जो कि नेशनल प्लेयर है। मित्तल राइफल प्रशिक्षण संस्था भी चलाती हैं। 10 मीटर एयर पिस्तल में पदक जीतने वाले मितेश रोजाना सात से आठ घंटे अभ्यास में जुटे हैं। वे राज्य और राष्ट्रीय स्तर की स्पर्धाओं में पदक विजेता रह चुके हैं। बेहतर निशानेबाज होने के साथ वह स्वर्णिम गुजरात स्पोट्र्स यूनिवर्सिटी में स्पोट्र्स मैनेजमेंट स्नातकोत्तर डिप्लोमा में अध्ययनरत है। करीब 6 वर्ष पहले निशानेबाजी को अपनानेवाले मितेश के प्रेरणास्रोत उनकी दीदी मित्तल हैं, जो कि नेशनल प्लेयर है। मित्तल राइफल प्रशिक्षण संस्था भी चलाती हैं। 10 मीटर एयर पिस्तल में पदक जीतने वाले मितेश रोजाना सात से आठ घंटे अभ्यास में जुटे हैं। वे राज्य और राष्ट्रीय स्तर की स्पर्धाओं में पदक विजेता रह चुके हैं।",
    "Blue Potato: एचएयू के कृषि मेले में दिखा नीले रंग का आलू, इम्यूनिटी बढ़ाने का है दावा, किसानों की उमड़ी भीड़": "Haryana hisar: आलू सब्जियों का राजा है कारण है कि रसोई में ज्यादातर सब्जी बनाते समय आलू का प्रयोग किया जाता है। केंद्रीय आलू अनुसंधान केंद्र शिमला (सीपीआइआर) तैयार विकसित आलू की कुफरी नीलकंठी किस्म में हरियाणा के किसान भी रुचि दिखा रहे हैं। हाल ही में हरियाणा में आलू तकनीक केंद्र, करनाल किसानों को इस नई किस्म के लिए तैयार कर रहा है। इससे प्रतीत होकर सिरसा की अंबेडकर चौक निवासी महिला किसान वसुधा बंसल ने गांव डिंगमंडी स्थित अपने फार्म पर नीलकंठी आलू की खेती की है। जो आलू की दुनिया में एकदम अलग है।\n\nआलू में है कुछ खास\n\nयह जानकर हैरानी होगी मगर ये आलू दिखने में नीले रंग का होता है और हरियाणा की जलवायु के हिसाब से पूरी तरह अनुकुल है। हालांकि लोग अभी इस नई किस्म के बारे में लोगों के भीतर कम जागरूकता है। मगर आने वाले समय में यह आलू हरियाणा की मार्केट को बढ़ाने के लिए मील का पत्थर साबित हो सकता है। इस आलू की खास बात यह है इसमें एंटी आक्सीडेंट के गुण होते हैं, जो हमारे शरीर की इम्यूनिटी को बढ़ाते हैं। इसके अलावा इन आलुओं में कार्बेाहाइड्रेट की मात्रा कम होती है जो डायबिटिज के रोगी भी खा सकते हैं। यह आलू की किस्म 90 दिनों में तैयार हो जाती है और इसमें केवल पांच से बार सिंचाई करनी पड़ती है। आलू की खासियत को देखते हुए से हर्बल आलू कहना गलत नहीं होगा।\n\n\n\n\n\n\n\n\n\nजागरूकता की जरूरत : डा. पूजा\n\nअंतरराष्ट्रीय आलू तकनीकी केंद्र दक्षिण अमेरिका के पेरू में है। भारत में नई दिल्ली में इनका ऑफिस है। यहां की एक वैज्ञानिक डा. पूजा ने इस आलू के बारे में बताया कि कि सीपीआइआर द्वारा तैयार विकसित आलू की कुफरी नीलकंठी का ट्रायल हमने हरियाणा में शुरू कर दिया है। अभी ट्रायल पर प्रदेश के 30 किसान इसे उगा रहे हैं। सिरसा की महिला किसान ने बीज के लिए इस किस्म को उगाया है। अभी इस आलू की मार्केटिंग काफी कम हुई है जिसके चलते जागरूकता बेहद कम है\n\nकृषि मेले में दिखी रोचक किस्म\n\nहरियाणा कृषि विश्वविद्यालय में कृषि मेले के दौरान आलू की इस किस्म को सभी के सामने दिखाया गया जो कि बेहद रोचक थी। इस नीले रंग को आलू को देखने के लिए किसानों की भीड़ लगी रही। महिला किसान वसुधा बंसल ने एचएयू के सहयोग से स्टाल मेले में लगाई। खास दिलचस्पी के चलते किसानों ने हाथों-हाथ इस आलू को लिया।",
    "उदयपुर की झरना ने पार किया इं​ग्लिश चैनल, हाई टाइड व खराब मौसम के बावजूद नहीं मानी हार": "उदयपुर की झरना ने पार किया इं​ग्लिश चैनल, हाई टाइड व खराब मौसम के बावजूद नहीं मानी हार\n\nझीलों की नगरी की अंतरराष्ट्रीय ओपन वाटर स्वीमर झरना कुमावत ने अपनी पांच सदस्यीय रिले टीम के साथ इंग्लिश चैनल पार कर एक बार फिर विश्व में उदयपुर का नाम रोशन किया है। झरना ने हाई टाइड व खराब मौसम के बावजूद खतरनाक समुद्री रास्ते को पार कर अपने जज्बे व जुनून से सफलता पाई। इंग्लैंड में नेशनल हेल्थ सर्विस के लिए कॉन्ट्रेक्ट ऑफिसर के पद पर कार्यरत झरना ने बताया कि 3 अगस्त को उन्होंने रिले टीम के साथ चैनल पार करने में सफलता हासिल की।\n\nउदयपुर Updated: August 28, 2022 04:21:50 pm\n\nइंग्लैंड के डोवर बीच से फ्रांस तक का 33 किमी का समुद्री रास्ता बेहद जोखिम भरा था। उनकी रिले टीम ने 14 घंटे 40 मिनट में डोवर से फ्रांस तक की दूरी सफलतापूर्वक पार की। झरना ने हाई टाइड व खराब मौसम के बावजूद खतरनाक समुद्री रास्ते को पार कर अपने जज्बे व जुनून से सफलता पाई।\n\nइंग्लैंड में नेशनल हेल्थ सर्विस के लिए कॉन्ट्रेक्ट ऑफिसर के पद पर कार्यरत झरना ने बताया कि 3 अगस्त को उन्होंने रिले टीम के साथ चैनल पार करने में सफलता हासिल की। उन्हें चैनल प्रशासन की ओर से पहले 29 जुलाई का शेड्यूल मिला था लेकिन लगातार खराब होते मौसम की वजह से इंतजार करना पड़ा। इसके बाद 3 अगस्त की तारीख तय हुई। इंग्लैंड के डोवर बीच से फ्रांस तक का 33 किमी का समुद्री रास्ता बेहद जोखिम भरा था। इस रिले में ब्राजील, मोजाम्बिक, कैन्या, पेरू, इडोनेशिया के तैराक उनके साथ थे। डोवर बीच से शुरूआत करने के बाद प्रत्येक तैराक को एक बार में सवा घंटे तक स्वीमिंग करनी थी। तैराकी के क्रम में झरना को दो बार तैराकी करनी पड़ी जिसमें पहली बार शाम को 7 बजे व दूसरी बार अगले दिन सुबह की 2 बजे का टाइम स्लॉट मिला। समंदर की ऊंची लहरों ने झरना की बहुत कड़ी परीक्षा ली। वे आगे बढऩे की कोशिश करतीं तो लहरें फिर से पीछे फेंक देतीं। पानी बहुत ही ज्यादा ठंडा था। खारा पानी बार-बार मुंह में जाने पर उल्टी आ रही थी व रात के अंधेरे में कुछ भी देख पाना मुश्किल हो रहा था। लहरों से लगातार जद्दोजहद व कशमकश का वो 1 घंटा 15 मिनट का समय बहुत ज्यादा चुनौतीपूर्ण रहा। ऊंची उठती लहरों पर लगातार तैराकी करते हुए आखिकार झरना ने अपना सफर तय कर ही लिया मगर तब तक सी सिकनेस व उल्टियों की वजह से थक कर चूर हो गईं।\n\nकोच ने बताया कि उस समय टाइड 5 प्वाइंट 6 नोटिकल माइल का था जो कि स्वीमिंग की भाषा में क्लब फाइव कहा जाता है। जो इस विंड को तैर कर पार कर सकता है वह चैंपियन फौलादी हौसलों वाला स्वीमर कहा जाता है। झरना बताती हैं कि उनके दूसरे प्रयास के बाद समंदर भी अपेक्षाकृत शांत हो गया और बाद के तैराकों को सफलता वाले अंतिम छोर तक पहुंचने में ज्यादा मुश्किल नहीं हुई।\n\nपढ़ना जारी रखे\n\nपत्रिका डेली न्यूज़लेटर अपने इनबॉक्स में दिन की सबसे महत्वपूर्ण समाचार / पोस्ट प्राप्त करें सब्सक्राइब करें",
    "Vikram Vedha: 100 से अधिक देशों के लोग देखेंगे ऋतिक और सैफ की 'विक्रम वेधा', इस दिन रिलीज हो रही है फिल्म": "Vikram Vedha Movie: अभिनेता ऋतिक रोशन (Hrithik Roshan) और सैफ अली खान (Saif Ali Khan) की आगामी फिल्म ‘विक्रम वेधा’ दुनिया भर में 100 से अधिक देशों में रिलीज हो रही है, जिससे यह बॉलीवुड फिल्म के लिए सबसे बड़ी ओपनिंग में से एक है. ‘वैरायटी’ की रिपोर्ट की मानें तो, भारत के अलावा, फिल्म उत्तरी अमेरिका, ब्रिटेन, मध्य पूर्व और ऑस्ट्रेलिया और न्यूजीलैंड सहित कई देशो में 30 सितंबर को रिलीज होगी.’विक्रम वेधा’ (Vikram Vedha) यूरोप के 22 देशों और अफ्रीका और लैटिन अमेरिका के 27 देशों में रिलीज होगी, जिसमें जापान, रूस, पनामा और पेरू शामिल हैं, जो बॉलीवुड के लिए सभी गैर-पारंपरिक क्षेत्र हैं.Also Read - Koffee With Karan finale: इन स्टार्स ने करण जौहर पर दागे इतने सवाल, फिल्ममेकर बोले- हाय! मुझे पसीने आ रहे हैं\n\nआईएएनएस की रिपोर्ट के अनुसार यह फिल्म 2017 की तमिल भाषा की हिट ‘विक्रम वेधा’ की रीमेक है, जिसका निर्देशन लेखक-निर्देशक पुष्कर और गायत्री ने किया है और इसमें आर. माधवन और विजय सेतुपति ने अभिनय किया था. पुष्कर और गायत्री ने हिंदी भाषा के बॉलीवुड रूपांतरण में भी मदद की है. भारतीय लोककथा ‘विक्रम और बेताल’ पर आधारित एक एक्शन थ्रिलर फिल्म, एक सख्त पुलिस अधिकारी विक्रम (खान) की कहानी बताती है, जो एक समान रूप से सख्त गैंगस्टर वेधा (रोशन) को पकड़ने और मारने के लिए निकलता है. Also Read - भारती सिंह ने अनुपमा के बार-बार रोने पर उड़ाई खिल्ली, जिसने भी देखा हंस-हंसकर पेट पकड़ लिया\n\nहैरान कर देगी बॉलीवुड स्टार्स के बॉडीगार्ड की फीस\n\nफिर दोनों के बीच चूहे और बिल्ली का खेल शुरू हो जाता है, जहां वेधा, एक मास्टर कहानीकार, विक्रम को कहानियों की एक श्रृंखला के माध्यम से परतों को पीछे हटाने में मदद करता है, जिससे नैतिक अस्पष्टताएं पैदा होती हैं. फिल्म का निर्माण टी-सीरीज और रिलायंस एंटरटेनमेंट ने फ्राइडे फिल्मवर्क्‍स, जियो स्टूडियोज और वाईनॉट स्टूडियोज के सहयोग से किया है. निर्माताओं में भूषण कुमार, एस. शशिकांत और भूषण कुमार शामिल हैं. Also Read - जॉर्जिया में 'बदनाम हुई मुन्नी', बोल्ड स्ट्रैपलेस ड्रेस में मलाइका अरोड़ा ने लगाए ठुमके, Video लोग हुए मदहोश\n\nरिलायंस एंटरटेनमेंट ने फिल्म के अंतरराष्ट्रीय वितरण के लिए होम स्क्रीन एंटरटेनमेंट के साथ गठजोड़ किया है. रिलायंस एंटरटेनमेंट में विदेशी व्यवसायों के प्रमुख ध्रुव सिन्हा ने कहा, “विक्रम वेधा की प्रमुख प्रतिभा की स्टार पावर के साथ, इसने दर्शकों और व्यापार दोनों से जबरदस्त प्यार और प्रशंसा प्राप्त की है. रिलायंस एंटरटेनमेंट ओवरसीज और होम स्क्रीन एंटरटेनमेंट टीमों ने सुनिश्चित किया कि फिल्म दुनिया भर में व्यापक दर्शकों तक पहुंचे.”",
    "फेड के आश्वासन के बाद कि ब्याज दरें प्रतिबंधित रहेंगी तांबे की कीमतों में गिरावट आई": "DX +1.02% पोर्टफोलियो में जोड़ेंं/इससे हटाएँ Copper -1.47% पोर्टफोलियो में जोड़ेंं/इससे हटाएँ NICKEL -5.33% पोर्टफोलियो में जोड़ेंं/इससे हटाएँ\n\nकॉपर कल -0.27% की गिरावट के साथ 677.4 पर बंद हुआ, जब फेड चेयरमैन पॉवेल ने बाजारों को आश्वस्त किया कि फेड ब्याज दरों को एक प्रतिबंधात्मक क्षेत्र में रखेगा जब तक कि मुद्रास्फीति को 2% के स्तर तक नहीं लाया जाता है। हालांकि, नकारात्मक पक्ष को सीमित उम्मीदों के रूप में देखा जाता है कि शीर्ष धातु उपभोक्ता चीन में ताजा प्रोत्साहन उपायों से मांग को बढ़ावा मिलेगा, जबकि संयुक्त राज्य अमेरिका और यूरोप के उम्मीद से बेहतर आर्थिक आंकड़ों ने भी बाजार का समर्थन किया। चीन मई में अनावरण किए गए मौजूदा कदमों के शीर्ष पर 19 नई नीतियों को जोड़ेगा, जिसमें अपनी कोविड-हिट अर्थव्यवस्था का समर्थन करने के लिए नीति वित्तपोषण उपकरणों पर कोटा 300 बिलियन युआन ($ 43.69 बिलियन) बढ़ाना शामिल है। अमेरिकी अर्थव्यवस्था दूसरी तिमाही में शुरू में सोची गई तुलना में अधिक मध्यम गति से अनुबंधित हुई क्योंकि उपभोक्ता खर्च ने इन्वेंट्री संचय में तेज मंदी से कुछ खींच को धुंधला कर दिया, इस आशंका को दूर कर दिया कि मंदी चल रही है।\n\nआंकड़ों से पता चलता है कि जर्मन अर्थव्यवस्था दूसरी तिमाही में बढ़ी, जो घरेलू और सरकारी खर्च और विश्लेषकों की उम्मीदों से आगे गई, जिसने इसे मंदी के किनारे पर देखा। अर्थव्यवस्था मंत्रालय के पूर्वानुमानों के अनुसार, दुनिया के दूसरे नंबर उत्पादक पेरू को उम्मीद है कि 2023 में धातु की कीमत इस साल के औसत 3.90 से गिरकर 3.40 डॉलर प्रति पाउंड हो जाएगी। एक्सचेंज ने कहा कि शंघाई फ्यूचर्स एक्सचेंज की निगरानी वाले गोदामों में तांबे की सूची पिछले शुक्रवार से 11.8% बढ़ी।\n\nतकनीकी रूप से बाजार लंबे समय से परिसमापन के अधीन है क्योंकि बाजार में खुले ब्याज में -1.57% की गिरावट के साथ 5073 पर बंद हुआ है, जबकि कीमतों में -1.8 रुपये की गिरावट आई है, अब कॉपर को 674.1 पर समर्थन मिल रहा है और इससे नीचे 670.6 के स्तर का परीक्षण देखा जा सकता है। , और प्रतिरोध अब 683.5 पर देखे जाने की संभावना है, ऊपर एक कदम से कीमतों का परीक्षण 689.4 हो सकता है।\n\nट्रेडिंग विचार:\n\n# दिन के लिए कॉपर ट्रेडिंग रेंज 670.6-689.4 है।\n\n# फेड चेयरमैन पॉवेल द्वारा बाजारों को आश्वस्त करने के बाद कॉपर की कीमतों में गिरावट आई है कि फेड एक प्रतिबंधात्मक क्षेत्र में ब्याज दरों को बनाए रखेगा\n\n# संयुक्त राज्य अमेरिका और यूरोप के उम्मीद से बेहतर आर्थिक आंकड़ों ने भी बाजार को समर्थन दिया।\n\nएक्सचेंज ने कहा कि शंघाई फ्यूचर्स एक्सचेंज की निगरानी में गोदामों में तांबे की सूची पिछले शुक्रवार से 11.8% बढ़ी।",
    "ट्रिगर दबाया लेकिन नहीं चली गोली, अर्जेंटीना की उपराष्ट्रपति को मारने की कोशिश नाकाम": "अर्जेंटीना की उपराष्ट्रपति क्रिस्टीना फर्नांडीज डी किरचनर पर गुरुवार को एक व्यक्ति ने फायरिंग की कोशिश की, लेकिन समय पर पिस्तौल नहीं चली. इस हमले की कोशिश में वहां का राजनीतिक तनाव दिखाई देता है.\n\nराष्ट्रपति अल्बर्टो फर्नांडीज ने टीवी से देश को संबोधित करते हुए बताया कि उपराष्ट्रपति क्रिस्टीना पर एक व्यक्ति ने पिस्तौल की ओर इशारा करते हुए ट्रिगर खींच लिया. क्रिस्टीना अभी भी जीवित हैं क्योंकि बंदूक चलने की पुष्टि नहीं हुई है. राष्ट्रपति ने बताया कि बंदूक में 5 गोलियां भरी हुई थीं. उन्होंने कहा कि अर्जेंटीना में लोकतंत्र लौटने के बाद से यह अब तक की सबसे गंभीर घटना है. उपराष्ट्रपति पर भ्रष्टाचार के आरोप हैं और जब हमला हुआ तो सैकड़ों समर्थक उनके ब्यूनस आयर्स स्थित आवास के बाहर जमा हो गए थे.\n\nब्राजील मूल का था आरोपी शख्स\n\nन्यूज एजेंसी राइटर्स के मुताबिक, वीडियो फुटेज में एक व्यक्ति को पिस्तौल पकड़े हुए दिखाया गया है, उस समय वो अपने समर्थकों का अभिवादन कर रही हैं. अधिकारियों के मुताबिक, हमलावर की पहचान ब्राजील मूल के 35 वर्षीय व्यक्ति के रूप में हुई है. उसे तुरंत गिरफ्तार कर लिया गया और हथियार को भी जब्त कर लिया गया है.\n\nफर्नांडीस डी किरचनर पर कई आरोप\n\nअर्जेंटीना में 2007 से 2015 के बीच दो बार राष्ट्रपति बनने वाली किरचनर को विभाजनकारी राजनीति करने के लिए जाना जाता है. उन्हें 2000 के दशक की शुरुआत में किए गए पब्लिक कॉन्ट्रैंक्ट्स पर 12 साल की सजा और चुनाव न लड़ने की अयोग्यता का सामना करना पड़ता है.\n\nकई देशों ने की निंदा\n\nफर्नांडीज डी किर्चनर अगले आम चुनाव में राष्ट्रपति पद की प्रबल दावेदार हैं. वहीं अर्जेंटीना के वित्त मंत्री सर्जियो मस्सा ने इस घटना को लेकर ट्वीट किया है. उन्होंने लिखा जब बहस पर नफरत और हिंसा हावी हो जाती है तो समाज नष्ट हो जाते हैं और हत्या के प्रयास जैसी स्थितियां पैदा होती हैं. अर्जेंटीना की उपराष्ट्रपति की हत्या के प्रयास पर कई देशों के प्रमुखों ने निंदा की. चिली, वेनेजुएला, पेरू और ब्राजील के राष्ट्रपति पद के उम्मीदवार समेत कई लोगों ने फर्नांडीज डी किरचनर के साथ एकजुटता व्यक्त की.",
    "Business Idea: इस फल की खेती से टूट जाएंगे कमाई के सारे रिकॉर्ड, सरकार दे रही है 75% सब्सिडी": "Business Idea: अगर आप खेती के जरिए बंपर कमाई करना चाहते हैं तो आज हम आपको एक ऐसी नकदी फसल के बारे मे बताएंगे, जिसके खराब होने के बेहद कम चांस है। यह ऐसी फसल है, जिसे कच्चा या पका दोनों तरीके से बेच सकते हैं। आज हम आपको पपीता की खेती (Papaya Farming) के बारे में बता रहे हैं। उत्तर भारत में पपीता मार्च-अप्रैल महीने में लगने लगते हैं। पपीता को करका पपाया भी कहा जाता है। इसमें अत्यधिक मात्रा में पोषक तत्व पाए जाने के चलते इसके बिजनेस में बंपर मुनाफा कमाया जा सकता है।\n\nपपीते के फायदे\n\nआम के बाद पपीता में विटामिन A सबसे ज्यादा पाया जाता है। यह कोलेस्ट्रोल, शुगर और वजन घटाने में मदद करता है। इससे आंखों की रोशनी बढ़ती है और महिलाओं को पीरियड्स के दौरान भी दर्द कम करता है। पपीते में पाया जाने वाला एंजाइम पपेन में सबसे ज्यादा औषधीय गुण पाए जाते हैं। इसकी मांग दिनों दिन बढ़ती जा रही है। इस फल को खाने के अलावा च्विंगम, कॉस्मेटिक्स, फार्मा इंडस्ट्री आदि के लिए भी इस्तेमाल किया जाता है। देश में पपीता के लिए दिल्ली और मुंबई सबसे बड़े मार्केट हैं। इसके अलावा जयपुर, बेंगलुरु, चेन्नई, कोलकाता और हैदराबाद हैं. गुवाहाटी, अहमदाबाद, लखनऊ, पटना, रायपुर, बड़ौत और जम्मू के बाजारों में आवक अच्छी खासी है।\n\nऐसे लगाएं पौधे\n\nअगर आप भी पपीते की खेती करना चाहते हैं तो फिर जुलाई से लेकर सितंबर महीने और फरवरी-मार्च महीने के बीच इसके बीज को बोने का काम कर सकते हैं। इसे 1.8X1.8 मीटर की दूरी पर पौधे लगाने के तरीके से खेती करने पर प्रति हेक्टेयर करीब 1 लाख रुपये लागत आती है। एक्सपर्ट्स का मानना है कि पपीते के पौधों के लिए खाद का काफी ध्यान देना चाहिए। मई-जून के मौसम में हर हफ्ते पेड़ों की सिंचाई करनी चाहिए। ताकि उत्पादन बेहतर रहे।\n\nकितनी होगी कमाई",
    "Pan-American Highway: एक दो नहीं 14 देशों को चीरते हुए निकलता है यह हाईवे, 30,000 KM तक न कोई कट, न कोई टर्न": "Pan-American Highway : यह उत्तरी अमेरिका (North America) से दक्षिण अमेरिका (South America) तक लगभग 30,000 किलोमीटर की दूरी तय करने वाली सड़कों का एक नेटवर्क है। इसे पृथ्वी की सबसे लंबी सड़क कहा जाता है। इसपर चलना आसान नहीं है। ऐसी बहुत सी बाते हैं जो इसे बाकी के हाईवे (Highway) से अलग बनाती हैं।",
    "आईसीएआर में आलू की फसल के महत्व पर समीक्षा बैठक": "आईसीएआर-केंद्रीय आलू अनुसंधान संस्थान ने अंतर्राष्ट्रीय आलू केंद्र के सहयोग से हाल ही में आईसीएआर-सीपीआरआई आरएस शिलांग में दो दिवसीय वार्षिक संयुक्त समीक्षा बैठक का आयोजन किया। सत्र की अध्यक्षता डॉ एके सिंह, उप महानिदेशक (बागवानी विज्ञान), भाकृअनुप, नई दिल्ली ने की।\n\nनिदेशक (ए) आईसीएआर-सीपीआरआई, शिमला, डॉ देवेंद्र कुमार, और सीआईपी- एशिया क्षेत्रीय निदेशक, डॉ एस मोहंती ने समीक्षा बैठक के दौरान सत्र को संबोधित किया।\n\nअध्यक्ष ने अपने संबोधन में पूर्वोत्तर क्षेत्र की क्षमता और किसानों की आय को देखते हुए आलू की फसल के महत्व पर प्रकाश डाला। उन्होंने अधिक उपज देने वाली किस्मों के लिए पर्याप्त मात्रा में आलू रोपण सामग्री की आवश्यकता पर बल दिया।\n\nसीआईपी लीमा पेरू से सीपीआरआई को अधिक संख्या में जर्मप्लाज्म आयात कर देश के आलू जीन बैंक को मजबूत करने पर चर्चा हुई।\n\nपूर्वोत्तर राज्यों में आलू बीज श्रृंखला विकास पर पैनल चर्चा के लिए मेघालय, असम, त्रिपुरा और नागालैंड के प्रतिनिधियों को आमंत्रित किया गया था। इन राज्यों के लिए भाकृअनुप-सीपीआरआई और सीआईपी के साथ आलू बीज की उपलब्धता और सहयोगात्मक प्रयासों से संबंधित मुद्दों पर चर्चा की गई।\n\nइस अवसर पर आईसीएआर, नई दिल्ली के डॉ एके सिंह द्वारा किसान प्रशिक्षण छात्रावास का उद्घाटन किया गया।\n\nअध्यक्ष और प्रतिनिधियों ने आईसीएआर-सीपीआरआई आरएस शिलांग और जैव-संसाधन विकास केंद्र (बीआरडीसी), ऊपरी शिलांग में विभिन्न सुविधाओं, प्रयोगशालाओं और क्षेत्रों का दौरा किया।",
    "मेक्सिको के शापित दिन ने हजारों जानें बचाईं: भीषण भूकंपों की बरसी मनाने सड़कों पर उतरा देश, तभी 7.6 तीव्रता का अर्थक्वेक आया; एक जान गई": "Hindi News\n\nInternational\n\nMexico Earthquake Tsunami Warning | Two Killed, Several Injured As Earthquake In Mexic\n\nमेक्सिको के शापित दिन ने हजारों जानें बचाईं: भीषण भूकंपों की बरसी मनाने सड़कों पर उतरा देश, तभी 7.6 तीव्रता का अर्थक्वेक आया; एक जान गई\n\nमेक्सिको के पश्चिमी तट के पास सोमवार यानी 19 सितंबर को फिर भूकंप आया। दोपहर एक बजे (भारतीय समयानुसार रात 11:30 बजे) आए इस भूकंप की तीव्रता रिक्टर स्केल पर 7.6 दर्ज की गई। यह भूकंप तब आया, जब लोग लोग सड़कों पर निकलकर 1985 और 2017 में आए दो बड़े भूकंप की बरसी मना रहे थे। लोग भूकंप की मॉक ड्रिल कर रहे थे और घरों से बाहर थे इसलिए भूकंप में एक ही व्यक्ति की जान गई। हालांकि कई इमारतों को नुकसान पहुंचा है।\n\nइससे पहले 19 सितंबर 1985 को मेक्सिको सिटी में 8.1 तीव्रता के भूकंप ने 10 हजार से ज्यादा लोगों की जान ली थी और सैकड़ों इमारतों को नुकसान पहुंचाया था। 2017 में इसी दिन 7.1 तीव्रता का भूकंप आया था। उसमें करीब 370 लोग मारे गए थे। यही कारण है कि 19 सितंबर के दिन को यहां के लोग शापित मानते हैं।\n\n1985 में आया था 8.1 तीव्रता का भूकंप\n\n19 सितंबर 1985 को मेक्सिको सिटी में 8.1 तीव्रता का भूकंप आया था। भूकंप के झटके दो ही मिनट तक आए, लेकिन करीब 3 हजार किमी दूर लॉस एंजिलिस तक महसूस किए गए। इस भूकंप में 10 हजार से ज्यादा लोगों की जान गई थी, 30 हजार लोग घायल हुए जबकि करीब 2.50 लाख लोग बेघर हो गए। 400 से ज्यादा इमारतें गिर गईं और हजारों को नुकसान पहुंचा। अगले दिन आफ्टरशॉक की तीव्रता 7.5 मापी गई थी।\n\n19 सितंबर 1985 को सुबह 7.17 बजे भूकंप आया था। इस समय ज्यादातर लोग घरों में सो रहे थे। इमारतें गिरने से लोग अपने घरों में ही दफन हो गए।\n\n2017 में आया था 7.1 तीव्रता का भूकंप\n\nमेक्सिको में 19 सितंबर 2017 को 7.1 तीव्रता का भूकंप आया था। इसका केंद्र मेक्सिको सिटी से करीब 160 किमी दूर था। इस भूकंप में करीब 40 इमारतें गिर गई थीं। कई कार मलबे में दब गईं जिसमें कई लोग फंस गए थे। इस भूकंप में करीब 370 लोगों की जान गई थी।\n\nसाल 2017 में आए भूकंप में करीब 370 लोग मारे गए थे, इनमें अधिकतर मौतें राजधानी मेक्सिको सिटी में हुई थीं।\n\nयह तस्वीर 19 सितंबर 2017 को आए भूकंप में जान गंवाने वालों की है। मेक्सिको सिटी में सोमवार को इन्हें श्रद्धांजलि दी गई।\n\nपश्चिमी तट पर सुनामी का अलर्ट\n\nइधर, पश्चिमी तट पर सुनामी का अलर्ट जारी किया गया है। यहां से 500 से किमी दूर राजधानी मेक्सिको सिटी में भी हल्के झटके महसूस किए गए। राजधानी में किसी के हताहत होने की जानकारी नहीं है। भूकंप वैज्ञानिकों के मुताबिक भूकंप का केंद्र मिचोआकन राज्य के कोलकोमन से 59 किलोमीटर दक्षिण में प्रशांत तट के पास जमीन से 15 किमी गहराई में था।\n\nपैसिफिक सुनामी वार्निंग सेंटर के मुताबिक 3 मीटर तक ऊंची लहरें मेक्सिको से टकरा सकती हैं। शुरुआती लहरें मंजानिलो और अकापुल्को जैसे तटीय शहरों में पहले ही आ चुकी हैं। कोलंबिया, कोस्टा रिका, इक्वाडोर, अल सल्वाडोर, ग्वाटेमाला, होंडुरास, निकारागुआ, पनामा और पेरू के प्रशांत तटों पर 0.3 मीटर से कम की सुनामी लहरों की आशंका जताई गई है।",
    "Shah Rukh Khan to shoot intense action sequence for Jawan.": "Small\n\nMedium\n\nLarge",
    "तेलंगाना में व्यक्ति ने दरांती से रिश्तेदार की हत्या की, गिरफ्तार": "हैदराबाद: आंध्र प्रदेश के 35 वर्षीय एक निजी कर्मचारी को 32 वर्षीय गर्भवती महिला की कथित तौर पर हत्या के आरोप में गिरफ्तार किया गया है। पीड़ित परिवार के कहने पर उसके खिलाफ शिकायत की। पुलिस ने मंगलवार को उसे न्यायिक हिरासत में भेज दिया।\n\nआरोपी के श्रीराम कृष्णा (35) आंध्र प्रदेश के पश्चिम गोदावरी जिले के नरसापुरम मंडल के पेरू पालेम गांव के एक निजी कर्मचारी हैं। 6 सितंबर की शाम को, श्रीराम कोंडापुर में जेवी हिल्स कॉलोनी में अपने रिश्तेदार वेंकट राम कृष्ण के घर गए थे, जो बाद वाले को मारने के इरादे से थे। उसे शक था कि उसकी पत्नी द्वारा चंदननगर थाने में दर्ज कराई गई दहेज उत्पीड़न की शिकायत के पीछे वेंकट और उसकी पत्नी श्रवणथी का हाथ है।\n\nउस समय एक एमएनसी में सॉफ्टवेयर इंजीनियर वेंकट अपनी बेटी को लेने के लिए उसके स्कूल गए थे। वेंकट के लापता होने पर, श्रीराम ने सरवंथी पर हमला किया, जो आठ महीने की गर्भवती थी, सिर पर दरांती से हमला किया। जैसे ही श्रवणथी खून से लथपथ चोटों के साथ हॉल में गिर पड़ी, श्रीराम घटनास्थल से भाग गए।\n\nजब पड़ोसी श्रवण की मदद कर रहे थे, वेंकट पहुंचे और उसे पास के अस्पताल में ले गए। गाचीबोवली निरीक्षक जी सुरेश ने कहा कि इलाज के दौरान रात में उसने दम तोड़ दिया।\n\nपुलिस ने प्रारंभिक जांच के बाद कहा कि श्रीराम ने 2020 में शहर के लक्ष्मी प्रसन्ना से शादी की। वेंकट ने शादी तय करने में अहम भूमिका निभाई। लगभग एक साल पहले, दंपति के बीच मतभेद पैदा हो गए और लक्ष्मी प्रसन्ना हैदराबाद में अपने परिवार के पास लौट आईं। एक महीने पहले उसने श्रीराम और उसके ससुराल वालों के खिलाफ दहेज प्रताड़ना का आरोप लगाते हुए चंदननगर में शिकायत दर्ज कराई थी और मामला दर्ज किया गया था।\n\nवेंकट ने कहा, \"श्रीराम कृष्ण ने पुलिस को बताया कि वह मुझ पर हमला करने आया था। चूंकि मैं वहां नहीं था, उसने मेरी पत्नी पर हमला किया। उसने भागने की कोशिश की, लेकिन उसने उस पर हंसिया से हमला किया और वह हॉल में गिर गई।\"\n\nपीड़िता के परिवार में उसका पति और 10 साल की बेटी है। पुलिस ने मंगलवार को आरोपी को शहर से गिरफ्तार कर न्यायिक रिमांड पर भेज दिया है।",
    "Jobs हैं, Talent नहीं! 75% कंपनियों को नहीं मिल रहे काबिल लोग, जानिए भारत का हाल": "दुनिया की 75% आबादी नौकरी के काबिल नहीं है? भारत की हालत इस मामले में ज्यादा खराब है. मैनपावर ग्रुप की ग्लोबल टैलेंट शॉर्टेज रिपोर्ट 2022 में इसे 16 साल की सबसे बड़ी क्राइसिस कहा गया है.\n\nसाल 2022…ये वो साल है जब पूरी दुनिया सबसे बड़े टैलेंट क्राइसिस से जूझ रही है. साल दर साल विकास की अपार संभावनाएं पैदा हो रही हैं, Jobs भी बढ़ रहे हैं. लेकिन कमी नौकरियों की नहीं, काबिलियत की है. दुनियाभर में काबिल लोगों की कमी हो रही है. ये दावा Manpower Group के ग्लोबल टैलेंट शॉर्टेज रिपोर्ट 2022 में किया गया है. इस रिपोर्ट में बताया गया है कि ये 16 साल की सबसे बड़ी Talent Crisis है और भारत इसमें दुनिया में चौथे स्थान पर है. दुनियाभर में 75% कंपनियां ऐसी हैं, जिन्हें नौकरी के लायक लोग ही नहीं मिल पा रहे हैं.\n\nइस रिपोर्ट में 2006 से लेकर 2022 तक का डाटा दिया गया है. किन सेक्टर्स में काबिल लोगों की ज्यादा कमी है? किन सेक्टर्स में आने वाले समय में Job की डिमांड सबसे ज्यादा बढ़ने वाली है? ये रिपोर्ट इन सभी सवालों के जवाब देती है.\n\nसाल दर साल बढ़ती गई Talent Crisis\n\nमैनुफैक्चरिंग हो या मार्केटिंग, ट्रांसपोर्ट या ट्रेड, टेक्निकल या नॉन टेक्निकल… हर बदलते साल के साथ दुनिया में टैलेंट की कमी कैसे बढ़ती गई है. ये तस्वीर मैनपावर ग्रुप की Talent Shortage Report 2022 में साफ नजर आती है. देखिए ये आंकड़े-\n\nसाल कितनी % कंपनियों को टैलेंटेड लोग नहीं मिले 2006 40% 2007 41% 2008 31% 2009 30% 2010 31% 2011 34% 2012 34% 2013 35% 2014 36% 2015 38% 2016 40% 2018 45% 2019 54% 2021 69% 2022 75%\n\nकिन सेक्टर्स में टैलेंट की सबसे ज्यादा कमी?\n\nमैनपावर ग्लोबल टैलेंट रिपोर्ट 2022 के अनुसार जिन सेक्टर्स में टैलेंट की सबसे ज्यादा कमी है, वे हैं-\n\nएजुकेशन, हेल्थ और गवर्नमेंट – 76% Talent Shortage\n\nआईटी, टेक्नोलॉजी – 76% टैलेंट शॉर्टेज\n\nमैनुफैक्चरिंग – 76% टैलेंट की कमी\n\nबैंकिंग और फाइनांस – 75% कमी\n\nहोलसेल और रिटेल ट्रेड – 75% कमी\n\nरेस्टोरेंट और होटल – 74% कमी\n\nकंस्ट्रक्शन – 72% टैलेंट की कमी\n\nTalent Crisis में कहां खड़ा है भारत?\n\nइस रिपोर्ट में ग्लोबल एवरेज (75%) के अलावा ये भी बताया गया है कि किस देश में टैलेंट की कितनी कमी है. ऐसे कुल 40 देशों की लिस्ट दी गई है. इसमें भारत का भी नाम है. पूरी लिस्ट आप यहां देख सकते हैं. इस लिस्ट में सबसे ऊपर ताइवान है, जहां काबिल लोगों की सबसे ज्यादा कमी है.\n\nताइवान- 88% कंपनियों को नहीं मिल रहे काबिल लोग\n\nपुर्तगाल – 85%\n\nसिंगापुर- 84%\n\nचीन- 83%\n\nहॉन्गकॉन्ग- 83%\n\nभारत- 83%\n\nरोमानिया- 82%\n\nऑस्ट्रेलिया- 81%\n\nब्राजील- 81%\n\nस्पेन- 80%\n\nफ्रांस- 79%\n\nजर्मनी- 79%\n\nआयरलैंड- 79%\n\nग्रीस- 78%\n\nसाउथ अफ्रीका- 78%\n\nब्रिटेन- 78%\n\nकनाडा- 77%\n\nगॉटेमाला- 77%\n\nस्वीडन- 77%\n\nऑस्ट्रिया- 76%\n\nबेल्जियम- 76%\n\nहंगरी- 75%\n\nइजरायल- 74%\n\nजापान- 74%\n\nस्विट्जरलैंड- 74%\n\nअमेरिका- 74%\n\nअर्जेंटीना- 73%\n\nइटली- 72%\n\nतुर्की- 71%\n\nफिनलैंड- 70%\n\nनॉर्वे- 70%\n\nपोलैंड- 70%\n\nपेरू- 67%\n\nकोस्टा रीका- 66%\n\nनेदरलैंड्स- 66%\n\nमेक्सिको- 65%\n\nपनामा- 64%\n\nकोलंबो- 61%\n\nस्लोवाकिया- 56%\n\nचेक रिपब्लिक- 49%\n\nग्रेजुएट से ज्यादा पढ़े-लिखे अनपढ़!\n\nअगर भारत की बात करें तो यहां की बेरोजगारी दर में अनपढ़ से ज्यादा पढ़े-लिखों की संख्या है. ये जानकारी खुद केंद्र सरकार ने लोकसभा में दी थी. सरकार का कहना था कि ग्रेजुएट लोगों की बेरोजगारी का दर 17% है, जबकि अनपढ़ों की सिर्फ 0.6% है.\n\nवहीं, अगर National Employability Report पर गौर करें, तो इसमें दावा किया गया था कि देश के 98.5% इंजीनियर भविष्य में आने वाली नई नौकरियों के काबिल नहीं हैं.",
    "Indore Crime News : अमेरिकी नागरिकों से 100 करोड़ ठगने वाला उदयपुर से गिरफ्तार": "Indore Crime News : अमेरिकी नागरिकों से 100 करोड़ ठगने वाला उदयपुर से गिरफ्तार\n\nIndore Crime News : इंदौर (नईदुनिया प्रतिनिधि)। सोशल सिक्योरिटी नंबर (एसएसएन) अधिकारी बन अमेरिकी नागरिकों से ठगी करने वाले आरोपित हर्ष भावसार को क्राइम ब्रांच ने उदयपुर से पकड़ लिया। उस पर 100 करोड़ रुपये से ज्यादा की ठगी का आरोप है। क्राइम ब्रांच को हर्ष की दो वर्ष से तलाश थी। इतना ही नहीं आरोपित पर पुलिस आयुक्त हरिनारायणाचारी मिश्र ने 30 हजार रुपये का इनाम घोषित किया था। इधर, अमेरिकी जांच एजेंसी एफबीआइ ने भी हर्ष के खिलाफ पुलिस आयुक्त को सुबूत भी सौंपे थे।\n\nक्राइम ब्रांच ने ठगी के मामले में नवंबर 2020 में इंदौर की स्कीम-94 स्थित ओके सेंट्रल बिल्डिंग से आरोपित जोशी वट्टपरबिल फ्रांसिस, जयराज पटेल, मेहुल, संदीप, यश प्रजापति, हिमांशु सांचला, अक्षत, चंचल, रोहित, विशाल, विश्व दवे, रोशन गोस्वामी, जितेंद्र, अर्चित विजयवर्गीय, राहुल श्रीवास्तव, करण, कुलदीप, चिंतन गदोया, महिमा पटेल, आकृति, आलिया शेख को गिरफ्तार किया था। आरोपित इंटरनेशनल काल सेंटर की आड़ में अमेरिकी नागरिकों से ठगी कर रहे थे। कार्रवाई होते देख काल सेंटर संचालक करण भट्ट और हर्ष भावसार फरार हो गए थे। 27 जून 2022 को क्राइम ब्रांच ने करण को उत्तराखंड से गिरफ्तार कर लिया था, लेकिन हर्ष पुलिस को लगातार चकमा दे रहा था।\n\nफरारी के दौरान मठ और मंदिर में रुकता था - शुक्रवार पुलिस को खबर मिली हर्ष अहमदाबाद से उदयपुर जा रहा है। डीसीपी (अपराध) निमिष अग्रवाल ने रात में ही टीम उदयपुर के लिए रवाना की और हर्ष को एक होटल से गिरफ्तार कर लिया। शनिवार दोपहर उसको कोर्ट पेश कर सात दिनों के रिमांड पर ले लिया। आरोपित से एडीसीपी (अपराध) गुरुप्रसाद पाराशर व एसीपी (अपराध) निमेष देशमुख पूछताछ कर रहे हैं। हर्ष ने बताया कि वह दो साल से देशभर में फरारी काट चुका है। मठ और मंदिरों में रुककर साथियों की जमानत का इंतजार कर रहा था।\n\nठगी का तरीका : एसएसएन अफसर बन धमकाया\n\nआरोपित करण और हर्ष इंटरनेशनल काल सेंटर यूसी इन्फोटेक की आड़ में अमेरिकी नागरिकों को धमकाते थे। खुद को सोशल सिक्योरिटी नंबर (एसएसएन) अफसर बताकर ड्रग केस, चेक बाउंस, साइबर अफराध, ट्रैफिक उल्लंघन जैसी अवैध गतिविधियों में लिप्त होने की धमकी देकर एसएसएन नंबर बंद करने की धमकी देते थे। आरोपित डालर में रुपये वसूलते और चीन, पेरू सहित अन्य देशों के खातों के जरिए भारतीय हवाला कारोबारियों के माध्यम से कैश करवा लेते थे। अमेरिकी नागरिकों को जेम्स स्टूवर्ड, बेंजामिन एल्बर्ट, हेरिफ स्कोट, जनाथन रे, मार्टिन मेन, केलिना वाल्टर, जेनिफर वाकर जैसे प्रचिलित नामों से काल करते थे। अमेरिकी नागरिकों का डेटा इंटरनेट से खरीदा था।\n\nसुबूत : एफबीआइ ने कथन लेकर सौंपी रिपोर्ट\n\nआरोपितों ने करीब 100 करोड़ रुपयों की ठगी स्वीकारी तो अफसर चौंक गए। पुलिस मुख्यालय के माध्यम से एफबीआइ को रिपोर्ट भेजी और उन लोगों के कथन (आनलाइन) लिए जिनके साथ ठगी हुई थी। एफबीआइ अधिकारियों ने इंदौर पुलिस आयुक्त को पीड़ितों की रिपोर्ट सौंपी। इस मामले में करण भट्ट से पूछताछ भी की। इस जालसाजी में गुजरात के शैलेष पंड्या, वत्सल्य मेहता, तुषार, देव त्रिवेदी आदि का नाम भी सामने आया है, जो अफसरों के नाम से 70 लाख रुपये ले चुके थे।\n\nPosted By: Hemraj Yadav",
    "Lalbaugcha Raja: जानें क्यों प्रसिद्ध हैं मुंबई के लाल बाग के गणपति, कहा जाता है मन्नत का राजा": "Lalbaugcha Raja: जानें क्यों प्रसिद्ध हैं मुंबई के लाल बाग के गणपति, कहा जाता है मन्नत का राजा\n\nLalbaugcha Raja: जानें क्यों प्रसिद्ध हैं मुंबई के लाल बाग के गणपति, कहा जाता है मन्नत का राजा\n\nAdvertisement\n\nमुंबई। देश भर में गणेशोत्सव की धूम है। 31 अगस्त, बुधवार को गणेश चतुर्थी का त्योहार है। इस दिन लोग घरों या पंडालों में भगवान गणेश को स्थापित हैं और उनकी विधिवत पूजा-अर्चना करने के बाद विसर्जित करते हैं। गणेशोत्सव 10 दिनों तक चलता है। जब बात गणेशोत्सव की आती है, तो मुंबई के लालबागचा राजा का नाम जरूर आता है। भगवान श्रीगणेश को हिंदू धर्म में प्रथम पूजनीय देवता माना गया है। गणेश चतुर्थी का दिन भगवान श्रीगणेश को समर्पित होता है।\n\nAdvertisement\n\nमुंबई में लालबाग के राजा की प्रसिद्धि इतनी ज्यादा है कि लोग न केवल देश बल्कि विदेश से भी लालबाग के दरबार में हाजिरी लगाने जाते हैं। लाल बाग के राजा को आजादी मिलने से पहले पेरू चाल बाजार के नाम से जाना जाता था।\n\nAdvertisement\n\nलेकिन बाद में यह किसी कारण बंद हो गया। हालांकि बाद में यह नए रूप में शुरू हुआ तो अपनी भव्यता के कारण चर्चा में आया। मान्यता है कि लालबाग के राजा से जो मन्नत मांगी जाती है, वह पूरी जरूर होती है। इसलिए इन्हें मन्नत का राजा भी कहा जाता है।\n\nलालबागचा राजा गणपति की मूर्ति का आयोजन कांबली परिवार द्वारा आठ दशकों से अधिक समय से किया जा रहा है। लालबागचा राजा सार्वजनिक गणेशोत्सव मंडल की प्रतिष्ठित 14 फीट लंबी गणेश प्रतिमा का अनावरण 2 साल के अंतराल के बाद 30 अगस्त को किया गया था।\n\nये भी पढ़ें : आज से देश और महाराष्ट्र में दस दिवसीय गणेशोत्सव की हो गई शुरुआत",
    "Amazon Forest: धरती के फेफड़े कहे जाते हैं अमेज़न के जंगल, जानिए क्या है इसका कारण": "Interesting Fact About Amazon Forest: धरती पर जीवन जीने के लिए ऑक्सीजन की जरूरत होती है. धरती पर ऑक्सीजन की प्राप्ति हमें पेड़-पौधों से होती है जिनमें जगंलों की अहम भूमिका है. दुनिया के सबसे घने और बड़े जंगलों में शुमार अमेज़न के जंगल दक्षिणी अमेरिका महाद्वीप में फैले उष्णकटिबंधीय वर्षा वन हैं. अमेज़न जंगल को दुनिया का सबसे बड़ा वर्षा वन कहा जाता है. लेकिन क्या आपको यह पता है कि अमेज़न के जंगल को 'धरती का फेफड़ा' भी कहते हैं. आइये जानते हैं कि इनको क्यों कहा जाता है 'धरती का फेफड़ा' -\n\nइसलिए कहलाते हैं 'धरती के फेफड़े'\n\nअमेज़न के जंगल से हमें करीब 20% ऑक्सीजन मिलता है इसलिए इसे 'धरती का फेफड़ा' कहते हैं. धरती पर मौजूद पेड़-पौधों में ऑक्सीजन का सबसे बड़ा भाग हमें अमेज़न के जंगलों से मिलता है. ये जंगल अधिक मात्रा में कार्बन डाइऑक्साइड को सोखते हैं और सांस लेने के ऑक्सीजन देते हैं. यह विश्व के पर्यावरण संतुलन में बड़ी भूमिका निभाते हैं. अमेज़न जंगल के बीचो-बीच से अमेज़न नदी गुजरती है जिसे 'अमेज़न जंगल की ऑक्सीजन' कहा जाता है.\n\nइतने बड़े क्षेत्र में फैले हैं अमेज़न के जंगल\n\nइनका विस्तार दक्षिणी अमेरिक महाद्वीप के 9 देशों में है. ये देश ब्राजील, पेरू, कोलंबिया, गुयाना, बोलिविया, सूरीनाम, फ्रेंच गुयाना, इक्वेडोर, वेनेजुएला हैं जहां अमेज़न जंगलों का विस्तार पाया जाता है. अमेज़न जंगलों का सबसे अधिक हिस्सा ब्राजील में पड़ता है. इसके 9 देशों में फैले होने से इस बात का अंदाजा लगाया जा सकता है कि यह कितने विशाल जंगल हैं. विश्व के नौवें बड़े देश के आकार के बराबर इन जंगलों का विस्तार है.\n\nअमेज़न जंगलों से जुड़े अन्य तथ्य\n\nअमेज़न जंगल से गुजरने वाली अमेज़न नदी विश्व की दूसरी सबसे लंबी( सबसे लंबी नील नदी) नदी है. हालांकि अपने अपवाह क्षेत्र के हिसाब से यह सबसे अधिक लंबी है क्योंकि इसमें लगभग एक हजार से अधिक नदियां आकर मिलती हैं. अमेज़न के जंगल में विश्व की लगभग 10 प्रतिशत जीव-जंतुओं की प्रजातियां पायी जाती हैं. इसके अलावा कई प्रकार के कीड़े-मकोड़े और पक्षी पाए जाते हैं.\n\nये भी पढ़ें-\n\nInteresting Fact About Moon: चांद को क्यों नहीं कहा जाता चाचा, ताऊ या फूफा? आखिर चंदा मामा ही क्यों है\n\nReason For Sweating: गर्मी लगने पर क्यों आता है पसीना? बहुत आसान सा है जवाब",
    "दुनियाभर में मंकीपॉक्स के मामले 50,000 पार, अमेरिका और यूरोप में संक्रमण की रफ्तार घटी": "दुनिया\n\nदुनियाभर में मंकीपॉक्स के मामले 50,000 पार, अमेरिका और यूरोप में संक्रमण की रफ्तार घटी\n\nदुनियाभर में मंकीपॉक्स के मामले 50,000 पार, अमेरिका और यूरोप में संक्रमण की रफ्तार घटी\n\nलेखन प्रमोद कुमार Sep 01, 2022, 10:45 am 3 मिनट में पढ़ें\n\nदुनियाभर में मंकीपॉक्स के कुल मामले 50,000 पार\n\nविश्व स्वास्थ्य संगठन (WHO) ने बताया है कि दुनियाभर में मंकीपॉक्स के कुल मामलों की संख्या 50,000 से पार हो गई है। राहत की बात यह है कि इस बीमारी के हॉटस्पॉट बने अमेरिका और यूरोप में इसकी रफ्तार धीमी होने लगी है। WHO के पास इस साल अब तक मंकीपॉक्स के 50,496 मामले और इसके कारण हुई 16 मौतें दर्ज हुई हैं। जुलाई में इस बीमारी को वैश्विक स्वास्थ्य आपातकाल घोषित किया गया था।\n\nजानकारी क्या है मंकीपॉक्स?\n\nमंकीपॉक्स एक जूनोटिक (एक प्रजाति से दूसरी प्रजाति में फैलने वाली) बीमारी है। यह बीमारी मंकीपॉक्स वायरस से संक्रमण के कारण होती है जो पॉक्सविरिडाइ फैमिली के ऑर्थोपॉक्सवायरस जीनस से आता है। ये सबसे पहले 1958 में बंदरों की एक बस्ती में मिला था और वहीं से इसे अपना नाम मिला है। यह धीरे-धीरे म्यूटेट होने वाला DNA वायरस है। इसके लक्षण दिखने में संक्रमित होने के बाद 5 से 21 दिनों तक का समय लग सकता है।\n\nबयान रोका जा सकता है संक्रमण- WHO प्रमुख\n\nWHO प्रमुख डॉ टेड्रोस एधेनोम गैब्रेयेसस ने कहा कि नए मामलों में आ रही गिरावट बताती है कि संक्रमण को रोका जा सकता है। उन्होंने कहा कि अमेरिका, कनाडा, जर्मनी और नीदरलैंड आदि देशों में नए मामले कम हो रहे हैं। यह जनस्वास्थ्य के लिए उठाए गए कदमों और समुदायिक तौर पर किए प्रयासों के प्रभाव को दिखाता है। यह शुरू से ही कहा जा रहा है कि सही उपायों के साथ इस संक्रमण पर रोक लगाई जा सकती है।\n\nजानकारी इन तीन कदमों से रोका जा सकता है मंकीपॉक्स- डॉ टेड्रोस\n\nडॉ टेड्रोस ने कहा कि मंकीपॉक्स को खत्म करने के लिए तीन चीजें जरूरी हैं। पहली है कि इसके सबूत होने चाहिए कि इसे रोका जा सकता है। दूसरी राजनीतिक इच्छाशक्ति और प्रतिबद्धता और तीसरी चीज है जनस्वास्थ्य के लिए उठाए जाने वाले जरूरी कदम।\n\nमंकीपॉक्स 101 क्षेत्रों में दर्ज हो चुके मामले\n\nअभी तक दुनिया के 101 क्षेत्रों में मंकीपॉक्स के मामले दर्ज हो चुके हैं। हालांकि, इनमें से केवल 52 ऐसे क्षेत्र हैं, जहां पिछले सात दिनों में इसका कोई मामला सामने आया है और इनमें से भी 27 में केवल दो-चार मामले दर्ज हो रहे हैं। अमेरिका में अभी तक इसके सबसे ज्यादा 17,994, स्पेन में 6,543, ब्राजील में 4,693, फ्रांस में 3,547, जर्मनी में 3,467, ब्रिटेन में 3,413, पेरू में 1,463 मामले सामने आए हैं।\n\nप्रसार कैसे फैलता है मंकीपॉक्स?\n\nमंकीपॉक्स से संक्रमित किसी जानवर या इंसान के संपर्क में आने पर कोई भी व्यक्ति संक्रमित हो सकता है। यह वायरस टूटी त्वचा, सांस और मुंह के जरिए शरीर में प्रवेश करता है। छींक या खांसी के दौरान निकलने वाली बड़ी श्वसन बूंदों से इसका प्रसार होता है। इंसानों में मंकीपॉक्स के लक्षण चेचक जैसे होते हैं। शुरूआत में बुखार, सिरदर्द, मांसपेशियों और पीठ में दर्द, थकावट होती है और तीन दिन में शरीर पर दाने निकलने लग जाते हैं।\n\nइलाज ऑक्सफोर्ड यूनिवर्सिटी में शुरू हुआ दवा का ट्रायल\n\nऑक्सफोर्ड यूनिवर्सिटी में मंकीपॉक्स के इलाज के लिए दवा का क्लिनिकल ट्रायल (इंसानों पर परीक्षण) शुरू हुआ है। ट्रायल में टेकोविरिमैट (Tecovirimat) की सुरक्षा और प्रभावकारिता को परखा जाएगा। इस दवा को शुरुआत में स्मॉलपॉक्स से लड़ने और वायरस को कोशिकाओं में फैलने से रोकने के लिए विकसित किया गया था। मंकीपॉक्स के खिलाफ जानवरों में उत्साहवर्धक नतीजे देने के बाद अब इसका क्लिनिकल ट्रायल शुरू हुआ है, जो दिसंबर तक पूरा हो सकता है।",
    "इन 5 मां दुर्गा मंदिरों की कहानी आपको भी डाल देगी हैरत में, जानने के बाद परिवार संग कर आएं दर्शन": "धारी देवी, डांग चौरा, उत्तराखंड - Dhari Devi, Dang Chaura, Uttarakhand धारी देवी मंदिर कल्यासौर गांव में अलकनंदा नदी के तट पर श्रीनगर और रुद्रप्रयाग के बीच स्थित है। धारी देवी को उत्तराखंड की संरक्षक देवी के रूप में जाना जाता है। इस मंदिर में केवल देवी के ऊपरी शरीर की पूजा की जाती है जबकि निचले शरीर को कहीं और स्थापित किया गया है। ऐसा कहा जाता है कि एक बार बाढ़ में धारी देवी की मूर्ति पानी में बह गई थी, और बेहतर हुए वो धारो गांव के पास एक चट्टान में फंस गई थी। जब स्थानीय लोगों ने मूर्ती को तो उसमें से जय-जयकार की आवाज सुनाई दे रही है और इस दिव्य आवाज की वजह से गांव वालों ने मूर्ती को स्थापित कर मंदिर बनाने का निर्णेय लिया। इस मंदिर से एक और दिलचस्प बात ये भी जुड़ी हुई है कि देवी की पत्थर की छवि एक लड़की से एक महिला के रूप में बदल जाती है और अंत में दिन के आखिर में बूढी औरत के चेहरे के रूप में दिखने लगती है। लव मैरिज के लिए मम्मी-पापा हैं खिलाफ, पहुंच जाए देश के ये 4 मंदिर जहां इच्छा मांगते ही मनपसंद से होगी शादी\n\n\n\nकामाख्या देवी, गुवाहाटी - Kamakhya Devi, Guwahati गुवाहाटी, असम में नीलाचल पहाड़ी पर, देवी कामाख्या का विस्मयकारी मंदिर स्थित है। जो बात इसे मंदिर को अद्वितीय बनाती है, वो है यहां की महिला जननांग के आकार की चट्टान। जी हां, यहां किसी भी देवी मूर्ती की पूजा नहीं होती, बल्कि यहां महिला जननांग के आकार की चट्टान की पूजा होती है। हर साल जून में, यहां एक प्रसिद्ध मेला भी लगता है, जिसे बुबची मेला के रूप में जाना जाता है। माना जाता है कि इस दौरान देवी को मासिक धर्म होता है, और इस समय कपाट बंद रहते हैं। (फोटो साभार : TOI.com)",
    "Woolen History: बड़ी दिलचस्प है ऊन से स्वेटर बनने की कहानी, जानें कैसा है इतिहास, कहां से हुई शुरुआत": "Woolen Clothes History : बस एक दो महीने और फिर शुरू हो जाएगा ठंड का मौसम. सर्दियों से बचने हम ऊनी कपड़े (Woolen clothes) पहनते हैं. मां के हाथों का स्वेटर हो या मार्केट में मिलते शॉल, दास्ताने और मोजे..ये हमें सर्द मौसम से बचाते हैं. कई लोगों को तो सर्दी का मौसम काफी पसंद होता है. लेकिन क्या आप जानते हैं कि जिस ऊन के कपड़ों को आप इतने पसंद से पहनते हैं, उसका इतिहास (Woolen clothes History) भी काफी इंटरेस्टिंग हैं. चलिए आज आपको बताते हैं कि ऊन बनाने का आइडिया कहां से आया, कैसे इसकी शुरुआत हुई, पहली बार इससे बने कपड़े कब और कहां पहने गए थे...\n\nऋग्वेद में मिलता है ऊन का जिक्र\n\nऊन का इतिहास काफी प्राचीन माना जाता है. वेदों में धार्मिक कर्मकांडों के लिए ऊनी वस्त्रों का जिक्र मिलता है. ऋग्वेद में गड़ेरियों के देवता पश्म की स्तुति का वर्णन है और ऊन कातने का उल्लेख भी. माना जाता है किकि हजारों साल पहले जब जंगल कटने की शुरुआत हुई. बस्तियां बसने लगीं. दूध और मांस के लिए भेड़-बकरी का पालन शुरू हुआ तो यहीं से भेड़-बकरी के बालों से ऊन बनाने का आइडिया आया. माना जाता है कि उसी वक्त सबसे पहले ऊन से कपड़े बनाए गए. मिस्र, बेबिलोन की कब्रों में भी ऊनी कपड़ों के टुकड़े मिले हैं.\n\nरोमन आक्रमण से पहले ब्रिटेन में ऊनी कपड़ो का इस्तेमाल\n\nइतिहास में जिक्र है कि रोमन आक्रमण से पहले ब्रिटेन के लोग ऊनी कपड़े पहनते थे और इसका इस्तेमाल करते थे। विंचेस्टर फैक्टरी ने ऊन के इस्तेमाल शुरू होने के बाद इंग्लैंड में इसका उपयोग हुआ. साल 1788 में अमेरिका के हार्टफोर्ड में पानी से चलने वाली ऊन फैक्टरी की शुरुआत हुई. तब ऊन को केराटिन नाम की प्रोटीन से बनाया जाता था. यह वही प्रोटीन है, जिससे हमारे बाल-नाखून, चिड़ियों के पंख और जानवरों के सींग बने होते हैं.\n\nऊन असली है तो आग नहीं पकड़ती\n\nदरअसल, ऊनी कपड़ों में मौजूद प्रोटीन कुछ कीट-पतंगों की इल्लियां को खूब पसंद होता है. वे इसे आराम से खाती है. प्रोटीन और धागे में जो पानी की मौजूदगी होती है, उसके कारण अगर ऊन असली है तो उसमें कभी भी आग नहीं पकड़ सकती. ज्यादातर ऊन व्हाइट, ब्लैक और ब्राउन कलर में होते हैं.\n\nकहां की ऊन सबसे बढ़िया\n\nकश्मीर, तिब्बत और पामीर के पठार में पाए जाने वाली बकरियों के ऊन सबसे बढ़ियां किस्म की ऊन मानी जाती है. इस ऊन को पशमीना ऊन कहते हैं. दक्षिण अमेरिका में पेरू के एंडीज की पहाड़ियों में विकुना नाम के जानवर में भी पशमीना जैसी बढ़िया ऊन मिलती है. यह सबसे महंगी मानी जाती है. मेरिनो नस्ल की भेड़ों की ऊन अच्छी किस्म की ऊन मानी जाती है. कहा यह भी जाता है कि एक मेरिनो भेड़ सालभर में 5,500 मील लंबाई तक का ऊन बना देती है.\n\nये भी पढ़ें",
    "खतरे में क्यों हैं दुनिया भर के केले और परमाणु तकनीक कैसे बचा सकती है उन्हें?": "हाइलाइट्स दुनिया का चौथाई केला उद्योग को केले की फ्यूसारियम बीमारी से खतरा हो गया है. इस बीमारी से निपटने के लिए वैज्ञानिक म्यूटेशन ब्रीडिंग पद्धति इस्तेमाल कर रहे हैं. दक्षिण पूर्व एशिया तक सीमित रहने वाली बीमारी 3 साल पहले ही लैटिन अमेरिका पहुंची थी.\n\nकेले (Banana) को भारत में एक फल के रूप में ही देखा जाता है. हालांकि यह एक प्रमुख और लोकप्रिय फल है जिसकी खेती होती है, दुनिया भर में यह 40 करोड़ लोगों के रोजगार का कारण भी है. केले दुनिया में ब्राजील जैसे कई देशों की अर्थव्यवस्थाओं में खासा योगदान भी देता है, लेकिन पिछलेकुछ समय से दुनिया में केले फ्यूसारियम (Fusarium) या पनामा विल्ट बीमारी से पीड़ित हैं जिससे दुनिया में केले की अर्थव्यवस्था बुरी तरह से प्रभावित हो रही है. मिट्टी में पनपने वाले एक फफूंद ( ने लैटिन अमेरिका (Latin America) सहित दुनिया भर में केले की फसलों को उजाड़ कर रख दिया है. लेकिन अंतराष्ट्रीय परमाणु ऊर्जा एजेंसी वैज्ञानिकों को परमाणु तकनीक (Nuclear Technology) से इस बीमारी से निपटने में मदद कर रही है.\n\nएक चौथाई फसल तबाह\n\nफ्यूसारियम या पनामा विल्ट एक तरह का फफूंद होता है जो मिट्टी में पनपता है और पौंधों पर हमला करता है. यह फफूंद अब लैटिन अमेरिका में फैल चुका है जबकि यह पहले ही दुनिया के कई देशों में केले की फसलों को तबाह कर चुका है. आईएईए के मुताबिक दुनिया भर में हर साल 155 मैट्रिक टन केले का उत्पादन होता है और उसमें से एक चौथाई को फ्यूसारियम से खतरा है.\n\nपरमाणु तकनीक का उपयोग\n\nअब आईएईए छह लैटिन अमेरिकी देशों के वैज्ञानिकों को इस बीमारी की पहचान करने और रोकने में मदद कर रहा है. इसके लिए वे परमाणु विकिरण तकनीक का उपयोग करेंगे जिसमें किसी चीज को नाभकीय विकिरण का सामना कराया जाता है. यह तकनीक पहले ही खाद्य उद्योग में कई बीमारियों को नष्ट करने के लिए उपयोग में लाई जाती है.\n\nलैटिन अमेरिका के वैज्ञानिकों का प्रशिक्षण\n\nइस तकनीक से बैक्टीरिया और कीड़े खत्म किए जाते हैं, लेकिन उससे उनका स्वाद और गंध में कोई बदालव नहीं आता है. केले की बीमीरी को इस तकनीक से म्यूटेशन ब्रिडिंग पद्धति से यह बीमारी रोधक फसल पैदा की जाएगी. इसी साल फरवरी में ही आईएईए ने ब्राजील, कोलंबिया, कोस्टारिका, इक्वाडोर, पेरू और वेनेजुएला के 12 वैज्ञानिकों को म्यूटेशन ब्रीडिंग का प्रशिक्षण दिया है.\n\nकेले (Banana) की बीमारी से पूर्वी एशिया में पहले से ही काफी फसलों को खराब कर चुकी है. (प्रतीकात्मक तस्वीर: shutterstock)\n\n5 साल तक मिलेगी मदद\n\nफ्यूसारियम बीमारी का सबसे नया संस्करण ट्रॉपिकल रेस 4 या टीआर4 कहलाता है. यह फफूंद मिट्टी में दशकों तक जिंदा रह सकता है और उसे नियंत्रित करना बहुत मुश्किल हो जाता है. ऐसे में इस बीमारी से प्रतिरेध करने वाली केले की नई प्रजाति का उत्पादन ही इस बीमारी से निपटने का कारगर उपाय है. आईएईए प्रभावित देशों को अगले पांच साल तक इस बीमारी की पहचान करने, निगरानी और रोकथाम के लिए मदद करेगा.\n\nयह भी पढ़ें: धूम्रपान से फेफड़ों के साथ दिलोदिमाग को भी होता है नुकसान\n\nतीन साल पहले ही लैटिन अमेरिका में\n\nटीआर 4 का वेरिएंट इससे पहले दक्षिण पूर्व एशिया में दशको से वहीं तक सीमित थी, लेकिन इसे लैटिन अमेरिका में सबसे पहले 2019 में खोजा गया था. इसकी वजह से कोलंबिया में आपातकाल लगाना पड़ा था, जो दुनिया का पांचवा सबसे बड़ा केला निर्यातक देश है. 2014 में संयुक्त राष्ट्र के खाद्य एवं कृषि संगठन ने कहा था कि एशिया के देशों में फ्यूसारियम के टीआर4 स्ट्रेन से निपटने के लिए 4.7 करोड़ डॉलर की जरूरत होगी.\n\nदुनिया में केले (Banana) के उद्योगों का मूल्य 8 अरब डॉलर है. (प्रतीकात्मक तस्वीर: shutterstock)\n\nकेले दुनिया के सबसे ज्यादा खपत वाला और निर्यात करने वाला फल है. हर साल 8 अरब डॉलर के उद्योग इसके उत्पादन पर आधारित है. कई छोटे किसानों की 75 प्रतिशत मासिक आय इसी पर निर्भर है. एक फल और भोजन के हिस्से के रूप में भी केला काफी पोषण दायी उत्पाद माना जाता है और दुनिया के कई हिस्से पोषण के लिए इसी पर निर्भर भी हैं. इसलिए इस बीमारी का इलाज एक बड़ी प्राथमिकता हो गई है, ये कोई हैरानी की बात नहीं है.\n\nTags: Agriculture, Plantation, Research, Science",
    "Travel tips : आप भी ट्रेकिंग के हैं शौकीन तो इस जगह पर जरूर जाएं !": "ट्रेकिंग करना अधिकतर लोगों को पसंद होता है। ट्रैकिंग शब्द जितना आसान लगता है, उतना ही डरावना और खतरनाक होता है। ट्रेकिंग के शौक़ीन लोग अपनी जान हथेली पर रखकर टहलने जाते हैं। आप आज तक कई पहाड़ों की चोटी पर ट्रेकिंग कर चुके होंगे। लेकिन आज हम आपको एक ऐसे शहर के बारे में बताने जा रहे हैं जहां आप सिर्फ ट्रेकिंग करके ही पहुंच सकते हैं। इस शहर में जाने के लिए रेल या बस सेवा उपलब्ध नहीं है। यदि आप ट्रेकिंग के शौकीन हैं तो यह शहर आपके लिए परफेक्ट हो सकता है।\n\nबता दे की, पेरू में कुज़्को क्षेत्र में एक प्राचीन शहर स्थित है। जिसका नाम माचू पिचू है। यह शहर 2430 मीटर की ऊंचाई पर स्थित है। यूनेस्को ने 1983 में शहर को एक प्राचीन विश्व धरोहर घोषित किया। इस शहर में जाने के लिए आपको 2 दिनों के लिए ट्रेकिंग की यात्रा करनी होगी। यह सफर बेहद रोमांचक होता है। माचू पिचू में एक बार में केवल 500 लोग ही ट्रेकिंग करते हुए जा सकते हैं जिनमें से 300 लोग माल ढोने वाले गाइड हैं।\n\nआपकी जानकारी के लिए बता दे की, आपको गाइड का पालन करना होगा। रास्ते में आपको बेस कैंप भी मिल जाएंगे। माचू पिचू के दौरे को 12 सेक्टरों में बांटा गया है। आप यहां घूम सकते हैं और वास्तुकला और प्रकृति के खूबसूरत नजारे देख सकते हैं। माचू पिचू जाने के लिए अप्रैल से अक्टूबर का समय सबसे अच्छा है। इस समय यहां का मौसम बहुत ही खूबसूरत होता है।",
    "कैंपा कोला के बाद इस कोल्ड ड्रिंक ब्रांड को खरीद सकते हैं मुकेश अंबानी, एक नमकीन ब्रांड पर भी है नजर!": "हाल ही में खबर आई थी कि मुकेश अंबानी ने सॉफ्ट ड्रिंक ब्रांड कैंपा कोला को खरीद लिया है. इससे एक बात तो साफ हो गई थी कि मुकेश अंबानी अब बेवरेज के बिजनेस में घुसने की तैयारी कर रहे हैं. अब एक और खबर आ रही है, जिससे साफ हो गया है कि कंपनी बेवरेज मार्केट में एक बड़ा काम करने की तैयारी में है. खबर आ रही है कि कंपनी कार्बोनेटेड बेवरेज ब्रांड बिग कोला बनाने वाली कंपनी एजेई इंडिया लिमिटेड के साथ संयुक्त कारोबार समझौता करने की प्लानिंग कर रही है.\n\nरिलायंस एक नमकीन कंपनी का भी कर सकती है अधिग्रहण\n\nइतना ही नहीं, रिलायंस रिटेल इंदौर स्थित कंपनी आकाश नमकीन प्राइवेट लिमिटेड का अधिग्रहण भी कर सकती है. आकाश नमकीन कंपनी 1936 में शुरू हुई थी. यह कंपनी रतलामी सेव, चिवड़ा और भेल जैसे नमकीन बनाने और बेचने का बिजनेस करती है. इसके अलावा यह कंपनी बेसन के लड्डू, गुलाब जामुन और सोहन पापड़ी जैसी कई पारंपरिक मिठाइयों को पैक करती है.\n\nबिग कोला के बारे में भी जानिए\n\nबेवरेज के बिजनेस में तेजी से आगे बढ़ने के लिए रिलायंस कई क्षेत्रीय और स्थानीय ब्रांड्स के साथ बातचीत कर रही है. इसी कड़ी में वह पेरू स्थित एजेई समूह से भी बात कर रही है, जो भारत में पुणे स्थित मुख्यालय से अपना बिजनेस करती है. अभी कंपनी के पोर्टफोलियो में बिग कोला, बिग ऑरेन्ज, एनर्जी ड्रिंक वोल्ट और बेवरेज ब्रांड सीफ्रूट शामिल हैं. मुमकिन है कि रिलायंस रिटेल इस कंपनी के साथ संयुक्त उद्यम समझौता करे, जिससे वह कंपनी की मैन्युफैक्चरिंग और डिलीवरी क्षमता को इस्तेमाल कर सकेगी.\n\nकोका कोला-पेप्सी को टक्कर देगा कैंपा कोला\n\nमुकेश अंबानी की कंपनी ﻿Reliance industries﻿ ने प्योर ड्रिंक्स ग्रुप के घरेलू सॉफ्ट ड्रिंक ब्रांड कैंपा (Campa) को खरीद लिया है. स्वदेशी और आत्मनिर्भर होने की राह में ये एक बड़ा कदम है, जिससे मुकेश अंबानी भी खूब मुनाफा कमाएंगे. दिवाली तक कैंपा को 3 फ्लेवर में लॉन्च किया जाएगा, जिसमें उसके ओरिजनल फ्लेवर के साथ-साथ लेमन और ऑरेन्ज के फ्लेवर भी आएंगे. यह डील 22 करोड़ रुपये में हुई है.\n\n\n\n\n\nजिस तरह से मुकेश अंबानी बेवरेज बिजनेस में घुस रहे हैं, इससे एक बात तो साफ है कि कोका कोला और पेप्सी जैसे ब्रांड को तगड़ी टक्कर मिलने वाली है. मुकेश अंबानी ने इस फील्ड में एंट्री मारी है और एक बार आपको जगह-जगह दुकानों पर कैंपा कोला दिखने लगेगा. इसे रिलायंस रिटेल के खुद के स्टोर्स और लोकल किराना स्टोर के जरिए बेचा जाएगा.",
    "ये कैसा चमत्कार? अंतिम संस्कार के वक्त जिंदा हुई 3 साल की बच्ची, घंटेभर बाद फिर निकले प्राण": "डिहाइड्रेशन से थी पीड़ित\n\nमीडिया रिपोर्ट्स के मुताबिक 3 साल की कैमिला पराल्टा डिहाइड्रेशन से पीड़ित थीं। घर वालों ने उनको सैन लुइस पोटोसी के अस्पताल में भर्ती करवाया। उनको बुखार और उल्टी की भी शिकायत थी। ऐसे में डॉक्टरों ने उन्हें भर्ती कर इलाज शुरू कर दिया। साथ ही उनके घर वालों को बाहर इंतजार करने को कहा। सभी कैमिला के ठीक होने का इंतजार कर रहे थे, तभी डॉक्टरों ने उन्हें एक बुरी खबर सुनाई।\n\nताबूत में रखकर दे रहे थे अंतिम विदाई\n\nपरिजनों के मुताबिक डॉक्टर उस कमरे से बाहर आए और उन्होंने बताया कि उनकी बेटी की मौत हो गई है। इसके बाद उन्होंने अंतिम संस्कार की तैयारी की। वो ईसाई धर्म को मानते थे, ऐसे में उन्होंने एक ताबूत तैयार करवाया, जिसके ऊपरी हिस्से में कांच लगा था। जब बच्ची को उसमें रखकर अंतिम संस्कार के लिए ले जाया गया तो वहां कुछ ऐसा हुआ कि सबके होश उड़ गए।\n\nसांसें चल रही थीं\n\nघर वालों ने देखा कि ताबूत में लेटी उनकी बेटी की सांसें चल रही हैं। उन्होंने तुरंत उसको वहां से बाहर निकाला और सबकुछ छोड़कर अस्पताल भागे। ये वो वास्तव में एक चमत्कार की तरह था कि उनकी बेटी वापस लौट आई थी, लेकिन अस्पताल पहुंचने के बाद उनको एक और बुरी खबर मिली। डॉक्टरों ने बच्ची की दोबारा जांच की और फिर से उसे मृत घोषित कर दिया।\n\nमां ने कही ये बात\n\nबच्ची की मां ने मीडिया से बात करते हुए कहा कि हम सभी का दिल टूट गया है, क्योंकि मेरी बेटी बहुत खुश थी। वो मुझसे कहती थी मां मैं स्कूल जाना चाहती हूं। वो पहले से ही प्री की क्लास शुरू करना चाहती थी, लेकिन उसका निधन हो गया। जब दोबारा से उसकी सांसें लौटीं, तो वो काफी खुश हुए, लेकिन घंटेभर बाद दोबारा उसे मृत घोषित कर दिया गया।\n\nसंभोग के लिए मादा को परेशान कर रहा था नर ऑक्टोपस, शैल को हथियार बना किया हमला\n\nजांच शुरू हुई\n\nवहीं जनरल स्टेट अटॉर्नी जोस लुइस रुइज ने मामले में जांच के आदेश दिए हैं। उन्होंने कहा कि एक टीम शव का परीक्षण कर रही और ये पता लगाने की कोशिश कर रही कि बच्ची की मौत कैसे हुई। कुछ महीनों पहले पेरू में एक महिला को मृत घोषित कर दिया गया, लेकिन जब उसे ताबूत में बंद किया गया तो वो जिंदा निकली। इसके बाद अंतिम संस्कार में जमकर हंगामा हुआ था।",
    "रिलीज से पहले ऋतिक रोशन की 'विक्रम वेधा' का धमाल, एडवांस बुकिंग में कमा लिए इतने": "बता दें कि, विक्रम वेधा के ट्रेलर और Alcoholia गाने ने दर्शकों को इस फिल्म के लिए सुपर एक्साइटेड कर दिया है। ऋतिक रोशन और सैफ अली खान की 'विक्रम वेधा' की एडवांस बुकिंग शुरू हो गई है। अब फिल्म की एडवांस बुकिंग को लेकर नई खबर सामने आ रही है।\n\nमीडिया रिपोर्ट्स की मानें, तो देशभर में लगभग 1250 मल्टीप्लैक्स पर इसकी टिकटों की एडवांस बुकिंग की जा रही है। Sacnilk पोर्टल के मुताबिक, फिल्म ने रिलीज से पहले ही 17 लाख से ज्यादा की कमाई कर ली है। अब तक करीब 4,700 से ज्यादा टिकट्स बिक चुके हैं और गिनती लगातार बढ़ रही है।",
    "मानव ने सर्वप्रथम किस धातु का प्रयोग किया ?": "प्रश्‍न 1- मानव ने सर्वप्रथम किस धातु का प्रयोग किया ?\n\nउत्तर – ताँबा\n\nप्रश्‍न 2 – कोयले का सर्वाधिक उत्पादन कहाँ होता है ?\n\nउत्तर – झारखण्ड\n\nप्रश्‍न 3- प्रथम राजीव गाँधी राष्ट्रीय सदभावना पुरस्कार किसे प्रदान किया गया था ?\n\nउत्तर – मदर टेरेसा\n\nप्रश्‍न 4- बृहस्पति के कितने प्राकृतिक उपग्रह है ?\n\nउत्तर – 79 उपग्रह\n\nप्रश्‍न 5- फ्रिज में कौन-सी गैस होती है ?\n\nउत्तर – फ्रीऑन (क्लोरोफ्लोरो कार्बन – सीएफसी)\n\nप्रश्न-6- किसी शहर में वाहन से वायु अत्यधिक प्रदूषित होती है\n\nउत्तर- लेड (सीसा) से\n\nप्रश्न-7- अलजाइमर रोग में मानव शरीर का कौन सा अंग प्रभावित होता है?\n\nउत्तर- मस्तिष्क\n\nप्रश्न-8- इत्र की तीखी गंध अथवा सुगंध की पहचान मस्तिष्क के किस भाग द्वारा होता है?\n\nउत्तर- सेरेब्रम\n\nप्रश्न-9- डेक्टिलोलॉजी (संकेत भाषा) किसको सूचित करती है?\n\nउत्तर- शारीरिक विकलांगों के अध्ययन को\n\nप्रश्न-10- कौन से भारतीय राष्ट्रपति की मृत्यु पद पर रहते हुए हुई थी?\n\nउत्तर- डॉ जाकिर हुसैन\n\nप्रश्न-11- लीमा किस देश की राजधानी है?\n\nउत्तर- पेरू की\n\nप्रश्न-12- साइना नेहवाल कौन सा खेल खेलती है?\n\nउत्तर- बैंडमिन्टन\n\nप्रश्न-13- वह अंतरिक्ष शटल कौन सा था, जिसके दुर्घटनाग्रस्त होने पर कल्पना चावला की मृत्यु हुई?\n\nउत्तर- कोलम्बिया\n\nप्रश्न-14- किसे भारतेन्दु के नाम से पुकारा जाता है?\n\nउत्तर- हरिश्चन्द्र को\n\nप्रश्न-15- ओलम्पिक ध्वज में कितने वलय (रंग) है?\n\nउत्तर- पाँच\n\nप्रश्न-16- रस्किन बॉण्ड किस रूप में जाना जाता है?\n\nउत्तर- लेखक के रूप में\n\nप्रश्न-17- सी. आर. दास किस नाम से विख्यात है?\n\nउत्तर- देशबन्धु के नाम से\n\nप्रश्न-18- हिन्दी फिल्म इकबाल में कौन से क्रिकेट खिलाड़ी ने स्वयं को पेश किया?\n\nउत्तर- कपिल देव ने\n\nप्रश्न-19- भू-दिवस किस दिन मनाया जाता है?\n\nउत्तर- 22 अप्रैल को\n\nप्रश्न-20- महाभारत में भीष्म किसके पुत्र थे\n\nउत्तर- गंगा के\n\nभारत के किस राज्य को चाय बागानों की भूमि कहते हैं ?\n\nये है प्रतियोगी परीक्षा के लिए कुछ महत्वपूर्ण प्रश्न उत्तर\n\nइन प्रश्नों के साथ पूरी करें अपनी प्रतियोगी परीक्षा की तैयारी",
    "ओडिया डॉक्टर ने अंतर्राष्ट्रीय दर्द प्रबंधन सम्मेलन में बांग्लादेश में देश का प्रतिनिधित्व किया": "भुवनेश्वर: दर्द में हालिया प्रगति पर 7 वां अंतर्राष्ट्रीय सम्मेलन ढाका में प्रभावी दर्द प्रबंधन तकनीकों की खरीद के उद्देश्य से आयोजित किया गया था। प्रभावी इंटरवेंशनल दर्द प्रबंधन तकनीकों के बारे में जागरूकता पैदा करने के लिए, डॉ गौतम दास और दाराडिया के विशेषज्ञों की उनकी टीम ने ढाका में बांग्लादेश सोसाइटी फॉर एनेस्थेसियोलॉजिस्ट, क्रिटिकल केयर, और दर्द चिकित्सकों (बीएसएसीसीपीपी) के साथ डॉक्टरों के लिए प्रशिक्षण कार्यशालाओं के साथ एक अंतरराष्ट्रीय सम्मेलन आयोजित किया। जहां देश-दुनिया से डॉक्टर शामिल हुए।\n\nदेश का प्रतिनिधित्व करने वाले डॉक्टरों में से एक ओडिशा के डॉ शोवन कुमार रथ, निदेशक और स्वास्थ्य ग्राम अस्पताल के संस्थापक सदस्यों में से एक थे। जहां तक ​​दर्द प्रबंधन की बात है तो डॉ. रथ सबसे प्रीमियम डॉक्टरों में से एक हैं। दर्द में हालिया प्रगति पर 7वें अंतर्राष्ट्रीय सम्मेलन में डॉ. रथ को सम्मानित और सम्मानित किया गया।\n\nडॉ. शोवन रथ को डॉ. जमील सबित (पाकिस्तान के दर्द विशेषज्ञ) और प्रो डॉ. खलीलुर रहमान (बांग्लादेश के दर्द विशेषज्ञ) और डॉ. गुरुमूर्ति (भारत के दर्द विशेषज्ञ) द्वारा सम्मानित किया गया।\n\nस्वास्थ्य संवाद से खास बातचीत में डॉ. रथ ने कहा, ''पूरा सत्र शानदार अनुभव रहा। इस तरह के अंतरराष्ट्रीय स्तर के आयोजन में भारत का प्रतिनिधित्व करना और भाग लेना वास्तव में मेरे लिए सम्मान की बात थी। मैं अपने गुरु, शिक्षक और भारत के प्रसिद्ध चिकित्सक डॉ गौतम दास की उपस्थिति में सम्मानित होने के लिए अत्यधिक बाध्य था। \"\n\nसम्मेलन के बारे में बात करते हुए डॉ. रथ ने आगे कहा, \"यह सम्मेलन ढाका में 10 और 13 सितंबर को दो पूर्व-सम्मेलन और एक सम्मेलन के बाद की कार्यशाला के साथ हुआ। 9 सितंबर को बर्डेम अस्पताल में एक प्री-कॉन्फ्रेंस लाइव ऑपरेटिव वर्कशॉप का आयोजन किया गया था, जहां पुराने घुटने के दर्द, पीठ दर्द, गर्दन के दर्द आदि के लिए ऑपरेशन थियेटर से उन्नत कूल्ड रेडियोफ्रीक्वेंसी तकनीकों का प्रदर्शन किया गया था। सम्मेलन के बाद की कार्यशाला का आयोजन ढाका मेडिकल कॉलेज में किया गया था। 12 सितंबर को। यह इंटरवेंशनल दर्द प्रक्रियाओं के लिए बांग्लादेश में पहली कैडेवरिक कार्यशाला थी।\n\nउद्घाटन कार्यक्रम में मुख्य अतिथि बांग्लादेश की प्रधानमंत्री एसके हसीना थीं। वह वस्तुतः उपस्थित थीं और उन्होंने वस्तुतः सम्मेलन का उद्घाटन किया। उन्होंने बीएसएसीसीपीपी और एनेस्थिसियोलॉजिस्ट को कोविड के समय में महत्वपूर्ण भूमिका निभाने के लिए बधाई दी और उनसे मरीजों के दर्द को दूर करने में महत्वपूर्ण भूमिका निभाने की उम्मीद की।\n\nभारत, बांग्लादेश, नेपाल, पाकिस्तान, सूडान, अमेरिका, पेरू, मैक्सिको, स्पेन, इटली, रोमानिया, यूके, मलेशिया, सऊदी अरब, मिस्र, श्रीलंका, कोलंबिया, नॉर्वे, आयरलैंड और इंग्लैंड जैसे विभिन्न देशों के प्रतिनिधि और संकाय थे। सम्मेलन के दौरान भी मौजूद रहे। उनमें से अधिकांश ऑफ़लाइन शामिल हो गए, लेकिन कुछ संकाय वस्तुतः भी शामिल हो गए।\n\nबांग्लादेश के बाद सबसे अधिक भागीदारी भारत की थी। इस सम्मेलन में 36 भारतीय डॉक्टरों ने ऑफलाइन भाग लिया। इस सम्मेलन में लगभग 400 डॉक्टरों ने भाग लिया।\n\nसभी संकायों ने पुराने घुटने के दर्द, पीठ दर्द, सिरदर्द, कंधे का दर्द, कैंसर दर्द, गठिया दर्द, और इन दर्दनाक स्थितियों की देखभाल के लिए सबसे आधुनिक विकास जैसी विभिन्न दर्दनाक स्थितियों पर चर्चा की।",
    "लर्निंग पावर देख रह जाएंगे हैरान.. ढाई साल के शजीत की ऊंची उड़ान, इंडिया बुक ऑफ रिकॉर्ड में दर्ज हुआ नाम": "लर्निंग पावर देख रह जाएंगे हैरान.. ढाई साल के शजीत की ऊंची उड़ान, इंडिया बुक ऑफ रिकॉर्ड में दर्ज हुआ नाम\n\nमहज ढाई साल की उम्र के शजीत नाम के इस बच्चे ने केवल 3 मिनट 17 सेकंड में ही मानव शरीर की सभी हड्डियों को पहचानते हुए नाम तक बता दिए हैं। बच्चे का नाम बुक ऑफ इंडिया में दर्ज हो चुका है।\n\nगाजियाबाद के कौशांबी इलाके में रहने वाले एक महज ढाई वर्षीय बच्चे का नाम बुक ऑफ इंडिया में दर्ज हो गया है। इसकी वजह आप जानेंगे तो खुद हैरान रह जाएंगे। क्योंकि महज ढाई साल की उम्र के शजीत नाम के इस बच्चे ने केवल 3 मिनट 17 सेकंड में ही मानव शरीर की सभी हड्डियों को पहचानते हुए नाम तक बता दिए हैं। जिसके बाद बच्चे का नाम इंडिया बुक ऑफ रेकॉर्ड में दर्ज हो चुका है। हालांकि इससे पहले कौटिल्य नाम का एक बालक अपनी याददाश्त और जानकारियों के चलते देश भर में मशहूर हुआ था। जिसके बाद अब गाजियाबाद के इस बच्चे ने अपनी इस जानकारी के बाद सभी को हैरान कर दिया है।",
    "नेपल्स में रूसी जासूस के हनी-ट्रैप में फंसा NATO स्टाफ, सस्ती-नकली ज्वैलरी को ऊंचे दामों में बेचा: रिपोर्ट": "नई दिल्ली: एक ज्वैलरी डिजाइनर, लैटिन अमेरिकी सोशलाइट और नाइट क्लब की मालकिन के रूप में सामने आई मारिया एडेला कुहफेल्ट रिवेरा गजब की खूबसूरत थीं. लोगों का उसके प्रति आकर्षण स्वाभाविक था. उसके चाहने वालों में इटली के नेपल्स में स्थित नाटो कर्मचारी भी थे. एक ने तो उसके साथ बेहद थोड़े समय के लिए रोमांटिक संबंध रखने की बात भी स्वीकारी है.\n\nएक दिन मारिया ने अपने सभी चाहने वालों के लिए एक गुप्त संदेश छोड़ा और बिना बताए वहां से चली गई. उसने लिखा था कि यहां से इतनी जल्दी जाने का कारण उसकी कैंसर की बीमारी है. लेकिन बाद में पता चला कि ऐसा कुछ नहीं था. उसकी बीमारी, उसका ज्वैलरी बिजनेस और उसका स्टेटस सब झूठ था.\n\nऑनलाइन डेटा जासूसों की एक टीम के मुताबिक, मारिया उर्फ ओल्गा कोलोबोवा एक रूसी जासूस थी. उसने इटली में नाटो के शीर्ष अधिकारियों के बीच अपनी पैठ बनाने के लिए इस रास्ते को चुना था. मारिया ने जासूसी की संदिग्ध और खतरनाक या कहें कि धोखेबाजी की दुनिया में 2006 में कदम रखा था.\n\nनीदरलैंड के इन्वेस्टिगेटिव ग्रुप बेलिंगकैट ने रूस में इनसाइडर, इटली में ला रिपब्लिका और जर्मनी में डेर स्पीगल जैसे मीडिया आउटलेट्स के साथ की गई एक संयुक्त जांच में दावा किया कि मारिया एक ‘गैर-कानूनी’ GRU यानी एक खुफिया रूसी जासूस थी.\n\nजीआरयू – रूस की सैन्य खुफिया एजेंसी – का लंबे समय से ‘गैर-कानूनी’ तौर पर जासूस बनाने के लिए चलाया जा रहा एक प्रोग्राम है. इसके एजेंट सालों तक विदेशों में एक काल्पनिक पहचान के साथ रहते हैं और अपनी सरकार को उस देश की संवेदनशील जानकारी मुहैया कराते हैं.\n\nअच्छी पत्रकारिता मायने रखती है, संकटकाल में तो और भी अधिक दिप्रिंट आपके लिए ले कर आता है कहानियां जो आपको पढ़नी चाहिए, वो भी वहां से जहां वे हो रही हैं हम इसे तभी जारी रख सकते हैं अगर आप हमारी रिपोर्टिंग, लेखन और तस्वीरों के लिए हमारा सहयोग करें. अभी सब्सक्राइब करें\n\nमारिया को लेकर यह इन्वेस्टिगेटिव रिपोर्ट रूस के राष्ट्रपति व्लादिमीर पुतिन के एक करीबी सहयोगी की बेटी की मास्को के बाहर एक कार बम विस्फोट में मारे जाने के कुछ दिनों बाद आई. रूस ने यूक्रेन पर उस हमले को अंजाम देने का आरोप लगाया है जिसमें 20 अगस्त को दरिया दुगीना की मौत हो गई थी.\n\nडीप-कवर जासूस ने एक बेहद शानदार रंगीन बैकस्टोरी बनाई. उसने बताया कि वह एक जर्मन पिता और पेरू की रहने वाली उसकी मां कैलाओ के घर में पैदा हुई. उसकी मां ने उसे अकेले पाल-पोसकर बड़ा किया और 1980 में ओलंपिक खेलों में भाग लेने के लिए मास्को जाने के बाद उसे तत्कालीन सोवियत संघ में छोड़ दिया गया था.\n\nअपनी इस पहचान के साथ मारिया ने नेपल्स में अपना बसेरा डाला था. लेकिन इससे पहले उसने अपने रूसी पासपोर्ट से रोम, माल्टा और पेरिस यात्रा की, ताकि किसी को भी उसकी कहानी पर शक न हो. नेपल्स आकर उसने नाटो के एलाइड ज्वाइंट फोर्स कमांड के उच्चतम सोपानों तक पहुंच बनाई और वह नाटो की ऑन-बेस तस्वीरों, गोपनीय कानूनी फाइलों और डेटाबेस पर हाथ मारने में कामयाब रही.\n\nअपने जासूसी काम को अंजाम देते हुए मारिया ने 2012 में एक रूसी-इक्वेडोरियाई व्यक्ति से शादी भी की. लेकिन उसका ये रोमांस ज्यादा लंबे समय तक के लिए नहीं था. बेलिंगकैट की रिपोर्ट में कहा गया है कि शादी के एक साल बाद ही उस व्यक्ति की रहस्यमय तरीके से मौत हो गई.\n\nइस दौरान मारिया ने बड़ी साख रखने वाले सफल लोगों के साथ दोस्ती की और दोहरा जीवन जीते हुए पूरे यूरोप की यात्रा भी की. कॉस्मोपॉलिटन पत्रिका की पूर्व संपादक मार्सेले डी’आर्गी स्मिथ भी उसके संपर्क में आई थीं.\n\nरिपोर्ट में कहा गया है कि मारिया के पासपोर्ट से उसकी पहचान का खुलासा हो पाया. उसका पासपोर्ट नंबर, दो अन्य अंडरकवर जीआरयू जासूस ‘रुस्लान बोशिरोव’ और ‘अलेक्जेंडर पेट्रोव’ की रेंज में थे. उन पर 2018 में इंग्लैंड में ब्रिटिश डबल एजेंट सर्गेई स्क्रिपल और उनकी बेटी यूलिया को जहर देने का आरोप लगाया गया था.\n\nज्यादातर लोगों को पता है कि रूस की सैन्य खुफिया एजेंसी अपने जासूसों को लगातार क्रमांकित नंबर वाले पासपोर्ट के साथ दूसरे देशों में भेजता है. बेलिंगकैट ने कहा, इसने खोजी पत्रकारों को ‘देश की ब्लैक मार्केट में आमतौर पर लीक होने वाले डेटा’ से ‘संख्याओं के ऐसे बैचों को ट्रेस करके’ जासूसों को उजागर करने की अनुमति दी है.\n\n‘बोशिरोव’ और ‘पेट्रोव’ की पहचान सामने आने के ठीक एक दिन बाद मारिया इटली छोड़कर भाग गई. सितंबर 2018 में बेलिंगकैट और द इनसाइडर की एक अन्य जांच रिपोर्ट में पासपोर्ट नंबर असाइन करने का जीआरयू का ‘ट्रेडक्राफ्ट’ पब्लिश हुआ था.\n\nयह भी पढ़ेंः ‘कई होलोकॉस्ट फिल्में हैं, भारत पर इस्लामी आक्रमण पर कोई नहीं’: तेजस्वी सूर्या के बयान से क्यों छिड़ी बहस\n\nबहुत जल्दी मुकाम हासिल किया\n\nअपनी गुप्त पहचान के साथ मारिया ने बहुत जल्दी वो सब हासिल कर लिया था, जिसे वह पाना चाहती थी. 2015 में वह नेपल्स आई और वहां अपना ज्वैलरी बुटीक खोला. वह एक चैरिटेबल ऑर्गेनाइजेशन, लायंस क्लब नेपोली मोंटे नुओवो की सचिव भी बनीं. इसमें नाटो कमांड सेंटर के सदस्य का आना-जाना था.\n\nएक सोशलाइट के रूप में नेपल्स के रसूखदार लोगों के बीच पहुंच बनाने में उसने बड़ी तेजी से कामयाबी हासिल की थी. उसे ‘वाइब्रेंट इंटरनेशनल कनेक्शन’ लाने के लिए लायंस क्लब में जोड़ा गया. इस क्लब में ही मारिया ने बेल्जियम, इतालवी और जर्मन नाटो अधिकारियों से दोस्ती की और उनके साथ सामाजिक सरोकार बढ़ाये. बेलिंगकैट की एक रिसर्च के मुताबिक, नाटो के एक कर्मचारी ने नाम न छापने की शर्त पर उसके साथ बहुत थोड़े समय के लिए रोमांटिक संबंध बनाने की बात स्वीकार की थी.\n\nदरअसल, उसका पेरूवियन पहचान और ज्वैलरी बिजनेस एक छलावा था. 2005 में पेरू सिविलियन रजिस्ट्री में मारिया के नागरिक आवेदन को देश के न्याय मंत्रालय ने कांग्रेस को वार्षिक बजट रिपोर्ट में ‘धोखाधड़ी’ के रूप में लेबल किया और ‘सार्वजनिक सुरक्षा और विश्वास के खिलाफ अपराध’ बताते हुए इस मामले को नेशनल प्रासीक्यूटर को सौंप दिया गया था.\n\nइन्वेस्टिगेटिव रिपोर्ट के अनुसार, उसके बुटीक में बेचे गई ज्वैलरी ‘चीनी ऑनलाइन थोक विक्रेताओं से सस्ते में खरीदी’ गईं थीं.\n\nरिपोर्ट में बताया गया कि खतरे से अंजान नाटो के उसके कुछ परिचितों ने, मारिया को सालाना बॉल डांसिंग, फंड रेजिंग डिनर और सालाना यूएस मरीन कॉर्प्स बॉल के लिए भी आमंत्रित किया था. कुछ ने उसके स्टोर से ज्वैलरी भी खरीदी थी. नेपल्स (नाटो और यूएस नेवी दोनों) के अधिकारियों तक उनकी सीधी व्यक्तिगत पहुंच थी और उनके घर पर आना-जाना भी था.\n\nबेलिंगकैट और उसके इन्वेस्टीगेटिव भागीदारों ने मारिया के लापता होने से ठीक बाद सोशल मीडिया पर उसके छोड़े गए डिजिटल फुटप्रिंट के निशान तक पहुंचने के बाद, चेहरे की तकनीक और रिवर्स इमेज तकनीकों का इस्तेमाल कर ओल्गा कोलोबोवा के चेहरे का मिलान किया गया. जब परिणाम आया, तो ध्यान से तैयार की गई छवि को अंत में समझ लिया गया कि वह कोलोबोवा ही थी.\n\nरिपोर्ट में इन्वेस्टिगेटर्स ने बताया कि भले ही वह ‘पकड़ी नहीं गई’ थी, लेकिन क्या उसे अब उसके काम से छुट्टी दे दी गई और क्या ‘जीआरयू ने यूरोप में उसके कार्यकाल को सफल माना था या फिर विफल’, ये कुछ ऐसे सवाल थे जिनके बारे में वे पता नहीं लगे सके.\n\n(इस खबर को अंग्रेजी में पढ़ने के लिए यहां क्लिक करें.)\n\nयह भी पढ़ेंः गुजरात SIT के अहमद पटेल पर आरोपों को कांग्रेस ने ‘शरारतपूर्ण’ तो BJP ने ‘कर्म’ बताया",
    "कार्डी बी ने दो मामलों में दोषी ठहराया": "कार्डी बी चित्र : मेट म्यूजियम / वोग के लिए डेमेट्रियस कंबोरिस / गेटी इमेजेज\n\nकार्डी बी ने आज दो दुष्कर्मों के लिए दोषी ठहराया। सूखी घास इत्यादि की टाल लगाने का नोकदार डंडा रिपोर्टोंउनमें से कम से कम एक था स्ट्रिप क्लब में दुर्घटना के संबंध में 2018 में, रैपर और संगीतकार को अदालत की फीस का भुगतान करने के अलावा, अपराध के संबंध में 15 दिनों की सामुदायिक सेवा की सजा सुनाई गई थी।\n\nविशेष रूप से, कार्डी बी (और दो अन्य प्रतिवादी) ने एक दोषी याचिका में प्रवेश किया थर्ड-डिग्री हमला और सेकेंड-डिग्री लापरवाह खतरे, एक घटना के संबंध में जिसमें एक संगीतकार पर क्वींस के एक स्ट्रिप क्लब में अपने अंगरक्षकों को बारटेंडरों को पीटने का आदेश देने का आरोप लगाया गया था। कुछ गुंडागर्दी सहित दस अन्य आरोप, शुरू में उसके और उसके दल के खिलाफ लाए गए थे, लेकिन बाद में हटा दिए गए थे। (वहाँ भी था, पेरू सूखी घास इत्यादि की टाल लगाने का नोकदार डंडाकिसी बिंदु पर प्रयास करें हमले को साबित करने के लिए सोशल मीडिया पोस्ट का उपयोग करने के लिए डीए के कार्यालय द्वारा पहले से योजना बनाई गई थी, लेकिन फेसबुक और इंस्टाग्राम ने खेलने से इनकार कर दिया।)\n\nकार्डी बी ने आज शुल्क के बारे में एक बयान जारी किया:\n\nबढ़ने और परिपक्व होने का एक हिस्सा आपके कार्यों के लिए जिम्मेदार होना है। एक माँ के रूप में, यह एक प्रथा है कि मैं अपने बच्चों में पैदा करने की कोशिश करती हूं, लेकिन उदाहरण मेरे साथ शुरू होता है। मैंने अतीत में कुछ बुरे निर्णय लिए हैं जिनका मैं सामना करने और आनंद लेने से नहीं डरता। ये क्षण मुझे परिभाषित नहीं करते हैं और यह नहीं दर्शाते कि मैं अब कौन हूं। मैं अपने परिवार और दोस्तों के साथ इस स्थिति को पार करने और उन चीजों पर वापस जाने की उम्मीद कर रहा हूं जो मुझे सबसे ज्यादा पसंद हैं – संगीत और मेरे प्रशंसक।\n\nक्वींस जिला अटॉर्नी कार्यालय ने आज अपना एक बयान जारी किया, जिसमें कहा गया है कि “ कोई भी कानून से ऊपर नहीं है, ”उन्होंने मामले के परिणाम पर अपनी खुशी व्यक्त करते हुए कहा।",
    "केरल: कोट्टायम में 12 आवारा कुत्ते मृत मिले": "कोट्टायम: जिले के कडुथुरुथी के पास मुलकुलम पंचायत के करिककोड में सोमवार को कई आवारा कुत्ते मृत पाए गए। स्थानीय निवासियों के अनुसार, सुबह क्षेत्र में विभिन्न स्थानों पर लगभग 12 कुत्ते मृत पाए गए। उन्होंने दोपहर तक कुत्तों को दफना दिया।\n\nआवारा कुत्तों के हमले से यह इलाका बुरी तरह प्रभावित हुआ था और कई लोग इसके शिकार हो गए थे। पिछले दो महीनों में इस क्षेत्र में 40 से अधिक लोगों पर कुत्तों ने हमला किया है। हाल ही में थलप्पारा में कुत्ते द्वारा हमला करने वाली एक महिला का मेडिकल कॉलेज अस्पताल में इलाज चल रहा है।\n\nइस बीच पशु प्रेमी कुत्तों को जहर देकर मारने का आरोप लगाते हुए घटना के विरोध में उतर आए हैं. पशु प्रेमियों ने यह भी आरोप लगाया कि कुत्तों को मारने के विभिन्न तरीकों को सोशल मीडिया के माध्यम से प्रसारित किया जा रहा है और वे चाहते हैं कि अधिकारी ऐसी गतिविधियों पर कार्रवाई करें। पेरू के एक मूल निवासी ने वेल्लूर पुलिस में शिकायत दर्ज कराई है।"
}