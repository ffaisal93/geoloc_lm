{
    "IND vs AUS: तीसरे टी20 में टीम इंडिया ने ऑस्ट्रेलिया को चटाई धूल, सूर्यकुमार और कोहली ने तूफानी पारी से पलटा मैच": "India vs Australia 3rd T20: अब से कुछ देर में हैदराबाद में भारत और ऑस्ट्रेलिया के बीच टी20 सीरीज का आखिरी और निर्णायक मुकाबला खेला जाएगा. यह मैच हैदराबाद के राजीव गांधी इंटरनेशनल स्टेडियम में शाम सात बजे शुरू होगा. वहीं मैच का टॉस साढ़े छह बजे होगा.\n\nइस सीरीज के पहले मैच में ऑस्ट्रेलिया ने बाज़ी मारी थी. वहीं दूसरा टी20 मेज़बान टीम इंडिया ने जीता था. ऐसे में आज भारत के पास 9 साल बाद घर पर ऑस्ट्रेलिया के खिलाफ टी20 सीरीज जीतने का मौका है.\n\nवेदर रिपोर्ट\n\nहैदराबाद में आज तापमान 22 से 29 डिग्री के बीच रहेगा. पूरे दिन बादल छाए रहेंगे. दिन में बारिश की पूरी-पूरी संभावनाएं हैं. हालांकि मैच शुरू होने के वक्त बारिश के आसार कम हैं. लेकिन दिन में होने वाली बारिश से अगर मैदान ठीक से सूख नहीं पाया तो मैच में देरी हो सकती है. फिर दूसरी पारी में भी यहां बारिश की संभावना ज्यादा है. राज 10 बजे बाद तेज बारिश हो सकती है.\n\nहैदराबाद में तीन साल बाद हो रहा है कोई मुकाबला\n\nहैदरबाद में तीन साल बाद कोई बड़ा मैच आयोजित हो रहा है. इन तीन सालों में यहां न तो कोई इंटरनेशनल मैच हो सका है और न ही IPL के मैच हुए हैं. इस कारण फैंस को इस मैच का बेसब्री से इंतजार है. हाल ही में इस मैच के टिकट के लिए हैदराबाद के जिमखाना मैदान में भगदड़ भी मची थी, जिसमें दो दर्जन लोग घायल हो गए थे. क्रिकेट के लिए इतनी दिवानगी के बीच अगर आज मैच बारिश से मैच धूल जाता है तो फैंस के लिए यह एक बड़ा झटका होगा.\n\nबता दें कि टीम इंडिया ने ऑस्ट्रेलिया के खिलाफ घरेलू सरज़मीं पर आखिरी बार 2013 में टी20 सीरीज जीती थी. अगर आज रोहित ब्रिगेड कंगारुओं को हरा देती है तो 9 साल बाद घर पर ऑस्ट्रेलिया के खिलाफ टी20 सीरीज जीतेगी.\n\nभारत की संभावित प्लेइंग इलेवन- रोहित शर्मा (कप्तान), केएल राहुल, विराट कोहली, सूर्यकुमार यादव, हार्दिक पांड्या, दिनेश कार्तिक (विकेटकीपर), अक्षर पटेल, हर्षल पटेल, भुवनेश्वर कुमार, जसप्रीत बुमराह और युजवेंद्र चहल.\n\nऑस्ट्रेलिया की संभावित प्लेइंग इलेवन- आरोन फिंच (कप्तान), कैमरून ग्रीन, स्टीव स्मिथ, ग्लेन मैक्सवेल, टिम डेविड, मैथ्यू वेड (विकेटकीपर), जोश इंगलिस, नाथन एलिस, पैट कमिंस, एडम जैम्पा और जोश हेजलवुड.",
    "ऑस्ट्रेलिया: डेटा उल्लंघन के बाद, सख्त साइबर सुरक्षा कानूनों पर विचार": "इस साइबर हमले में ऑस्ट्रेलिया के 98 लाख लोगों की व्यक्तिगत जानकारी चुरा ली गई थी।\n\nसाइबर सुरक्षा मंत्री क्लेयर ओ'नील ने ऑस्ट्रेलिया के “ब्रॉडकास्टिंग कॉर्प” को बताया कि यह “ऑस्ट्रेलिया के इतिहास में उपभोक्ता जानकारी की अभूतपूर्व चोरी” थी।\n\nओ'नील ने कहा कि 28 लाख वर्तमान और पूर्व ऑप्टस ग्राहकों के डेटा उल्लंघन में “महत्वपूर्ण व्यक्तिगत जानकारी” शामिल है, जिसमें ड्राइवर के लाइसेंस और पासपोर्ट नंबर आदि हैं।\n\nउन्होंने कहा कि उन 28 लाख लोगों को पहचान और धोखाधड़ी के जोखिम का सामना करना पड़ रहा है।\n\nओ'नील ने संसद में कहा, “इस कार्रवाई की प्रकृति ऐसी है जो हमें इस देश में एक बड़े दूरसंचार प्रदाता में देखने की उम्मीद नहीं करनी चाहिए।”\n\nओ'नील ने कहा कि कुछ देशों में, इस तरह के उल्लंघन के परिणामस्वरूप “सैकड़ों डॉलर की राशि” का जुर्माना लगाया जाता है।\n\nऑस्ट्रेलियाई कानून वर्तमान में ऑप्टस को उल्लंघन के लिए जुर्माना लगाने की अनुमति नहीं देता है।\n\nउन्होंने आगे कहा, “एक महत्वपूर्ण सवाल यह है कि क्या इस देश में बड़े दूरसंचार प्रदाताओं पर हम जो साइबर सुरक्षा आवश्यकताएं रखते हैं, वे क्या अपने उद्देश्य के लिए उपयुक्त हैं।”\n\nऑस्ट्रेलियाई संघीय पुलिस ने एक बयान में कहा कि इन खबरों की जांच की जा रही है कि चोरी किए गए डेटा को पहले ही बेच दिया गया था।\n\nएपी फाल्गुनी मनीषा\n\nमनीषा",
    "3 मैचों की ही पारी देखकर मुरीद हुए ऑस्ट्रेलिया के दिग्गज, T20 वर्ल्ड कप टीम में शामिल करने की उठी मांग": "3 मैचों की ही पारी देखकर मुरीद हुए ऑस्ट्रेलिया के दिग्गज, T20 वर्ल्ड कप टीम में शामिल करने की उठी मांग\n\nभारत के खिलाफ 3 मैचों की सीरीज में डेब्यू करने वाले टिम डेविड के खेल ने ऑस्ट्रेलिया के दो दिग्गज खिलाड़ियों को अपने खेल से इतना प्रभावित किया कि वह उन्हें टी20 वर्ल्ड कप टीम में शामिल करने की मांग करने लगे।\n\nनई दिल्ली, आइएएनएस: भारत दौरे पर डेब्यू करने वाले युवा खिलाड़ी टिम डेविड ने 3 मैचों में ही अपने खेल से लोगों को इतना प्रभावित किया कि टी20 वर्ल्ड कप में उन्हें टीम में शामिल करने की मांग उठने लगी। टिम डेविड ने भारत के खिलाफ 3 मैचों की सीरीज में एक अर्धशतक सहित 168.18 की स्ट्राइक रेट से 74 रन बनाए जिसमें डिसाइडर मैच में 27 गेंदों पर 54 रनों की पारी भी शामिल थी। उन्होंने इस पारी में 2 चौके और 4 छक्के लगाए। उनकी इस पारी को देखकर ऑस्ट्रेलियाई क्रिकेट के दिग्गज एडम गिलक्रिस्ट और मार्क वॉ ने कहा है कि पावर-हिटर टिम डेविड को घर में आगामी आइसीसी टी20 वर्ल्ड कप के लिए टीम में होना चाहिए।\n\nउनका मानना है कि टीम प्रबंधन को स्टीव स्मिथ या मार्कस स्टोइनिस में से किसी एक को शामिल करने के बारे में सोचना चाहिए। फॉक्स क्रिकेट कॉमेंटेटर गिलक्रिस्ट ने आइसीसी के हवाले से कहा, \"टिम डेविड को वर्ल्ड कप की टीम में जगह मिलनी चाहिए। उनके खेलने के तरीकों और दुनिया भर में पिछले 18 महीनों में हमने उन्हें जो अलग-अलग परिस्थितियों में करते देखा हैं, उनसे वास्तव में सभी डरेंगे।\"\n\nउन्होंने कहा, \"यह एक ऐसी भूमिका है जिसे ऑस्ट्रेलिया ने वास्तव में कभी भरने की कोशिश नहीं की है, किसी ऐसे व्यक्ति के पास जो जानता है कि उन्हें केवल 15 या 20 गेंदें मिलेंगी।\" वॉ ने कहा, \"मैंने इस समय टिम डेविड को अपनी प्लेइंग इलेवन में शामिल किया है। यह फॉर्म के साथ बदल सकते हैं, लेकिन यह मेरे लिए काफी अच्छी टीम होगी।\" वॉ ने दिग्गज बल्लेबाज और पूर्व कप्तान स्टीव स्मिथ को अपनी प्लेइंग इलेवन से बाहर रखा है।\n\nएडम गिलक्रिस्ट की बेस्ट ऑस्ट्रेलिया इलेवन:\n\nआरोन फिंच, डेविड वार्नर, मिच मार्श, स्टीव स्मिथ, ग्लेन मैक्सवेल, मैथ्यू वेड, टिम डेविड, पैट कमिंस, मिशेल स्टार्क, एडम जम्पा और जोश हेजलवुड।\n\nमार्क वॉ की सर्वश्रेष्ठ ऑस्ट्रेलिया इलेवन:\n\nआरोन फिंच, डेविड वार्नर, मिच मार्श, ग्लेन मैक्सवेल, मार्कस स्टोइनिस, टिम डेविड, मैथ्यू वेड, पैट कमिंस, मिशेल स्टार्क, एडम जम्पा और जोश हेजलवुड।",
    "इस बल्लेबाज की बैटिंग देखकर डरे ऑस्ट्रेलिया के कोच कहा- वर्ल्ड कप में साबित होंगे खतरनाक": "ऑस्ट्रेलिया के खिलाफ सीरीज में सूर्यकुमार यादव भारत की तरफ से सबसे सफल बल्लेबाज रहे। उनकी बल्लेबाजी से ऑस्ट्रेलिया के हेड कोच मैकडोनल्ड खासे प्रभावित दिखे। उन्होंने कहा कि आगामी टी20 वर्ल्ड कप में ये खतरनाक साबित होंगे।\n\nनई दिल्ली, ऑनलाइन डेस्क। ऑस्ट्रेलिया के खिलाफ 3 मैचों की टी20 सीरीज को टीम इंडिया ने 2-1 से जीत लिया। इस सीरीज में भारत की तरफ से सर्वाधिक रन सूर्यकुमार यादव ने बनाए। उन्होंने 3 मैचों की इस सीरीज में 38.33 की औसत और 185.48 की स्ट्राइक रेट से 115 रन बनाए जिसमें उन्होंने 1 अर्धशतक लगाया। उनकी यह पारी हैदराबाद में डिसाइडर मैच में आई जहां उन्होंने 36 गेंदों पर 69 रनों की पारी खेली। उन्होंने इस पारी में 5 चौके और 5 छक्के लगाए।\n\nऑस्ट्रेलिया के कोच एंड्रूयू मैकडोनल्ड सूर्या की बल्लेबाजी से काफी प्रभावित नजर आए। उन्होंने माना कि भारतीय बल्लेबाजों की प्रतिभा के सामने ऑस्ट्रेलियाई गेंदबाजी दबाव में थी। उन्होंने कहा कि डेथ ओवर की गेंदबाजी में हमेशा सुधार की गुंजाइश होती है। सूर्यकुमार यादव की बल्लेबाजी को लेकर उन्होंने कहा कि \"आगामी वर्ल्ड कप में वह खतरनाक साबित होंगे। आज की बल्लेबाजी में उन्होंने साबित करके दिखाया कि वह क्या कर सकते हैं।\"\n\nइसके अलावा उन्होंने स्पिन गेंदबाज अक्षर पटेल की भी तारीफ की जो इस सीरीज में रवींद्र जडेजा के सर्जरी होने के कारण खेल रहे थे। अक्षर ने इस सीरीज में 3 मैचों में 8 विकेट हासिल किए और पहली बार \"प्लेयर ऑफ द सीरीज\" रहे। अक्षर के बारे में उन्होंने कहा कि लोगों को लग रहा था कि जड्डू के न होने के कारण टीम कमजोर होगी लेकिन उन्होंने एक और विकल्प ढूंढ लिया।\n\nमैच की बात करें तो टॉस हार कर पहले बल्लेबाजी करते हुए ऑस्ट्रेलिया की टीम ने कैमरन ग्रीन और टिम डेविड की अर्धशतकीय पारी के दम पर 186 रन का स्कोर खड़ा किया और भारत के सामने 187 रनों का लक्ष्य रखा जिसे टीम इंडिया ने 1 गेंद शेष रहते 4 विकेट खोकर हासिल कर लिया। भारत की तरफ से सर्वाधिक रन सूर्यकुमार यादव ने बनाए। उन्होंने 36 गेंदों पर 69 रनों की पारी खेली जबकि विराट कोहली ने 48 गेंदों पर 63 रनों की पारी खेली। अब टीम इंडिया, साउथ अफ्रीका के खिलाफ टी20 और वनडे सीरीज खेलेगी जिसकी शुरुआत 28 अक्टूबर से होने वाली है।",
    "IND vs AUS 1st T20: 208 रन बनाकर भी हारा भारत, ऑस्ट्रेलिया 4 विकेट से जीता, ग्रीन और वेड की आक्रामक पारी": "10:34 PM, 20-Sep-2022 ऑस्ट्रेलिया ने भारत को 4 विकेट से हराया तीन मैचों की टी-20 सीरीज के पहले मुकाबले में ऑस्ट्रेलिया ने भारत को चार विकेट से हरा दिया है। टॉस हारकर पहले बल्लेबाजी करते हुए भारत ने 20 ओवर में छह विकेट गंवाकर 208 रन बनाए। हार्दिक पांड्या ने 30 गेंदों में 71 रन की नाबाद पारी खेली। जवाब में ऑस्ट्रेलिया ने 19.2 ओवर में छह विकेट गंवाकर लक्ष्य हासिल कर लिया। कैमरून ग्रीन ने 30 गेंदों में 61 रन और मैथ्यू वेड ने 21 गेंदों में 45 रन की नाबाद पारी खेली। इस जीत के साथ ऑस्ट्रेलिया ने सीरीज में 1-0 की बढ़त बना ली है। अगला मैच 23 सितंबर को नागपुर के विदर्भ क्रिकेट एसोसिएशन स्टेडियम में खेला जाएगा। तीन मैचों की टी-20 सीरीज के पहले मुकाबले में ऑस्ट्रेलिया ने भारत को चार विकेट से हरा दिया है। टॉस हारकर पहले बल्लेबाजी करते हुए भारत ने 20 ओवर में छह विकेट गंवाकर 208 रन बनाए। हार्दिक पांड्या ने 30 गेंदों में 71 रन की नाबाद पारी खेली। जवाब में ऑस्ट्रेलिया ने 19.2 ओवर में छह विकेट गंवाकर लक्ष्य हासिल कर लिया। कैमरून ग्रीन ने 30 गेंदों में 61 रन और मैथ्यू वेड ने 21 गेंदों में 45 रन की नाबाद पारी खेली। इस जीत के साथ ऑस्ट्रेलिया ने सीरीज में 1-0 की बढ़त बना ली है। अगला मैच 23 सितंबर को नागपुर के विदर्भ क्रिकेट एसोसिएशन स्टेडियम में खेला जाएगा।\n\n10:20 PM, 20-Sep-2022 IND vs AUS Live: वेड और डेविड क्रीज पर 17 ओवर के बाद ऑस्ट्रेलिया ने पांच विकेट गंवाकर 169 रन बना लिए हैं। फिलहाल मैथ्यू वेड 17 रन और टिम डेविड 10 रन बनाकर क्रीज पर हैं। ऑस्ट्रेलिया को 18 गेंदों में 40 रन की जरूरत है।\n\n17 ओवर के बाद ऑस्ट्रेलिया ने पांच विकेट गंवाकर 169 रन बना लिए हैं। फिलहाल मैथ्यू वेड 17 रन और टिम डेविड 10 रन बनाकर क्रीज पर हैं। ऑस्ट्रेलिया को 18 गेंदों में 40 रन की जरूरत है।\n\n10:07 PM, 20-Sep-2022 IND vs AUS Live: ऑस्ट्रेलिया की आधी टीम पवेलियन लौटी 15वें ओवर में 145 के स्कोर पर ऑस्ट्रेलिया को पांचवां झटका लगा। अक्षर पटेल ने घातक गेंदबाजी करते हुए जोश इंग्लिस को क्लीन बोल्ड किया। इंग्लिस 10 गेंदों में 17 रन बनाकर आउट हुए। अक्षर को मिली यह तीसरी सफलता रही। इससे पहले वह एरॉन फिंच और कैमरून ग्रीन को पवेलियन भेज चुके हैं। वहीं, उमेश यादव ने स्टीव स्मिथ और ग्लेन मैक्सवेल को आउट किया। 15 ओवर के बाद ऑस्ट्रेलिया का स्कोर पांच विकेट पर 148 रन है। टीम को 30 गेंदों में 61 रन की जरूरत है। फिलहाल मैथ्यू वेड और टिम डेविड क्रीज पर हैं। 15वें ओवर में 145 के स्कोर पर ऑस्ट्रेलिया को पांचवां झटका लगा। अक्षर पटेल ने घातक गेंदबाजी करते हुए जोश इंग्लिस को क्लीन बोल्ड किया। इंग्लिस 10 गेंदों में 17 रन बनाकर आउट हुए। अक्षर को मिली यह तीसरी सफलता रही। इससे पहले वह एरॉन फिंच और कैमरून ग्रीन को पवेलियन भेज चुके हैं। वहीं, उमेश यादव ने स्टीव स्मिथ और ग्लेन मैक्सवेल को आउट किया। 15 ओवर के बाद ऑस्ट्रेलिया का स्कोर पांच विकेट पर 148 रन है। टीम को 30 गेंदों में 61 रन की जरूरत है। फिलहाल मैथ्यू वेड और टिम डेविड क्रीज पर हैं।\n\n09:58 PM, 20-Sep-2022 IND vs AUS Live: ऑस्ट्रेलिया को एक ओवर में दो झटके 12वें ओवर में उमेश यादव की घातक गेंदबाजी देखने को मिली। उन्होंने एक ही ओवर में स्टीव स्मिथ और ग्लेन मैक्सवेल को पवेलियन भेजा। उमेश ने दोनों को विकेटकीपर दिनेश कार्तिक के हाथों कैच कराया। 12वें ओवर की पहली गेंद पर स्मिथ 24 गेंदों में 35 रन बनाकर आउट हुए। उन्होंने अपनी पारी में तीन चौके और एक छक्का लगाया। वहीं, आखिरी गेंद पर मैक्सवेल को आउट किया। मैक्सवेल एक रन बना सके। 12 ओवर के बाद ऑस्ट्रेलिया का स्कोर चार विकेट पर 123 रन है। फिलहाल जोश इंग्लिस और टिम डेविड क्रीज पर हैं। 12वें ओवर में उमेश यादव की घातक गेंदबाजी देखने को मिली। उन्होंने एक ही ओवर में स्टीव स्मिथ और ग्लेन मैक्सवेल को पवेलियन भेजा। उमेश ने दोनों को विकेटकीपर दिनेश कार्तिक के हाथों कैच कराया। 12वें ओवर की पहली गेंद पर स्मिथ 24 गेंदों में 35 रन बनाकर आउट हुए। उन्होंने अपनी पारी में तीन चौके और एक छक्का लगाया। वहीं, आखिरी गेंद पर मैक्सवेल को आउट किया। मैक्सवेल एक रन बना सके। 12 ओवर के बाद ऑस्ट्रेलिया का स्कोर चार विकेट पर 123 रन है। फिलहाल जोश इंग्लिस और टिम डेविड क्रीज पर हैं।\n\n09:48 PM, 20-Sep-2022 IND vs AUS Live: ऑस्ट्रेलिया को दूसरा झटका 11वें ओवर में 109 के स्कोर पर ऑस्ट्रेलिया को दूसरा झटका लगा। तूफानी बल्लेबाजी कर रहे कैमरून ग्रीन को अक्षर पटेल ने विराट कोहली के हाथों कैच कराया। ग्रीन 30 गेंदों में 61 रन बनाकर आउट हुए। यह ग्रीन के टी-20 अंतरराष्ट्रीय करियर का पहला अर्धशतक रहा। अपनी पारी में ग्रीन ने आठ चौके और चार छक्के लगाए। अक्षर को मिली यह दूसरी सफलता रही। इससे पहले उन्होंने एरॉन फिंच को क्लीन बोल्ड किया। 11 ओवर के बाद ऑस्ट्रेलिया का स्कोर दो विकेट पर 112 रन है। फिलहाल स्टीव स्मिथ 21 गेंदों में 25 रन और ग्लेन मैक्सवेल एक रन बनाकर क्रीज पर हैं। 11वें ओवर में 109 के स्कोर पर ऑस्ट्रेलिया को दूसरा झटका लगा। तूफानी बल्लेबाजी कर रहे कैमरून ग्रीन को अक्षर पटेल ने विराट कोहली के हाथों कैच कराया। ग्रीन 30 गेंदों में 61 रन बनाकर आउट हुए। यह ग्रीन के टी-20 अंतरराष्ट्रीय करियर का पहला अर्धशतक रहा। अपनी पारी में ग्रीन ने आठ चौके और चार छक्के लगाए। अक्षर को मिली यह दूसरी सफलता रही। इससे पहले उन्होंने एरॉन फिंच को क्लीन बोल्ड किया। 11 ओवर के बाद ऑस्ट्रेलिया का स्कोर दो विकेट पर 112 रन है। फिलहाल स्टीव स्मिथ 21 गेंदों में 25 रन और ग्लेन मैक्सवेल एक रन बनाकर क्रीज पर हैं।\n\n09:42 PM, 20-Sep-2022 IND vs AUS Live: ऑस्ट्रेलिया को 60 गेंदों में 100 रन की जरूरत 10 ओवर के बाद ऑस्ट्रेलिया ने एक विकेट गंवाकर 109 रन बना लिए हैं। फिलहाल कैमरून ग्रीन 29 गेंदों में 61 रन और स्टीव स्मिथ 18 गेंदों में 23 रन बनाकर बल्लेबाजी कर रहे हैं। दोनों के बीच 39 गेंदों में 70 रन की साझेदारी हो चुकी है। ऑस्ट्रेलिया को अब 60 गेंदों में 100 रन की जरूरत है। 10 ओवर के बाद ऑस्ट्रेलिया ने एक विकेट गंवाकर 109 रन बना लिए हैं। फिलहाल कैमरून ग्रीन 29 गेंदों में 61 रन और स्टीव स्मिथ 18 गेंदों में 23 रन बनाकर बल्लेबाजी कर रहे हैं। दोनों के बीच 39 गेंदों में 70 रन की साझेदारी हो चुकी है। ऑस्ट्रेलिया को अब 60 गेंदों में 100 रन की जरूरत है।\n\n09:37 PM, 20-Sep-2022 IND vs AUS Live: कैमरून ग्रीन का अर्धशतक नौ ओवर के बाद ऑस्ट्रेलिया ने एक विकेट गंवाकर 99 रन बना लिए हैं। कैमरून ग्रीन ने टी-20 अंतरराष्ट्रीय करियर का पहला अर्धशतक लगाया। वह 26 गेंदों में 54 रन बनाकर बल्लेबाजी कर रहे हैं। वहीं, नौवें ओवर में केएल राहुल ने स्टीव स्मिथ का आसान कैच छोड़ दिया। एरॉन फिंच 22 रन बनाकर पवेलियन लौट चुके हैं। नौ ओवर के बाद ऑस्ट्रेलिया ने एक विकेट गंवाकर 99 रन बना लिए हैं। कैमरून ग्रीन ने टी-20 अंतरराष्ट्रीय करियर का पहला अर्धशतक लगाया। वह 26 गेंदों में 54 रन बनाकर बल्लेबाजी कर रहे हैं। वहीं, नौवें ओवर में केएल राहुल ने स्टीव स्मिथ का आसान कैच छोड़ दिया। एरॉन फिंच 22 रन बनाकर पवेलियन लौट चुके हैं।\n\n09:25 PM, 20-Sep-2022 IND vs AUS Live: ऑस्ट्रेलिया के आठ ओवर में 90 रन ऑस्ट्रेलिया के आठ ओवर में एक विकेट पर 90 रन हो गए हैं। कैमरून ग्रीन और स्टीव स्मिथ तेजी से रन बना रहे हैं। दोनों ने दूसरे विकेट के लिए 51 रनों की साझेदारी कर ली है। ग्रीन 47 और स्मिथ 18 रन बनाकर नाबाद हैं। ऑस्ट्रेलिया के आठ ओवर में एक विकेट पर 90 रन हो गए हैं। कैमरून ग्रीन और स्टीव स्मिथ तेजी से रन बना रहे हैं। दोनों ने दूसरे विकेट के लिए 51 रनों की साझेदारी कर ली है। ग्रीन 47 और स्मिथ 18 रन बनाकर नाबाद हैं।\n\n09:14 PM, 20-Sep-2022 IND vs AUS Live: ऑस्ट्रेलिया को पहला झटका ऑस्ट्रेलिया को चौथे ओवर में 39 के स्कोर पर पहला झटका लगा। अक्षर पटेल ने एरॉन फिंच को क्लीन बोल्ड किया। फिंच 13 गेंदों में 22 रन बनाकर आउट हुए। अपनी पारी में फिंच ने तीन चौके और एक छक्का लगाया। चार ओवर के बाद ऑस्ट्रेलिया का स्कोर एक विकेट पर 40 रन है। फिलहाल स्टीव स्मिथ एक रन और कैमरून ग्रीन नौ गेंदों में 17 रन बनाकर क्रीज पर हैं।\n\n\n\nऑस्ट्रेलिया को चौथे ओवर में 39 के स्कोर पर पहला झटका लगा। अक्षर पटेल ने एरॉन फिंच को क्लीन बोल्ड किया। फिंच 13 गेंदों में 22 रन बनाकर आउट हुए। अपनी पारी में फिंच ने तीन चौके और एक छक्का लगाया। चार ओवर के बाद ऑस्ट्रेलिया का स्कोर एक विकेट पर 40 रन है। फिलहाल स्टीव स्मिथ एक रन और कैमरून ग्रीन नौ गेंदों में 17 रन बनाकर क्रीज पर हैं।\n\n09:06 PM, 20-Sep-2022 IND vs AUS Live: ऑस्ट्रेलिया की तेज शुरुआत दो ओवर के बाद ऑस्ट्रेलिया ने बिना कोई विकेट गंवाए 24 रन बना लिए हैं। एरॉन फिंच आठ रन और कैमरून ग्रीन 16 रन बनाकर क्रीज पर हैं। उमेश यादव के दूसरे ओवर में ग्रीन ने लगातार चार चौके जड़े। दो ओवर के बाद ऑस्ट्रेलिया ने बिना कोई विकेट गंवाए 24 रन बना लिए हैं। एरॉन फिंच आठ रन और कैमरून ग्रीन 16 रन बनाकर क्रीज पर हैं। उमेश यादव के दूसरे ओवर में ग्रीन ने लगातार चार चौके जड़े।\n\n08:48 PM, 20-Sep-2022 IND vs AUS Live: भारत ने बनाए 208 रन भारत ने ऑस्ट्रेलिया के सामने 209 रन का लक्ष्य रखा है। टीम इंडिया ने टॉस हारकर पहले बल्लेबाजी करते हुए 20 ओवर में छह विकेट गंवाकर 208 रन बनाए। हार्दिक पांड्या ने आखिरी कुछ ओवरों में तूफानी पारी खेली। उन्होंने 30 गेंदों में 71 रन की नाबाद पारी खेली। अपनी पारी में हार्दिक ने सात चौके और पांच छक्के लगाए। हार्दिक ने 20वें ओवर की आखिरी तीन गेंदों पर तीन छक्के लगाए। भारत ने आखिरी पांच ओवर में 67 रन बनाए। आखिर में हार्दिक और हर्षल पटेल ने 11 गेंदों में 32 रन की नाबाद साझेदारी निभाई।\n\n\n\nटीम इंडिया की शुरुआत खराब रही। रोहित शर्मा नौ गेंदों में 11 रन बनाकर आउट हुए। इसके बाद विराट कोहली भी कुछ खास नहीं कर सके और सात गेंदों में दो रन बनाकर आउट हुए। इसके बाद केएल राहुल और सूर्यकुमार यादव ने तीसरे विकेट के लिए 42 गेंदों में 68 रन की साझेदारी निभाई। राहुल ने टी-20 अंतरराष्ट्रीय में लगातार दूसरा और करियर का 18वां अर्धशतक लगाया। वह 35 गेंदों में 55 रन बनाकर आउट हुए। उन्हें जोश हेजलवुड ने नाथन एलिस के हाथों कैच कराया। राहुल ने अपनी पारी में चार चौके और तीन छक्के लगाए।\n\n\n\nसूर्यकुमार यादव 25 गेंदों में 46 रन बनाकर आउट हुए। वह अर्धशतक से चूक गए। उन्हें कैमरून ग्रीन ने विकेटकीपर मैथ्यू वेड के हाथों कैच कराया। अपनी पारी में सूर्यकुमार ने दो चौके और चार छक्के लगाए। अक्षर पटेल (6 रन) और दिनेश कार्तिक (6 रन) कुछ खास नहीं कर सके और दोनों को नाथन एलिस ने पवेलियन भेजा। आखिर में हार्दिक पांड्या ने हर्षल पटेल के साथ मिलकर टीम इंडिया का स्कोर 200 रन के पार पहुंचाया। हार्दिक ने 30 गेंदों में 71 रन और हर्षल ने चार गेंदों में सात रन बनाकर नाबाद रहे। ऑस्ट्रेलिया की ओर से नाथन एलिस ने सबसे ज्यादा तीन विकेट लिए। वहीं, जोश हेजलवुड ने दो विकेट लिए। इसके अलावा कैमरून ग्रीन को एक विकेट मिला। भारत ने ऑस्ट्रेलिया के सामने 209 रन का लक्ष्य रखा है। टीम इंडिया ने टॉस हारकर पहले बल्लेबाजी करते हुए 20 ओवर में छह विकेट गंवाकर 208 रन बनाए। हार्दिक पांड्या ने आखिरी कुछ ओवरों में तूफानी पारी खेली। उन्होंने 30 गेंदों में 71 रन की नाबाद पारी खेली। अपनी पारी में हार्दिक ने सात चौके और पांच छक्के लगाए। हार्दिक ने 20वें ओवर की आखिरी तीन गेंदों पर तीन छक्के लगाए। भारत ने आखिरी पांच ओवर में 67 रन बनाए। आखिर में हार्दिक और हर्षल पटेल ने 11 गेंदों में 32 रन की नाबाद साझेदारी निभाई।टीम इंडिया की शुरुआत खराब रही। रोहित शर्मा नौ गेंदों में 11 रन बनाकर आउट हुए। इसके बाद विराट कोहली भी कुछ खास नहीं कर सके और सात गेंदों में दो रन बनाकर आउट हुए। इसके बाद केएल राहुल और सूर्यकुमार यादव ने तीसरे विकेट के लिए 42 गेंदों में 68 रन की साझेदारी निभाई। राहुल ने टी-20 अंतरराष्ट्रीय में लगातार दूसरा और करियर का 18वां अर्धशतक लगाया। वह 35 गेंदों में 55 रन बनाकर आउट हुए। उन्हें जोश हेजलवुड ने नाथन एलिस के हाथों कैच कराया। राहुल ने अपनी पारी में चार चौके और तीन छक्के लगाए।सूर्यकुमार यादव 25 गेंदों में 46 रन बनाकर आउट हुए। वह अर्धशतक से चूक गए। उन्हें कैमरून ग्रीन ने विकेटकीपर मैथ्यू वेड के हाथों कैच कराया। अपनी पारी में सूर्यकुमार ने दो चौके और चार छक्के लगाए। अक्षर पटेल (6 रन) और दिनेश कार्तिक (6 रन) कुछ खास नहीं कर सके और दोनों को नाथन एलिस ने पवेलियन भेजा। आखिर में हार्दिक पांड्या ने हर्षल पटेल के साथ मिलकर टीम इंडिया का स्कोर 200 रन के पार पहुंचाया। हार्दिक ने 30 गेंदों में 71 रन और हर्षल ने चार गेंदों में सात रन बनाकर नाबाद रहे। ऑस्ट्रेलिया की ओर से नाथन एलिस ने सबसे ज्यादा तीन विकेट लिए। वहीं, जोश हेजलवुड ने दो विकेट लिए। इसके अलावा कैमरून ग्रीन को एक विकेट मिला।\n\n08:41 PM, 20-Sep-2022 IND vs AUS Live: हार्दिक पांड्या का अर्धशतक 19 ओवर के बाद भारत ने छह विकेट गंवाकर 187 रन बना लिए हैं। हार्दिक पांड्या ने 25 गेंदों में टी-20 अंतरराष्ट्रीय करियर का दूसरा अर्धशतक जड़ा। वह फिलहाल 25 गेंदों में 51 रन और हर्षल पटेल तीन गेंदों में छहर रन बनाकर बल्लेबाजी कर रहे हैं। दिनेश कार्तिक छह रन बनाकर आउट हुए। 19 ओवर के बाद भारत ने छह विकेट गंवाकर 187 रन बना लिए हैं। हार्दिक पांड्या ने 25 गेंदों में टी-20 अंतरराष्ट्रीय करियर का दूसरा अर्धशतक जड़ा। वह फिलहाल 25 गेंदों में 51 रन और हर्षल पटेल तीन गेंदों में छहर रन बनाकर बल्लेबाजी कर रहे हैं। दिनेश कार्तिक छह रन बनाकर आउट हुए।\n\n08:33 PM, 20-Sep-2022 IND vs AUS Live: हार्दिक की तूफानी पारी 18 ओवर के बाद भारत ने पांच विकेट गंवाकर 176 रन बना लिए हैं। फिलहाल हार्दिक पांड्या 23 गेंदों में 46 रन और दिनेश कार्तिक चार गेंदों में छह रन बनाकर बल्लेबाजी कर रहे हैं। 18 ओवर के बाद भारत ने पांच विकेट गंवाकर 176 रन बना लिए हैं। फिलहाल हार्दिक पांड्या 23 गेंदों में 46 रन और दिनेश कार्तिक चार गेंदों में छह रन बनाकर बल्लेबाजी कर रहे हैं।\n\n08:22 PM, 20-Sep-2022 IND vs AUS Live: अक्षर पटेल भी पवेलियन लौटे 16वें ओवर में 146 के स्कोर पर भारत को पांचवां झटका लगा। नाथन एलिस ने अक्षर पटेल को कैमरून ग्रीन के हाथों कैच कराया। अक्षर पांच गेंदों में छह रन बना सके। 16 ओवर के बाद भारत का स्कोर पांच विकेट पर 148 रन है। फिलहाल हार्दिक पांड्या और दिनेश कार्तिक क्रीज पर हैं। 16वें ओवर में 146 के स्कोर पर भारत को पांचवां झटका लगा। नाथन एलिस ने अक्षर पटेल को कैमरून ग्रीन के हाथों कैच कराया। अक्षर पांच गेंदों में छह रन बना सके। 16 ओवर के बाद भारत का स्कोर पांच विकेट पर 148 रन है। फिलहाल हार्दिक पांड्या और दिनेश कार्तिक क्रीज पर हैं।",
    "ऑस्ट्रेलिया के खिलाफ तो मार लिया मैदान, T20 वर्ल्ड कप की राह नहीं आसान; जानिए क्यों?": "हाइलाइट्स टी20 वर्ल्ड कप में भारत की राह नहीं होगी आसान एशिया कप की परेशानी ऑस्ट्रेलिया के खिलाफ भी नजर आई\n\nनई दिल्ली. भारत ने एशिया कप में मिली हार के जख्म को ऑस्ट्रेलिया के खिलाफ सीरीज जीत से कुछ हद तक कम तो कर लिया. लेकिन, आगे चुनौती इतनी बड़ी है कि उसके आगे यह जीत बहुत मायने नहीं रखती. भारत को अगले महीने टी20 विश्व कप में उतरना है. टीम इंडिया 15 साल से खिताब नहीं जीत पाई है. इस बार उसकी नजर चैम्पियन बनने पर है. लेकिन, राह आसान नहीं है. ऑस्ट्रेलिया के खिलाफ सीरीज जीतने के बाद भी टीम इंडिया को पुरानी परेशानियों से निजात नहीं मिली है और अब इसे दूर करने के लिए उसके पास सिर्फ 3 टी20 और हैं, जो टीम इंडिया बुधवार से दक्षिण अफ्रीका के खिलाफ खेलेगी.\n\nअगर रोहित शर्मा की अगुआई वाली टीम इंडिया को इतिहास बदलना है, तो इन्हीं तीन मुकाबलों में अपनी समस्याओं को दूर करना होगा. ताकि टी20 विश्व कप में उसकी उम्मीदें मजबूत हो सकें. आइए एक-एक कर जानते हैं कि टीम इंडिया के सामने क्या परेशानियां हैं.\n\nपावरप्ले में गेंदबाजी में नहीं दिखी पावर\n\nभारत को अगर टी20 विश्व कप में बेहतर प्रदर्शन करना है, तो सबसे पहले अपनी गेंदबाजी को दुरुस्त करना होगा. खासतौर पर पावरप्ले में. यह किसी भी मैच में सबसे अहम 6 ओवर होते. अगर इन 6 ओवर में टीम इंडिया ने विपक्षी को रोक लिया तो फिर आगे की राह आसान हो जाएगी.\n\nहैदराबाद में हुए तीसरे टी20 की अगर बात करें तो पावरप्ले की पुरानी परेशानी से टीम इंडिया जूझती नजर आई. तीन मैच पुराने खिलाड़ी कैमरन ग्रीन ने ही भुवनेश्वर कुमार, जसप्रीत बुमराह जैसे अनुभवी गेंदबाजों की जमकर खबर ली. ग्रीन ने कप्तान एरॉन फिंच के साथ मिलकर पहले 6 ओवर में 66 रन ठोक डाले. मोहाली में हुए पहले टी20 में भी भारतीय टीम का यही हाल रहा था. पावरप्ले के 6 ओवर में ऑस्ट्रेलिया ने सिर्फ 1 विकेट गंवाकर 60 रन ठोके थे.\n\nभुवनेश्वर कुमार ने 4 ओवर में 52 रन लुटाए. नागपुर में तो मैच ही 8 ओवर का था. लेकिन, इसमें भी भारत की गेंदबाजी बहुत बेहतर नहीं थी. दोनों ही मुकाबलों में ऑस्ट्रेलिया ने 50 प्लस स्कोर किया और भारतीय गेंदबाज विकेट के लिए जूझते नजर आए. ऐसे में अगर भारत को वर्ल्ड कप जीतना है तो फिर इस परेशानी से फौरन निजात पाना होगा.\n\nभुवनेश्वर-जसप्रीत-हर्षल की तिकड़ी रही नाकाम\n\nटी20 विश्व कप में भुवनेश्वर कुमार, जसप्रीत बुमराह और हर्षल पटेल के बिना शायद ही भारतीय प्लेइंग-XI पूरा होगा. लेकिन, ऑस्ट्रेलिया के खिलाफ अगर सीरीज में इन तीनों गेंदबाजों का प्रदर्शन देखें तो कप्तान रोहित शर्मा की चिंता बढ़ना लाजिमी है.\n\nभुवनेश्वर ने 2 मैच में 7 ओवर गेंदबाजी की और 13 की इकोनॉमी रेट से 91 रन दिए. बुमराह ने 2 मैच में 6 ओवर फेंके और 12 से कुछ अधिक की इकोनॉमी रेट से 73 रन दिए. उनके खाते में एक ही विकेट आया. हर्षल पटेल का भी यही हाल रहा. उन्होंने 8 ओवर में 12 से अधिक की इकोनॉमी रेट से 99 रन दिए और उन्हें भी एक ही विकेट मिला. इस पूरी सीरीज में इस तिकड़ी ने कुल 263 रन दिए और 3 विकेट लिए.\n\nबुमराह और हर्षल ने तो चोट के बाद वापसी की थी. ऐसे में इन्हें तो फिर भी रियायत मिल सकती है. लेकिन, भुवनेश्वर कुमार तो शानदार फॉर्म के साथ ऑस्ट्रेलिया सीरीज में उतरे थे. लेकिन, वो पूरी सीरीज में फीके नजर आए.\n\nआखिरी के 3 ओवर भी परेशानी बढ़ाने वाले\n\nएशिया कप में भी टीम इंडिया की हार की सबसे बड़ी वजह डेथ ओवर गेंदबाजी ही थी और ऑस्ट्रेलिया के खिलाफ सीरीज में भी यही समस्या उभरकर सामने आई. जसप्रीत बुमराह की वापसी से भी कुछ खास असर नहीं पड़ा. खासतौर पर 18वें और 19वें ओवर ने भारतीय टीम मैनेजमेंट की परेशानी बढ़ा रही है. भुवनेश्वर और हर्षल दोनों ही इस मोर्चे पर फेल साबित हुए हैं.\n\nVIDEO: भारत की जीत की खुशी में लाइव शो में ही थिरके गावस्कर, ऑस्ट्रेलियाई क्रिकेटर देखता रह गया\n\nहैदराबाद टी20 में भुवनेश्वर ने 18वां ओवर फेंका. उनके इस ओवर में ऑस्ट्रेलियाई बल्लेबाजों ने 21 रन बटोरे. यही हाल 8 ओवर के हुए नागपुर टी20 में हर्षल पटेल का रहा. उन्हें कप्तान रोहित ने आखिरी ओवर फेंकने की जिम्मेदारी सौंपी और उनके इस ओवर में ऑस्ट्रेलियाई बल्लेबाजों ने 3 छक्के मारकर कुल 19 रन बटोरे. मोहाली में भी टीम को इसी परेशानी से दो-चार होना पड़ा.\n\nभारत ने वर्ल्ड चैंपियन को हराकर 5 बड़े काम पूरे किए, टी20 वर्ल्ड कप में भी रचेंगे इतिहास\n\nऐसी उम्मीद जताई जा रही थी कि बुमराह के कमबैक के बाद आखिरी के 3 ओवर को लकेर भारतीय टीम की परेशानी खत्म हो जाएगी. लेकिन, ऐसा नहीं हुआ. अब मुकाबला दक्षिण अफ्रीका से है. भारतीय टीम को इस सीरीज में अपनी इस परेशानी से पार पाना होगा. वर्ना 15 साल बाद टी20 का वर्ल्ड चैम्पियन बनने का सपना अधूरा रह जाएगा.\n\nTags: Bhuvneshwar kumar, Harshal Patel, Jasprit Bumrah, Rohit sharma, T20 World Cup, T20 World Cup 2022, Team india",
    "Axar Patel ने नहीं महसूस होने दी रवींद्र जडेजा की कमी, ऑस्ट्रेलियाई कोच भी हुए मुरीद": "India Vs Australia: ऑस्ट्रेलिया के खिलाफ तीन मैचों की टी20 सीरीज में इंडिया ने 1-2 से जीत दर्ज की. इस सीरीज में अक्षर पटेल (Axar Patel) ने ना सिर्फ रवींद्र जडेजा (Ravindra Jadeja) की जगह को भरा बल्कि वह भारत की जीत के हीरो बनकर भी उभरे. अक्षर पटेल की परफॉर्मेंस इतना शानदार रही कि ऑस्ट्रेलिया के मुख्य कोच एंड्रयू मैकडॉनल्ड भी उनके मुरीद हो गए हैं.\n\nरवींद्र जडेजा को दाहिने घुटने की सर्जरी के कारण अगले महीने ऑस्ट्रेलिया में होने वाले टी20 विश्व कप के लिए चयन से बाहर कर दिया गया था. ऐसा लग रहा था कि जडेजा के बाहर होने से टीम इंडिया कमजोर हुई है. लेकिन उनके रिप्लेसमेंट के तौर पर टीम में आए अक्षर पटेल ने कमाल कर दिया.\n\nअक्षर पटेल ने टी20 सीरीज में अलग-अलग गति के अलावा सही लाइन और लेंथ की मदद से पटेल ने 6.3 की इकॉनमी से आठ विकेट लिए. इस शानदार परफॉर्मेंस के चलते अक्षर पटेल को 'प्लेयर ऑफ द सीरीज' पुरस्कार से नवाजा गया.\n\nऑस्ट्रेलियाई कोच रह गए हैरान\n\nऑस्ट्रेलिया के मुख्य कोच एंड्रयू मैकडॉनल्ड इस बात से हैरान रह गए थे कि कैसे भारत ने जडेजा की अनुपस्थिति से निपटने के लिए अक्षर पटेल का सहारा लिया, जिन्होंने पूरी श्रृंखला में मेहमानों को अपनी फिरकी से बहुत परेशान किया.\n\nमैकडॉनल्ड ने कहा, \"विशेष रूप से अक्षर पटेल के लिए एक शानदार श्रृंखला थी. जडेजा के ना होने के साथ, सभी ने सोचा कि यह भारत के लिए थोड़ी कमजोरी बन सकती है. लेकिन अक्षर ने उनकी कमी महूसस नहीं होने दी. हमने बीच में स्पिन के साथ संघर्ष किया और रात में विकेट थोड़ा तेज हो गया. इससे इनकार नहीं किया जा सकता है और कुल का बचाव करना कठिन हो गया.''\n\nमेहमान टीम का गेंदबाजी आक्रमण चोटिल मिशेल स्टार्क को छोड़कर अंतिम पांच ओवरों में किसी ने बेहतर गेंदबाजी नहीं की. जोश हेजलवुड और पैट कमिंस श्रृंखला के दौरान डेथ ओवरों में ज्यादा गेंदबाजी नहीं कर रहे हैं, जिससे मैकडॉनल्ड को लगता है कि स्टार्क की वापसी से उनकी डेथ ओवरों की स्थिति बेहतर हो सकती है.\n\nगिलक्रिस्ट और मार्क वॉ ने T20 World Cup 2022 के लिए चुनी ऑस्ट्रेलिया की प्लेइंग 11, टिम डेविड को दी जगह",
    "ऑस्ट्रेलिया के खिलाफ डेथ ओवर में खूब पिटे भुवी और हर्षल फिर भी कप्तान रोहित ने किया समर्थन": "ऑस्ट्रेलिया के खिलाफ टी20 सीरीज में भुवनेश्वर कुमार और हर्षल पटेल महंगे साबित हुए। बावजूद इसके कप्तान रोहित शर्मा ने इन दो गेंदबाजों का समर्थन किया है। उन्हें भरोसा है कि वह जल्द ही वापसी करेंगे। हर्षल इस सीरीज के माध्यम से इंजरी से वापसी कर रहे थे।\n\nनई दिल्ली, ऑनलाइन डेस्क। वर्ल्ड कप से पहले ऑस्ट्रेलिया के खिलाफ सीरीज में भी टीम इंडिया की डेथ ओवर में गेंदबाजी की समस्या बरकरार रही। एशिया कप में टीम को इसी समस्या के कारण हार का सामना करना पड़ना पड़ा था। नतीजा यह हुआ कि ऑस्ट्रेलिया के खिलाफ 3 मैचों की टी20 सीरीज के पहले मैच में भी टीम 208 रनों के स्कोर को डिफेंड नहीं कर पाई। डिसाइडर मैच में टीम इंडिया टॉस जीत गई नहीं तो यहां भी पहले बल्लेबाजी करती तो शायद परिणाम कुछ और हो सकता था। इस मैच में भी भुवनेश्वर कुमार ने 3 ओवर की गेंदबाजी की और 39 रन खर्चे। इसके अलावा हर्षल पटेल ने केवल 2 ओवर की गेंदबाजी की और 18 रन दिए। इन दोनों गेंदबाजों के इस तरह के प्रदर्शन के बावजूद कप्तान रोहित शर्मा ने इनका समर्थन किया है।\n\nरोहित ने कहा कि \"इंजरी के बाद वापसी करना आसान नहीं होता है। वह दो महीने तक क्रिकेट से दूर थे। जब भी कोई गेंदबाज इंजरी से वापस आता है तो उसके लिए वापसी करना आसान बिल्कुल नहीं होता है। इसलिए मैं उन्हें इन तीन मैचों के प्रदर्शन से जज नहीं करना चाहूंगा। उन्होंने पहले हमारे लिए और अपनी फ्रेंचाइजी के लिए कुछ अच्छे ओवर किए हैं। हम उनके क्वालिटी पर भरोसा करते हैं। यह जरूरी है कि हम उन पर विश्वास बनाए रखें। मुझे पूरा विश्वास है कि वह अपनी गलतियों से सीख कर वापसी करेंगे।\"\n\nरोहित ने भुवनेश्वर कुमार के बारे में कहा कि \"हर गेंदबाज के साथ ऐसा वक्त आता है।\" उन्होंने कहा कि \"टीम मैनेजमेंट उनसे बात कर रही है और उन्हें भुवनेश्वर की क्वालिटी पर भरोसा है।\" उन्होंने कहा कि \"यह केवल समय की बात है ऐसा नहीं है कि उन्होंने पहले जो हमारे लिए किया है वह उस बात को भूल चुके हैं इसलिए जरुरत है कि हम उन पर भरोसा बनाए रखें।\"\n\nसाउथ अफ्रीका के खिलाफ 28 सितंबर से शुरू हो रहे 3 मैचों की टी20 सीरीज में भुवनेश्वर कुमार नहीं होंगे और वह इस दौरान एनसीए में होंगे। वह सीधे वहां से ऑस्ट्रेलिया के लिए रवाना होंगे।",
    "यूएसए-हॉलैंड के विवि में पढ़ाई जा रही संदीप की कहानियां: सुजानगढ़ के युवा ने ऑस्ट्रेलिया के होटल में नौकरी की और बने लेखक": "Hindi News\n\nLocal\n\nRajasthan\n\nChuru\n\nThe Youth Of Sujangarh Got A Job In A Hotel In Australia And Became A Writer\n\nयूएसए-हॉलैंड के विवि में पढ़ाई जा रही संदीप की कहानियां: सुजानगढ़ के युवा ने ऑस्ट्रेलिया के होटल में नौकरी की और बने लेखक\n\nचूरू 18 घंटे पहले लेखक: अखिलेश दाधीच\n\n\n\nकॉपी लिंक\n\nसंदीप कुमार मिश्रा।\n\nये हैं सुजानगढ़ के 47 वर्षीय संदीप कुमार मिश्रा। ये आर्थिक तंगी से निराश युवाओं के लिए प्रेरणा स्त्रोत हैं। इनका जीवन संघर्ष से भरा रहा है। आज संदीप इंटरनेशनल ख्याति प्राप्त लेखक कलाकार कवि हैं। सिडनी (ऑस्ट्रेलिया) में काम करते हैं। संदीप ने ऑस्‍ट्रेलिया में होटल में सफाईकर्मी की नौकरी की। अब इनकी लिखी कहानियां यूएसए-हॉलैंड की यूनिवर्सिटी की पत्र-पत्रिकाओं में शामिल हैं। कई इंटरनेशनल अवार्ड अपने नाम कर चुके हैं। युवाओं में संदेश देना चाहते हैं कि आत्महत्या से सरल जीवन से संघर्ष करना है। इस रास्ते पर सिर्फ मंजिल ही मिलेगी।\n\nसंदीप ने कॅरियर की शुरुआत सुजानगढ़ में एक निजी स्कूल में शिक्षक से की। नाममात्र तनख्वाह थी। परिवार पालने के लिए सिर्फ कर्ज ही सहारा था। कर्ज बढ़ता गया। हालात ये बन गए कि लोगों ने उधार देना बंद कर दिया, लेकिन हार न मानकर मुकाम हासिल करने की जिद थी। जीवन में अचीवमेंट से जुड़े दो ऑफर भी तंगी की वजह से खो दिए थे। 1997 में अभिनय के लिए अनिल कपूर के प्रोडक्शन हाउस मारवाह स्टूडियो नोएडा में मिश्रा को चुना गया। कोर्स फीस के 3000 रुपए थे। इनकी कहीं से व्यवस्था नहीं हुई। 2016 में उनकी पेंटिंग्स को कॉनकोर्स आर्ट गैलरी यूएसए में प्रदर्शित करने के लिए चुना गया, लेकिन जाने के लिए टिकट तक का खर्चा नहीं था।\n\nऑस्ट्रेलिया में होटल में सफाई की नौकरी मिली, अब सारा कर्ज चुका दिया\n\nसंदीप बताते हैं कि कर्ज से तंग आने के बाद किसी तरह रुपए उधार लेकर पत्नी-दो बच्चों को अकेले छोड़कर 2017 में सिडनी आ गया। यहां आर्ट गैलरी में एग्जीबिशन लगाया। यहां भी तीन महीने नौकरी नहीं मिली। बाद में होटल में सफाई करने की नौकरी मिली, जहां 15 दिन काम करने पर भी सैलरी नहीं दी। 6 महीने की यातना के बाद एक नौकरी मिली। धीरे-धीरे कर्ज उतारा। सपने को साकार करने के लिए लिखते रहे और दुनिया की विभिन्न पत्रिकाओं को भेजते रहे।\n\nअभी इंडियन पोएट्री रिव्यू के काव्य संपादक हैं। कई अंतरराष्ट्रीय पुरस्कार मिल चुके हैं। कहानियों और कविताओं को विभिन्न संकलनों और संग्रहों में शामिल किया गया है। मिश्रा की प्रसिद्ध कहानियों में ‘ए फादर्स सन’, ‘डेड ड्रीम्स’, ‘द ब्रॉच’ और ‘रिविसिटिंग ए ब्रोकन हाउस’ शामिल हैं। कहानियों को यूएसए व हॉलैंड सहित विश्व की कई यूनिवर्सिटी की पत्र-पत्रिकाओं में शामिल किया है।",
    "IND vs SA: ऑस्ट्रेलिया के बाद साउथ अफ्रीका से भिड़ेगी टीम इंडिया, जानें पूरा कार्यक्रम": "IND vs SA: ऑस्ट्रेलिया के बाद साउथ अफ्रीका से भिड़ेगी टीम इंडिया, जानें पूरा कार्यक्रम\n\nIND vs SA ऑस्ट्रेलिया के खिलाफ सीरीज जीतने के बाद टीम इंडिया अब साउथ अफ्रीका से भिड़ेगी। टीम इंडिया पहले 3 टी20 मैच खेलेगी और फिर 3 मैचों की वनडे सीरीज का भी कार्यक्रम है। आइए जानते हैं इस दौरे का पूरा कार्यक्रम।\n\nनई दिल्ली, ऑनलाइन डेस्क। टी20 वर्ल्ड कप से पहले टीम इंडिया के पास अब केवल 3 T20I मैच बचे हैं। ऑस्ट्रेलिया के खिलाफ सीरीज 2-1 से जीतने के बाद टीम अब साउथ अफ्रीका के खिलाफ 3 मैचों की टी20 और वनडे सीरीज खेलेगी। टी20 सीरीज की शुरुआत 28 सितंबर से तिरूवनंतपुरम में हो जाएगी। ऑस्ट्रेलिया के खिलाफ सीरीज जीतने के बाद टीम वर्ल्ड कप से पहले इस सीरीज को जीतकर एक अच्छे मोमेंटम के साथ मिशन मेलबर्न के लिए रवाना होना चाहेगी। हालांकि इस सीरीज में भुवनेश्वर कुमार और हार्दिक पांड्या जैसे खिलाड़ी नजर नहीं आएंगे क्योंकि वर्ल्ड कप से पहले दोनों खिलाड़ी कंडीशनिंग संबंधित कार्य के लिए एनसीए ज्वाइन करेंगे।\n\nहार्दिक पांड्या का प्रदर्शन तो ऑस्ट्रेलिया के सीरीज में अच्छा था लेकिन डेथ ओवर की गेंदबाजी में भुवनेश्वर कुमार पूरी तरह से असफल रहे थे। ऑस्ट्रेलिया के खिलाफ आखिरी मैच में भी भुवनेश्वर कुमार ने 18वें ओवर में 21 रन खर्च किए थे। उन्होंने 3 ओवर की गेंदबाजी में 39 रन दिए और केवल 1 विकेट हासिल कर पाए। अब भुवी सीधे एनसीए से ऑस्ट्रेलिया के लिए रवाना होंगे।\n\nसाउथ अफ्रीका का T20I कार्यक्रम\n\nपहला T20I- 28 सितंबर, ग्रीनफील्ड इंटरनेशनल स्टेडियम तिरूवनंतपुरम\n\nदूसरा T20I- 2 अक्टूबर, बारसापारा क्रिकेट स्टेडियम गुवाहाटी\n\nतीसरा T20I- 4 अक्टूबर, होलकर क्रिकेट स्टेडियम इंदौर\n\nसाउथ अफ्रीका का वनडे कार्यक्रम\n\nपहला वनडे- 6 अक्टूबर, इकाना स्टेडियम लखनऊ\n\nदूसरा वनडे- 9 अक्टूबर, जेएससीए इंटरनेशनल स्टेडियम\n\nतीसरा वनडे- 11 अक्टूबर, अरुण जेटली स्टेडियम दिल्ली\n\nसाउथ अफ्रीका के खिलाफ भारत की टीम\n\nरोहित शर्मा (कप्तान), केएल राहुल (उप-कप्तान), विराट कोहली, सूर्यकुमार यादव, दीपक हुड्डा, रिषभ पंत (विकेटकीपर), दिनेश कार्तिक (विकेटकीपर), आर अश्विन, युजवेंद्र चहल, अक्षर पटेल, मो. शमी, हर्षल पटेल, दीपक चाहर, जसप्रीत बुमराह।\n\nभारत दौरे पर साउथ अफ्रीका की टीम\n\nतेंबा बवुमा (कप्तान), क्विंटन डी कॉक, रीजा हेंड्रिक्स, हेनरिक क्लासेन, केशव महाराज, एडेन मार्करम, डेविड मिलर, लुंगी एनगिडी, ऑनरिक नॉर्खिया, वेन पार्नेल, ड्वेन प्रिटोरियस, कगिसो रबादा , रिले रॉशो, तबरेज शम्सी और ट्रिस्टन स्टब्स।",
    "T20 WC 2022: इंडिया सीरीज से ऑस्ट्रेलिया को मिले दो स्टार, बना सकते हैं WC चैंपियन": "T20 WC 2022: भारत और ऑस्ट्रेलिया के बीच खेली गई तीन T20 मैचों की सीरीज में ऑस्ट्रेलिया को 2-1 से हार का सामना करना पड़ा. मोहाली में 209 रन के टारगेट को हासिल कर धमाकेदार जीत के साथ सीरीज की शुरुआत करने वाली ऑस्ट्रेलिया बाकी के दो मैचों में अपने प्रदर्शन को दुहरा नहीं पाई और सीरीज 2-1 से हार गई. हालांकि हार के बावजूद ऑस्ट्रेलिया के प्रदर्शन को निराशाजनक नहीं कहा जा सकता क्योंकि किसी भी मैच में ऑस्ट्रेलिया की इंडिया के सामने घुटने टेकने वाली स्थिति नहीं रही. हां ऑस्ट्रेलिया को इस सीरीज में दो ऐसे स्टार खिलाड़ी मिले हैं जो अगले महीने शुरु हो रहे T20 WC के लिए अहम हो सकते हैं और जैसी बल्लेबाजी उन्होंने इंडिया के खिलाफ की है अगर वैसी वर्ल्ड कप में भी करेंगे तो ऑस्ट्रेलिया को जीतने की संभावना काफी बढ़ जाएगी.\n\nखबर में खास\n\nमैथ्यू वेड (Matthew Wade)\n\nमैथ्यू वेड\n\nटिम डेविड\n\nMatthew Wade is seeing the ball like a beach ball 🔥 #INDvAUS pic.twitter.com/73PjFVof5M— ESPNcricinfo (@ESPNcricinfo) September 23, 2022\n\nऑस्ट्रेलिया के विकेटकीपर बल्लेबाज मैथ्यू वेड इंडिया के खिलाफ T20 सीरीज में बेहतरीन टच में नजर आए. मैथ्यू वेड ने मोहाली में 21 गेंदों में 45 रन की पारी खेलकर ऑस्ट्रेलिया को जीत दिलाई थी. इसके अलावा नागपुर में भी वेड ने 20 गेदों में 43 रन की नाबाद पारी खेली थी. वेड का ये फॉर्म ऑस्ट्रेलिया के लिए वरदान है और टीम उनसे इसी तरह के प्रदर्शन की उम्मीद T20 WC में भी करेगी. बता दें कि पिछले T20 WC में ऑस्ट्रेलिया को सेमीफाइनल में पाक के खिलाफ जीत दिलाने में वेड ने बड़ी भूमिका निभाई थी.\n\nटिम डेविड (Tim David)\n\nAdvertisement. Scroll to continue reading.\n\nTim David\n\nटिम डेविड (Tim David) ऑस्ट्रेलिया के लिए डेब्यू करने से पहले ही दुनियाभर में खेली जाने वाली टी 20 लीग में एक बड़े पावर हिटर के रुप में अपनी पहचान बना चुके हैं. IPL में भी MI की तरफ से उन्होंने अपना कमाल दिखाया है. इंडिया दौरे से ही अपने करियर के शुरुआत करने वाले डेविड के बारे में ये उम्मीद की जा रही थी कि वे अपने बल्ले का कमाल दिखाएंगे. पहले 2 मुकाबलों में तो उन्हें मौका नहीं मिला लेकिन तीसरे मुकाबले में हैदराबाद में उन्होंने 27 गेंदों पर 54 रनों की धमाकेदार पारी खेल कर साबित कर दिया कि अंतराष्ट्रीय स्तर पर भी वे अपने बल्ले का तूफान दिखाने में सक्षम हैं. टिम का चलना वर्ल्ड कप के दृष्टिकोण से भी ऑस्ट्रेलिया के लिए पॉजिटिव साइन है क्योंकि डेविड जैसा बल्लेबाज अकेले दम मैच का रुख मोड़ने की क्षमता रखता है.\n\nडिफेंडिंग चैंपियन है ऑस्ट्रेलिया\n\nऑस्ट्रेलिया डिफेंडिंग चैंपियन है. चुकी इस बार ऑस्ट्रेलिया में ही विश्व कप आयोजित किया जा रहा है. इसलिए ऑस्ट्रेलिया की पूरी कोशिश लगातार दूसरी बार चैंपियन बनने की है. ऐसे में ग्रीन और डेविड जैसे बल्लेबाजों का फॉर्म में होना उसके चैंपियन होने के चांस को बढ़ा सकता है.",
    "ग्रीन और डेविड के प्रदर्शन ने बढ़ाई ऑस्ट्रेलियाई खेमे की दुविधा": "हालांकि डेथ ओवरों में ऑस्ट्रेलियाई गेंदबाज़ी भारत के ख़िलाफ़ दबाव में दिखी\n\nक्या ग्रीन को मिलेगा विश्व कप के लिए ग्रीन सिग्नल?\n\nइस सीरीज़ के आरंभ से पहले सिर्फ़ 14 पेशेवर टी20 और एक अंतर्राष्ट्रीय टी20 खेलने वाले ग्रीन से चयनकर्ताओं ने पारी की शुरुआत करने के लिए कहा और उन्होंने इस अवसर का भरपूर उपयोग करते हुए 214.54 की स्ट्राइक रेट से दो ताबड़तोड़ अर्धशतक जड़ डाले।\n\nहैदराबाद में खेले गए अंतिम टी20 मुक़ाबले के बाद ऑस्ट्रेलियाई कोच ऐंड्रयू मक्डॉनल्ड ने ग्रीन के प्रदर्शन पर बात करते हुए कहा, \"उन्होंने इस अवसर को भुनाया है। यहां आने से पहले जब हम रणनीति तैयार कर रहे थे तब हमें यह भरोसा था कि उनके पास ऐसी क्षमता है और उन्होंने दुनिया के कुछ सर्वश्रेष्ठ गेंदबाज़ों के ख़िलाफ़ ख़ुद को साबित भी कर दिखाया। आप इस पर बहस कर सकते हैं कि जसप्रीत (बुमराह) टी20 में अब तक के सर्वश्रेष्ठ गेंदबाज़ हैं, इसलिए तीन में से दो बार ऐसा करने में सक्षम होना अच्छा और बहुत प्रभावशाली है।\"\n\nहालांकि ग्रीन अब तक टी20 विश्व कप में ऑस्ट्रेलिया के 15 सदस्यीय दल का हिस्सा नहीं हैं। अगले हफ़्ते क्वींसलैंड में जब ऑस्ट्रेलिया का टी20 दल वेस्टइंडीज़ के ख़िलाफ़ खेले जाने वाले मुक़ाबले के लिए एकत्रित होगा तब ग्रीन शेफ़ील्ड शील्ड में वेस्टर्न ऑस्ट्रेलिया का प्रतिनिधित्व कर रहे होंगे। जो कुछ भी उन्होंने भारत के विरुद्ध किया इसके बाद ऑस्ट्रेलियाई चयनकर्ता गुप्त रूप से किसी बल्लेबाज़ के चोटिल होने की प्रार्थना कर रहे होंगे ताकि वे ग्रीन को ऑस्ट्रेलियाई दल में शामिल कर सकें। हालांकि डेविड वॉर्नर की वापसी और ऐरन फ़िंच की महफूज़ जगह को देखते हुए इसके बावजूद शीर्ष क्रम में ग्रीन के लिए जगह नहीं होगी।\n\nउम्मीदों पर खरे उतरे डेविड\n\nटिम डेविड ने भी मिले मौक़े को भरपूर तरीके से भुनाया। उन्होंने ठीक वैसी ही बल्लेबाज़ी की जैसा कि टीम उनसे उम्मीद कर रही थी। पहले मुक़ाबले में 14 गेंदों में उनकी 18 रनों की पारी मैथ्यू वेड के लिए ऑस्ट्रेलिया को जीत की दहलीज़ तक पहुंचाने में मददगार साबित हुई। वहीं तीसरे और अंतिम मुक़ाबले में उनकी 27 गेंदों पर 54 रनों की पारी की बदौलत ऑस्ट्रेलियाई टीम 117 पर 6 से एक मैच जिताऊ स्कोर खड़ा कर पाने में सफल रही।\n\nऑस्ट्रेलिया के चयनकर्ता यह देखने के लिए उत्सुक थे कि डेविड कैसे मार्कस स्टॉयनिस की अनुपस्थिति में स्थापित मध्य-क्रम में फिट हुए। वेड, जिनके के लिए यह सीरीज़ अभूतपूर्व रही, उनके और डेनियल सैम्स के साथ साझेदारियां कर उन्होंने यह प्रदर्शित किया कि वह जूनियर और सीनियर दोनों ही तरह के साझेदारों के साथ परिस्थितियों के अनुसार बल्लेबाज़ी कर सकते हैं। अब उन्हें विश्व कप में ऑस्ट्रेलिया की प्लेइंग इलेवन से बाहर रखना हास्यास्पद प्रतीत होगा लेकिन सवाल वही है, आख़िर बाहर कौन बैठेगा?\n\nअर्धशतक लगाने के बाद टिम डेविड • Associated Press\n\nस्मिथ का स्थान कितना सुरक्षित?\n\nविश्व कप से पहले इंग्लैंड और वेस्ट इंडीज़ के ख़िलाफ़ होने वाली सीरीज़ में वॉर्नर, मिचेल मार्श और स्टॉयनिस की वापसी तय मानी जा रही है, बशर्ते कि मार्श और स्टॉयनिस पूरी तरह से फ़िट हों। ग्रीन विश्व कप दल में अपनी जगह नहीं बना पाएंगे लेकिन ऑस्ट्रेलिया को डेविड के लिए सर्वश्रेष्ठ एकादश में जगह खोजनी होगी। भारत दौरे से पहले टी20 दल में स्टीव स्मिथ की जगह सुरक्षित नहीं थी लेकिन मार्श की अनुपस्थिति में उन्हें नंबर तीन पर खेलने का अवसर दिया गया। उन्होंने मोहाली में अच्छी बल्लेबाज़ी भी करते हुए 24 गेंदों में 35 रन भी बनाए। हालांकि उनका स्ट्राईक रेट 145.83 का रहा जो कि एक हाई स्कोरिंग मुक़ाबले में दोनों टीमों द्वारा 177.54 के स्ट्राईक रेट से बनाए गए रनों की तुलना में काफ़ी कम था।\n\nबड़े शॉट्स लगाने की स्मिथ की क्षमता को लेकर ऑस्ट्रेलिया टीम का नज़रिया नागपुर में सामने भी आ गया जब आठ ओवर के मुक़ाबले में स्मिथ को तीसरे नंबर से छठवें नंबर पर भेजा गया। हैदराबाद में भी स्मिथ ने दस गेंदों में नौ रन ही बनाए, जबकि बैकवर्ड प्वाइंट पर उनका कैच भी छोड़ा गया था। अगर स्मिथ विश्व कप खेलते हैं तो इसके लिए डेविड की कीमत चुकानी होगी, जबकि ग्रीन शील्ड क्रिकेट खेल रहे होंगे। ऐसा करना ऑस्टेलियाई चयनकर्ताओं के द्वारा विश्वास का एक असाधारण प्रदर्शन होगा।\n\nडेथ गेंदबाज़ी की अबूझ पहेली\n\nडेथ ओवरों में भारतीय और ऑस्ट्रेलियाई दोनों ही टीमों के गेंदबाज़ों को जूझते देखा गया। हालांकि मैकडोनाल्ड का मानना है कि यह सीरीज़ वैसे भी गेंदबाज़ों के लिए कठिन थी।\n\nउन्होंने कहा, \"गेंदबाज़ों के लिए डेथ ओवरों में हार्दिक के ख़िलाफ़ बचने के लिए कोई जगह नहीं थी। हालांकि मुझे लगता है कि हमने कुछ योजनाओं के माध्यम से अपनी रणनीति पर अमल किया। हमें कुछ योजनाओं के बेहतर परिणाम भी मिले जो कि विश्व कप में भी देखने को मिल सकता है। ऑस्ट्रेलिया में यहां के मुक़ाबले अधिक उछाल होगी। मिचेल स्टार्क दोबारा परिदृश्य में आएंगे जो कि डेथ में हमारे सबसे उम्दा गेंदबाज़ों में से एक रहे हैं। हालांकि आज के वक्त में बल्लेबाज़ों की क्षमता को देखते हुए मुझे यह भी लगता है कि अधिकतर डेथ गेंदबाज़ी आक्रमण दबाव में रहती है। क्या हम डेथ गेंदबाज़ी में बेहतर करना चाहते हैं। जवाब है, हां। लेकिन हम अपने लोगों को सिर्फ़ अच्छा निर्णय लेने और उस पर अमल करने के लिए प्रोत्साहित करते हैं।\"",
    "इंडिया V/S ऑस्ट्रेलिया: मैच में कई बार हुआ वार-पलटवार, कैप्टन ने गला पकड़ने की जगह चूमा माथा, जानें क्यों...": "भारत बनाम ऑस्ट्रेलिया के मैच में भारत ने ऑस्ट्रेलिया को 6 विकेट से हरा दिया है। टीम इंडिया के कप्तान रोहित शर्मा इस जीत पर गदगद नजर आए और कहा कि सभी खिलाड़ियों ने मौके का फायदा उठाकर अच्छा खेल दिखाया है। उन्होंने डेथ ओवर्स की गेंदबाजी को लेकर भी कई बातें कहीं हैं।\n\nIndia vs Australia T20 Series. भारत बनाम ऑस्ट्रेलिया का मुकाबला कभी भी साधारण नहीं होता क्योंकि दोनों टीमें दुनिया की दो दिग्गज टीमें हैं। 3 टी20 मैचों की सीरीज में भारत पहला मुकाबला भले ही हार गया लेकिन नागपुर में खेले गए दूसरे मैच में भारतीय टीम ने शानदार वापसी की। इसके बाद हैदराबाद में भी खेला गया मैच भारतीय टीम ने रोमांचक तरीके से जीत लिया है। इस मैम में भारतीय टीम के कप्तान रोहित शर्मा विकेट कीपर दिनेश कार्तिक का माथा चूमते नजर आए। जबकि पिछले मैच में कार्तिक का गला पकड़ने का वीडियो सोशल मीडिया पर जमकर वायरल हुआ था। आप भी जानें आखिर रोहित ने माथा क्यों चूमा...\n\nविकेट के पीछे जमे दिनेश कार्तिक\n\nभारतीय टीम में दो विकेट कीपर हैं रिषभ पंत और दिनेश कार्तिक। दोनों को लेकर टीम में हमेशा उहापोह की स्थिति रही कि आखिर अंतिम 11 में किसे जगह दी जाए। एशिया कप में रिषभ पंत को मौके मिले लेकिन वे कोई छाप नहीं छोड़ पाए। यहीं कारण था कि ऑस्ट्रेलिया के खिलाफ पहले मैच में दोनों और बाद के दोनों टी20 मैच में दिनेश कार्तिक को मौका दिया गया। दूसरे मैच में कार्तिक ने 2 गेंद पर 10 रन बनाकर भारत को शानदार जीत दिलाई। वहीं हैदराबाद में हुए मुकाबले में उन्होंने स्टीव स्मिथ को शानदार तरीके से स्टंप आउट कराकर पवैलियन भेज दिया। इस बाद पर कैप्टन रोहित शर्मा इतने खुश हुए कि दिनेश कार्तिक का गला पकड़ने की जगह उनका माथा पकड़कर चूम लिया। यह तस्वीर और वीडियो सोशल मीडिया पर खूब वायरल हो रही है।\n\nअक्षर पटेल बने मैन ऑफ द सीरीज\n\nभारतीय टीम के टी20 सीरीज पर कब्जा जमाने के बाद सूर्य कुमार यादव को मैन ऑफ द मैच का पुरस्कार दिया गया। वहीं विराट कोहली को शानदार फील्डिंग और बैटिंग करने के लिए पुरस्कृत किया गया। पूरे सीरीज में सिर्फ 10 ओवर फेंककर 63 रन देने वाले और 8 विकेट चटकाने वाले अक्षर पटेल को मैन ऑफ द सीरीज का पुरस्कार दिया गया। ऑस्ट्रेलियाई ऑलराउंडर कैमरन ग्रीन की फिफ्टी और विकेट कीपर मैथ्यू वेड के शानदार कैच पर उन्हें पुरस्कृत किया गया। भारतीय टीम के कप्तान ने कहा कि गेंदबाजी को लेकर अभी कई तरह के सुधार करने हैं लेकिन टीम ने ओवरऑल शानदार प्रदर्शन करते हुए मैच जीते हैं।\n\nयह भी पढ़ें\n\nटीम इंडिया ने जीती सीरीज: ग्रीन के रेड सिग्नल पर सूर्या की चमक पड़ी तीखी, भारत ने टी20 सीरीज पर किया कब्जा\n\n\n\n\n\n",
    "Indian bowlers show big problems in T20 series vs Australia": "Small\n\nMedium\n\nLarge",
    "VIDEO: भारत-ऑस्ट्रेलिया मैच के बाद रोहित-विराट के बीच हुआ कुछ ऐसा, देखकर खुश हुए लोग, करने लगे ऐसे कमेंट": "नई दिल्ली। मैच के दौरान ऐसे कई सारे लम्हें प्रकाश में आते हैं, जो कि क्रिकेट प्रशंसकों का ध्यान अपनी ओर आकर्षित कर लेते हैं। कभी किसी बात को लेकर दोनों खिलाड़ियों में तू-तू मैं-मैं की खबरें सुर्खियों के सैलाब में सराबोर हो जाती हैं, तो कभी किसी खिलाड़ियों के बीच कुछ ऐसा हो होता है कि क्रिकेट प्रशंसक मंत्रमुग्ध हो जाते हैं। इसी बीच भारत ऑस्ट्रेलिया मैच के दौरान विराट कोहली और रोहित शर्मा के बीच कुछ ऐसे ही देखने को मिला है, जो कि अभी खासा सुर्खियों में है। दरअसल, इंटरनेशनल टी-20 मैच में भारत ने ऑस्ट्रेलिया को 6 विकेट से मात दे दी। ऑस्ट्रेलिया ने भारत के सामने 187 रनों का लक्ष्य रखा था। जिसे भारतीय टीम ने बेहद ही आसानी से हासिल कर अपनी प्रतिद्वंदी टीम को धूल चटा दी। इस बीच जीत की खुशी में रोहित शर्मा और विराट कोहली के जश्न का वीडियो काफी वायरल हो रहा है, जिसमें दोनों ही खिलाड़ी एक-दूसरे अपनी आगोश में लपेटकर अपनी खुशी का इजहार करते हुए नजर आ रहे हैं। इस वीडियो में रोहित विराट की पीठ भी थपथपाते हुए नजर आ रहे हैं।\n\nध्यान रहे कि यह वीडियो उन सभी लोगों के लिए भी एक करारा जवाब है, जो कि अभी तक अपने जेहन में यह मुगालता पाल बैठे हैं कि अभी-भी इन दोनों ही खिलाड़ियों के बीच खटास है। अब इस वीडियो ने इस बात को साफ कर दिया है कि दोनों ही खिलाड़ियों के बीच किसी भी बात पर कोई खटास नहीं है। बता दें कि इससे पहले जब विराट कोहली को अपने खराब प्रदर्शन की वजह से लोगों के आलोचनाओं का शिकार होना पड़ रहा था। उस वक्त रोहित ही उनकी सपोर्ट में आए थे और विराट कोहली के नाम तारीफ में कसीदे पढ़े थे। बहरहाल, यह वीडियो अभी खासा सुर्खियों में है। जिस पर लोग अलद-अलग तरह से अपनी प्रतिक्रिया व्यक्त करते हुए नजर आ रहे हैं। ऐसे में आपका बतौर पाठक इस वीडियो को देखने के बाद क्या कुछ कहना है। आप हमें कमेंट कर बताना बिल्कुल भी मत भूलिएगा।\n\nवहीं, अगर इन सबके इतर भारत-ऑस्ट्रेलिया मैच के मुकाबले में दोनों ही टीमों के प्रदर्शन की बात करें, तो भारत का शुरुआती प्रदर्शन निराशाजनक रहा था। लेकिन, फिर आगे मध्यमक्रम के बल्लेबाजों ने अपने बल्ले से जौहर दिखाते हुए पूरी स्थिति को संभाल लिया है और भारत की झोली में रनों की बरसात कर दी। अब ऐसी स्थिति में बतौर पाठक आपका इस पूरे मसले पर क्या कुछ कहना है। आप हमें कमेंट कर बताना बिल्कुल भी मत भूलिएगा।\n\nFollow @itsgautamm for more such cricket stuff! Thank you. — gautam (@itsgautamm) September 25, 2022\n\nRift merchants in mud!!!#RohiRat gonna lift 2022/23 WC ♥️ — gautam (@itsgautamm) September 25, 2022\n\nJust noticed, virat slapped rohit 8 times 😳😳😳😳😳 — gautam (@itsgautamm) September 25, 2022",
    "IND vs AUS T20: ऑस्ट्रेलिया के खिलाफ इस टीम के साथ उतरेगी टीम इंडिया, जानें पूरा कार्यक्रम": "IND vs AUS T20: ऑस्ट्रेलिया के खिलाफ इस टीम के साथ उतरेगी टीम इंडिया, जानें पूरा कार्यक्रम\n\nIND vs AUS T20 ऑस्ट्रेलिया टीम 20 सितंबर से 3 मैचों की टी20 सीरीज खेलने वाली है। वर्ल्ड कप से पहले दोनों ही टीमों के लिए यह एक बेहतरीन अवसर है। वर्ल्ड कप से पहले टीम इंडिया को 6 टी20 इंटरनेशनल मैच खेलना है।\n\nनई दिल्ली, ऑनलाइन डेस्क। ऑस्ट्रेलिया में होने वाले टी20 वर्ल्ड कप की उल्टी गिनती शुरू हो गई है। टीम इंडिया ने इसके लिए 15 सदस्यीय टीम की भी घोषणा कर दी है और अच्छी खबर है यह है कि जसप्रीत बुमराह और हर्षल पटेल की वापसी हुई है जिनकी कमी एशिया कप में टीम को खली थी। ऐसे में एशिया कप के प्रदर्शन के बाद टीम के सामने वर्ल्ड कप से पहले कई सवाल खड़े हैं जिसका जवाब वह ऑस्ट्रेलिया और साउथ अफ्रीका के खिलाफ सीरीज में ढूंढने का प्रयास करेगी। ऑस्ट्रेलिया टीम इस दौरे पर 3 टी20 मैचों की सीरीज खेलेगी जिसकी शुरुआत 20 सितंबर को होगी। पहला मैच मोहाली में खेला जाएगा। ऑस्ट्रेलिया टी20 वर्ल्ड कप की डिफेंडिंग चैंपियन है। इस बार भी ऑस्ट्रेलिया फेवरेट टीमों में से एक है ऐसे में टीम इंडिया के पास अपनी परफैक्ट प्लेइंग इलेवन आजमाने का शानदार मौका है।\n\nभारत-ऑस्ट्रेलिया टी20 सीरीज का कार्यक्रम\n\n20 सितंबर 2022, पहला टी20, मोहाली\n\n23 सितंबर 2022, दूसरा टी20, नागपुर\n\n25 सितंबर 2022, तीसरा टी20, हैदराबाद\n\nइस दौरे पर कमजोर है ऑस्ट्रेलिया टीम\n\nआगामी वर्ल्ड कप को देखते हुए भारत दौरे पर जो ऑस्ट्रेलिया टीम आने वाली है उसमें कई बड़े खिलाड़ी मिसिंग हैं। डेविड वॉर्नर को जहां इस दौरे से रेस्ट दिया गया है तो वहीं मिचेल स्टार्क, मिचेल मार्श और मार्कस स्टोइनिस इंजरी के कारण बाहर हो गए हैं। हालांकि उनकी चोट मामूली है और ऑस्ट्रेलिया क्रिकेट ने एहतियातन उन्हें इस दौरे से दूर रखा है।\n\nऑस्ट्रेलिया के खिलाफ टी20 भारतीय टीम\n\nरोहित शर्मा (कप्तान), केएल राहुल (उपकप्तान), विराट कोहली, सूर्यकुमार यादव, दीपक हुड्डा, रिषभ पंत (विकेटकीपर), दिनेश कार्तिक (विकेटकीपर), हार्दिक पांड्या, आर अश्विन, युजवेंद्र चहल, अक्षर पटेल, भुवनेश्वर कुमार, मोहम्मद शमी, हर्षल पटेल, दीपक चाहर, जसप्रीत बुमराह।\n\nभारत दौरे के लिए ऑस्ट्रेलिया की टीम\n\nआरोन फिंच (कप्तान), पैट कमिंस (उप-कप्तान), एश्टन एगर, टिम डेविड, जोश हेजलवुड, जोश इंगलिस, ग्लेन मैक्सवेल, केन रिचर्डसन, स्टीव स्मिथ, मैथ्यू वेड, कैमरॉन ग्रीन, एडम ज़म्पा, नाथन एलिस, डेनियल सैम्स और सीन एबॉट।",
    "IND vs AUS Analysis: कैच छोड़ने के कारण हारी टीम इंडिया, उमेश का प्रयोग फेल, रोहित शर्मा का खराब फॉर्म जारी": "{\"_id\":\"632a74a55de97e61277e133a\",\"slug\":\"ind-vs-aus-1st-t20i-2022-india-vs-australia-t20-match-analysis-innings-key-highlights-and-turning-points\",\"type\":\"feature-story\",\"status\":\"publish\",\"title_hn\":\"IND vs AUS Analysis: कैच छोड़ने के कारण हारी टीम इंडिया, उमेश का प्रयोग फेल, रोहित शर्मा का खराब फॉर्म जारी\",\"category\":{\"title\":\"Cricket News\",\"title_hn\":\"क्रिकेट न्यूज़\",\"slug\":\"cricket-news\"}}\n\nएशिया कप में मिली हार के बाद भारतीय टीम घरेलू मैदान पर ऑस्ट्रेलिया के खिलाफ मंगलवार (20 सितंबर) को उतरी। घर में टीम इंडिया से जीत की उम्मीद थी, लेकिन ऐसा नहीं हुआ। 208 रन बनाने के बाद भारतीय टीम को चार विकेट से हार का सामना करना पड़ा। इस हार के बाद ऐसा लगा कि टीम एशिया कप वाली गलतियों से सीख नहीं ले पाई। खराब गेंदबाजी और घटिया फील्डिंग के कारण टीम को इस मैच में हार का सामना करना पड़ा।टॉस हारकर पहले बल्लेबाजी करते हुए भारत ने 20 ओवर में छह विकेट गंवाकर 208 रन बनाए। हार्दिक पांड्या ने 30 गेंदों में 71 रन की नाबाद पारी खेली। जवाब में ऑस्ट्रेलिया ने 19.2 ओवर में छह विकेट गंवाकर लक्ष्य हासिल कर लिया। कैमरून ग्रीन ने 30 गेंदों में 61 रन और मैथ्यू वेड ने 21 गेंदों में 45 रन की नाबाद पारी खेली। इस जीत के साथ ऑस्ट्रेलिया ने सीरीज में 1-0 की बढ़त बना ली है। अगला मैच 23 सितंबर को नागपुर के विदर्भ क्रिकेट एसोसिएशन स्टेडियम में खेला जाएगा।18वें ओवर की दूसरी गेंद पर हर्षल पटेल ने मैथ्यू वेड को जीवनदान दे दिया। वेड उस समय 23 रन बनाकर नाबाद थे। अगर वहां पर वेड आउट हो जाते तो आखिरी ओवरों में ऑस्ट्रेलिया दबाव में आ जाती। उस समय कंगारू टीम को जीत के लिए 11 गेंद पर 34 रन बनाने थे। वेड ने कैच छूटने के बाद तेजी से रन बनाए और मैच को फिनिश किया।भारतीय कप्तान रोहित शर्मा ने इस मैच में छह गेंदबाजों का इस्तेमाल किया। इनमें से पांच ने 11 से ज्यादा की इकोनॉमी रेट से रन लुटाए। सिर्फ अक्षर पटेल ने ही पांच से कम की इकोनॉमी से रन दिए। अक्षर ने चार ओवर में 17 रन देकर तीन विकेट लिए। वहीं, भुवनेश्वर कुमार ने चार ओवर में 52 रन लुटाए। उमेश यादव ने दो ओवर में 27 रन देकर दो विकेट लिए। युजवेंद्र चहल ने 3.2 ओवर में एक विकेट लेकर 42 रन दिए। हर्षल पटेल ने चार ओवर में 49 और हार्दिक पांड्या ने दो ओवर में 22 रन लुटाए।एशिया कप में भारत की सबसे बड़ी कमजोरी डेथ ओवर में गेंदबाजी थी। वह समस्या मोहाली में भी दिखी। चोट के बाद वापसी करने वाले हर्षल ने अंतिम ओवरों में जमकर रन लुटाए। यही हाल अनुभवी भुवनेश्वर कुमार का रहा। दोनों ने आठ ओवर में मिलकर 101 रन दे दिए। उन्हें सफलता भी नहीं मिली। भारत को इस मैच में जसप्रीत बुमराह और अर्शदीप सिंह की कमी खेली। अर्शदीप ने एशिया कप में प्रभावित किया था।हाल के दिनों ऐसा कम ही मौकों पर देखा गया है कि भारतीय टीम ने खराब फील्डिंग की हो। इस मैच में टीम इंडिया की फील्डिंग को देखकर ऐसा लगा कि कोई क्लब की टीम मैदान पर खेल रही हो। भारतीय खिलाड़ियों ने तीन आसान कैच छोड़े। आठवें ओवर की तीसरी गेंद पर अक्षर पटेल ने हार्दिक पांड्या की गेंद पर कैमरून ग्रीन का कैच छोड़ा। नौवें ओवर की पांचवीं गेंद पर केएल राहुल ने अक्षर पटेल की गेंद पर स्टीव स्मिथ का कैच टपका दिया। 18वें ओवर में गेंदबाजी कर रहे हर्षल पटेल ने दूसरी गेंद पर मैथ्यू वेड का आसान कैच छोड़ दिया। भारत को टी20 वर्ल्ड कप से पहले फील्डिंग पर खास ध्यान देना होगा। अगर ऐसा नहीं हो पाता है तो टीम को बड़ा नुकसान हो सकता है।भारतीय कप्तान रोहित शर्मा इस मैच में 11 रन बनाकर आउट हो गए। उन्होंने नौ गेंदों की पारी में एक चौका और एक छक्का लगाया। रोहित का हालिया फॉर्म अच्छा नहीं रहा है। इस साल 18 टी20 मैचों की 18 पारियों में 434 रन बनाए हैं। उनका औसत 25.52 का रहा है। रोहित का स्ट्राइक रेट 142.76 का रहा। उनके बल्ले से सिर्फ दो अर्धशतक निकले हैं। रोहित पिछली 10 पारियों में सिर्फ दो बार 50 का आंकड़ा पार कर पाए हैं। टीम इंडिया को उनसे छोटी नहीं, बड़ी पारियों की आवश्यकता है। कप्तान को इस पर ध्यान देना होगा।",
    "Ind vs Aus T20I: हैदराबाद में 25 सितंबर को होगा भारत-ऑस्ट्रेलिया का मुकाबला, मैच के दिन के लिए बढ़ाई गई मेट्रो सेवाएं": "IND vs AUS T20I Hyderabad: हैदराबाद मेट्रो रेल लिमिटेड (एचएमआरएल) ने गुरुवार को घोषणा की कि भारत-ऑस्ट्रेलिया टी20 मैच के मौके पर तीनों लाइनों में रेल सेवा रविवार को दोपहर 12:30 बजे तक बढ़ा दी जाएगी. यह मैच उप्पल के राजीव गांधी अंतरराष्ट्रीय क्रिकेट स्टेडियम में होगा. रविवार को मैच की वजह से स्टेडियम के आसपास की सड़कों पर भारी ट्रैफिक होने की संभावना है. ऐसे यात्रियों की सुविधा के लिए मेट्रो रेल उसी दिन ट्रेनों की फ्रीक्वेंसी भी बढ़ा सकती है.\n\nजिमखाना मैदान में अफरातफरी\n\nभारत और ऑस्ट्रेलिया के बीच जिमखाना मैदान में होने वाले टी20 मैच के लिए टिकट खरीदने की कोशिश कर रहे करीब 20 लोगों के घायल हो जाने से गुरुवार की सुबह अराजकता फैल गई. बाद में, खेल और युवा मामलों के मंत्री वी श्रीनिवास गौड़ ने सरकारी अधिकारियों और हैदराबाद क्रिकेट एसोसिएशन के साथ समीक्षा बैठक की.\n\nबैठक में 7,000 टिकट ऑनलाइन बेचे जाएंगे\n\nइससे पहले दिन में, पुलिस ने भारत-ऑस्ट्रेलिया मैच टिकट के लिए जिमखाना में जमा हुए क्रिकेट प्रशंसकों पर लाठीचार्ज का सहारा लिया. समाचार रिपोर्टों के अनुसार, इस दौरान कई लोग बेहोश हो गए, लगभग 20 लोग घायल हो गए और सात को इलाज के लिए यशोदा अस्पताल ले जाया गया. पुलिस ने टिकट काउंटरों पर इस तरह की अव्यवस्था के कारणों की जांच की. हालांकि इस दौरान कोई मौत की सूचना नहीं मिली है.\n\n25 सितंबर को होगा टी-20 अंतरराष्ट्रीय मैच\n\nभारत और ऑस्ट्रेलिया के बीच तीसरा T20 मैच 25 सितंबर को हैदराबाद के राजीव गांधी अंतरराष्ट्रीय क्रिकेट स्टेडियम में भारतीय समयुनसार शाम 7.30 बजे शुरू होगा. हैदराबाद क्रिकेट एसोसिएशन के अध्यक्ष मोहम्मद अजहरुद्दीन के मुताबिक, टिकटों की बिक्री पेटीएम ऐप और पेटीएम इनसाइडर ऐप पर 15 सितंबर से शुरू हो गई थी. साथ ही ऑफ़लाइन बिक्री के लिए टिकट विंडो मैच की तारीख के वक्त शुरू होगा.\n\nये भी पढ़ें\n\nHyderabad News: हैदराबाद के एक अस्पताल की सराहनीय पहल, सिर्फ 1 रुपये में किया जाता है मरीजों का इलाज\n\nHyderabad: हैदराबाद घूमने की है प्लानिंग तो इन 5 चीजों की खरीदारी करना ना भूलें, यकीन मानिए खूब होगी तारीफ",
    "Kakadu Exercise: ऑस्ट्रेलिया में INS सतपुड़ा ने किया शक्ति प्रदर्शन, 14 देशों की नौसेना के साथ युद्धाभ्यास": "{\"_id\":\"63302ceab2d0547e0e49ac41\",\"slug\":\"ins-satpura-participated-in-kakadu-exercise-2022-australia\",\"type\":\"story\",\"status\":\"publish\",\"title_hn\":\"Kakadu Exercise: ऑस्ट्रेलिया में INS सतपुड़ा ने किया शक्ति प्रदर्शन, 14 देशों की नौसेना के साथ युद्धाभ्यास\",\"category\":{\"title\":\"India News\",\"title_hn\":\"देश\",\"slug\":\"india-news\"}}\n\nरॉयल ऑस्ट्रेलियाई नौसेना द्वारा आयोजित काकाडू युद्धाभ्यास (KAKADU-22) ऑस्ट्रेलिया के डार्विन में चल रहा है। इस सैन्य अभ्यास में INS सतपुड़ा ने विभिन्न पनडुब्बी रोधी युद्ध अभ्यासों, जहाज-रोधी युद्ध अभ्यासों, युद्धाभ्यासों में भाग लिया। भारतीय नौसेना ने इस युद्धाभ्यास की जानकारी दी। नौसेना ने बताया कि इस दौरान बंदूक फायरिंग अभ्यास के दौरान INS सतपुड़ा ने सटीक लक्ष्य लगाकर अपनी मारक क्षमता का प्रदर्शन किया।गौरतलब है कि ऑस्ट्रेलिया में आयोजित काकाडू युद्धाभ्यास में भाग लेने के लिए इस महीने की शुरुआत में भारतीय नौसेना का आईएनएस सतपुड़ा और पी8आई समुद्री गश्ती विमान ऑस्ट्रेलिया के डार्विन पहुंचा था। ये विमान सोमवार यानी 12 सितंबर को यहां पहुंचे थे।भारतीय नौसेना से मिली जानकारी के मुताबिक, इस बहुराष्ट्रीय अभ्यास में 14 नौसेनाओं के जहाज व समुद्री वाहन शामिल हुए हैं। दो सप्ताह तक चले इस अभ्यास में बंदरगाह व समुद्र दोनों में सेनाओं ने प्रशिक्षण किया। अभ्यास के बंदरगाह चरण के दौरान, जहाज के चालक दल ने भाग लेने वाली नौसेनाओं के साथ परिचालन योजना पर विचारों को साझा किया।\n\nविस्तार\n\nरॉयल ऑस्ट्रेलियाई नौसेना द्वारा आयोजित काकाडू युद्धाभ्यास (KAKADU-22) ऑस्ट्रेलिया के डार्विन में चल रहा है। इस सैन्य अभ्यास में INS सतपुड़ा ने विभिन्न पनडुब्बी रोधी युद्ध अभ्यासों, जहाज-रोधी युद्ध अभ्यासों, युद्धाभ्यासों में भाग लिया। भारतीय नौसेना ने इस युद्धाभ्यास की जानकारी दी। नौसेना ने बताया कि इस दौरान बंदूक फायरिंग अभ्यास के दौरान INS सतपुड़ा ने सटीक लक्ष्य लगाकर अपनी मारक क्षमता का प्रदर्शन किया।\n\nगौरतलब है कि ऑस्ट्रेलिया में आयोजित काकाडू युद्धाभ्यास में भाग लेने के लिए इस महीने की शुरुआत में भारतीय नौसेना का आईएनएस सतपुड़ा और पी8आई समुद्री गश्ती विमान ऑस्ट्रेलिया के डार्विन पहुंचा था। ये विमान सोमवार यानी 12 सितंबर को यहां पहुंचे थे।भारतीय नौसेना से मिली जानकारी के मुताबिक, इस बहुराष्ट्रीय अभ्यास में 14 नौसेनाओं के जहाज व समुद्री वाहन शामिल हुए हैं। दो सप्ताह तक चले इस अभ्यास में बंदरगाह व समुद्र दोनों में सेनाओं ने प्रशिक्षण किया। अभ्यास के बंदरगाह चरण के दौरान, जहाज के चालक दल ने भाग लेने वाली नौसेनाओं के साथ परिचालन योजना पर विचारों को साझा किया।",
    "IND vs AUS: ऑस्ट्रेलिया के खिलाफ टी20 मैचों में कैसा रहा है टीम इंडिया का प्रदर्शन? देखें क्या कहते हैं आंकड़े": "India vs Australia T20I Series Rohit Sharma: भारत और ऑस्ट्रेलिया के बीच 20 सितंबर से टी20 सीरीज खेली जाएगी. इस सीरीज के बाद भारतीय टीम दक्षिण अफ्रीका के खिलाफ सीरीज खेलेगी. ऑस्ट्रेलियाई टीम टी20 सीरीज के लिए भारत दौरे पर आएगी. अगर भारत में ऑस्ट्रेलिया के टी20 रिकॉर्ड पर नजर डालें तो वह प्रभावी रहा है. उसने टीम इंडिया को पिछले दो टी20 मैचों में लगातार हराया है. जबकि भारत ने शुरुआती 4 मुकाबलों में जीत दर्ज की थी.\n\nटीम इंडिया और ऑस्ट्रेलिया के बीच भारत में अब तक 7 टी20 मैच खेले गए हैं और इस दौरान भारत ने 4 मैचों में जीत दर्ज की है. जबकि ऑस्ट्रेलिया को 3 मैचों में हार का सामना करना पड़ा है. ऑस्ट्रेलियाई टीम ने भारत में आखिरी टी20 मैच फरवरी 2019 में खेला गया था. इस मुकाबले में भारत को 2 विकेट से हार का सामना करना पड़ा था. इसी सीरीज के पहले मैच में भी भारत को हार का सामना करना पड़ा था. इससे पहले भारत ने लगातार चार मैचों में जीत दर्ज की थी.\n\nबता दें कि टी20 विश्वकप 2022 और ऑस्ट्रेलिया के खिलाफ सीरीज के लिए भारत ने टीम घोषित कर दी है. इसके लिए भारत ने सूर्यकुमार यादव, दीपक हुड्डा, अक्षर पटेल और रविचंद्रन समेत कई अहम खिलाड़ियों को टीम में शामिल किया. भारतीय टीम में तेज गेंदबाज जसप्रीत बुमराह और हर्षल पटेल की वापसी हुई है. ये दोनों ही खिलाड़ी एशिया कप 2022 के लिए भारतीय टीम का हिस्सा नहीं थे. भारत टी20 विश्वकप के लिए इन दोनों ही गेंदबाजों को तैयार कर रहा है.\n\nयह भी पढ़ें : T20 World Cup 2022: टीम इंडिया के वर्ल्ड कप स्क्वाड पर बोले पूर्व भारतीय कप्तान, 'मैं होता तो हर्षल की जगह शमी को चुनता'\n\nShane Warne Birth Anniversary: 5 करोड़ रुपये में बिकी थी शेन वॉर्न की टोपी, जानें क्यों किया गया था नीलाम",
    "Chinese Girl Changing: ऑस्ट्रेलिया बढ़ा रहा चीन की मुश्किलें, वहां जाते ही इस तरह बदल जा रहीं चाइनीज लड़कियां": "Australia Changing China Women Personality: चीन में अभिव्यक्ति की कितनी आजादी है यह दुनिया से छिपी नहीं है. यहां लोगों को सरकार और सिस्टम के खिलाफ बोलने की अनुमति नहीं है. फिर चाहे वह आम आदमी हो या मीडिया ही क्यों न हो. यहां के लोग बंदिशों में जीने के आदी हो गए हैं. वह अपने काम से काम रखते हैं और कम बोलते हैं, लेकिन इन्हीं में से कोई अगर विदेश चला जाए तो उनकी पर्सनैलिटी बदल जाती है. ऐसा ही कुछ बदलाव ली फेंग के साथ हुआ. ऑस्ट्रेलिया और न्यूज़ीलैंड में विश्वविद्यालय से अध्ययन करने के बाद चीन लौटीं ली फेंग के साथ इतना कुछ बदलाव होगा, इसके बारे में न तो उन्होंने सोचा था और न ही उन्हें अहसास हुआ. जब घरवालों और दोस्तों ने उन्हें बताया तो पता चला.\n\nऑस्ट्रेलिया से लौटकर खुद लगता है अजीब\n\nली फेंग कहती हैं, जब मैंने अपने घरवालों से अपने आए बदलावों के बारे में पूछा तो उन्होंने बताया कि, ‘कभी-कभी आपकी राय और आपकी बोलने की शैली बहुत सीधी होती है, जो पहले नहीं थी और चीन में किसी में नहीं दिखती.’ ली फेंग कहती हैं कि मुझे भी ये सही लगा क्योंकि मुझे आजादी पसंद है और यह सबकुछ मुझे ऑस्ट्रेलिया में मिला. जब मैं वहां से आई तो वही चीजें यहां भी चलती रहीं. वह कहती हैं कि, चीन में हर कोई शांत है और किसी को कुछ भी (ऊपर) नहीं बोलना है. हर कोई बस अनुसरण करता है. वहीं ऑस्ट्रेलिया में पूरी आजादी मिलती है. ऐसे में जब आप उन आदतों के साथ चीन वापस आते हैं तो यहां लोग सोचते हैं कि आप अजीब हैं.\n\nचीन में रूढिवादी सवालों के जाल से परेशान\n\nइस तरह के बदलाव को झेलने वाली ली अकेले नहीं हैं. कई चीनी अंतर्राष्ट्रीय छात्र, विशेष रूप से महिलाएं- ऑस्ट्रेलिया में पढ़ने के बाद खुद को बदला हुआ पाती हैं. मेलबर्न यूनिवर्सिटी में असोसिएट प्रोफेसर फ्रैन मार्टिन ने हाल ही में पांच साल का अध्ययन पूरा किया, जहां उन्होंने 56 चीनी महिलाओं के एक समूह को लगातार फॉलो किया. इन 56 चीनी महिलाओं ने ऑस्ट्रेलिया में विश्वविद्यालय में अध्ययन किया. यहां की आजादी के बाद जब ये महिलाएं चीन गईं तो इन्हें कई तरह की दिक्कतें हुईं. चीन में एक बार फिर उन्हें रूढ़ीवादी सवालों के जाल में फंसना पड़ा.\n\nबरकरार नही रह पाती ऑस्ट्रेलिया जैसी आजादी\n\nइस ग्रुप की ली पेंग ने बताया, ऑस्ट्रेलिया में हमें सामाजिक और पारिवारिक निगरानी से दूर रहने का मौका मिलता है, लेकिन चीन में ऐसा नहीं होता. चीन में आते ही आपको सीमित बोलने को कहा जाता है. यहां अगर आप व्यस्क हो चुके हैं तो शादी का दबाव बनाए जाने लगता है. शादी के बाद बच्चे पैदा करने का. यहां फिर विचार टकराने लगते हैं. ली फेंग कहती हैं, ‘यह जानकर सदमा लग सकता है कि विदेश में पढ़ाई के दौरान आपने जो आजादी हासिल की है, वह घर लौटने पर बरकरार नहीं रह पाती है.\n\nयहां विरोध है जरूरी\n\nली पेंग ने बताया कि चीन में 26 साल तक लड़कियों की शादी आमतौर पर कर दी जाती है. लड़कियां भी इसका विरोध नहीं करतीं, भले ही यह उनकी इच्छा न हो. वह कहती हैं कि उनकी उम्र 29 साल है लेकिन वह अभी करियर पर फोकस कर रही हैं. फिलहाल उन्हें लोगों के ताने सुनने को मिलते हैं.\n\nये ख़बर आपने पढ़ी देश की नंबर 1 हिंदी वेबसाइट Zeenews.com/Hindi पर",
    "ऑस्ट्रेलिया के खिलाफ हार से जागी टीम इंडिया, कोच द्रविड़ ने वर्ल्ड कप से पहले रखी BCCI से ये खास मांग": "ऑस्ट्रेलिया के खिलाफ हार से जागी टीम इंडिया, कोच द्रविड़ ने वर्ल्ड कप से पहले रखी BCCI से ये खास मांग\n\nऑस्ट्रेलिया के खिलाफ हार ने टीम इंडिया को सोचने पर मजबूर कर दिया है। यही कारण है टीम के हेड कोच राहुल द्रविड़ चाहते हैं कि टी20 वर्ल्ड कप के लिए टीम तय समय से एक हफ्ते पहले ही ऑस्ट्रेलिया के लिए रवाना हो जाएं।\n\nनई दिल्ली, ऑनलाइन डेस्क। ऑस्ट्रेलिया में होने वाले टी20 वर्ल्ड कप की उल्टी गिनती शुरू हो गई है। लेकिन ऑस्ट्रेलिया के खिलाफ पहले टी20 में मिली हार ने टीम इंडिया की मुश्किलें बढ़ा दी है। वर्ल्ड कप से पहले अब टीम के पास केवल 5 टी20 इंटरनेशनल मैच बचे हैं। 2 ऑस्ट्रेलिया के खिलाफ और 3 साउथ अफ्रीका के खिलाफ जिसके बाद टीम वर्ल्ड कप के लिए ऑस्ट्रेलिया रवाना हो जाएगी। लेकिन मोहाली में पहले टी20 में मिली हार ने टीम मैनेजमेंट को सोचने पर मजबूर कर दिया है। यही कारण है कि इस हार को गंभीरता से लेते हुए टीम के हेड कोच राहुल द्रविड़ ने बीसीसीआइ के सामने कुछ मांग रखी है।\n\nबीसीसीआइ से द्रविड़ की खास मांग\n\nइंडियन एक्सप्रेस की खबर के मुताबिक टीम इंडिया के हेड कोच चाहते हैं कि टीम इंडिया ऑस्ट्रेलिया की परिस्थिति में ढलने के लिए वर्ल्ड कप से पहले ज्यादा से ज्यादा प्रैक्टिस मैच खेले और यही कारण है कि उन्होंने बीसीसीआइ के सामने मांग रखी है कि टीम तय समय से एक हफ्ता पहले ऑस्ट्रेलिया पहुंचेगी।\n\nसाउथ अफ्रीका सीरीज के बाद टीम इंडिया होगी रवाना\n\nसाउथ अफ्रीका के खिलाफ आखिकी टी20 मैच जोकि 4 अक्टूबर को खेला जाएगा उसके फौरन बाद टीम इंडिया ऑस्ट्रेलिया के लिए रवाना हो जाएगी। बीसीसीआइ के एक अधिकारी के अनुसार कुछ टीमों से बातचीत जारी है जो टीम के साथ आइसीसी द्वारा रखे गए प्रैक्टिस मैच के अलावा भी अभ्यास मैच खेले। इसके लिए टीम इंडिया 5 अक्टूबर को ऑस्ट्रेलिया के लिए रवाना हो जाएगी।\n\nआइसीसी द्वारा भारत के प्रैक्टिस मैच\n\nटी20 वर्ल्ड कप से पहले आइसीसी द्वारा टीम इंडिया के लिए दो प्रैक्टिस मैच निर्धारित किए गए हैं। यह दो मैच क्रमश: 17 और 18 अक्टूबर को खेले जाएंगे। 17 अक्टूबर को टीम अपने पहले प्रैक्टिस मैच में न्यूजीलैंड से भिड़ेगी जबकि 18 अक्टूबर को ऑस्ट्रेलिया के साथ खेलेगी। जबकि वर्ल्ड कप अभियान की शुरुआत टीम 23 अक्टूबर को पाकिस्तान के खिलाफ करेगी।\n\nवर्ल्ड कप के लिए टीम इंडिया\n\nरोहित शर्मा (कप्तान), केएल राहुल (उप-कप्तान), विराट कोहली, सूर्यकुमार यादव, दीपक हुडा, रिषभ पंत (विकेट-कीपर), दिनेश कार्तिक (विकेट-कीपर), हार्दिक पांड्या, आर अश्विन, युजवेंद्र चहल, अक्षर पटेल, जसप्रीत बुमराह, भुवनेश्वर कुमार, हर्षल पटेल और अर्शदीप सिंह।\n\nस्टैंड बाय-- मोहम्मद शमी, श्रेयस अय्यर, रवि विश्नोई और दीपक चाहर।",
    "Ind Vs Aus T20 Series: भारत के खिलाफ सीरीज से पहले ऑस्ट्रेलिया को झटका, 3 चोटिल खिलाड़ी बाहर": "टी-20 वर्ल्डकप से पहले टीम इंडिया को ऑस्ट्रेलिया के खिलाफ अपने घर में टी-20 सीरीज़ खेलनी है. 20 सितंबर से इस सीरीज़ का आगाज़ होना है, इससे पहले ऑस्ट्रेलिया ने अपनी टीम में तीन बड़े बदलाव किए हैं. ऑस्ट्रेलिया के मिचेल स्टार्क, मिचेल मार्श और मार्कस स्टोइनस चोट की वजह से भारत दौरे से बाहर हो गए हैं.\n\n\n\nटी-20 वर्ल्डकप को देखते हुए ऑस्ट्रेलिया कोई रिस्क नहीं लेना चाहता है, ऐसे में इन तीनों को आराम देने का फैसला लिया गया है. जानकारी के मुताबिक, मिचेल स्टार्क के घुटने, मिचेल मार्श के एंकल और मार्कस स्टोइनिस के साइड में चोट लगी है.\n\n\n\nइन तीन खिलाड़ियों की जगह नैथन एलिस, डैनिएल सैम्स और शॉन एबॉट को टीम में शामिल किया गया है. बता दें कि डेविड वॉर्नर को पहले ही भारत के खिलाफ होने वाली टी-20 सीरीज़ से आराम दिया गया था.\n\n\n\nभारत के खिलाफ सीरीज़ खेलने के बाद ऑस्ट्रेलिया को अपने घर में इंग्लैंड और वेस्टइंडीज़ के खिलाफ भी टी-20 सीरीज़ खेलनी है, उसके बाद टी-20 वर्ल्डकप का आगाज़ होगा जो ऑस्ट्रेलिया में ही होना है. ऐसे में टीम किसी भी तरह का रिस्क नहीं लेना चाहती है.\n\n\n\nबता दें कि ऑस्ट्रेलिया ही मौजूदा टी-20 वर्ल्ड चैम्पियन है, ऐसे में इस बार उसके सामने अपने घर में ही खिताब को बचाने की चुनौती है. टी-20 वर्ल्डकप 2021 जो कि यूएई में हुआ था, उसे ऑस्ट्रेलिया ने जीता था जो उसका पहला टी-20 वर्ल्डकप था.\n\n\n\nऑस्ट्रेलिया का भारत दौरा\n\n• 20 सितंबर- पहला टी-20 मोहाली\n\n• 23 सितंबर- दूसरा टी-20 नागपुर\n\n• 25 सितंबर- तीसरा टी-20 हैदराबाद\n\n\n\nऑस्ट्रेलिया की टीम: शॉन एबॉट, एश्टन एगर, पैट कमिंस, टिम डेविड, नैथन एलिस, एरोन फिंच (कप्तान), कैमरून ग्रीन, जोश हेज़लवुड, जोश इंग्लिस, ग्लेन मैक्सवेल, केन रिचर्जसन, डेनिएल सैम्स, स्टीव स्मिथ, मैथ्यू वेड, एडम जैंपा\n\n\n\nभारत की टीम: रोहित शर्मा, केएल राहुल, विराट कोहली, सूर्यकुमार यादव, दीपक हुड्डा, ऋषभ पंत, दिनेश कार्तिक, हार्दिक पंड्या, रविचंद्रन अश्विन, युजवेंद्र चहल, अक्षर पटेल, भुवनेश्वर कुमार, मोहम्मद शमी, हर्षल पटेल, दीपक चाहर, जसप्रीत बुमराह",
    "कौन हैं बिहार के सौरभ, जिसने भारत-ऑस्ट्रेलिया मैच से जीते एक करोड़ रुपये, टैक्स काट 70 लाख बैंक खाते में आए": "कौन हैं बिहार के सौरभ, जिसने भारत-ऑस्ट्रेलिया मैच से जीते एक करोड़ रुपये, टैक्स काट 70 लाख बैंक खाते में आए\n\nभारत-ऑस्ट्रेलिया मैच से भोजपुर के युवक ने जीते एक करोड़ रुपए। आनलाइन गेमिंग एप में बनाई थी टीम रात में आया एक करोड़ जीतने का मैसेज। सुबह तक बैंक खाते में आए 70 लाख रुपए। एक रात में बदली सौरव की किस्‍मत\n\nचरपोखरी (आरा), जागरण संवाददाता। भोजपुर (आरा) जिले के गांव का एक युवक रातभर में मालामाल हो गया। जिले के चरपोखरी प्रखंड के ठकुरी गांव के वेंकटेश सिंह के पुत्र सौरभ कुमार ने आनलाइन गेमिंग एप में भारत-आस्‍ट्रेलिया क्रिकेट मैच के लिए टीम बनाकर पूरे एक करोड़ रुपए जीत लिए। इन रुपयों में टैक्‍स काटने के बाद उन्‍हें इनाम की रकम भी मिल गई है।\n\n2019 से कर रहा था बड़ी जीत की कोश‍िश\n\nठकुरी गांव निवासी वेंकटेश सिंह के पुत्र सौरभ कुमार ने बताया कि वह वर्ष 2019 से मोबाइल एप पर ड्रीम 11 क्रि‍केट टीम बनाता रहा है। यह एक तरह का लाटरी गेम है। इसमें 11 खिलाड़ियों की टीम बनाकर वह रुपए लगाता है। मैच खेलने के दौरान वह कई बार हजारों रुपए जीत और हार चुका है।\n\nये भी पढ़ें, सौरभ ने आनलाइन गेमिंग एप पर बनाई ये टीम और जीत गए एक करोड़, भारत से एसके यादव तो आस्‍ट्रेलिया से एम स्‍म‍िथ को लिया\n\n30 लाख टैक्‍स काटकर मिली रकम\n\nमंगलवार की शाम उसने भारत-आस्‍ट्रेलिया मैच के लिए मोबाइल एप पर टीम सेट की। रात होते-होते मैच खत्म होने के बाद उसके पास एक करोड़ रुपए जीतने का मैसेज आया। जब अपना ड्रीम 11 का वॉलेट अकाउंट चेक किया उसमें उसके खाते में 70 लाख रुपये जमा थे। युवक ने बताया कि 30 लाख टैक्स के काट लिए गए हैं। जानकारी लगते ही परिवार में खुशी का माहौल हो गया। एक करोड़ रुपए जीतने से सौरभ बेहद खुश हैं।\n\nपढाई के साथ क्रिकेट प्रेमी है सौरव\n\nसौरभ स्नातक पार्ट-1 का छात्र है, अपने तीन भाइयों में दूसरे स्थान पर है। इनका बड़ा भाई सागर भोजपुरी गायक है, जबकि छोटा भाई संगम पढ़ाई करता है। सौरभ अपने गांव में ही ट्यूशन पढ़ाता है। शुरू से ही क्रिकेट खेलना और देखने में रुचि रखते हैं। लगातार कई साल से ड्रीम 11 पर भाग्य आजमा रहे हैं। इसी कड़ी में उन्हें मंगलवार की रात बेहतर सफलता मिली और एक करोड़ रुपये जीत लिए।\n\nलाटरी जैसे गेम खेलने की हम नहीं देते सलाह\n\nलाटरी जैसे गेम खेलने की सलाह आपको जागरण डाट काम नहीं देता है। ऐसे गेम में रोजाना ढेरों लोग शामिल होते हैं और अपना पैसा लगाते हैं। उनकी वक्‍त अलग से बर्बाद होता है। लाटरी वाले गेम में विजेता कोई एक या सीमित लोग ही बनते हैं। इसी गेम के जरिए संबंधित कंपनी रुपए कमाती है। इसलिए ऐसे गेम में आप अपना भला-बुरा सोचकर ही शामिल हों।",
    "RSWS 2022 ENG-L vs AUS-L Dream11 Prediction: मंगलवार को ऑस्ट्रेलिया लीजेंड्स से टकराएंगे इंग्लैंड के दिग्गज, इन खिलाड़ियों को बनाए अपनी ड्रीम टीम का कप्तान और उपकप्तान: Follow Live Updates": "RSWS 2022 ENG-L vs AUS-L Dream11 Prediction: मंगलवार को ऑस्ट्रेलिया लीजेंड्स से टकराएंगे इंग्लैंड के दिग्गज, इन खिलाड़ियों को बनाए अपनी ड्रीम टीम का कप्तान और उपकप्तान: Follow Live Updates\n\nRSWS 2022 ENG-L vs AUS-L Dream11 Prediction: 27 सितंबर को रोड सेफ्टी वर्ल्ड सीरीज 2022 (RSWS 2022) का 20वां मुकाबला ऑस्ट्रेलिया लीजेंड्स…\n\nRSWS 2022 ENG-L vs AUS-L Dream11 Prediction: 27 सितंबर को रोड सेफ्टी वर्ल्ड सीरीज 2022 (RSWS 2022) का 20वां मुकाबला ऑस्ट्रेलिया लीजेंड्स और इंग्लैंड लीजेंड्स (ENG-L vs AUS-L) के बीच खेला जाएगा। ये मुकाबला रायपुर (Raipur) के शहीद वीर नारायण स्टेडियम में शाम 7.30 बजे शुरु होगा। शेन वॉटसन (Shane Watson) की अगुवाई वाली ऑस्ट्रेलियाई टीम पॉइंट्स टेबल में चार मैचों में चौथे नंबर पर है जबकि इयान बेल (Ian Bell) की कप्तानी वाली इंग्लैंड टीम इस सीरीज में बेहद खराब प्रदर्शन के साथ सबसे नीचे के पायदान पर है। वहीं दोनों टीमों के इन खिलाड़ियों को चुनकर आप अपनी ड्रीम इलेवन टीम बना सकते हैं। खेल जगत से जुड़ी हर खबर के लिए Hindi.InsideSport.In के साथ जुड़े रहिए।\n\nदरअसल, ऑस्ट्रेलिया ने इस सीजन में अबतक 4 मुकाबले खेले हैं जिसमें से उसे 2 में जीत जबकि 1 में हार और 1 रद्द हुआ है। वहीं इंग्लैंड अभी भी इस सीजन में जीत के लिए तरस रहा है। बता दें कि, इंग्लैंड ने कुल 4 मैच खेले हैं जिसमें तीन में हार जबकि 1 मैच रद्द हुआ है। इसलिए इंग्लैंड के पास ये आखिरी मौका होगा सीरीज में बने रहने का, अगर इंग्लिश टीम ये मुकाबला भी हार जाती है तो उसका सीरीज से बाहर होना तय है। इसके साथ ही ऑस्ट्रेलिया एक और जीत के साथ तीसरे नंबर पर पहुंच सकती है।\n\nमैच डिटेल्स\n\nमैच- ऑस्ट्रेलिया लीजेंड्स vs इंग्लैंड लीजेंड्स\n\nदिन और समय- मंगलवार, 27 सितंबर दोपहर 7.30 बजे\n\nवेन्यू- शहीद वीर नारायण स्टेडियम, रायपुर\n\nलाइव स्ट्रीमिंग- वूट ऐप (Voot)\n\nENG-L vs AUS-L ड्रीम 11 टीम\n\nइयान बेल (कप्तान), शेन वॉटसन (उपकप्तान), इयान बेल, मिक कॉम्पट, दिमित्री मस्कारेनहास, ब्रेट ली, एलेक्स डूलन, जेम्स टिंडल, क्रिस शॉफिल्ड, चाड सेयर्स, जॉन हेस्टिंग्स।\n\nENG-L vs AUS-L पिच रिपोर्ट\n\n65,000 दर्शकों की क्षमता वाले इस स्टेडियम हीद वीर नारायण की पिच काफी धीमी मानी जाती है। साथ ही इस पिच पर टी20 मुकाबलों में अमूमन स्कोर 170 तक का ही रहता है। हालांकि, तेज गेंदबाजों और स्पिन गेंदबाजों को इस पिच पर थोड़ी मदद मिल सकती है।\n\nदोनों टीमों का फुल स्क्वाड\n\nऑस्ट्रेलिया लीजेंड्स: शेन वॉटसन (कप्तान), एलेक्स डूलन, बेन डंक, ब्रैड हॉज, ब्रैड हैडिन, स्टुअर्ट क्लार्क, ब्रेट ली, ब्राइस मैकगेन, कैलम फर्ग्यूसन, कैमरन व्हाइट, जॉर्ज हॉरलिन, जेसन क्रेजा, जॉन हेस्टिंग्स, डिर्क नानेस, नाथन रियरडन, चाड सेयर्स\n\nइंग्लैंड लीजेंड्स: इयान बेल (कप्तान), मिक कॉम्पटन, फिल मस्टर्ड, क्रिस ट्रेमलेट, डैरेन मैडी, मल लॉय, जेम्स टिंडल, रिक्की क्लार्क, स्टीफन पैरी, जेड डर्नबैक, टिम एम्ब्रोस, दिमित्री मस्कारेनहास, क्रिस शॉफिल्ड, मैट प्रायर।\n\nक्रिकेट और अन्य खेल से सम्बंधित खबरों को पढ़ने के लिए हमें गूगल न्यूज (Google News) पर फॉलो करें।",
    "हार के बावजूद भारत ने बनाए 4 बड़े रिकॉर्ड: ऑस्ट्रेलिया के खिलाफ सबसे बड़ा स्कोर, हार्दिक ने खेली टी-20 में करियर की बेस्ट पारी": "Hindi News\n\nSports\n\nCricket\n\nIndia Vs Australia: Mohali Team India's Four Records India Highest Score In T20 Against Australia After 9 ; Hardik Pandya Played The Best Innings Of T20 Career\n\nहार के बावजूद भारत ने बनाए 4 बड़े रिकॉर्ड: ऑस्ट्रेलिया के खिलाफ सबसे बड़ा स्कोर, हार्दिक ने खेली टी-20 में करियर की बेस्ट पारी\n\nभारत और ऑस्ट्रेलिया के बीच टी-20 मैचों की सीरीज का पहला मैच मोहाली में खेला गया। हार के बावजूद इस मैच में टीम इंडिया ने चार रिकॉर्ड बनाए। हार्दिक पंड्या ने अपने टी-20 करियर की सर्वश्रेष्ठ पारी खेली। वहीं, ऑस्ट्रेलिया के खिलाफ टीम इंडिया ने सबसे बड़ा स्कोर बनाया।\n\nचलिए हम आपको इस मैच में बने चार रिकॉर्ड के बारे में विस्तार से बताते हैं -\n\n1. हार्दिक पंड्या के टी-20 करियर का बेस्ट रिकॉर्ड\n\nटीम इंडिया के ऑलराउंडर हार्दिक पंड्या ने पहले टी-20 मैच में 30 गेंदों पर नाबाद 71 रन की पारी खेली। उन्होंने अपनी पारी में 7 चौके और 5 छक्के जड़े। यह उनके टी-20 करियर का बेस्ट स्कोर है। इस दौरान उनका स्ट्राइक रेट 236.66 रहा। ये उनके टी-20 करियर का सिर्फ दूसरा अर्धशतक था।\n\nपंड्या ने आखिरी ओवर में लगातार 3 छक्के भी जड़े। ऑस्ट्रेलिया की ओर से आखिरी ओवर कैमरून ग्रीन कर रहे थे। पंड्या ने तीसरी गेंद पर 2 रन लिए। इसके बाद उन्होंने चौथी गेंद पर मिड विकेट, 5वीं गेंद पर लॉन्ग ऑफ और छठी गेंद पर पॉइंट के ऊपर से छक्का लगाया।\n\n2. टीम इंडिया का ऑस्ट्रेलिया के खिलाफ टी-20 में सबसे बड़ा स्कोर\n\nटीम इंडिया ने मोहाली में टॉस हारकर पहले बल्लेबाजी करते हुए 6 विकेट के नुकसान पर 208 रन का स्कोर बनाया। यह भारत का ऑस्ट्रेलिया के खिलाफ टी-20 में अब तक का सबसे बड़ा स्कोर है। इसके जरिए टीम इंडिया ने 9 साल पुराना रिकॉर्ड तोड़ा है। इससे पहले 2013 में राजकोट में हुए टी-20 मैच में टीम इंडिया ने दूसरी पारी में बल्लेबाजी करते हुए 19.4 ओवर में 4 विकेट के नुकसान पर 202 रन बनाए थे।\n\n3. केएल राहुल सबसे कम पारियों में टी-20 में 2000 रन पूरा करने वाले चौथे नंबर के बल्लेबाज बने\n\nपहले टी-20 मैच में भारतीय ओपनर केएल राहुल ने 32 गेंदों में हाफ सेंचुरी पूरी की। टी-20 क्रिकेट में ये उनकी 18वीं फिफ्टी रही। इसके साथ ही वह टी-20 में सबसे कम पारियों में 2000 रन पूरा करने वाले चौथे बल्लेबाज बन गए हैं।\n\nराहुल ने 63 मैचों की 58 पारियों के बाद दो हजार रन पूरे किए हैं। उनसे आगे पाकिस्तान के बाबर आजम, मोहम्मद रिजवान और टीम इंडिया के पूर्व कप्तान विराट कोहली हैं। बाबर आजम ने 54 मैचों की 52 पारियों में 2000 रन पूरा किया था। जबकि रिजवान 64 मैचों की 52 पारियों में दो हजार रन पूरे कर दूसरे नंबर पर हैं जबकि कोहली ने 60 मैचों की 56 पारियों में 2000 रन बनाकर तीसरे नंबर पर हैं। वहीं, मैचों के आधार पर बात करें तो राहुल तीसरे नंबर पर पहुंच गए हैं।\n\n4. सूर्यकुमार यादव इस साल टी-20 में सबसे ज्यादा रन बनाने वाले दूसरे नंबर के बल्लेबाज बने\n\nमैच में सूर्यकुमार यादव ने 184 की स्ट्राइक रेट से 25 गेंदों पर 46 रन की पारी खेली। उन्होंने अपनी पारी में 2 चौके और 6 छक्के जड़े। इसके साथ ही वह इस साल टी-20 में सबसे ज्यादा रन बनाने वाले दूसरे नंबर के बल्लेबाज बन गए हैं। सूर्यकुमार ने 18 मैचों की 18 पारियों में 182.44 की स्ट्राइक रेट से 613 रन बना लिए हैं।\n\nवहीं, उनसे आगे नेपाल के दीपेंद्र सिंह हैं। जिन्होंने 18 मैचों की 17 पारियों में 136.68 की स्ट्राइक रेट से 626 रन बनाए हैं। सूर्यकुमार अगर अगले मैच में 13 रन बना लेते हैं तो वह टी-20 में इस साल सबसे ज्यादा रन बनाने वाले बल्लेबाज बन जाएंगे।",
    "भारत और ऑस्ट्रेलिया के बीच दूसरा T-20 मैच आज | IND vs AUS | Top News": "भारत और ऑस्ट्रेलिया के बीच दूसरा T-20 मैच आज | IND vs AUS | Top News\n\nभारत और ऑस्ट्रेलिया के बीच दूसरा T20 आज नागपुर में शाम 7 बजे से. भारत के लिए हर हाल में जीत जरूरी क्योंकि 3 मैच की सीरीज में भारत 0-1 से पीछे है.",
    "पहले मचाया बवाल, फिर गिरफ्तार, अब अस्पताल में भर्ती हुआ ऑस्ट्रेलियाई क्रिकेटर": "ऑस्ट्रेलिया के दिग्गज क्रिकेटर माइकल स्लेटर के लिए मुश्किल कम होने का नाम ही नहीं ले रही. वो अपनी हरकतों से बाज नहीं आ रहे.\n\nऑस्ट्रेलिया के दिग्गज क्रिकेट माइकल स्लेटरके लिए मुश्किल कम होने का नाम ही नहीं ले रही. दिन पर दिन उनकी मुश्किल बढ़ती ही जा रही है और इसके पीछे वजह भी वो खुद ही हैं. स्लेटर अपनी हरकतों से बाज नहीं आ रहे हैं. इस बार उन्हें एक महिला के घर बवाल मचाने की वजह से गिरफ्तार किया गया है. दरअसल पहले तो स्लेटर ने एक महिला के घर जाकर जमकर बवाल मचाया, जिसके बाद उन्हें पुलिस ने गिरफ्तार किया. गिरफ्तारी के कुछ ही घंटे बाद उन्हें अस्पताल ले जाया गया.\n\nदरअसल उन्होंने एक महिला के घर पर जमकर बवाल मचाया था. स्लेटर के बवाल से परेशान होकर महिला ने पुलिस को काफी फोन कॉल किए. 52 साल के पूर्व ऑस्ट्रेलियाई बल्लेबाज और क्रिकेट कमेंटेटर को नॉर्थ सिडनी के घर से पुलिस ने गिरफ्तार किया.\n\nसख्त जमानत पर स्लेटर\n\nदिग्गज ऑस्ट्रेलियाई खिलाड़ी को जमानत का उल्लंघन करने के आरोप में पुलिस स्टेशन ले जाया गया, जिसके बाद उन्हें मानसिक स्वास्थय की जांच के लिए अस्पताल ले जाया गया. स्लेटर इस समय मारपीट, पीछा करने, डराने-धमकाने और जमानत के उल्लंघन सहित कई गंभीर आरोपों के लिए सख्त जमानत पर है. उन पर 53 की एक महिला पर हमला करने, धमकी देने, पीछा करने, परेशान करने के लिए बैन लगा हुआ हैं. यहां तक कि अवैध रूप से ड्रग्स लेने या शराब पीने के बाद कम से कम 12 घंटे तक वो उस महिला के आसपास भी नहीं जा सकते.\n\n100 मीटर के दायरे में भी नहीं जा सकते\n\nऑस्ट्रेलिया के लिए 74 टेस्ट में 5312 रन और 42 वनडे में 987 रन बनाने वाले स्लेटर इस ब्यूटी थेरेपिस्ट के घर या वर्कप्लेस के 100 मीटर के दायरे में भी नहीं जा सकते. यही नहीं उन पर डॉक्टर ने शराब पीने और ड्रग्स लेने पर भी बैन लगा दिया है. मानसिक स्वास्थ्य के चलते उन पर लगे घरेलू हिंसा के आरोपों को खारिज करते हुए इस साल अप्रैल में स्लेटर को सालभर के लिए दिमाग का इलाज करवाने का आदेश दिया गया था.दरअसल उन्होंने एक रात अपनी पूर्व पार्टनर से 84 बार कॉन्टेक्ट करने की कोशिश की थी. एक लोकल कोर्ट के मजिस्ट्रेट रॉय हडसन ने स्लेटर को 3 सप्ताह मेंटल हेल्थ यूनिट में रहने का आदेश दिया है.",
    "Australia News A horrific road accident in Australia caused a stir 33 people injured": "Follow us on Created with Sketch. Image Source : FILE Representational Image\n\nAustralia News: ऑस्ट्रेलिया के विक्टोरिया राज्य में बुधवार को स्कूल बस और ट्रक की टक्कर के बाद कम से कम 33 लोगों को अस्पताल में भर्ती कराया गया, जिनमें से कुछ गंभीर रूप से घायल हो गए। अधिकारियों ने यह जानकारी दी। समाचार एजेंसी शिन्हुआ की रिपोर्ट के अनुसार, टक्कर तड़के करीब 3.15 बजे वेस्टर्न हाईवे पर, कॉन्डन्स लेन के चौराहे के पास हुई, जिससे बस एक तटबंध से नीचे लुढ़क गई।\n\nगंभीर चोट के कारण एक छात्र को किया गया एयरलिफ्ट\n\nबस में सवार लोरेटो कॉलेज की 27 छात्राओं और 4 वयस्कों को चालक सहित सभी को अस्पताल ले जाया गया। गंभीर चोट के कारण एक छात्र को एयरलिफ्ट किया गया, जबकि बाकी की हालत स्थिर बताई जा रही है।गंभीर रूप से घायल ट्रक चालक को भी अस्पताल ले जाया गया।\n\nविक्टोरिया पुलिस कर रही जांच\n\nलोरेटो कॉलेज, बल्लारत में स्थित 12 वर्ष और उससे अधिक उम्र की लड़कियों के लिए एक कैथोलिक स्कूल, ने एक बयान में कहा कि बस स्कूल के दौरे के लिए हवाईअड्डे की ओर जा रही थी। विक्टोरिया पुलिस ने कहा कि वे टक्कर वाली जगह के आसपास की परिस्थितियों की जांच कर रहे हैं और दुर्घटना को देखने वाले किसी भी व्यक्ति से संपर्क करने का आग्रह किया।\n\nइससे पहले चीन में हुआ था भयानक बस हादसा\n\nसाउथवेस्ट चीन से भीषण बस हादसे की खबर सामने आई है। इस हादसे में 27 लोगों की मौत हो गई है और 20 लोग घायल हो गए हैं। घायलों को हॉस्पिटल में एडमिट करवाया गया है और उनका इलाज चल रहा है। मिली जानकारी के मुताबिक, बस में कुल 47 लोग सवार थे और ये हादसा रविवार को हुआ है। पुलिस ने बताया कि ये बस हादसा ग्रामीण गुइझोउ प्रांत में एक हाईवे पर हुआ और इस दौरान बस पलट गई।\n\nगुइझोउ के कियानन में हुए इस हादसे से इलाके में हड़कंप मच गया है। ये इलाका काफी गरीब और पहाड़ी से भरा हुआ है। इससे पहले जून में इसी प्रांत में एक ट्रेन के पटरी से हटने की वजह से एक ड्राइवर की भी मौत हो गई थी। इसके अलावा मार्च में एक चीनी यात्री विमान के क्रैश होने की वजह से 132 लोगों की मौत हो गई थी।\n\nLatest World News",
    "Australia का भारत दौरा: किन शहरों में होगा मैच? कितने में और कैसे मिलेगा टिकट?": "सभी मैचों के टिकट की कीमत स्टेडियम और स्टैंड्स के हिसाब से अलग-अलग निर्धारित की गई हैं. मोहाली में होने वाले मैच के टिकेट की कीमत 10000 रुपये, 7500 रुपये, 5000 रुपये, 2000 रुपये, 1500 रुपये और 1000 रुपये है. वहीं, नागपुर में होने वाले मैच के टिकेट की कीमत 6000 रुपये, 5000 रुपये, 4000 रुपये, 3500 रुपये, 2000 रुपये, 1800 रुपये, 650 रुपये, 500 रुपये हैं.",
    "अमेरिकी, इटली, ऑस्ट्रेलिया… भारत का INS सु्नयना भी समुद्र में दिखाएगा दमखम": "पहली बार भारत संयुक्त प्रशिक्षण अभ्यास में भाग ले रहा है. आईएनएस सुनयना के साथ भारतीय दल पहुंचा हुआ है. भारतीय नौसेना ने अपनी वेबसाइट पर तमाम तस्वीरें साझा की हैं. इस तस्वीरों में भारतीय दल दिखाया गया है.\n\nआईएनएस सुनयना ने 24 सितंबर को वार्षिक प्रशिक्षण अभ्यास ऑपरेशन सदर्न रेडीनेस ऑफ कंबाइंड मैरीटाइम फोर्सेज (सीएमएफ) में भाग लेने के लिए पोर्ट विक्टोरिया सेशेल्स में प्रवेश किया. यह न केवल हिंद महासागर क्षेत्र में समुद्री सुरक्षा के लिए भारतीय नौसेना की प्रतिबद्धता को पुष्ट करता है बल्कि सीएमएफ अभ्यास में भारतीय नौसेना के जहाज की पहली भागीदारी को भी दर्शाता है. इस संयुक्त प्रशिक्षण अभ्यास में संयुक्त राज्य अमेरिका, इटली, ऑस्ट्रेलिया, कनाडा, न्यूजीलैंड के प्रतिनिधि प्रतिनिधिमंडल और यूके, स्पेन और भारत से जहाज शामिल हैं.\n\nआईएनएस सुनयना संयुक्त समुद्री बलों (सीएमएफ) के वार्षिक प्रशिक्षण अभ्यास ऑपरेशन सदर्न रेडीनेस में हिस्सा लेने के लिए सेशेल्स पहुंच गया है. रक्षा मंत्रालय ने जानकारी दी. पोत 24 सितंबर को सेशेल्स के पोर्ट विक्टोरिया में दाखिल हुआ था. मंत्रालय ने एक बयान में कहा कि यह न केवल हिंद महासागर क्षेत्र में समुद्री सुरक्षा के लिए भारतीय नौसेना की प्रतिबद्धता की पुष्टि करता है बल्कि सीएमएफ अभ्यास में भारतीय नौसेना के जहाज की पहली भागीदारी को भी दर्शाता है.\n\nपहली बार संयुक्त प्रशिक्षण अभ्यास में भारत\n\nपहली बार भारत संयुक्त प्रशिक्षण अभ्यास में भाग ले रहा है. आईएनएस सुनयना के साथ भारतीय दल पहुंचा हुआ है. भारतीय नौसेना ने अपनी वेबसाइट पर तमाम तस्वीरें साझा की हैं. इस तस्वीरों में भारतीय दल दिखाया गया है. दूसरी तरफ कई तरह के आधुनिक हथियारों के बारे में भी जानकारी दी जा रही है. साझा युद्धाभ्यास से सेना को बहुत लाभ होता है. नई-नई तकनीकियों पर चर्चा के साथ-साथ मॉर्डन आर्मी की जानकारी मिलती है.\n\nआईएनएस सुनयना की खासियतें\n\nआईएनएस सुनयना दक्षिणी नौसेना कमान के तहत गोआ शिपयार्ड लिमिटेड द्वारा निर्मित है. इसकी लम्बाई 105 मीटर है. इसे दक्षिणी नौसेना कमांड सदर्न नेवल कमांड के तहत तैनाती की गई है. आईएनएन सुनयना भारतीय नौसेना की महासागरीय निगरानी व गश्ती की बढ़ती जरूरतों को पूरा करेगा. इस युद्धपोत को जहाजों के सहयोगी अभियान चलाने, तटीय और अपतटीय गश्ती करने, महासागरीय निरीक्षण करने, संचार की समुद्री लाइनों, अपतटीय संसाधनों की निगरानी और मार्गरक्षण के लिए डिजाइन किया गया है.\n\n(न्यूज एजेंसी भाषा से इनपुट)",
    "KL Rahul: ऑस्ट्रेलिया के खिलाफ आया केएल राहुल का तूफान, स्ट्राइक रेट पर कर दी सबकी बोलती बंद": "ऑस्ट्रेलिया के खिलाफ मोहाली में खेले गए पहले टी-20 मैच में भारतीय टीम की तूफानी बैटिंग देखने को मिली. रोहित शर्मा और विराट कोहली जैसे दिग्गज बल्लेबाज फेल साबित हुए, लेकिन टीम के उप-कप्तान केएल राहुल ने यहां कमाल कर दिया. केएल राहुल ने यहां 55 रनों की तूफानी पारी खेली और ऑस्ट्रेलिया बॉलर्स पर बरस पड़े.\n\n\n\nओपनिंग करने आए केएल राहुल ने शुरुआत से ही तेज़ी से रन बनाने शुरू किए और एक तरफ से रनों की बरसात जारी रखी. अपनी 35 बॉल की पारी में केएल राहुल ने कुल 55 रन बनाए, जिसमें 4 चौके और 3 छक्के शामिल रहे. केएल राहुल का स्ट्राइक रेट भी यहां 157 से अधिक का रहा, जो काफी चर्चा में रहता है.\n\n\n\nअपनी पारी के दौरान केएल राहुल ने फ्लिक करते हुए एक शानदार सिक्स भी जड़ा, जिसे देखकर हर कोई हैरान रह गया. केएल राहुल के इस शॉट को लंबे वक्त में सबसे बेहतरीन शॉट में से एक गिना जा सकता है.\n\nक्लिक करें: ऑस्ट्रेलिया के खिलाफ फ्लॉप हुए विराट कोहली, ट्रोल्स बोले- अब आई असली फॉर्म!\n\n\n\nटी-20 इंटरनेशनल में 2000 रन पूरे\n\n\n\nइस पारी के साथ ही केएल राहुल ने एक बड़ा रिकॉर्ड भी अपने नाम किया, उन्होंने टी-20 इंटरनेशनल में 2000 रन पूरे कर लिए हैं. ऐसा करने वाले वह तीसरे भारतीय बल्लेबाज बने हैं, उनसे आगे सिर्फ विराट कोहली और रोहित शर्मा ही हैं.\n\n\n\nटी-20 इंटरनेशनल में केएल राहुल ने अभी तक 62 मैच खेले हैं, इनमें उनके नाम 2018 रन हैं. केएल राहुल ने करीब 40 की औसत से रन बनाए हैं, उनके नाम 18 अर्धशतक और 2 शतक भी हैं.\n\n\n\n• रोहित शर्मा- 137 मैच, 3631 रन\n\n• विराट कोहली- 105 मैच, 3586 रन\n\n• केएल राहुल- 62 मैच, 2018 रन\n\n\n\nगौरतलब है कि केएल राहुल के स्ट्राइक रेट पर काफी सवाल खड़े हुए हैं. इस मैच से पहले ही उन्होंने कहा था कि हर कोई अपने आप में सुधार कर रहा होता है, मैं भी इस ओर सुधार कर रहा हूं. लेकिन टीम की ओर से जो रोल दिया जाता है, हम उसपर फोकस करते हैं और टीम आपके बारे में क्या सोचती है यही मायने रखता है.\n\n\n\nभारत की प्लेइंग-11: रोहित शर्मा (कप्तान), केएल राहुल, विराट कोहली, सूर्यकुमार यादव, हार्दिक पंड्या, दिनेश कार्तिक (विकेटकीपर), अक्षर पटेल, भुवनेश्वर कुमार, हर्षल पटेल, उमेश यादव, युजवेंद्र चहल",
    "IND vs AUS T20 Series: ऑस्ट्रेलिया सीरीज से पहले भारत को झटका, मोहम्मद शमी हुए बाहर, इस बॉलर को मिली जगह": "ऑस्ट्रेलिया के खिलाफ टी20 सीरीज की शुरुआत से पहले ही टीम इंडिया को बड़ा झटका लगा है. तेज गेंदबाज मोहम्मद शमी कोविड-19 पॉजिटिव पाए जाने के चलते तीन मैचों की इस सीरीज से बाहर हो गए हैं. शमी का ऑस्ट्रेलिया के खिलाफ 20 सितंबर को होने वाले पहले मुकाबले में खेलना लगभग तय था, लेकिन पॉजिटिव होने के चलते टीम के साथ मोहाली की यात्रा भी नहीं कर पाए.\n\nबीसीसीआई के एक वरिष्ठ सूत्र ने पीटीआई से कहा, 'हां, मोहम्मद शमी ने कोविड​​​​-19 के लिए सकारात्मक परीक्षण किया है. लेकिन चिंता की कोई बात नहीं है क्योंकि लक्षण हल्के हैं. लेकिन उन्हें आइसोलेट रहना होगा और नकारात्मक परीक्षण करने के बाद टीम में फिर से शामिल हो सकेंगे. यह दुर्भाग्यपूर्ण है, लेकिन यह जीवन का हिस्सा है. हम उम्मीद कर रहे हैं कि शमी साउथ अफ्रीका के खिलाफ सीरीज के लिए फिट हो जाएंगे. उस सीरीज के शुरू होने में 10 दिन हैं.'\n\nउमेश यादव की टीम में हुई एंट्री\n\nमोहम्मद शमी की जगह अब ऑस्ट्रेलिया सीरीज के लिए तेज गेंदबाज उमेश यादव को स्क्वॉड में शामिल किया गया है. 34 साल के उमेश यादव जांघ की इंजरी के चलते एनसीए में रिहैब के दौर से गुजर रहे थे. सूत्र ने इसे लेकर कहा, 'उमेश वापस आने के बाद एनसीए में अपना रिहैब कर रहा थे और यह गंभीर इंजरी नहीं था. इसलिए अब वह ठीक हो गए हैं और खेलने के लिए फिट हैं.'\n\nउमेश ने 2019 में खेला था आखिरी टी20\n\nउमेश यादव ने अपना आखिरी टी20 इंटरनेशनल मुकाबला फरवरी 2019 में ऑस्ट्रेलिया के खिलाफ खेला था. यानी कि अब वह दो साल से ज्यादा समय के बाद टी20 इंटरनेशनल खेलने के तैयार हैं. अंतरराष्ट्रीय क्रिकेट में हालिया समय में कम मौके मिलने के बावजूद उमेश आईपीएल का नियमित रूप से हिस्सा रहे हैं और पिछले सीजन में उन्होंने कोलकाता नाइट राइडर्स (KKR) के लिए 16 विकेट चटकाए थे. उमेश यादव ने अबतक भारत के लिए महज सात टी20 मैच खेले हैं जिसमें उनके नाम पर कुल 9 विकेट दर्ज हैं.\n\nशमी के SA सीरीज के लिए फिट होने की उम्मीद\n\nमोहम्मद शमी की काफी अरसे बाद भारत की टी20 टीम में वापसी हुई थी. इससे पहले शमी ने अपना आखिरी टी20 इंटरनेशनल मैच पिछले साल के वर्ल्ड कप में खेला था. लेकिन अब कोविड-19 ने उनकी वापसी पर ब्रेक लगा दिया है. उम्मीद है कि शमी साउथ अफ्रीका के खिलाफ तीन मैचों की टी20 सीरीज के लिए स्वस्थ हो जाएंगे. शमी को टी20 वर्ल्ड कप के लिए बतौर स्टैंड बाय प्लेयर चुना गया था, ऐसे में उन्हें अगले महीने ऑस्ट्रेलिया की भी यात्रा करनी है.\n\nपिछले महीन द्रविड़ को भी हुआ था कोरोना\n\nलगभग एक महीने में यह दूसरी बार है जब टीम इंडिया के किसी सदस्य को कोविड-19 से जूझना पड़ा है. गौरतलब है कि एशिया कप 2022 से ठीक पहले मुख्य कोच राहुल द्रविड़ कोरोना पॉजिटिव पाए गए थे और उन्हें यूएई की यात्रा करने में देरी हुई थी. द्रविड़ में कोरोना के हल्के लक्षण पाए गए थे और अंततः पाकिस्तान के खिलाफ भारत के शुरुआती मुकाबले से ठीक पहले वह टीम के साथ जुड़ गए थे.\n\nऑस्ट्रेलिया सीरीज के लिए भारतीय टीम: रोहित शर्मा (कप्तान), केएल राहुल (उप-कप्तान), विराट कोहली, सूर्यकुमार यादव, दीपक हुड्डा, ऋषभ पंत (विकेटकीपर), दिनेश कार्तिक (विकेटकीपर), हार्दिक पंड्या, आर. अश्विन, युजवेंद्र चहल, अक्षर पटेल, भुवनेश्वर कुमार, उमेश यादव, हर्षल पटेल, दीपक चाहर, जसप्रीत बुमराह.\n\nभारत बनाम ऑस्ट्रेलिया शेड्यूल:\n\nपहला टी20- 20 सितंबर (मोहाली)\n\nदूसरा टी20- 23 सितंबर (नागपुर)\n\nतीसरा टी20- 25 सितंबर (हैदराबाद)\n\n\n\n",
    "RSWS 2022 ENG-L vs AUS-L Live Streaming: कब और कहां देखें ऑस्ट्रेलिया लीजेंड्स और इंग्लैंड लीजेंड्स का मुकाबला? यहां जानें लाइव स्ट्रीमिंग से जुड़ी जानकारी: Follow Live Updates": "RSWS 2022 ENG-L vs AUS-L Live Streaming: कब और कहां देखें ऑस्ट्रेलिया लीजेंड्स और इंग्लैंड लीजेंड्स का मुकाबला? यहां जानें लाइव स्ट्रीमिंग से जुड़ी जानकारी: Follow Live Updates\n\nRSWS 2022 ENG-L vs AUS-L Live Streaming: 27 सितंबर को रोड सेफ्टी वर्ल्ड सीरीज 2022 (RSWS 2022) का 20वां मुकाबला ऑस्ट्रेलिया लीजेंड्स…\n\nRSWS 2022 ENG-L vs AUS-L Live Streaming: 27 सितंबर को रोड सेफ्टी वर्ल्ड सीरीज 2022 (RSWS 2022) का 20वां मुकाबला ऑस्ट्रेलिया लीजेंड्स और इंग्लैंड लीजेंड्स (ENG-L vs AUS-L ) के बीच खेला जाएगा। ये मुकाबला रायपुर (Raipur) के शहीद वीर नारायण स्टेडियम में शाम 7.30 बजे शुरु होगा। शेन वॉटसन (Shane Watson) की अगुवाई वाली ऑस्ट्रेलियाई टीम पॉइंट्स टेबल में चार मैचों में चौथे नंबर पर है जबकि इयान बेल (Ian Bell) की कप्तानी वाली इंग्लैंड टीम इस सीरीज में बेहद खराब प्रदर्शन के साथ सबसे नीचे के पायदान पर है। बता दें कि, इस टूर्नामेंट के दो लीग मैच, दो सेमीफाइनल और फाइनल के मुकाबले भी रायपुर में खेले जाने हैं।खेल जगत से जुड़ी हर खबर के लिए Hindi.InsideSport.In के साथ जुड़े रहिए।\n\nदरअसल, ऑस्ट्रेलिया ने इस सीजन में अबतक 4 मुकाबले खेले हैं जिसमें से उसे 2 में जीत जबकि 1 में हार और 1 रद्द हुआ है। वहीं इंग्लैंड अभी भी इस सीजन में जीत के लिए तरस रहा है। बता दें कि, इंग्लैंड ने कुल 4 मैच खेले हैं जिसमें तीन में हार जबकि 1 मैच रद्द हुआ है। इसलिए इंग्लैंड के पास ये आखिरी मौका होगा सीरीज में बने रहने का, अगर इंग्लिश टीम ये मुकाबला भी हार जाती है तो उसका सीरीज से बाहर होना तय है। इसके साथ ही ऑस्ट्रेलिया एक और जीत के साथ तीसरे नंबर पर पहुंच सकती है।\n\nमैच डिटेल्स\n\nमैच- ऑस्ट्रेलिया लीजेंड्स vs इंग्लैंड लीजेंड्स\n\nदिन और समय- मंगलवार, 27 सितंबर शाम 7.30 बजे\n\nवेन्यू- शहीद वीर नारायण स्टेडियम, रायपुर\n\nENG-L vs AUS-L लाइव स्ट्रीमिंग\n\nऑस्ट्रेलिया लीजेंड्स और इंग्लैंड लीजेंड्स के बीच मैच का सीधा प्रसारण स्पोर्ट्स 18, रिस्टी सिनेप्लेक्स और कलर्स सिनेप्लेक्स सुपरहिट पर किया जाएगा। वहीं वूट ऐप पर लाइव स्ट्रीमिंग उपलब्ध होगी।\n\nENG-L vs AUS-L पिच रिपोर्ट\n\n65,000 दर्शकों की क्षमता वाले इस स्टेडियम हीद वीर नारायण की पिच काफी धीमी मानी जाती है। साथ ही इस पिच पर टी20 मुकाबलों में अमूमन स्कोर 170 तक का ही रहता है। हालांकि, तेज गेंदबाजों और स्पिन गेंदबाजों को इस पिच पर थोड़ी मदद मिल सकती है।\n\nदोनों टीमों का फुल स्क्वाड\n\nऑस्ट्रेलिया लीजेंड्स: शेन वॉटसन (कप्तान), एलेक्स डूलन, बेन डंक, ब्रैड हॉज, ब्रैड हैडिन, स्टुअर्ट क्लार्क, ब्रेट ली, ब्राइस मैकगेन, कैलम फर्ग्यूसन, कैमरन व्हाइट, जॉर्ज हॉरलिन, जेसन क्रेजा, जॉन हेस्टिंग्स, डिर्क नानेस, नाथन रियरडन, चाड सेयर्स\n\nइंग्लैंड लीजेंड्स: इयान बेल (कप्तान), मिक कॉम्पटन, फिल मस्टर्ड, क्रिस ट्रेमलेट, डैरेन मैडी, मल लॉय, जेम्स टिंडल, रिक्की क्लार्क, स्टीफन पैरी, जेड डर्नबैक, टिम एम्ब्रोस, दिमित्री मस्कारेनहास, क्रिस शॉफिल्ड, मैट प्रायर।\n\nक्रिकेट और अन्य खेल से सम्बंधित खबरों को पढ़ने के लिए हमें गूगल न्यूज (Google News) पर फॉलो करें।",
    "IND vs AUS: 20 सितंबर से ऑस्ट्रेलिया के खिलाफ टी20 सीरीज खेलेगी टीम इंडिया, यहां जानें शेड्यूल और टीमें": "IND vs AUS 2022 Squad: ऑस्ट्रेलिया में खेले जाने वाले टी20 वर्ल्ड कप 2022 के लिए भारतीय टीम का ऐलान कर दिया गया है. वहीं, भारतीय टीम टी20 वर्ल्ड कप 2022 से पहले ऑस्ट्रेलिया और साउथ अफ्रीका के खिलाफ 6 टी20 मैच खेलेगी. ऑस्ट्रेलिया के खिलाफ भारतीय टीम 3 टी20 मैचों की सीरीज खेलेगी. इस सीरीज का पहला मैच 20 सितंबर को मोहाली में खेला जाएगा. भारत-ऑस्ट्रेलिया सीरीज का दूसरा टी20 मैच 23 सितंबर को नागपुर जबकि तीसरा मैच 25 सितंबर को हैदराबाद में खेला जाएगा.\n\nजसप्रीत बुमराह और हर्षल पटेल की वापसी\n\nऑस्ट्रेलिया सीरीज के बाद साउथ अफ्रीकी टीम भारत का दौरा करेगी. इस दौरे पर साउथ अफ्रीकी टीम भारत के खिलाफ टी20 सीरीज के अलावा 3 वनडे मैचों की सीरीज खेलेगी. गौरतलब है कि सोमवार को भारतीय क्रिकेट कंट्रोल बोर्ड (BCCI) की बैठक हुई. इस बैठक में आगामी आईसीसी टी20 विश्व कप के अलावा ऑस्ट्रेलिया और दक्षिण अफ्रीका के खिलाफ टी20 सीरीज के लिए भारतीय टीम का चयन किया गया. ऑस्ट्रेलिया के खिलाफ सीरीज में तेज गेंदबाज जसप्रीत बुमराह के अलावा हर्षल पटेल और मोहम्मद शमी की वापसी हुई है.\n\nभारत-ऑस्ट्रेलिया टी20 सीरीज का शेड्यूल\n\nपहला मैच- 20 सितंबर- मोहाली- शाम 7.30 बजे\n\nदूसरा मैच- 23 सितंबर- नागपुर- शाम 7.30 बजे\n\nतीसरा मैच- 25 सितंबर- हैदराबाद- शाम 7.30 बजे\n\nवर्ल्ड कप से पहले बेहतर कॉम्बिनेशन की तलाश करेगी टीम इंडिया\n\nदरअसल, भारतीय टीम आगामी टी20 वर्ल्ड कप से पहले ऑस्ट्रेलिया और साउथ अफ्रीका के खिलाफ सीरीज खेलेगी. इस सीरीज में भारतीय टीम मैनेजमेंट वर्ल्ड कप से पहले बेहतर कॉम्बिनेशन की तलाश करेगी. गौरतलब है कि टी20 वर्ल्ड कप 2022 का आगाज 16 अक्टूबर से हो रहा है. वहीं, यह टूर्नामेंट 29 दिनों तक चलेगा. इससे पहले एशिया कप 2022 में भारतीय टीम फाइनल में जगह बनाने में नाकाम रही. एशिया कप सुपर-4 राउंड में टीम इंडिया को पाकिस्तान और श्रीलंका के खिलाफ हार का सामना करना पड़ा था.\n\nऑस्ट्रेलिया खिलाफ टी20 सीरीज के लिए भारतीय टीम- रोहित शर्मा (कैप्टन), केएल राहुल (वाइस-कैप्टन), विराट कोहली, सूर्यकुमार यादव, दीपक हुड्डा, ऋषभ पंत (WK), दिनेश कार्तिक (WK), आर अश्विन, युजवेंद्र चहल, अक्षर पटेल, अर्शदीप सिंह, मोहम्मद, शमी, हर्षल पटेल, दीपक चाहर, जसप्रीत बुमराह\n\nभारत के खिलाफ सीरीज के लिए ऑस्ट्रेलिया की संभावित टीम- जोस इंग्लिश, ऑरोन फिंच, स्टीव स्मिथ, मार्नस लभुसाने, एलेक्स कैरी, कैमरन ग्रीन, ग्लैन मैक्सवेल, सीन एबॉट, मिशेल स्टार्क, एडम जम्पा, जोश हेजलवुड.\n\nये भी पढ़ें-\n\nT20 World Cup: टी20 वर्ल्ड कप में संजू सैमसन को जगह नहीं मिलने पर भड़के फैंस, BCCI को सुनाई खरी-खोटी\n\n\n\nIND vs SA: 28 सितंबर से दक्षिण अफ्रीका के खिलाफ टी20 सीरीज खेलेगी टीम इंडिया, यहां जानें शेड्यूल और टीमें\n\n",
    "VIDEO: ऑस्ट्रेलिया के खिलाफ टी20 मैच से पहले युवराज से टिप्स लेते दिखे विराट कोहली, फैंस ने ऐसे किया रिएक्ट": "India vs Australia Virat Kohli Yuvraj Singh Mohali: भारत और ऑस्ट्रेलिया के बीच टी20 सीरीज खेली जा रही है. इस सीरीज का पहला मैच मोहाली में आयोजित हो रहा है. पूर्व भारतीय कप्तान विराट कोहली मुकाबले से पहले युवराज सिंह से बातचीत करते नजर आए. बीसीसीआई ने इसका एक वीडियो ट्वीट किया है. टीम इंडिया के फैंस को यह वीडियो काफी पसंद आया. इस पर फैंस ने कई तरह की प्रतिक्रियाएं भी जाहिर की हैं.\n\nबीसीसीआई ने युवराज और विराट का वीडियो ट्वीट किया. इसमें कोहली उनसे बहुत ही गहरी बातचीत करने नजर आ रहे हैं. इसे देखकर अंदाजा लगाया जा सकता है कि कोहली उनसे मैच जुड़े अहम मसले पर बात कर रहे हैं. बीसीसीआई के इस वीडियो को बहुत ही कम समय में 8 हजार से ज्यादा लोगों ने लाइक किया, जबकि कई लोगों ने इस पर प्रतिक्रिया दी. बीसीसीआई ने कैप्शन लिखा, ''प्री-मैच कैच-अप बी लाइक.''\n\nगौरतलब है कि भारत-ऑस्ट्रेलिया के बीच चल रही टी20 सीरीज का दूसरा मैच 23 सितंबर को नागपुर में खेला जाएगा. जबकि इसके बाद तीसरा मैच 25 सितंबर को हैदराबाद में आयोजित होगा.\n\nयह भी पढ़ें : IND vs AUS: T20I में ऑस्ट्रेलिया के खिलाफ Kohli ने एक पारी में जड़े हैं सबसे ज्यादा रन, रोहित तोड़ सकते हैं रिकॉर्ड\n\nIND vs AUS 1st T20I: ऋषभ पंत को नहीं मिली टीम में जगह, बुमराह भी बाहर; ऐसी है ऑस्ट्रेलियाई प्लेइंग इलेवन",
    "T20 World Cup 2022: ऑस्ट्रेलिया की संभावित एकादश, शेड्यूल, मजबूती और कमजोरी": "आईसीसी टी20 क्रिकेट विश्व कप 2022 का आगाज अब से कुछ ही दिनों के बाद होने जा रहा है। ऑस्ट्रेलिया की मेजबानी में इस टूर्नामेंट की शुरुआत अगले महीनें 16 अक्टूबर से होने जा रही है। जिसे लेकर सभी टीमों ने अपनी कमर कस ली है। इसी बीच मेजबान ऑस्ट्रेलिया ने भी पिछले ही दिनों अपनी स्क्वॉड को सामने रख दिया है।\n\nकंगारू टीम के बारे में वो बातें जो जानना है जरूरी\n\nकंगारू टीम अपने खिताब बचाव के लिए काफी जबरदस्त और मजबूत नजर आ रही है। इस टीम में हर तरह से संतुलन का ध्यान रखा गया है। हाल ही में वनडे क्रिकेट से संन्यास लेने वाले आरोन फिंच की अगुवायी में टीम इस जंग के लिए पूरी तरह से तैयार खड़ी है।\n\nटी20 विश्व कप में ऑस्ट्रेलिया अपने घर में झंड़ा गाड़ने की कोशिश में रहेगी। उनकी टीम में ये काबिलियत नजर भी आती है। इस रिपोर्ट में आपको बताते हैं ऑस्ट्रेलिया की टीम स्क्वॉड, प्रेडिक्टेड-11 से लेकर मजबूती और कमजोरियां, जो जानना चाहेंगे आप-\n\nऑस्ट्रेलिया की सबसे बड़ी मजबूती\n\nटी20 फॉर्मेट में टीम का संतुलन जितना सही रहता है, उतने ही उसके जीतने के आसार रहते हैं। ऑस्ट्रेलियाई टीम में यही बात उन्हें मजबूत करती है। टीम में बैलेंस करने का काम ऑलराउंडर्स कर रहे हैं। इस टीम में मार्कस स्टोइनिस, मिचेल मार्श, ग्लेन मैक्सवेल, टिम डेविड और एश्टन एगर के रूप में 5 ऑलराउंडर्स हैं, जो बल्लेबाजी और गेंदबाजी दोनों में ही अपने हाथ दिखा सकते हैं। इससे कप्तान के पास विकल्प की भरमार रहेगी वो चाहे बल्लेबाजी में हो या गेंदबाजी में। ऐसे में कंगारू टीम की ये सबसे बड़ी मजबूती कहा जा सकता है।\n\nये कमजोरी पड़ सकती है मेजबान टीम को भारी\n\nलगातार दूसरी बार खिताब जीतने को बेताब दिख रही ऑस्ट्रेलिया के सेलेक्टर्स ने अपनी स्क्वॉड का चयन किया, लेकिन इसमें उन्होंने एक कमी को नहीं भर सके। उनके पास जरूरत के वक्त स्पेशलिस्ट बल्लेबाजों की कमी रहेगी। ऑलराउंडर्स और गेंदबाज के तो कई विकल्प टीम में मौजूद हैं, लेकिन वहीं मुख्य बल्लेबाजों की बात करें तो यहां आरोन फिंच, स्टीवन स्मिथ और डेविड वार्नर के अलावा कोई खास नाम नहीं है। उन्हें किसी तरह से मार्नस लाबुशाने या उनके जैसे बल्लेबाज की जरूरत टीम में थी। ये कमी टीम को भारी पड़ सकती है।\n\nऑस्ट्रेलिया टीम का शेड्यूल\n\nमेजबान ऑस्ट्रेलिया की टीम क्वालिफायर राउंड के बाद दूसरे और मुख्य राउंड का पहला मैच खेलेगी। उनके अभियान का आगाज 22 अक्टूबर से होने जा रहा है, जब वो पहला मैच न्यूजीलैंड से खेलेंगे। इसके अलावा भी वो 4 मैच और खेलेंगे। डालने हैं उनके शेड्यूल पर एक नजर\n\nतारीख खिलाफ स्थान भारतीय समयानुसार 22 अक्टूबर न्यूजीलैंड सिडनी 12.30 दोपहर 25 अक्टूबर ए-1 पर्थ 4.30 दोपहर 28 अक्टूबर इंग्लैंड मेलबर्न 1.30 दोपहर 31 अक्टूबर बी-1 ब्रिस्बेन 1.30 दोपहर 4 नवंबर अफगानिस्तान एडिलेड 1.30 दोपहर\n\nलाइव स्ट्रिमिंग\n\nआईसीसी टी20 विश्व कप में भारत में स्टार स्पोर्ट्स नेटवर्क ने लाइव स्ट्रिमिंग की जिम्मेदारी संभाली है। भारत में स्टार स्पोर्ट्स नेटवर्क के सभी चैनलों पर मैच का मजा लिया जा सकता है, जिसमें स्टार स्पोर्ट्स हिंदीज-1 पर हिंदी कमेन्ट्री तो स्टार स्पोर्ट्स-2 पर अंग्रेजी कमेन्ट्री में प्रसारण होगा। इसके अलावा भी HD चैनलों पर भी मैच का प्रसारण किया जाएगा। ऑस्ट्रेलिया की बात करें तो वहां पर फॉक्स स्पोर्ट्स और चैनल-9 पर मैच का लुत्फ लिया जा सकता है। वहीं मोबाइल डिजिटल एप Hotstar, Disney+, SonyLiv ,FanCode पर भी मैच देख सकते हैं।\n\nप्रेडिक्टेड-11\n\nआरोन फिंच (कप्तान), डेविड वार्नर, स्टीवन स्मिथ, मिचेल मार्श, ग्लेन मैक्सवेल, मार्कस स्टोइनिस, मैथ्यू वेड(विकेटकीपर), पैट कमिंस, जोश हेजलवुड, मिचेल स्टार्क, एडम जाम्पा.\n\nफुल स्क्वॉड\n\nआरोन फिंच(कप्तान), पैट कमिंस, डेविड वार्नर, स्टीवन स्मिथ, ग्लेन मैक्सवेल, मार्कस स्टोइनिस, मिचेल मार्श, टिम डेविड, जोश इंगलिस, एश्टन एगर, एडम जाम्पा, जोश हेजलवुड, मिचेल स्टार्क, केन रिचर्डसन, मैथ्यू वेड.\n\nयह भी पढ़ें – ऑस्ट्रेलिया और दक्षिण अफ्रीका के भारत दौरे का पूरा कार्यक्रम, देखिए कब और कहां खेले जाएंगे मैच",
    "IND vs AUS: ऑस्ट्रेलिया के खिलाफ टी20 सीरीज के लिए टीम इंडिया इन गेंदबाजों को दे सकती है मौका": "India vs Australia T20 Series: भारत और ऑस्ट्रेलिया के बीच टी20 सीरीज खेली जाएगी. 20 सितंबर से शुरू होने वाली सीरीज का पहला मैच मोहाली में खेला जाएगा. इस सीरीज के लिए भारत ने अभी टीम घोषित नहीं की है. भारत ऑस्ट्रेलिया के बाद दक्षिण अफ्रीका के खिलाफ मैच खेलेगा और इसके बाद टी20 विश्वकप 2022 में हिस्सा लेगा. इसी वजह से टीम इंडिया बहुत ही विचार के बाद खिलाड़ियों का सलेक्शन करेगी.\n\nभारत का एशिया कप 2022 में ज्यादा अच्छा प्रदर्शन नहीं रहा. उसे सुपर फोर के दो मैचों में हार का सामना करना पड़ा. इन मैचों में टीम इंडिया का बॉलिंग अटैक फेल होता नजर आया. लिहाजा भारतीय टीम विश्व कप को ध्यान में रखते हुए तेज गेंदबाजों पर विशेष ध्यान देगी. भारत दीपक चाहर, अर्शदीप सिंह, भुवनेश्वर कुमार, जसप्रीत बुमराह और मोहम्मद शमी को टी20 सीरीज के लिए टीम में जगह दे सकता है.\n\nबुमराह टीम इंडिया के बॉलिंग अटैक के सबसे मजबूत खिलाड़ी रहे हैं. लेकिन वे चोटिल होने की वजह से एशिया कप में नहीं खेल पाए. अगर वे ऑस्ट्रेलिया के खिलाफ सीरीज से पहले फिट हो जाते हैं तो उन्हें मौका दिया जा सकता है. इसके साथ-साथ टीम मैनजमेंट बुमराह को टी20 विश्वकप के लिए भी बचाकर रखना चाहेगा. अगर भुवनेश्वर की बात करें तो उन्होंने अफगानिस्तान के खिलाफ खतरनाक गेंदबाजी की. लिहाजा उनकी जगह लगभग निश्चित है.\n\nदीपक चाहर और अर्शदीप सिंह से भी टीम इंडिया को उम्मीद हो सकती है. अर्शदीप एशिया कप का हिस्सा रहे और उन्होंने अपनी प्रतिभा को साबित भी किया. लिहाजा उन्हें ऑस्ट्रेलिया के बाद दक्षिण अफ्रीका के खिलाफ होने वाली सीरीज के लिए भी टीम इंडिया में जगह मिल सकती है. चाहर अपनी छाप नहीं छोड़ पाए हैं. लेकिन वे टैलेंटेड है. लिहाजा उन पर टीम मैनेजमेंट की निगाहें होंगी. शमी लंबे वक्त से बाहर हैं. उन्हें भी आजमाया जा सकता है.\n\nयह भी पढ़ें : VIDEO: Dinesh Karthik की गेंद पर अफगानिस्तान के बल्लेबाज ने जड़े शॉट तो ऋषभ पंत ने दिया मजेदार रिएक्शन\n\nWatch: भुवनेश्वर कुमार के रिएक्शन ने सूर्यकुमार यादव को किया हैरान, खूब वायरल हो रहा वीडियो",
    "Australia: तस्मानिया के पश्चिमी समुद्र तट पर 230 पायलट व्हेल फंसी, आधे की मारे जाने की आशंका": "Pilot Whales Stranded In Australia: ऑस्ट्रेलिया के राज्य तस्मानिया (Tasmania) के ऊबड़-खाबड़ पश्चिमी तट (Western Coast) पर बुधवार को लगभग 230 पायलट व्हेल फंसी (Pilot Whales) हुई पाई गईं. ऑस्ट्रेलियाई अधिकारियों ने कहा कि केवल आधी जीवित दिखाई दे रही हैं. राज्य के प्राकृतिक संसाधन और पर्यावरण विभाग ने एक बयान में कहा कि \"मैक्वेरी हार्बर के पास लगभग 230 व्हेल फंस गई है.\" अधिकारियों ने कहा कि अभी तक जो जानकारी मिली है उसके आधार पर अनुमान लगाया जा सकता है कि इनमें से लगभग आधे जानवर जीवित हैं.\n\nतस्मानिया के पश्चिमी तट पर फंसी इन पायलट व्हेल में से कितनी जिंदा बची हैं, इसे लेकर अभी तक कोई स्पष्ट जानकारी सामने नहीं आ पाई है. वैज्ञानिकों को आशंका है इन पायलट व्हेल समुद्र के बहुत नजदीक से खाना खाने के बाद गलत ट्रेक पर चल पड़ी, जिसकी वजह से ये घटना सामने आई है. बता दें कि पायलट व्हेल बहुत मिलनसार होते हैं और खतरे में भटकने वाले पॉडमेट्स का फोलो कर सकते हैं. अधिकारियों ने कहा कि समुद्री संरक्षण विशेषज्ञ और व्हेल बचाव करने वाले कर्मचारी घटनास्थल पर जाकर इसकी जांच करेंगे.\n\nहफ्ते की शुरुआत में 14 स्पर्म व्हेल की हुई थी मौत\n\nइससे पहले सोमवार 19 सितंबर को भी ऑस्ट्रेलिया के तस्मानिया में स्थित किंग द्वीप पर 14 स्पर्म व्हेल (Sperm Whale) की रहस्मय मौत का मामला सामने आया था. बता दें कि स्पर्म व्हेल को दुनिया की दुर्लभ प्रजाति माना जाता है, जिसके दांत की कीमत भी करोड़ों रुपये में आकी जाती है. जानकारी के मुताबिक, दुनिया में करीब तीन लाख स्पर्म व्हेल ही जिंदा बची हैं. इसलिए पूरी दुनिया इस जीव को बचाने को लेकर तमाम कोशिशें जारी हैं.\n\nदो साल पहले भी हुई थी ऐसी घटना\n\nबता दें कि लगभग दो साल पहले भी इसी प्रकार से ऑस्ट्रेलिया के राज्य तस्मानिया के पश्चिमी समुद्री तट के पास करीब 500 पायलट व्हेल फंस गई थी. रेस्क्यू टीम जिनमें से 100 पायलट व्हेल को जिंदा बचाने में सफल हो पाई थी. उस घटना को अब तक की सबसे बड़ी घटना करार दिया गया था. उस वक्त पायलट व्हेल को रेस्क्यू करने को लेकर बचाव अभियान एक हफ्ते तक चला था. जिसमें केवल 100 व्हेल को बचाया जा सका था और 400 की मौत हो गई थी.\n\nइसे भी पढ़ेंः-\n\nRaju Srivastav Death: राजू श्रीवास्तव की मौत से गमगीन हुई इंडस्ट्री, सुभाष घई से लेकर दलेर मेहंदी बोले- 'इतनी जल्दी क्यों चले गए...'\n\nअशोक गहलोत के पार्टी अध्यक्ष का चुनाव लड़ने की चर्चा के बीच सचिन पायलट का बड़ा बयान- कांग्रेस में कोई भी दो पदों पर नहीं रह सकता",
    "IND vs AUS: ऑस्ट्रेलिया के खिलाफ इस भारतीय गेंदबाज ने लिए हैं सबसे ज्यादा विकेट, टी20 विश्वकप साबित होगा खतरनाक": "India vs Australia T20I Series Jasprit Bumrah: भारत और ऑस्ट्रेलिया के बीच 20 सितंबर से टी20 सीरीज खेली जाएगी. इसके लिए जल्द ही ऑस्ट्रेलियाई टीम भारत दौरे पर आएगी. इस सीरीज के लिए भारत ने टीम का ऐलान कर दिया है. इसके लिए जसप्रीत बुमराह को शामिल किया गया है. बुमराह इंटरनेशनल क्रिकेट में शानदार प्रदर्शन कर चुके हैं. वे भारत में ऑस्ट्रेलिया के खिलाफ सबसे ज्यादा विकेट लेने वाले गेंदबाज भी हैं. इस मामले में भुवनेश्वर कुमार दूसरे नंबर पर हैं.\n\nबुमराह ऑस्ट्रेलिया के खिलाफ भारत में टी20 मैचों में सबसे ज्यादा विकेट लेने वाले गेंदबाज हैं. उन्होंने अभी तक 5 मैचों में 7 विकेट झटके हैं. इस दौरान उन्होंने 120 रन दिए हैं. इस मामले में भुवनेश्वर कुमार दूसरे नंबर पर हैं. भुवनेश्वर ने तीन मैचों में 5 विकेट झटके हैं. जबकि हार्दिक पांड्या तीसरे स्थान पर हैं. पांड्या ने 3 मैचों में 3 विकेट लिए हैं. विनय कुमार भी तीन विकेटों के साथ संयुक्त रूप से तीसरे स्थान पर हैं.\n\nगौरतलब है कि भारत ने ऑस्ट्रेलिया के खिलाफ टी20 सीरीज के लिए टीम घोषित कर दी है. इसमें बुमराह के साथ-साथ हर्षल पटेल की वापसी हुई है. हर्षल चोट की वजह से बाहर चल रहे थे. टीम इंडिया को बुमराह के साथ ही हर्षल से भी अच्छे प्रदर्शन की उम्मीद होगी. ये दोनों ही तेज गेंदबाज टी20 विश्वकप में भारत के लिए शानदार साबित होंगे. ऑस्ट्रेलिया समेत तमाम टीमों को बुमराह और हर्षल से बचकर रहने की जरूरत होगी.\n\nभारत बनाम ऑस्ट्रेलिया\n\nपहला टी20 - 20 सितंबर, मोहाली\n\nदूसरा टी20 - 23 सितंबर, नागपुर\n\nतीसरा टी20 - 25 सितंबर, हैदराबाद\n\nयह भी पढ़ें : Legends League Cricket: मैदान पर बल्ले से धमाका करने के लिए सहवाग ने शुरू की प्रैक्टिस, देखें वीडियो\n\nT20 World Cup 2022: 'मोहम्मद शमी समेत इन 3 खिलाड़ियों को भारतीय टीम में होना चाहिए था' पूर्व सिलेक्टर का बड़ा बयान",
    "AUS vs ZIM: जिम्बाब्वे ने पहली बार ऑस्ट्रेलिया को उसके घर में हराया, तीसरा वनडे तीन विकेट से जीता": "{\"_id\":\"6312eadbd231d64ccc3b7e6e\",\"slug\":\"zimbabwe-beats-australia-first-time-in-their-home-soil-wins-third-odi-by-three-wickets\",\"type\":\"feature-story\",\"status\":\"publish\",\"title_hn\":\"AUS vs ZIM: जिम्बाब्वे ने पहली बार ऑस्ट्रेलिया को उसके घर में हराया, तीसरा वनडे तीन विकेट से जीता\",\"category\":{\"title\":\"Cricket News\",\"title_hn\":\"क्रिकेट न्यूज़\",\"slug\":\"cricket-news\"}}\n\nAUS vs ZIM: जिम्बाब्वे ने पहली बार ऑस्ट्रेलिया को उसके घर में हराया, तीसरा वनडे तीन विकेट से जीता\n\nस्पोर्ट्स डेस्क, अमर उजाला, टोनी आयरलैंड Published by: Published by: शक्तिराज सिंह Updated Sat, 03 Sep 2022 12:16 PM IST\n\nसार ऑस्ट्रेलियाई धरती पर जिम्बाब्वे की टीम ने पहली बार कोई मैच जीता है। वनडे क्रिकेट में यह तीसरा मौका है, जब जिम्बाब्वे ने ऑस्ट्रेलिया को हराया है।\n\n\n\nविज्ञापन\n\nख़बर सुनें\n\nख़बर सुनें\n\nजिम्बाब्वे और ऑस्ट्रेलिया के बीच वनडे सीरीज का तीसरा मुकाबला जिम्बाब्वे ने तीन विकेट से जीत लिया है। यह पहला मौका है, जब जिम्बाब्वे की टीम ऑस्ट्रेलिया में कोई मैच जीती है। इस मैच में ऑस्ट्रेलिया ने पहले बल्लेबाजी करते हुए 141 रन बनाए थे और जिम्बाब्वे ने सात विकेट खोकर 11 ओवर रहते लक्ष्य हासिल कर लिया। इस जीत के साथ जिम्बाब्वे ने इतिहास रच दिया। हालांकि, वनडे सीरीज ऑस्ट्रेलिया ने 2-1 से अपने नाम की। जिम्बाब्वे के लिए पांच विकेट लेने वाले रेयान बर्ल ने बल्ले के साथ भी 11 रन का अहम योगदान दिया और उन्हें प्लेयर ऑफ द मैच चुना गया।\n\n\n\nजिम्बाब्वे और ऑस्ट्रेलिया के बीच अब तक 33 वनडे मैच हुए हैं और इनमें से सिर्फ तीन मैच ही जिम्बाब्वे की टीम जीत पाई। यह पहला मौका है, जब जिम्बाब्वे ने ऑस्ट्रेलिया को उसके घर में हराया है। वहीं, 2014 के बाद जिम्बाब्वे ने पहली बार ऑस्ट्रेलिया को हराया है। इससे पहले 2014 में हरारे के मैदान पर जिम्बाब्वे ने ऑस्ट्रेलिया को मात दी थी। जिम्बाब्वे और ऑस्ट्रेलिया के बीच पहला वनडे मैच 1983 में खेला गया था और नॉटिंघम में जिम्बाब्वे ने 13 रन के अंतर से जीत हासिल की थी। इसके बाद 2014 में हरारे में ऑस्ट्रेलिया को तीन विकेट से हराया और अब तीसरी बार इतिहास दोहराया है। डेविड वॉर्नर ने ऑस्ट्रेलिया को 100 के पार पहुंचाया\n\nजिम्बाब्वे ने टॉस जीतकर ऑस्ट्रेलियाई टीम को पहले बल्लेबाजी के लिए आमंत्रित किया और हालातों का भरपूर फायदा उठाया। रेयान बर्ल ने तीन ओवर में 10 रन देकर पांच विकेट लिए। ब्रैड इवांस ने दो विकेट झटके। नगरवा, न्याउची और सीन विलियम्स को एक-एक विकेट मिला। ऑस्ट्रेलिया के लिए डेविड वॉर्नर के अलावा कोई बल्लेबाज कुछ खास नहीं कर सका। उनके अलावा 19 रन बनाने वाले मैक्सवेल ही सिर्फ दहाई का आंकड़ा छू पाए।\n\n\n\nडेविड वॉर्नर 94 रन बनाकर आउट हुए। उन्होंने अपनी पारी में 14 चौके और दो छक्के लगाए। ऑस्ट्रेलिया के कप्तान फिंच पांच रन, स्टीव स्मिथ, एक रन, एलेक्स कैरी चार रन, मार्कस स्टोइनिस तीन रन और कैमरून ग्रीन तीन रन बनाकर आउट हुए। एडम जैम्पा एक रन बनाकर नाबाद रहे। कप्तान चकाबवा ने जिम्बाब्वे को जिताया\n\nमुश्किल पिच पर 142 रन का लक्ष्य जिम्बाब्वे के लिए आसान नहीं था, लेकिन जीत की संभावना साफ दिख रही थी। काइटानो और मरुमानी की सलामी जोड़ी ने अच्छी शुरुआत की और पहले विकेट के लिए 38 रन जोड़े। छोटे लक्ष्य का पीछा करते हुए यह अच्छी शुरुआत थी। काइटानो 19 रन बनाकर आउट हुए और एक छोर पर विकेट गिरने का सिलसिला शुरू हो गया। 77 रन के स्कोर पर टीम के पांच विकेट गिर चुके थे। मरुमानी भी 35 रन बनाने के बाद टीम का साथ छोड़ गए। इसके बाद कप्तान रेजिस चकाबवा और टोनी मुनयोंगा ने पारी संभाली। दोनों ने छठे विकेट के लिए 39 रन की साझेदारी कर टीम का स्कोर 100 के पार पहुंचाया। 115 के स्कोर पर टोनी आउट हो गए। उन्होंने 17 रन बनाए।\n\n\n\nसातवें विकेट के लिए कप्तान चकाबवा और रेयान बर्ल ने 22 रन की साझेदारी की बर्ल 11 रन बनाकर आउट हुए, लेकिन तब तक टीम का स्कोर 137 रन हो चुका था और जीत तय हो चुकी थी। अंत में रेजिस चकाबवा ने ब्रैड इवांस के साथ मिलकर टीम को तीन विकेट रहते जीत दिलाई। कप्तान रेजिस चाकबवा 37 रन बनाकर नाबाद रहे और टीम को जीत दिलाकर ही वापस लौटे।",
    "Photos: ऑस्ट्रेलिया के खिलाफ पहले टी20 मैच के लिए मोहाली पहुंची टीम इंडिया, देखें तस्वीरें": "टीम इंडिया के स्पिन गेंदबाज चहल और बल्लेबाज सूर्यकुमार टीम की बस में बैठे नजर आए. भारत ने टी20 विश्वकप की टीम में इन दोनों खिलाड़ियों को भी शामिल किया है. ये दोनों ही खिलाड़ी एशिया कप 2022 में भारतीय टीम का हिस्सा था. लेकिन इसमें सूर्यकुमार बड़े मैचों में कुछ खास नहीं कर पाए थे.",
    "'आईपीएल खेलने का अनुभव काम आया' : ऑस्ट्रेलिया के टिम डेविड ने बताया दबाव में खेलने का राज": "नागपुर. सिंगापुर में जन्मे ऑस्ट्रेलियाई खिलाड़ी टिम डेविड ने बृहस्पतिवार को कहा कि इंडियन प्रीमियर लीग (आईपीएल) के दौरान भारतीय हालात में खेलने के अनुभव से उन्हें पहले टी20 मैच में दबाव में संयम बनाये रखने में मदद मिली. अंतरराष्ट्रीय मैच खेलने वाले टिम डेविड ने मंगलवार को मोहाली में भारत के खिलाफ तीन मैचों की सीरीज के पहले टी20 में ऑस्ट्रेलिया के लिए डेब्यू किया. भारतीय परिस्थितियों से परिचित होने और आईपीएल में अधिकांश भारतीय खिलाड़ियों के खिलाफ खेलने के कारण, डेविड को ज्यादा दबाव महसूस नहीं हुआ क्योंकि उन्होंने विकेटकीपर मैथ्यू वेड के साथ मिलकर ऑस्ट्रेलिया को मोहाली का बिंद्रा स्टेडियम में भारत के खिलाफ चार विकेट से जीत दिलाई.\n\nडेविड ने 14 गेंदों में 18 रन की पारी खेली, जिसमें एक चौका और एक छक्का लगाया, और वेड (21 गेंदों में 45 रन) के साथ छठे विकेट की साझेदारी के लिए 62 रन जुटाए, जिससे उन्होंने ऑस्ट्रेलिया को जीत के कगार पर पहुंचा दिया. पूरी दुनिया में फ्रेंचाइजी क्रिकेट में अपना नाम बनाने के बाद, डेविड को रॉयल चैलेंजर्स बैंगलोर ने 2021 में चुना था, जिसे बाद में मुंबई इंडियंस ने नीलामी में 8.25 करोड़ रुपये में खरीदा था. हालांकि, कुछ शुरुआती विफलताओं के बाद, उन्हें बेंच पर बैठाया दिया गया और आईपीएल के दूसरे भाग में उन्हें मैदान पर उतारा गया, जब उन्होंने टीम को कुछ जीत दर्ज करने में मदद की.\n\nजसप्रीत बुमराह या शाहीन अफरीदी? जानें रिकी पोंटिंग की नजरों में ऑस्ट्रेलियाई पिच पर कौन होगा बेहतर\n\nभारतीय टीम के खिलाड़ियों के साथ और उनके खिलाफ भारत में खेलने का वह अनुभव… यही कारण था कि डेविड काफी शांत नजर आए थे क्योंकि वे वेड को ऑस्ट्रेलिया को जिताने में मदद करते रहे. टिम डेविड ने कहा, ‘मुझे निश्चित रूप से पहले भारत में खेलने का अनुभव है और हाल ही में काफी टी20 क्रिकेट खेला है. मैंने शांत महसूस किया क्योंकि मुझे पता था कि हम उन रनों का पीछा करने में सक्षम होने के लिए अच्छी स्थिति में थे. जिस तरह से पिच से मदद मिल रही थी.’\n\nउन्होंने कहा कि इससे वेड को दूसरे छोर पर रखने में भी मदद मिली क्योंकि वे बिग बैश लीग में उसी हरिकेंस टीम का हिस्सा हैं. ऑस्ट्रेलियाई टीम में अपनी भूमिका के बारे में उन्होंने कहा, ‘मेरा काम मध्यक्रम में बल्लेबाजी करना है यानी मैं बहुत ज्यादा गेंदों का सामना करने नहीं जा रहा. मेरी जिम्मेदारी फिनिशर की है और मैं अपने स्वाभाविक शॉट्स खेलूंगा.’\n\nTags: Australia, Team india",
    "AUS-L vs WI-L Dream11 Prediction: आज होगा ऑस्ट्रेलिया लेजेंड्स और वेस्टइंडीज लेजेंड्स आमना-सामना, इन खिलाड़ियों को चुनकर बनाए टॉप ड्रीम11 टीम: Follow Live Updates": "AUS-L vs WI-L Dream11 Prediction: आज होगा ऑस्ट्रेलिया लेजेंड्स और वेस्टइंडीज लेजेंड्स आमना-सामना, इन खिलाड़ियों को चुनकर बनाए टॉप ड्रीम11 टीम: Follow Live Updates\n\nAUS-L vs WI-L Dream11 Prediction: रोड सेफ्टी वर्ल्ड सीरीज 2022 (Road Safety World Series 2022) का आज 17वां मुकाबला ऑस्ट्रेलिया लेजेंड्स और…\n\nAUS-L vs WI-L Dream11 Prediction: रोड सेफ्टी वर्ल्ड सीरीज 2022 (Road Safety World Series 2022) का आज 17वां मुकाबला ऑस्ट्रेलिया लेजेंड्स और वेस्टइंडीज लेजेंड्स ( AUS-L vs WI-L Dream11) के बीच होगा। वहीं ऑस्ट्रेलिया लेजेंड्स (Australia Legends) के लगातार दो मैच बारिश की वजह से नहीं हो पाए है। वहीं वेस्ट इंडीज लीजेंड्स (West Indies Legends) की बात करें तो इस टीम ते भी दो मैचों पर पानी फिर गया था। हालांकि ये दोनों टीमें 25 सितंबर को आमने-सामने आएंगी। आज आप यहां अपनी ड्रीम11 (AUS-L vs WI-L Dream11 Prediction) टॉप फैंटेसी पिक कर सकते है। खेल से जुड़ी हर खबर के लिए Hindi.InsideSport.In के साथ जुड़े रहिए।\n\nआपको बता दें कि शेन वॉटसन की अगुवाई वाली टीम के लिए इस सीरीज के सेमी फाइनल की रेस में बने रहने के लिए इस मैच को जीतना ही पड़ेगा। वहीं वेस्ट इंडीज पॉइंट्स टेबल में दूसरे स्थान पर है इस लिए वो इस मैच को जीत के साथ सेमी फाइनल में अपनी जगह पक्की करना चाहेगा और साथ ही इस जीत के साथ इस वेस्ट इंडीज लीजेंड्स इस लिस्ट में भारत को पिछे करके शीर्ष पर आ जाएगा।\n\nमैच ओवरव्यू\n\nऑस्ट्रेलिया लेजेंड्स बनाम वेस्ट इंडीज लेजेंड्स\n\nतारीक और समय: 25 सितंबर, रविवार, 3:30 बजे\n\nवेन्यू: देहरादून\n\nलाइव स्ट्रीमिंग: वूट एप (Voot App)\n\nपिच रिपोर्ट\n\nऑस्ट्रेलिया लेजेंड्स और वेस्ट इंडीज लेजेंड्स के बीच ये मुकाबला देहरादून में खेला जाएगा। इस पिच पर बल्लेबाजी करना आसान होता है। इस पिच को पहली पारी में 160 रन को औसत स्कोर रहा है।\n\nड्रीम11 प्लेइंग इलेवन\n\nड्वेन स्मिथ (कप्तान), ब्रेन लारा (उपकप्तान), ब्रैड हैडिन, शेन वॉटसन, ब्रैड हॉज, नरसिंह, हॉरलिन, हयात, ब्रेट ली, डैरेन पॉवेल और नैनसो।\n\nऑस्ट्रेलिया लेजेंड्स बनाम वेस्ट इंडीज लेजेंड्स संभावित प्लेइंग इलेवन\n\nऑस्ट्रेलिया लेजेंड्स- शेन वॉटसन, कैमरन व्हाइट, कैलम फर्ग्यूसन, नाथन रियरडन, ब्रैड हॉज, ब्रैड हैडिन, जॉर्ज हॉरलिन, जॉन हेस्टिंग्स, ब्रेट ली, ब्राइस मैकगेन, डिर्क नानेस।\n\nवेस्ट इंडीज लेजेंड्स- ड्वेन स्मिथ, विलियम पर्किन्स, ब्रेन लारा, नवीन स्टीवर्ट, नरसिंह देवनारिन, किर्क एडवर्ड्स, डेंजा हयात, सुलेमान बेन, देवेंद्र बिशू, क्रिश्मर संतोकी, डैरेन पॉवेल।\n\nक्रिकेट और अन्य खेल से सम्बंधित खबरों को पढ़ने के लिए हमें गूगल न्यूज (Google News) पर फॉलो करें।",
    "Indian Team Announces: ऑस्ट्रेलिया और साउथ अफ्रीका सीरीज के लिए टीम इंडिया की घोषणा, मोहम्मद शमी की वापसी": "Indian Team Announces: ऑस्ट्रेलिया और साउथ अफ्रीका सीरीज के लिए टीम इंडिया की घोषणा, मोहम्मद शमी की वापसी\n\nIndia team announce for Australia चयनकर्ताओं सोमवार 12 सितंबर को आइसीसी टी20 विश्व कप के साथ ही ऑस्ट्रेलिया और साउथ अफ्रीका के भारत दौरे के लिए टीम का चयन किया। अनुभवी तेज गेंदबाज मोहम्मद शमी की वापसी हुई है।\n\nनई दिल्ली, ऑनलाइन डेस्क। भारतीय क्रिकेट टीम को आइसीसी टी20 विश्व कप से पहले घर पर ऑस्ट्रेलिया और साउथ अफ्रीका की मेजबानी करनी है। इन दोनों ही सीरीज के लिए टीम की घोषणा कर दी गई है। चयनकर्ताओं सोमवार 12 सितंबर को आइसीसी टी20 विश्व कप के साथ ही दोनों देश के भारत दौरे के लिए टीम का चयन किया। अनुभवी तेज गेंदबाज मोहम्मद शमी की वापसी हुई है।\n\nमुख्य चयनकर्ता चेतन शर्मा की अध्यक्षता में सोमवार को आइसीसी टी20 विश्व कप और आगामी दो सीरीज के लिए टीम चयन की बैठक हुई। चयनकर्ताओं की समिति ने विश्व कप से पहले अभ्यास के तौर पर देखे जा रहे ऑस्ट्रेलिया और साउथ अफ्रीका सीरीज के लिए कुछ खिलाड़ियों को लय में आने के लिए मौका दिया है। विश्व कप के लिए स्टैंड बाय में रखे गए मोहम्मद शमी और दीपक चाहर को दोनों सीरीज में खेलने वाली टीम में जगह दी गई है।\n\nचोट से वापसी कर रहे जसप्रीत बुमराह और हर्षल पटेल भी ऑस्ट्रेलिया और साउथ अफ्रीका के खिलाफ टी20 मुकाबले खेलकर लय हासिल करने की कोशिश करेंगे। हार्दिक पांड्या, अर्शदीप सिंह और भुवनेश्वर कुमार इस सीरीज के दौरान नेशनल क्रिकेट अकादमी में रिपोर्ट करेंगे।\n\nऑस्ट्रेलिया के खिलाफ टी20 टीम\n\nरोहित शर्मा (कप्तान), केएल राहुल (उप कप्तान), विराट कोहली, सूर्यकुमार यादव, दीपक हुड्डा, रिषभ पंत (विकेटकीपर), दिनेश कार्तिक (विकेटकीपर), हार्दिक पांड्या, आर अश्विन, युजवेंद्र चहल, अक्षर पटेल, भुवनेश्वर कुमार, मोहम्मद शमी, हर्षल पटेल, दीपक चाहर, जसप्रीत बुमराह\n\nसाउथ अफ्रीका के खिलाफ टी20 टीम\n\nरोहित शर्मा (कप्तान), केएल राहुल (उप कप्तान), विराट कोहली, सूर्यकुमार यादव, दीपक हुड्डा, रिषभ पंत (विकेटकीपर), दिनेश कार्तिक (विकेटकीपर), आर अश्विन, युजवेंद्र चहल, अक्षर पटेल, अर्शदीप सिंह, मोहम्मद शमी, हर्षल पटेल, दीपक चाहर, जसप्रीत बुमराह",
    "T20 World Cup 2022: ऑस्ट्रेलिया की पिचों पर परेशान हो सकते हैं Harshal Patel, मांजरेकर ने बताया कारण": "Harshal Patel T20 World Cup 2022 Team India: भारत ने टी20 विश्वकप 2022 के लिए तेज गेंदबाज हर्षल पटेल को टीम में शामिल किया है. हर्षल ऑस्ट्रेलिया के खिलाफ टी20 सीरीज में भी भारतीय टीम का हिस्सा हैं. पूर्व खिलाड़ी संजय मांजरेकर ने हर्षल को लेकर चिंता जाहिर की है. उनका कहना है कि हर्षल ऑस्ट्रेलिया की तेज और बाउंसी पिचों पर परेशानी का सामना कर सकते हैं और यह भारत के लिए दिक्कत वाली बात होगी.\n\nमांजरेकर ने कहा, ''हम काफी वक्त से हर्षल को देखते आ रहे हैं. जब पिच स्लो होती है तो बॉल फंसकर आती है और ऐसे में बल्लेबाज को खेलने में परेशानी होती है. लेकिन अगर पिच फ्लैट और उछाल भरी होती है तो हर्षल के लिए दिक्कत की बात होती है. ऑस्ट्रेलिया में इसी तरह की पिच मिलेगी और इस पर टीम इंडिया को विचार करना चाहिए.''\n\nहर्षल पटेल ने इंडियन प्रीमियर लीग 2021 में दमदार प्रदर्शन किया था. इस सीजन में उन्हें 32 विकेट हाथ लगे थे. इसके बाद उन्हें भारतीय टी20 टीम में शामिल किया गया. उन्होंने नवंबर 2021 में न्यूजीलैंड के खिलाफ टी20 इंटरनेशनल में डेब्यू किया. इसके बाद से अब तक हर्षल 18 मैच खेल चुके हैं. इनमें उन्होंने 23 विकेट लिए हैं. वे आईपीएल के 78 मैचों में 97 विकेट ले चुके हैं.\n\nबता दें कि टी20 विश्वकप 2022 का आगाज 16 अक्टूबर से ऑस्ट्रेलिया में हो रहा है. इसका पहला मैच श्रीलंका और नामीबिया के बीच खेल जाएगा. इस टूर्नामेंट में टीम इंडिया अपना पहला मैच 23 अक्टूबर को पाकिस्तान के खिलाफ खेलेगी. भारतीय टीम में चोट से वापसी कर रहे जसप्रीत बुमराह भी शामिल हैं. उनसे भारतीय खेमे को काफी उम्मीद होगी.\n\nयह भी पढ़ें : IPL 2023: पुराने फॉर्मेट में लौटेगा IPL, होम ग्राउंड पर खेल सकेंगी टीमें; महिला IPL भी अगले साल से शुरू\n\nHarmanpreet Kaur Record: हरमनप्रीत ने अपने नाम की खास उपलब्धि, टीम इंडिया के लिए बनाया बड़ा रिकॉर्ड",
    "ऑस्ट्रेलिया के अगले कप्तान को लेकर रिकी पोंटिंग ने दी राय, हाल ही में फिंच ने ले लिया था संन्यास": "ऑस्ट्रेलिया के अगले कप्तान को लेकर रिकी पोंटिंग ने दी राय, हाल ही में फिंच ने ले लिया था संन्यास\n\nऑस्ट्रेलिया को दो बार वर्ल्ड चैंपियन बनाने वाले कप्तान रिकी पोंटिंग ने टीम के नए वनडे कप्तान को लेकर अपनी प्रतिक्रिया दी है। जहां आरोन फिंच ने डेविड वॉर्नर का सपोर्ट किया था वहीं पोंटिंग ने पैट कमिंस के नाम को सपोर्ट किया है।\n\nनई दिल्ली, ऑनलाइन डेस्क। ऑस्ट्रेलिया को दो बार वर्ल्ड चैंपियन बनाने वाले कप्तान रिकी पोंटिंग ने ऑस्ट्रेलिया के अगले वनडे कप्तान को लेकर अपनी प्रतिक्रिया दी है। हाल ही में आरोन फिंच के वनडे क्रिकेट से संन्यास लेने के बाद ऑस्ट्रेलिया टीम के कप्तान को लेकर चर्चाएं तेज हो गई है। इस बीच आइसीसी रिव्यू कार्यक्रम में रिकी पोंटिंग ने कहा कि 'अगर मैं इमानदारी से कहूं तो मेरे ख्याल से पैट कमिंस होंगे। हमें पता है कि वह वर्कलोड के कारण सभी वनडे मैच खेलने में असमर्थ हैं। टेस्ट क्रिकेट में बाकी गेंदबाजों की तरह यह मुश्किल है।\n\nमुझे पता है कि वे लोग पूरी तरह से आश्वस्त हैं। आने वाले टेस्ट सीरीज के लिए उनके पास पैट कमिंस, जोश हेजलवुड और मिचेल स्टार्क के रूप में 100 प्रतिशत फिट खिलाड़ी हैं लेकिन देखें मैं हैरान होऊंगा यदि पैट कमिंस नहीं होंगे।\n\n2018 बॉल टेंपरिंग मामले में स्टीव स्मिथ पर कप्तानी के लिए 2 साल का बैन है जबकि डेविड वॉर्नर पर लाइफटाइम के लिए कप्तानी को लेकर रोक है। हालांकि पोटिंग ने हिंट दिया कि मौजूदा दौर में स्टीव स्मिथ को उप-कप्तान की जिम्मेदारी मिलना इस बात का संकेत है कि वॉर्नर के बैन को बदला जा सकता है।\n\nआपको बता दें कि अगले कप्तान को लेकर अलग-अलग खिलाड़ी अपनी राय दे रहे हैं। पूर्व वनडे कप्तान आरोन फिंच ने इसके लिए डेविड वॉर्नर का समर्थन किया था। उन्होंने कहा था कि वॉर्नर पहले भी कुछ मौकों पर ऑस्ट्रेलिया को लीड कर चुके हैं ऐसे में क्रिकेट ऑस्ट्रेलिया को उन पर लगाए गए बैन के बारे में सोचना चाहिए।\n\nफिंच ने न्यूजीलैंड के खिलाफ घरेलू सीरीज के आखिरी मैच में वनडे क्रिकेट से संन्यास का एलान कर दिया था। उन्होंने उस वक्त वनडे क्रिकेट से संन्यास का ऐलान किया है जबकि अगले वर्ल्ड कप के लिए महज एक साल का वक्त बचा है जो भारत में होने वाला है।",
    "भारत बनाम ऑस्ट्रेलिया लाइव स्कोर, ओवर 16 से 20 लेटेस्ट क्रिकेट स्कोर अपडेट": "भारत बनाम ऑस्ट्रेलिया लाइव स्कोर, ओवर 16 से 20 लेटेस्ट क्रिकेट स्कोर अपडेट",
    "भुवनेश्वर कुमार के बचाव में उतरे ऑस्ट्रेलिया के पूर्व क्रिकेटर, कहा- अभी भी आखिरी ओवरों में कर सकते हैं शानदार गेंदबाजी": "आस्ट्रेलिया के खिलाफ भुवनेश्वर ने 19वां ओवर फेंका जिसमें उन्होंने 16 रन दिए। यह ओवर टीम की हार की एक बड़ी वजह बन गई। इस मैच भारत की तरफ से सबसे महंगे गेंदबाज रहे भुवनेश्वर कुमार की गेंदबाजी को लेकर कई सवाल खड़े हो गए हैं।\n\nनई दिल्ली, ऑनलाइन डेस्क। भारत और ऑस्ट्रेलिया (India vs Australia) के बीच जारी तीन मैचों की टी20 इंटरनेशनल सीरीज का पहला मुकाबला मेहमान टीम के नाम रहा। इस मैच को ऑस्ट्रेलिया ने 4 विकेट से जीत लिया। बता दें कि इस मैच में भुवनेश्वर कुमार ने चार ओवर में 52 रन दिए। इस मैच के बाद कई पूर्व क्रिकेटर्स, भुवनेश्वर कुमार की गेंदबाजी से काफी नाराज दिखे।\n\nआस्ट्रेलिया के खिलाफ भुवनेश्वर ने 19वां ओवर फेंका और उसमें मैथ्यू वेड ने लगातार तीन चौके सहित 16 रन बना लिए। यह ओवर टीम की हार की एक बड़ी वजह बन गई। इस मैच भारत की तरफ से सबसे महंगे गेंदबाज रहे भुवनेश्वर कुमार की गेंदबाजी को लेकर कई सवाल खड़े हो गए हैं। वहीं, दूसरी ओर भुवी के बचाव में ऑस्ट्रेलिया के पूर्व क्रिकेटर मैथ्यू हेडन खड़े हो गए हैं।\n\nडेथ ओवर्स में भी गेंदबाजी करने की क्षमता रखते हैं भुवनेश्वर कुमार: हेडन\n\nजब मैथ्यू हेडन से पूछा गया कि क्या अभी भी भुवनेश्वर कुमार आखिरी ओवरों में गेंदबाजी करने की काबिलियत रखते हैं? इस सवाल का जवाब देते हुए हेडन ने कहा,'अभी भी भुवी डेथ ओवर्स (आखिरी ओवर) में गेंदबाजी करने की क्षमता रखते हैं। हेडन ने कहा कि भुवी का अहम रोल शुरुआती ओवरों में नई गेंद से विकेट निकालने की है। लेकिन वो आखिरी ओवरों में भी शानदार गेंदबाजी कर सकते हैं। हेडन ने आगे कहा कि वह अंतिम ओवरों में गेंदबाजी करने वाले अच्छे गेंदबाज हैं। उन्होंने कहा कि अगर कप्तान उनसे कहे कि आप आखिरी के ओवरों में गेंदाबाजी करें तो वह अंतिम ओवरों में भी गेंदबाजी कर सकते हैं।\n\nबताते चलें कि भारतीय गेंदबाज आस्ट्रेलिया के खिलाफ पहले टी-20 में 208 रनों का बचाव नहीं कर पाए। टीम के मुख्य गेंदबाज भुवनेश्वर ने चार ओवर में 52 रन दिए और उन्हें कोई विकेट नहीं मिला। वहीं, हर्षल पटेल ने चार ओवर में 49 रन दिए। वहीं यजुवेंद्र चहल ने 3.2 ओवरों में 42 रन लुटाए। गौरतलब है कि अक्षर पटेल ने सिर्फ 17 रन देकर तीन विकेट लिए।",
    "Australia: कर्मचारियों की कमी से जूझ रहे ऑस्ट्रेलिया के उद्योग, इमिग्रेशन पॉलिसी में सरकार ने किया बड़ा बदलाव": "Australia Immigration Policy: ऑस्ट्रेलिया 2022-23 वित्त वर्ष में अपनी स्थायी इमिग्रेशन (Permanent Immigration) संख्या को 35,000 से बढ़ाकर 195,000 कर देगा. इससे व्यापक कर्मचारियों की कमी से जूझ रहे व्यवसायों को कुछ हद तक राहत मिलेगी. कोरोना वायरस (Coronavirus) महामारी के कारण ऑस्ट्रेलिया ने अपनी सीमाओं को लगभग दो वर्षों के लिए बंद कर दिया था, लेकिन सख्त नियमों, मजदूरों और विदेशी छात्रों के पलायन के कारण उद्योगों को कर्मचारियों को खोजने के लिए संघर्ष करना पड़ रहा है.\n\nगृह मामलों के मंत्री क्लेयर ओनील ने शुक्रवार को एक सरकारी नौकरी शिखर सम्मेलन में कहा, 'कोविड के कारण हमें इमिग्रेशन पॉलिसी में सुधार करने का मौका मिला है. मैं चाहता हूं कि हम सब इस मौके का भरपूर फायदा उठाएं.\n\nउद्यमियों ने सरकार से की ये अपील\n\nआपको बता दें कि ऑस्ट्रेलिया की बेरोजगारी दर (Australia Unemployment Rate) अब लगभग 50 साल के निचले स्तर 3.4 प्रतिशत पर है, लेकिन बढ़ती मुद्रास्फीति का मतलब है कि वास्तविक मजदूरी कम हो गई है. व्यवसाय, सरकार से 160,000 से वार्षिक इमिग्रेशन पर कैप बढ़ाने का आग्रह कर रहे हैं, जिससे श्रम अंतर को कम करने के लिए अस्थायी परिवर्तन किया जा सकेगा.\n\nहाल ही में चुनी गई केंद्र-वाम लेबर सरकार ने राष्ट्रीय राजधानी कैनबरा में दो दिवसीय शिखर सम्मेलन आयोजित किया, जिसमें प्रमुख आर्थिक चुनौतियों का समाधान खोजने में मदद करने के लिए व्यापारिक समूहों और यूनियनों को आमंत्रित किया गया था.\n\nऑस्ट्रेलिया का सुस्त वीजा प्रोसेस!\n\nऑस्ट्रेलिया अन्य विकसित अर्थव्यवस्थाओं के साथ प्रतिस्पर्धा कर रहा है, ताकि विदेशों से अधिक कुशल कर्मचारियों को आकर्षित किया जा सके. इसी के साथ ई देश इमिग्रेशन नियमों को आसान बनाना चाहते हैं. हालांकि, ऑस्ट्रेलिया में वीजा प्रोसेस में काफी समय लगता है, जिसने कर्मचारियों कमी के संकट को और बदतर कर दिया है. लगभग दस लाख संभावित कर्मचारी अधर में लटक गए हैं.\n\nइस समस्या पर क्या बोले इमिग्रेशन मंत्री?\n\nइमिग्रेशन मंत्री एंड्रयू जाइल्स ने कहा, 'हम समझते हैं कि जब लोग सिर्फ प्रतीक्षा और प्रतीक्षा करते हैं तो अनिश्चितता असहनीय हो सकती है. यह काफी अच्छा नहीं है और एक वीजा प्रणाली को दर्शाता है जो संकट में है. सरकार अगले 9 महीनों के लिए अपने कर्मचारियों की क्षमता को 500 लोगों तक बढ़ाने के लिए $ 36.1 मिलियन ($ 25 मिलियन) खर्च करेगी.\n\nये भी पढ़ें- Delhi Airport: दिल्ली एयरपोर्ट पर हुआ जमकर हंगामा, लुफ्थांसा एयरलाइंस की 800 उड़ानें रद्द...हड़ताल पर पायलट\n\nये भी पढ़ें- COVID-19 Cases: देश में आए 6 हजार से अधिक नए कोराना संक्रमण के केस, 21 मरीजों ने गंवाई जान"
}