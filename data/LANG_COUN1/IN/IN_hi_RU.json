{
    "Edward Snowden Citizenship: एडवर्ड स्नोडेन को मिली रूस की नागरिकता, व्लादिमीर पुतिन ने अमेरिका को दिया जवाब": "Ukraine Russia War: रूसी राष्ट्रपति व्लादिमीर पुतिन (Vladimir Putin) ने अमेरिका सरकार और खुफिया विभाग को एक्सपोज करने वाले व्हिसल ब्लोअर एडवर्ड स्नोडेन (Edward Snowden) को रूस की नागरिकता देने वाली डिक्री पर हस्ताक्षर कर दिए हैं. अब स्नोडेन आधिकारिक रूप से रूस के नागरिक बन गए हैं.\n\nएडवर्ड स्नोडेन ने 2013 में अमेरिकी रक्षा एजेंसी की गुप्त फाइलों को लीक कर दिया था. जिसके बाद वह चर्चा में आ गये थे. इन दस्तावेजों के लीक होने की वजह से अमेरिका की छवि को वैश्विक परिदृश्य पर बहुत नुकसान पहुंचा था. उस समय इन खबरों के अमेरिका के प्रतिष्ठित मीडिया चैनल में प्रकाशित होने पर राजनयिक रूप से यूएसए को बड़ी शर्मिंदगी और आलोचना का सामना करना पड़ा.\n\nपश्चिम के दबाव का जवाब है स्नोडेन को नागरिकता देना?\n\nरूस ने स्नोडेन को ऐसे समय में नागरिकता दी है जब यूक्रेन युद्ध की वजह से पश्चिमी देश और अमेरिका सभी वैश्विक मंचों पर रूस को घेर कर उस पर वैश्विक दबाव बनाने की कोशिश कर रहा है. हाल ही में हुई यूएनजीए की बैठक में भी अमेरिका की वजह से रूस को काफी असहज होना पड़ा.\n\n39 वर्षीय स्नोडेन ने 2013 में फाइलों को लीक करने के बाद रूस में शरण ली थी. जिसमें उन्होंने एनएसए द्वारा किए गए विशाल घरेलू और अंतर्राष्ट्रीय निगरानी कार्यों का खुलासा किया था. इस विवाद पर अमेरिकी अधिकारी वर्षों से चाहते थे कि वह जासूसी के आरोपों में आपराधिक मुकदमे का सामना करने के लिए संयुक्त राज्य अमेरिका लौट आए.\n\nस्नोडेन की ओर से तत्काल कोई प्रतिक्रिया नहीं आई. उन्होंने नागरिकता के लिए साल 2020 में आवेदन दिया था. इसके बाद रूस ने स्नोडेन समेत 72 विदेशी मूल के लोगों को नागरिकता दी है. आरटी न्यूज़ के मुताबिक, स्नोडेन की पत्नी भी रूस की नागरिकता के लिए आवेदन करेंगी.\n\nRajasthan Political Crisis: अध्यक्ष चुनाव के नामांकन तक राजस्थान में बनी रहेगी यथास्थिति, सोनिया गांधी नाराज, गहलोत ने कहा- सॉरी | 10 बड़ी बातें\n\nRajasthan Political Crisis: राजस्थान कांग्रेस में सियासी घमासान, वो डेढ़ दर्जन नेता जिन पर टिकी हैं सबकी निगाहें",
    "Firing in Russia : रूस के स्कूल में गोलीबारी, 13 की मौत, 21 घायल, हमलावर ने खुद को भी गोली मारी": "{\"_id\":\"633162c7d201161ef2615414\",\"slug\":\"shots-fired-at-school-in-central-russia-reports-news-agency\",\"type\":\"story\",\"status\":\"publish\",\"title_hn\":\"Firing in Russia : रूस के स्कूल में गोलीबारी, 13 की मौत, 21 घायल, हमलावर ने खुद को भी गोली मारी\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nFiring in Russia : रूस के स्कूल में गोलीबारी, 13 की मौत, 21 घायल, हमलावर ने खुद को भी गोली मारी\n\nवर्ल्ड डेस्क, अमर उजाला, मॉस्को Published by: Published by: सुरेंद्र जोशी Updated Mon, 26 Sep 2022 04:31 PM IST\n\nसार टास के अनुसार एक बंदूकधारी ने सोमवार को रूसी शहर इजेव्स्क के एक स्कूल में गोलियां चला दीं। समाचार एजेंसी एपी ने गोलीबारी में 9 लोगों के मारे जाने और 20 के घायल होने की खबर दी है। हमलावर ने खुद को गोली से उड़ा लिया।\n\n\n\n\n\nविज्ञापन\n\nख़बर सुनें\n\nख़बर सुनें\n\n\n\nरिपोर्ट्स के अनुसार एक बंदूकधारी ने सोमवार को रूसी शहर इजेव्स्क के एक स्कूल में गोलियां चला दीं। टेलीग्राम मैसेंजर ऐप पर एक बयान में क्षेत्र के गवर्नर अलेक्जेंडर ब्रेचलोव ने कहा कि स्कूल में सुरक्षा व राहत व बचाव टीमें पहुंच गई हैं। गवर्नर ने बताया कि हमलावर ने खुद को गोली से उड़ा लिया है। घायलों में 14 बच्चे और सात वयस्क शामिल हैं। उदमुर्तिया के गवर्नर अलेक्जांद्र ब्रेचालोव ने एक वीडियो जारी करके बताया कि अज्ञात बंदूकधारी ने स्वयं को भी गोली मार ली।\n\n\n\nगर्वनर ने बताया कि जिस स्कूल में हमला हुआ है, उसमें पहली से 11वीं कक्षा तक के छात्रों को पढ़ाया जाता है। उन्होंने बताया कि स्कूल को खाली करा लिया गया है और इलाके की घेराबंदी कर दी गई है। समिति ने बताया कि बंदूकधारी ने काले रंग की ‘टी-शर्ट’ पहन रखी थी, जिस पर ‘‘नाजी चिह्न’’ बने थे। इस बारे में अभी और कोई जानकारी नहीं दी गई है कि हमलावर कौन था और उसका मकसद क्या था। इझेवस्क में करीब 6,40,000 लोग रहते हैं। यह मध्य रूस के उराल पर्वतीय क्षेत्र के पश्चिम में स्थित है।\n\n\n\nअमानवीय आतंकी हमला : पुतिन\n\nरूस के राष्ट्रपति व्लादिमीर पुतिन ने इसे अमानवीय आतंकी हमला बताते हुए कड़ी निंदा की। अल-जजीरा के मुताबिक, मीडिया से वार्ता में क्रेमलिन के प्रवक्ता दिमित्री पेसकोव ने कहा, राष्ट्रपति स्कूल पर आतंकी हमले में बच्चों समेत नागरिकों की मौत के बाद गहरे शोक में हैं। राष्ट्रपति ने घायलों के जल्द ठीक होने की कामना की है। मध्य रूस के इजेव्स्क में एक स्कूल में गोलीबारी की खबर आई है। इसमें 13 लोगों की मौत हुई है, जबकि 21 घायल हैं। यूक्रेन जंग के बीच इस खबर से सनसनी फैल गई। रूस की सरकारी समाचार एजेंसी तास (TASS) ने यह खबर दी। गोलीबारी की घटना इजेव्स्क के स्कूल नंबर 88 में हुई। हमलावर ने गोलीबारी क्यों की, यह अभी पता नहीं चला है।",
    "Russia-Ukraine News: रूस ने कहा-यूक्रेन में मित्र सरकार बनने के बाद ही रोके जाएंगे हमले": "{\"_id\":\"6330dd464aefaa66014524db\",\"slug\":\"russia-said-attacks-will-be-stopped-only-after-formation-of-friendly-government-in-ukraine\",\"type\":\"story\",\"status\":\"publish\",\"title_hn\":\"Russia-Ukraine News: रूस ने कहा-यूक्रेन में मित्र सरकार बनने के बाद ही रोके जाएंगे हमले\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nRussia-Ukraine News: रूस ने कहा-यूक्रेन में मित्र सरकार बनने के बाद ही रोके जाएंगे हमले\n\nएजेंसी, न्यूयॉर्क/मास्को/कीव। Published by: Published by: Jeet Kumar Updated Mon, 26 Sep 2022 04:29 AM IST\n\nसार रूसी विदेश मंत्री सर्गेई लावरोव ने कहा, अंतरराष्ट्रीय व्यवस्था को रूस नहीं, बल्कि अमेरिका व उसके सहयोगी मिलकर कमजोर बना रहे हैं।\n\n\n\nविज्ञापन\n\nख़बर सुनें\n\nख़बर सुनें\n\nरूस ने यूक्रेन पर अपने हमलों का बचाव करते हुए साफ कहा कि कीव में मित्र सरकार बनने पर ही ये हमले रोके जाएंगे। रूसी विदेश मंत्री सर्गेई लावरोव ने संयुक्त राष्ट्र महासभा में अपने संबोधन में अपने कब्जे वाले यूक्रेनी इलाकों में जबरन जनमत सर्वेक्षण कराने का बचाव भी किया। लावरोव ने कहा कि यूक्रेन के इन इलाकों मे रूसी भाषियों पर अत्याचार किए जा रहे थे।\n\n\n\nउन्होंने कहा, जो हिस्से और लोग रूस में शामिल होंगे, उनकी हर हाल में पूरी सुरक्षा की जाएगी। यूक्रेन के जरिये पश्चिमी देशों ने रूस के पास सैन्य कार्रवाई के अलावा कोई विकल्प नहीं छोड़ा था। इस हालात में रूस को पश्चिमी देशों ने जबरन घसीटा। उन्होंने कहा, अंतरराष्ट्रीय व्यवस्था को रूस नहीं, बल्कि अमेरिका व उसके सहयोगी मिलकर कमजोर बना रहे हैं।\n\n\n\nरूस में मची है भगदड़\n\nरूस के राष्ट्रपति व्लादिमीर पुतिन ने बुधवार को तीन लाख फौजी यूक्रेन भेजने का एलान किया, जिसके बाद से रूस में भगदड़ मची है। तमाम युवा रूस से बाहर निकलने की कोशिश कर रहे हैं, क्योंकि उन्हें जबरन सेना में शामिल किए जाने का डर है।\n\n\n\nयूक्रेन और रूस दोनों ने रविवार को एक-दूसरे पर हमले का आरोप लगाया। यूक्रेनी सेना ने कहा कि रूस ने बीते 24 घंटे में कई नागरिक ठिकानों को भी निशाना बनाया। वहीं, रूस ने कहा कि यूक्रेनी बलों में खेरसान में एक होटल पर हमला किया, जिसमें दो लोगों की मौत हो गई।",
    "Russia-Ukraine War: रूस-यूक्रेन युद्ध की 2023 में पूरी दुनिया के अर्थव्यवस्थाओं को चुकानी होगी बड़ी कीमत!": "Russia-Ukraine War Impact: साल 2023 पूरी दुनिया के अर्थव्यवस्थाओं (Global Economies) के लिए बेहद चुनौतीपूर्ण रहने वाला है. रूस और यूक्रेन युद्ध (Russia-Ukraine War) का बड़ा खामियाजा वैश्विक अर्थव्यवस्था को उठाना पड़ सकता है. ओईसीडी (OECD) ने अपनी रिपोर्ट में कहा है कि रूस के यूक्रेन में युद्ध के प्रभावों को लेकर जो अनुमान जताया गया था उससे भी बड़ा नुकसान पूरी दुनिया के अर्थव्यवस्था को 2023 में उठाना पड़ सकता है.\n\nपेरिस स्ठित आर्गनाइजेशन OECD (Organisation for Economic Co-operation and Development) ने पेइंग द प्राइस ऑफ वार ( Paying The Price Of War) शीर्षक नाम से रिपोर्ट जारी किया है जिसमें कहा गया है कि एक तो पहले ही महंगाई के चलते लोगों के जीवन यापन पर महंगाई का बोझ बढ़ता जा रहा था. उस पर से रूस-यूक्रेन युद्ध ने महंगाई के दवाब और बढ़ाने का काम किया है.\n\nओईसीडी ने कहा कि कोविड का प्रकोप अभी भी वैश्विक अर्थव्यवस्था पर प्रभाव डाल रहा है, जबकि बढ़ती ब्याज दरों ( Rising Interest Rates) से विकास भी प्रभावित हुआ है क्योंकि सेंट्रल बैंक ( Central Banks) महंगाई पर नकेल कसने के लिए माथापच्ची कर रहे हैं. रिपोर्ट में कहा गया है कि कई संकेत बदतर रूप लेते जा रहे हैं और वैश्विक ग्रोथ का आउटलुक पर संकट गहराता जा रहा है.\n\nरिपोर्ट के मुताबिक मौजूद वर्ष की दूसरी तिमाही में पूरी दुनिया की अर्थव्यवस्थाओं का ग्रोथ रेट ठहर सा गया है. और कई देशों के आंकड़े इस ओर इशारा कर रहे हैं लंबे समय तक ग्रोथ में गिरावट जारी रह सकती है.\n\nये भी पढ़ें\n\nInvestors Wealth Loss: शेयर बाजार में ब्लैक मंडे के चलते निवेशकों को 7 लाख करोड़ रुपये का हुआ नुकसान!\n\nIndia GDP Growth Rate: S&P ग्लोबल रेटिंग ने कहा, महंगाई से अभी नहीं मिलेगी राहत, 2022-23 में 7.3% रह सकता है GDP",
    "Russia Ukraine War: रूसी ड्रोन हमले में यूक्रेनी सेना का गोदाम तबाह, जनमत संग्रह के नतीजे से यूक्रेनियों में भय": "Russia Ukraine War: रूसी ड्रोन हमले में यूक्रेनी सेना का गोदाम तबाह, जनमत संग्रह के नतीजे से यूक्रेनियों में भय\n\nRussia Ukraine War रूसी ड्रोन हमले में यूक्रेनी सेना का गोदाम तबाह हो गया है। बड़े क्षेत्र में आग लगी हुई है।लगातार हो रहे धमाके हो रहे हैं। रूसी जनमत संग्रह के नतीजे से यूक्रेनियों में भय है। वहीं रूसी आरक्षित सैनिकों की पहली टुकड़ी यूक्रेन पहुंच गई हैं।\n\nकीव, एपी। Russia Ukraine War: यूक्रेन में रूसी सेना ने रविवार-सोमवार की रात फिर से जोरदार हमला किया। बंदरगाह शहर ओडेसा में रात में कई बार ड्रोन से लक्ष्यों को निशाना बनाया गया। इन हमलों में यूक्रेनी सेना का गोला-बारूद का गोदाम भी निशाना बना। हमले से उसमें आग लग गई, जो बाद में बड़े क्षेत्र में फैल गई, वहां पर रह-रहकर धमाके हो रहे हैं। आग बुझाने का कार्य जारी है। इस बीच रूस के कब्जे वाले यूक्रेन के चार क्षेत्रों में जनमत संग्रह जारी है।\n\nयूक्रेन ने कहा है कि इन क्षेत्रों में रूसी सैनिक घर-घर जाकर लोगों से रूस में शामिल होने के प्रस्ताव के पक्ष में मतदान करवा रहे हैं। इस बीच यूक्रेन की नागरिक सुविधाओं के संचालन के लिए अमेरिका ने उसके लिए 45.75 करोड़ डालर की ताजा सहायता की घोषणा की है।\n\nयूक्रेन के नागरिकों में भय\n\nताजा बनी स्थितियां यूक्रेन के नागरिकों में भय पैदा कर रही हैं। उन्हें लग रहा है कि लुहांस्क, डोनेस्क, खेरसान और जपोरीजिया में हो रहे जनमत संग्रह में रूस को अपेक्षित नतीजे मिले तो यूक्रेन में टकराव बढ़ेगा।\n\nरूस ने साफ कह दिया है कि इन इलाकों के लोगों ने रूस में शामिल होने की इच्छा जता दी, तब उन्हें रूसी नागरिक मानकर पूर्ण सुरक्षा दी जाएगी। उनकी सुरक्षा में इलाके में परमाणु हथियार तैनात किए जाएंगे। उन पर हमला होने की स्थिति में रूस पूरी ताकत से जवाब देगा।\n\nपरमाणु हथियारों के इस्तेमाल का संकेत दे चुके हैं पुतिन\n\nरूसी राष्ट्रपति पुतिन परमाणु हथियारों के इस्तेमाल का संकेत दे चुके हैं। उसके बाद रूस के विदेश मंत्री सर्गेई लावरोव न्यूयार्क में अंतरराष्ट्रीय मीडिया के सामने रूस में शामिल होने वाले लोगों की पूर्ण सुरक्षा का संकल्प जता चुके हैं।\n\nउल्लेखनीय है कि रूस के पास दुनिया के सबसे ज्यादा परमाणु हथियार हैं। अमेरिका ने कहा है कि रूस ने यूक्रेन में परमाणु हथियारों का इस्तेमाल किया तो उसके रूस के लिए विनाशकारी परिणाम होंगे। सुलीवान ने बताया कि उचित जरिये से रूस को यह बता दिया गया है।\n\nइस बीच ब्रिटिश खुफिया विभाग ने कहा है कि पुतिन की घोषणा के अनुरूप रूसी सैनिकों का यूक्रेन पहुंचना शुरू हो गया है। आरक्षित सैनिकों की पहली टुकड़ी यूक्रेन में बनाए गए रूसी सैन्य ठिकाने पर पहुंच गई है। ये सैनिक हथियारबंद हैं लेकिन युद्ध के लिए पर्याप्त प्रशिक्षित नहीं हैं।\n\nब्रिटेन ने रूस के 59 लोगों पर लगाया प्रतिबंध\n\nरूसी जनमत संग्रह को जालसाजी करार देते हुए ब्रिटेन ने सोमवार को रूस पर नए प्रतिबंधों की घोषणा की। नए प्रतिबंधों के तहत रूस के महत्वपूर्ण संस्थानों के 55 अधिकारी और चार धनाढ्य लोग प्रतिबंधित किए गए हैं। इनके ब्रिटेन की यात्रा पर प्रतिबंध लग गया है और ब्रिटेन में स्थित धनाढ्यों की छह अरब डालर से ज्यादा की संपत्ति जब्त कर ली जाएगी।\n\nरूस की सभी सीमाएं पूर्ववत खुली हुईं हैं: क्रेमलिन\n\nमीडिया में नागरिकों के रूस छोड़कर भागने की चर्चा को रूसी राष्ट्रपति के कार्यालय क्रेमलिन ने बेबुनियाद करार दिया है। कहा है कि रूस की पड़ोसी देशों से लगने वाली सभी सीमाएं पूर्व की भांति खुली हुई हैं, उनके जरिये होने वाली आवाजाही पूर्ववत है, लोगों के देश छोड़कर जाने की चर्चा में कोई दम नहीं है।\n\nमीडिया में चर्चा है कि रूसी राष्ट्रपति पुतिन की तीन लाख आरक्षित सैनिकों की यूक्रेन में तैनाती की घोषणा के बाद लोग सेना में शामिल होने से बचने के लिए भाग रहे हैं।\n\nये भी पढ़ें: Russia Ukraine War: जेलेंस्की ने परमाणु हमले की जताई आशंका; पुतिन ने कुछ दिन पहले दी थी धमकी\n\nये भी पढ़ें: Russia Ukraine War: यूक्रेन में जनमत संग्रह के बीच रूस का हमला, पश्चिमी देशों ने कहा- और कड़े प्रतिबंध लगाएंगे",
    "Russia: पुतिन के खिलाफ बगावत पर उतरे लोग, संसद को घेरा, जबरन युद्ध में भेजे जाने से भड़के, इन VIDEOS में देखें रूस के ताजा हालात": "Follow us on Created with Sketch. Image Source : AP Protests in Russia Over Military Deployment\n\nHighlights रूस में तेज हुए विरोध प्रदर्शन\n\nपुतिन के खिलाफ सड़कों पर लोग\n\nजबरन युद्ध में भेजने का आरोप\n\nProtests in Russia: रूस की जनता राष्ट्रपति व्लादिमीर पुतिन के खिलाफ बगावत करते हुए सड़कों पर उतर आई है। लोग राजधानी मॉस्को सहित सबसे बड़े व्यापारिक शहरों सेंट पीटर्सबर्ग और व्लादिवोस्तोक में विरोध प्रदर्शन कर रहे हैं। 3 लाख रिजर्व रूसी सैनिकों को तैनात करने के फैसले का लोग विरोध कर रहे हैं। रूस के दो सबसे वरिष्ठ सांसदों ने रविवार को रूसी सेना की लामबंदी को लेकर पुतिन की आलोचना की। उन्होंने क्षेत्रीय अधिकारियों को स्थिति से निपटने और जनता के गुस्से को भड़काने वाली ज्यादतियों को तेजी से हल करने का आदेश दिया है।\n\nदेश छोड़कर भाग रहे रूसी नागरिक\n\nपुतिन ने द्वितीय विश्व युद्ध के बाद पहली बार तीन दिन पहले रूस की पहली सैन्य लामबंदी का आदेश दिया था। इस आदेश के बाद पूरे रूस में विरोध प्रदर्शन हो रहे हैं। इसके साथ ही लोग बड़ी संख्या में रूस छोड़कर दूसरे देशों में जा रहे हैं। इससे रूस के मित्र देशों की सीमा चौकियों पर जाम की स्थिति बन गई है। इतना ही नहीं, फ्लाइट टिकर्स की भी भिड़ंत हो रही हैं।\n\nजबरन सेना में भर्ती किए जा रहे लोग\n\nरिपोर्ट्स के अनुसार, रूस के कई नागरिकों को सेना में भर्ती होने का आदेश दिया गया है। हालांकि रूस के रक्षा मंत्री सर्गेई शोइगु का कहना है कि केवल उन्हीं लोगों की भर्ती की जाएगी, जिनके पास विशेष सैन्य कौशल या सैन्य अनुभव है। रूस के लोग व्लादिमीर पुतिन की सरकार से काफी नाराज हैं। उनका कहना है कि सरकार टीवी पर किए गए वादों के विपरीत उन लोगों की भी भर्ती कर रही है, जिनके पास सैन्य अनुभव नहीं है।\n\n\n\nपुतिन के करीबी सांसदों ने जताया रोष\n\nऐसे में रूस के पुतिन के करीबी दो शीर्ष सांसदों ने जनता के गुस्से को खत्म करने का बीड़ा उठाया। रूस के उच्च सदन, फेडरेशन काउंसिल की अध्यक्ष वेलेंटीना मतविनेको ने कहा कि उन्हें रिजर्व सैनिकों की तैनाती के लिए अपात्र लोगों के बारे में रिपोर्ट मिली थी। उन्होंने टेलीग्राम मैसेजिंग ऐप पर एक पोस्ट में कहा कि इस तरह की ज्यादती बिल्कुल अस्वीकार्य है। मैं इसे बिल्कुल सही मानती हूं कि वे समाज में एक मजबूत प्रतिक्रिया पैदा कर रहे हैं।\n\nसांसद की चेतावनी- मिल रही हैं शिकायतें\n\nरूस के निचले सदन स्टेट ड्यूमा के स्पीकर व्याचेस्लाव वोलोडिन ने भी एक अलग पोस्ट में चिंता व्यक्त की है। उन्होंने कहा, 'शिकायतें मिल रही हैं। अगर कोई गलती है तो उसे सुधारना जरूरी है। अधिकारियों को हर स्तर पर अपनी जिम्मेदारी समझनी चाहिए। अधिकारियों का कहना है कि लामबंदी में सैन्य सेवा के लिए 300,000 और रूसी नागरिकों को बुलाया जाएगा। स्वतंत्र रूसी मीडिया आउटलेट्स में दो अलग-अलग रिपोर्ट्स के बाद, क्रेमलिन (रूसी राष्ट्रपति का कार्यालय) ने दो बार इनकार किया है कि वास्तव में दस लाख से अधिक सैनिकों को तैनात किया जा रहा था।\n\nLatest World News",
    "War News: रूस पर हमला अफ्रीका पर हमला... पुतिन के समर्थन में खुलकर उतरा युगांडा, कमांडर ने दुनिया को धमकाया": "केनेरुगाबा ने एक ट्वीट में लिखा कि \"राष्ट्रपति पुतिन को परमाणु युद्ध की धमकी देने की ज़रूरत नहीं है। हम उन्हें सुनते हैं। रूस पर हमला अफ्रीका पर हमला है! जुलाई में सर्गेई लावरोव के अफ्रीका दौरे के दौरान, युगांडा के राष्ट्रपति योवेरी मुसेवेनी ने रूसी विदेश मंत्री को आश्वासन दिया कि अगर रूस गलतियां करता है तो हम उन्हें बताते हैं।",
    "Russia vs US Military Power:रूस और अमेरिका में कौन देश अधिक ताकतवर, यूक्रेन मामले पर भिड़े तो क्या होगा परिणाम?": "Follow us on Created with Sketch. Image Source : INDIA TV Russia vs US Military Power\n\nHighlights रूस और अमेरिका की मिलिट्री पॉवर में फर्क\n\nदुनिया की नंबर एक मिलिट्री पॉवर है अमेरिका\n\nसैन्य ताकत में रूस दुनिया में दूसरे नंबर पर\n\nRussia vs US Military Power: यूक्रेन के सात महीने तक युद्ध के बाद भी थल सेना के जरिये उसके अधिकांश क्षेत्रों पर कब्जा नहीं कर पाने की टीस ने रूस को बौखला दिया है। रूसी राष्ट्रपति व्लादिमिर पुतिन की सनक इस जंग को अब परमाणु युद्ध में भी बदल सकती है। पुतिन की इस धमकी को अमेरिका ने भी बेहद गंभीरता से लिया है। लिहाजा अमेरिका और रूस के बीच भी युद्ध की आशंका बढ़ गई है। अगर ऐसा हुआ तो रूस और अमेरिका में कौन किस पर भारी पड़ेगा इस बारे में भी जान लेना जरूरी है। आइए अब आपको बताते हैं कि रूस और अमेरिका में कौन अधिक ताकतवर है।\n\nरूस की मंशा को देखते हुए अमेरिका ने भी नाटो के सैन्य कमांडरों को जहां भी इसकी आवश्यकता है वहां बलों को तैनात करने का अधिकार दे दिया गया है। अमेरिकी रक्षा सचिव ने बाल्टिक देशों को आश्वासन दिया है कि अगर रूस से सुरक्षा खतरों का सामना करना पड़ता है तो वे भी अपने दम पर चुप नहीं होंगे। अगर रूस और अमेरिका भिड़े तो निश्चित रूस से इसके परिणाम भयावह होंगे। इंटरनेशनल इंस्टीट्यूट फॉर स्ट्रैटेजिक स्टडीज (आइआइएसएस) की वार्षिक रिपोर्ट द मिलिट्री बैलेंस 2022 के अनुसार आपको बताते हैं कि रूस और अमेरिका की सैन्य ताकत क्या है।\n\nरूस बनाम अमेरिका\n\nImage Source : INDIA TV\n\nRussia vs US Military Power\n\nथल सेना\n\nपैदल सेना से जंगी वाहन\n\nविवरण रूस अमेरिका 5,180 2,931 मुख्य युद्धक टैंक 2,927 2,645 तोप 4,894 5,123\n\nसमुद्री ताकत\n\nविवरण रूस अमेरिका बैलिस्टिक-मिसाइल परमाणु-संचालित पनडुब्बी 11 14 अटैक/गाइडेड मिसाइल सबमरीन 38 51 विमान वाहक 01 11 क्रूजर, डिस्ट्रॉयर और फ्रिगेट्स 31 113 जल और नभ में सक्षम विमान 49 31\n\nImage Source : INDIA TV\n\nRussia vs US Military Power\n\nस्पेशल ऑपरेशन्स ऑफ अमेरिका\n\nयूनाइटेड स्टेट्स स्पेशल ऑपरेशंस कमांड (USSOCOM) वैश्विक विशेष संचालन और गतिविधियों की देखरेख करता है, जो अमेरिकी सेना, नौसेना, समुद्री कोर और वायु सेना के कुलीन कमांड के नेटवर्क को एक साथ लाता है। आइआइएसएस की रिपोर्ट के मुताबिक USSOCOM में 65,800 कर्मी हैं।\n\nटोही, बंधक बचाव और रिकवरी, सामूहिक विनाश के हथियारों का मुकाबला और आतंकवाद विरोधी सभी हथियार यूएसएसओसीओएम मिशन का हिस्सा हैं।\n\nस्पेशल ऑपरेशन्स ऑफ रूस\n\nरूस के पास 1000 मजबूत स्पेशल ऑपरेशन्स फोर्स हैं।\n\nवायुसेना की कई स्पेशल ऑपरेशन्स इकाइयां हैं।\n\nपैदल नौसेना (मरीन) और हवाई बलों में विशेष बल इकाइयां हैं।\n\nरूस के विशेष सैन्य संचालक स्पेट्सनाज़ उसके पांच सैन्य जिलों में से प्रत्येक में मौजूद हैं।\n\nरूस के विशाल भूमि द्रव्यमान में सैन्य अधिकार क्षेत्र को विभाजित करने वाली रक्षा संरचना है।\n\nसाइबर और अंतरिक्ष में अमेरिका\n\nयूएस साइबर कमांड की कमान राष्ट्रीय सुरक्षा एजेंसी के पास है और इसमें 133 साइबर मिशन टीमें शामिल हैं।\n\nयह यूके में नेशनल साइबर फोर्स द्वारा उठाए गए फ्रंट-फुट दृष्टिकोण के समान है।\n\nसाइबर और अंतरिक्ष में रूस\n\nरूस साइबर को अपने सशस्त्र बलों द्वारा संरक्षित स्थान मानता है। हालांकि डोमेन में इसकी कमांड श्रृंखला अक्सर नागरिक निकायों के साथ धुंधली होती है।\n\nअमेरिका की अंतरिक्ष फोर्स\n\n2019 में स्थापित यूएस स्पेस फोर्स को वर्तमान में खड़ा किया जा रहा है और इसमें 6,400 कर्मी शामिल हैं।\n\nIISSकी रिपोर्ट के अनुसार, संयुक्त राज्य अंतरिक्ष बल के लिए क्षमताओं और प्रतिवादों का विकास तेजी से आगे बढ़ रहा है।\n\nयह एंटी सैटेलाइट और अंतरिक्ष नियंत्रण क्षमताओं का प्रदर्शन करने वाले समकक्ष प्रतिद्वंद्वियों का परिणाम है।\n\nअमेरिका अंतरक्षि आर्किटेक्चर को बदलना उसकी दूसरी प्राथमिकता है। ताकि सहयोगियों और व्यावसायिक भागीदारों के लिए यह अत्यधिक सुलभ व रक्षात्मक हो।\n\nयह अमेरिका और संबद्ध अंतरिक्ष हितों की रक्षा के लिए बलों को संगठित, प्रशिक्षित और लैस करते हैं।\n\nवह संयुक्त लड़ाकू कमांडों को अंतरिक्ष क्षमताएं प्रदान करते हैं।\n\nImage Source : INDIA TV\n\nRussia vs US Atomic Power\n\nरूस और अमेरिका की अन्य क्षमता\n\nअमेरिका और रूस दोनों के पास खुफिया, निगरानी और ​​टोही उपकरण हैं। जबकि रूसी अंतरिक्ष कमान पड़ोसी देशों से रडार तकनीक लीज पर लेती है।\n\nदोनों के पास संचार और उपग्रह उपकरण हैं। हालांकि अमेरिका के पास अंतरिक्ष में काउंटर संचार प्रणाली भी है। दोनों देशों के लिए, अंतरिक्ष का शस्त्रीकरण जारी है। अमेरिका और रूस विभिन्न प्रकार के काउंटर-स्पेस सिस्टम विकसित कर रहे हैं।\n\nरूस और अमेरिका में कांटे की टक्कर\n\nरूस और अमेरिका की मिलिट्री पॉवर का आंकलन करने के बाद यह बात समझ आ गई होगी कि दोनों ही सुपर पॉवर हैं। किसी मामले में रूस अमेरिका पर भारी है तो किसी मामले में अमेरिका रूस पर भारी है। यानि जंग हुई तो दोनों देशों में कांटे की टक्कर होगी। परमाणु क्षमता के मामले में रूस दुनिया का सर्वाधिक क्षमता वाला देश है। यही अमेरिका की बड़ी चिंता है।\n\nLatest World News",
    "India-Russia Relations: भारत को फिर मिला रूस का साथ, UNSC में स्थायी सदस्यता के लिए किया समर्थन": "India-Russia Relations भारत और रूस के संबंध काफी अटूट हैं। हर बार भारत को रूस का साथ मिला है। इस बीच रूसी विदेश मंत्री ने कहा है कि भारत को यूएनएससी में स्थायी सदस्यता मिलनी चाहिए। उन्होंने भारत को अपना समर्थन देने की बात कही है।\n\nन्यूयॉर्क, एजेंसी। रूस ने एक बार फिर संयुक्त राष्ट्र सुरक्षा परिषद के स्थायी सदस्य के लिए भारत का समर्थन किया है। रूसी विदेश मंत्री सर्गेई लावरोव ने UN में भारत की स्थायी सदस्यता की सिफारिश की है। 77वीं संयुक्त राष्ट्र महासभा को संबोधित करते हुए लावरोव ने कहा कि हम अफ्रीका, एशिया और लैटिन अमेरिका के देशों के प्रतिनिधित्व के माध्यम से सुरक्षा परिषद को अधिक लोकतांत्रिक बनाने की संभावना को देखते हैं। विशेष रूप से भारत और ब्राजील प्रमुख अंतरराष्ट्रीय देश हैं, इसलिए इन दोनों देशों की स्थायी सदस्यता के लिए विचार किया जाना चाहिए।\n\nरूसी विदेश मंत्री ने पश्चिमी देशों पर लगाया आरोप\n\nसंयुक्त राष्ट्र महासभा को संबोधित करते हुए रूस विदेश मंत्री लावरोव ने पश्चिमी देशों पर आरोप लगाया कि वे अपने महासंघ का हिस्सा बनने पर यूक्रेन के रूसी नियंत्रण वाले इलाकों में जनमत संग्रह कराने को लेकर जोर दे रहा है। रूस के विदेश मंत्री ने कहा कि युद्ध के आसपास के संकट बढ़ रहे हैं और अंतरराष्ट्रीय स्थिति तेजी से बिगड़ रही है, लेकिन एक ईमानदार वार्ता और समझौते की तलाश के बजाय पश्चिमी देश अंतरराष्ट्रीय संस्थानों में विश्वास कम कर रहा है और संयुक्त राष्ट्र के भीतर नकारात्मक प्रवृत्तियों को प्रोत्साहित कर रहा है।\n\nपूरी दुनिया को बदलना चाहता है अमेरिका\n\nउन्होंने कहा कि अमेरिका पूरी दुनिया को बदलने की कोशिश कर रहा है और अपने साझेदारों के साथ मिलकर विश्व के विचारों से असहमति जताने वालों को प्रतिबंधित कर रहा है। उन्होंने आगे कहा कि उनके अवैध और एकतरफा प्रतिबंध संयुक्त राष्ट्र चार्टर का उल्लंघन कर रहे हैं और गरीब देशों के नागरिकों को मिलने वाली उनकी दवा, टीकों और खाद्य आयात को लक्षित करके नुकसान पहुंचाते हैं।\n\nभारत ने जारी किया था संयुक्त बयान\n\nइससे पहले सुधारों पर एक संयुक्त बयान में 31 अन्य देशों के साथ भारत ने कहा था कि स्थायी और गैर-स्थायी दोनों श्रेणियों में सुरक्षा परिषद का विस्तार करना चाहिए। संयुक्त बयान के हस्ताक्षरकर्ताओं ने कहा कि वे इस बात की पुष्टि करते हैं कि संयुक्त राष्ट्र को समकालीन विश्व वास्तविकताओं के अनुरूप बनाने के लिए आवश्यक रूप से सुरक्षा परिषद के तत्काल और व्यापक सुधार की आवश्यकता है, जो अंतरराष्ट्रीय शांति और सुरक्षा के लिए प्रमुख अंग है।\n\nयह भी पढ़ें- बाइडन की टिप्पणी को लेकर सोशल मीडिया पर मचा घमासान, बोले- जब वो मेरी दोस्त बनी तो वो 12 की थी और मैं 30\n\nयह भी पढ़ें- Fiona Cyclone: पूर्वी कनाडा में चक्रवात फिओना का कहर; लाखों घरों में छाया अंधेरा, यातायात हुआ बाधित",
    "यूक्रेन को 'हिरोशिमा' बना सकता है यह रूसी बम, पुतिन ने दी धमकी, जानें टैक्टिकल न्‍यूक्लियर वेपन की ताकत": "Russia Ukraine Tactical Nuclear Weapons: रूस ने दोनबास इलाके पर हमला कर रहे यूक्रेन को जोरदार पलटवार की चेतावनी दी है। रूसी राष्‍ट्रपति व्‍लादिमीर पुतिन ने यूक्रेन को परमाणु हमले की भी धमकी दे डाली है। ऐसी आशंका जताई जा रही है कि रूस टैक्टिकल न्‍यूक्लियर वेपन का इस्‍तेमाल यूक्रेन के खिलाफ कर सकता है।",
    "Russia Ukraine War: रूस-यूक्रेन युद्ध और पश्चिम की मुश्किलें": "{\"_id\":\"6330c6092beaa535f76b3166\",\"slug\":\"russia-ukraine-war-and-problems-of-west\",\"type\":\"story\",\"status\":\"publish\",\"title_hn\":\"Russia Ukraine War: रूस-यूक्रेन युद्ध और पश्चिम की मुश्किलें\",\"category\":{\"title\":\"Opinion\",\"title_hn\":\"विचार\",\"slug\":\"opinion\"}}\n\nRussia Ukraine War: रूस-यूक्रेन युद्ध और पश्चिम की मुश्किलें\n\nअश्विनी महाजन\n\nUpdated Mon, 26 Sep 2022 04:08 AM IST Updated Mon, 26 Sep 2022 04:08 AM IST\n\nसार अमेरिका ने अपने सहयोगी राष्ट्रों, जैसे-यूरोपीय संघ, इंग्लैंड, कनाडा, ऑस्ट्रेलिया, जापान, दक्षिण कोरिया आदि के साथ रूस को युद्ध के लिए जरूरी प्रौद्योगिकी के निर्यात पर प्रतिबंध तो लगाया ही है, रूसी बैंकों को भी प्रतिबंधित कर दिया है।\n\nविज्ञापन\n\nख़बर सुनें\n\nख़बर सुनें\n\nफरवरी, 2022 में जब से रूसी राष्ट्रपति पुतिन ने यूक्रेन पर हमला किया, तबसे अमेरिका और उसके सहयोगी देशों सहित लगभग 50 देशों ने रूस पर आर्थिक प्रतिबंध लगाए हैं। इन आर्थिक प्रतिबंधों में वस्तुओं की आवाजाही और वित्तीय लेन-देन समेत आर्थिक व्यवहारों को प्रतिबंधित करने का प्रावधान है। इतिहास गवाह है कि कुछ मामलों को छोड़कर ये पश्चिमी देश प्रतिबंधों के माध्यम से अपनी बातें शेष विश्व से मनवाने का काम करते रहे हैं। यही नहीं, कई बार प्रतिबंध लगाने की धमकी मात्र से भी अमेरिका और उसके सहयोगी देश विश्व में अपना दबदबा बनाते रहे हैं।\n\n\n\nअमेरिका ने अपने सहयोगी राष्ट्रों, जैसे-यूरोपीय संघ, इंग्लैंड, कनाडा, ऑस्ट्रेलिया, जापान, दक्षिण कोरिया आदि के साथ रूस को युद्ध के लिए जरूरी प्रौद्योगिकी के निर्यात पर प्रतिबंध तो लगाया ही है, रूसी बैंकों को भी प्रतिबंधित कर दिया है। यही नहीं, रूस के सरकारी व गैर सरकारी संस्थानों के ऋणों, रूस से तेल एवं गैस के आयात को भी प्रतिबंधित किया गया है। अमेरिका ने रूसी जहाजों को भी अपने बंदरगाहों पर आने पर रोक लगा दी है। इन प्रतिबंधों के मद्देनजर हाल ही में पुतिन ने कहा कि यूरोपीय देश रूस पर प्रतिबंध लगाकर अपने नागरिकों के जीवन स्तर की बलि तो चढ़ा ही रहे हैं, दुनिया के गरीब मुल्कों की खाद्य सुरक्षा को भी खतरे में डाल रहे हैं। जो गरीब मुल्क खाद्य पदार्थों के लिए आयात पर निर्भर करते हैं, उनकी खाद्य आपूर्ति तो प्रभावित हो ही रही है, बढ़ती खाद्य कीमतों के चलते वे गरीब मुल्कों की पहुंच से भी दूर हो रही हैं।\n\n\n\nप्रतिबंधों के चलते बड़ी संख्या में अमेरिकी और यूरोपीय कंपनियां रूस छोड़ रही हैं। हालांकि रूस ने तकनीकी कारणों का हवाला देते हुए जर्मनी जाने वाली गैस पाइपलाइन बंद कर दी है, जिसके चलते यूरोपीय देश रूसी गैस और तेल पर अपनी निर्भरता घटाने की बात कर रहे हैं। पर यह भी सच है कि तेल और आवश्यक कच्चे माल के अभाव में यूरोपीय कंपनियां ठप हो रही हैं और यूरोप में रोजगार प्रभावित हो रहा है। गौरतलब है कि ‘स्विफ्ट’ नामक भुगतान प्रणाली से वैश्विक लेन-देन होता रहा है। लेकिन फरवरी, 2022 के बाद रूस को इस प्रणाली से बेदखल कर दिया गया। अमेरिका एवं उसके\n\nसहयोगी राष्ट्रों को यह उम्मीद थी कि रूस अपने निर्यातों का भुगतान प्राप्त नहीं कर पाएगा, तो उसे झुकना ही पड़ेगा। लेकिन अमेरिका और उसके सहयोगी देश अपने उद्देश्य में सफल नहीं हो सके। रूस के निर्यात घटने के बजाय बढ़ ही गए। ताजा जानकारी के अनुसार, रूस को तेल और गैस के निर्यातों से ही इस साल 38 प्रतिशत अधिक प्राप्तियां होने वाली हैं। कहा जा सकता है कि रूस को अमेरिकी प्रतिबंधों से नुकसान कम, फायदा ज्यादा हो रहा है।\n\n\n\nआज अमेरिका और यूरोपीय देश भयंकर मंदी के खतरे और महंगाई से गुजर रहे हैं, और इसका एक प्रमुख कारण रूस को बताया जा रहा है। अमेरिका में पिछली दो तिमाहियों में जीडीपी घटी है और यूरोपीय देशों की भी हालत कुछ ऐसी ही है। कहा जा रहा है कि यूरोप में ऊर्जा संकट और सुस्त विकास के कारण मंदी का संकट स्पष्ट दिख रहा है। हालांकि, अभी अमेरिका की हालत, यूरोप जैसी नहीं है, लेकिन पिछली दो तिमाहियों में जीडीपी के संकुचन, बढ़ती मंहगाई और फेडरल रिजर्व द्वारा ब्याज दर बढ़ाने की नीति के चलते अमेरिका भी मंदी की चपेट में आ सकता है। समझना होगा कि यूरोप अपनी तेल की जरूरतों के लिए 25 प्रतिशत तक रूस पर निर्भर करता है। अब यूरोप और रूस के बीच तनातनी के चलते रूस से तेल और गैस की आपूर्ति बाधित हो रही है। यूरोपीय देशों ने अपने कोयला आधारित विद्युत संयंत्रों को फिर से चलाने का निर्णय लिया है, पर यह इतना आसान नहीं होगा। ऐसे में यह चिंता व्यक्त की जा रही है कि पहली बार यूरोप को इन सर्दियों में ऊर्जा की कमी से कठिनाई हो सकती है। यह पहली बार हुआ है कि अमेरिकी खेमे के देशों को प्रतिबंधों का इतना नुकसान हो रहा है।",
    "रूस रोक सकता है तेल की सप्लाई, अमेरिका के प्रस्ताव पर ये है भारत का रुख": "रूस (Russia) ग्लोबल मार्केट में तेल की सप्लाई (Oil Supply) रोक सकता है. इसके पीछे वजह है तेल की कीमत. रूस का कहना है कि अगर जी-7 देशों की तरफ से प्रस्तावित तेल की कीमत उचित नहीं होगी, तो वह वैश्विक बाजार में तेल की सप्लाई बंद कर देगा. भारत में रूस के राजदूत डेनिस अलीपोव ने प्रेस कॉन्फ्रेंस में ये बात कही है. उन्होंने कहा कि अगर जी-7 देशों द्वारा प्रस्तावित तेल की कीमत सीमा (Price Cap) हमारे लिए उचित नहीं है और उसे स्वीकार नहीं करते हैं, तो हम ग्लोबल मार्केट में तेल की सप्लाई रोक देंगे. साथ उन्होंने कहा कि कीमत सीमा तय करने में अमेरिका का साथ देने वाले देशों को भी हम तेल देना बंद कर देंगे.\n\nतेल बेचकर विदेशी मुद्रा हासिल करता है रूस\n\nयूक्रेन पर हमले के बाद अमेरिका समेत कई पश्चिमी देशों ने रूस पर कड़े प्रतिबंध लगाए हैं. इस वजह से रूस ने यूरोपीय देशों में तेल और गैस की सप्लाई को कम कर दिया है. रूस पर और कड़े प्रतिबंध लगाने के लिए जी-7 में शामिल देशों ने पेट्रोलियम प्रोडक्ट्स के अधिकतम मूल्य तय करने की बात कही है. ईंधन के निर्यात से रूस को बड़े पैमाने पर विदेशी मुद्रा हासिल होती. इसे बंद करने के लिए तेल की कीमतों को तय करने की चर्चा चल रही है.\n\nअमेरिका के प्रस्ताव पर भारत का रुख\n\nअलीपोव ने कहा कि मूल्य सीमा लागने से वैश्विक बाजारों में तेल की भारी कमी हो जाएगी और कीमतें तेजी से बढ़ेंगी. अमेरिका ने भारत को भी रूस के पेट्रोलियम प्रोडक्ट की कीमतों को तय करने वाले समूह का हिस्सा बनने को कहा है. लेकिन भारत ने कहा है कि वह इस प्रस्ताव का 'सावधानीपूर्वक परीक्षण' करने के बाद ही कोई फैसला लेगा. रूस के राजदूत अलीपोव ने कहा कि भारत ने अब तक तेल की कीमतों को तय करने प्रस्ताव को लेकर सावधानीपूर्वक रुख अपनाया है.\n\nभारत-रूस के बीच बढ़ा व्यापार\n\nपिछले महीने अलीपोव ने कहा था कि रूस पर पश्चिमी देशों के प्रतिबंधों का भारत, रूस व्यापार पर कोई प्रभाव नहीं पड़ा है. अलीपोव ने कहा कि इस साल के शुरुआती छह महीनों में दोनों देशों के बीच व्यापार 11.1 अरब डॉलर रहा जबकि 2021 में दोनों देशों के बीच व्यापार लगभग 13 अरब डॉलर था. ब्लूमबर्ग की एक रिपोर्ट के अनुसार, जून महीने में रूस सऊदी अरब को पछाड़ते हुए भारत को तेल बेचने वाला दूसरा सबसे बड़ा सप्लायर बन गया था.\n\nभारी मात्रा में रूस से तेल खरीद रहा भारत\n\nयूक्रेन पर रूस के हमले के बाद यूरोपीय देशों के रूस पर प्रतिबंधों के बीच भारत और चीन ने सबसे अधिक मात्रा में रूस का कच्चा तेल खरीदा है. भारत अपनी तेल जरूरतों को पूरा करने के लिए 85 फीसदी हिस्सा आयात करता है. रूस से सस्ते दाम पर तेल मिलने से भारत को आर्थिक मोर्चे पर थोड़ी राहत मिली है.",
    "रूस की मंत्री ने दूरसंचार, 5जी क्षेत्र में भारत के साथ रिश्ता मजबूत करने पर दिया जोर": "आधिकारिक बयान के अनुसार चर्केसोवा ने रोमानिया में संयुक्त राष्ट्र की संस्था अंतर्राष्ट्रीय दूरसंचार संघ (आईटीयू) के एक सम्मेलन के दौरान भारत के संचार राज्य मंत्री देवुसिंह चौहान से मुलाकात के दौरान यह बात कही। यह सम्मेलन 24 सितंबर को शुरू हुआ है।\n\nचौहान ने रूसी मंत्री के साथ अपनी बातचीत के दौरान हाल में 5जी स्पेक्ट्रम नीलामी और 5जी शुरू होने की तैयारी समेत डिजिटल बुनियादी ढांचे के प्रसार में भारत की सफलता के बारे में बताया।\n\nबयान के अनुसार रूस की उप-मंत्री ने दूरसंचार प्रौद्योगिकी, सुरक्षा और 5जी के क्षेत्र में भारत के साथ सहयोग को मजबूत बनाने की इच्छा जतायी।",
    "बढ़ सकती है राष्‍ट्रपति पुतिन की मुश्किलें! रूस-यूक्रेन युद्ध पर आई यूएन की रिपोर्ट में हुए कई हैरतअंगेज खुलासे": "Russia-Ukraine war के 7 माह पूरे होने पर संयुक्‍त राष्‍ट्र द्वारा गठित स्‍वतंत्र जांच आयोग ने अपनी पहली रिपोर्ट मानवाधिकार परिषद को सौंप दी है। इसमें कई हैरतअंगेज खुलासे किए गए हैं। आयोग ने रूस पर लगे युद्ध अपराध के आरोपों को सही माना है।\n\nनई दिल्‍ली (आनलाइन डेस्‍क)। रूस-यूक्रेन युद्ध को 7 महीने पूरे हो गए है। 7 माह में पहली बार इस बारे में यूएन ने अपनी एक खास रिपोर्ट को दुनिया के सामने रख दिया है। इस रिपोर्ट में कई हैरतअंगेज खुलासे किए गए हैं। इसमें कहा गया है कि रूस ने युद्धअपराधों को अंजाम दिया है। रिपोर्ट का ये पहलू इसलिए भी खास है क्‍योंकि अमेरिका और यूक्रेन ने रूस के राष्‍ट्रपति व्‍लादिमीर पुतिन पर युद्ध अपराधी होने का आरोप लगाया था। इन दोनों ही देशों ने कहा था कि राष्‍ट्रपति पुतिन पर युद्धअपराधों के लिए मामला चलाया जाना चाहिए। संयुक्‍त राष्‍ट्र की रिपोर्ट सामने आने के बाद उनका ये दावा और पुख्‍ता हो गया है। बता दें कि मानवाधिकार परिषद के सदस्य देशों के अनुरोध पर संयुक्‍त राष्‍ट्र ने मार्च में एक स्‍वतंत्र जांच आयोग गठित किया था। इसने ही अब अपनी पहली रिपोर्ट दी है।\n\nरूसी सेना ने दिया युद्ध अपराधों को अंजाम\n\nइस रिपोर्ट में मानवाधिकार जांचकर्ताओं ने माना है कि हिंसक संघर्ष के दौरान रूस ने यूक्रेन में युद्ध अपराधों को अंजाम दिया है। इस आयोग ने यूक्रेन के कीव, चेरनिहीव, खारकीव और सूमी क्षेत्रों में जांच के बाद ये रिपोर्ट जारी की है। इन इलाकों में रूसी सैनिकों या रूस-समर्थित सुरक्षा बलों पर मानवाधिकारों के उल्‍लंघन के गंभीर आरोप लगे थे। हालांकि राष्‍ट्रपति पुतिन अपनी सेना के जवानों के खिलाफ लगे सभी आरोपों को सिरे से खारिज करते रहे हैं। लेकिन अब इस रिपोर्ट के सामने आने के बाद हालात बद सकते हैं।\n\nआयोग ने एकत्रित की कई जानकारियां\n\nइस आयोग के प्रमुख ऐरिक मोसे के मुताबिक जांच के दौरान सदस्‍य 27 शहरों और अलग-अलग बस्तियों में गए और लोगों से इस बारे में जानकारी इकट्ठा की। रिपोर्ट में करीब 150 से अधिक पीड़ितों व प्रत्यक्षदर्शियों की बातचीत को भी शामिल किया गया है। आयोग ने जांच के दौरान कब्रों, हिरासत और यातना केंद्रों का भी निरीक्षण किया और वहां मौजूद अवशेषों की भी जांच की।\n\nमानवाधिकार उल्‍लंघन के मामले\n\nमोसे ने रिपोर्ट जारी करने के बाद जिनेवा में बताया कि अभी तक तथ्यों के आधार पर चार क्षेत्रों का उल्लेख इस रिपोर्ट में किया गया है। इनमें से तीन में युद्ध अपराधों के सुबूत भी दिखाई दिए हैं, जिन्‍हें देखकर लगता है कि ऐसा जरूर हुआ होगा। आपको बता दें कि इस आयोग की रिपोर्ट इससे पहले आई संयुक्त राष्ट्र मानवाधिकार निगरानी मिशन की पड़ताल से काफी मिलती-जुलती है।\n\nकब्रों से निकाले गए मुर्दे\n\nगौरतलब है कि इस युद्ध के बाद 16 शहरों और कई बस्तियों में काफी बड़ी संख्या में लोगों को मारे जाने के मामले सामने आए थे। कई जगहों पर सामूहिक कब्र भी देखने को मिली थीं, जिनका सीधा आरोप रूस पर लगा था। आयोग ने रिपोर्ट में माना कि अधिकतर मारे गए लोगों के शरीर पर एक ही तरह के निशान थे, जो बताते हैं कि उन्‍हें यातना देकर मारा गया। इनके हाथ बंधे हुए थे और इनमें से अधिकतर के सिर में गोली मारी गई थी। कुछ की हत्‍या गला काट कर की गई थी।\n\nकुछ मामलों में यूक्रेनी जवान भी हैं जिम्‍मेदार\n\nआयोग की यह रिपोर्ट मानवाधिकार परिषद को सौंप दी गई है। इस रिपोर्ट में रूसी सेनाओं के हथियारों और उन्‍होंने जिस तरह के विस्‍फोटक हमलों के लिए इस्‍तेमाल किए उनका भी जिक्र किया गया है। आयोग ने रूस द्वारा किए गए कृत्‍यों पर हैरानी जताई है। आयोग की रिपोर्ट की मानें तो रूस की सेना ने यूक्रेन में यौन हिंसा को भी अंजाम दिया है। कई बच्चे भी इनका शिकार हुए हैं। आयोग की कमीश्‍नर जैसमिंका ड्जूमहुर कहा कि आयोग ने यौन हिंसा के मामलों में साक्ष्‍य जुटाए हैं। इस तरह की हिंसा में केवल रूस के जवान ही शामिल नहीं हुए बल्कि यूक्रेन के जवानों ने भी मानवाधिकारों का उल्‍लंघन किया है। रिपोर्ट में ऐसे दो मामलों का जिक्र भी किया है।",
    "यूक्रेन से युद्ध में क्‍यों बढ़ती जा रही है जान गंवाने वाले रूसी सैनिकों की संख्‍या, जानें- क्‍या कहते हैं एक्‍सपर्ट": "रूस के यूक्रेन से जारी युद्ध में करीब 6 हजार सैनिक मारे जा चुके हैं। ये आंकड़ा रूस ने जारी किया है। हालांकि अमेरिका के रक्षा विभाग का कहना है कि इस युद्ध में उसके 70-80 हजार जवान मारे गए हैं।\n\nनई दिल्‍ली (आनलाइन डेस्‍क)। रूस और यूक्रेन की जंग को 7 माह पूरे हो गए हैं। इस दौरान दोनों को ही जानमाल का नुकसान उठाना पड़ा है। शुरुआत में जहां रूस यूक्रेन पर भारी दिखाई दे रहा था, वहीं अब यूक्रेन की जंग में वापसी दिखाई होती दे रही है। इस बीच अंतरराष्‍ट्रीय मीडिया में रूस की सेना का विश्‍लेषण भी धड़ल्‍ले से हो रहा है। इस युद्ध के इतना लंबा चलने की आशंका पहले नहीं जताई गई थी। लेकिन अब इसके खत्‍म होने के बारे में कोई कुछ नहीं जानता है। इस बीच रूस ने कहा है कि उसके अब तक 6 हजार जवान इस जंग में मारे गए हैं। वहीं, अमेरिका के रक्षा विभाग का कहना है कि रूस के इस जंग में 70-80 हजार जवान मारे जा चुके हैं। इस बीच रूस के रक्षा मंत्री Sergei Shoigu ने उन खबरों का खंडन किया है जिनमें रूस के अधिक जवानों के हताहत होने की बात कही गई है। उनके मुताबिक, करीब 90 फीसद घायल जवान ठीक होने के बाद वापस मोर्चे पर जा चुके हैं।\n\nएक बड़ा सवाल\n\nयूक्रेन युद्ध में मारे गए रूसी जवानों की संख्‍या भले ही कितनी ही रही हो, लेकिन एक बात साफ है कि उसके जवानों का इतनी संख्‍या में मारा जाना एक सवाल जरूर खड़ा कर रहा है। जानकारों की निगाह में इसकी सबसे बड़ी वजह रूस का इस जंग को लेकर उतावलापन है। रूस ने अपने बयान में कहा है कि उसके पास इस जंग के लिए 3 लाख की रिजर्व फोर्स मौजूद है। दूसरी तरफ यदि जानकारों की मानें तो इस जंग में रूस बड़ी संख्‍या में उन सैनिकों को युद्ध के मैदान में भेज रहा है, जिन्‍हें जंग का कोई अनुभव ही नहीं है। आपको बता दें कि युद्ध के पांच माह के दौरान जहां रूस ने अपने दो हजार सैनिकों की मौत की बात कही थी, वहीं अमेरिका की खुफिया एजेंसी सीआईए इस संख्‍या को 15 हजार तक बताया था।\n\nअधूरी ट्रेनिंग और स्किल की कमी\n\nअतंरराष्‍ट्रीय मीडिया की मानें तो अधूरी ट्रेनिंग के बाद जिन जवानों को मोर्चे पर भेजा जा रहा है उनकी वजह से मारे गए रूसी सैनिकों की संख्‍या में लगातार इजाफा हो रहा है। इन जवानों को जंग का कोई अनुभव नहीं है। इतना ही नहीं अब तो रूस जबरन वॉलंटियर्स को यूक्रेन के साथ लड़ने के लिए भेजने पर भी आमादा हो रहा है। राष्‍ट्रपति पुतिन ने हाल ही में एक आदेश पारित किया है जिसके मुताबिक लड़ाई में जाने से मना करने वाले वॉलंटियर्स को सजा का प्रावधान किया गया है। जिन लोगों को युद्ध के मैदान में भेजा जा रहा है उन्‍हें बड़े हथियारों को चलाने के बारे में या तो पता नहीं है या फिर शुरुआती जानकारी ही उनके पास है। ऐसे में रूस को अपने जवानों को युद्ध के मैदान में खाना पड़ रहा है।\n\nदूसरा कोई विकल्‍प नहीं\n\nमोर्चे पर जाने वाले जवानों को रूस की तरफ से करीब 3500 डालर की अदायगी की जा रही है। जंग पर जाने वाले जवानों के पास कोई विकल्‍प न होने की वजह से भी वो मजबूर हैं। मोर्चे पर भेजे जाने वाले जवानों में से कई मशीन गन को आपरेट करना भी सही से नहीं जानते हैं। कुछ सप्‍ताह की सर्वाइवल ट्रेनिंग के बाद इनको मोर्चे पर भेजने की कवायद अब रूस पर भारी पड़ रही है। रूस के रक्षा मंत्रालय की वेबसाइट पर जवानों को चार सप्‍ताह की आर्म्‍स और सरवाइवल ट्रेनिंग को जरूरी बताया गया है। मोर्चे पर जाने वाले सैनिकों के साथ एक एग्रीमेंट साइन किया जाता है। रूस के ह्यूमन राइट्स ग्रुप के डायरेक्‍टर सर्गी क्रिवेंको का कहना है कि युद्ध के मैदान से ये पूरी तरह से अंजान होते हैं। इसका नतीजा इनकी मौत होती है।\n\nजानकारों की राय\n\nलंदन बेस्‍ड रायल यूनाइटेड सर्विस इंस्टीट्यूट थिंक टैंक के मिलिट्री एनालिस्‍ट सेम्‍युल क्रेनी के मुताबिक, जवानों को युद्ध के मैदान में आपसी सामंजस्‍य कैसे रखें ये आना बेहद जरूरी है। इसके बिना खुद को बचापाना काफी मुश्किल होता है। अमेरिकी थिक्र टेंक RAND के सीनियर एनालिस्‍ट डारा मेसिकोट ने बताया कि कई बार इन जवानों को अपने कमांडर के बारे में भी पूरी जानकारी नहीं होती है। टेक्निकली भी ये जवान साउंड नहीं होते हैं। इसलिए यूक्रेन से युद्ध में रूस को अधिक जवानों को खोने का नुकसान उठाना पड़ रहा है।\n\n(रायटर से इनपुट)",
    "रूस में मिला कोरोना जैसा नया वायरस, चमगादड़ों में हुई पुष्टि, जानिए कितना है खतरनाक": "कोरोना के बाद अब रूस में एक नए वायरस की पुष्टि हुई है. इस वायरस का नाम खोस्ता-2 है. वैज्ञानिकों का मानना है कि ये वायरस इंसानों को संक्रमित कर सकता है और फिलहाल कोरोना को कोई भी वायरस इसपर काम नहीं करेगा. हालांकि अभी तक किसी भी इंसान में इस वायरस की पुष्टि नहीं हुई है.\n\nप्लोस पैथोजन्स जर्नल में प्रकाशित हुए अध्ययन के अनुसार अगर आपने कोविड वैक्सीन ले रखी हैं, और आपके शरीर में कोरोना की एंटीबॉडीज हैं, उसके बावजूद भी आपको खोस्ता-2 का इंफेक्शन हो सकता है. साल 2020 में पहली बार इस वायरस को डिटेक्ट किया गया था. हालांकि उस वक्त रिसर्चर्स को लगा था कि ये इंसानों को नुकसान नहीं पहुंचाएगा. लेकिन अब पता चला है कि ये दुनिया के लिए खतरा बन सकता है.\n\nक्या है खोस्ता-2?\n\nजैसे कोविड-19 बीमारी फैलाने वाली SARS-CoV-2 स्ट्रेन कोरोना वायरस का एक टाइप है, उसी तरह खोस्ता-2 भी कोरोना वायरस का ही एक टाइप है. एक रिपोर्ट की मानें तो खोस्ता-2 की तरह खोस्ता-1 भी है. हालांकि खोस्ता-1 इंसानों को संक्रमित नहीं करता है. वैज्ञानिकों की मानें तो SARS-CoV-2 की तरह खोस्ता-2 इंसान के सेल्स में घुस जाता है. हालांकि कोरोना के ओमिक्रॉन वेरिएंट की तरह ये कम खतरनाक है इसलिए ये शरीर को गंभीर रूप से बीमार नहीं करेगा. लेकिन ये SARS-CoV-2 के जीन्स के साथ जरूर मिल सकता है.\n\nकैसे फैल सकता है नया वायरस?\n\nखोस्ता-2 वायरस फिलहाल चमगादड़, पैंगोलिन, रैकून कुत्ते और सिवेट जैसे जंगली जानवरों और पक्षियों में फैल रहा है. स्टडी में शामिल माइकल लेटको ने बताया कि नया वायरस भविष्य में महामारी का रूप ले सकता है. वहीं अगर ये कोरोना के साथ मिल जाता है तो इसका संक्रमण भविष्य में और ज्यादा खतरनाक साबित हो सकता है. हालांकि दोनों वायरस के मिलने की संभावना काफी कम है.\n\nयूनिवर्सल वैक्सीन लाने की तैयारी\n\nलेटको ने ये भी बताया कि दुनियाभर के वैज्ञानिक एक ऐसी वैक्सीन तैयार करने में जुटे हुए हैं जो केवल SARS-CoV-2 के नए वेरिएंट ही नहीं, बल्कि खोस्ता-2 जैसे हर कोरोना वायरस से बचा सकता है. चूंकि मौजूदा कोरोना वायरस के हर वेरिएंट से लड़ने में सक्षम नहीं हैं. इसलिए कोरोना के अलग-अलग वेरिएंट के लिए हमें और बेहतर फॉर्मूला पर काम करना होगा.",
    "India Russia: कई क्षेत्रों में भारत का अहम साझेदार है रूस, विदेश मंत्री लावरोव से कई मुद्दों पर हुई चर्चा: जयशंकर": "Follow us on Created with Sketch. Image Source : TWITTER India Russia Relations\n\nHighlights भारत और रूस के विदेश मंत्रियों ने की मुलाकात\n\nदोनों देशों के द्विपक्षीय रिश्तों पर की चर्चा\n\nजयशंकर और लावरोव के बीच यूक्रेन युद्ध पर हुई बात\n\nIndia Russia: विदेश मंत्री एस जयशंकर ने रूस को ‘कई क्षेत्रों में अहम साझेदार’ बताते हुए कहा कि रूसी समकक्ष सर्गेई लावरोव से हुई उनकी चर्चा ‘द्विपक्षीय सहयोग’ के साथ-साथ यूक्रेन संघर्ष पर भी केंद्रित रही। जयशंकर ने कहा, ‘हमने कई मुद्दों पर चर्चा की। मेरी उनके साथ हुई बैठक का एक हिस्सा द्विपक्षीय सहयोग पर केंद्रित रहा, क्योंकि रूस कई क्षेत्रों में हमारा अहम साझेदार है।’ विदेश मंत्री ने न्यूयॉर्क यात्रा का समापन करते हुए शनिवार को यहां भारतीय संवाददाताओं से बातचीत में एक सवाल पर यह जवाब दिया है।\n\nकरीब एक सप्ताह की न्यूयॉर्क यात्रा के दौरान जयशंकर ने संयुक्त राष्ट्र महासभा के उच्च स्तरीय सत्र को संबोधित करने के साथ-साथ कई देशों के विदेश मंत्रियों से मुलाकात की। संयुक्त राष्ट्र महासभा को संबोधित करने से महज कुछ घंटे पहले जयशंकर अपने रूसी समकक्ष से मिले थे। विदेश मंत्री ने ट्वीट किया था, ‘संयुक्त राष्ट्र महासभा के 77वें वार्षिक सत्र से इतर रूस के विदेश मंत्री सर्गेई लावरोव से विस्तृत वार्ता की। यूक्रेन, जी-20 और संयुक्त राष्ट्र में सुधार के मुद्दे पर विचारों का आदान-प्रदान किया।’ एक सवाल के जवाब में उन्होंने कहा कि ‘निश्चित तौर’ पर बड़े मुद्दे हैं, जो रूस और बाकी दुनिया पर केंद्रित हैं, लेकिन रिश्तों को अपनी जरूरतों, प्रक्रियाओं और उद्देश्यों को पूरा करना होता है।\n\nबहुत सी बातों की जानकारी मिली- जयशंकर\n\nजयशंकर ने कहा, ‘हमने कुछ समय द्विपक्षीय मुद्दों का जायजा लेने में बिताया और यूक्रेन से जुड़े मुद्दों पर भी ‘कुछ बातचीत’ की।’ विदेश मंत्री ने कहा, ‘उन्होंने (लावरोव ने) रूस के नजरिए से बहुत-सी बातों की जानकारी दी। मैंने भी उन्हें बताया कि मुझे अन्य से क्या जानकारी मिली है। इस प्रकार से दोनों पक्षों के दृष्टिकोण पर आधारित बातचीत रही।’ जयशंकर ने कहा कि हमने जी-20 पर भी बातचीत की, जिसकी अध्यक्षता दिसंबर से भारत करेगा। उन्होंने कहा, ‘जहां तक जी-20 की बात है तो रूस बहुत हद तक बहस के केंद्र में है और अंतत: हमने संयुक्त राष्ट्र में सुधार के मुद्दे पर भी चर्चा की।’\n\nइस साल चौथी बार मिले जयशंकर और लावरोव\n\nगौरतलब है कि न्यूयॉर्क में हुई मुलाकात जयंशकर और लावरोह के बीच इस साल हुई चौथी मुलाकात थी। इससे पहले, दोनों नेताओं ने जी-20 देशों के विदेश मंत्रियों की बैठक से इतर इंडोनेशिया के बाली में और जब लावरोव दिल्ली आए थे, तब मुलाकात की थी। इस सप्ताह यूक्रेन के प्रधानमंत्री डेनिस शमीहाल के साथ हुई बैठक के बारे में पूछे जाने पर जयशंकर ने कहा, ‘संघर्ष अपने आप में सबसे बड़ी चिंता है। उन्होंने मुझे अपने विचारों से अवगत कराया और यूक्रेन में जो हो रहा है, उसके बारे में अपना आकलन बताया।’\n\nLatest World News",
    "यूक्रेन से युद्ध में आखिर रूस को क्‍यों बदलना पड़ा अपना शीर्ष जनरल, किस बात से नाराज थे राष्‍ट्रपति पुतिन": "यूक्रेन से युद्ध में आखिर रूस को क्‍यों बदलना पड़ा अपना शीर्ष जनरल, किस बात से नाराज थे राष्‍ट्रपति पुतिन\n\nरूस ने अपने टाप के लाजिस्टिक जनरल को बदल दिया है। ये बदलाव ऐसे समय में किया गया है जब रूस की फौज को कई इलाकों से पीछे हटना पड़ा है। माना जा रहा है कि इन खबरों से राष्‍ट्रपति पुतिन काफी नाराज थे।\n\nकीव (एजेंसी)। यूक्रेन से जारी युद्ध में रूस ने अपने शीर्ष जनरल को बदल दिया है। ये ऐसे समय में हुआ है जब कहा जा रहा है कि यूक्रेन रूस पर भारी पड़ रहा है। खबरों के मुताबिक रूस ने बड़ा फैसला करते हुए अपने लाजिस्टिक जनरल को बदल दिया है। कहा जा रहा है कि हाल में जिस तरह से रूस की सेनाओं को कई इलाकों में पीछे हटना पड़ा है उसको देखते हुए ही ये अहम फैसला लिया गया है।\n\nखबरों में ये भी कहा गया है कि रूस के राष्‍ट्रपति व्‍लादिमीर पुतिन इन खबरों को लेकर काफी गुस्‍साए हुए हैं। गौरतलब है कि बीते कुछ दिनों में ये खबर अंतरराष्‍ट्रीय मीडिया की सुर्खियां बनी हैं कि कुछ इलाकों में रूस की सेना को यूक्रेन की सेना ने खदेड़ दिया है। इसके बाद राष्‍ट्रपति पुतिन के इस ताजा फैसले को काफी अहम माना जा रहा है। ये भी कहा जा रहा है कि राष्‍ट्रपति पुतिन इस युद्ध में जीत को लेकर काफी गंभीर हैं।\n\nउनका ये फैसला ऐसे समय में सामने आया है जब भारत और चीन ने यूक्रेन के खिलाफ छिड़े युद्ध को गलत बताते हुए इसको बंद करने की वकालत की है। इसके जवाब में पुतिन ने इसको जल्‍द खत्‍म करने का आश्‍वासन भी दिया है। टाप जनरल को बदलने के बाबत जो बातें सामने आई हैं उनके मुताबिक जिन इलाकों में रूसी सेना को पीछे हटना पड़ा है वहां पर रसद और अन्‍य जरूरी चीजों की आपूर्ति का समय पर न होना रहा है। ऐसे में रूस को बड़ा इलाका हाथों से गंवाना पड़ा है।\n\nजनरल के बदले जाने के बाद माना जा रहा है कि अब रूस के हमले तेज हो जाएंगे और वो इन इलाकों को वापस लेने में कोई कोर कसर नहीं छोड़ेगा। रूसी राष्‍ट्रपति व्‍लादिमीर पुतिन ने जिस जनरल को लाजिस्टिक हैड के पद से हटाया है उसका नाम दिमित्री बुल्‍गाकोव है। उनकी जगह पर कर्नल जनरल मिखाइल मिजींत्‍सेव हैं।\n\nबता दें कि कुछ समय पहले अंतरराष्‍ट्रीय मीडिया में ये भी कहा गया था कि रूस को इस युद्ध में अपने कई जवानों को खोना पड़ा है। इसकी वजह है कि रूस नए भर्ती जवानों को कुछ ही समय की ट्रेनिंग देने के बाद युद्ध के मैदान में भेज रहा है।\n\n(आरएफआई और एएफपी की खबर के मुताबिक)",
    "सर्बिया के विदेश मंत्री ने आलोचना के बीच रूस के साथ समझौते का बचाव किया": "यूरोपीय संघ की सदस्यता पाने को इच्छुक सर्बिया यह समझौता करने के बाद आलोचनाओं से घिर गया है।\n\nसर्बिया के विदेश मंत्री निकोला सेलाकोविच ने शुक्रवार को न्यूयार्क में संयुक्त राष्ट्र महासभा से इतर रूस के विदेश मंत्री सर्गेई लावरोव के साथ एक समझौते पर हस्ताक्षर किये थे। वहां ज्यादातर पश्चिमी प्रतिनिधियों ने यूक्रेन पर हमले को लेकर रूस के शीर्ष राजनयिक की निंदा की थी।\n\nसेलाकोविच ने रविवार को संवाददाता सम्मेलन में कहा कि यह एक ‘तकनीकी’ समझौता है, जिसका संबंध सुरक्षा मुद्दों से नहीं, बल्कि द्विपक्षीय रिश्तों से हैं।\n\nउन्होंने कहा कि सर्बिया 1996 से रूस के साथ ऐसे दस्तावेजों पर दस्तखत करता रहा है। उन्होंने कहा , ‘‘ सरकार ऐसी योजना को अस्वीकार कर सकती थी, लेकिन उसमें कुछ विवादास्पद नहीं है। इसकी आलोचना वे लोग कर रहे हैं, जिन्होंने इसे देखा नहीं है।’’\n\nसर्बिया यूरोपीय संघ की सदस्यता का अधिकारिक रूप से उम्मीदवार है, लेकिन उसकी सरकार का रूस के साथ अच्छा संबंध रहा है।\n\nइस नये समझौते को लेकर घरेलू स्तर पर यूरोपीय संघ समर्थक विपक्ष एवं यूरोपीय संघ के कुछ नेताओं ने कड़ी आलोचना की है। जर्मनी से यूरोपीय संसद की सदस्य वियोला वोन क्रेमोन ने सर्बिया के यूरोपीय संघ में शामिल होने को लेकर वार्ता निलंबित करने का सुझाव दिया है।\n\nएपी राजकुमार दिलीप\n\nदिलीप",
    "Pakistan: रूस से गेहूं खरीदने पर पाकिस्तान ने दिखाई दिलचस्पी; देश में लाखों लोग कर रहे खाद्य संकट का सामना": "पाकिस्तान के प्रधानमंत्री शहबाज शरीफ ने रूस से गेहूं खरीदने की इच्छा जताई है। शहबाज शरीफ ने कहा है कि पाकिस्तान रूस से गेहूं खरीद सकता है। उन्होंने कहा कि देश में अभूतपूर्व बाढ़ से बड़े पैमाने पर कृषि भूमि को नुकसान पहुंचा है।\n\nन्यूयार्क, IANS: पाकिस्तान के प्रधानमंत्री शहबाज शरीफ ने रूस से गेहूं खरीदने की इच्छा जताई है। शहबाज शरीफ ने कहा है कि पाकिस्तान रूस से गेहूं खरीद सकता है। उन्होंने कहा कि देश में अभूतपूर्व बाढ़ से बड़े पैमाने पर कृषि भूमि को नुकसान पहुंचा है, जिस कारण से पाकिस्तान रूस से गेहूं खरीदने पर आगे बढ़ सकता है। बता दें कि पाकिस्तान में विनाशकारी बाढ़ ने भारी तबाही मचाई है। रिपोर्ट्स के मुताबिक, पाकिस्तान का एक बड़ा हिस्सा बाढ़ से प्रभावित हुआ था। साथ ही बाढ़ से सैकड़ों की संख्या में लोगों की मौत भी हुई हैं।\n\n33 लाख लोगों के सामने खाद्य संकट\n\nबता दें कि पाकिस्तान में बाढ़ के कारण एक तिहाई भूभाग जलमग्न हो गया था। ऐसे में कृषि भूमि को काफी हद तक नुकसान हुआ है और फसल बर्बाद हुए हैं। इस कारण से पाकिस्तान में करीब 33 लाख लोगों के सामने खाद्य संकट मंडराने लगा है। इससे बचने के लिए पाकिस्तान को लगभग 10 लाख टन गेहूं का आयात करना पड़ सकता है। प्रधानमंत्री शहबाज शरीफ ने एक इंटरव्यू में कहा कि हम रूस से गेहूं आयात कर सकते हैं, लेकिन हम अन्य प्रस्तावों का इंतजार कर रहे हैं। देश को उर्वरक की भी जरूरत है क्योंकि कारखाने बंद हो गए हैं, जिस कारण से उत्पादन नहीं हो पा रहा है।\n\nपाकिस्तान के सामने गंभीर संकट\n\nबता दें कि जून के मध्य में बाढ़ आने से पहले ही, पाकिस्तान अनाज की कमी से गंभीर चुनौतियों का सामना कर रहा था और देश में कच्चे तेल की कीमतें आसमान छू रही है। हालांकि इस पर 24 फरवरी को शुरू हुए रूस-यूक्रेन युद्ध का भी असर पड़ा है। शहबाज शरीफ ने कहा कि आसमान छूती कीमतों ने तेल के आयात को हमारी क्षमता से परे कर दिया है और बाढ़ से नुकसान और विनाश के साथ समाधान बेहद कठिन हो गए हैं। उन्होंने कहा कि देश में एक बहुत मजबूत पारदर्शी तंत्र है, जो सभी सहायता सामग्री जरूरतमंद लोगों तक पहुंचाने का काम कर रही है।",
    "रूस-यूक्रेन युद्ध की वजह से भारत में भी बढ़ सकता है ऊर्जा का संकट, सरकार ने शुरू की तैयारी": "दुनिया भर में ऊर्जा संकट गहराता जा रहा है, यहां तक कि आने वाले समय में घरेलू गैस से लेकर गाड़ियों में तेल डलवाले के लिए भी आपको जद्दोजहद करनी पड़ सकती है. दुनिया भर के कई देशों में आए ऊर्जा संकट का असर भारत पर भी पड़ेगा. इसको देखते हुए भारत ने अभी से बड़े कदम उठाने शुरू कर दिए हैं. तो आइए समझते हैं कि आखिर ये एनर्जी क्राइसिस क्या है और इससे भारत कैसे बाहर निकल सकता है?\n\nरूस-यूक्रेन युद्ध से गहराया संकट\n\nदरअसल, रूस-यूक्रेन युद्ध की वजह से दुनियाभर में कच्चे तेल, नेचुरल गैस और कोयले की उपलब्धता को लेकर भारी संकट पैदा हुआ है. वहीं आने वाले समय में जहां भारत रिन्यूएबल एनर्जी पर शिफ्ट होने वाला था उसको भी अब करारा झटका लगा है. इसका असर आने वाले समय में एक बार फिर से देखा जा सकता है, या फिर इसको सरल भाषा में समझें तो भविष्य में भारत की कोयले पर निर्भरता बढ़ जाएगी.\n\nकोयले की ओर बढ़ती दुनिया\n\nयही नहीं रूस-यूक्रेन युद्ध के कारण भारत ही नहीं बल्कि दुनिया के कई देश हैं जिन्होंने एक बार फिर से कोयले पर वापस आने के संकेत दिए हैं. जब तक रूस-यूक्रेन युद्ध पूरी तरह से बंद नहीं होता और स्थितियां सामान्य नहीं होतीं तब तक कोयले पर निर्भरता बनी रह सकती है. बता दें कि रूस-यूक्रेन युद्ध के कारण यूरोप में गैस की सप्लाई निरंतर कम होती जा रही है और गैस की सप्लाई कम होने से यूरोप में उर्जा संकट पैदा हो गया है. यहां गैस की कीमतें आसमान छू रही हैं. दरअसल, यूरोप में रूस गैस की सप्लाई करने वाला देश है.\n\n\n\n\n\nइन देशों में देखना को मिला ऊर्जा संकट\n\nयही नहीं हाल के समय में एनर्जी क्राइसिस का असर श्रीलंका, पाकिस्तान, चीन, जापान सहित अमेरिका जैसे देशों में देखने को मिला है. लिहाजा भारत को परेशानी न उठानी पड़े केंद्र सरकार ने इसके उपाय अभी से निकालने शुरू कर दिए हैं. अंग्रेजी अखबार लाइव मिंट की खबर के मुताबिक, वैश्विक ऊर्जा संकट के बीच भारत अपने रणनीतिक पेट्रोलियम रिजर्व (एसपीआर) की तर्ज पर एक रणनीतिक गैस रिजर्व स्थापित करने की योजना बना रहा है.\n\nभारत कर रहा योजना पर काम\n\nरिपोर्ट के मुताबिक, सरकार रणनीतिक पेट्रोलियम रिजर्व को भरने के लिए मौजूदा तरलीकृत प्राकृतिक गैस (LNG) टनल्स और समाप्त हो चुके तेल के कुओं का इस्तेमाल करने की योजना बना रही है. वहीं इस रणनीति के तहत अंडरग्राउंड बुनियादी ढांचा बनाने की भी योजना पर काम हो रहा है. वहीं, भारत के पास विशाखापत्तनम, मैंगलोर और पादुर में अंडरग्राउंड रणनीतिक तेल भंडार हैं, जहां 5.33 मिलियन टन मौजूद है.\n\nलाइव मिंट ने रिपोर्ट में सरकारी अधिकारियों के हवाले से बताया है कि केंद्र सरकार पाइपलाइन के करीब बुनियादी ढांचे को विकसित करेगी ताकि जरूरत के समय ईंधन को आसानी से लिया जा सके.\n\nरणनीतिक पेट्रोलियम रिजर्व की योजना पर सरकार ने पिछले साल विचार किया था. हालांकि, जैसा कि भारत को दूसरे देशों से उस समय आपूर्ति का आश्वासन दिया गया था, उसको देखते हुए एसपीआर योजना को स्थगित कर दिया गया था. लेकिन अब केंद्र सरकार ने इस योजना को फिर से शुरू किया है क्योंकि रूस-यूक्रेन युद्ध के कारण दुनिया ऊर्जा संकट से जूझ रही है, जिसने विश्व में ईंधन की कीमतों को रिकॉर्ड ऊंचाई पर पहुंचा दिया है.\n\nभारत के पास पर्याप्त भंडार नहीं\n\nएक अधिकारी ने मिंट को बताया,\"इसे लेकर एक अध्ययन या स्टडी हुई थी. इसी तरह के एक बुनियादी ढांचे को देखने के लिए अधिकारी इटली गए थे.\"अधिकारी ने आगे कहा, इस योजना को ठंडे बस्ते में डाल दिया गया क्योंकि सरकार को लगा था कि देश में प्राथमिकता वाले सेक्टर्स सहित शहरी गैस वितरण नेटवर्क, उर्वरक और रसोई गैस की मांग को पूरा करने की पर्याप्त घरेलू क्षमता है.''\n\nगौरतलब है कि भारत वैश्विक स्तर पर चौथा सबसे बड़ा एलएनजी (Liquefied Natural Gas) आयातक देश है. भारत ने वित्त वर्ष 2022 में आयात और स्थानीय उत्पादन के जरिए 64.8 बिलियन क्यूबिक प्राकृतिक गैस की आपूर्ति की. वहीं भारतीय कंपनियों के पास सालाना 22 मिलियन टन एलएनजी का कॉन्ट्रैक्ट हैं.\n\nवहीं, पिछले साल भारत ने 34,024 मिलियन घन मीटर गैस का उत्पादन किया था. केंद्र सरकार भी अपने राष्ट्रीय गैस ग्रिड को मौजूदा 20,000 किलोमीटर से बढ़ाकर 35,000 किलोमीटर करने की योजना पर काम कर रही है.",
    "रूस से जंग में यूक्रेन को मिला 'सेफ्टी कवच', अमेरिका ने भेजा घातक NASAMS मिसाइल सिस्टम": "अमेरिका (United States) ने रूस के खिलाफ जंग लड़ने के लिए और खुद को सुरक्षित रखने के लिए यूक्रेन (Ukraine) को अत्याधुनिक और घातक मिसाइल सिस्टम दिया है. यूक्रेन के राष्ट्रपति व्लादिमीर जेलेंस्की (Vladimir Zelenskyy) ने इस बात की पुष्टि की है. अब यूक्रेन के लिए Russia के ड्रोन्स, विमानों, फाइटर जेट्स और क्रूज मिसाइलों को हवा में ही खत्म करना और आसान हो जाएगा.\n\nइस मिसाइल सिस्टम का नाम है NASAMS. यानी नेशनल/नॉर्वेनियन एडंवांस्ड सरफेस टू एयर मिसाइल सिस्टम (National Norwegian Advanced Surface to Air Missile System). इस मिसाइल सिस्टम को नॉर्वे और अमेरिका ने मिलकर बनाया है. इस मिसाइल सिस्टम से AIM-9 साइडविंडर या IRIS-T जैसी मिसाइलों को दागा जा सकता है. यह कम दूरी का ऐसा मिसाइल सिस्टम है जो सतह से हवा में मार करता है.\n\nNASMAS मिसाइल सिस्टम का उपयोग दुनिया के करीब 10 देश कर रहे हैं. (फोटोः विकिपीडिया)\n\nNASAMS एयर डिफेंस सिस्टम की खास बात ये है कि इसके लॉन्चर में छह खाने होते हैं. हर खाने में दो-दो मिसाइलें तैनात की जा सकती है. यानी एक लॉन्चर से 12 मिसाइलें छूट सकती हैं. जिसकी रेंज 30 से 50 किलोमीटर है. यानी मिसाइल इतनी दूरी पर मौजूद दुश्मन के हेलिकॉप्टर, ड्रोन, फाइटर जेट, विमान या क्रूज मिसाइलों को मार कर गिरा सकती है. लेकिन इस मिसाइल सिस्टम का राडार दुश्मन के टारगेट को 120 किलोमीटर दूर से ही पकड़ लेता है.\n\nइस मिसाइल सिस्टम की खासियत इसकी गति और सटीकता है. (फोटोः ट्विटर/ऑस्टिन डेविड रॉस)\n\nNASAMS मिसाइल सिस्टम के अब तक तीन वैरिएंट आ चुके हैं. जो सबसे नया वैरिएंट है वो NASAMS 3. इसे AMRAAM-ER भी बुलाया जाता है. यह अमेरिका के पैट्रियट (Patriot) एयर डिफेंस मिसाइल सिस्टम जैसा ही ताकतवर है. पहली जेनरेशन की NASAMS मिसाइल की रेंज सिर्फ 15 किलोमीटर थी. दूसरी जेनरेशन की 30 और तीसरे वैरिएंट की 50 किलोमीटर है.\n\n@ZelenskyyUa said this evening that #Ukraine received the advanced #NASMAS air defense system, which the #US approved for sale last month, and which, among other things, is effective in intercepting #drones and advanced cruise missiles. pic.twitter.com/2eEn440rqT — CGT (@CG_Telecom) September 25, 2022\n\nअमेरिका के NASAMS एयर डिफेंस मिसाइल सिस्टम की मांग दुनिया के कई देशों में थी. अमेरिका ने उन्हें यह सिस्टम दिया भी है. जैसे- लिथुआनिया, ऑस्ट्रेलिया, चिली, इंडोनेशिया, नीदरलैंड्स, नॉर्वे, स्पेन, ओमान आदि. भारत के साथ भी इस मिसाइल सिस्टम को लेकर डील हो सकती थी लेकिन बाद में भारतीय वायुसेना ने इससे इंकार कर दिया. वायुसेना ने कहा कि हम अपने बैलिस्टिक मिसाइल डिफेंस प्रोग्राम के तहत बनने वाली मिसाइलों का उपयोग करेंगे.",
    "रूस को अब नहीं मिलेगा केमिकल हथियार बनाने वाला सामान, जापान ने लगाया प्रतिबंध": "पुतिन की धमकी से चिंतित जापान\n\nपुतिन की धमकी के बाद रूस के परमाणु हथियारों के इस्तेमाल की आशंका बढ़ गई है। जापान के मुख्य कैबिनेट सचिव हिरोकाजू मात्सुनो ने कहा कि जापान ने यूक्रेन पर अपने आक्रमण को लेकर मास्को के खिलाफ अतिरिक्त प्रतिबंध में रूस को रासायनिक हथियारों से संबंधित सामानों के निर्यात पर प्रतिबंध लगाने का फैसला किया है। जापान रूस के परमाणु हथियारों के संभावित उपयोग के बारे में गहराई से चिंतित है।\n\nरूस कर सकता है परमाणु हमला\n\nसोमवार की कैबिनेट बैठक के बाद जारी एक सरकारी बयान के अनुसार, जापान ने मौजूदा निर्यात प्रतिबंधों के लक्ष्य के रूप में विज्ञान प्रयोगशालाओं जैसे 21 रूसी संगठनों को भी जोड़ा, जिसने पिछले सप्ताह सात बैठक के समूह में विदेश मंत्री द्वारा घोषित नए अनुमोदन उपायों को औपचारिक रूप से मंजूरी दी।\n\nरूस पर प्रतिबंध लगाने के लिए काम करता रहेगा जापान\n\nमात्सुनो ने एक मीडिया ब्रीफिंग में यह भी कहा, \"जापान यूक्रेन पर रूस के आक्रमण के दौरान इस्तेमाल किए गए परमाणु हथियारों की संभावना के बारे में चिंतित है। जापान ने कहा कि यूक्रेन का समर्थन करने और रूस पर प्रतिबंध लगाने के लिए अंतरराष्ट्रीय समूह के साथ वह काम करना जारी रखेगा।\n\nपुतिन के संबोधन से दुनिया चिंतित\n\nपुतिन ने 21 सितंबर को राष्ट्र के नाम जारी संदेश में 3 लाख सैनिकों की लामबंदी का आदेश जारी किया। मीडिया रिपोर्ट्स के मुताबिक रूस के पास करीब 20-25 लाख रिजर्व सैनिक हैं। हालांकि, रूस का दावा है कि उसके पास 2.5 करोड़ लोगों की रिजर्व फोर्स है। पुतिन का ये आदेश ऐसे समय में आया है, जब हाल के दिनों में जंग से रूसी सेना को भारी नुकसान हुआ है। पुतिन ने इस दौरान परमाणु हमलों की धमकी दी है। इसी को लेकर जापान रूस पर प्रतिबंध लगाने की बात कर रहा है।\n\nये भी पढ़ें :'किसी को मूर्ख मत समझिए', पाकिस्तान को F-16 पैकेज देने पर जयशंकर ने अमेरिका को लगाई लताड़",
    "एडवर्ड स्नोडेन को रूस की नागरिकता मिली": "ANI Copyright: ANI\n\nराजस्थान कांग्रेस में छिड़ा घमासान बढ़ता जा रहा है. नए मुख्यमंत्री के चुनाव को लेकर पार्टी विधायकों की बैठक नहीं हो सकती.\n\nदिल्ली से पर्यवेक्षक बनकर पहुंचे कांग्रेस के वरिष्ठ नेता मल्लिकार्जुन खड़गे और अजय माकन ने विधायकों से एक-एक कर मुलाक़ात करने का भी ऑफर दिया लेकिन विधायकों ने अलग-अलग गुट में मुलाक़ात की बात कही.\n\nकोई ठोस रणनीति न बन पाने की वजह से खड़के और माकन दिल्ली लौट रहे हैं.\n\nअजय माकन ने मीडिया से बातचीत मेंबताया कि कांग्रेस विधायक दल की बैठक मुख्यमंत्री अशोक गहलोत की सहमति से उनके आवास में रखी गई थी. और उनकी सुविधा के हिसाब से समय भी रखा गया था. लेकिन विधायक बैठक के लिए राजी नहीं हुए.\n\nउन्होंने कहा, ‘‘जो विधायक बैठक में नहीं आए उन्हें हम लगातार कह रहे थे कि आप आइए और हम अलग-अलग सबकी बात सुनने को तैयार हैं. खड़गे जी और हम, सब की बात सुनेंगे और हम कोई फ़ैसला नहीं कर रहे हैं. हम सब की बात सुनेंगे एक-एक करके और दिल्ली जाकर कांग्रेस अध्यक्ष सोनिया गांधी को बताएंगे. हमें यही निर्देश हैं.’’\n\nमाकन ने बताया कि इसके बाद विधायक शांती धारीवाल, डॉ. सीपी जोशी और प्रताप सिंह खचारियावास उनसे मुलाक़ात के लिए पहुंचे. उन्होंने उनके सामने तीन शर्तें रखीं.\n\nअजय माकन ने बताया कि उनकी शर्तों में पहली शर्त यह थी कि, ‘‘मुख्यमंत्री कौन होगा, यह फ़ैसलाकांग्रेस अध्यक्ष के ऊपर छोड़ना है तो रेजोल्यूशन पास किया जाए लेकिन इसका फ़ैसला 19 अक्टूबर के बाद हो.’’\n\nविधायकों की शर्तें क्या हैं?\n\nदरअसल, अशोक गहलोत और सचिन पायलट के बीच तकरार लंबे समय से चल रही है. गहलोत से नाराज़ सचिन पायलट ने सरकार के सभी पदों से इस्तीफ़ा दे दिया था और कहा था कि वो पार्टी के लिए काम करेंगे.\n\nअब अशोक गहलोत ने कांग्रेस अध्यक्ष के चुनाव में उम्मीदवारी की इच्छा जताई है. ऐसे में अगर कांग्रेस के विधायक और अशोक गहलोत चाहते हैं कि सीएम के चुनाव को लेकर रेजोल्यूशन पास किया जाए और फैसला 19 अक्टूबर के बाद हो तो अशोक गहलोत के अध्यक्ष बनने की स्थिति में यह मामला और तूल पकड़ सकता है.\n\nअजय माकन ने कहा, ‘‘अगर वो अध्यक्ष बन जाते हैं तो अपने ही रेजोल्यूशन के ऊपर खुद को ही एंपावर करेंगे तो इससे बड़ा कॉन्फ्लिक्ट ऑफ इंटरेस्ट नहीं हो सकता.’’\n\nमाकन ने कहा, \"इसके अलावा विधायकों ने शर्त रखी है कि जिन 102 विधायकों ने पहले गहलोत का समर्थन किया था उन्हीं में से एक को मुख्यमंत्री चुना जाए, सचिन पायलट या उनके समर्थक विधायकों में से न चुना जाए.\"\n\nअजय माकन ने कहा कि विधायक अपनी शर्तों के आधार पर रेजोल्यूशन चाहते हैं. कांग्रेस के इतिहास में ऐसा कभी नहीं हुआ कि शर्तों के आधार पर रेजोल्यूशन पास हो. विधायकों का पार्टी की आधिकारिक बैठक में न आना अनुशासनहीनता है.\n\nवहीं, जोधपुर में सचिन पायलट के समर्थन में होर्डिंग लगाए गए हैं.\n\nसचिन पायलट के समर्थन में लगे पोस्टर पर लिखा है, ‘‘सत्यमेव जयते, नए युग की तैयारी’’.",
    "यूक्रेन के साथ जंग के बीच ही काला सागर से अपनी पनडुब्बियों को हटा रहा रूस, डर या किसी बड़े एक्‍शन की तैयारी": "रूस-यूक्रेन युद्ध (Russia-Ukraine War) को सात महीने हो चुके हैं। इस युद्ध में अभी तक बाजी यूक्रेन के हाथ में लगी है। विशेषज्ञों की मानें तो रूस (Russia) ने जिस मकसद से हमला किया था वह अभी तक उसे हासिल नहीं हो सका है। इन सबके बीच रूस की नौसेना (Russia Navy) ने एक बड़ा रणनीतिक फैसला किया है।",
    "Washington: एस. जयशंकर ने बताया भारत-रूस संबंध मजबूत होने की असली वजह, अमेरिका को लेकर कही ये बात": "Follow us on Created with Sketch. Image Source : AP External Affairs Minister S Jaishankar\n\nWashington: विदेश मंत्री एस जयशंकर ने रविवार को कहा कि रूसी रक्षा उपकरणों पर भारत की निर्भरता और मॉस्को के साथ मजबूत संबंधों का कारण यह नहीं है कि नयी दिल्ली ने इन उपकरणों को हासिल करने के लिए अमेरिका से संपर्क नहीं किया। जयशंकर ने ‘यूएस-इंडिया फ्रैंडशिप काउंसिल एंड फाउंडेशन फॉर इंडिया एंड इंडियन डायसपोरा स्टडीज’ द्वारा आयोजित एक कार्यक्रम के दौरान भारतीय-अमेरिकियों से कहा, ‘‘दरअसल, हमारे संबंधों में आया एक बदलाव रक्षा सहयोग के क्षेत्र में भी है, जो शायद पिछले करीब 15 साल में अपने मौजूदा रूप में आया है।’’ उन्होंने कहा, ‘‘1965 से लेकर अगले लगभग 40 साल तक भारत में अमेरिका का कोई सैन्य उपकरण नहीं आया। इसी अवधि में भारत-सोवियत, भारत-रूस के संबंध बहुत मजबूत हुए।’’ जयशंकर ने कहा, ‘‘इसका कारण भारत की ओर से कोशिश का अभाव नहीं है। मैं इसकी पुष्टि स्वयं कर सकता हूं। मेरे संबंधियों, मेरे पिता, मेरे दादा ने रक्षा मंत्रालय में काम किया है। इसलिए मैं जानता हूं कि अमेरिका को यह समझाने के लिए इतने वर्षों में कितने प्रयास किए गए कि एक मजबूत, स्वतंत्र एवं समृद्ध भारत में अमेरिका का हित है।’’\n\nपरमाणु समझौते से शुरू हुआ बदलाव\n\nउन्होंने कहा, ‘‘उस समय वे सफल नहीं हुए, संभवत: वैश्विक परिदृश्य उस समय इसी प्रकार का था। जो वास्तविक बदलाव आया, वह परमाणु समझौते से शुरू हुआ, जिसने आगे बढ़ने की दिशा में एक बड़ी बाधा को दूर कर दिया और इसके बाद संबंधों को एक नए स्तर पर ले जाने के लिए भारत में नेतृत्व की आवश्यकता थी।’’\n\nताली दोनों हाथ से बजती है\n\nउन्होंने कहा, ‘‘ताली दोनों हाथ से बजती है। ऐसा नहीं है कि सभी समस्याएं अमेरिकी की तरफ से थीं।’’ मंत्री ने कहा कि इसलिए भारत की ओर से भी सुधार की आवश्यकता थी। उन्होंने कहा, ‘‘मुझे लगता है कि आज संबंध अलग स्तर पर हैं। हमारे सुरक्षा समेत कई अन्य क्षेत्रों में मिलकर काम करने की संभावना है। आज हम जो सबसे बड़े सैन्य अभ्यास करते हैं, उनमें अमेरिका के साथ सैन्य अभ्यास शामिल है।’’\n\nLatest World News",
    "Pakistan Russia Relations: यूक्रेन को पाकिस्तानी हथियार मंजूर नहीं... रूस की शहबाज को खुलेआम धमकी- होगा बहुत बड़ा असर": "भारत में रूस के राजदूत डेनिस अलिपोव ने कहा कि अगर इस तरह के हथियार कहीं भेजे गए हैं तो इससे रूस और पाकिस्तान के संबंधों पर बहुत बड़ा असर पड़ेगा। उन्होंने कहा कि अभी तक सभी अपुष्ट रिपोर्ट हैं। मुझे सही जानकारी मालूम नहीं है। अगर इसकी पुष्टि होती है तो इस बात में कोई शक नहीं है कि इससे पाकिस्तान और हमारे संबंधों पर असर होगा।",
    "भारत का नाम लेकर रूस ने किया बड़ा ऐलान, देखती रही दुनिया": "0:0\n\n{\"id\":2514755,\"timestamp\":\"2022-09-26 23:21:32\",\"title\":\"Meet Mahendra Kumar, the Pioneer of the Only \\\"Green Auto\\\" in Delhi\",\"websiteurl\":\"https://zeenews.india.com/video/news/meet-mahendra-kumar-the-pioneer-of-the-only-green-auto-in-delhi-2514755.html\",\"section\":\"India\",\"slug\":\"india\",\"section_id\":\"\",\"content\":\" People are coming up with creative ways to beat the heat as temperatures rise around the nation. In Delhi, Mahendra Kumar, an auto driver, has found a novel way to shield himself and his passengers from the stifling heat. On the top of his car, Kumar has established a small kitchen garden. The garden lowers the temperature inside the car and shields him and the passengers from the sun. \\r\n\n\",\"summary\":\"People are coming up with creative ways to beat the heat as temperatures rise around the nation. In Delhi, Mahendra Kumar, an auto driver, has found a novel way to shield himself and his passengers from the stifling heat. On the top of his car, Kumar has established a small kitchen garden. The garden lowers the temperature inside the car and shields him and the passengers from the sun.\\r\n\n\",\"thumbnail_url\":\"https://english.cdn.zeenews.com/sites/default/files/styles/zm_700x400/public/2022/09/26/1095311-auo-driver.jpg\",\"playtime\":\"\",\"isyoutube\":\"No\",\"news_type\":\"videos\",\"videourl\":\"https://vodakm.zeenews.com/vod/ZEE_ENGLISH/greenauto.mp4/index.m3u8\"} \\r\n\n\",\"summary\":\"People are coming up with creative ways to beat the heat as temperatures rise around the nation. In Delhi, Mahendra Kumar, an auto driver, has found a novel way to shield himself and his passengers from the stifling heat. On the top of his car, Kumar has established a small kitchen garden. The garden lowers the temperature inside the car and shields him and the passengers from the sun.\\r\n\n\",\"thumbnail_url\":\"https://english.cdn.zeenews.com/sites/default/files/styles/zm_700x400/public/2022/09/26/1095311-auo-driver.jpg\",\"playtime\":\"\",\"isyoutube\":\"No\",\"news_type\":\"videos\",\"videourl\":\"https://vodakm.zeenews.com/vod/ZEE_ENGLISH/greenauto.mp4/index.m3u8\"}\n\nPeople are coming up with creative ways to beat the heat as temperatures rise around the nation. In Delhi, Mahendra Kumar, an auto driver, has found a novel way to shield himself and his passengers from the stifling heat. On the top of his car, Kumar has established a small kitchen garden. The garden lowers the temperature inside the car and shields him and the passengers from the sun. ;summary:People are coming up with creative ways to beat the heat as temperatures rise around the nation. In Delhi, Mahendra Kumar, an auto driver, has found a novel way to shield himself and his passengers from the stifling heat. On the top of his car, Kumar has established a small kitchen garden. The garden lowers the temperature inside the car and shields him and the passengers from the sun. ;thumbnail_url:https://english.cdn.zeenews.com/sites/default/files/styles/zm_700x400/public/2022/09/26/1095311-auo-driver.jpg;playtime:;isyoutube:No;news_type:videos;videourl:https://vodakm.zeenews.com/vod/ZEE_ENGLISH/greenauto.mp4/index.m3u8\" key=\"11\">",
    "रूस में पुतिन विरोधियों की धर-पकड़": "रूस में पुतिन विरोधियों की धर-पकड़\n\nप्लेबैक आपके उपकरण पर नहीं हो पा रहा\n\nरूस में पुतिन विरोधियों की धर-पकड़\n\n23 सितंबर 2022\n\nरूस जहां यूक्रेन में अपनी सैन्य कार्रवाई तेज़ करने की योजना बना रहा है, वहीं मॉस्को और सेंट पीटर्सबर्ग जैसे शहरों में राष्ट्रपति पुतिन के इस फ़ैसले का विरोध हो रहा है.",
    "Russia-Ukraine War: पुतिन की धमकी से पश्चिम में गहरा गई है कि परमाणु युद्ध की आशंका": "{\"_id\":\"632d96fb868d3d3f7263d272\",\"slug\":\"russia-ukraine-war-putin-threat-deepens-western-countries-fears-of-nuclear-war\",\"type\":\"story\",\"status\":\"publish\",\"title_hn\":\"Russia-Ukraine War: पुतिन की धमकी से पश्चिम में गहरा गई है कि परमाणु युद्ध की आशंका\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nRussia-Ukraine War: पुतिन की धमकी से पश्चिम में गहरा गई है कि परमाणु युद्ध की आशंका\n\nवर्ल्ड डेस्क, अमर उजाला, लंदन Published by: Published by: Harendra Chaudhary Updated Fri, 23 Sep 2022 08:02 PM IST\n\nसार Russia-Ukraine War: पुतिन की ताजा घोषणा के बावजूद यूक्रेन अपने उन इलाकों को छुड़ाने की नीति पर कायम है, जिन पर रूस ने कब्जा जमा लिया है। जबकि रूस इन इलाकों को अपने में मिलाने के सवाल पर वहां 23 से 27 सितंबर तक जनमत संग्रह कराने जा रहा है...\n\nविज्ञापन\n\nख़बर सुनें\n\nख़बर सुनें\n\nरूस के राष्ट्रपति व्लादिमीर पुतिन के यूक्रेन में सैनिकों की ‘आंशिक लामबंदी’ का एलान करने के बाद से पश्चिमी देशों में परमाणु युद्ध की आशंका गहरा गई है। बुधवार को राष्ट्र के नाम अपने संबोधन में पुतिन ने दो टूक कहा था कि अगर रूस की प्रादेशिक अखंडता के लिए खतरा पैदा किया गया, तो रूस जवाबी कार्रवाई में अपने पास मौजूद सभी संसाधनों का इस्तेमाल करेगा। उन्होंने कहा कि उनकी इस बात को ‘कोरी धमकी’ नहीं समझा जाना चाहिए। पश्चिमी देशों में ये आम राय है कि अपने इस बयान से पुतिन ने परमाणु युद्ध की धमकी है। यूनाइटेड नेशंस इंस्टीट्यूट फॉर डिसआर्मामेंट रिसर्च में वरिष्ठ अनुसंधानकर्ता आंद्रे बाकलित्स्की ने कहा है कि पुतिन का यह बयान रूस के परमाणु सिद्धांत (न्यूक्लीयर डॉक्ट्राइन) से आगे जाता है। इस सिद्धांत में साफ कहा गया है कि रूसी राज्य के लिए खतरा पैदा होने पर रूस पहले परंपरागत युद्ध का सहारा लेगा। बाकलित्स्की ने कहा कि अब पुतिन ने प्रादेशिक अखंडता की रक्षा के लिए परमाणु हथियारों के इस्तेमाल का संकेत दिया है। उन्होंने पूछा- अगर यूक्रेन अपने इलाकों को रूसी सेना के कब्जे से छीनने में सफल रहा, तो क्या पुतिन जवाब में परमाणु हथियार दागेंगे? रूस इन इलाकों को खुद में मिला लेने की तैयारी में है। पुतिन की ताजा घोषणा के बावजूद यूक्रेन अपने उन इलाकों को छुड़ाने की नीति पर कायम है, जिन पर रूस ने कब्जा जमा लिया है। जबकि रूस इन इलाकों को अपने में मिलाने के सवाल पर वहां 23 से 27 सितंबर तक जनमत संग्रह कराने जा रहा है। यूक्रेन के राष्ट्रपति वोलोदीर जेलेन्स्की ने बुधवार को कहा कि जनमत संग्रह के आयोजन से अपने इलाकों को मुक्त कराने के यूक्रेन के इरादे पर कोई फर्क नहीं पड़ेगा। बाकलित्स्की ने ब्रिटिश अखबार द गार्जियन से बातचीत में कहा है कि परमाणु हथियारों के इस्तेमाल की बात उस व्यक्ति ने कही है, जिसके पास इस बारे में फैसला लेने का हक है। इसलिए इसे हलके से नहीं लिया जा सकता। रूसी राजनीति के विशेषज्ञ मार्क गेलियोती ने भी कहा है कि पुतिन का परमाणु हथियारों के इस्तेमाल की धमकी देना अभूतपूर्व है। उन्होंने सवाल उठाया है कि क्या सचमुच पुतिन इस हद तक जाने को तैयार हैं, जिसका अर्थ परमाणु युद्ध छिड़ना होगा। कुछ विशेषज्ञों ने कहा है कि ये धमकी शायद पश्चिमी देशों और यूक्रेन को रूसी शर्तों को स्वीकार करने पर राजी करने के लिए दी गई है। जेलेन्स्की ने भी कहा है कि पुतिन सचमुच परमाणु हथियारों का इस्तेमाल करेंगे, यह उन्हें नहीं लगता। जर्मनी के अखबार बिल्ड को दिए एक इंटरव्यू में उन्होंने कहा- मुझे नहीं लगता कि दुनिया पुतिन को परमाणु हथियार चलाने की इजाजत देगी। हालांकि उन्होंने यह भी कहा कि ‘पुतिन के दिमाग में क्या चल रहा है, यह किसी को नहीं मालूम है।’ विश्लेषकों ने इस ओर ध्यान खींचा है कि अब पुतिन ने जितने सैनिकों की लामबंदी का फैसला किया है, वैसा रूस ने दूसरे विश्व युद्ध के बाद कभी नहीं किया। रूस ने तीन लाख फौजी तैनात करने का एलान किया है। इस बीच रूस में रहने वाले विदेशियों के अपने देश लौटने की कतार लग गई है। बुधवार को मास्को से इस्तांबुल, येरेवान, ताशकंद और बाकू जाने वाली विमानों के सारी टिकट तुरंत बुक हो गए। टिकटों के दाम में तेजी से बढ़ोतरी भी हुई है।",
    "रूस-यूक्रेन युद्ध में सर्दियां बनेंगी बड़ा हथियार, कैसे लड़ेंगे रूसी सैनिक, क्‍या होगा जंग का नतीजा": "रूस और यूक्रेन युद्ध (Russia-Ukraine War) को सात महीने हो चुके हैं। इस युद्ध में फिलहाल यूक्रेन, रूस पर भारी पड़ता नजर आ रहा है। आने वाले दिनों में युद्ध का ऊंट कौन सी करवट बैठेगा कोई नहीं जानता लेकिन यूक्रेन में जल्‍द ही सर्दियों का मौसम शुरू होने वाला है। इस बात की तरफ कई लोगों का ध्‍यान गया है।",
    "रूस-यूक्रेन जंग पर पीएम मोदी के बयान की दुनियाभर में तारीफ, अब ये बोला MEA": "यूक्रेन-रूस युद्ध को लेकर प्रधानमंत्री नरेंद्र मोदी के बयान की दुनियाभर के देश तारीफ कर रहे हैं. अब भारत के विदेश मंत्रालय ने भी एक बयान जारी किया है और अपने रुख को स्पष्ट किया है. भारतीय विदेश मंत्रालय ने कहा है कि हमने हमेशा बातचीत, कूटनीति के जरिए युद्ध समाप्त करने की अपील की है. इस संबंध में रूसी राष्ट्रपति व्लादिमीर पुतिन से भी फोन पर बातचीत हुई है.\n\nये युग युद्ध का नहीं है: पीएम मोदी\n\nबता दें कि उज्बेकिस्तान के समरकंद में शंघाई सहयोग संगठन (SCO) के शिखर सम्मेलन में शामिल होने पहुंचे प्रधानमंत्री नरेंद्र मोदी और रूस के राष्ट्रपति व्लादिमीर पुतिन के बीच वन-टू-वन बातचीत हुई थी. इस दौरान पीएम मोदी ने कहा था कि ये युद्ध का समय नहीं है. मैंने आपसे कॉल पर भी इसके बारे में बात की थी. आज हमें इस बारे में बात करनी होगी कि हम शांति कैसे स्थापित करें. प्रगति के मार्ग को कैसे प्रशस्त करें. भारत और रूस कई दशकों तक एक-दूसरे के साथ रहे हैं.\n\nअमेरिका और फ्रांस ने तारीफ की\n\nपीएम मोदी के इस बयान के बाद अमेरिका के राष्ट्रीय सुरक्षा सलाहकार जेक सुलिवन ने प्रतिक्रिया दी. उन्होंने कहा कि पीएम मोदी ने समरकंद में रूसी राष्ट्रपति पुतिन से जो कहा, वह पूरी तरह से सही था. अमेरिका इस बयान का स्वागत करता है. वहीं, फ्रांस के राष्ट्रपति इमैनुएल मैक्रों ने UNGA में कहा कि पीएम मोदी ने समरकंद में सही कहा था कि ये समय युद्ध का नहीं है. पश्चिम से बदला लेने का या पूर्व के खिलाफ पश्चिम का विरोध करने का नहीं है. यह हमारे जैसे संप्रभु राष्ट्रों के सामने आने वाली चुनौतियों का सामना करने का समय है.\n\nभारतीय विदेश मंत्रालय ने युद्ध समाप्त करने पर जोर दिया\n\nगुरुवार को एक बार फिर भारतीय विदेश ने यूक्रेन युद्ध पर बयान दिया. MEA के प्रवक्ता अरिंदम बागची ने बताया कि भारत ने रूस-यूक्रेन युद्ध के तत्काल समाप्ति के लिए बातचीत और कूटनीति के जरिए संघर्ष को समाप्त करने पर जोर दिया है. PM मोदी ने SCO की बैठक में पुतिन के सामने भी यह दोहराया था. दोनों देशों की अखंडता और संप्रभुता पर भारत स्थिति स्पष्ट रही है.\n\nब्रिटेन के हमले की निंदा की\n\nब्रिटेन में संघर्ष पर विदेश मंत्रालय ने कहा कि लंदन में हमारे हाई कमीशन ने एक बयान जारी कर हिंसा की निंदा की है. उन्होंने कहा कि हमारे हाई कमीशन आगे के हमले को रोकने और अपराधियों के खिलाफ कार्रवाई करने के लिए ब्रिटेन के अधिकारियों - डिप्लोमेट और सुरक्षा अधिकारियों - के संपर्क में हैं. न्यूयॉर्क में बैठक के दौरान विदेश मंत्री ने कल अपने ब्रिटिश समकक्ष के साथ इस मामले को उठाया.\n\nमोदी के बयान पर पुतिन ने ये कहा था\n\nइसके बाद राष्ट्रपति पुतिन ने पीएम मोदी से कहा था कि मैं यूक्रेन संघर्ष पर आपकी स्थिति जानता हूं. मैं आपकी चिंता समझता हूं. मैं जानता हूं कि आप इन चिंताओं को समझते हैं. हम चाहते हैं कि ये संकट जितना जल्दी हो सके खत्म हो. लेकिन जो दूसरी पार्टी है- यूक्रेन, वे संवाद प्रक्रिया में शामिल ही नहीं होना चाहते हैं. वे कहते हैं कि वे अपने लक्ष्यों को युद्ध के मैदान में हासिल करना चाहते हैं. हम इस बारे में पूरी गतिविधि से आपको अवगत कराते रहेंगे.",
    "UNGA में आज रूस और चीन का अमेरिका के प्रति फूटेगा गुस्‍सा, चलेंगे आरोपों के तीखे बाण": "UNGA में आज चीन रूस और वियतनाम अपना पक्ष रखेंगे। इन तीनों के ही भाषणों में अमेरिका केंद्र में रहेगा। चीन और रूस अमेरिका के घुर विरोधी हैं। इसलिए अमेरिका को लेकर इनका रुख इनके भाषणों में साफतौर पर दिखाई देगा।\n\nनई दिल्‍ली (आनलाइन डेस्‍क)। न्‍यूयार्क में चल रहे संयुक्‍त राष्‍ट्र के 77वें सत्र की महासभा में शनिवार को दिन बेहद खास हो गया है। खास इसलिए क्‍योंकि आज कुछ खास देश इस असेंबली को संबोधित करने वाले हैं। इनके संबोधन पर जिस देश की सबसे अधिक निगाह रहने वाली है वो है अमेरिका। दरअसल, शुक्रवार को इस महासभा का अंतिम दिन भी है। अंतिम दिन में जिन देशों को अपना भाषण देना है उनमें चीन, उसका घुर विरोधी वियतनाम और अमेरिका का घुर विरोधी रूस का नाम शामिल है। आज चीन 10वें नंबर पर और वियतनाम 11वें नंबर पर भाषण देगा, जबकि रूस का 15वां नंबर है।\n\nअमेरिका की रहेगी नजर\n\nयूएनजीए के 77वें सत्र में इन तीनों के भाषणों पर अमेरिका की नजर लगी रहेगी। वियतनाम अमेरिका का सहयोगी भी है और बीते कुछ वर्षों में दोनों ही देश काफी करीब भी आए हैं। वहीं वियतनाम और चीन के बीच लंबे समय से कड़वाहट मौजूद है जो हाल के कुछ दिनों में काफी बढ़ गई है। वियतनाम और चीन के बीच दक्षिण चीन सागर को लेकर विवाद है। दक्षिण चीन सागर पर अन्‍य देश भी अपना दावा ठोकते हैं। हालांकि चीन की दादागिरी के आगे अन्‍य देशों की कुछ नहीं चलती है।\n\nचीन-वियतनाम विवाद\n\nचीन-वियतनाम का विवाद काफी पुराना है। चीन के मुकाबले वियतनाम काफी छोटा और पिछड़ा हुआ है। इसलिए दक्षिण चीन सागर पर उसके दावे की दाल चीन नहीं गलने देता है। चीन-ताइवान विवाद के बीच जब वियतनाम ने ड्रैगन की लाइव फायर ड्रिल पर बयान दिया था तो उस पर चीन ने कड़ा रुख अपनाया था। इस लाइव फायर ड्रिलकी वजह जापान को भी काफी परेशानी हुई थी। उसको अपने विमानों का मार्ग तक बदलना पड़ा था, जिसकी वजह से उसने कड़ी नाराजगी जाहिर की थी। इस पर जापान ने कड़ी आपत्ति भी दर्ज कराई थी।\n\nवियतनात का रुख होगा स्‍पष्‍ट\n\nवियतनाम की तरफ से यूएनजीए में वहां के उप प्रधानमंत्री Pham Binh Minh अपना भाषण देंगे। उनके भाषण में जाहिर तौर पर चीन के आक्रामक रुख और वियतनाम का जवाब शामिल होगा। वहीं चीन की बात करें तो चीन अमेरिका को वियतनाम के नाम पर दिखाई गई रहम दिली का करारा जवाब जरूर देगा।\n\nअमेरिका को जवाब देगा चीन\n\nचीन की तरफ से वहां के विदेश मंत्री Wang Yi इस जिम्‍मेदारी को निभाएंगे। चीन का दिया भाषण भारत के लिए भी काफी अहम हो सकता है। इसलिए उनके इस भाषण पर भारत की भी नजर रहेगी। बीते कुछ समय में चीन के अमेरिका से संबंध काफी खराब हुए हैं और वो रूस के काफी करीब पहुंच गया है। चीन की तरफ से दिए जाने वाले भाषण में ताइवान को लेकर अमेरिका को सीधी चेतावनी और धमकी भी दी जा सकती है।\n\nरूस का अमेरिका के प्रति दिखाई देगा कड़ा रुख\n\nअमेरिका के दूसरे सबसे बड़े विरोधी रूस की तरफ से अपना पक्ष रखने वहां के विदेश मंत्री Sergey Lavrov रखेंगे। अमेरिका और रूस के बीच यूं तो काफी लंबे समय से टकराव है, लेकिन रूस और यूक्रेन युद्ध के बाद ये टकराव काफी बढ़ गया है। इस युद्ध के बाद अमेरिका समेत पश्चिमी देशों ने रूस के ऊपर कई तरह के प्रतिबंध लगाए हैं। इन प्रतिबंधों का असर भी अब दिखाई देने लगा है। रूस पर जहां इसका असर साफ दिखाई दे रहा है वहीं यूरोप भी इससे अछूता नहीं है। रूस की गैस के बिना यूरोप की अर्थव्‍यवस्‍था का पहिया रुक सा गया है। आज के अपने भाषण में रूस न सिर्फ अमेरिका को करारा जवाब देगा बल्कि पश्चिमी देशों को भी अपने निशाना बनाएगा।\n\nपाकिस्‍तान को आज यूएनजीए में विदेश मंत्री एस जयशंकर देंगे करारा जवाब, हो जाएगी बोलती बंद\n\nजानें- क्‍या होती है फ्रैकिंग जिससे ब्रिटेन की पीएम ने हटाया प्रतिबंध, देश के बाहर भी हो रही फैसले की आलोचना",
    "रूस पर ऊर्जा के लिये निर्भर नहीं रहेगा जर्मनी, यूएई से करार – DW – 26.09.2022": "संयुक्त अरब अमीरात के साथ जर्मनी ने प्राकृतिक गैस और डीजल की सप्लाई के लिये करार किया है. रूसी ऊर्जा की सप्लाई का विकल्प ढूंढने के लिये जर्मन चांसलर ने कतर और सऊदी अरब का भी दौरा किया है.\n\nरविवार को संयुक्त अरब अमीरात के उद्योग मंत्री सुल्तान अहम अल जाबेर ने जर्मनी के साथ हुए करार को \"ऐतिहासिक नया करार\" बताया जो जर्मनी और यूएई के बीच तेजी से बढ़ती साझेदारी को सुदृढ़ बनायेगा.\" जर्मन चांसलर की यूएई के राष्ट्रपति शेख मोहम्मद बिन जायेद अल नाह्यान से मुलाकात के दौरान ऊर्जा सुरक्षा, उत्सर्जन में कटौती और जलवायु के लिये काम करने पर चर्चा हुई.\n\nयह भी पढ़ेंः रूसी गैस की सप्लाई घटने से जर्मनी को 60 अरब यूरो का नुकसान\n\nसऊदी अरब की सरकारी तेल कंबनी एडीएनओसी ने इसी महीने पहली बार जर्मनी को डीजल की सप्लाई दी है. कंपनी का कहना है कि 2023 तक वह जर्मनी को हर महीने 250,000 टन डीजल की सप्लाई करेगी. जर्मनी को 137,000 क्यूबिक मीटर गैस की सप्लाई भी होगी जो दिसंबर में हैंबर्ग के पास ब्रुन्सबॉयटेल के तैरते एलएनजी टर्मिनल तक पहुचेगी. 2023 में एडीएनओसी जर्मनी को एलएनजी के जरिये और गैस की सप्लाई देगा.\n\nकतर के अमीर के साथ जर्मन चांसलर तस्वीर: Qatar News Agency/AP/picture alliance\n\nऊर्जा सप्लाई का विकल्प ढूंढने निकले चांसलर\n\nजर्मन चांसलर की सऊदी अरब, कतर और यूएई के यात्रा के दौरान यह करार हुआ है. खाड़ी देशों की दो दिन की यात्रा में जर्मन चांसलर ने शनिवार को सऊदी क्राउन प्रिंस मोहम्मद बिन सलमान से जेद्दा में मुलाकात की. रविवार दोपहर को वह यूएई से दोहा चले गये और कतर के अमीर शेख तमीमन बिन हमाद अल तानी से भी उर्जा और निवेश पर बातचीत की. हालांकि कतर में किसी करार की घोषणा नहीं हुई. दोनों देशों के बीच एलएनजी सप्लाई के करार की समय सीमा पर बात अटकी हुई है. जर्मन चांसलर ने कतर के बारे में कहा कि वहां मानवाधिकारों की स्थिति में कुछ सुधार हुआ है हालांकि उन्होंने नवंबर में शुरू हो रहे फुटबॉल वर्ल्ड कप में आने का कोई वादा नहीं किया.\n\nयह भी पढ़ेंः ऊर्जा संकट के दौर में भी फ्रांस को बिजली क्यों बेच रहा है जर्मनी\n\nयूएई की यात्रा के दौरान शॉल्त्स जलवायुन परिवर्त मंत्री मरियम अलमहेरी के साथ पर्यावरण से जुड़े मैंग्रोव पार्क प्रोजेक्ट को भी देखने गये. अलमहेरी ने बताया कि शॉल्त्स के साथ जलवायु के लिए उठाये जा रहे कदमों और आर्थिक विकास के साथ ही ऊर्जा की आपूर्ति पर चर्चा हुई. अलमहेरी ने कहा, \"यूएई मानता है कि तीनों स्तंभों को एक साथ चलना होगा. हम इनमें से एक या दो को अलग करके नहीं दे सकते.\"\n\nरूस पर ऊर्जा के लिये निर्भर नहीं रहेगा जर्मनी\n\nयूएई, सऊदी अरब और कतर ऊर्जा के स्रोतों में बदलाव के यूरोपीय मॉडल के आलोचक रहे हैं. ये देश उसे अवास्तविक करार देते हैं साथ ही पिछले दो सालों में यूरोप को हुई ऊर्जी की कमी के लिये जिम्मेदार भी बताते हैं.\n\nयूएई की जलवायु परिवर्तन मंत्री मरियम अमहेरी के साथ ओलाफ शॉल्त्स तस्वीर: Kay Nietfeld/dpa\n\nअबू धाबी में पत्रकारों से बातचीत के दौरान शॉल्त्स ने कहा कि उनका देश रूस पर ऊर्जा के लिए निर्भर नहीं रहेगा. शॉल्त्स का कहना है, \"हम एक सप्लायर और उसके फैसलों पर निर्भर रहे हैं लेकिन यह सच्चाई अब दोबारा हमारे साथ नहीं होगी.\"\n\nशॉल्त्स का कहना है कि जर्मनी में अब जिस तरह का निवेश हो रहा है उससे धीरे धीरे अगले साल तक जर्मनी में गैस के आयात का बुनियादी ढांचा तैयार हो जायेगा. उसके बाद जर्मनी किसी एक खास सप्लायर पर ऊर्जा के लिये निर्भर नहीं रहेगा.\n\nशॉल्त्स का दौरा खत्म होने से एक दिन पहले ही फ्रांस की कंपनी टोटल एनर्जीज ने 1.5 अरब डॉलर का निवेश करने के लिए कतर से करार किया है. इसके जरिये दोहा में प्राकृतिक गैस का उत्पादन बढ़ाया जायेगा. शॉल्त्स इस करार को अहम बताया और कहा कि दुनिया भर में लिक्विफायड गैस का उत्पादन बढ़ाया जायेगा जिसके की ऊंची मांग को पूरा किया जा सके.\n\nएनआर/ओएसजे (एएफपी)",
    "Russia-Ukraine War: रूस और पश्चिमी देशों में छिड़ा 'ऊर्जा युद्ध', रूस ने रोकी गैस, तो पश्चिम का कम तेल मूल्य देने का एलान": "Russia-Ukraine War: रूस और पश्चिमी देशों में छिड़ा 'ऊर्जा युद्ध', रूस ने रोकी गैस, तो पश्चिम का कम तेल मूल्य देने का एलान\n\nरूस और यूक्रेन के छह महीने से जारी युद्ध का अगला दौर शुरू हो गया है। अमेरिका और यूरोपीय देशों के आर्थिक प्रतिबंधों पर रूस ने पलटवार करते हुए यूरोप को गैस की आपूर्ति बंद कर दी है। कहा है कि तकनीक कारण से गैस आपूर्ति संभव नहीं है।\n\nकीव, एजेंसी। रूस और पश्चिमी देशों के बीच ऊर्जा युद्ध छिड़ गया है। रूस ने जहां यूरोपीय देशों को गैस की आपूर्ति रोक दी है, वहीं पश्चिमी देशों ने रूसी तेल का कम खरीद मूल्य तय करने का संकल्प लिया है। दोनों ओर से एक-दूसरे को घुटने पर लाने की कोशिश है। इससे भारत सहित दुनिया के देशों की मुश्किलें बढ़नी भी तय हैं।\n\nरूस और यूक्रेन युद्ध\n\nइस बीच रूस ने कहा है कि यूक्रेन की सेना जपोरीजिया के परमाणु संयंत्र पर कब्जा करने की कोशिश में है, इसके लिए वह संयंत्र पर खतरनाक ढंग से हमले कर रही है। इन हमलों से तबाही होने खतरा है। रूस और यूक्रेन के छह महीने से जारी युद्ध का अगला दौर शुरू हो गया है।\n\nअमेरिका और यूरोपीय देशों के आर्थिक प्रतिबंधों पर रूस ने पलटवार करते हुए यूरोप को गैस की आपूर्ति बंद कर दी है। कहा है कि तकनीक कारण से गैस आपूर्ति संभव नहीं है।\n\nरूस ने गैस आपूर्ति करने वाली नार्ड स्ट्रीम वन पाइपलाइन की खामी को दूर करने में जर्मन कंपनी सीमेंस के असहयोग को कारण बताया है। जबकि सीमेंस ने कहा है कि उस पर गलत आरोप लगाया जा रहा है, रूसी कंपनी गैजप्रोम की उससे कोई बात नहीं हुई है। पाइपलाइन का तकनीक कार्य यही जर्मन कंपनी करती है।\n\nरूसी रक्षा मंत्रालय का कहना\n\nरूसी रक्षा मंत्रालय ने कहा है कि शनिवार को यूक्रेनी नौसेना के 250 सैनिकों ने जपोरीजिया परमाणु संयंत्र पर हमला किया और उस पर कब्जे की कोशिश की लेकिन वह विफल रही। यूरोप के इस सबसे बड़े परमाणु संयंत्र के नजदीक हो रही गोलाबारी पर पूरी दुनिया चिंता जता चुकी है।\n\nरूसी रक्षा मंत्रालय ने कहा है कि अंतरराष्ट्रीय परमाणु ऊर्जा एजेंसी के विशेषज्ञों की संयंत्र में मौजूदगी के बावजूद यूक्रेन हमलों से बाज नहीं आ रहा है। विदित हो कि मार्च में यूक्रेन के इस संयंत्र पर रूसी सेना ने कब्जा कर लिया था, जो अभी बरकरार है।\n\nसंयंत्र पर हमले को लेकर रूस और यूक्रेन के बीच हफ्तों से आरोप-प्रत्यारोप चल रहे हैं। ऊर्जा एजेंसी के प्रमुख रफाएल ग्रोसी ने संयंत्र का दौरा कर लिया है और संभवत: अगले सप्ताह वह वहां की सुरक्षा पर अपनी रिपोर्ट देंगे। जबकि एजेंसी के दो विशेषज्ञ संयंत्र में ही हैं और वे लंबे समय तक वहां रुक सकते हैं।",
    "Russia Ukraine War: रूस को यूरोपीय संघ से एक और झटका, जल्द ही लगाए जाएंगे नए प्रतिबंध": "Visa Ban On Russians: यूक्रेन में रूस के युद्ध के बीच लिथुआनिया, लातविया, एस्टोनिया और पोलैंड ने पर्यटक वीजा वाले रूसी नागरिकों के अपने देशों में प्रवेश पर प्रतिबंध लगा दिया है. लिथुआनिया की सीमा नियंत्रण के अनुसार, 11 रूसी नागरिकों को पहले ही देश में प्रवेश से वंचित कर दिया गया था. लिथुआनिया के आंतरिक मंत्री, अग्नि बिलोटेटो ने दावा किया, \"रूस की स्थिति अप्रत्याशित और आक्रामक है. हम देखते हैं कि तीन-चौथाई रूसी नागरिक यूक्रेन में रूस की कार्रवाई का समर्थन करते हैं.\"\n\nEU भी जल्द लगाए प्रतिबंध\n\nआपको बता दें कि यूरोपीय संघ (European Union) भी जल्द ही रूस पर नए प्रतिबंध लगाने की तैयारी कर रहा है. इसको लेकर बुधवार को यूरोपीय संघ के मंत्रियों ने एक अनौपचारिक बैठक भी की. इस बैठक में नए प्रतिबंधों को लेकर सहमति जताई गई. यह जानकारी विदेश नीति प्रमुख जोसेप बोरेल ने दी. न्यूयॉर्क में पत्रकारों से बात करते हुए, जोसेप बोरेल ने कहा कि 27 देशों ने नए क्षेत्रीय और व्यक्तिगत उपायों को लागू करने के लिए राजनीतिक निर्णय लिया है. मंत्रियों ने यूक्रेन को और हथियारों की आपूर्ति जारी रखने पर भी सहमति जताई थी.\n\nजोसेप बोरेल ने कहा कि पुतिन की घोषणा, जिसमें यूक्रेनी क्षेत्र के कब्जे के लिए कदम और रूस की रक्षा के लिए परमाणु हथियारों का उपयोग करने का खतरा शामिल है, घबराहट और हताशा को दर्शाता है. उन्होंने कहा, \"यह स्पष्ट है कि पुतिन यूक्रेन को नष्ट करने की कोशिश कर रहे हैं.\"\n\nबोरेल ने कहा, \"मंत्रियों ने अपनी टीमों को 8वें प्रतिबंध पैकेज तैयार करने के लिए काम करने पर सहमति व्यक्त की, जो \"रूसी अर्थव्यवस्था के अधिक प्रासंगिक क्षेत्रों को टागरेट करेगा और यूक्रेन में आक्रामकता के युद्ध के लिए जिम्मेदार लोगों को टारगेट करना जारी रखेगा.\"\n\nमिड-अक्टूबर में होगी औपचारिक बैठक\n\nयूरोपीय संघ के मंत्री अक्टूबर के मध्य में अपनी अगली औपचारिक बैठक करेंगे, जब एक प्रतिबंध पैकेज को औपचारिक रूप दिया जा सकता है. मंत्रियों ने यूक्रेन को हथियारों की आपूर्ति बढ़ाने पर भी सहमति जताई. बोरेल ने प्रतिबंधों या सैन्य समर्थन के प्रकार के बारे में अधिक जानकारी देने से इनकार कर दिया, लेकिन कहा कि उनका मानना ​​​​है कि नए उपायों के लिए ब्लॉक के भीतर \"सर्वसम्मत\" समर्थन होगा.\n\nUNGA में रूस पर भड़के बाइडन\n\nगौरतलब है कि अमेरिकी राष्ट्रपति जो बाइडेन ने संयुक्त राष्ट्र महासभा (UNGA) को संबोधित हुए रूस-यूक्रेन जंग (Russia Ukraine War) को लेकर रूस पर जमकर हमला बोला. बाइडेन ने कहा कि संयुक्त राष्ट्र सुरक्षा परिषद के एक प्रमुख सदस्य ने अपने पड़ोसी पर आक्रमण किया, एक संप्रभु राज्य को मानचित्र से मिटाने का प्रयास किया. रूस ने बेशर्मी से संयुक्त राष्ट्र के चार्टर के मूल सिद्धांतों का उल्लंघन किया है.\n\nये भी पढ़ें- ‘विडंबना है कि पाकिस्तान अल्पसंख्यकों पर लेक्चर दे रहा है’, UN में भारत ने पड़ोसी देश की बोलती कर दी बंद\n\nये भी पढ़ें- Pakistan Politics: इमरान खान बोले- पाकिस्तान को असली आजादी दिलाएंगे, शुरू करेंगे असली स्वतंत्रता आंदोलन",
    "रूस और यूक्रेन के बीच 271 कैदियों की अदला-बदली, यूक्रेन ने पुतिन के खास विपक्षी नेता मेदवेदचुक को रिहा किया": "यूक्रेन और रूस के बीच बंदियों की अदला-बदली हुई है। इसके तहत मारीपोल की स्टील फैक्ट्री से पकड़े गए 215 यूक्रेनी और विदेशी लड़ाकों को रूसी कैद से मुक्त कराया गया है। यूक्रेन ने भी रूस के कई नागरिक छोड़े हैं।\n\nकीव, एपी। यूक्रेन ने गुरुवार को रूस के साथ बंदियों की अदला-बदली का एलान किया। इसमें कई उच्च स्तरीय लोगों को मुक्त एक-दूसरे को सौंपा गया। इस अदला-बदली के लिए महीनों से चल रही बातचीत में मारीपोल की स्टील फैक्ट्री से पकड़े गए 215 यूक्रेनी और विदेशी लड़ाकों को रूसी कैद से मुक्त कराया गया है। बदले में रूसी राष्ट्रपति व्लादिमीर पुतिन के खास यूक्रेनी नेता और 55 अन्य कैदियों को मुक्त कर रूस को सौंपा गया है।\n\n215 यूक्रेनी और विदेशी नागरिकों की रूसी कैद से रिहाई\n\nयूक्रेन के राष्ट्रपति वोलोदिमीर जेलेंस्की ने बताया है कि 215 यूक्रेनी और विदेशी नागरिकों की रूसी कैद से रिहाई तुर्किये और सऊदी अरब की मदद से संभव हो पाई। जिन लोगों की रिहाई हुई है उनमें से कई रूस में मौत की सजा का खतरा झेल रहे थे। उल्लेखनीय है कि इस प्रक्रिया में सबसे चर्चित रिहाई पुतिन समर्थक यूक्रेन के विपक्षी नेता विक्टर मेदवेदचुक की हुई है।\n\nमेदवेदचुक पर ये आरोप\n\n68 वर्षीय मेदवेदचुक को 24 फरवरी को रूसी हमला होने से पहले ही यूक्रेनी सरकार ने घर में नजरबंद कर दिया था लेकिन वह भाग निकले थे। अप्रैल में उन्हें फिर से पकड़कर कैद में डाल दिया गया। उन पर राष्ट्रद्रोह और आतंकी संगठन की मदद करने के आरोप थे। उन पर रूस समर्थित अलगाववादियों के साथ व्यापार करने का भी आरोप था।\n\nमेदवेदचुक की फार लाइफ पार्टी की गतिविधियां निलंबित\n\nकहा जाता है कि पुतिन मेदवेदचुक की बेटी के गाडफादर हैं, उसे आगे बढ़ाने में पुतिन की बड़ी भूमिका है। मेदवेदचुक यूक्रेनी संसद में विपक्षी सांसदों के सबसे बड़े समूह के नेता भी हैं। रूस से युद्ध शुरू होने के बाद यूक्रेन सरकार ने मेदवेदचुक की फार लाइफ पार्टी की गतिविधियां निलंबित कर दी हैं।\n\nयूक्रेन को पांच कमांडर वापस मिले\n\nइस अदला-बदली में यूक्रेन को अपने वे पांच कमांडर वापस मिल गए हैं जिन्होंने अजोवस्टाल स्टील फैक्ट्री में दो हजार सैनिकों और लड़ाकों का नेतृत्व करते हुए रूसी सैनिकों का कई हफ्ते मुकाबला किया था। ये कमांडर तुर्किये को सौंपे गए हैं और युद्ध चलने तक वे वहीं पर रहेंगे। इसी प्रकार से विदेशी लड़ाकों को सऊदी अरब भेजा गया है। यह सात महीने के युद्ध के दौरान बंदियों की सबसे बड़ी अदला-बदली है। संयुक्त राष्ट्र के महासचिव एंटोनियो गुटेरस ने इस अदला-बदली का स्वागत किया है।",
    "Russia Ukraine War: यूएन महासभा में अमेरिकी राष्ट्रपति जो बाइडेन बोले, 'रूस ने यूक्रेन में UN चार्टर का उल्लंघन किया'": "Joe Biden Speech UNGA: अमेरिकी राष्ट्रपति जो बाइडेन ने संयुक्त राष्ट्र महासभा (UNGA) को संबोधित हुए रूस-यूक्रेन जंग (Russia Ukraine War) को लेकर रूस पर जमकर हमला बोला. बाइडेन ने कहा कि संयुक्त राष्ट्र सुरक्षा परिषद के एक प्रमुख सदस्य ने अपने पड़ोसी पर आक्रमण किया, एक संप्रभु राज्य को मानचित्र से मिटाने का प्रयास किया. रूस ने बेशर्मी से संयुक्त राष्ट्र के चार्टर के मूल सिद्धांतों का उल्लंघन किया है.\n\nसंयुक्त राष्ट्र में बाइडेन ने कहा कि रूस ने यूक्रेन में ‘‘क्रूर और अनावश्यक युद्ध’ छेड़ कर विश्व संगठन के चार्टर की मूल भावना का निर्लज्जता से उल्लंघन किया है. उन्होंने कहा कि आज ही के दिन, राष्ट्रपति पुतिन ने अप्रसार व्यवस्था की जिम्मेदारियों के प्रति लापरवाह होकर यूरोप के खिलाफ परमाणु धमकियां दीं. रूस लड़ाई में शामिल होने के लिए और सैनिकों को बुला रहा है. क्रेमलिन यूक्रेन के कुछ हिस्सों पर कब्जा करने की कोशिश करने के लिए एक दिखावटी जनमत संग्रह आयोजित कर रहा है.\n\nजो बाइडेन ने और क्या कुछ कहा?\n\nजो बाइडेन ने कहा कि यह युद्ध यूक्रेन के एक राज्य के रूप में अस्तित्व के अधिकार को खत्म करने के बारे में है. आप जो भी हैं, जहां भी रहते हैं, जो कुछ भी आप मानते हैं, ये जो हो रहा है आपको चिंतित कर देगा. इसलिए महासभा में 141 देश एक साथ आए और यूक्रेन के खिलाफ रूस के युद्ध की निंदा की.\n\n\"किसी देश के क्षेत्र को बलपूर्वक जब्त नहीं कर सकते\"\n\nअमेरिकी राष्ट्रपति ने कहा कि आप की तरह, संयुक्त राज्य अमेरिका चाहता है कि यह युद्ध उचित शर्तों पर समाप्त हो, जिन शर्तों पर हम सभी ने हस्ताक्षर किए हैं, कि आप किसी देश के क्षेत्र को बलपूर्वक जब्त नहीं कर सकते. इस रास्ते में खड़ा एकमात्र देश रूस है.\n\nरूस के राष्ट्रपति ने दी थी चेतावनी\n\nबता दें कि, रूस के राष्ट्रपति व्लादिमीर पुतिन (Vladimir Putin) ने पश्चिमी देशों से तनाव के बीच बुधवार को आंशिक सैन्य लामबंदी (Partial Military Mobilization) का आदेश जारी किया है. उन्होंने पश्चिमी देशों खासतौर पर अमेरिका को कड़ी चेतावनी भी दी थी. उन्होंने कहा था कि देश में अब तीन लाख रिजर्व सैनिकों को तैनात किया जाएगा. रूस-यूक्रेन युद्ध (Russia Ukraine War) को शुरू हुए 200 से ज्यादा दिन बीत चुके हैं, जो अभी भी जारी है. अब तक दोनों तरफ से हजारों लोगों की मौत हो चुकी है.\n\nये भी पढ़ें-\n\nUkraine-Russia War: 'विफलता का सबूत है सैनिक जुटाने का ऐलान', पुतिन के फैसले पर ब्रिटेन के रक्षा मंत्री का निशाना\n\nChina: इस्लाम को चीन के अनुरूप ढालें', शी जिनपिंग की पार्टी के नेता का फरमान",
    "North Korea News: उत्तर कोरिया ने रूस को हथियार देने की खबरों को किया खारिज, अमेरिका को मुंह बंद रखने की हिदायत": "उत्तर कोरिया के तानाशाह किम जोंग उन और रूस के राष्ट्रपति व्लादिमीर पुतिन (फाइल फोटो)\n\nNorth Korea on Weapons: उत्तर कोरिया (North Korea) ने यूक्रेन (Ukraine) में जंग के दौरान रूस को हथियारों और गोला-बारूद निर्यात करने की खबरों को खारिज कर दिया है. उत्तर कोरिया का कहना है कि उसने यूक्रेन में युद्ध के दौरान रूस (Russia) को कोई हथियार निर्यात नहीं किया है और ना ही ऐसा करने की उसकी कोई योजना है. उत्तर कोरिया ने अमेरिका (America) पर अफवाह फैलाने का आरोप लगाते हुए कहा है कि अमेरिकी खुफिया रिपोर्ट हमारे देश की छवि को खराब करने का एक प्रयास है. स्टेट मीडिया रिपोर्ट के मुताबिक एक उत्तर कोरियाई रक्षा अधिकारी ने अमेरिका (US) को हिदायत देते हुए कहा है कि लापरवाही के साथ कोई टिप्पणी न करें और अपना मुंह बंद रखें.\n\nरूस को हथियार देने की खबरों को किया खारिज\n\nरूस और यूक्रेन में जंग के बीच इस महीने की शुरुआत में जो बाइडेन प्रशासन के अधिकारियों ने अमेरिकी खुफिया आकलन की पुष्टि करते हुए कहा था कि रूस उत्तर कोरिया से हथियार खरीदने की प्रक्रिया में था, जिसमें लाखों तोपखाने के गोले और रॉकेट शामिल थे. मॉस्को द्वारा अमेरिकी खुफिया रिपोर्ट को फर्जी बताने के हफ्तों बाद उत्तर कोरिया को बयान आया है.\n\nUS पर छवि खराब करने की कोशिश का आरोप\n\nउत्तर कोरियाई अधिकारी ने जोर देकर कहा कि प्योंगयांग ने कभी भी देश के खिलाफ संयुक्त राष्ट्र सुरक्षा परिषद के प्रतिबंधों को मान्यता नहीं दी है. आधिकारिक कोरियन सेंट्रल न्यूज एजेंसी द्वारा प्रकाशित बयान के अनुसार, अधिकारी ने कहा कि सैन्य उपकरणों का निर्यात और आयात एक संप्रभु राष्ट्र के लिए एक वैध अधिकार है. अमेरिकी खुफिया रिपोर्ट हमारे उत्तर कोरिया की छवि को खराब करने की कोशिश है.\n\nरूस को हथियार देने की योजना नहीं\n\nउत्तर कोरियाई अधिकारी ने कहा कि हमने पहले कभी रूस (Russia) को हथियार (Weapons) या गोला-बारूद का निर्यात नहीं किया है और हम उन्हें निर्यात करने की योजना नहीं बनाएंगे. यह निश्चित नहीं है कि अफवाह कहां से आई, जिसे अमेरिका (US) फैला रहा है, लेकिन इसका उद्देश्य डीपीआरके यानी डेमोक्रेटिक पीपुल्स रिपब्लिक ऑफ कोरिया की छवि खराब करना है.\n\nये भी पढ़ें:\n\nRussia Ukraine War: पुतिन ने जैसे ही किया मोर्चे पर 3 लाख रिजर्व सैनिक भेजने का एलान, गूगल पर रूसी सर्च करने लगे- घर बैठे कैसे तोड़ें अपने हाथ?\n\nRussia: व्लादिमीर पुतिन के ऐलान से सहमे लोग ! देश छोड़कर भागने को मजबूर, सभी फ्लाइट्स हुईं बुक",
    "Russia-China Swift alternative: रूस का जो भी कदम है, वो चीन की राह में है!": "{\"_id\":\"6319abdc428bb25cff5222d3\",\"slug\":\"russia-china-swift-alternative-russian-vtb-bank-launches-transfers-in-chinese-yuan-bypassing-swift\",\"type\":\"story\",\"status\":\"publish\",\"title_hn\":\"Russia-China Swift alternative: रूस का जो भी कदम है, वो चीन की राह में है!\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nRussia-China Swift alternative: रूस का जो भी कदम है, वो चीन की राह में है!\n\nवर्ल्ड डेस्क, अमर उजाला, मास्को Published by: Published by: Harendra Chaudhary Updated Thu, 08 Sep 2022 02:16 PM IST\n\nसार Russia-China Swift alternative: रूसी राष्ट्रपति व्लादीमीर पुतिन के निकट सूत्रों ने कहा है- ‘नया सिस्टम रूस और चीन के बीच बढ़ रही रणनीतिक भागीदारी की एक और मिसाल है।’ अमेरिकी मीडिया में आई टिप्पणियों में कहा गया है कि युवान आधारित भुगतान सिस्टम शुरू कर रूस असल में चीन की योजना को लागू कर रहा है...\n\nविज्ञापन\n\nख़बर सुनें\n\nख़बर सुनें\n\nरूस के सरकारी बैंक वीटीबी ने एक ऐसा सिस्टम बना लेने का एलान किया है, जिसके जरिए बिना स्विफ्ट का इस्तेमाल किए रूस चीन को उसकी मुद्रा युवान में भुगतान करने में सक्षम हो जाएगा। बीते फरवरी में यूक्रेन पर रूस के हमले के बाद पश्चिमी देशों ने अंतरराष्ट्रीय भुगतान के सिस्टम सोसायटी फॉर वर्ल्डवाइड इंटरबैंक फाइनेंशियल टेलीकॉमनिकेशन (स्विफ्ट) से निकाल दिया था। उसके बाद से रूस, चीन सहित अलग-अलग देशों को आपसी मुद्राओं की अदला-बदली के जरिए भुगतान करता रहा है। लेकिन ये प्रक्रिया पेचीदा रही है। रूस ने कहा है कि नया सिस्टम चालू होने के साथ अब चीन और रूस के संबंध और मजबूत होंगे। रूसी राष्ट्रपति व्लादीमीर पुतिन के निकट सूत्रों ने कहा है- ‘नया सिस्टम रूस और चीन के बीच बढ़ रही रणनीतिक भागीदारी की एक और मिसाल है।’ अमेरिकी मीडिया में आई टिप्पणियों में कहा गया है कि युवान आधारित भुगतान सिस्टम शुरू कर रूस असल में चीन की योजना को लागू कर रहा है। चीन साल 2049 तक अमेरिकी मुद्रा डॉलर की अंतरराष्ट्रीय भुगतान की मुद्रा की हैसियत खत्म कर देने का लक्ष्य लेकर चल रहा है। वह डॉलर की जगह युवान को लाना चाहता है। पिछले फरवरी के बाद से रूस में युवान की मांग काफी बढ़ चुकी है। पश्चिमी देशों के प्रतिबंधों को बेअसर बनाने में चीन ने रूस की मदद की। उसने रूस से कच्चे तेल और गैस का आयात बढ़ा दिया। रूस में जन्मी अमेरिकी खुफिया विशेषज्ञ रेबेकाह कॉफलर ने अमेरिकी टीवी चैनल फॉक्स न्यूज से कहा- ‘रूस और चीन स्वाभाविक रूप से सहयोगी देश नहीं हैं। लेकिन बाइडन प्रशासन की नीतियों ने दोनों को करीब आने को मजबूर किया है। रूसी बैंकों को स्विफ्ट से बाहर करना और रूस पर व्यापक प्रतिबंध लगाना नैतिक रूप से अमेरिकियों को चाहे जितना आकर्षक कदम लगते हों, लेकिन ये व्यावहारिक नहीं हैं। दीर्घकालिक रूप से उनका वैश्विक वित्तीय प्रणाली में डॉलर की भूमिका पर विनाशकारी असर होगा।’ कॉफलर ‘पुतिन्स प्लेबुकः रशियाज सीक्रेट प्लान टू डिफीट अमेरिका’ नाम की किताब की लेखिका भी हैं। वीटीबी बैंक के सीईओ आंद्रेई कोस्तिन ने कहा है कि नए सिस्टम से रूसी कारोबारियों को बिना यूरो या डॉलर का इस्तेमाल किए चीन से कारोबार करने में मदद मिलेगी। उन्होंने कहा- ‘नई हकीकत हमें अंतरराष्ट्रीय भुगतान में डॉलर और यूरो को ठुकराने की तरफ ले जा रही है। नया सिस्टम शुरू होने से रूसी कंपनियों और व्यक्तियों के लिए अपने चीनी पार्टनरों के साथ काम करना बेहद आसान हो जाएगा। इससे रूस में युवान की लोकप्रियता बढ़ेगी।’ वीटीबी बैंक ने ये एलान मंगलवार को किया। उसके एक दिन पहले रूसी राष्ट्रपति व्लादीमीर पुतिन ने अपने देश की नई विदेश नीति का दस्तावेज जारी किया था। ये नीति ‘रूसी दुनिया’ की अवधारणा पर आधारित है। विश्लेषकों ने कहा है कि इस नीति के जरिए पुतिन ने एक बार फिर यूक्रेन पर रूसी हमले को जायज ठहराया है। 31 पेज के इस दस्तावेज में कहा गया है कि रूसी दुनिया की परंपराओं और आदर्शों की सुरक्षा और उन्हें आगे बढ़ाना रूस की आधिकारिक नीति होगी। यूक्रेन पर रूस ने हमला दोनबास इलाके में रहने वाली रूसी मूल की आबादी की रक्षा के नाम पर किया था।",
    "Russia Ukraine Crisis: यूक्रेनी बांध पर रूस की सेना का मिसाइल हमला, सामूहिक कब्र में मिलीं 400 से ज्यादा लाशें": "{\"_id\":\"6323be89c0226e78844cd6b3\",\"slug\":\"russia-ukraine-crisis-russian-army-missile-attack-on-ukrainian-dam-440-dead-bodies-found-in-mass-grave\",\"type\":\"story\",\"status\":\"publish\",\"title_hn\":\"Russia Ukraine Crisis: यूक्रेनी बांध पर रूस की सेना का मिसाइल हमला, सामूहिक कब्र में मिलीं 400 से ज्यादा लाशें\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nRussia Ukraine Crisis: यूक्रेनी बांध पर रूस की सेना का मिसाइल हमला, सामूहिक कब्र में मिलीं 400 से ज्यादा लाशें\n\nन्यूयॉर्क टाइम्स न्यूज सर्विस, कीव। Published by: Published by: योगेश साहू Updated Fri, 16 Sep 2022 05:38 AM IST\n\nसार रूसी राष्ट्रपति व्लादिमिर पुतिन पर जानलेवा हमले की कोशिश की खबरें हैं। हमले में पुतिन बाल-बाल बच गए। हालांकि, रूस ने इसकी पुष्टि नहीं की है, लेकिन द मिरर की रिपोर्ट के मुताबिक, उनकी लिमोजिन कार के पास बम फेंका गया।\n\nविज्ञापन\n\nख़बर सुनें\n\nख़बर सुनें\n\nरूसी सेना पर भारी पड़ रहे यूक्रेनी बल से बौखलाकर रूस ने यूक्रेन के क्रिवी रिह शहर के एक बड़े बांध को निशाना बनाया है। इससे लोगों के घरों में पानी घुस गया। उधर, इजियम शहर में स्थानीय पुलिस के हवाले से एक सामूहिक कब्र में 400 से ज्यादा लाशें मिलने की खबर सामने आई है।\n\n\n\nजानकारी के अनुसार, रूसी सेना ने यूक्रेनी राष्ट्रपति वोलोदिमीर जेलेंस्की के गृह नगर क्रिवी रिह के पास इनहुलेत्स नदी पर पर बने एक बांध को आठ क्रूज मिसाइलों से उड़ा डाला। इससे शहर के बड़े हिस्से में बाढ़ का पानी लोगों के घरों में घुस आया। फिलहाल शहर के निवासियों को बाहर निकाला जा रहा है।\n\n\n\nक्रिवी रिह शहर के सैन्य प्रशासन प्रमुख ऑलेक्जेंद्र विलकुल ने बताया कि इन ताजा हमलों के चलते शहर के दो जिलों में 22 सड़कें तबाह हो गई हैं। उधर जेलेंस्की ने रूस को आतंकी देश बताते हुए कहा कि वह सेना के साथ नागरिकों से भी युद्ध लड़ रहा है। यह बताता है कि वह एक कमजोर देश है।\n\n\n\nशहर की सबसे बड़ी हाइड्रोटेक्निकल संरचना पर रूसी मिसाइलों के इस हमले के बाद इनहुलेत्स नदी ने क्षेत्र के कई हिस्सों में तबाही मचा दी। हालांकि इस घटना में किसी के हताहत होने के समाचार नहीं हैं। शहर के मेयर ने कहा, बाढ़ के हालात पर तुरंत काबू पा लिया गया। उन्होंने कहा, यूक्रेनी सेना रूस द्वारा कब्जाए क्षेत्रों पर पुन: नियंत्रण हासिल कर रही है, इससे रूस बौखला उठा है।\n\n\n\nसामूहिक कब्र में मिलीं 440 लाशें\n\nस्थानीय और अंतरराष्ट्रीय मीडिया ने क्षेत्रीय पुलिस का हवाला देते हुए बताया सामूहिक कब्र मिलने की खबर दी है। बताया गया है कि यूक्रेनी अधिकारियों को पूर्वी शहर इजियम में एक सामूहिक कब्र में 440 से अधिक शव मिले हैं। बीते दिनों यहां से यूक्रेनी सैन्य बलों ने रूसी सैनिकों खदेड़ दिया था।\n\n\n\nपुतिन पर जानलेवा हमले की कोशिश : रिपोर्ट\n\nरूसी राष्ट्रपति व्लादिमिर पुतिन पर जानलेवा हमले की कोशिश की खबरें हैं। हमले में पुतिन बाल-बाल बच गए। हालांकि, रूस ने इसकी पुष्टि नहीं की है, लेकिन द मिरर की रिपोर्ट के मुताबिक, उनकी लिमोजिन कार के पास बम फेंका गया। रिपोर्ट में दावा है कि कार से घर लौटते वक्त हमला हुआ। पुतिन के बॉडीगार्ड समेत अन्य को निलंबित कर हिरासत में ले लिया गया है।\n\n\n\nकार हादसे में घायल हुए यूक्रेन के राष्ट्रपति\n\nयूक्रेन के राष्ट्रपति वोलोदिमीर जेलेंस्की की कार बृहस्पतिवार तड़के एक अन्य वाहन से उस समय टकरा गई, जब वह एक युद्ध क्षेत्र का दौरा करके कीव लौट रहे थे। प्रवक्ता सर्गेई निकिफोरोव ने बताया, एक यात्री वाहन राष्ट्रपति के काफिले से टकरा गया। राष्ट्रपति सुरक्षित हैं।\n\n\n\nयुद्ध को लेकर गुटेरस-पुतिन में चर्चा\n\nविश्व निकाय के महासचिव एंतोनियो गुटेरस ने कहा कि उन्होंने रूसी राष्ट्रपति व्लादिमीर पुतिन से यूक्रेन के काला सागर बंदरगाहों के माध्यम से रूसी उर्वरक निर्यात पर बात की।",
    "Russia Ukraine War: यूक्रेन में जनमत संग्रह के बीच रूस का हमला, पश्चिमी देशों ने कहा- और कड़े प्रतिबंध लगाएंगे": "Russia Ukraine War: यूक्रेन में जनमत संग्रह के बीच रूस का हमला, पश्चिमी देशों ने कहा- और कड़े प्रतिबंध लगाएंगे\n\nRussia Ukraine War यूक्रेन में जनमत संग्रह के बीच रूस ने ताजा हमले किए हैं। रूसी सेना नागरिक सुविधाओं को निशाना बना रही है। जनमत संग्रह को अमेरिकी राष्ट्रपति जो बाइडन ने रूसी जालसाजी बताया है। जबकि पश्चिमी देशों ने कहा है कि रूस पर और कड़े प्रतिबंध लगाएंगे।\n\nकीव, एपी। Russia Ukraine War: पूर्व और दक्षिण यूक्रेन में जारी जनमत संग्रह के बीच रूसी सेना ने यूक्रेन के शहरों पर ताजा हमले किए हैं। बताया गया है कि इन हमलों में यूक्रेन की ढांचागत सुविधाओं पर प्रहार किया गया है। अमेरिकी राष्ट्रपति जो बाइडन ने कहा है कि यूक्रेन में रूसी जनमत संग्रह एक जालसाजी है जिसे अमेरिका कभी मान्यता नहीं देगा। जबकि रूसी राष्ट्रपति पुतिन के हाल के परमाणु हथियार के इस्तेमाल के संकेत को पश्चिमी देशों ने गंभीरता से लेते हुए कहा है कि रूस ने धमकी देना बंद न किया तो उस पर और ज्यादा कड़े प्रतिबंध लगाए जाएंगे।\n\nरूसी मिसाइल हमले में एक व्यक्ति की मौत\n\nजपोरीजिया के गवर्नर ओलेक्जेंडर स्तारुख ने बताया है कि डेनिपर नदी के किनारे बसे शहर में रूसी मिसाइल के हमले में एक रिहायशी इमारत को नुकसान हुआ है और एक व्यक्ति की मौत हुई है।\n\nरूसी सेना ने पेचनिही बांध को बनाया निशाना\n\nब्रिटेन के रक्षा मंत्रालय ने कहा है कि रूसी सेना ने सिवर्सक्यी डोनेट्स नदी पर बने पेचेनिही बांध को निशाना बनाया है। इससे पहले रूसी सेना ने क्रिवी रिह नदी पर बने बांध को निशाना बनाया था। इसके कारण नजदीकी इलाकों में बाढ़ आ गई थी।\n\nयूक्रेन में जनमत संग्रह जारी\n\nइस महीने कई इलाके हाथ से निकल जाने के बाद रूसी सेना ने यूक्रेन में नुकसान पहुंचाने वाले हमले बढ़ा दिए हैं। इस बीच यूक्रेन में रूस के कब्जे वाले लुहांस्क, डोनेट्स, खेरसान और जपोरीजिया क्षेत्रों में जनमत संग्रह जारी है। इसमें क्षेत्र के लोगों से रूस में शामिल होने के लिए राय मांगी जा रही है। 23 को शुरू हुआ जनमत संग्रह 27 सितंबर तक चलेगा।\n\nलोगों को धमका रही रूसी सेना\n\nयूक्रेन और पश्चिमी देशों का कहना है कि प्रस्ताव के पक्ष में मतदान के लिए रूसी सेना लोगों को धमका रही है। यूक्रेन में तीन लाख आरक्षित सैनिकों की तैनाती की घोषणा के बाद रूस के कुछ इलाकों के लोगों में बेचैनी बताई जा रही है।\n\nदेश छोड़कर भाग रहे युवा\n\nअपुष्ट सूत्रों के अनुसार लोग सेना में जाने के अनिच्छुक हैं और देश छोड़कर भाग रहे हैं। लेकिन रूसी राष्ट्रपति के कार्यालय क्रेमलिन ने ऐसी खबरों को गलत करार देते हुए उनका खंडन किया है।\n\nये भी पढ़ें: रूस और यूक्रेन के बीच 271 कैदियों की अदला-बदली, यूक्रेन ने पुतिन के खास विपक्षी नेता मेदवेदचुक को रिहा किया\n\nये भी पढ़ें: Russia Ukraine Crisis: रूसी नागरिक कर रहे देश छोड़ने की कोशिशें, कहीं पुतिन का आदेश पड़ न जाए सत्‍ता पर भारी!",
    "Sanctions on Russia: रूस पर प्रतिबंधों के नाकाम रहने से अमेरिका सरकार में अब है गहरी मायूसी": "{\"_id\":\"632845def7e14217a012a547\",\"slug\":\"sanctions-on-russia-us-government-now-deeply-disappointed-with-the-failure\",\"type\":\"story\",\"status\":\"publish\",\"title_hn\":\"Sanctions on Russia: रूस पर प्रतिबंधों के नाकाम रहने से अमेरिका सरकार में अब है गहरी मायूसी\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nSanctions on Russia: रूस पर प्रतिबंधों के नाकाम रहने से अमेरिका सरकार में अब है गहरी मायूसी\n\nवर्ल्ड डेस्क, अमर उजाला, वाशिंगटन Published by: Published by: Harendra Chaudhary Updated Mon, 19 Sep 2022 04:32 PM IST\n\nसार Sanctions on Russia: अधिकारियों के मुताबिक बाइडन प्रशासन यह अनुमान नहीं लगा पाया कि प्रतिबंधों के कारण तेल और गैस की कीमतें आसमान पर पहुंच जाएंगी। साथ ही उसे यह अनुमान भी नहीं था कि भारत और चीन जैसे देश रूस से तेल की अधिक खरीदारी करके उसके मददगार बन जाएंगे...\n\nविज्ञापन\n\nख़बर सुनें\n\nख़बर सुनें\n\nजो बाइडन प्रशासन के वरिष्ठ अधिकारी इस बात से मायूस हैं कि पश्चिमी प्रतिबंधों का रूस पर वैसा असर नहीं हुआ, जैसा यहां सोचा गया था। रूसी अर्थव्यवस्था इन प्रतिबंधों को अब तक झेल गई है। लेकिन इन अधिकारियों का अनुमान है कि अगले साल तक इन प्रतिबंधों का बहुत खराब असर रूस को झेलना होगा। अमेरिकी अधिकारियों से बातचीत के आधार पर एक रिपोर्ट टीवी चैनल सीएनएन ने अपनी वेबसाइट पर छापी है। इसके मुताबिक सख्त प्रतिबंध लगाने का मकसद यह था कि उससे रूस की यूक्रेन में युद्ध जारी रखने की क्षमता खत्म हो जाए। साथ ही रूस में आम लोगों का जीवन बेहद मुश्किल हो जाए, जिससे जनमत राष्ट्रपति व्लादिमीर पुतिन के खिलाफ हो जाएगा। लेकिन अब तक ऐसा कुछ नहीं हुआ है। अमेरिकी अधिकारियों के मुताबिक अंतरराष्ट्रीय बाजार में कच्चे तेल और गैस की कीमत में भारी बढ़ोतरी का फायदा रूस को मिला है। इससे कम तेल और गैस बेच कर भी उसने पहले से से ज्यादा रकम कमा ली है। फिनलैंड की संस्था सेंटर फॉर रिसर्च ऑन एनर्जी एंड क्लीन एयर के आंकड़ों के मुताबिक युद्ध के पहले 100 दिन में रूस ने यूरोप को तेल, गैस और कोयले के निर्यात से 93 बिलियन यूरो की अतिरिक्त कमाई की। प्रतिबंधों का यह असर जरूर हुआ कि अप्रैल से जून के बीच रूस की अर्थव्यवस्था चार फीसदी सिकुड़ी। लेकिन अमेरिकी अधिकारियों के इस अनुमान से यह बहुत कम है। इन अधिकारियों ने इस अवधि में रूसी अर्थव्यवस्था में 15 फीसदी की सिकुड़न आने की भविष्यवाणी की थी। एक वरिष्ठ अमेरिकी अधिकारी ने सीएनएन से कहा- ‘हम उम्मीद कर रहे थे कि अंतरराष्ट्रीय भुगतान के सिस्टम स्विफ्ट से रूस को बाहर करने औऱ उसके बैंकों को प्रतिबंधित करने से रूस की अर्थव्यवस्था गड्ढे में चल जाएगी। हमें अनुमान था कि सितंबर आते-आते रूस आज की तुलना में काफी कमजोर हो जाएगा।’ एक अन्य अधिकारी सीएनएन से कहा कि बाइडन प्रशासन को उम्मीद थी कि सितंबर आते-आते रूस अति पीड़ा झेलने की स्थिति में होगा। हालांकि कुछ अधिकारी अब दावा कर रहे हैं कि प्रतिबंध लगाते वक्त यह अंदाजा था कि इन असर मध्य से दीर्घ अवधि में जाकर दिखेगा। सीआईए के निदेशक बिल बर्न्स ने पिछले हफ्ते एक साइबर कॉन्फ्रेंस के दौरान कहा था- रूसी अर्थव्यवस्था को दीर्घकालिक नुकसान होना तय है। रूस की कई पीढ़ियां इन प्रतिबंधों का असर झेलेंगी। अधिकारियों के मुताबिक बाइडन प्रशासन यह अनुमान नहीं लगा पाया कि प्रतिबंधों के कारण तेल और गैस की कीमतें आसमान पर पहुंच जाएंगी। साथ ही उसे यह अनुमान भी नहीं था कि भारत और चीन जैसे देश रूस से तेल की अधिक खरीदारी करके उसके मददगार बन जाएंगे। अमेरिकी विदेश मंत्रालय में काम कर चुके प्रतिबंध विशेषज्ञ जेसॉन ब्लेजेकिस ने सीएनएन से कहा- ‘हमने इन संभावनाओं को कम करके आंका। प्रतिबंधों से रूसी अर्थव्यवस्था में गिरावट निश्चित रूप से आई है, लेकिन यह उतनी नहीं है, जितनी यहां लोगों ने अनुमान लगाया था।’ अब कुछ अमेरिकी प्रतिबंधों की नाकामी का दोष यूरोप पर मढ़ रहे हैं। एक अधिकारी ने कहा- ‘हम वर्षों से यह चेतावनी दे रहे थे कि यूरोप को रूसी ऊर्जा पर अपनी निर्भरता खत्म करनी चाहिए। लेकिन वे तैयार तब हुए, जब काफी देर हो चुकी थी।’",
    "रूस पर भारत से बदला लेने के लिए अमेरिका ने पाकिस्तान के लिए उठाया बड़ा कदम?": "पाकिस्तान की सुरक्षा उपकरणों के रखरखाव के लिए की गई आर्थिक सहायता को लेकर अमेरिका ने अपनी ओर से सफाई पेश की है. दरअसल, अमेरिका की पाकिस्तान को मदद से भारत नाखुश बताया जा रहा था, जिस पर अब यूएस ने इस मामले में पक्ष साफ किया है. यूएस असिस्टेंट सेक्रेटरी ऑफ डिफेंस एली रेटनर ने कहा है कि हमने पाकिस्तान की एफ-16 के रखरखाव के लिए आर्थिक मदद भारत के रूस से संबंध होने की वजह से कोई संदेश देने के इरादे से नहीं की है.\n\nगुरुवार को मीडिया के कुछ लोगों और बुद्धिजीवियों के साथ वर्चुअल बातचीत करते हुए एली रेटनर ने आगे कहा कि अमेरिकी सरकार ने यह फैसला पाकिस्तान के साथ डिफेंस पार्टनरशिप में अमेरिकी हितों को देखते हुए किया है. दोनों देशों की पार्टनरशिप आतंकवाद और परमाणु सुरक्षा पर केंद्रित है.\n\nएली रैटलर ने आगे कहा कि यह ऐसा मुद्दा है, जिसपर हमने अपने भारतीय समकक्षों को भी शामिल किया और घोषणा से पहले उन्हें डील की जानकारी भी दी थी. रैटलर ने आगे कहा कि उन्होंने अपने दिल्ली दौरे पर भी इस बात की जानकारी दी थी. रैटनर ने कहा कि वे इस फैसले को लेकर जितना हो सके, उतना पारदर्शी होना चाहते थे, इसी वजह से पहले ही इस बारे में जानकारी भी दी गई.\n\nबता दें कि 7 सितंबर को जो बाइडन प्रशासन की ओर से पाकिस्तान को एफ-16 फाइटर जेट समेत अन्य सुरक्षा उपकरणों ( अमेरिका निर्मित ) के रखरखाव के लिए 450 मिलियन डॉलर की आर्थिक मदद को हरी झंडी दी गई थी. अमेरिका ने कहा था कि इस प्रोग्राम के तहत सिर्फ सुरक्षा उपकरणों के मेंटेनेंस के लिए पैसा दिया गया है, इसमें किसी भी तरह का नया हथियार नहीं शामिल है.\n\nरूस को सलाह पर पीएम मोदी की तारीफ\n\nवहीं एली रैटनर ने प्रधानमंत्री नरेंद्र मोदी की रूसी राष्ट्रपति व्लादिमीर पुतिन को एससीओ मीटिंग के दौरान द्विपक्षीय मुलाकात में यूक्रेन से युद्ध रोकने को लेकर दी गई सलाह की भी तारीफ की. एली रैटनर ने कहा कि पीएम नरेंद्र मोदी ने रूसी राष्ट्रपति से जो कहा, हमें वह अच्छा लगा.\n\nबता दें कि उज्बेकिस्तान में एससीओ मीटिंग के दौरान जब पीएम मोदी ने रूस के राष्ट्रपति व्लादिमीर पुतिन से बातचीत करते हुए कहा था कि यह युद्ध का दौर नहीं है और सब शांति चाहते हैं. पीएम मोदी की बात पर पुतिन ने कहा था कि वे भी चाहते हैं कि यूक्रेन से युद्ध जल्द समाप्त हो.\n\nरूस और भारत के संबंधों पर नरमी\n\nएली रैटनर ने साफ करते हुए कहा दिया कि भारत और रूस के संबंधों की वजह से भारत पर दबाव डालने के लिए पाकिस्तान की मदद नहीं की गई. अमेरिका ने भारत और रूस के जिन संबंधों की बात की हैं, उनमें सबसे ज्यादा भारत और रूस में तेल की डील है.\n\nदोनों देशों के बीच यह डील उस समय हुई, जब दुनिया में यूक्रेन और रूस के बीच युद्ध छिड़ा हुआ है और अमेरिकी समेत कई पश्चिमी देशों ने युद्ध न रोकने की वजह से रूस पर आर्थिक प्रतिबंध लगाए हैं. ऐसे में भारत ने बिना किसी परवाह किए रूस से सस्ते दाम पर तेल की डील की और सप्लाई भी शुरू हो गई. अमेरिका ने इस बात पर नाराजगी भी जताई और कहा कि भारत के ऐसा करने से रूस पर लगे पश्चिमी प्रतिबंध कमजोर पड़ जाएंगे.\n\nभारत ने इस मामले में अमेरिका की आपत्ति को लेकर कहा कि अपने देशवासियों के हितों में फैसले लेने में भारत पूरी तरह सक्षम है. भारत जो भी फैसला करता है, वह अपने लोगों के हितों को देखते हुए करता है.\n\nभारत की रूस पर निर्भरता कम करना चाहता है अमेरिका\n\nभारत और रूस के कई क्षेत्रों में मजबूत कारोबारी संबंध हैं. खासतौर पर दोनों देशों के बीच हथियारों की खरीदारी और ऊर्जा क्षेत्र में बड़ा व्यापार है. ऐसे में अमेरिका अब रूस पर भारत की निर्भरता कम करने की कोशिश कर रहा है.\n\nअमेरिकी विदेश विभाग ने कहा है कि भारत की रूस पर निर्भरता कम करने के लिए अमेरिका नए विकल्प देने में भारत की मदद करना चाहता है. अमेरिका ने कहा कि भारत अब रूस पर काफी ज्यादा निर्भर है, पिछले 40 सालों में भारत ने खुद ही रूस पर अपनी निर्भरता बढ़ाई है. लेकिन भारत को यह समझना चाहिए कि नए बाजारों में भी अच्छे लाभ का मौका है.",
    "रूस की प्राइवेट आर्मी जो भाड़े पर मचाती है कोहराम, इतने पैसों में कोई भी कर सकता है हायर!": "हाइलाइट्स वैगनर समूह के लड़ाके देश के अतिरिक्त लीबिया, सीरिया, मध्य अफ्रीकी गणराज्य और माली, सहित अन्य देशों में लड़ चुके 1 मई 2014 को, रूसी देशभक्तों के एक समूह का जन्म हुआ, जिसे बाद में वैगनर बटालियन कहा जाने लगा एक रिपोर्ट के मुताबिक वैगनर समूह के 400 से अधिक भाड़े के सैनिकों को ज़ेलेंस्की की हत्या के लिए कीव भी भेजा गया था\n\nमॉस्को. रूसी व्यवसायी और पुतिन के करीबी माने जाने वाले येवगेनी प्रिगोझिन (Russian businessman Yevgeny Prigozhin) द्वारा निजी सैन्य कंपनी की स्थापना किये जाने की बात ने सबको चौंका दिया है. न्यूज एजेंसी रॉयटर्स की एक रिपोर्ट के अनुसार प्रिगोझिन ने कहा कि उन्होंने 2014 में वैगनर ग्रुप (Wagner Group private military company) की स्थापना की थी जिसके भाड़े के सैनिकों (mercenaries) ने पैसे लेकर कई युद्ध में भाग लिया है. रिपोर्ट के मुताबिक वैगनर समूह के लड़ाके देश के अतिरिक्त लीबिया, सीरिया, मध्य अफ्रीकी गणराज्य और माली सहित अन्य देशों में लड़ चुके हैं.\n\nयह खुलासा प्रिगोझिन की कॉनकॉर्ड कैटरिंग फर्म की प्रेस सेवा ने एक रूसी समाचार साइट के प्रश्न पर किया है जहां सोशल नेटवर्क VKontakte पर उनसे उनके वैगनर समूह के साथ संबंध पर चर्चा की जा रही थी. प्रिगोझिन ने आगे कहा कि उन्होंने खुद पुराने हथियारों को साफ किया, खुद बुलेटप्रूफ जैकेट को ठीक किया और ऐसे एक्सपर्ट्स से मिले जो उनकी सहायता कर सकते थे. उन्होंने बताया कि उसके बाद 1 मई 2014 को, देशभक्तों के एक समूह का जन्म हुआ, जिसे बाद में वैगनर बटालियन कहा जाने लगा. वहीं प्रिगोझिन की कॉनकॉर्ड कैटरिंग फर्म ने रॉयटर्स को बयान के सत्य होने की पुष्टि भी की है.\n\nप्रिगोझिन है पुतिन के करीबी\n\nअपनी कंपनी के सरकार के साथ खानपान के अनुबंधों के कारण प्रिगोझिन को पुतिन का शेफ भी कहा जाता है. प्रिगोझिन की पुतिन के साथ नजदीकी और वैगनर में उनकी भूमिका के लिए संयुक्त राज्य और यूरोपीय संघ ने उन पर कई प्रतिबंध लगाए हुए हैं. साथ ही अमेरिका प्रिगोझिन पर आरोप भी लगा चुका है कि एक ट्रोल आर्मी की मदद से उन्होंने अमेरिकी चुनावों को प्रभावित करने की कोशिश की थी. वैगनर पर यूक्रेन के पूर्वी डोनबास क्षेत्र में रूस समर्थक अलगाववादियों को सहायता प्रदान करने के आरोप भी लगते आए हैं.\n\nक्या होते हैं मसनरी\n\nमसनरी ऐसे लोगों की फौज होती है जो पैसों के लिए युद्ध में भाग लेती है. ऐसे सैनिक किसी भी सेना या देश के लिए लड़ाई करते हैं और फीस के तौर पर मोटी रकम वसूलते हैं. जिनेवा कन्वेंशन के मुताबिक भाड़े के सैनिक या मसनरी को आम सैनिकों की तरह वैध लड़ाकों के रूप में मान्यता प्राप्त नहीं है और उन्हें सशस्त्र बलों के कब्जे वाले सेवा कर्मियों के समान कानूनी सुरक्षा प्रदान करने की आवश्यकता भी नहीं है. दुनिया के कई देशों ने भाड़े के सैनिकों के लिए बेहद कठोर कानून बनाए हुए हैं जो उनके नागरिकों को मसनरी बनने से रोकते हैं.\n\nक्या है वैगनर ग्रुप\n\nवैगनर ग्रुप एक रूसी अर्धसैनिक संगठन है जिसे भाड़े के सैनिकों का एक नेटवर्क, या अक्सर रूसी राष्ट्रपति व्लादिमीर पुतिन की एक वास्तविक निजी सेना के रूप में भी देखा जाता है. वैगनर ग्रुप को अमेरिकी सैन्य अधिकारी एक खूंखार सैन्य संगठन बताते हैं जो यूक्रेन में रूसी सेनाओं का साथ दे रहा है. टाइम्स की एक रिपोर्ट के मुताबिक रूस के वैगनर समूह के 400 से अधिक भाड़े के सैनिकों को यूक्रेन के राष्ट्रपति वलोडिमिर ज़ेलेंस्की की हत्या के लिए कीव भी भेजा गया था. साथ ही अमेरिकी अधिकारियों का कहना है कि उन्होंने युद्ध में वैगनर के शामिल होने के कुछ संकेत भी देखे हैं. हालांकि इन दावों की आज तक पुष्टि नहीं हो सकी है लेकिन समय समय पर अमेरिका वैगनर समूह के यूक्रेन में एक्टिव होने की बात कहता रहता है.\n\nकितना लेते हैं वेतन\n\nमसनरी को भाड़े पर लेने वाले देशों या संगठनों को भारी कीमत भी चुकानी पड़ती है. टाइम्स की ही एक रिपोर्ट के अनुसार यूक्रेन युद्ध में लड़ने के लिए ऐसे एक लड़ाके को प्रति दिन 2000 अमेरिकी डॉलर का ऑफर दिया गया था. भारतीय मुद्रा में बात करें तो ऐसे लड़ाकों को एक दिन के एक लाख 63 हजार रुपये दिए जा रहे थे. वहीं कई मीडिया रिपोर्ट के अनुसार एक मसनरी कमांडर को एक महीने से कम की सर्विस के लिए 5 लाख डॉलर तक दिए जाते हैं जो कि भारतीय मुद्रा में चार करोड़ से अधिक बनते हैं. हालांकि वैगनर ग्रुप द्वारा अपने मसनरी को कितना धन दिया जाता है यह अभी भी एक जांच का विषय बना हुआ है.\n\nTags: Russia, Russia ukraine war, Vladimir Putin",
    "भारत में रूसी राजदूत ने कहा, रूस, भारत और चीन में सहयोग की असाधारण क्षमता, हिंद-प्रशांत क्षेत्र में अमेरिका की पहल की आलोचना": "Russia India and China भारत में रूसी राजदूत डेनिस अलीपोव ने कहा कि रूस-भारत-चीन (आरआइसी) त्रिपक्षीय ढांचे में सहयोग की असाधारण क्षमता है। रूस अब भारत और चीन की सकारात्मक वार्ता को प्रोत्साहित करने में सहयोगात्मक साबित हो सकता है।\n\nनई दिल्ली, एजेंसी। भारत में रूसी राजदूत डेनिस अलीपोव ने कहा कि रूस-भारत-चीन (आरआइसी) त्रिपक्षीय ढांचे में सहयोग की 'असाधारण क्षमता' है। रूस अब भारत और चीन की सकारात्मक वार्ता को प्रोत्साहित करने में सहयोगात्मक साबित हो सकता है। रूस और भारत यह सुनिश्चित करने के लिए पूरी तरह से प्रतिबद्ध हैं कि दोनों रणनीतिक साझेदारों के बीच रक्षा सहयोग यूक्रेन संकट से बाधित न हो और नकारात्मक बाहरी कारकों से पैदा हुईं बाधाओं को प्रभावी ढंग से कम किया जा सके। एस-400 मिसाइल प्रणाली की आपूर्ति के बारे में अलीपोव ने कहा, 'यह निर्धारित कार्यक्रम के अनुसार सुचारू रूप से आगे बढ़ रहा है।'\n\nभारत और चीन के बीच असहमति का जानबूझकर दुरुपयोग\n\nरूसी राजदूत ने रविवार को कहा कि आरआइसी का रुख कुछ शक्तियों की नीतियों से बहुत अलग है जिनका भारत और चीन के बीच असहमति का 'जानबूझकर दुरुपयोग' किया जा रहा है। अलीपोव ने अमेरिका नीत 'हिंद-प्रशांत' पहल की भी निंदा की। उन्होंने इसे 'दूषित नीति' करार दिया, लेकिन 'विभाजनकारी' बयान का समर्थन करने से इन्कार करने के भारत के फैसले की प्रशंसा भी की। राजदूत ने कहा कि आरआइसी क्षेत्र में 'आपसी समझ, विश्वास और स्थिरता' को बढ़ाने में सहायक है और यह सदस्यों देशों के बीच सहयोग और समन्वय बढ़ाने में अधिक योगदान कर सकता है। उन्होंने कहा, 'इसी प्रकार रूस के लिए यह प्राथमिकता वाला प्रारूप है, जिसके बारे में हमारा मानना है कि यह भारत और चीन के बीच सकारात्मक संवाद को प्रोत्साहित करने में सहायक हो सकता है।'\n\nहिंद-प्रशांत क्षेत्र में अमेरिका की विशेष और दूषित नीति\n\nउन्होंने अमेरिका की परोक्ष आलोचना करते हुए कहा, 'इसका रुख निश्चित तौर पर कुछ अन्य शक्तियों की नीति से बहुत अलग है, जो जानबूझकर भारत और चीन के बीच असहमति का दुरुपयोग अपने भू-राजनीतिक खेल के लिए कर रहे हैं।' हिंद-प्रशांत क्षेत्र में रणनीतिक प्रतिस्पर्धा के बीच भारत और रूस के बीच सहयोग के बारे में पूछे जाने पर अलीपोव ने कहा कि 'हिंद प्रशांत' के मुद्दे पर अब तक सहमति नहीं बनी है। उन्होंने कहा, 'हम यह भी अपने दिमाग में रख रहे हैं कि अमेरिका विशेष और दूषित नीति के लिए इस शब्दावली का इस्तेमाल कर रहा है जिसने यूक्रेन संकट बढ़ने से पहले खुले तौर पर रूस को खतरा करार दिया था।'\n\nअलीपोव ने कहा-रूस व भारत रक्षा क्षेत्र में आपसी सहयोग पर प्रतिबद्ध\n\nउन्होंने कहा, 'रूस ही नहीं, अमेरिका बहुपक्षीय प्रारूप को रोकने और अन्य देशों को संघर्ष में धकेलने के लिए ऐसी नीति को प्रोत्साहित कर रहा है।' अलीपोव ने कहा, 'इस संदर्भ में हम भारत के रुख की प्रशंसा करते हैं जिसने विभाजनकारी बयान में शामिल होने से इन्कार कर दिया था।' अलीपोव ने कहा, 'रक्षा क्षेत्र में सहयोग रूस और भारत के बीच रणनीतिक साझेदारी के प्रमुख स्तंभों में से एक है। हमारे दोनों देश यह सुनिश्चित करने के लिए बहुत प्रेरित हैं कि यह सहयोग निर्बाध रूप से जारी रहे।'\n\nरूस द्वारा भारत को सैन्य साजोसामान की समग्र आपूर्ति को लेकर अलीपोव ने कहा कि अगर आपूर्ति और धनराशि के भुगतान में कुछ देरी होती है, तो वे महत्वपूर्ण नहीं होंगे। इस साल रूस और भारत के बीच वार्षिक शिखर सम्मेलन के बारे में पूछे जाने पर अलीपोव ने कोई सीधा जवाब नहीं दिया। उन्होंने कहा, 'हमारे नेताओं के बीच व्यक्तिगत समझ है। वे नियमित संवाद करते हैं और गहरी आपसी समझ रखते हैं। इस साल दोनों नेताओं ने फोन पर चार बार बात की।'",
    "Russia-Ukraine War: रूस को आतंकवादी राज्य घोषित नहीं करेगा अमेरिका, बोला- ऐसा किया तो होंगे गंभीर परिणाम": "{\"_id\":\"63180540c0b09412af2475bf\",\"slug\":\"ukraine-crisis-us-rejects-to-label-russia-state-sponsor-of-terrorism\",\"type\":\"story\",\"status\":\"publish\",\"title_hn\":\"Russia-Ukraine War: रूस को आतंकवादी राज्य घोषित नहीं करेगा अमेरिका, बोला- ऐसा किया तो होंगे गंभीर परिणाम\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nRussia-Ukraine War: रूस को आतंकवादी राज्य घोषित नहीं करेगा अमेरिका, बोला- ऐसा किया तो होंगे गंभीर परिणाम\n\nवर्ल्ड डेस्क, अमर उजाला, वाशिंगटन Published by: Published by: प्रांजुल श्रीवास्तव Updated Wed, 07 Sep 2022 01:38 PM IST\n\nसार व्हाइट हाउस की प्रेस सचिव करीन जीन-पियरे ने कहा, अमेरिकी राष्ट्रपति और हमारा मानना है कि रूस को जवाबदेह ठहराने के लिए आतंकवाद का पदनाम देना सबसे प्रभावी या सबसे मजबूत रास्ता नहीं है। इसके बुरे परिणाम हो सकते हैं।\n\nविज्ञापन\n\nख़बर सुनें\n\nख़बर सुनें\n\nअमेरिका रूस को 'आतंकवाद का राज्य प्रायोजक' देश घोषित नहीं करेगा। व्हाइट हाउस का मानना है कि ऐसा करने से गंभीर परिणाम होंगे और यूक्रेन के विभिन्न क्षेत्रों में पहुंचाई जाने वाली सहायता पर असर पड़ेगा। दरअसल, यूक्रेन ने अमेरिका से मांग की थी कि रूस को आतंकवाद का राज्य प्रायोजक देश घोषित किया जाए।\n\nमंगलवार को एक प्रेसवार्ता को संबोधित करते हुए व्हाइट हाउस की प्रेस सचिव करीन जीन-पियरे ने कहा, अमेरिकी राष्ट्रपति और हमारा मानना है कि रूस को जवाबदेह ठहराने के लिए आतंकवाद का पदनाम देना सबसे प्रभावी या सबसे मजबूत रास्ता नहीं है। उन्होंने कहा, ऐसा करने से यूक्रेन ही नहीं दुनिया के लिए बुरे परिणाम हो सकते हैं।\n\n\n\nअनाज निर्यात हो सकता है बाधित\n\nव्हाइट हाउस की प्रेस सचिव ने कहा, मानवीय विशेषज्ञों और गैर सरकारी संगठनों से हमने बात की है। उनका मानना है कि ऐसा करने से यूक्रेन के क्षेत्रों में सहायता पहुंचाने की क्षमता प्रभावित हो सकती है। इतना ही नहीं यह काला सागर बंदरगाह सौदे को भी खतरे में डाल सकता है, जिसके कारण दुनिया में एक मिलियन टन से अधिक यूक्रेनी खाद्य निर्यात पहुंच रहा है। पियरे ने यह भी कहा कि रूसी राष्ट्रपति व्लादिमीर पुतिन को जवाबदेह ठहराने के अब तक के सभी प्रयासों को कम करके आंका जाएगा।\n\n\n\nहमने पहले ही लागू कर दिए हैं प्रतिबंध\n\nव्हाइट हाउस की प्रेस सचिव ने कहा, रूस को इस तरह के पदनाम दिए जाने के तहत लगाए जाने वाले प्रतिबंध उस पर पहले ही लागू किए जा चुके हैं। रूस को वैश्विक अर्थव्यवस्था से अलग करने के हमारे प्रयासों का महत्वपूर्ण प्रभाव भी पड़ रहा है। उन्होंने कहा, हम रूस की सैन्य आपूर्ति श्रृंखलाओं को बंद कर रहे हैं। इस कारण रूस को युद्ध सामग्री के लिए उत्तर कोरिया पर निर्भर होना पड़ रहा है। अमेरिकी रिपोर्ट्स के मुताबिक, रूस ने लाखों रॉकेट और तोप के गोले खरीदने के लिए उत्तर कोरिया से संपर्क किया है। ऐसा इसलिए है कि अमेरिका व अन्य राष्ट्रों ने रूस पर प्रतिबंध लगाया हुआ है।\n\nG7 के फैसले को भी लागू करेगा अमेरिका\n\nव्हाइट हाउस के प्रेस सचिव जीन पियरे ने कहा, हम G7 देशों द्वारा घोषित रूसी तेल पर मूल्य सीमा लागू करने के फैसले को जल्द लागू कर पुतिन की मनमानी पर रोक लगाएंगे। उन्होंने कहा कि रूस के तेल पर मूल्य सीमा तय करना एक शक्तिशाली उपकरण है जिससे कि वैश्विक ऊर्जा की कीमतों में कमी आएगी और विश्व स्तर पर उपभोक्ताओं को लाभ होगा।",
    "भारत और रूस की दोस्ती कमजोर करने की कोशिश में अमेरिका, दे दिया ये ऑफर": "यूक्रेन से जंग लड़ रहे रूस को अमेरिका समेत कई प्रमुख देशों ने तमाम तरह के प्रतिबंधों से बेशक बांध दिया हो, लेकिन भारत ने उसका साथ कभी नहीं छोड़ा. भारत और रूस के कारोबारी संबंध लगातार मजबूत बने हुए हैं. ऐसे में खबर है कि अमेरिका हथियार और ऊर्जा क्षेत्र में भारत की रूस पर निर्भरता कम करने की कोशिश कर रहा है. मंगलवार को अमेरिकी विदेश विभाग के एक अधिकारी ने कहा कि इस मामले में अमेरिका भारत के साथ गहन बातचीत कर रहा है.\n\nअमेरिकी विदेश मंत्रालय के अधिकारी ने न्यूयॉर्क में मीडिया से बात करते हुए कहा कि रूस अब हथियारों का विश्वसनीय सप्लायर नहीं रहा है. अमेरिकी अधिकारी ने आगे कहा कि भारत को नए बाजारों में भी वास्तविक लाभ हो सकता है. उन्होंने कहा कि भारत रूस पर काफी ज्यादा निर्भर हो गया है और निर्भरता भारत ने खुद करीब 40 सालों में खुद ही बढ़ाई है.\n\nअधिकारी ने कहा कि पहले भारत सेना को लेकर रूस पर निर्भर था और अब ऊर्जा को लेकर है. विदेश मंत्रालय के अधिकारी ने आगे कहा कि इसी वजह से अमेरिका इसमें विविधता लाने के लिए विकल्प देने में भारत की मदद करना चाहता है. दूसरी ओर, अमेरिका के इस बयान पर भारत की ओर से अभी कोई प्रतिक्रिया नहीं मिली है.\n\nअमेरिका की ओर से यह बयान रूस के उस फैसले से कुछ घंटों पहले आया है, जिसमें रूसी राष्ट्रपति व्लादिमीर पुतिन ने अपनी सेना का मोबिलाइजेशन करने का ऐलान किया है.\n\nव्लादिमीर पुतिन ने कहा है कि अपनी मातृभूमि, इसकी संप्रभुता, क्षेत्रीय अखंडता के लिए और मुक्त कराए क्षेत्रों में लोगों की सुरक्षा सुनिश्चित करने के लिए मैं (पुतिन) रक्षा मंत्रालय और जनरल स्टाफ के रशियन फेडरेशन में आंशिक मोबिलाइजेशन के प्रस्ताव को समर्थन देना जरूरी समझता हूं.\n\nयूक्रेन के साथ युद्ध कर रहे रूस के राष्ट्रपति का यह बयान साफ कर रहा है कि अभी वे जंग रोकने के मूड में नहीं हैं. हालांकि, शुरुआत से ही भारत लगातार रूस और यूक्रेन से युद्ध नहीं बल्कि बातचीत के जरिए ही हल निकालने की बात कहता आया है.\n\nभारत ने बनाए रखा अमेरिका और रूस के साथ बैलेंस\n\nरूस और यूक्रेन युद्ध के दौरान भारत ने तटस्थता बनाए रखी है. रूस की ओर जाने वालों को अमेरिका समेत पश्चिमी देशों की नाराजगी सहन करनी थी तो यूक्रेन के साथ भारत के जाने से रूस से अच्छी दोस्ती पर असर पड़ सकता है. ऐसे में भारत ने युद्ध के दौरान भी दोनों पक्षों को बैलेंस रखा. जहां भारत ने रूस से अपना कारोबार भी जारी रखा तो अमेरिका से अलग-अलग मुद्दों पर संवाद चलता रहा.\n\nअमेरिका ने भारत और रूस के बीच तेल डील पर भी आपत्ति जताई लेकिन भारत ने इसे अपने लोगों के हित में लिया गया फैसला बताया और कहा कि भारत अपने फैसले लेने में खुद सक्षम है.\n\nअगर किसी भी इंटरनेशनल फोरम की बात की जाए तो भारत ने अधिकतर इंटरनेशनल फोरम में रूस के खिलाफ वोट देने या आलोचना करने से परहेज किया है. सिर्फ एक बार यूएनएससी की एक बैठक में भारत ने रूस के खिलाफ वोट किया था. वरना अधिकतर जगहों पर भारत ने एक पक्ष से दूरी बनाए रखी.\n\nपीएम मोदी ने पुतिन से कहा, अब युद्ध का समय नहीं\n\nउज्बेकिस्तान में पीएम नरेंद्र मोदी ने जब रूस के राष्ट्रपति व्लादिमीर पुतिन से मुलाकात की थी तो उनसे युद्ध को रोकने के लिए कहा. पीएम नरेंद्र मोदी ने पुतिन से कहा था कि आज का युग युद्ध के लिए नहीं है. पीएम मोदी ने कहा कि हमने कई बार आपसे फोन पर भी बात की है.\n\nपीएम मोदी का जवाब देते हुए पुतिन ने कहा था कि वह यूक्रेन संघर्ष पर भारत की स्थिति के बारे में जानते हैं और वे भी चाहते हैं कि युद्ध जल्द से जल्द खत्म हो.",
    "क्या यूक्रेन से हार रहा है रूस? रक्षा मंत्री सर्गेई शोइगु की तय होगी पूरी जंग पर जवाबदेही": "हाइलाइट्स पुतिन समर्थक भी सेना के प्रदर्शन से खुश नहीं ताकतवर फौज के बावजूद रूस अभी तक यूक्रेन पर जीत दर्ज नहीं कर पाया है\n\nमॉस्को. रूस और यूक्रेन के बीच चल रही जंग अभी तक बेनतीजा है. दोनों देशों के बीच चल रही इस लड़ाई को लंबा समय हो गया है और इसमें यूक्रेन को तो भारी नुकसान उठाना ही पड़ रहा है साथ ही रूस को भी इस युद्ध में बड़ा नुकसान पहुंचा है. इसके बाद अब रूस के भीतर भीतर भी सियासी हलचल तेज होने लगी है. रूस यूक्रेन युद्ध के बीच खबर है कि इस युद्ध में अभी तक सफलता नहीं मिलने पर इसकी जवाबदेही तय करने के लिए रूसी संसद रक्षा मंत्री सर्गेई शोइगु को तलब कर सकती है. कई मीडिया रिपोर्ट्स में तो उन्हें पुतिन का बेहद नजदीकी बताया जाता है.\n\nगौरतलब है कि रूस यूक्रेन के मुकाबले बहुत बड़ा और ताकतवर देश है. रूस के पास परमाणु हथियार भी हैं और अत्याधुनिक हथियारों से लैस फौज भी. बावजूद इसके रूस अभी तक यूक्रेन पर जीत दर्ज नहीं कर पाया है. उसे कई मोर्चों पर असफलता हाथ लग रही है. इसी के चलते रूसी संसद रक्षा मंत्री सर्गेई शोइगु को तलब करने की तैयारी में है. पुतिन और सर्गेई शोइगु दोनों को बेहद करीबी माना जाता है और ऐसे में अगर सर्गेई शोइगु को सफाई देने के लिए संसद बुलाया जाता है तो इसे पुतिन के लिए बड़ा झटका माना जा सकता है.\n\nपुतिन समर्थक भी सेना के प्रदर्शन से खुश नहीं\n\nबताया जा रहा है कि पुतिन के समर्थक भी रूसी सेना के प्रदर्शन से खुश नहीं हैं. रूसी कोमर्सेंट अखबार के साथ बातचीत में रूस के वरिष्ठ सांसद सर्गेई मिरोनोव ने कहा कि रूसी संसद रक्षा मंत्री सर्गेई शोइगु को एक बंद सत्र में पूछताछ का सामना करने के लिए बुलाने पर विचार कर रहा है. ड्यूमा ने अभी तक रूसी रक्षा मंत्री को समन भेजने को लेकर किसी भी तरह का आधिकारिक बयान जारी नहीं किया है.\n\nTags: Russia ukraine war, Vladimir Putin",
    "रूस को छोड़कर भागते लोग – DW – 24.09.2022": "24.09.2022 २४ सितम्बर २०२२\n\nरूसी राष्ट्रपति पुतिन के ऐलान से परेशान होकर बड़ी संख्या में रूसी लोग अपने देश को छोड़कर भाग रहे हैं. उनका कहना है कि वह मोर्चे पर जाकर लड़ना नहीं चाहते."
}