{
    "Video: पेट भरने के लिए बकरियों को उठाना पड़ रहा रिस्क, सेल्फी लेते नजर आए पर्यटक": "Goat Viral Video: हम सभी ने अपने आस पड़ोस में रहने वाली बकरियों (Goat) को घास के मैदानों पर चरते हुए देखा ही होगा. जो कई बार घास चरते समय मैदान में दिखने वाले पेड़ की पत्तियां भी खाने की कोशिश में अपने अगले पैरों को उठाकर ऊंचा होने की कोशिश करती हैं. फिलहाल इन दिनों सोशल मीडिया (Social Media) पर एक वीडियो तेजी से वायरल (Viral Video) हो रहा है. इसमें बकरियों को पेड़ के ऊपर चढ़कर उसे चरते देखा जा रहा है.\n\nसोशल मीडिया पर सामने आई इस क्लिप में काफी सारी बकरियों को एक पेड़ की टहनियों पर चढ़े देखा जा रहा है. वह ऐसा इसलिए कर रही हैं क्योंकि जहां पर वे हैं, वहां दूर-दूर तक बंजर पड़ी जमीन पर कंटीले पेड़ ही नजर आ रहे हैं. ऐसे में वह बकरियां हालात में ढलकर, अपना पेट भरने के लिए रिस्क लेती नजर आ रही हैं.\n\nपेड़ पर चढ़ी बकरियां\n\nवायरल हो रही क्लिप में काफी बकरियों को पेड़ की पतली और ऊंची टहनियों पर जाकर पत्तियों को खाते देखा जा रहा है. जिसे देख यूजर्स हैरत में पड़ गए हैं. वहीं वीडियो में देखे जा रहे पर्यटक उन बकरियों के पास जाकर सेल्फी लेते देखे जा रहे हैं. फिलहाल यह वीडियो मोरक्को का बताया जा रहा है.\n\nवायरल हुआ बकरियों का वीडियो\n\nवीडियो को शेयर करने के साथ ही जानकारी देते हुए बताया गया है कि बकरियां (Goat) मोरक्को (Morocco) में आर्गन के पेड़ पर चढ़ी हुई हैं. फिलहाल यह वीडियो सोशल मीडिया (Social Media) पर तेजी से वायरल (Viral Video) हो रहा है. जिसे देख हर किसी के पसीने छूट गए हैं. फिलहाल खबर लिखे जाने तक वीडियो को सोशल मीडिया पर 5 लाख से ज्यादा व्यूज मिल गए हैं.\n\nइसे भी पढ़ेंः\n\nVideo: मेंढक के परिवार को मिलाती दिखी छोटी बच्ची, बहादुरी के कायल हुए यूजर्स\n\nFunny Video: सड़क पर भरा पानी तो उसमें कूद-कूद कर शख्स ने दिए पोज, यूजर्स बोले- पागलपन",
    "West Bengal: प्रथम विश्व फिल्म महोत्सव कोलकाता का हुआ आगाज, दिखाईं जा रही हैं दुनियाभर की फिल्में": "{\"_id\":\"632ebbeb99798919225b516e\",\"slug\":\"west-bengal-1st-world-film-festival-kolkata-begins\",\"type\":\"story\",\"status\":\"publish\",\"title_hn\":\"West Bengal: प्रथम विश्व फिल्म महोत्सव कोलकाता का हुआ आगाज, दिखाईं जा रही हैं दुनियाभर की फिल्में\",\"category\":{\"title\":\"India News\",\"title_hn\":\"देश\",\"slug\":\"india-news\"}}\n\nWest Bengal: प्रथम विश्व फिल्म महोत्सव कोलकाता का हुआ आगाज, दिखाईं जा रही हैं दुनियाभर की फिल्में\n\nएन. अर्जुन, कोलकाता Published by: Published by: Harendra Chaudhary Updated Sat, 24 Sep 2022 01:43 PM IST\n\nसार West Bengal: पहले विश्व फिल्म महोत्सव कोलकाता में भारत सहित बांग्लादेश, श्रीलंका, नेपाल, ईरान, किर्गिस्तान, रूस, पुर्तगाल, मिस्र, मोरक्को, ब्राजील, इक्वाडोर और अन्य देशों की फिक्शन फिल्में दिखाई जा रही हैं...\n\nख़बर सुनें\n\nख़बर सुनें\n\nपश्चिम बंगाल के कोलकाता में शहर के फिल्म केंद्र नंदन में प्रथम विश्व फिल्म महोत्सव कोलकाता का आगाज हो चुका है। इसमें दुनियाभर की बेहतरीन फिल्में दिखाई जा रही हैं। इसका आयोजन फेडरेशन ऑफ फिल्म सोसाइटीज ऑफ इंडिया (पूर्वी क्षेत्र) ने इंटरनेशनल फेडरेशन ऑफ फिल्म सोसाइटीज (एशिया-पैसिफिक सेक्शन) के सहयोग से किया जा रहा है। पहले विश्व फिल्म महोत्सव कोलकाता में भारत सहित बांग्लादेश, श्रीलंका, नेपाल, ईरान, किर्गिस्तान, रूस, पुर्तगाल, मिस्र, मोरक्को, ब्राजील, इक्वाडोर और अन्य देशों की फिक्शन फिल्में दिखाई जा रही हैं। इस कार्यक्रम में पांच बांग्लादेशी फिल्में दिखाई जा रही हैं। ये फिल्में हैं- मोहम्मद रब्बी मृधा द्वारा निर्देशित 'नो ग्राउंड बेनिथ द फीट', सुबोरना सेनजुटी की 'रिपल्स', अमिताभ रजा चौधरी की 'रिक्शा गर्ल', नूरुल आलम अतीक की 'लाल मोरोगर झुटी' और मसूद पथिक की 'माया - द लॉस्ट मदर' ' भी दिखाई जाएंगी। बांग्लादेश के मुक्ति संग्राम के 50 साल पूरे होने के उपलक्ष्य में कार्यक्रम में 'कंट्री फोकस' श्रेणी के तहत बांग्लादेशी फिल्मों का प्रदर्शन किया जा रहा है। फेस्टिवल का उद्घाटन फेडरेशन ऑफ फिल्म सोसाइटीज ऑफ इंडिया के अध्यक्ष किरण शांताराम ने किया। महोत्सव के उद्घाटन समारोह में जया अहसन के अलावा अभिनेत्री गार्गी रॉय चौधरी, ज्योतिका ज्योति, निर्देशक अबू सईद, अतनु घोष मौजूद आदि मौजूद रहे। महोत्सव के समन्वयक प्रेमेंद्र मजूमदार ने बताया कि इसका आयोजन 25 सितंबर तक किया जाएगा। यह पहली बार है, जब इस तरह का आयोजन किया जा रहा है। इसमें भारत और पड़ोसी मुल्क बांग्लादेश सहित दुनिया के तमाम देशों की फिल्में दिखाई जा रही हैं। हमारा मकसद है कि हम अच्छे सिनेमा को आगे बढ़ाएं।",
    "समुद्र का वह राक्षस जो पलक झपकते ही चीर देता था किसी को, जानने के बाद आपको भी लगेगा डर": "वैज्ञानिकों (Scientists) को एक ऐसे जीव का पता लगा है जो समुद्र में रहता था और देखने में किसी डायनासोर (Dianasour) की तरह दिखता था। लेकिन यह जीव काफी भयानक होता था और किसी को भी बस कुछ ही सेकेंड्स में चीर देता था। यह जानवर फिलहाल नहीं है लेकिन रिसर्चर्स ने अपनी स्‍टडी को जारी रखा है।",
    "Meerut: कांस्य पदक के साथ फातिमा को मिला पैरालंपिक का टिकट, एशिया में दूसरी रैंक की खिलाड़ी बनीं": "{\"_id\":\"6325670dc80bf427eb692453\",\"slug\":\"meerut-fatima-got-paralympic-ticket-with-bronze-medal\",\"type\":\"feature-story\",\"status\":\"publish\",\"title_hn\":\"Meerut: कांस्य पदक के साथ फातिमा को मिला पैरालंपिक का टिकट, एशिया में दूसरी रैंक की खिलाड़ी बनीं\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\n\n\n\n\nकिठौर के राधना गांव निवासी 30 वर्षीय फातिमा ने अपने हौसले के बल पर यह मुकाम हासिल किया है। उन्होंने चक्का फेंक में 17.65 मीटर थ्रो करते हुए कांस्य पदक जीता, जबकि भाला फेंक में 15 मीटर के साथ चौथा स्थान हासिल किया। पैरालंपिक के लिए 13 मीटर क्वालिफाई मार्क था। इस सफलता के लिए यूपी पैरालंपिक कमेटी से विकास कुमार, कविंद्र चौधरी, जेपी सिंह, पैरालंपिक कमेटी ऑफ इंडिया के सदस्यों, पीवीवीएनएल एमडी अरविंद मलप्पा बंगारी, स्पोर्ट्स ऑफिसर अलका तोमर, राजेश चौधरी सहित अन्य स्टाफ के सदस्यों ने बधाई दी है।\n\n\n\nयह भी पढें: अव्यवस्था: शौचालय में रखा खिलाड़ियों का भोजन, नहीं मिली रोटी, अधपके चावल-सब्जी और सलाद से भरा पेट नॉर्थ अफ्रीका के मोरक्को में आयोजित ग्रैंड प्रिक्स में शुक्रवार को मेरठ की बेटी फातिमा खातून ने चक्का फेंक में कांस्य पदक झटका है, जबकि भाला फेंक में वह चौथा स्थान पर रहीं। छठी अंतरराष्ट्रीय पैरा-एथलेटिक्स मीट में फातिमा ने दो पदकों के साथ 2024 पेरिस पैरालंपिक के लिए क्वालिफाई करने के साथ वर्ल्ड चैंपियनशिप- 2023 व एशियन गेम्स में भी जगह पक्की कर ली है। वह एशिया में दूसरी रैंक की खिलाड़ी भी बन गई हैं।किठौर के राधना गांव निवासी 30 वर्षीय फातिमा ने अपने हौसले के बल पर यह मुकाम हासिल किया है। उन्होंने चक्का फेंक में 17.65 मीटर थ्रो करते हुए कांस्य पदक जीता, जबकि भाला फेंक में 15 मीटर के साथ चौथा स्थान हासिल किया। पैरालंपिक के लिए 13 मीटर क्वालिफाई मार्क था। इस सफलता के लिए यूपी पैरालंपिक कमेटी से विकास कुमार, कविंद्र चौधरी, जेपी सिंह, पैरालंपिक कमेटी ऑफ इंडिया के सदस्यों, पीवीवीएनएल एमडी अरविंद मलप्पा बंगारी, स्पोर्ट्स ऑफिसर अलका तोमर, राजेश चौधरी सहित अन्य स्टाफ के सदस्यों ने बधाई दी है।\n\nसड़क दुर्घटना के बाद छह महीने कोमा में रहीं\n\nबिजली विभाग में स्टेनोग्राफर पद पर तैनात फातिमा 2014 में सड़क दुर्घटना गंभीर रूप से घायल हो गई थीं। वह छह महीने कोमा में रहीं। दोनों हाथ और पैर टूट चुके थे, जबकि पूरे शरीर में 194 टांके आए थे।\n\n\n\nदो साल तक बेड रेस्ट के बाद जब वह उठीं तो व्हील चेयर का सहारा ही उनका जीवन बन गया। वह सामान्य से दिव्यांग हो चुकी थीं। दूसरी जिंदगी मिली तो उन्होंने 2017 में खेलों में किस्मत आजमाते हुए मेहनत शुरू की। कुछ अलग करने के जज्बे से उन्हें यह मुकाम मिला।\n\n\n\nस्टेडियम प्रशासन की बेरुखी से प्रभावित हुआ अभ्यास\n\nमोरक्को से अमर उजाला से फोन पर बात करते हुए फातिमा ने बताया कि कैलाश प्रकाश स्टेडियम में उन्हें अभ्यास से रोका गया। क्षेत्रीय क्रीड़ा अधिकारी योगेंद्रपाल सिंह के सामने हाथ जोड़ने और पैर पकड़ने तक की मिन्नतें की, लेकिन उन्हें अभ्यास करने की इजाजत नहीं दी गई।\n\n\n\nस्टेडियम प्रशासन की बेरुखी के कारण उनका 10-12 दिन का अभ्यास प्रभावित हुआ। उनका अभ्यास प्रभावित न होता तो मुख्य इवेंट भाला फेंक में भी पदक जरूर आता, क्योंकि 25 सेमी. से उनका कांस्य पदक रह गया। कहा पेरिस पैरालंपिक -2024 के क्वालिफाई करने के बाद अभी और मेहनत करनी होगी।",
    "Nations League: क्रोएशिया-नीदरलैंड नेशंस लीग के सेमीफाइनल में, फ्रांस की टीम डेनमार्क से 0-2 से हारी": "{\"_id\":\"6331e77497faa571d13d5d1a\",\"slug\":\"croatia-netherlands-in-the-semi-finals-of-the-nations-league-france-lost-lost-0-2-to-denmark\",\"type\":\"story\",\"status\":\"publish\",\"title_hn\":\"Nations League: क्रोएशिया-नीदरलैंड नेशंस लीग के सेमीफाइनल में, फ्रांस की टीम डेनमार्क से 0-2 से हारी\",\"category\":{\"title\":\"Football\",\"title_hn\":\"फुटबॉल\",\"slug\":\"football\"}}\n\nNations League: क्रोएशिया-नीदरलैंड नेशंस लीग के सेमीफाइनल में, फ्रांस की टीम डेनमार्क से 0-2 से हारी\n\nस्पोर्ट्स डेस्क, अमर उजाला, पेरिस Published by: Published by: स्वप्निल शशांक Updated Mon, 26 Sep 2022 11:25 PM IST\n\nसार 20 नवंबर से कतर में शुरू होने वाले विश्वकप में हिस्सा लेने वाली टीमों के लिए यह आखिरी मैच था। विश्वकप में नीदरलैंड की टीम इक्वाडोर और सेनेगल के ग्रुप में है। फ्रांस और डेनमार्क की टीमें कतर में फिर से भिड़ेंगी, जिसमें ट्यूनीशिया और आस्ट्रेलिया भी उनके ग्रुप में हैं।\n\nविज्ञापन\n\nख़बर सुनें\n\nख़बर सुनें\n\nक्रोएशिया और नीदरलैंड ने रविवार को अपने आखिरी नेशंस लीग मैच जीतकर अगले साल होने वाले सेमीफाइनल के लिए क्वालिफाई कर लिया है। क्रोएशिया की टीम ऑस्ट्रिया को 3-1 से हराकर ग्रुप ए-1 में शीर्ष पर रही। नीदरलैंड ने बेल्जियम को 1-0 से हराया और 16 अंक लेकर ग्रुप ए-4 में शीर्ष पर रही। वहीं नेशंस लीग और मौजूदा विश्व चैंपियन फ्रांस की टीम डेनमार्क से 0-2 से हार गई। हालांकि ऑस्ट्रिया के हारने की वजह से फ्रांस की टीम रेलीगेशन से बच गई, जबकि ऑस्ट्रिया की टीम सेकंड टायर में पहुंच गई।\n\n\n\nअब विश्वकप में डेनमार्क से भिड़ेगी फ्रांस\n\n20 नवंबर से कतर में शुरू होने वाले विश्वकप में हिस्सा लेने वाली टीमों के लिए यह आखिरी मैच था। विश्वकप में नीदरलैंड की टीम इक्वाडोर और सेनेगल के ग्रुप में है। फ्रांस और डेनमार्क की टीमें कतर में फिर से भिड़ेंगी, जिसमें ट्यूनीशिया और आस्ट्रेलिया भी उनके ग्रुप में हैं।\n\n\n\nमोड्रिक ने क्रोएिशया को दिलाई शानदार शुरुआत\n\nक्रोएशिया के 37 वर्षीय मिडफील्डर लुका मोड्रिक के लिए विश्वकप आखिरी अंतरराष्ट्रीय टूर्नामेंट हो सकता है। वह अच्छी फॉर्म में हैं। उन्होंने छठवें मिनट में गोल कर टीम को बढ़त दिला दी। तीन मिनट बाद ही ऑस्ट्रिया के मिडफील्डर क्रिस्टोफ बौमगार्टनर के हेडर से हुए गोल से बराबरी की। इसके बाद क्रोएशिया के लिए फारवर्ड मार्को लिवाजा (69 वें मिनट) और सेंट्रल डिफेंडर देजान लॉवरेन (72 वें मिनट) ने गोल दागे और टीम को जीत दिला दी। विश्वकप में क्रोएशिया की टीम बेल्जियम, कनाडा और मोरक्को के ग्रुप में है।\n\n\n\nदूसरे हाफ में म्बापे के प्रयास रहे नाकाम\n\nग्रुप में डेनमार्क की टीम क्रोएशिया से एक अंक कम 12 अंक लेकर दूसरे स्थान पर रही, जिसने अपने घर में फ्रांस को 2-0 से हराया। डेनमार्क की जीत में स्ट्राइकर कास्पर डोलबर्ग ने 33वें मिनट में और इसके तत्काल ही 39वें मिनट में मिडफील्डर एंड्रियास स्कोव ओसलेन गोल कर फ्रांस पर 2-0 की निर्णायक बढ़त दिला दी। दूसरे हाफ में फ्रांस के लिए स्टार स्ट्राइकर कलियान म्बापे ने गोल करने के प्रयास किए लेकिन गेंद को गोल पोस्ट में नहीं पहुंचा सके। फ्रांस की टीम ग्रुप में सिर्फ एक मैच जीत सकी और पांच अंक लेकर तीसरे स्थान पर रही। छह मैचों में फ्रांस ने पांच गोल किए, जबकि उसने सात गोल खाए।\n\n\n\nवर्जिल ने किया नीदरलैंड के लिए गोल\n\nबेल्जियम की टीम को तीन गोल से जीत की जरूरत थी लेकिन नीदरलैंड से 0-1 से हार गई। नीदरलैंड की जीत में 73वें मिनट में लिवरपूल के डिफेंडर वर्जिल वान डिक ने 73वें मिनट में एकमात्र गोल किया। ग्रुप ए-4 के एक अन्य मैच में रॉबर्ट लेवंडोवस्की की टीम पोलैंड ने वेल्स को 1-0 से हराया। पोलैंड के लिए कैरोल स्विडर्स्की ने 57वें मिनट में गोल किया। 64 वर्षों में पहली बार वेल्स की टीम इस बार विश्वकप में खेलेगी। उसका पहला मैच 21 नवंबर को अमेरिका से होगा। नेशंस लीग में ग्रुप की विजेता टीम अंतिम चार में प्रवेश करती है।\n\n\n\nसेमीफाइनल के लिए हंगरी और पुर्तगाल को सिर्फ ड्रॉ की जरूरत\n\nअगले साल होने वाले नेशंस लीग सेमीफाइनल के लिए अन्य दो टीमें और क्वालिफाई करेंगी। ग्रुप ए-3 में हंगरी और इटली के बीच होने वाले मैच की विजेता टीम अंतिम चार में जगह बनाएगी। हालांकि हंगरी को शीर्ष पर रहने के लिए सिर्फ ड्रॉ की जरूरत है। वहीं ग्रुप ए-2 में मंगलवार को स्पेन और पुर्तगाल के बीच अंतिम लीग मैच होगा। पुर्तगाल की टीम अभी 10 अंक लेकर शीर्ष पर है। स्पेन को अंतिम चार के लिए हरहाल में जीतना होगा, जबकि पुर्तगाल का काम ड्रॉ खेलने से ही चल जाएगा।",
    "क़तर के लिए DIRECT FLIGHT की सुविधा, 12 सितंबर से शुरू, कम कीमत में आसानी से यात्रा का तोहफा": "12 सितंबर से एक दैनिक उड़ान शुरू होगा\n\nमोरोक्को की एयरलाइन Royal Air Maroc ने Mohammed V International Airport से दोहा के लिए उड़ानों के संचालन की घोषणा की है। एयरलाइन ने कहा है कि 12 सितंबर से एक दैनिक उड़ान की सुविधा दी जाएगी। बता दें कि Royal Air Maroc की फ्लाइट दोहा के लिए COVID-19 के कारण स्थगित कर दी गई थी।\n\nफुटबाल प्रेमियों के लिए सुहाना अवसर\n\nअभी फिलहाल कोरोना वायरस की स्थिति नॉर्मल होने के बाद उड़ानों को फिर से शुरू किया जा रहा है। ऐसे में कतर में FIFA World Cup के प्रेमियों के लिए खुशखबरी है क्योंकि वह आसानी से मोरक्को से कतर की फ्लाइट पकड़ सकते हैं।\n\nलेकिन अब उड़ानों की सुविधा शुरू हो जाएगी। Casablanca, Morocco के Mohammed V International Airport से दोहा के Hamad International Airport के लिए 2:45 pm में उड़ान शुरू होगी और अगले दिन 12:15 am बजे पहुंचेगी। रिटर्निंग की बात करें तो फ्लाइट 02:15 am दोहा से उड़ान भरेगी और 08:10 am में मोरक्को पहुंचेगी। अधिक जानकारी एयरलाइन की वेबसाइट से प्राप्त की जा सकती है।",
    "टॉयलेट एक प्रेम कथा! 1.3 Cr. रुपए खर्च कर ढूंढ निकाला दुनिया का सबसे खराब शौचालय, 90 देश घूमा": "टॉयलेट एक प्रेम कथा! 1.3 Cr. रुपए खर्च कर ढूंढ निकाला दुनिया का सबसे खराब शौचालय, 90 देश घूमा\n\nटॉयलेट एक प्रेम कथा! 1.3 Cr. रुपए खर्च कर ढूंढ निकाला दुनिया का सबसे खराब शौचालय, 90 देश घूमा\n\nAdvertisement\n\nलंदन। एक ब्रिटिश ब्लॉगर (British Travel Blogger) ग्राहम अस्की (Graham Askey) ने दुनिया के सबसे खराब सार्वजनिक शौचालय (World’s Worst Public Toilet) को खोजने के लिए 90 से अधिक देशों में 1.2 लाख किलोमीटर की यात्रा की। इसके लिए उन्होंने 150,000 पाउंड यानी लगभग 1.3 करोड़ रुपये खर्च किए। ग्राहम के मुताबिक, उन्हें ताजिकिस्तान (Tajikistan) में दुनिया का सबसे खराब सार्वजनिक शौचालय मिला।\n\nAdvertisement\n\nउन्होंने कहा कि यह इतना बुरा है कि जो लोग इसका इस्तेमाल करते हैं, उन्हें धूप में सुखाए गए मल के ऊपर से गुजरना पड़ता है। ग्राहम ने कहा कि इसकी सबसे विचित्र बात यह है कि इसकी कपड़े की दीवारों का उपयोग टॉयलेट पेपर के रूप में किया जाता है।\n\nAdvertisement\n\nAll those years of wandering around squalid corners of the world has finally paid off with my first foray into the literary world, a quality piece of toilet reading – Toilets of the Wild Frontier https://t.co/8YvT2FRgc9 — Graham Askey (@graham_askey) September 22, 2022\n\nताजिकिस्तान में सबसे खराब सार्वजनिक शौचायल ढूंढने से पहले उन्होंने छह महाद्वीपों में सैकड़ों सार्वजनिक शौचालयों का दौरा किया। ग्राहम ने अपनी नई किताब ‘टॉयलेट्स ऑफ द वाइल्ड फ्रंटियर’ में 36 सार्वजनिक शौचालयों को शामिल किया है।\n\nइस लिस्ट में बांग्लादेश और चीन का एक-एक सार्वजनिक शौचालय भी शामिल है। सार्वजनिक शौचालयों को ढूंढने की उनकी जिज्ञासा उनकी मोरक्को में पहली विदेशी छुट्टी पर जगी। उन्होंने दुनिया भर में देखे गए सबसे खराब शौचालयों के बाहर का चित्र भी बनाया।\n\nये भी पढ़ें : Video: बाइक पर स्टंट कर दिखा रहा था हीरोपंती, पुलिस ने ऐसे निकाल दिया सारा स्वैग",
    "क्या क्वीन एलिजाबेथ पैगम्बर की वंशज थीं और क्या है उनका मुस्लिम धर्म से कनेक्शन?": "क्या ब्रिटेन की महारानी एलिजाबेथ मुस्लिम थीं? 70 साल तक ब्रिटेन में राज करने वाली महारानी पर फिर एक नई बहस शुरू हो गई है. इस बहस की वजह है वो लेटर जिसमें इस बात का जिक्र किया गया.\n\nक्या ब्रिटेन की महारानी एलिजाबेथ मुस्लिम धर्म से ताल्‍लुक रखती थीं, जिसकी खबर मोरक्‍को के अखबार में भी पब्लि‍श हुई थी.\n\nक्या ब्रिटेन की महारानी एलिजाबेथ मुस्लिम थीं? 70 साल तक ब्रिटेन में राज करने वाली महारानी पर एक नई बहस शुरू हो गई है. इस बहस की वजह है वो लेटर जिसमें इस बात का जिक्र किया गया. जिस लेटर में यह जानकारी दी गई है उसका कनेक्शन जॉन बर्क नाम के पब्लिकेशन से है. जॉन ने 1826 में ब्रिटेन के शाही परिवार और कुलीन वर्ग की वंशावली को प्रकाशित करने का काम शुरू किया.\n\nवंशावली तैयार करने के लिए जॉन ने पुरखों के इतिहास की पर्त दर पर्त खोल कर रख दीं. शुरुआती दौर में वंशावलियों को दिलचस्प कहानियों का संग्रह बताया गया, लेकिन धीरे-धीरे लोगों की इनमें दिलचस्पी बढ़ने लगी. जॉन का पब्लिकेशन सबसे ज्यादा चर्चा में एक लेटर के कारण रहा. एक दिन जॉन के पब्लिकेशन की डायरेक्टर को लेटर मिला. लेटर में लिखा था कि ब्रिटेन के बहुत कम लोगों को पता है कि महारानी एलिजाबेथ द्वितीय की नसों में पैगम्बर मोहम्मद का खून दौड़ रहा है.\n\nक्या-कुछ लिखा था उस लेटर में?\n\nउस लेटर की शुरुआत में कहा गया था कि आतंकियों से खुद से सुरक्षित रखने के लिए शाही परिवार के पैगंबर मुहम्मद के वंशज होने के दावे पर भरोसा नहीं किया जा सकता, हालांकि, सभी मुस्लिम धार्मिक नेताओं को इस पर गर्व है. 2018 में मोरक्को के एक अखबार में छपी रिपोर्ट में भी दावा किया गया था कि महारानी का पैगम्बर से कनेक्शन रहा है. रिपोर्ट में कहा गया कि महारानी एलिजाबेथ पैगम्बर की बेटी फातिमा की 43वीं पीढ़ीं से ताल्लुक रखती हैं. यानी उनकी वंशज हैं.\n\nमहारानी का पैगम्बर के वंश से क्या है कनेक्शन, अब इसे समझ लीजिए\n\nदरअसल मामले का कनेक्शन जायदा नाम की महिला को बताया गया. इसकी पूरी कहानी शुरू होती है स्पेन के शहर सेविले से. एक दौर ऐसा था जब यहां अब्बासी वंश के शासन की शुरुआत हुई. इस वंश के तीसरे राजा थे मोहम्मद इब्न अब्बास. 1069 से लेकर 1091 तक इनका शासन चला. इन्हें पैगम्बर मोहम्मद की बेटी फातिमा का वंशज बताया गया.मोहम्मद इब्न अब्बास की एक बेटी थी नाम था ज़ायदा.\n\nएक ऐसा दौर भी आया जब अब्बासी साम्राज्य पर मोरक्को के अल्मोराविदो शासकों आक्रमण किया. हालात इतने बिगड़ गए कि ज़ायदा को अपनी जान बचाने के लिए देश छोड़ना पड़ा. वह अल्फांसो षष्ठम के पास शरण लेने पहुंचीं. लियोन, कैसिले और गेलिसिया की सत्ता के शासक अल्फांसो षष्ठम ने ज़ायदा को अपना लिया. इसके लिए ज़ायदा को अपना धर्म बदलकर ईसाई बनना पड़ा.\n\nइतिहासकार और बिशप पेलागियस ओविदो का कहना है कि ज़ायदा अल्फांसो षष्ठम की उप-पत्नी बन गई थीं. दोनों की एक संतान हुई जिसका नाम रखा गया सांचो. सांचो के ही वंशज का इंग्लैंड के राजा एडवर्ड तृतीय के परिवार में विवाह हुआ और उसी वंश से ही एलिजाबेथ पैदा हुईं. इन तरह महारानी के वंश का कनेक्शन अब्बासी वंश से जोड़ा गया.\n\nज़ायदा से जुड़ी एक कहानी यह भी है\n\nइतिहास में ज़ायदा से जुड़ी एक कहानी और भी बताई गई है. मुस्लिम इतिहासकारों के मुताबिक, वह अब्बासी वंश की बहू थीं. जिनकी शादी अल मोहम्मद इब्न अब्बास के बेटे अबु अल फतह से की गई थी. अल्मोराविदो के हमले में पति की मौत वो शरण लेने अल्फांसो के पास पहुंची थीं.\n\nक्या हुआ जब दुनिया में यह बात फैली?\n\nइतिहासकार डेविड स्टारकी के अनुसार, ज़ायदा की मौजूदगी में स्पेन के शाही परिवार और इस्लामिक हुकूमत के बीच काफी घनिष्ट सम्बंध रहे हैं. महारानी एलिजाबेथ और पैगम्बर मोहम्मद के वंश के कनेक्शन को नजरअंदाज नहीं किया जा सकता.\n\nजब मोरक्को के अखबार में यह खबर पब्लिश हुई तो हंगामा मच गया. कुछ लोगों को खुशी हुई और कुछ ने आश्चर्य जताया. खुशी जाहिर करने वाले लोगों का कहना था, ब्रिटेन के शाही परिवार में मुस्लिमों का रक्त है. वहीं, नाराजगी जताने वालों लोगों ने कहा कि मुस्लिम समाज अब इन खबरों के जरिए ब्रिटेन में पैठ बनाना चाहता है.\n\nऔर पढ़ें-नॉलेज की खबरें",
    "अमेरिका ने अफगानिस्तान का प्रमुख गैर-नाटो सहयोगी का दर्जा खत्म किया": "अमेरिका ने अफगानिस्तान का प्रमुख गैर-नाटो सहयोगी का दर्जा खत्म किया PTI / September 26, 2022\n\n(ललित के झा)\n\nवाशिंगटन, 24 सितंबर (भाषा) काबुल की हुकूमत तालिबान के हाथों में जाने के एक साल से अधिक समय के बाद अमेरिका के राष्ट्रपति जो बाइडन ने अफगानिस्तान के एक प्रमुख गैर-नाटो सहयोगी के दर्जे को समाप्त कर दिया है।\n\nअमेरिका ने 2012 में अफगानिस्तान को एक प्रमुख गैर-नाटो सहयोगी (एमएनएनए) का दर्जा दिया था, जिसके माध्यम से दोनों देशों के बीच रक्षा और आर्थिक संबंध बरकरार थे।\n\nइस दर्जे के कारण अफगानिस्तान को रक्षा और सुरक्षा संबंधी बहुत सारी सहायता व सुविधाएं हासिल थीं।\n\nबाइडन ने विदेश मंत्री एंटनी ब्लिंकन को भेजे एक ज्ञापन में कहा, “अमेरिका के संविधान और कानून के तहत राष्ट्रपति के रूप में मुझे प्राप्त शक्ति के अंतर्गत, जिसमें विदेशी सहायता अधिनियम 1961 भी शामिल है,… मैं अफगानिस्तान को दिए गए प्रमुख गैर-नाटो सहयोगी के दर्जे को समाप्त करता हूं।”\n\nएमएनएनए का दर्जा पहली बार 1987 में शुरू किया गया था। अमेरिकी विदेश मंत्रालय के अनुसार, अफगानिस्तान का एमएनएनए दर्जा समाप्त किए जाने के बाद अब अमेरिका के 18 प्रमुख गैर-नाटो सहयोगी रह गए हैं। इनमें अर्जेंटीना, ऑस्ट्रेलिया, बहरीन, ब्राजील, कोलंबिया, मिस्र, इजराइल, जापान, जॉर्डन, कुवैत, मोरक्को, न्यूजीलैंड, पाकिस्तान, फिलिपीन, कतर, दक्षिण कोरिया, थाईलैंड और ट्यूनीशिया शामिल हैं।\n\nविदेश विभाग के मुताबिक, ताइवान को औपचारिक दर्जा दिए बगैर भी अमेरिका के गैर-नाटो सहयोगी के रूप में माना जाता है।\n\nभाषा यश पारुल",
    "नफरती मौलवी को देश से निकालेगा फ्रांस! जानिए यहूदियों के खिलाफ कितना जहर उगलता था इमाम हसन": "फ्रांस की अदालत ने नफरत की आग फैलाने वाले इमाम पर की सख्त कार्रवाई\n\nलोगों के भीतर नफरती आग फैलाने वाले इमाम हसन के खिलाफ अदालत के फैसले पर फ्रांस के गृह मंत्री ने राज्य परिषद के एक फैसले का हवाला देते हुए ट्विटर पर ट्वीट किया, यह गणतंत्र के लिए एक बड़ी जीत है। बता दें कि, कोर्ट ने नफरत की आग फैलाने वाले इमाम हसन को देश से बाहर का रास्ता दिखा दिया है। बता दें कि, पूर्व में पेरिस की एक अदालत ने हसन इक्विउसेन के निर्वासन को रोकने का फैसला सुनाया था जिसके बाद, इस मामले को गृह मंत्रालय ने गंभीरता से लिया था। इसके बाद फ्रांस की सर्वोच्च प्रशासनिक अदालत ने पेरिस कोर्ट के पूर्व आदेश को पलटते हुए मंगलवार को इमाम को देश से बाहर निकालने को हरी झंडी दे दी है।\n\nनफरत की बीज बोता था इमाम\n\nखबर के मुताबिक, मोरक्को के इमाम अपनी नफरती भाषण में यहूदी समुदाय और महिलाओं के खिलाफ अभद्र टिप्पणी किया करते थे। जिसके बाद कोर्ट ने इमाम को देश से बाहर का रास्ता दिखाने के लिए पेरिस के एक कोर्ट के फैसले को पलट दिया। 58 साल के इमाम हसन उत्तरी फ्रांस में स्थित अपने घर से YouTube और Facebook की सहायता से दुनिया भर के अपने फॉलोवर्स में यहूदियों के खिलाफ नफरत की आग उगलने का काम करता था। खास कर वह महिलाओं के खिलाफ गलत सोच को समाज के सामने पेश करता था। नफरत की भाषा फैलाकर धर्म की आड़ में रोटी सेंकने वाले इस इमाम का जन्म फ्रांस में हुआ था, लेकिन उसने मोरक्को की नागरिकता भी ले रखी थी।\n\nबचने की काफी कोशिश की, लेकिन बच नहीं पाया इमाम\n\nजब मामला कोर्ट में पहुंचा तो इमाम हसन को निर्वासन से बचाने के लिए उसके वकीलों ने एड़ी चोटी का जोर लगा दिया था। जिसके बाद पेरिस की एक अदालत ने उसके हक में फैसला सुना दिया था। गृह मंत्रालय के वकील पिछले हफ्ते काउंसिल ऑफ स्टेट को बताया था कि, इमाम हसन सालों से यहूदियों के खिलाफ गलत बयानबाजियां की थीं। उसने कई सालों से नफरत की भाषा के सहारे लोगों के बीच एक नफरत की भावना फैलाने का काम किया है। इसके बाद फ्रांस की सर्वोच्च प्रशासनिक अदालत ने इमाम हसन को देश से बाहर का रास्ता दिखाने को हरी झंडी दे दी।\n\nकोर्ट में किसने क्या कहा जानें\n\nलेकिन कोर्ट में जिरह के दौरान इमाम के वकीलों ने उसे बचाने का काफी प्रयास किया। कोर्ट में वकील ने दलील पेश करते हुए यह कहा कि, इमाम हसन का यहूदी, महिला विरोधी भाषणा 20 साल पुराना है और उनके सार्वजनिक बयानों के लिए उस पर कभी भी मुकदमा नहीं चलाया गया था। इमाम के वकील लूसी साइमन ने कोर्ट को बताया कि, इमाम हसन इक्विउसेन एक रूढ़िवादी व्यक्ति हैं लेकिन वे सार्वजनिक व्यवस्था के लिए गंभीर खतरा नहीं हैं। इस पर फ्रांस के गृह मंत्रालय के प्रतिनिधि ने पलटवार करते हुए कहा कि, इमाम हसन ने जिन शब्दों का इस्तेमाल यहूदियों और महिलाओं के लिए किया वे अलगाववाद और आतंकवाद को बढ़ावा देते हैं।\n\nफ्रांस के गृह मंत्री गेराल्ड डार्मिनिन ने दी थी कानून बदलने की चेतावनी\n\nवहीं, फ्रांस के गृह मंत्री गेराल्ड डार्मिनिन ने पहले ही चेतावनी दे दी थी कि, अगर कोर्ट से इमाम हसन को दोषी नहीं मानती तो वे उसे फ्रांस की धरती से बाहर का रास्ता दिखाने के लिए देश के कानून को बदलने की कोशिश करेंगे।\n\nये भी पढ़ें :सोवियत यूनियन के पूर्व राष्ट्रपति मिखाइल गोर्बाचेव का 91 वर्ष की आयु में निधन\n\n(Photo Credit: Twitter)",
    "अरब देशों में बढ़ रही है तलाक लेने वाली महिलाओं की संख्या": "कई अरब देशों में बहुविवाह प्रथा पर प्रतिबंध है तो तीन तलाक पर रोक भी लगी है। इसका आशय यह है कि वर्षों पहले अरब देशों में तलाकशुदा महिलाएं तिरस्कार की पात्र थीं लेकिन अब तलाक सामान्य हो रहे हैं। 2000 में महिलाओं के लिए तलाक लेने की प्रक्रिया आसान होने के बाद मिस्र में तलाक दोगुना से अधिक बढ़े हैं।\n\n35% से अधिक शादियों का अंत तलाक में हुआ\n\nजोर्डन, लेबनान, कतर और संयुक्त अरब अमीरात में 35% से अधिक शादियों का अंत तलाक में हुआ है। कुवैत में लगभग आधी शादियां टूट जाती हैं। तलाक के पैटर्न में बदलाव आया है। पहले केवल पुरुष ही तलाक लेते थे। अब महिलाएं आगे आई है। मोरक्को में पुरुषों के बराबर महिलाएं भी संबंध विच्छेद की पहल करती हैं।\n\nपरंपरागत अनुदारवादी समाज से आगे बढ़े\n\nमिस्री समाजशास्त्री सैद सादेक कहते हैं, हम परंपरागत अनुदारवादी समाज से आगे बढ़े हैं। बहुविवाह प्रथा कम हो रही है। कई मुस्लिम देशों में तो इस पर पाबंदी है। अब तो शाही परिवारों की तलाकशुदा महिलाएं सार्वजनिक तौर पर पति को निशाना बनाती हैं। जोर्डन के शाह की बहन प्रिंसेस हाया ने ब्रिटिश अदालत से दुबई के अमीर से तलाक लिया है। उन्हें 4385 करोड़ रुपए मेहर के बतौर मिलेंगे। अधिकतर अरब शासकों ने तीन बार तलाक बोलकर विवाह संबंध खत्म करने के पुराने रिवाज पर रोक लगा दी है।\n\nतलाक पश्चिमी देशों की तुलना में बहुत सस्ते\n\nमध्य पूर्व के देशों में तलाक पश्चिमी देशों की तुलना में बहुत सस्ते हैं। सऊदी अरब के ताबुक शहर में एक 38 वर्षीय इंजीनियर बताते हैं, उन्हें अपने तीसरे तलाक के लिए केवल दो लाख रुपए खर्च करना पड़े हैं। कुछ इस्लामी धर्मगुरु तलाक में वृद्धि को ग्लोबलाइजेशन की बुराई मानते हैं। एक सऊदी मौलाना ने तलाक में बढ़ोतरी को खतरनाक ट्रेंड करार दिया है। पिछले साल सऊदी अरब में जितनी शादियां हुई थीं, लगभग उतने ही तलाक हुए थे।\n\nमहिलाओं के लिए आसान नियम\n\nमिस्र के समान अल्जीरिया, जोर्डन, मोरक्को ने भी महिलाओं के लिए तलाक लेने के नियम आसान बनाए हैं। मोरक्को के समाजशास्त्री सौमाया नामाने गैसोअस कहते हैं, विवाह अब सामूहिक निर्णय के बजाय व्यक्तिगत पसंद बन गया है। धर्मगुरुओं और परिवार के मुखिया का पहले जैसा दबदबा नहीं है। नौकरियों और अन्य क्षेत्रों में महिलाओं की भागीदारी बढ़ने के कारण लाखों महिलाओं को वित्तीय आजादी मिली है।\n\n-एजेंसी",
    "पद्मभूषण देवेंद्र झाझड़िया 25 सितंबर को सरदारशहर में": "वर्ल्ड एथलेटिक्स ग्रांड प्रीक्स मोरक्को में रजत पदक जीतने के बाद\n\nचूरू, वर्ल्ड एथलेटिक्स ग्रांड प्रीक्स मोरक्को में रजत पदक जीतने के बाद पैराओलंपियन पद्मभूषण देवेंद्र झाझड़िया रविवार को सरदारशहर में नेहरू युवा केंद्र, युवा कार्यक्रम एवं खेल मंत्रालय भारत सरकार द्वारा आयोजित युवा महोत्सव 2022 में शिरकत करेंगे। कार्यक्रम का आयोजन राजकीय एसबीडी कॉलेज में किया जा रहा है जिसमें 300 से अधिक युवा प्रतिभागी विभिन्न प्रतिस्पर्धाओं में भाग लेंगे।जिला युवा अधिकारी मंगल जाखड़ ने बताया है कि इंडिया@2047 थीम पर आधारित इस युवा उत्सव में युवा संवाद, सामूहिक सांस्कृतिक प्रस्तुतियां, युवा कृति/चित्रकला, मोबाइल फोटोग्राफी, काव्य पाठन एवं जिला स्तरीय भाषण का आयोजन किया जाएगा। जिसमें 15 से 29 आयु वर्ग के सभी युवा भाग ले सकेंगे। जिला स्तरीय विजेताओं को पुरस्कारस्वरूप 5000 रुपये, 2000 रुपये व 1000 रुपये नगद, प्रमाण पत्र दिया जाएगा। विजेता राज्य एवं राष्ट्रीय स्तर पर होने वाली प्रतियोगिता में भाग ले सकेंगे। झाझडिया ने अंतर्राष्ट्रीय स्तर पर खेलते हुए 20 वर्ष के सफर में देश को दो पैरा ओलंपिक गोल्ड मेडल, एक सिल्वर सहित अनेक पदक दिलवाए हैं।",
    "Today 20 September 2022 Daily Current Affairs For Competition Exams": "Today 20 September 2022 Daily Current Affairs For Competition Exams, Latest & Daily Current Affairs 20-09-2022, Candidates Can Check State & India Level Competition Exam GK Questions\n\nदैनिक समसामयिकी (Current Affairs) के मुद्दों की महत्त्वपूर्ण जानकारी आज के इस लेख द्वारा उपलब्ध कराई गई है, जो सभी प्रतियोगी परीक्षाओं की तैयारी में उपयोगी है और हम रोज आपको ऐसे ही gk today current affairs in hindi मैं रोज provide करवाएंगे,और आप Current Affairs In Hindi PDF प्राप्त कर सकतें हो।\n\nDaily Current Affairs 20 September 2022\n\n1. 18 सितंबर को मनाया गया विश्व बाँस दिवस\n\n• प्रतिवर्ष 18 सितंबर को विश्व बाँस दिवस मनाया जाता है। विश्व बाँस दिवस 2022 की थीम ‘Bamboo for Green Life and Sustainable Development’ है। यह दिन बाँस के लाभों के बारे में जागरूकता के प्रसार और रोज़मर्रा के उत्पादों में इसके उपयोग को बढ़ावा देने के लिये मनाया जाता है। वर्ष 2009 में बैंकाक (थाईलैंड) में आयोजित 8वीं विश्व बाँस कान्ग्रेस में विश्व बाँस संगठन ने आधिकारिक रूप से 18 सितंबर को विश्व बाँस दिवस (WBD) मनाए जाने की घोषणा की।\n\n2. उत्तर प्रदेश विधानमंडल सत्र में महिला सदस्यों के लिए पहली बार एक दिन किया गया आरक्षित\n\nNotes & Job Update के लिए फॉर्म भरे Your name\n\nPhone Number\n\nआपको किस Exam / Job के Notes / Update चाहिए\n\n\n\n• 19 सितंबर, 2022 को उत्तर प्रदेश विधानमण्डल का मानसून सत्र लखनऊ में शुरू हुआ है। इस सत्र के दौरान पहली बार विधानसभा में 22 सितंबर को महिला विधायकों के लिये एक दिन आरक्षित किया गया है। देश में यह अपनी तरह का पहला प्रयास है। विधानसभा अध्यक्ष सतीश महाना ने बताया कि 22 सितंबर, 2022 को प्रश्नकाल के बाद महिला प्रतिनिधि, महिलाओं से संबंधित मुद्दों पर चर्चा करेंगी।\n\n3. देवेन्द्र झाझरिया मोरक्को में विश्व पैरा एथलेटिक्स प्रतियोगिता में रजत पदक जीता\n\n• 15 से 17 सितंबर, 2022 तक विश्व पैरा एथलेटिक्स ग्रांड प्रिक्स प्रतियोगिता 2022 का आयोजन मोरक्को में किया गया है। भारतीय भाला फेंक खिलाड़ी देवेन्द्र झाझरिया ने विश्व पैरा एथलेटिक्स ग्रां प्री प्रतियोगिता में रजत पदक हासिल किया है। पैरा ओलंपिक्स के स्वर्ण पदक विजेता देवेन्द्र ने 60.97 मीटर की दूरी पर भाला फेंक कर रजत पदक जीता। वहीं भारत के ही एथलीट अजीत कुमार ने 64 मीटर का सर्वश्रेष्ठ थ्रो हासिल कर स्वर्ण पदक जीता है।\n\n4. महाराष्ट्र में बनाया जाएगा नीति आयोग की तर्ज पर एक राज्य स्तरीय संस्थान\n\n• 18 सितंबर, 2022 को महाराष्ट्र के उपमुख्यमंत्री देवेंद्र फडणवीस ने समग्र डाटा विश्लेषण और विभिन्न क्षेत्रों में गहन अध्ययन के बाद निर्णय लेने के लिए राज्य में नीति आयोग की तर्ज पर एक संस्थान स्थापित किए जाने की घोषणा की है। इससे कृषि, स्वास्थ्य, शिक्षा, रोजगार, पर्यावरण जैसे क्षेत्रों में महत्वपूर्ण परिवर्तन लाने में मदद मिलेगी।\n\n• नीति आयोग के मुख्य कार्यकारी अधिकारी और अन्य विशेषज्ञों ने कल एक प्रस्तुतिकरण दिया। यह प्रस्तुतिकरण नीति आयोग द्वारा महाराष्ट्र को विभिन्न क्षेत्रों में परिवर्तन लाने के लिए सहायता दिए जाने से संबंधित था।\n\n5. जापान में नानमाडोल तूफान ने दी दस्तक\n\n• महाविनाशकारी तूफान नानमाडोल (Nanmadol) जापान में दस्तक दे दी है। जापान के मौसम विभाग ने देश की तरफ बढ़ रहे इस महाविनाशकारी तूफान को लेकर एक विशेष चेतावनी जारी की है। इस तूफान को दूसरा सबसे शक्तिशाली तूफान माना जा रहा है। इसके चलते दक्षिणी क्यूशू क्षेत्र के कागोशिमा, कुमामोटो और मियाज़ाकी में रह रहे लोगों को ख़तरा पैदा हो गया है। माना जा रहा है कि पिछले दशकों के मुक़ाबले यह जापान के लिए सबसे विनाशकारी तूफान हो सकता है।\n\n6. प्रधानमंत्री नरेंद्र मोदी ने चार साल की मादा चीता का नाम ‘आशा’ रखा\n\n• मध्य प्रदेश के श्योपुर में कूनो नेशनल पार्क में अफ्रीकी देश नामीबिया से लाए गए 8 चीतों के नाम सामने आये हैं। आठ चीतों के नाम ओबान, फ्रेडी, सावन्नाह, आशा, सिबली, सैसा और साशा हैं। एक मादा चीते का नाम ‘आशा’ प्रधानमंत्री नरेंद्र मोदी ने रखा है जबकि बाकी अन्य चीतों के नाम नामीबिया में ही रखे गए थे।\n\n7. बेंगलुरु ने मुंबई सिटी को हराकर जीता पहला डूरंड कप\n\n• 18 सितंबर, 2022 को कोलकाता के सॉल्ट लेक स्टेडियम में बेंगलुरू फुटबॉल क्लब ने मुंबई सिटी फुटबॉल क्लब को 2-1 से हराकर अपना पहला डूरंड कप फुटबॉल टूर्नामेंट खिताब जीता। बेंगलुरू एफसी के करिश्माई कप्तान सुनील छेत्री का भी यह पहला डूरंड कप खिताब है। विजेता टीम के लिए शिव शक्ति (10वें मिनट) और ब्राजील के एलन कोस्टा (61वें मिनट) ने गोल किए।\n\n8. कजाकिस्तान ने अपनी राजधानी का नाम फिर से अस्ताना रखा\n\n• कजाखस्तान ने अपने देश की राजधानी नूर सुल्तान का नाम बदल दिया है। नूर सुल्तान को अब अस्ताना के नाम से जाना जाएगा। दरअसल पहले नूर सुल्तान को अस्ताना के नाम से ही जाना जाता था। ऐसे में देश की राजधानी की नाम बदलने की बहुत पहले से मांग की जा रही थी।\n\n• अब कजाखस्तान के राष्ट्रपति ने राजधानी का नाम बदलने और अपने कार्यकाल को बढ़ाकर सात साल करने के संविधान संशोधनों पर हस्ताक्षर कर दिए हैं।\n\n9. बिहार और ओडिशा के बाद झारखंड खाद्य सुरक्षा एटलस प्रकाशित करने वाला तीसरा राज्य बना\n\n• पूर्वी भारत में बिहार और ओडिशा के बाद झारखंड तीसरा राज्य बन गया है, जिसने ग्रामीण क्षेत्रों के लिए खाद्य सुरक्षा एटलस उपलब्ध कराया है। ओडिशा और बिहार ने 2018 में अपना एटलस लॉन्च किया था। ग्रामीण झारखंड 2022 का खाद्य सुरक्षा एटलस रांची में लॉन्च किया गया।\n\n• झारखंड के वित्त मंत्री डॉ रामेश्वर उरांव ने आश्वासन दिया कि सरकार झारखंड के खाद्य असुरक्षित जिलों को कोटा और ग्रीन कार्ड देने की दिशा में प्रयास करेगी।\n\n10. भारत चीन को पीछे छोड़ श्रीलंका का सबसे बड़ा द्विपक्षीय ऋणदाता बना\n\n• भारत श्रीलंका का सबसे बड़ा द्विपक्षीय ऋणदाता देश बन गया है। इस मामले में उसने चीन को पीछे छोड़ दिया है। भारत ने 2022 के चार महीनों में श्रीलंका को 96 करोड 80 लाख अमेरिकी डॉलर का ऋण दिया है। वर्ष 2017-2021 के दौरान पिछले पांच वर्षों से चीन श्रीलंका का सबसे बड़ा द्विपक्षीय ऋणदाता था।",
    "Pakistan: इस्राइल से गुपचुप संबंध बनाने के मुद्दे पर घिर गई है शरीफ सरकार": "{\"_id\":\"632ee76aa79dc10f740c6393\",\"slug\":\"delegation-from-pakistan-met-israel-president-isaac-herzog\",\"type\":\"story\",\"status\":\"publish\",\"title_hn\":\"Pakistan: इस्राइल से गुपचुप संबंध बनाने के मुद्दे पर घिर गई है शरीफ सरकार\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nPakistan: इस्राइल से गुपचुप संबंध बनाने के मुद्दे पर घिर गई है शरीफ सरकार\n\nवर्ल्ड डेस्क, अमर उजाला, इस्लामाबाद Published by: Published by: Harendra Chaudhary Updated Sat, 24 Sep 2022 05:31 PM IST\n\nसार Pakistan: पाकिस्तान के विदेश मंत्रालय के प्रवक्ता आसिम इफ्तिखार अहमद ने दावा किया है कि पाकिस्तानी प्रतिनिधिमंडल की इस्राइल यात्रा में शरीफ सरकार का कोई हाथ नहीं है। उन्होंने कहा कि ये यात्रा एक विदेशी गैर-सरकारी संगठन ने आयोजित की...\n\nविज्ञापन\n\nख़बर सुनें\n\nख़बर सुनें\n\nइस्राइल से गुपचुप संबंध बनाने के मुद्दे पर पाकिस्तान की शहबाज शरीफ सरकार को बचाव का रुख अपनाना पड़ रहा है। गुरुवार को सरकार की तरफ से सफाई दी गई कि इस्राइल के प्रति पाकिस्तान के रुख में कोई बदलाव नहीं आया है। ये सारा विवाद एक पाकिस्तानी प्रतिनिधिमंडल की इस्राइल यात्रा को लेकर खड़ा हुआ है। पाकिस्तान की नीति फिलस्तीन का समर्थन करने की रही है और यहां आम तौर पर जनमत इस्राइल के खिलाफ रहता है। पाकिस्तान के विदेश मंत्रालय के प्रवक्ता आसिम इफ्तिखार अहमद ने दावा किया है कि पाकिस्तानी प्रतिनिधिमंडल की इस्राइल यात्रा में शरीफ सरकार का कोई हाथ नहीं है। उन्होंने कहा कि ये यात्रा एक विदेशी गैर-सरकारी संगठन ने आयोजित की। इसके पहले कई मीडिया रिपोर्टों में बताया कि यरुशलम गए पाकिस्तानी प्रतिनिधिमंडल ने वहां इस्राइल के विदेश मंत्री से मुलाकात की है। बुधवार को यात्रा के आयोजकों की तरफ से बताया गया था कि दल में अमेरिका में रहने वाले मुस्लिम समुदाय के प्रतिनिधि शामिल थे। इस दल का गठन कथित अब्राहम समझौते के बाद हुआ था। पूर्व अमेरिकी राष्ट्रपति डोनाल्ड ट्रंप के शासनकाल में अमेरिकी मध्यस्थता में संयुक्त अरब अमीरात, बहरीन, सूडान और मोरक्को के साथ इस्राइल ने समझौता किया था, जिसमें दोनों पक्षों में सामान्य कूटनीतिक संबंध बनाने की बात कही गई थी। इन समझौतों को अब्राहम समझौते के नाम से जाना गया। नसीम अशरफ के नेतृत्व में गए इस दल की यात्रा का मकसद ‘अंतर-धार्मिक सद्भाव’ को बढ़ाना देना बताया गया है। अशरफ पहले पाकिस्तान सरकार में मंत्री और पाकिस्तान क्रिकेट बोर्ड के अध्यक्ष रह चुके हैं। विदेश मंत्रालय के प्रवक्ता ने स्पष्टीकरण दिया कि पाकिस्तान ने इस्राइल को मान्यता नहीं दी है और न ही उसके साथ कूटनीतिक संबंध बनाया है। उन्होंने पाकिस्तान का यह रुख दोहराया कि जब तक फिलस्तीनी मुद्दे का न्यायपूर्ण समाधान नहीं होता, पाकिस्तान इस्राइल को मान्यता नहीं देगा। लेकिन पर्यवेक्षकों की राय है कि हाल की कुछ घटनाओं के कारण इस्राइल के मामले में पाकिस्तान के रुख को लेकर संदेह पैदा हुआ है। इस साल के आरंभ में जब इमरान खान की पाकिस्तान तहरीक-ए-इंसाफ पार्टी (पीटीआई) सत्ता में थी, तब भी कुछ पाकिस्तानी नागरिकों और विदेश में रहने वाले पाकिस्तान मूल के व्यक्तियों के एक दल ने इस्राइल की यात्रा की थी। उस समय भी पाकिस्तान में एक बड़ा विवाद खड़ा हुआ था। तब पीटीआई सरकार को सफाई देनी पड़ी थी। लेकिन इस बार यहां चर्चा है कि पीटीआई अपने राजनीतिक अभियान के दौरान इस मुद्दे पर मौजूदा सरकार को घेरने की पूरी कोशिश करेगी। पीटीआई का नया सरकार विरोधी अभियान शनिवार से शुरू हो रहा है। पीटीआई के अध्यक्ष इमरान खान ने इसे ‘हकीकी (असली) आजादी’ की मुहिम नाम दिया है। खान ये आरोप लगाते रहे हैं कि वर्तमान सरकार अमेरिका में रची गई साजिश के तहत बनी है और अमेरिकी इशारे पर काम कर रही है। इसके बीच इस्राइल के संबंध बनाने के मुद्दे पर उठे विवाद से इस सिलसिले में उन्हें एक और मुद्दा मिल गया है।",
    "अंतर्राष्ट्रीय मैत्री मैचों में जीते ब्राजील और अर्जेंटीना – Niharika Times": "बीजिंग, 24 सितम्बर (आईएएनएस)। खिताब के प्रबल दावेदार ब्राजील ने विश्व कप से पहले अभ्यास मैच में शुक्रवार को घाना को 3-0 से हरा दिया जबकि दो बार के विजेता अर्जेंटीना ने होंडुरास को 3-0 से पीटा।\n\nब्राजील की जीत में विंगर राफिना रिचारलिसन ने 12 मिनट में दो गोल दागे।\n\nपिछले वर्ष कोपा अमेरिका के फाइनल में हारने के बाद पांच बार के विश्व चैंपियन ने अपना अपराजेय क्रम 14 मैच पहुंचा दिया है जिसमें 11 जीत और तीन ड्रा शामिल हैं। ब्राजील ने इन मैचों में 33 गोल किये हैं और सिर्फ चार गोल खाये हैं।\n\nअर्जेंटीना और होंडुरास के बीच मुकाबले में स्ट्राइकर लौटारो मार्टिनेज ने नजदीक से शॉट लगाकर टीम को बढ़त दिलाई। कप्तान लियोनल मैसी ने आधे समय से पहले मिली पेनल्टी पर दूसरा गोल दाग दिया । दूसरे हाफ में मैसी ने 69वें मिनट में अपना दूसरा और टीम का तीसरा गोल दाग दिया।\n\n2022 विश्व का मेजबान कतर ऑस्ट्रिया के विएना में कनाडा से 0-2 से हार गया। दिन के अन्य मैचों में ईरान ने उरुग्वे को 1-0 से और मोरक्को ने चिली को 2-0 से हराया जबकि सऊदी अरब और इक्वाडोर का मैच 0-0 से बराबर रहा।\n\nआईएएनएस\n\nआरआर",
    "प्रमुख इस्लामी विद्वान युसूफ अल-क़रादावी का निधन": "दोहा: प्रशंसित इस्लामिक विद्वान और इंटरनेशनल यूनियन ऑफ मुस्लिम स्कॉलर्स के पूर्व संस्थापक अध्यक्ष, डॉ शेख यूसुफ अल-क़रादावी का सोमवार को कतर की राजधानी दोहा में एक संक्षिप्त बीमारी के बाद निधन हो गया। वह 96 वर्ष के थे।\n\nट्विटर पर शेख अल-क़रादावी के आधिकारिक अकाउंट ने उनकी मृत्यु की खबर प्रकाशित की, और उनके बेटे अब्दुल रहमान अल-क़रादावी ने अपने ट्विटर अकाउंट पर लिखा, \"द नाइट ऑफ़ गॉट।\"\n\nइंटरनेशनल यूनियन ऑफ मुस्लिम स्कॉलर्स ने ट्विटर पर अपने आधिकारिक अकाउंट के माध्यम से कहा, \"भगवान की दया पर जाएं, उनकी महानता, मुस्लिम विद्वानों के अंतर्राष्ट्रीय संघ के संस्थापक अध्यक्ष इमाम यूसुफ अल-क़रादावी, जिन्होंने प्रावधानों को समझाते हुए अपना जीवन दिया। इस्लाम का।\"\n\nउन्होंने कहा, \"इस्लामिक राष्ट्र ने अपने सबसे ईमानदार और नेक विद्वानों में से एक को खो दिया है, हम सर्वशक्तिमान ईश्वर से उसे क्षमा करने और उस पर दया करने और उसे क्षमा करने के लिए कहते हैं।\"\n\nसंक्षेप में शेख यूसुफ अल-क़रादावी के बारे में\n\nशेख अल-क़रादावी का जन्म 9 सितंबर, 1926 को हुआ था। वह उत्तरी मिस्र के घारबिया प्रांत के साफ्ट तुराब गांव से हैं। जब वह दस साल से कम उम्र के थे तब उन्होंने पवित्र कुरान को याद किया। उन्होंने 1953 में अल-अज़हर विश्वविद्यालय में धर्मशास्त्र के संकाय से स्नातक किया, और एक साल बाद उन्होंने अरबी भाषा के संकाय से शिक्षण लाइसेंस प्राप्त किया।\n\n1958 में, उन्होंने 1960 में धर्म के बुनियादी सिद्धांतों के संकाय से कुरानिक और सुन्नत विज्ञान विभाग में मास्टर के समकक्ष प्रारंभिक अध्ययन प्राप्त करने से पहले, भाषा और साहित्य में उच्च अरबी अध्ययन संस्थान से डिप्लोमा प्राप्त किया।\n\nफिर 1973 में उसी कॉलेज से प्रथम श्रेणी सम्मान के साथ डॉक्टरेट की उपाधि प्राप्त की, संदेश का विषय \"जकात और सामाजिक समस्याओं को हल करने पर इसका प्रभाव\" था।\n\nअल-क़रादावी मुस्लिम ब्रदरहुड में शामिल हो गया और इसके सबसे प्रमुख नेताओं में से एक बन गया।\n\nअल-क़रादावी दशकों से दोहा में रह रहा था और उसके पास क़तर की नागरिकता है। मिस्र की एक अदालत ने 2011 में जेलों में तूफान से संबंधित एक मामले में ब्रदरहुड से जुड़े अन्य मिस्रियों के साथ 2015 में अनुपस्थिति में मौत की सजा जारी की थी।\n\nअल-क़रादावी ने 2004 से 2018 तक मुस्लिम विद्वानों के अंतर्राष्ट्रीय संघ का नेतृत्व किया, इससे पहले कि वह मोरक्को के अहमद रायसौनी द्वारा सफल हुए, जिन्होंने मॉरिटानियाई लोगों को नाराज करने वाले बयानों के कारण हफ्तों पहले इस्तीफा दे दिया था।\n\nअपने करियर के दौरान, अल-क़रादावी ने कई किताबें प्रकाशित कीं, और वर्ष 1994 के लिए इस्लामी अध्ययन के एक पूर्व मास्टर के सहयोग से किंग फैसल इंटरनेशनल पुरस्कार सहित कई पुरस्कार प्राप्त किए।\n\nदिवंगत को वर्ष 1996 के लिए मलेशिया में अंतर्राष्ट्रीय इस्लामी विश्वविद्यालय के अध्यक्ष से उत्कृष्ट वैज्ञानिक बंदोबस्ती पुरस्कार और वर्ष 1997 के लिए इस्लामी न्यायशास्त्र में सुल्तान हसन बोल्कैया (ब्रुनेई के सुल्तान) पुरस्कार से भी सम्मानित किया गया।\n\nअंतिम अवधि के दौरान, उन्हें कई स्वास्थ्य संकटों का सामना करना पड़ा, खासकर जब वे COVID-19 से संक्रमित थे, और उनकी मृत्यु की अफवाहें एक से अधिक बार सामने आईं।\n\nअल-क़रादावी, जिनके पिता की मृत्यु दो वर्ष की आयु में हो गई थी, का पालन-पोषण उनके चाचा ने किया था। उनकी 4 बेटियां, इल्हाम, सिहम, ओला और अस्मा और 3 बेटे, मुहम्मद, अब्द अल-रहमान और ओसामा हैं।",
    "1947 में महाराजा रामानुज प्रताप ने किया था आखिरी चीते का शिकार, इन 14 देशों में भी हो गए हैं लुप्त": "प्रधानमंत्री नरेंद्र मोदी के जन्मदिन के अवसर पर शनिवार को अफ़्रीकी देश नामीबिया से आठ चीते भारत लाये गए। इन सभी चीतों की उम्र 4 से 6 वर्ष के बीच है। पांच चीते मादा हैं जबकि तीन चीते नर हैं। इन चीतों को मध्य प्रदेश के कूनो नेशनल पार्क में छोड़ा गया। इस दौरान पीएम मोदी और एमपी के मुख्यमंत्री शिवराज सिंह चौहान मौजूद रहें।\n\nचीता का देश में एक प्राचीन इतिहास है। माना जाता है कि ‘चीता’ नाम की उत्पत्ति संस्कृत शब्द चित्रक से हुई है, जिसका अर्थ है ‘चित्तीदार’। भारत में चीतों की आबादी काफी व्यापक हुआ करती थी। यह जानवर जयपुर से होते हुए उत्तर में लखनऊ से लेकर दक्षिण में मैसूर तक और पश्चिम में काठियावाड़ से पूर्व में देवगढ़ तक पाया जाता था।\n\nमहाराजा रामानुज प्रताप ने आखिरी चीते का किया शिकार\n\nमाना जाता है कि चीता 1947 में भारतीय परिदृश्य से गायब हो गया था जब कोरिया रियासत के महाराजा रामानुज प्रताप सिंह देव ने शिकार किया और भारत में अंतिम तीन एशियाई चीतों को गोली मार दी। 1952 में भारत सरकार द्वारा चीता को आधिकारिक तौर पर विलुप्त घोषित कर दिया गया था। लेकिन अब फिर से भारत में चीते आ गए हैं।\n\nइन 14 देशों में चीता हुआ विलुप्त\n\nचीता के विलुप्त होने का एक प्रमुख कारण इसका अत्यधिक शिकार भी था। इसके साथ ही आजादी से पहले के दशकों के साथ-साथ उसके बाद के दशकों के दौरान कृषि पर भारत के जोर के कारण भी चीतों की संख्या में गिरावट आई। 1940 के दशक से चीता 14 अन्य देशों में भी विलुप्त हो गया। इन देशों में जॉर्डन, इराक, इज़राइल, मोरक्को, सीरिया, ओमान, ट्यूनीशिया, सऊदी अरब, जिबूती, घाना, नाइजीरिया, कजाकिस्तान, पाकिस्तान और अफगानिस्तान शामिल है।\n\nचीता लाने के पीछे का उद्देश्य न केवल भारत के ‘ऐतिहासिक विकासवादी संतुलन’ को बहाल करना है, बल्कि एक चीता मेटापापुलेशन विकसित करना भी है जो पशु के वैश्विक संरक्षण में मदद करेगा।\n\nमाना जाता है कि चीता दक्षिण अफ्रीका में उत्पन्न हुआ था और भूमि संपर्क के माध्यम से दुनिया भर में फैल गया था। कालाहारी में, चीता कभी शिकार और शिकार के कारण गंभीर रूप से संकट में था। लेकिन अब स्वस्थ मादा चीता पांच से छह शावक पैदा कर रही है। दक्षिण अफ्रीका में तेजी से चीता की आबादी बढ़ रही है और जगह कम पड़ रही है।",
    "FiFa U-17 women's world cup 2022: फीफा अंडर-17 महिला विश्व कप का लोगो हुआ लॉन्च, 11 से 30 अक्टूबर तक गोवा में होगा विश्वकप": "फीफा अंडर -17 महिला विश्व कप का लोगो लॉन्च कर दिया गया है. भारत में पहली बार ये प्रतियोगिता आयोजित हो रही है. इस मौके पर गोवा के मुख्यमंत्री प्रमोद सांवत और महाराष्ट्र के मुख्यमंत्री एकनाथ शिंदे मौजूद रहे. फीफा अंडर-17 महिला विश्व कप भारत में 11 से 30 अक्टूबर के बीच आयोजित होने वाला है. बता दें कि हर दो साल पर होने वाले इस मेगा टूर्नामेंट का ये 7वां संस्करण है. टूर्नामेंट के सातवें संस्करण में कुल 16 टीमें भाग ले रही हैं.\n\nग्रुप ए में भारतीय टीम के साथ ब्राजील भी\n\nटूर्नामेंट में कुल 32 मैच खेले जाएंगे.\n\nफीफा अंडर-17 महिला वर्ल्ड कप का फाइनल 30 अक्टूबर को नवी मुंबई के डीवाई पाटिल स्टेडियम में खेला जाएगा.\n\nसेमीफाइनल मैच गोवा में होंगे.\n\nअंडर-17 भारतीय महिला फुटबॉल टीम को ग्रुप ए में मोरक्को, ब्राजील और संयुक्त राज्य अमेरिका के साथ रखा गया है.\n\nग्रुप स्टेज में 24 मैच खेले जाएंगे, जो 18 अक्टूबर तक तीन राज्यों ओडिशा, गोवा और महाराष्ट्र में आयोजित किए जाएंगे.\n\nभारत अपने सभी मैच भुवनेश्वर के कलिंग स्टेडियम में खेलेगा.\n\nपीएम मोदी की अध्यक्षता में हुई थी बैठक\n\nबता दें कि इससे पहले प्रधानमंत्री नरेंद्र मोदी की अध्यक्षता में हुई मंत्रिमंडल की बैठक में फीफा अंडर-17 महिला विश्व कप फुटबॉल 2022 की मेजबानी के लिए गारंटी पर हस्ताक्षर करने के प्रस्ताव को मंजूरी दी गई थी.\n\nसरकारी बयान में कहा गया था कि फीफा अंडर-17 महिला विश्व कप एक प्रतिष्ठित आयोजन है और यह भारत में पहली बार आयोजित की जाएगी. यह अधिक संख्या में युवाओं को खेलों में भाग लेने के लिए प्रोत्साहित करेगा और भारत में फुटबॉल के खेल को विकसित करने में मदद करेगा.",
    "Liger Flop Side Effects: लाइगर की वजह से डरे हुए हैं पुरी जगन्नाथ, फिल्म 'जन गण मन' में कर रहे बदलाव!": "1 of 5 जेजीएम के साथ लौटे विजय देवरकोंडा और पुरी जगन्नाथ - फोटो : सोशल मीडिया\n\nविज्ञापन\n\nविजय देवरकोंडा की 'लाइगर' का सबको बेसब्री से इंतजार था। लेकिन, रिलीज से पहले साउथ सुपरस्टार विजय देवरकोंडा द्वारा दिए गए बयानों और फिल्म में करण जौहर की मौजूदगी की वजह से यह फिल्म बॉक्स ऑफिस पर खरी नहीं उतरी। अब इस फिल्म के फ्लॉप होने की वजह से पुरी जगन्नाथ और विजय देवरकोंडा की आगामी फिल्म 'जन गण मन' कई तरह से प्रभावित हुई है।\n\n2 of 5 लाइगर रिव्यू - फोटो : अमर उजाला, मुंबई\n\nलाइगर को हुआ 65 करोड़ से अधिक का नुकसान\n\nरिपोर्ट्स के मुताबिक 125 करोड़ रुपये के बजट में बनी 'लाइगर' पांचों भाषाओं में मात्र 39.49 करोड़ रुपये का कलेक्शन कर पाई है। ऐसे में फिल्म के मेकर्स से लेकर इसके वितरकों तक को नुकसान झेलना पड़ा है। मीडिया हाउस से बातचीत के दौरान फिल्म के वितरक वारंगल श्रीनु ने खुलासा किया कि लाइगर की वजह से उन्हें अपने निवेश का लगभग 65 प्रतिशत खो दिया है।\n\nविज्ञापन\n\n3 of 5 विजय देवरकोंडा और पुरी जगन्नाथ - फोटो : सोशल मीडिया\n\nलाइगर के फ्लॉप होने से डरे पुरी जगन्नाथ!\n\nलाइगर की वजह से हुए नुकसान से पुरी जगन्नाथ डर गए हैं। आगे ऐसा न हो यह सुनिश्चित करने के लिए विजय देवरकोंडा और पुरी जगन्नाथ अपनी आगामी फिल्म \"जन गण मन\" में बदलाव करने का मन बना रहे हैं। मीडिया रिपोर्ट्स के मुताबिक फिल्म \"जन गण मन\" के मोरक्को शेड्यूल को शुरू करने से पहले, विजय देवरकोंडा और पुरी जगन्नाथ फिल्म की पटकथा पर फिर से विचार कर रहे हैं।\n\n4 of 5 जन गण मन - फोटो : सोशल मीडिया\n\nक्या लाइगर की भरपाई करने के लिए विजय नहीं लेंगे फीस?\n\nइतना ही नहीं पुरी जगन्नाथ फिल्म के बजट पर भी विचार कर रहे हैं। मीडिया रिपोर्ट्स की माने तो फिल्म 'लाइगर' की वजह से हुए नुकसान की भरपाई करने के लिए पुरी जगन्नाथ और विजय देवरकोंडा ने आगामी फिल्म 'जन गण मन' के लिए फीस न लेना का फैसला लिया है।\n\nविज्ञापन\n\nविज्ञापन\n\n5 of 5 जन गण मन - फोटो : सोशल मीडिया",
    "5 लाख साल पुराने दुर्लभ हाथी दांत मिले – DW – 01.09.2022": "इस्राएली पुरातत्वविदों ने लुप्त हो चुके हाथियों की प्रजाति के दांत दिखाये. ये दुर्लभ हाथी दांत करीब 5 लाख साल पुराने हैं. वैज्ञानिकों का कहना है कि यह दांत प्रागैतिहासिक मानव के सामाजिक रिवाजों का दस्तावेज है.\n\nकरीब 2.6 मीटर लंबे दांतों का वजन 150 किलो है. इसे दक्षिणी इस्राएल के रेवाडिम के पास एक गांव में चल रही खुदाई के दौरान बरामद किया गया. यह खुदाई इस्राएल एंटीक्विटीज अथॉरिटी, आईएए के दिशानिर्देश पर चल रही है. यह अब तक के सबसे बड़े हांथी दांत की खोज कही जा रही है.\n\nयह भी पढ़ेंः मोरक्को में मिले सबसे पुराने मानव जीवाश्म\n\nलुप्त हो चुकी है हाथियों की यह प्रजाति\n\nखुदाई के निदेशक एवी लेवी का कहना है कि अत्यधिक संरक्षित दांत की खोज शानदार है. उन्होंने यह भी कहा, \"हाथी सीधे दांत वाली प्रजाति का था जो हमारे इलाके में करीब 4 लाख साल पहले लुप्त हो गये. दांत के बगल में चकमक पत्थर के औजार भी मिले हैं जो प्रागैतिहासिक मानव हाथी समेत दूसरे जानवरों को काटने और उनकी खाल उतारने के लिये इस्तेमाल करता था.\"\n\nपुरातत्वविदों को हाथी दांत के पास चकमक पत्थर के औजार भी मिले हैं तस्वीर: Menahem Kahana/AFP\n\nलेवी का कहना है कि इलाके में रहने वाले प्रागैतिहासिक मानव की पहचान \"एक रहस्य\" था. यह इलाके अफ्रीका, एशिया और यूरोप के बीच एक पुल की तरह है. लेवी ने कहा, \"हमें यहां लोगों के अवशेष नहीं मिले हैं, हमें सिर्फ उनके सामान और संस्कृति की निशानियां मिली हैं, कुछ ऐसी चीजें जो उन्होंने इस्तेमाल के बाद फेंक दी थीं अब वो चाहे जानवरों की हड्डियां हों या फिर चकमक के औजार.\"\n\nयह भी पढ़ेंः लाखों साल पुराना तोता मिला न्यूजीलैंड में\n\nरेवाडिम में पहले हुई खुदाइयों के दौरान हाथियों की हड्डियों पर काम करने के निशान मिले हैं, इनमें से कुछ को इंसानों ने औजार के रूप में विकसित किया था जबकि कुछ पर काटने के निशान मिले हैं, जो शायद उन्हें इस्तेमाल के लिये तोड़ने के दौरान बने होंगे.\n\nहाथी का शिकार एक सामाजिक उत्सव\n\nहांथी दांत के आधार पर वैज्ञानिकों ने अनुमान लगाया है कि यह कम से कम 5 मीटर लंबा होगा. यह आज अफ्रीका में मौजूद हाथियों के आकार से काफी ज्यादा है. ऐसे जानवर से मांस भी काफी ज्यादा मिलता है और इसमें वसा की अधिकता के कारण इनका संरक्षण मुश्किल होता है. इन सब के आधार पर वैज्ञानिकों का कहना है कि हाथियों का शिकार एक सामाजिक उत्सव था.\n\nहाथी दांत की लंबाई करीब 2.5 मीटर है तस्वीर: Menahem Kahana/AFP\n\nतेल अवीव यूनिवर्सिटी में बायोलॉजिकल एंथ्रोपोलॉजिस्ट इस्रायल हेर्षकोवित्ज का कहना है, \"शिकारी घुमक्कड़ों के समूह निश्चित समय पर जमा होने की जगह इकट्ठा होते जहां वो औरतों और जानकारियों का लेन देने करते साथ ही साल भर में कमजोर हुए सामाजिक संबंधों फिर मजबूत करने के बाद हाथियों का शिकार करने जाते, इसके सांकेतिक मायने थे.\"\n\nभले ही हाथी दांत एक प्रमुख प्रतीक रहे होंगे लेकिन विशाल और भारी होने की वजह से जरूरी नहीं है कि यह घुमक्कड़ लोगों के साथ जाते हैं. हेर्षकोवित्ज के मुताबिक, \"मुमकिन है कि इस तरह के हाथी दांत के पास वो कोई रीति रिवाज किसी निश्चित समय पर करते होंगे और फिर उन्हें आगे जाना होता होगा या फिर परिवार के लिये नई जगहें ढूंढनी होती होंगी.\"\n\nतेल अवीव और नेगेव के बेन गुरियन यूनिवर्सिटी के प्रोफेसरों की टीम की खुदाई में मिला यह हाथी दांत आईएए के केंद्र में आगे की रिसर्च के लिये रखा जायेगा.\n\nएनआर/आरपी (एएफपी)",
    "81 करोड़ का चढ़ावा, मंदिर में भक्तों ने दिल खोलकर किया दान": "उज्जैन: मंदिर प्रशासन के अनुसार इस वर्ष रिकॉर्ड 81 करोड़ का दान मिला है। दानपेटी, दान रसीद और लड्डू प्रसाद के साथ ही मंदिर की धर्मशाला से प्राप्त हुआ है। इस बार मिला दान पिछले साल के मुकाबले डबल बताया जा रहा है। यह महाकालेश्वर मंदिर का अब तक का सबसे बड़ा रिकॉर्ड बताया जा रहा है।\n\nमध्यप्रदेश के उज्जैन में विश्व प्रसिद्ध महाकालेश्वर मंदिर में दर्शन के लिए हर रोज देश विदेश से हजारों श्रद्धालु उज्जैन पहुंचते हैं। देश के हर राज्यों से आने वाले श्रद्धालुओं के साथ ही विदेशों से भी बड़ी संख्या में श्रद्धालु यहां आकर दर्शन लाभ लेते हैं। भगवान महाकाल के प्रति आस्था श्रद्धा के कारण ही श्रद्धालू उद्योगपति हो या मजदूर अपनी हैसियत के मुताबिक भगवान के चरणों में दान अर्पित करते हैं। मंदिर में दान भेंट पेटी में नगद राशि, दान के लिए दिए चेक, ऑनलाइन भुगतान, पूजन अभिषेक की रसीद से, बाबा महाकाल के लड्डू प्रसाद और मंदिर की धर्मशाला में ठहर कर श्रद्धालुओं ने बाबा महाकाल का खजाना भरा है।\n\nअब तक का सबसे बड़ा रिकॉर्ड\n\n1 सितंबर 2021 से लेकर 1 सितंबर 2022 तक एक वर्ष के दौरान महाकाल मंदिर में 81 करोड़ से अधिक का दान आया है। इतनी बड़ी राशि दान आने का यह अब तक का सबसे बड़ा रिकॉर्ड माना जा रहा है। महाकाल मंदिर ने दान राशि में दान पेटी, दान रसीद और लड्डू प्रसाद के साथ ही मंदिर की धर्मशाला से प्राप्त आय शामिल की है।\n\nबाबा महाकाल का दरबार लाखों श्रद्धालुओं की श्रद्धा-भक्ति, प्रसिद्ध धार्मिक स्थलों में सबसे बड़े कॉरिडोर और प्रतिवर्ष करोड़ों की आय वाले मंदिरों में शुमार है। उज्जैन के महाकाल मंदिर में श्रद्धालुओं ने इस वर्ष दिल खोल कर दान किया और महाकाल मंदिर को रिकॉर्ड तोड़ आय मिली है। इस एक वर्ष में 81 करोड़ के करीब दान मंदिर समिति को मिला है।\n\nलॉकडाउन में कम हुई थी आय\n\nलॉक डाउन के समय मंदिर बंद था इसलिए मंदिर में दान की आय नहीं हुई थी लॉक डाउन जैसे ही हटा मंदिरों में श्रद्धालुओं ने दिल खोलकर दान किया। 1 सितम्बर, 2021 से 15 सितम्बर, 2022 तक दान से 53 करोड़ 30 लाख 43 हज़ार 4 सो इक्यान्नबे रूपए की आय हुई है। वहीं लड्डू प्रशाद से 27 करोड़ 25 लाख 2 हज़ार सत्तर रूपए की आय हुई और धर्मशाला से 45 लाख 25 हज़ार 4 सौ पैंतालीस रूपए की आय हुई है। यह आय पिछले वर्ष की तुलना में दोगुनी है।\n\nकोरोना संक्रमण प्रतिबन्ध हटने के बाद रिकॉर्ड तोड़ हुई आय\n\nउज्जैन महाकालेश्वर मंदिर में वर्ष भर भीड़ रहती है। बीते दो वर्ष कोरोना के कारण महाकाल मंदिर को आम श्रद्धालुओं के लिए बंद कर दिया था। जैसे ही लॉक डाउन हटा और प्रतिबंध समाप्त होने के बाद तो पर्व, त्योहारों के साथ ही सामान्य दिनों में ही महाकाल मंदिर में श्रद्धालुओं की संख्या अधिक होने लगी श्रद्धालुओं की श्रद्धा ने बाबा महाकाल के खजाने को पिछले वर्षो की तुलना में दोगुना भर दिया है। महाकाल मंदिर में 1 सितंबर 2021 से 15 सितंबर 2022 के दौरान एक वर्ष 14 दिन में यह दान राशि मंदिर के अलग अलग तरीके से मंदिर के खजाने में जमा हुई बड़ी आय जो अब तक का एक बड़ा रिकॉर्ड माना जा रहा है।",
    "Bhaichung Bhutia ने भारतीय खिलाड़ियों के लिए एशियाई कप 2023 की तैयारी के लिए वियतनाम मित्रता को एक अच्छा अवसर पाया !": "दिल्ली न्यूज डेस्क !!! भारत के पूर्व कप्तान और एआईएफएफ के नए सह-चयनित कार्यकारी समिति के सदस्य बाईचुंग भूटिया ने कहा कि 24 सितंबर और 27 सितंबर को होने वाले वियतनाम में राष्ट्रीय फुटबॉल टीम के दो-मैत्री मैच खिलाड़ियों के लिए अगले साल एशियन कप की तैयार करने का एक अच्छा अवसर होगा। ब्लू टाइगर्स ने दो मैचों के दौरे के लिए वियतनाम की यात्रा की है। वे सिंगापुर और मेजबान वियतनाम के खिलाफ मैत्री मैच खेलेंगे।बीस साल पहले, भूटिया कप्तान थे जब भारत ने वियतनाम में 2002 का ऐतिहासिक एलजी कप जीता था।\n\nभूटिया ने कहा, मुझे लगता है कि यह हमारी राष्ट्रीय टीम के लिए बहुत अच्छा है कि वे वहां कुछ मैच खेलने जा रहे हैं। मुझे लगता है कि यह एक अच्छा दौरा होगा। वियतनाम और सिंगापुर एक बहुत अच्छी टीम है। यह खिलाड़ियों के लिए एक उपयोगी अनुभव होने जा रहा है। इस सप्ताह की शुरूआत में, एआईएफएफ कार्यकारी समिति ने एएफसी एशियाई कप 2023 के अंत तक वरिष्ठ टीम के मुख्य कोच इगोर स्टिमाक के अनुबंध को बढ़ाने के लिए तकनीकी समिति की सिफारिश का समर्थन किया। पूर्व ब्लू टाइगर्स स्ट्राइकर को लगता है कि विस्तार से खिलाड़ियों और कोच दोनों को टीम संयोजन बनाने के लिए आवश्यक समय मिलेगा।\n\nसाथ ही, भूटिया ने भारतीय फुटबॉल समुदाय के सभी लोगों से फीफा अंडर-17 महिला विश्व कप को सर्वोच्च प्राथमिकता के साथ व्यवहार करने का आग्रह किया है। 16 टीम चैंपियनशिप, जहां भारत को अमेरिका, मोरक्को और ब्राजील के साथ ग्रुप ए में रखा गया है, भारत के लिए अच्छा अवसर होगा, जो 11 अक्टूबर से शुरू होगी।\n\n--आईएएनएस\n\nआरजे/एएनएम",
    "क्यों मनाया जाता है विश्व समोसा दिवस, जानिए इसका इतिहास": "जनता से रिश्ता वेबडेस्क। विश्व समोसा दिवस (World Samosa Day 2022) हर साल 5 सितंबर को मनाया जाता है, और हम स्वादिष्ट नाश्ता खाकर इस दिन को मनाने के लिए उत्साहित हैं. समोसा एक तला हुआ पिरामिड के आकार का व्यंजन है जो प्याज, आलू, पनीर, मटर और कई अन्य पदार्थो से भरा होता है. ये भारत, मिस्र, दक्षिण अफ्रीका और मध्य पूर्व में बेहद लोकप्रिय हैं. आम तौर पर ऐपेटाइज़र के रूप में खाया जाता है. भारत में हर घरों में नाश्ते में समोसा दिखाई ही देगा. क्योंकि यह लोगों का पसंदीदा स्नैक है. समोसा भारत में बहुत प्रसिद्ध है और लोगों को काफी पसंद है. लेकिन आपको जानकर हैरानी होगी कि इसकी उत्पत्ति भारत में नहीं हुई.\n\nभारत में नहीं हुई समोसे की उत्पत्ति:\n\nलोकप्रिय धारणा के बावजूद, समोसे की उत्पत्ति भारत में नहीं हुई, यहां इसकी अत्यधिक लोकप्रियता है. इसकी उत्पत्ति 10वीं शताब्दी से कुछ समय पहले मध्य पूर्व में हुई थी. इसे 13वीं और 14वीं शताब्दी के आसपास व्यापारियों द्वारा भारत लाया गया था. आज समोसे भारत में इतने पसंद किए जाते हैं कि वे घरों से लेकर फैंसी रेस्तरां से लेकर सड़क किनारे विक्रेताओं तक कहीं भी मिल सकते हैं.\n\nसमोसे का इतिहास:\n\nसमोसे का संदर्भ 10वीं शताब्दी के गैस्ट्रोनॉमिक साहित्य में मिलता है. कई मध्ययुगीन फ़ारसी ग्रंथों में 'सानबोसाग' का उल्लेख है, जो समोसा का प्रारंभिक रिश्तेदार और फारसी पिरामिड पेस्ट्री के चचेरे भाई, 'संसा' है. ऐतिहासिक किताबों में 'sambusak,' 'sabusaq,' और यहां तक कि 'संबुसज' का भी उल्लेख किया गया है. कीमा से भरे त्रिकोण आकार का स्नैक कैम्प फायर के आसपास यात्रा करने वाले व्यापारियों द्वारा खाए जाते थे और लंबी यात्रा के लिए स्नैक्स के रूप में सैडलबैग में पैक किए जाते थे. इन सन्दर्भों के अनुसार, यात्रा करने वाले व्यापारियों ने मध्य एशिया से उत्तरी अफ्रीका, पूर्वी एशिया और दक्षिण एशिया की यात्रा की और उनके साथ समोसे इन स्थानों पर पहुँचे.\n\nभारत में, समोसे मध्य पूर्वी रसोइयों के साथ आए जो दिल्ली सल्तनत शासन के दौरान आए. जल्द ही, यह राजा के लिए एक उपयुक्त नाश्ता बन गया. जब मध्ययुगीन मोरक्को के यात्री, इब्न बतूता (ibn battuta), 14 वीं शताब्दी में भारत आए, तो उन्होंने मुहम्मद बिन तुगलक (Muhammad bin Tughlaq) के दरबार में भोज का दस्तावेजीकरण किया, जहाँ 'सांबुसक' एक त्रिकोणीय पेस्ट्री में कीमा, मटर, पिस्ता, बादाम से भरा एक व्यंजन मेहमानों को परोसा गया.\n\nसम्राट अकबर को बहुत पसंद थे समोसे:\n\n9वीं शताब्दी में अकबर के दरबार के नौ रत्नों में से एक, अबुल फ़ाज़ी ने उल्लेख किया है कि मुगल सम्राट समोसे पसंद करते थे. 10वीं शताब्दी में फारसी ग्रंथों में 'संबोसाग' का उल्लेख है. कई मध्ययुगीन फ़ारसी ग्रंथों में 'संबोसाग' का उल्लेख है, जो समोसे का प्रारंभिक रिश्तेदार है. 14 वीं शताब्दी में, समोसे रीच इंडिया, मध्यकालीन मोरक्को के यात्री इब्न बतूता ने मुहम्मद बिन तुगलक के मेहमानों को समोसे परोसे जाने का उल्लेख किया है.\n\nअमीर खुसरू ने की समोसे की तारीफ़\n\nसन 1300 में सूफी विद्वान ने समोसे की तारीफ की. सूफी विद्वान और संगीतकार, अमीर खुसरू, भारतीय शाही दरबार द्वारा समोसे का आनंद लेने के बारे में लिखते हैं. 'गरमा गरम समोसा खाइये'विश्व समोसा दिवस का आनंद लेने का सबसे अच्छा तरीका समोसा खाना है. गर्म- गर्म समोसे खाने का सबसे ज्यादा आनंद आता है.\n\nएम्पाडास समोसे से प्रेरित थे, समोसा खाने के बाद, स्पेनिश ने नुस्खा में थोड़ा बदलाव किया और एम्पाडास बनाया. यह पहले शाकाहारी नहीं था सबसे पुराने समोसे मांस, पिस्ता और प्याज से बनाए जाते थे. यह विभिन्न आकारों में आता है तुर्की देशों में, समोसे अर्ध-चंद्र आकार और त्रिकोण दोनों में आते हैं. क्लासिक समोसे का आकार पिरामिड जैसा दिखता है, इसलिए इसका नाम मध्य पूर्व के पिरामिडों के नाम पर रखा गया है. वेजिटेबल समोसे सबसे आम समोसा प्रकार हैं, जबकि कुछ ही देश मीट समोसे का आनंद लेते हैं.",
    "मुकेश अंबानी समर्थित स्टर्लिंग एंड विल्सन नाइजीरिया में सोलर प्लांट लगाएगी": "स्टर्लिंग एंड विल्सन रिन्यूएबल एनर्जी ने सोलर पीवी पावर प्लांट स्थापित करने के लिए नाइजीरिया की सरकार से अपने कंसोर्टियम पार्टनर सन अफ्रीका के साथ 1.5 बिलियन अमरीकी डालर का ऑर्डर जीता। पांच 961 मेगावाट के सोलर प्लांट बनाने का यह एक बहुत बड़ा ऑर्डर है।\n\nऑर्डर की कीमत का खुलासा किए बिना रिलायंस इंडस्ट्रीज के नियंत्रण वाली कंपनी ने शुक्रवार को एक बयान में कहा कि ऑर्डर स्टर्लिंग एंड विल्सन की यूएस स्टेप-डाउन सब्सिडियरी स्टर्लिंग एंड विल्सन सोलर सॉल्यूशंस इंक के माध्यम से निष्पादित किया जाएगा।\n\nकंपनी ने कहा कि इस आदेश में 455 मेगावाट की कुल स्थापित क्षमता के साथ बैटरी ऊर्जा भंडारण प्रणालियों के साथ पांच स्थानों पर 961 मेगावाट के सौर पीवी बिजली संयंत्रों का विकास, डिजाइन, निर्माण और कमीशनिंग शामिल है, कंपनी ने कहा, इन परियोजनाओं को जोड़ने से स्वामित्व और संचालन होगा नाइजीरियाई सरकारी इकाई नाइजर डेल्टा पावर होल्डिंग कंपनी द्वारा।\n\nइन परियोजनाओं के वित्तपोषण के लिए यूएस एक्ज़िम, आईएनजी और नाइजीरिया सरकार के बीच बातचीत चल रही है। स्टर्लिंग एंड विल्सन के ग्लोबल सीईओ अमित जैन ने कहा कि उनकी कंपनी ने 1 गीगावॉट से अधिक के पोर्टफोलियो के साथ अफ्रीका में अधिकतम सौर क्षमता स्थापित की है।\n\nनाइजीरिया की विद्युतीकरण दर उप-सहारा अफ्रीकी औसत 47 प्रतिशत से ऊपर है, जो कि वैश्विक औसत से काफी पीछे है। यह घरेलू और वाणिज्यिक आपूर्ति के लिए एक व्यवहार्य समाधान के रूप में सौर ऊर्जा के लिए एक मजबूत मामला बनाता है।\n\nस्टर्लिंग एंड विल्सन ने 2015 में दक्षिण अफ्रीका के डी आर में 90 मेगावाट की अपनी पहली अंतरराष्ट्रीय परियोजना के साथ अफ्रीका में प्रवेश किया। आज, यह सात देशों में फैले 1 गीगावॉट से अधिक के मजबूत पोर्टफोलियो के साथ इस क्षेत्र में सबसे बड़े सौर ईपीसी (इंजीनियरिंग, खरीद और निर्माण) खिलाड़ियों में से एक है।\n\nइस क्षेत्र में इसकी कुछ प्रतिष्ठित परियोजनाओं में बेनबन सोलर पार्क शामिल है, जो मिस्र में दुनिया की सबसे बड़ी नियोजित सौर स्थापना है, मोरक्को में 175.5 मेगावाट और जाम्बिया, नामीबिया, केन्या और नाइजर में परियोजनाएं हैं।\n\n25 देशों में मौजूदगी के साथ, स्टर्लिंग एंड विल्सन रिन्यूएबल एनर्जी यूटिलिटी-स्केल सोलर, फ्लोटिंग सोलर और हाइब्रिड एनर्जी स्टोरेज सॉल्यूशंस के लिए ईपीसी सेवाएं प्रदान करती है। कंपनी के पास लगभग 6 GW के संचालन और रखरखाव पोर्टफोलियो के प्रबंधन के अलावा 12.8 GW का पोर्टफोलियो है।",
    "विश्वभर में हिन्दुओं पर होने वाले आक्रमणों में १ सहस्र प्रतिशत बढोतरी ! – अमेरिकी संस्था की जानकारी": "अमेरिका में वर्ष २०२० में सर्वाधिक ५०० प्रतिशत बढोतरी !\n\nन्यूयॉर्क (अमेरिका) – संपूर्ण विश्व में हिन्दुओं पर होने वाले आक्रमणों में बढोतरी हुई है । यह मात्रा १ सहस्र प्रतिशत बढने की जानकारी अमेरिका की संस्था ‘नेटवर्क केंटेजियन रिसर्च इन्स्टिट्यूट’ के ब्योरे से मिली है ।\n\nइस संस्था के संस्थापक जोएल फिंकेलस्टाइन ने कहा, ‘‘ हिन्दुओं के विरोध में सामाजिक माध्यमों पर पोस्ट प्रसारित किए जा रहे हैं । अमेरिका में पिछले कुछ माह में हिन्दुओं के मंदिरों पर भी आक्रमण बढे हैं । कनाडा में भी ऐसी घटनाएं बढी हैं । इंग्लैंड में भी जानबूझकर आक्रमण किए जा रहे हैं । अमेरिका में वर्ष २०२० में भारतीय वंश के अमेरिकी नागरिकों पर होने वाले आक्रमणों में ५०० प्रतिशत बढत हुई है ।’’\n\nब्रिटेन में पाकिस्तानी जिहादी समूह द्वारा हो रहे हैं हिन्दुओं के मंदिरों पर आक्रमण !\n\nब्रिटिश जांच संस्था के अनुसार वर्ष २०२० में ब्रिटेन के लिसेस्टर और बर्मिंगहम के स्मडेक में हाल ही में मंदिरों पर हुए आक्रमणों में पाकिस्तानी जिहादी समूह का हाथ होने का उजागर हुआ है । पाकिस्तान के आतंकवादी संगठन ब्रिटेन में जिहाद फैलाने के प्रयास में हैं । आतंकवादियों को ब्रिटेन के आश्रयगृहों में रखा जाता है । यह आश्रयगृह मुसलमानों के मदरसों से छुपकर चलाए जाते हैं । एडिनबरा में पिछले कुछ दिनों में ऐसे स्थानों पर मारे गए छापे में कुछ संशयितों को बंदी बनाया गया था ।\n\nब्रिटेन में अल्पसंख्यक मुसलमान करागृह में बहुसंख्यक !\n\nब्रिटेन की संसद में प्रस्तुत किए गए एक ब्योरे के अनुसार ब्रिटेन में लगभग ७ करोड से अधिक जनसंख्या में ४ प्रतिशत मुसलमान हैं । मुसलमानों में अपराध का प्रमाण अधिक है । ब्रिटेन के कारागृह के बंदियों में १८ प्रतिशत मुसलमान हैं । उसी प्रकार इंग्लैंड और वेल्स की कुल जनसंख्या में २ प्रतिशत हिन्दू हैं; लेकिन कोई भी हिन्दू बडे अपराध के लिए बंदी नहीं बनाया गया है ।\n\nब्रिटेन में १४ लाख हिन्दू तथा ११ लाख पाकिस्तानी मुसलमान !\n\nब्रिटेन में लगभग १४ लाख से अधिक हिन्दू और लगभग ११ लाख पाकिस्तानी मुसलमान हैं । ब्रिटेन में मुसलमानों की जनसंख्या कुल १८ लाख के ऊपर है । जिसमें अफगानिस्तान, इराक, सीरिया, मोरक्को और अल्जेरिया देशों के मुसलमान हैं । पाकिस्तानी जिहादी समूह इनमें से कुछ मुसलमानों की सहायता से मंदिरों पर आक्रमण करते हैं ।",
    "Football: रोनाल्डो सोशल मीडिया पर लोकप्रियता और कमाई के मामले में सबसे आगे, मेसी और नेमार को पीछे छोड़ा": "{\"_id\":\"632a0053b4e7fb66581c834d\",\"slug\":\"ronaldo-at-the-forefront-of-popularity-and-earnings-on-social-media-surpasses-messi-and-neymar\",\"type\":\"story\",\"status\":\"publish\",\"title_hn\":\"Football: रोनाल्डो सोशल मीडिया पर लोकप्रियता और कमाई के मामले में सबसे आगे, मेसी और नेमार को पीछे छोड़ा\",\"category\":{\"title\":\"Sports\",\"title_hn\":\"खेल\",\"slug\":\"sports\"}}\n\nFootball: रोनाल्डो सोशल मीडिया पर लोकप्रियता और कमाई के मामले में सबसे आगे, मेसी और नेमार को पीछे छोड़ा\n\nस्पोर्ट्स डेस्क, अमर उजाला, नई दिल्ली Published by: Published by: रोहित राज Updated Tue, 20 Sep 2022 11:32 PM IST\n\nसार पिछले एक वर्ष में रोनाल्डो के खेल के ग्राफ में गिरावट आई है, लेकिन आश्चर्यजनक रूप से सोशल मीडिया के इस प्लेटफॉर्म पर उनके फॉलोअर्स में 47 प्रतिशत की वृद्धि दर्ज की गई है। इसी वृद्धि ने उन्हें दुनिया का सबसे लोकप्रिय फुटबॉलर बना दिया है।\n\nविज्ञापन\n\nख़बर सुनें\n\nख़बर सुनें\n\nक्रिस्टियानो रोनाल्डो भले ही फॉर्म में न हों और चैंपियंस लीग में नहीं खेल रहे हों। बावजूद इसके सोशल मीडिया प्लेटफॉर्म इंस्टाग्राम पर उनकी लोकप्रियता का जलवा बरकरार है। दुनिया भर में 48 करोड़ से अधिक फॉलोअर्स के साथ वह इंस्टाग्राम पर दुनिया के सबसे ताकतवर और लोकप्रिय फुटबॉलर हैं। उनकी इस प्लेटफॉर्म पर एक पोस्ट उन्हें 28 करोड़ रुपये से अधिक की राशि कमवाती है। उन्होंने इस मामले में अर्जेंटीनी स्टार लियोनल मेसी को भी पीछे छोड़ दिया है। मेसी को इंस्टा पर एक पोस्ट उन्हें 21 करोड़ रुपये से अधिक कमवाती है। वहीं विश्व विजेता फ्रांस की फुटबॉल टीम एक करोड़ 17 लाख फॉलोअर के साथ दुनिया की सबसे लोकप्रिय फुटबॉल टीम है।\n\n\n\nमेसी, नेमार, एम्बापे दूसरे, तीसरे, चौथे स्थान पर\n\nपिछले एक वर्ष में रोनाल्डो के खेल के ग्राफ में गिरावट आई है, लेकिन आश्चर्यजनक रूप से सोशल मीडिया के इस प्लेटफॉर्म पर उनके फॉलोअर्स में 47 प्रतिशत की वृद्धि दर्ज की गई है। इसी वृद्धि ने उन्हें दुनिया का सबसे लोकप्रिय फुटबॉलर बना दिया है। मेसी के 36 करोड़ फॉलोअर्स हैं। बीते वर्ष के मुकाबले उनके फॉलोअर्स में 38.03 प्रतिशत की बढ़ोतरी हुई है। वहीं पीएसजी में उनके साथी नेमार और म्बापे इस मामले में तीसरे और चौथे स्थान पर हैं। नेमार के 17 करोड़ 78 लाख फॉलोअर्स हैं। उनकी एक पोस्ट से उन्हें 9 करोड़ रुपये से अधिक की राशि की कमाई होती है। बीते वर्ष के मुकाबले में उनके फॉलोअर्स में 13.11 प्रतिशत की बढ़ोतरी हुई है। वहीं फ्रांस और पीएसजी के किलियन एम्बापे के इंस्टा पर फॉलोअर्स सवा सात करोड़ हैं। उनके फॉलोअर्स में 32.52 प्रतिशत की बढ़ोतरी हुई है। उन्हें भी एक पोस्ट से 9 करोड़ रुपये से अधिक की कमाई होती है।\n\n\n\nब्राजीली स्टार विनिसियस की लोकप्रियता में सर्वाधिक वृद्धि\n\nजिस फुटबॉलर ने सोशल मीडिया के इस प्लेटफॉर्म पर पिछले वर्ष के मुकाबले सबसे ज्यादा फालोअर्स में वृद्धि दर्ज की है। वह रियल मैड्रिड और ब्राजील के विनिसियस जूनियर हैं। उनके इंस्टा पर फॉलोअर्स दो करोड़ 30 लाख हैं। पिछले वर्ष के मुकाबले उनके फॉलोअर्स की संख्या में 89.69 प्रतिशत की बढ़ोतरी है, जो कि सभी फुटबॉलरों में सर्वाधिक है। उन्हें एक पोस्ट से तकरीबन साढ़े पांच करोड़ रुपये की कमाई होती है। बैलन डि ओर खिताब के प्रबल दावेदार फ्रांस के फुटबॉलर इस पायदान में छठे स्थान पर हैं। उनके फॉलोअर्स तो पांच करोड़ 80 लाख हैं, लेकिन उन्हें एक पोस्ट से कमाई तीन करोड़ 90 लाख रुपये की होती है। फुटबॉलरों के फॉलोअर्स पर यह शोध स्टेटिस्टिक्स कंपनी नीलसन स्पोट्र्स ने की है।\n\n\n\nफ्रांस के बाद ब्राजील दुनिया की सबसे लोकप्रिय टीम\n\nफ्रांस के बाद इंस्टा पर दुनिया की सबसे लोकप्रिय टीम 1 करोड़ 13 लाख फॉलोअर्स के साथ ब्राजील है। तीसरे स्थान पर एक करोड़ तीन लाख के साथ पुर्तगाल, 85 लाख फॉलोअर्स के साथ इंग्लैंड की टीम चौथे स्थान पर है। अर्जेंटीना (72 लाख), मैक्सिको (57 लाख), जर्मनी (49 लाख), स्पेन (40 लाख), मोरक्को (15 लाख)न, नीदरलैंड (14 लाख फॉलोअर्स) सोशल मीडिया पर टॉप 10 में शामिल अन्य टीमें हैं।",
    "फीफा अंडर-17 विश्व कप बेहतरीन स्प्रिंगबोर्ड होगा : बेमबेम देवी": "NEW DELHI: भारतीय महिला फुटबॉल टीम की पूर्व मिडफील्डर ओइनम बेमबेम देवी कई वर्षों से भारत में महिला फुटबॉल की सबसे प्रमुख अधिवक्ताओं में से एक रही हैं और उन्होंने टूर्नामेंट के बारे में अपनी खुशी व्यक्त की।\n\nपद्म श्री प्राप्तकर्ता ने टूर्नामेंट के बारे में अपने विचार व्यक्त करते हुए कहा, \"मुझे बेहद खुशी है कि भारत में महिला फुटबॉल को फीफा अंडर -17 महिला विश्व कप भारत 2022 के कारण लोगों से इतनी सकारात्मक प्रतिक्रिया मिल रही है।\"बेमबेम देवी, जो एक अर्जुन पुरस्कार विजेता भी हैं, ने भारत में महिला फुटबॉल की ओर सांस्कृतिक बदलाव के बारे में बात की, जो मेगा खेल आयोजन के कारण होने वाली है, \"फीफा अंडर -17 महिला विश्व कप भारत 2022 ने माता-पिता को दिखाया है कि भारत में महिला फ़ुटबॉल के लिए ऐसे अवसर हैं जिनका पता लगाया जा सकता है और यह टूर्नामेंट भारत में महिला फ़ुटबॉल पर स्पॉटलाइट चमकाने का एक सही तरीका है।\"\n\n\"जब यह घोषणा की गई कि टूर्नामेंट भारत में आयोजित किया जाएगा, तो देश भर से महिला फुटबॉलरों के बहुत से माता-पिता ने फोन किया और पूछा कि उनकी बेटियां फीफा अंडर -17 महिला विश्व में खेलने के लिए भारतीय टीम का हिस्सा कैसे बन सकती हैं। कप इंडिया 2022 या टीम के लिए ट्रायल करवाएं।\"\n\nबेमबेम ने भारत में महिला फ़ुटबॉल की क्षमता के बारे में बात करते हुए कहा, \"इस विश्व कप का निश्चित रूप से भारत में महिला फ़ुटबॉल पर बहुत सकारात्मक प्रभाव पड़ेगा क्योंकि यह देश में महिला फ़ुटबॉल के प्रति रचनात्मक सांस्कृतिक परिवर्तन के लिए एकदम सही स्प्रिंगबोर्ड के रूप में कार्य करेगा। ।\"\n\nबेमबेम देवी, जिन्हें भारतीय फुटबॉल की दुर्गा के रूप में भी जाना जाता है, के पास प्रशंसकों और दर्शकों के लिए एक संदेश था। \"मेरा सभी दर्शकों के लिए एक अनुरोध और संदेश है कि यह पहली बार है जब भारत अंडर -17 महिला विश्व कप की मेजबानी कर रहा है और खिलाड़ी प्रशंसकों के सभी प्रोत्साहन और समर्थन का उपयोग कर सकते हैं ताकि खिलाड़ी अपना सर्वश्रेष्ठ देने के लिए प्रेरित हों। मैदान पर, \"उसने कहा।\n\n\"मैं सभी से खेलों के लिए स्टेडियम आने का अनुरोध करता हूं ताकि इस विश्व कप में भाग लेने वाली युवा लड़कियों के लिए अपार समर्थन हो। हम खिलाड़ियों को खुश करेंगे और टीम के लिए अपना अटूट समर्थन दिखाएंगे। मुझे यकीन है कि अगर हम खिलाड़ियों को प्रोत्साहित करें कि वे मैचों में शत-प्रतिशत से अधिक देंगे।\" बेमबेम ने निष्कर्ष निकाला।\n\nअंडर-17 भारतीय महिला टीम को ग्रुप ए में मोरक्को, ब्राजील और संयुक्त राज्य अमेरिका (यूएसए) के साथ रखा गया है। फीफा अंडर-17 महिला विश्व कप भारत 2022 तीन स्थानों - नवी मुंबई, गोवा और भुवनेश्वर में आयोजित किया जाएगा। भारतीय टीम अपने सभी मैच भुवनेश्वर के कलिंग स्टेडियम में खेलेगी।",
    "मेरठ के बल्ले से वर्ल्ड कप खेलेंगे श्रीलंकाई कप्तान दासुन शनाका और स्‍टार खिलाड़ी भानुका राजपक्षे": "मेरठ के बल्ले से वर्ल्ड कप खेलेंगे श्रीलंकाई कप्तान दासुन शनाका और स्‍टार खिलाड़ी भानुका राजपक्षे\n\nटी-20 एशिया कप के फाइनल में पाकिस्तान को हराने वाली श्रीलंका टीम के कप्‍तान दासुन शनाका की कप्‍तानी खूब तारीफ हुई है। श्रीलंका के अन्‍य कई खिलाड़ियों की तरह उन्‍हें भी मेरठ के बल्‍ले पसंद हैं। यहां की एसएस कंपनी पहुंचकर उन्‍होंने साथी खिलाड़ी भानुका राजपक्षे के साथ बल्‍ले लिए।\n\nमेरठ, जागरण संवाददाता। एशिया कप टी-20 क्रिकेट टूर्नामेंट में खिताब जीतने वाली श्रीलंका की टीम के कप्तान दासुन शनाका और स्टार खिलाड़ी भानुका राजपक्षे मेरठ के बल्ले से टी-20 विश्वकप में खेलते नजर आएंगे। दोनों अपनी पसंद के बल्‍ले लेने मेरठ पहुंचे।\n\nकंपनी में बिताए छह घंटे\n\nमेरठ पहुंचे दोनों खिलाड़ियों ने मवाना रोड स्थित एसएस कंपनी पहुंचकर अपनी पसंद के पांच-पांच बल्ले लिए हैं। उन्होंने कंपनी में छह घंटा बिताया। कंपनी के चेयरमैन जतिन सरीन क्रिकेटरों के साथ रहे। वहीं कंपनी के कर्मचारियों ने भी अपने पसंदीदा क्रिकेटरों के साथ फोटो खिंचवाए।\n\nवर्ल्ड कप का पहला मैच श्रीलंका और नामीबिया की टीम के बीच\n\nएशिया कप की जीत के बाद अब श्रीलंकाई टीम आइसीसी टी-20 विश्वकप फतह करने की तैयारी में जुट गई है। श्रीलंका के अनेक खिलाड़ी मेरठ के बल्लों पर भरोसा जताते रहे हैं। इसी कड़ी में खिलाड़ी स्पोटर्स सिटी का रुख कर रहे हैं। आगामी 16 अक्टूबर से शुरू होने वाले वर्ल्ड कप का पहला मैच श्रीलंका और नामीबिया की टीम के बीच होगा। इसके बाद श्रीलंका का मैच 18 अक्टूबर को यूएई और 20 अक्टूबर को नीदरलैंड से होगा। श्रीलंकाई टीम अपने एशिया कप के प्रदर्शन को ही विश्व कप में भी दोहराना चाहती है। एशिया कप के फाइनल में पाकिस्तान के खिलाफ दमदार प्रदर्शन करने वाले भानुका राजपक्षे टीम के साथ ही अपने देश के भी हीरो बन गए हैं।\n\nफातिमा की भाला फेंक में विश्व में पांचवीं रैंक\n\nमेरठ, जागरण संवाददाता। मोरक्को में आयोजित ग्रांड प्रिक्स पैरा एथलेटिक प्रतियोगिता में डिस्कस में कांस्य जीतकर फातिमा ने पैरालिंपिक सहित तीन अंतरराष्ट्रीय प्रतियोगिताओं का टिकट हासिल कर लिया है। वर्ष 2019 बीजिंग ग्रांड प्रिक्स में भी फातिमा ने डिस्कस में कांस्य पदक जीता था और उसी प्रतियोगिता में उनकी कैटेगरी निर्धारित हुई थी। अब 2022 मोरक्को ग्रांड प्रिक्स में शुक्रवार को डिस्कस में ही कांस्य पदक जीता है, जबकि भाला फेंक में चौथे स्थान पर रहीं। फातिमा को डिस्कस में विश्व रैंक सात मिली है। उनकी एशियाई रैंक चार है। वहीं भाला फेंक में फातिमा को विश्व रैंक पांच मिली है। एशिया में उनकी दूसरी रैंक है।",
    "Nora Fatehi: धोखाधड़ी मामले में नोरा का नाम आने से ‘झलक दिखला जा’ को झटका, आज ही शुरू हो रहा डांस रिएलिटी शो": "1 of 5 झलक दिखला जा - फोटो : अमर उजाला, मुंबई\n\nविज्ञापन\n\nसाल 2016 में 'झलक दिखला जा’ के सीजन 9 की प्रतियोगी रही नोरा फतेही इसके अगले सीजन में ही जज की कुर्सी तक कैसे पहुंच गईं, इसे लेकर हिंदी फिल्म जगत में काफी कानाफूसियां चलती रही हैं। शो की लॉन्चिंग पर मिली नोरा फतेही ने तब कहा था, 'कभी सपने में भी नहीं सोचा था कि मैं एक दिन करण जौहर और माधुरी दीक्षित के साथ जज की कुर्सी पर बैठूंगी।’ और, उनका ये सपना कब, कैसे और किसकी मदद से पूरा हुआ है, दिल्ली पुलिस की आर्थिक अपराध शाखा (ईओडब्ल्यू) की जांच जल्द ही इस तरफ भी मुड़ सकती है। इस बीच नोरा फतेही कलर्स चैनल के जिस रिएलिटी शो ‘झलक दिखला जा’ की जज बनी हैं, उसका प्रसारण शनिवार (3 सितंबर) से ही शुरू होने जा रहा है।\n\n2 of 5 झलक दिखला जा - फोटो : अमर उजाला, मुंबई\n\nनोरा फतेही को फिल्म जगत में स्थापित करने में एक फिल्म और म्यूजिक कंपनी की खास भूमिका रही है। हाल ही में उनकी एक और फिल्म जॉन अब्राहम और रितेश देशमुख के साथ भी घोषित हुई है। नोरा फतेही जब पिछली बार 'डांस दीवाने जूनियर्स' की जज बनी थीं, तब भी उनको लेकर शो की शूटिंग पर तरह-तरह की बातें सुनने को मिलती थीं। नोरा फतेही के कथित ‘गॉड फादर’ को लेकर भी हिंदी फिल्म जगत में खूब चर्चे रहते हैं, कोई खुलकर तो कुछ नहीं कहता लेकिन नोरा फतेही को बतौर अभिनेत्री स्थापित करने की बार-बार की कोशिशें सब कुछ अपने आप साफ कर देती हैं।\n\nविज्ञापन\n\n3 of 5 नोरा फतेही - फोटो : अमर उजाला, मुंबई\n\nहिंदी सिनेमा में कारोबार के कुछ नए गुल इन दिनों खिल रहे हैं। देश में कारोबार करने वाली फिल्मों को विदेश में बनाने और इनमें काम करने वाले सितारों को विदेश में ही भुगतान करने का एक पूरा सिस्टम धीरे-धीरे विकसित हो रहा है। विदेश में शूटिंग को लेकर सब्सिडी मिलती है वह अलग। लेकिन, कमाई देश में हो रही है और खर्च विदेश में हो रहा है, इसका भी अपना एक अलग ही गणित सिनेमा बनाने वालों ने निकाल लिया है।\n\n4 of 5 नोरा फतेही - फोटो : अमर उजाला, मुंबई\n\nनोरा फतेही मोरक्को के एक परिवार से ताल्लुक रखती हैं और जन्म से वह कनाडा की नागरिक हैं। फिल्म ‘लाइगर’ के निर्माता निर्देशक पुरी जगन्नाथ ने ही अपनी तेलुगू फिल्म ‘टेम्पर’ में उनसे पहला आइटम डांस कराया था। फिर उन पर सनी लियोनी को हिंदी सिनेमा में स्थापित करने वाले महेश भट्ट की नजर पड़ी और विक्रम भट्ट निर्देशित फिल्म ‘मिस्टर एक्स’ में भी वह आइटम डांस करती नजर आईं। इसके बाद तो ‘बाहुबली’ से लेकर पिछले साल रिलीज हुई फिल्म ‘सत्यमेव जयते 2’ तक वह एक दर्जन से ज्यादा आइटम गानों में नजर आ चुकी हैं। फिल्म ‘भुज द प्राइड ऑफ इंडिया’ में उनसे अभिनय कराने की भी कोशिश की गई लेकिन मामला जमा नहीं।\n\nविज्ञापन\n\nविज्ञापन\n\n5 of 5 नोरा फतेही - फोटो : अमर उजाला, मुंबई",
    "क्या भारत से भी काफी बड़ा शहर समुद्र में समा गया था? पढ़ते हैं क्या है एटलांटिस शहर का रहस्य": "दुनिया में कई ऐसे रहस्य हैं, जिनका सच आजतक पता नहीं चल पाया है. ऐसा ही रहस्य एक शहर का है, जिसके लिए कहा जाता है कि वो एशिया के बराबर था और समुद्र में समा गया था.\n\nदुनिया में आज भी कई ऐसी जगह हैं, जिनके बारे में लोग पता नहीं कर पाए हैं. इसके साथ ही कई ऐसी जगह हैं, जिनका अस्तित्व आज भी रहस्य है. उन जगहों को लेकर काफी कुछ लिखा गया है, लेकिन बहुत से तथ्य बताते हैं कि वो सिर्फ कल्पना मात्र ही है. चाहे वो बेबीलोन के झूलते गार्डन हो या फिर एटलांटिस शहर. इनका काफी जिक्र होता है तो लेकिन इनके अस्तित्व के बारे में अभी कुछ खास प्रमाण नहीं मिले हैं. हमने पहले आपको बेबीलोन के झूलते गार्डन के बारे में बताया था और आज बात कर रहे हैं एटलांटिस शहर की.\n\nएटलांटिस शहर के बारे में कहा जाता है कि यह भारत से काफी बड़ा शहर हुआ करता था, लेकिन यह शहर समुद्र में समा गया. इस शहर की खुबसूरती से लेकर इसकी साइज को लेकर काफी दावे किए जाते हैं. कहा जाता है कि यह काफी पड़ा शहर हुआ करता था और इसकी साइज एशिया से भी बड़ी बताई जाती थी, लेकिन अब शहर का अस्तित्व में नहीं है. ऐसे में आज हम आपको बताते हैं कि आखिर एटलांटिस शहर की क्या कहानी है….\n\nक्या है एटलांटिस शहर?\n\nकहा जाता है कि 2500 साल पहले धरती पर एक शहर हुआ करता था, जिसका नाम था एटलांटिस. यह ग्रीक सभ्यता का शहर था, जो आज गुम है. इस शहर के लिए कहा जाता है कि यह काफी बड़ा और काफी सुंदर शहर था और पानी में डूब गया. समुद्र में समाए इस शहर को लेकर कई तरह की कहानियां सामने आती हैं, लेकिन इतिहासकार इस शहर को सिर्फ कल्पना मानते हैं. समुद्र में डूबकर एक पहेली बन जाने वाले इस शहर को पूरे यूरोप का केंद्र भी कहा जाता रहा है.\n\nक्या सही में था ये शहर?\n\nएटलांटिस शहर को लेकर कई बार रिसर्च की गई, लेकिन नतीजा अभी तक कुछ नहीं निकल पाया है. द मिस्ट्री ऑफ एटलांटिस जैसी किताबों में तो कहा गया है कि एक ना एक दिन इसकी जानकारी सामने आएगी और कई बार इससे जुड़े प्रमाण मिले हैं. लेकिन, अधिकतर रिपोर्ट्स में इससे लेकर कोई भी जानकारी सामने नहीं आई है और इसे एक कल्पना मात्र माना जाता है. बता दें कि इस बात का कोई पुख्ता प्रमाण नहीं मिला है कि अटलांटिस कभी अस्तित्व में था.\n\nफिर कहां से आई जानकारी?\n\nबता दें कि इस शहर की कहानी प्लूटो की देन है. बताया जाता है कि आज से करीब 2300 वर्ष पहले एक मसूर ग्रीक फिलोसोफर प्लेटो ने इस शहर के बारे में बताया था. इसके आधार पर ही इस शहर का जिक्र यूनान के दार्शनिक और गणितज्ञ प्लेटो की कहानियों में मिलता है. अटलांटिस को उस समय धरती की सबसे खुशहाल जगह माना जाता था. प्लूटो के अनुसार. इसे लीबिया और एशिया से भी काफी बड़ा द्वीप बताया गया है.\n\nबता दें कि प्राचीन ग्रीस में “लीबिया” सहारा रेगिस्तान और भूमध्य सागर के बीच उत्तरी अफ्रीका की भूमि का नाम था, जिसमें आधुनिक समय में लीबिया, ट्यूनीशिया, अल्जीरिया और मोरक्को के देश शामिल होते हैं. वहीं, इसमें जिस एशिया का इस्तेमाल किया गया है, वो एशिया माइनर के रुप में है.\n\nऔर पढ़ें- नॉलेज की खबरें",
    "चीन को सबक सिखाने अब ताइवान करेगा इन घातक हथियारों की खरीदी...": "ताइपे/नई दिल्ली (वीएनएस)। चीन के खतरे को देखते हुए ताइवान ने अपने बजट प्रपोजल में कई घातक हथियारों को खरीदने का प्रपोजल दिया है। एक बार सदन की इस पर मुहर लग जाएगी तो सरकार आगे बढ़ जाएगी। चीन को इनसे सबक सिखाया जा सकेगा।\n\n\n\nचीन और ताइवान में लगातार तनाव बढ़ता ही जा रहा है। एक तरफ जहां चीन लगातार सैन्‍य अभ्‍यासों के जरिए ताइवान पर दबाव डालने की कोशिश कर रहा है वहीं दूसरी तरफ ताइवान भी बुरे दौरे के लिए अपने सुरक्षा व्‍यवस्‍था को मजबूत कर रहा है। इसको देखते हुए ही ताइवान ने अपने बजट में 29 HIMARS राकेट और 84 long range missile systems खरीदने काप्रपोजल दिया है। जिन Truck Mount Rocket Systems को इस बार बजट प्रपोजल में रखा गया है पहले इसको केवल 18 ही खरीदने की योजना बनाई गई थी, लेकिन अब चीन के खतरे को देखते हुए इसमें इजाफा किया गया है।\n\n\n\n\n\nताइवान ने केवल इन्‍हीं दो हथियारों की खरीद के लिए सेना को धन आवंटित नहीं किया है, बल्कि इसमें पहले से अधिक M142 हाई मोबिलिटी आर्टिलरी राकेट सिस्‍टम लान्‍चर और 84 ATACMS को अमेरिका से खरीदने का भी प्रपोजल बजट में दिया है। पहले ताइवान M109A6 Paladin Self-Propelled Howitzers को खरीदने पर विचार कर रहा था। आपको बता दें कि अमेरिका ने यूक्रेन को भी HIMARS की सप्‍लाई की है। रूस से मुकाबले में इनका अच्‍छा रिजल्‍ट सामने आ रहा है। बजट में दिए इन प्रपोजल्‍स पर अब सदन में बहस होगी और फिर इनको पास किया जा सकेगा।\n\n\n\nइस बजट प्रपोजल में ताइवान ने चीन के खतरे को देखते हुए लान्‍ग रेंज गाइडेड मिसाइल सिस्‍टम और 300 किमी की दूरी तक मार करने वाले HIMARS राकेट सिस्‍टम की भी संख्‍या में इजाफा किया है। HIMARS का इस्‍तेमाल पिछले वर्ष मोरक्‍को में सैन्‍य अभ्‍यास के दौरान भी किया गया था। ताइवान का इस बार का पूरा बजट करीब 32.5 अरब डालर का है। यदि ताइवान समय पर बजट प्रपोजल को मंजूरी दे देता है और इसके आर्डर कर दिए जाते हैं तो HIMARS के पहले बैच के 11 राकेट सिस्‍टम ताइवान को वर्ष 2024 तक हासिल भी हो जाएंगे। सेना की तरफ से इस बजट प्रपोजल में दिए गए हथियारों की खरीद पर कहा गया है कि यदि ये उन्‍हें हासिल हो जाते हैं तो दुश्‍मन को अपनी धरती से दूर रखना काफी आसान हो जाएगा। इतना ही नहीं वो जल्‍दी मदद भी हासिल नहीं कर सकेगा।\n\n\n\nHIMARS को लेकर मन बना रही सेना ने अब 40 Paladins की खरीद करने से इनकार कर दिया है। इसको लेकर ताइवान के राष्‍ट्रीय सुरक्षा सुरक्षा ने मई में फैसला लिया था। ऐसा इसलिए किया गया क्‍योंकि अमेरिका ने इसको समय पर डिलीवर न करने की बात कही थी। अमेरिका का कहना है कि वो इतनी संख्‍या में इनका उत्‍पादन कर पाने में समर्थ नहीं है। अमेरिका ने ही इनकी जगह HIMARS की खरीद का प्रपोजल ताइवान को दिया था।\n\n\n\nDownload Image",
    "महिला-पुरुष फुटबॉलर को मिलेगी समान फीस: फुटबॉल को बढ़ावा देने संघ का प्लान- हर राज्य में अंडर-17 लीग, टीम के विदेशी दौरे भी बढ़ेंगे": "Hindi News\n\nSports\n\nAiff President Kalyan Chaube Statement On Indian Football\n\nमहिला-पुरुष फुटबॉलर को मिलेगी समान फीस: फुटबॉल को बढ़ावा देने संघ का प्लान- हर राज्य में अंडर-17 लीग, टीम के विदेशी दौरे भी बढ़ेंगे\n\nएकनाथ पाठक, नई दिल्ली 7 दिन पहले\n\n\n\nकॉपी लिंक\n\nडूरंड कप के बाद कोलकाता में टीम इंडिया का ट्रेनिंग सेशन फिर शुरू हुआ।\n\nपूर्व खिलाड़ी अब देश में फुटबॉल को बढ़ावा देने के लिए जमीनी स्तर पर काम कर रहे हैं। देश में फुटबॉल में सुधार के लिए अखिल भारतीय फुटबॉल फेडरेशन के नए अध्यक्ष कल्याण चौबे और महासचिव शाजी प्रभाकरन ने खास प्लान तैयार किया है।\n\nनए प्लान के तहत, देश के हर राज्य में युवाओं के लिए फुटबॉल लीग होगी। प्रभाकरन ने कहा- 'हम इस पर ज्यादा फोकस कर रहे हैं कि सभी स्कूलों में फुटबॉल की शुरुआत हो। इससे बेहद शुरुआती लेवल से ही अच्छे खिलाड़ी मिलेंगे ओर जिला स्तर पर फुटबॉलर्स की संख्या बढ़ेगी। अंडर-17 खिलाड़ियों के लिए फुटबॉल लीग आयोजित करने का प्रस्ताव तैयार किया है। फेडरेशन अब साई, खेल मंत्रालय के साथ मिलकर हर राज्य में यह लीग आयोजित करेगा, जिससे खिलाड़ी अपनी स्किल और स्ट्रेंथ बढ़ा पाएंगे। यह लीग युवाओं को अच्छा प्लेटफॉर्म देगी।'\n\nइस खबर में आगे बढ़ने से पहले हमारे इस पोल में अपनी राय दे दीजिए...\n\n100 दिन बाद जारी होगा रोडमैप\n\nफेडरेशन फुटबॉल को बढ़ावा देने के लिए पूर्व खिलाड़ियों और कोच से भी चर्चा कर रहा है। फेडरेशन ने हर राज्य के अच्छे कोच, जो जमीनी स्तर पर काम कर रहे हैं, उनसे भी बात की है। उनसे बात करने के बाद और उनका पक्ष जानने के बाद फेडरेशन 100 दिन बाद रोडमैप जारी करेगा। भारतीय टीम के प्रदर्शन में सुधार के लिए भी प्रयास किए जा रहे हैं। नेशनल टीम के लिए अब ज्यादा से ज्यादा इंटरनेशनल टूर आयोजित किए जाएंगे। साथ ही बेहतर सुविधाएं और टेक्निकल कोचिंग भी दी जाएगी। पुरुष फुटबॉल के बाद महिला फुटबॉल भी मुख्यधारा में आया है। फेडरेशन अब महिला फुटबॉलर्स को समान सुविधा, वेतन और मैच फीस देने की योजना बना रहा है।\n\nबाईचुंग भूटिया को 33-1 से हराते हुए AIFF के अध्यक्ष बने हैं कल्याण चौबे। वे इंडियन गोलकीपर ऑफ द ईयर चुने गए थे और मोहन बागान और पूर्वी बंगाल के लिए खेल चुके हैं।\n\nफीफा अंडर-17 वर्ल्ड कप 11 अक्टूबर से, 3 शहरों में मुकाबले\n\nफीफा अंडर-17 महिला वर्ल्ड कप 11 अक्टूबर से भारत में होगा। यह देश में होने वाला फीफा का दूसरा वर्ल्ड कप है। 2017 में पुरुष वर्ल्ड कप हुआ था। महिला वर्ल्ड कप भुवनेश्वर, मडगांव और मुंबई में होगा। इसमें 16 टीमें हिस्सा लेंगी। भारतीय टीम का पहला मैच 14 अक्टूबर को मोरक्को से होगा।\n\nफोटोज में देखें टीम इंडिया का ट्रेनिंग सेशन...",
    "इसराइली प्रधानमंत्री ने मध्य पूर्व में दो-राष्ट्र समाधान का समर्थन किया": "याइर लपीड ने इसराइली प्रधानमंत्री के रूप में यूएन महासभा को अपने प्रथम सम्बोधन में कहा कि इसराइल अपने चारों तरफ़ अदावती वातावरण होने के बावजूद, एक मज़बूत व समृद्ध लोकतंत्र बन गया है, क्योंकि “हमने ये फ़ैसला किया कि हम पीड़ित नहीं बनेंगे.”\n\nउन्होंने कहा, “हम अतीत के दर्द में ही नहीं अटके रहना चाहते हैं, बल्कि भविष्य की आशा पर ध्यान केन्द्रित करना चाहते हैं...अपनी ऊर्जा राष्ट्र निर्माण में लगाने के लिये...और एक प्रसन्न समाज - आशावादी और रचनात्मक.”\n\nदो-राष्ट्र समाधान\n\nउन्होंने ज़ोर देकर कहा कि इसराइल अरब दुनिया के साथ शान्ति का तलबगार है, विशेष रूप से फ़लस्तीनियों के साथ.\n\nइसराइली प्रधानमंत्री याइर लपीड ने कहा, “तमाम बाधाओं के बावजूद...इसराइलियों का एक विशाल बहुमत इस दो-राष्ट्र समाधान के नज़रिये का समर्थन करता है. मैं भी उनमें से एक हूँ.” मगर इसके लिये एकमात्र शर्त ये है कि “भविष्य का फ़लस्तीनी राष्ट्र एक शान्तिपूर्ण देश होगा” नाकि एक ऐसा आतंकवादी अड्डा जो हमारे देश के अस्तित्व के लिये ही ख़तरा उत्पन्न करे.\n\nउन्होंने कहा, “दो तरह के लोगों के लिये दो राष्ट्रों की स्थापना के आधार पर, फ़लस्तीनियों के साथ एक समझौता, इसराइली सुरक्षा के लिये सही चीज़ है, इसराइली अर्थव्यवस्था के लिये और हमारे बच्चों के भविष्य के लिये.”\n\nएकता सम्भव है\n\nइसराइली प्रधानमंत्री ने कहा कि इस वर्ष के आरम्भ में, अमेरिकी विदेश मंत्री, मिस्र, संयुक्त अरब अमीरात, बहरीन, मोरक्को और इसराइल के विदेश मंत्रियों के दरम्यान नीगेव सम्मेलन के दौरान, एक आतंकवादी ने तेलअवीव पर हमला किया. ध्यान रहे कि दो वर्ष पहले ऐसे किसी सम्मेलन की सम्भावना के बारे में सोचा भी नहीं जा सकता था.\n\nउन्होंने आगे कहा, “हमें ये समझने में देर नहीं लगी कि उस घटना का उद्देश्य... सम्मेलन को नाकाम करना था…[मगर] पाँच मिनट के बाद ही हमने एक संयुक्त वक्तव्य जारी कर दिया...हमले की निन्दा करते हुए और जीवन, सहयोग व अपने इस विश्वास को पुनर्पुष्ट करते हुए कि एक भिन्न रास्ता भी है.”\n\nउन्होंने कहा कि वो सम्मेलन जारी रहा, और समझौतों पर हस्ताक्षर भी किये गए.\n\nदो प्रमुख जोखिम\n\nउन्होंने दो प्रमुख ख़तरे रेखांकित किये: आतंकवादी देश और संगठन परमाणु हथियार हासिल करेंगे और “सत्य का पतन”. यहाँ उन्होंने झूठ व फर्जी या झूठी ख़बरों का सन्दर्भ दिया.\n\nउन्होंने अपने देश को झूठ के जाल में घेरने का एक उदाहरण देते हुए कहा, “मई 2022 में एक तीन वर्षीय फ़लस्तीनी लड़की मलक अल तनानी की तस्वीर, दुनिया भर में प्रकाशित हुई थी, इस दर्दनाक ख़बर के साथ कि उसकी और उसके माता-पिता की मौत, इसराइली वायु सेना के एक हमले में हुई थी. वो एक दिल दहला देने वाली ख़बर थी, मगर मलक अल तनानी का वजूद ही नहीं है. वो तस्वीर इंस्टाग्राम से ली गई थी. ये रूस की एक लड़की है.”\n\nइसराइली प्रधानमंत्री ने देशों के अध्यक्षों से कहा कि वो ऐसे लोगों की बात क्यों सुन रहे हैं जो सत्य को तोड़-मरोड़ने और इस्लामी अतिवादियों का पक्ष लेने के लिये, विशाल धन ख़र्च करते हैं.\n\nईरान\n\nइसराइली प्रधानमंत्री याइर लपीड ने कहा कि एक सम्प्रभु और संयुक्त राष्ट्र के एक समकक्ष सदस्य देश के रूप में, वो इस पर ख़ामोश नहीं रहेंगे जब इसराइल को नुक़सान पहुँचाने वाले लोग, “इस मंच का प्रयोग हमारे बारे में झूठ फैलाने के लिये करें”.\n\nउन्होंने कहा कि नफ़रत का ऐसा ही खेल ईरान चला रहा है. उन्होंने ईरान सरकार को यहूदियों, महिलाओं, समलैंगिक लोगों, पश्चिमी देशों, “सलमान रशदी जैसे” भिन्न सोच रखने वाले मुसलमानों से नफ़रत करने वाली क़रार दिया.\n\nयाइर लपीड ने कहा कि उनकी नफ़रत उनके दमनकारी शासन की हिफ़ाज़त करती है. उन्होंने ईरान को संयुक्त राष्ट्र का एकमात्र ऐसा देश बताया “जो संयुक्त राष्ट्र के एक अन्य सदस्य देश को तबाह करने की अपनी इच्छा खुलेआम ज़ाहिर करता है”.\n\nइसराइल के “पूर्ण विनाश” के अनेक खुले ऐलानों के बावजूद...”ये इमारत ख़ामोश है”.\n\nइसराइली प्रधानमंत्री ने कहा, “जो देश हमें तबाह करना चाहता है, वो ऐसा देश भी है जिसने दुनिया में सबसे बड़ा आतंकवादी संगठन गठित किया - हिज़्बुल्लाह”. उन्होंने ये भी कहा कि अगर ईरान को परमाणु हथियार मिल जाते हैं तो वो इसका प्रयोग करेगा.\n\nउन्होंने कहा कि ऐसा होने से रोकने के लिये एक विश्वनीय सैनिक धमकी मेज़ पर रखनी होगी और उनके साथ एक दीर्घकालीन व मज़बूत समझौते के लिये बातचीत करनी होगी.\n\nइसराइली प्रधानमंत्री ने कहा, “ईरान को ये स्पष्ट रूप में बताना होगा कि अगर उसने अपना परमाणु कार्यक्रम आगे बढ़ाया, तो दुनिया केवल शब्दों से नहीं, बल्कि बल्कि सैन्य बल के साथ अपनी प्रतिक्रिया देगी.”",
    "रसरंग में चिंतन: नफ़रत नामक ज़हर को जन्म देती है विचार शून्यता": "Hindi News\n\nMagazine\n\nRasrang\n\nThe Emptiness Of Thoughts Gives Birth To The Poison Called Hate.\n\nरसरंग में चिंतन: नफ़रत नामक ज़हर को जन्म देती है विचार शून्यता\n\nगुणवंत शाह 9 दिन पहले\n\n\n\nकॉपी लिंक\n\nतस्वीर प्रतीकात्मक।\n\nमहान विचारक रेने देकार्ते ने दुनिया को एक ऐसा सूत्रवाक्य दिया, जिसे उपनिषद की ऊंचाई का मंत्र माना जा सकता है। लैटिन भाषा में वह सूत्रवाक्य है -'कॉजिटो अर्गोसम'। इसका अर्थ होता है- विचारशून्य मानव को ऐसे मानव की संज्ञा दी जा सकती है, जिसकी अंत्येष्टि न हुई हो, फिर भी वह चलने-फिरने वाला निर्जीव मानव है। समाज में ऐसे मनुष्यों की भरमार है।\n\nआज अगर बड़े विश्वव्यापी चैनल चाहें तो तीसरा विश्वयुद्ध करा सकते हैं। एक विचारक ने मज़ाक में कहा है- आप अपने जूते के बंध बांधो, तब तक असत्य आधे विश्व तक पहुंच जाता है। मार्शल मेकलुहान इलेक्ट्रॉनिक्स की दुनिया के स्वप्नदृष्टा थे। उन्होंने विश्व को एक सूत्रवाक्य दिया था- मीडियम इज मैसेज। लोगों को आज विभिन्न माध्यमों से जो भी सूचना मिलती है, उसे सच मान लेते हैं। कोई कोल्ड ड्रिंक आप पिएं या ना पिएं, यह आप तय नहीं करते, कोई फिल्मी अभिनेता तय करता है।\n\nहमारी विचारशक्ति अब टीवी की शरण में पहुंच गई है। इधर टीवी का स्वीच ऑन हुआ, उधर मस्तिष्क का स्वीच ऑफ। ड्रग की एक टेबलेट का नाम है एक्स्टसी। विश्व के कोने-कोने की खबर जानने के बाद इंसान को खुद से पूछना चाहिए- मेरा विवेक क्या कहता है? गुजरात में बिलकिस बानो पर जो कुछ भी गुजरा, उससे मैं आहत हूं। उसके बारे में सोचते हुए मुझे कभी यह नहीं लगा कि वे एक धर्म विशेष से बाबस्ता है। मुझे तो यही लगा कि वह मेरी बेटी है। हर विचारशील व्यक्ति को यही लगेगा, चाहे वह किसी भी धर्म या संपद्राय से ताल्लुक रखता हो।\n\nरूस के राष्ट्रपति पुतिन ने यूक्रेन को रौंदने की जो योजना बनाई, उससे हम सबकी सहानुभूति जेलेंस्की की तरफ होनी चाहिए। ऐसी विचारशक्ति यदि इंसान के पास नहीं है, तो उसे अपनी समझ को ही दोष देना होगा। हाल ही में सलमान रुश्दी पर भी हमला हुआ। मैंने अपनी यात्रा के दौरान उनका घर देखा है। मेरी ट्रेन शिमला से निकलकर आखिरी स्टेशन समरहिल पर पहुंचती है। इस रेलवे मार्ग पर एक स्टेशन का नाम है सोलन। सोलन स्टेशन से आगे जाने पर प्रकृति के नयनाभिराम दृश्यों को देखकर मैं हतप्रभ था। इतने में मेरे प्रवासी साथी ने पहाड़ी पर एक घर को दिखाते हुए बताया कि उस घर में सलमान रुश्दी का जन्म हुआ था। मैंने सलमान रुश्दी की किताब 'सेटेर्निक वर्सेस' पूरी नहीं पढ़ी है। स्पेन के मेड्रिड शहर में चार दिनों तक रहना हुआ, तब मोरक्को से मेड्रिड आए एक युवक ने मुझे 'सेटेर्निक वर्सेस' दी थी। मुझे वह किताब अच्छी नहीं लगी। उसमें मां-बहन के अपशब्दों का समावेश था। यह सब अलग बात है। एक लेखक के रूप में वे भले ही मुझे अच्छे न लगते हों, पर उन पर जिस तरह से हमला हुआ, उससे मैं आहत हूं। उनकी किताब के बारे में मेरे विचार भले ही सकारात्मक न हों, पर ऐसे महान लेखक बाल-बाल बच गए, इससे मैं आश्वस्त हूं।\n\nआखिर में एक महत्वपूर्ण बात। विचारशून्यता नफरत नामक ज़हर को जन्म दे रही है। साल 1948 में नफरत के जिस भाव ने महात्मा गांधी को अपना शिकार बनाया, वही भाव आज फिर से उभर रहा है। ऐसी परिस्थितियों का निर्माण हो रहा है कि दो अलग-अलग कंपनियों के टूथपेस्ट का इस्तेमाल करने वाले दो वर्गों के बीच भी नफरत पैदा कर कोई भी नेता वातावरण को बिगाड़ सकता है। नफरत की यही भावना लोगों को आपस में लड़ा रही है। कई बार यही बात मारा-मारी और फिर मार-काट तक पहुंच जाती है।\n\nग्यारहवीं-बारहवीं शताब्दी में हुए धर्मयुद्ध के दौरान छोटे बच्चों को उबलते पानी में फेंक कर मार दिया गया था। धर्मयुद्ध के दौरान जो क्रूरता दिखाई गई, इसकी प्रतिक्रियास्वरूप इस्लामी क्रूरता पूरे यूरोप में फैल गई। ऑटोमन साम्राज्य नफरत से पैदा हुई हिंसक प्रतिक्रिया का परिणाम था। घृणा का कुंड न केवल बदबू देता है, बल्कि प्रतिक्रिया की घातक लहरें भी पैदा करता है। एक बुद्धिमान व्यक्ति को निरंतर जागरूकता पैदा करके घृणा के उत्पीड़न से बचना चाहिए। इसके बारे में सोचना मुश्किल है, लेकिन असंभव नहीं।",
    "यूएई में निकली एक भारतीय की लॉटरी, लकी ड्रॉ में लाखों जीतकर हुआ मालामाल": "यूएई (UAE) के अल अंसारी एक्‍सचेंज ने पिछले दिनों समर प्रमोशन का ऐलान किया। इसके तहत जहां एक भारतीय करोड़पति बन गया तो नेपाल और पाकिस्‍तान के लोगों को भी अच्‍छा खासा ईनाम मिला। अल अंसारी एक्‍सचेंज ने यह पुरस्‍कार दुबई के पर्यटन और आर्थिक विभाग के ऑफिसर्स की मौजूदगी में दिया।",
    "दुनिया के 43 देशों में आज भी है राजशाही, सबसे अधिक 2600 साल पुराना जापान का राजतंत्र": "दुनिया के 43 देशों में आज भी है राजशाही, सबसे अधिक 2600 साल पुराना जापान का राजतंत्र\n\nएक जमाना था जब पूरी दुनिया में राजशाही चलती थी लेकिन अब बहुत से देशों ने लोकतंत्र को अपनाया और चुनी गयी सरकार उस देश को चलाती है। हालांकि अब भी दुनिया में लगभग 43 ऐसे देश है जिनपर राजा-रानी या राजकुमार का शासन है।\n\nनई दिल्ली, आनलाइनडेस्क। ब्रिटेन की महारानी की मृत्यु के बाद अब एक नए राजा का राज्याभिषेक हो चुका है। ऐसे में ब्रिटेन की राजसत्ता के एक नए युग की शुरूआत हो रही है। ये सुनकर अचंभा होता है कि आज भी दुनिया के 43 देशों में राजाओं का शासन चलता है। वहां की जनता आज भी उनके प्रति उतनी ही समर्पित और विश्वासी है। जहां राजा अलग अलग नाम और शक्ति के साथ अपनी जनता की सेवा कर रहे हैं।\n\nइसका प्रत्यक्ष उदाहरण ब्रिटेन है। एक समय लगभग पूरी दुनिया पर कब्ज़ा रखने वाला देश आज भी उसी शिद्दत से अपने राजा का सम्मान करती है। इसके पीछे वहां का संविधान और उसके प्रति लोगों का विश्वास काम करता है। जिसमें राजा और जनता के द्वारा चुनी हुई सरकार दोनों आपस में संवैधानिक शक्तियों का बंटवारा करते हैं। राजा सरकार के काम में दखल नही दे सकता है पर उसके दस्तखत के बिना किसी कानून को लागू भी नही किया जा सकता। इस व्यवस्था को 'संवैधानिक राजशाही' कहा जाता है।\n\nहाउस ऑफ माउंटबेटन, जिसे आमतौर पर महारानी एलिजाबेथ द्वितीय के परिवार के रूप में जाना जाता है, दुनिया के सबसे उल्लेखनीय और प्रसिद्ध शासकों में से एक है। अब जबकि किंग चार्ल्स III ने सिंहासन ग्रहण कर लिया है, वह कनाडा, ऑस्ट्रेलिया और न्यूजीलैंड सहित 15 विभिन्न देशों में राज्य के प्रमुख हैं।\n\nदूसरी व्यवस्था वो होती है जिसमें सम्पूर्ण शक्ति राजा के पास ही होती है। उसके द्वारा लिया गया फैसला अंतिम होता है। इसे 'पूर्णतया राजशाही' कहते है। इसमें वेटिकन सिटी और साउदी अरब जैसे देश आते हैं।\n\nतीसरी जहां, सम्राट राज्यों के परिसंघ के सामान्य प्रतिनिधि के रूप में कार्य करता है, जिनमें से प्रत्येक एक अलग राजशाही द्वारा शासित होता है। इसे 'संघीय राजशाही' कहते हैं। इसमें मलेशिया और यूएई जैसे देश शामिल हैं।\n\nचौथी, इस व्यवस्था में, सम्राट अद्वितीय राष्ट्रीय कानूनों के अनुसार शक्ति का वितरण अपने हिसाब से कर सकता है। इसे 'मिश्रित राजशाही' कहते हैं।\n\nसभी देश जिसमें राजाओं का शासन है में से लगभग 70% संवैधानिक राजतंत्र होने के कारण, वे निस्संदेह समकालीन युग में सबसे प्रचलित प्रकार के शाही नेतृत्व हैं। राजा केवल औपचारिक क्षमता में कार्य करता है, जिससे लोकतांत्रिक रूप से चुने गए प्रशासनों को राष्ट्र पर शासन करने की अनुमति मिलती है। और ब्रिटेन इसका एक अद्वितीय उदाहरण के रूप में सदियों से काम कर रहा है।\n\nयह भी पढ़ें- Queen Elizabeth II: जॉर्ज पंचम मेमोरियल चैपल का इतिहास भी रहा है शाही, आखिर महारानी ने यहां दफन होने की क्यो जताई थी इच्छा\n\nज्यादातर देशों में राजशाही संवैधानिक हैं लेकिन कुछ देशों में शासन तरह से निरंकुशता या राजतन्त्र है। ऐसे देशों के नाम हैं; स्वाज़ीलैंड (पूर्ण राजतन्त्र), ओमान (पूर्ण राजतन्त्र), दारुस्सलाम (पूर्ण राजतन्त्र), सऊदी अरब (पूर्ण धर्मतन्त्र), वेटिकन (पूर्ण धर्मतन्त्र), कतर (मिश्रित शासन), यूएई (मिश्रित शासन) और बहरीन (मिश्रित शासन)। वर्तमान में, लगभग 43 देशों में राज्य के प्रमुख के रूप में एक सम्राट है।\n\nमहारानी एलिजाबेथ द्वितीय की मृत्यु ने राजशाही के मुद्दे को फिर से उठाया है। आइये इस लेख में जानते हैं किन-किन देशों में आज भी राजा-रानी राज्य करते हैं...\n\nराजशाही के प्रकार\n\nसबसे बुनियादी अर्थों में, एक सम्राट एक राष्ट्र का राजा, रानी, ​​अमीर, सुल्तान, आदि होता है। लेकिन आरंभ करने से पहले, आज दुनिया में मौजूद विभिन्न सम्राटों के बीच के अंतरों को स्पष्ट करना महत्वपूर्ण है। आमतौर पर चार प्रकार होते हैं: संवैधानिक राजतंत्र, पूर्णतया राजशाही, संघीय राजशाही, मिश्रित राजशाही\n\nसंवैधानिक राजतंत्र\n\nसंविधान के तहत स्थापित सरकार में राजा सत्ता का बंटवारा करता है। इस परिदृश्य में, राजा के कुछ औपचारिक दायित्व और जिम्मेदारियां होती हैं, लेकिन कोई राजनीतिक शक्ति नहीं होती है। उदाहरण के लिए, यूके में, आधिकारिक बनने के लिए सभी कानूनों पर सम्राट द्वारा हस्ताक्षर किए जाने चाहिए; हालांकि, वह नए कानूनों में संशोधन या वीटो नहीं कर सकती।\n\nयहां उन राष्ट्रों के कुछ उदाहरण दिए गए हैं जो संवैधानिक राजतंत्र हैं-\n\nजापान\n\nयूनाइटेड किंगडम\n\nडेनमार्क\n\nपूर्णतया राजशाही\n\nसम्राट के राजनीतिक अधिकार पर कोई प्रतिबंध नहीं है। उनकी जिम्मेदारियों में कानून बनाना, बदलना और खारिज करना, विदेशों में राष्ट्र के हितों का प्रतिनिधित्व करना, राजनीतिक नेताओं को चुनना और बहुत कुछ शामिल हैं।\n\nपूर्ण सम्राट वाले राष्ट्रों के उदाहरण इस प्रकार हैं:\n\nइस्वातिनि\n\nसऊदी अरब\n\nवेटिकन सिटी\n\nसंघीय राजशाही\n\nसम्राट राज्यों के परिसंघ के सामान्य प्रतिनिधि के रूप में कार्य करता है, जिनमें से प्रत्येक एक अलग सरकार या एक राजशाही द्वारा शासित होता है।\n\nयहाँ उन राष्ट्रों के कुछ उदाहरण दिए गए हैं जिनमें संघीय राजतंत्र हैं:\n\nसंयुक्त अरब अमीरात\n\nमलेशिया\n\nमलेशिया दुनिया का एकमात्र ऐसा देश है जहां संघीय राजतंत्र है। प्रत्येक राज्य के शाही नेता हर पांच साल में यांग डि-पर्टुआन अगोंग या सम्राट का चुनाव करते हैं। साथ ही, राजतंत्र संवैधानिक है, जो लोकतांत्रिक रूप से चुनी गई सरकार को शासन करने की अनुमति देता है।\n\nमिश्रित राजशाही\n\nइस परिदृश्य में एक पूर्ण सम्राट राष्ट्रीय कानूनों के अनुसार सत्ता का वितरण कर सकता है।\n\nमिश्रित राजतंत्र वाले राष्ट्रों के कुछ उदाहरण निम्नलिखित हैं:\n\nजॉर्डन\n\nलिकटेंस्टाइन\n\nमोरक्को\n\nयह ध्यान देना दिलचस्प है कि लिकटेंस्टीन यूरोप में एकमात्र राजतंत्र है जो कठोर पितृसत्तात्मक ज्येष्ठाधिकार वंश का पालन करना जारी रखता है। पितृसत्तात्मक ज्येष्ठाधिकार वंशानुक्रम के अनुसार राजतंत्र में पुरुष पूर्वजों का अनुसरण करके की जाती है।\n\nआइए अब देश के अनुसार विभिन्न राजशाही देशों के बारे में जानते हैं:\n\nसभी सम्राटों में से लगभग 70% संवैधानिक राजतंत्र होने के कारण, वे निस्संदेह समकालीन युग में सबसे प्रचलित प्रकार के शाही नेतृत्व हैं। राजा केवल औपचारिक क्षमता में कार्य करता है, जिससे लोकतांत्रिक रूप से चुने गए प्रशासनों को राष्ट्र पर शासन करने की अनुमति मिलती है।\n\nअधिकांश सम्राटों के विपरीत, जो अपने पदों पर पैदा हुए हैं, यह ध्यान रखना दिलचस्प है कि फ्रांस के राष्ट्रपति इमैनुएल मैक्रॉन अंडोरा के सह-राजकुमार भी हैं।\n\nपोप फ्रांसिस, जो वेटिकन के छोटे से स्वायत्त शहर में पूर्ण अधिकार रखते हैं, एक और असाधारण घटना है। वह एक पोप सम्मेलन के रूप में जानी जाने वाली प्रक्रिया के माध्यम से अपने पद के लिए चुने गए थे।\n\nराजशाही की भूमिका\n\nहाउस ऑफ माउंटबेटन, जिसे आमतौर पर महारानी एलिजाबेथ द्वितीय के परिवार के रूप में जाना जाता है, दुनिया के सबसे उल्लेखनीय और प्रसिद्ध शासकों में से एक है। अब जबकि किंग चार्ल्स III ने सिंहासन ग्रहण कर लिया है, वह कनाडा, ऑस्ट्रेलिया और न्यूजीलैंड सहित 15 विभिन्न देशों में राज्य के प्रमुख हैं।\n\nजापान के शाही परिवार ने वंशानुगत शासन के तहत 2,600 से अधिक वर्षों तक देश पर शासन किया है।\n\nसमालोचना और राजशाही का भविष्य\n\nहालांकि, राजतंत्रों की अक्सर उनके विशाल धन और शक्ति के लिए आलोचना की जाती है, और कुछ का तर्क है कि समकालीन समाज में राजतंत्र किसी उद्देश्य की पूर्ति नहीं करते हैं।\n\nहालांकि, महारानी एलिजाबेथ के निधन के परिणामस्वरूप दुनिया के कई शाही शासित देशों में बदलाव का अनुभव किया जा सकता है। छह और कैरिबियाई देशों ने ऐसा करने की इच्छा व्यक्त की है क्योंकि बारबाडोस ने उन्हें 2021 में राज्य के प्रमुख के रूप में हटा दिया था। जिन देशों ने राज्य के प्रमुख के रूप में हटाने का फैसला किया है उनके नाम शामिल हैं-\n\nबेलीज़\n\nबहामा\n\nजमैका\n\nग्रेनेडा\n\nअंतिगुया और बार्बूडा\n\nसेंट किट्स एंड नेविस\n\nइस बात की कोई निश्चितता नहीं है कि 21वीं सदी में भी राजतंत्र मौजूद रहेंगे।",
    "फीफा अंडर 17 विश्व कप भारत को महिला फुटबॉल का केंद्र बनायेगा : आशालता": "नयी दिल्ली : भारत की सीनियर राष्ट्रीय टीम की कप्तान आशालता देवी का मानना है कि आगामी फीफा अंडर 17 विश्व कप भारत को महिला फुटबॉल का केंद्र बनायेगा। भारत में यह टूर्नामेंट 11 से 30 अक्टूबर के बीच होना है। आशालता ने कहा- फीफा अंडर 17 महिला विश्व कप के कारण भारत महिला फुटबॉल का केंद्र बनेगा। भारत में कई लोगों को महिला फुटबॉल के बारे में नहीं पता लेकिन यह टूर्नामेंट टीवी पर दिखाया जायेगा और देश के कई हिस्सों में लोगों को पता चलेगा कि महिला फुटबॉल क्या है।\n\nउन्होंने कहा- भारतीय महिला फुटबॉल के भविष्य के लिये यह सुनहरा मौका है। उन्होंने भारतीयों से बड़ी संख्या में आकर टूर्नामेंट का समर्थन करने की अपील की। मैं सभी से कहना चाहती हूं कि फीफा अंडर 17 महिला विश्व कप 2022 को आपके सहयोग की जरूरत है । आपसे सहयोग मिलने से खिलाड़ी प्रेरित होंगे । मैं सभी अभिभावकों से भी महिला फुटबॉल के समर्थन की अपील करती हूं।\n\nआशालता ने कहा कि इतने साल में महिला फुटबॉल के बारे में लोगों का नजरिया बदल गया है। उन्होंने कहा- पहले लोग यह स्वीकार नहीं कर पाते थे कि लड़कियां भी फुटबॉल खेलती है लेकिन अब मेरे घर के आसपास सभी मेरा समर्थन करते हैं । जब भी मैं घर जाती हूं तो मेरा भव्य स्वागत होता है। भारतीय टीम को अपने सारे ग्रुप मैच भुवनेश्वर के कलिंगा स्टेडियम में खेलने हैं । भारत को ग्रुप ए में ब्राजील, मोरक्को और अमेरिका के साथ रखा गया है।",
    "भारत में किया जायेगा फीफा अंडर-17 महिला विश्व कप 2022 का आयोजन- GK in Hindi": "First Published: September 16, 2022 | Last Updated:September 16, 2022\n\nकेंद्रीय मंत्रिमंडल ने भारत में फीफा अंडर -17 महिला विश्व कप 2022 की मेजबानी के लिए हस्ताक्षर करने को मंजूरी दे दी है।\n\nमुख्य तबिंदु\n\n2022 फीफा अंडर-17 महिला विश्व कप फीफा अंडर-17 महिला विश्व कप का 7 वां संस्करण है।\n\nयह 11 अक्टूबर से 30 अक्टूबर 2022 तक आयोजित होने वाला है।\n\nफीफा अंडर-17 महिला विश्व कप हर दो साल में आयोजित किया जाता है।\n\nयह 2008 से फेडरेशन इंटरनेशनेल डी फुटबॉल एसोसिएशन (फीफा) द्वारा आयोजित किया जा रहा है।\n\nभारत को 2020 संस्करण की मेजबानी करनी थी, जिसे COVID-19 महामारी के कारण रद्द कर दिया गया था।\n\n2022 संस्करण दूसरी बार है जब भारत पुरुषों के 2017 फीफा अंडर -17 विश्व कप के बाद फीफा टूर्नामेंट की मेजबानी करेगा।\n\nइस टूर्नामेंट में स्पेन डिफेंडिंग चैंपियन है।\n\nमोरक्को, तंजानिया और भारत इस टूर्नामेंट में पदार्पण करेंगे।\n\nयह टूर्नामेंट तीन स्थानों भुवनेश्वर, नवी मुंबई और गोवा में आयोजित किया जाएगा।\n\nफीफा\n\nफीफा फुटबॉल, बीच फुटबॉल और फुटसल के संघ का एक अंतर्राष्ट्रीय शासी निकाय है। इसकी स्थापना 1904 में राष्ट्रीय संघों के बीच अंतर्राष्ट्रीय प्रतियोगिताओं की देखरेख के लिए की गई थी। वर्तमान में, फीफा के 211 राष्ट्रीय संघ हैं। इन संघों को अफ्रीका, एशिया, यूरोप, उत्तरी और मध्य अमेरिका और कैरिबियन, ओशिनिया और दक्षिण अमेरिका के छह क्षेत्रीय संघों में से एक का सदस्य होना चाहिए। 2022 में रूस को निलंबित कर दिया गया था।",
    "India Madrasa History: भारत में सैकड़ों साल पहला खुला था पहला मदरसा, अकबर ने शुरू कराए सभी विषय, फिर कैसे बदल गई छवि?": "Follow us on Created with Sketch. Image Source : INDIA TV Madrasa History in India\n\nHighlights भारत में 1192 में अजमेर में खुला था पहला मदरसा\n\nमोहम्मद गौरी के शासनकाल के समय हुई थी शुरुआत\n\nअंग्रेजों ने मदरसों पर बरती थी काफी सख्ती\n\nIndia Madrasa History: उत्तर प्रदेश में मदरसों का सर्वे शुरू होने के बाद से सियासी बवाल अपने उफान पर है। एआईएमआईएम (ऑल इंडिया मजलिस-ए-इत्तेहादुल मुस्लिमीन) पार्टी के प्रमुख असदुद्दीन ओवैसी ने इसे लेकर राज्य के मुख्यमंत्री योगी आदित्यनाथ पर निशाना साधा है। वहीं बहुजन समाज पार्टी की प्रमुख मायावती ने बीजेपी पर निजी मदरसों के संचालन में हस्तक्षेप का प्रयास करने और सर्वेक्षण के बहाने मुस्लिम समुदाय को ‘आतंकित’ करने का आरोप लगाया है। उन्होंने इसे लेकर एक ट्वीट किया था। ऐसे में मदरसों को लेकर इन दिनों काफी सवाल उठ रहे हैं। असम में तो हेमंत विस्व शर्मा की सरकार ने बहुत से मदरसों को ढहवा तक दिया है। राज्य सरकार का आरोप है कि कुछ मदरसों में आतंकी गतिविधियों को बढ़ावा दिया जाता है। ये आम धारणा बन गई है कि मदरसों में तालीम के बजाय कट्टरपंथ को बढ़ावा दिया जाता है। तो क्या ये बात वाकई में सच है? या फिर इनकी स्थापना किसी और मकसद से की गई थी? तो चलिए इसके बारे में आज विस्तार से बात कर लेते हैं।\n\nक्या है मदरसों का इतिहास?\n\nमदरसों का इतिहास समझने के लिए हमें अतीत में करीब 1000 साल पीछे जाना होगा। इस्लाम के इन स्कूलों का इतिहास कभी वैभवशाली भी रहा था। आपको ये बात जानकर हैरानी होगी कि एक वक्त ऐसा भी था, जब भारत के पहले राष्ट्रपति डॉक्टर राजेंद्र प्रसाद, समाज सुधारक राजा राम मोहन राय और कथा सम्राट मुंशी प्रेमचंद ने इन्हीं मदरसों से अपनी शुरुआती तालीम हासिल की थी। हालांकि भारत में अगर मदरसों की शुरुआत की बात करें, तो इनकी स्थापना मुगल काल के समय हुई थी। यह मुस्लिम समुदाय की जिंदगी का अहम हिस्सा रहे हैं। मध्यकालीन भारत में तो इनकी भूमिका सरकार को श्रमशक्ति प्रदान करने की रही है।\n\nजानकारी के मुताबिक, भारत के पहले मदरसे की स्थापना मोहम्मद गौरी के शासनकाल के समय हुई थी। पहला मदरसा सन 1192 में अजमेर में खोला गया था। वहीं अकबर ने मदरसों में सभी विषयों को पढ़ाए जाने की शुरुआत की थी। खिलजी, तुगलक वंश के दौरान मदरसों की स्थापना होनी जारी रही। ऐसा कहा जाता है कि जो मुहम्मद बिन तुगलत था, उसका भाई और उत्तराधिकारी फिरोज शाह तुगलक (1308-1388) बकायदा लोगों के बीच जाकर शिक्षा को बढ़ावा देने का काफी इच्छुक था। वो लड़कियों और दासों को भी शिक्षा हासिल कराने की वकालत करता था। उसके काल में लगभग 1 लाख 80 हजार दासों ने विज्ञान, कला और हस्तकला जैसे विषयों में शिक्षा ग्रहण की थी। मोरक्को से आए यात्री इब्न बतुता ने अपने संस्मरण में बताया है कि तब लड़कियों के लिए भारत में 13 मदरसे थे।\n\nImage Source : INDIA TV\n\nMadrasa History in India\n\nमदरसे आखिर होते क्या हैं?\n\nमदरसा शब्द की उत्तपति अरबिक शब्द 'डी-आर-एस' से हुई है। मदरसा शब्द का मतलब होता है, पढ़ाई करने का स्थान। आधुनिक अरब भाषा के अनुसार, मदरसा शब्द का मतलब कई शैक्षिक संस्थानों से भी होता है। जो धर्मनिरपेक्ष और आधुनिक होते हैं। वहीं दक्षिण एशिया में इस शब्द का मतलब उच्च इस्लामिक शिक्षा का केंद्र होता है। जहां छात्रों को इस्लामिक कानून और तकीनक सिखाई जाती है। मदरसे से जिस ज्ञान को हासिल किया जाता है, उसे जरिया कहते हैं। मदरसों की सबसे अहम बात ये है कि यहां मोहम्मद साहब के जीवन और पवित्र कुरान की सीख को अपनी जिंदगी में उतारने की सीख दी जाती है।\n\nईरान के बगदाद में अबासिद काल में मदरसों की स्थापना की गई थी, जिनका काम ज्ञान का प्रचार प्रसार करना था। दुनिया के सबसे पुराने मदरसे की स्थापना मोरक्को के फेज में 859 में की गई थी। जो आज भी मौजूद है। इसे यूनिवर्सिटी ऑफ अल कारावियान के साथ जोड़ दिया गया है। भारत की राजधानी दिल्ली में बड़ी तादाद में मदरसे मोहम्म बिन तुगलक (1290-1351) के शासनकाल में बनाए गए थे। जहां शिक्षकों को सरकारी खजाने से तनख्वा मिला करती थी।\n\nमदरसों में कौन सी शिक्षा दी जाती है?\n\nयह एक आम धारणा बन गई है कि मदरसों में कट्टरपंथी शिक्षा दी जाती है। हालांकि पुराने जमाने में इन्हें इस्लामिक ज्ञान का प्रतीक कहा जाता था। जहां लोगों को बड़े पैमाने पर शिक्षा दी जाती है। इन मदरसों को धर्मनिरपेक्ष स्वरूप माना जाता था, जहां गैर मुस्लिम समुदाय से ताल्लुक रखने वाले बच्चे भी शिक्षा ग्रहण करने आते थे। 19वीं सदी के आखिर तक इनकी धर्मनिरपेक्षता बरकरार रही थी। लेकिन 1844 से इसमें बदलाव होने लगा। हुआ ये कि मदरसों से पास हुए ग्रेजुएट छात्रों को सरकारी नौकरी दिए जाने पर रोक लग गई। जिससे मुस्लिम समुदाय नाराज हुआ। ये वो समय था जब किसी के लिए भी अंग्रेजी शिक्षा को स्वीकार करना आसान नहीं था। अंग्रेजों ने मुसलमानों की पारंपरिक शिक्षा पर चोट की थी। उन्होंने शिक्षा व्यवस्था को विभाजित कर धार्मिक और गैर धार्मिक श्रेणी में बांट दिया था।\n\nमदरसा व्यवस्था किस तरह चलती है?\n\nमदरसे आम लोगों से मिले दान से चलते हैं, जिसमें सभी छात्रों को मुफ्त शिक्षा प्रदान की जाती है। यहां गांव से लेकर शहर तक के बच्चे आते हैं। इसमें अमीर और गरीब के बीच भेदभाव नहीं होता। जैसे-जैसे समय बदला कुछ मदरसे सरकार से स्वायत्त ही बने रहे जबकि कुछ के राज्य सरकारों के साथ संबंध हो गए। मदरसों में मुंशी, मौलवी, आलिम, काबिल, कामिल, फैजल और मुमताजुल अफजल नाम के डिप्लोमा और डिग्री प्रदान की जाती हैं।\n\nयहां का सिलेबस कैसा होता है?\n\nमदरसों का सिलेबस वर्तमान और पहले के विद्वान उलेमाओं के सुझावों के हिसाब से तैयार किया गया है। आधुनिक समय में इसमें कंप्यूटर शिक्षा तक शामिल की गई है। इसके अलावा यहां अकीद, दिनायत, कुरान, उर्दू, हिंदी, अंग्रेजी, गणित, भूगोल, विज्ञान, अरबी, पर्शियन, मांटिग, फिलॉसफी, हैत, उरोज, कलाम, मा-अनी-वा-बयान, इतिहास, तफसीर और हदी वा उसूल ए हदीस जैसे विषयों की पढ़ाई होती है। इसके साथ ही मदरसों में विश्वविद्यालयों के द्वारा प्रस्तावित ब्रिज कोर्स भी कराए जाते हैं। इससे मदरसों में पढ़ने वाले छात्रों को मुख्य धारा की उच्च शिक्षा मिलती है।\n\nImage Source : INDIA TV\n\nMadrasa History in India\n\nदारुल उलूम देवबंध कब स्थापित हुआ था?\n\nदारुल उलूम देवबंध भारत का मशहूर मदरसा है, जिसकी स्थापना साल 1866 में हुई थी। तब देवबंदी मदरसे पूरे देश में फैलते चले गए थे। इस दौरान मदरसों पर ये आरोप भी लगे कि उनकी तालिबान जैसे कट्टरपथियों के साथ मिलीभगत है। इसके पीछे की कहानी भी तब से शुरू होती है, जब भारत पर अंग्रेजों का शासन था। साल 1919 में देवबंदी स्कॉलर के एक बड़े समूह ने राजनीतिक दल की स्थापना की थी। जिसका नाम जमात उलेमा-ए-हिंद था। इस संगठन ने भारत के बंटवारे का विरोध किया था। अंग्रेजों ने अपनी शिक्षा व्यवस्था की भारत में स्थापना करने के साथ ही मदरसों पर काफी सख्ती बरती, जिससे इन्हें भारी नुकसान उठाना पड़ रहा था। तब मदरसों को दी जाने वाली आर्थिक सहायता तक रोक दी गई थी। ऐसा कहा जाता है कि इसी के चलते मदरसों ने पैसों की किल्लत को दूर करने के लिए दूसरे रास्ते तलाशने शुरू कर दिए थे।\n\nLatest India News",
    "दुबई: GITEX ग्लोबल 2022 अक्टूबर में शुरू": "अबू धाबी: GITEX ग्लोबल, क्षेत्र का सबसे बड़ा प्रौद्योगिकी कार्यक्रम और दुनिया में सबसे प्रमुख में से एक, दुबई वर्ल्ड ट्रेड सेंटर में 10 से 14 अक्टूबर तक आयोजित किया जाएगा, दुबई मीडिया कार्यालय (डीएमओ) ने बताया।\n\nयह 26 प्रदर्शनी हॉल में आयोजित किया जाएगा, जिसका कुल क्षेत्रफल दो मिलियन वर्ग फुट होगा, जो 33 फुटबॉल मैदानों के आकार के बराबर होगा।\n\nयह आयोजन दुनिया भर की 4,500 से अधिक कंपनियों की मेजबानी करेगा और 170 देशों के 100,000 से अधिक आगंतुकों को आकर्षित करने की उम्मीद है।\n\nअंतरराष्ट्रीय कंपनियों और स्टार्टअप्स के लगभग 1,400 नए प्रदर्शक प्रदर्शनी में भाग लेंगे, जो मेटावर्स, आर्टिफिशियल इंटेलिजेंस, वेब 3.0, ब्लॉकचेन, छठी पीढ़ी के संचार, क्लाउड कंप्यूटिंग, वित्तीय प्रौद्योगिकी और बड़े डेटा के क्षेत्र में अनुप्रयोगों का प्रदर्शन करेंगे।\n\nGITEX 3.0 में ग्लोबल डाइव स्लैम, एक्स-वर्स, एआई एवरीथिंग, नॉर्थ स्टार दुबई (पूर्व में GITEX फ्यूचर स्टार्स), फिनटेक सर्ज, फ्यूचर ब्लॉकचैन समिट और मार्केटिंग मेनिया की गतिविधियाँ शामिल हैं।\n\nयह आयोजन मध्य पूर्व में डेवलपर्स और प्रोग्रामर के लिए एक मंच है, जो विभिन्न अंतरराष्ट्रीय प्रौद्योगिकी कंपनियों के 10,000 प्रोग्रामर और डेवलपर्स को एक साथ लाता है।\n\nGITEX ग्लोबल साइप्रस, इथियोपिया, यूरोपीय संघ, कुवैत, युगांडा, तुर्की, संयुक्त राज्य अमेरिका, फ्रांस, जर्मनी, यूनाइटेड किंगडम, भारत, पाकिस्तान, सऊदी अरब, मोरक्को, नाइजीरिया, तुर्की, ब्राजील से प्रदर्शकों के एक नए वैश्विक समूह की मेजबानी करेगा। अन्य।\n\nवैश्विक कार्यक्रम 14 क्षेत्रों को कवर करने वाले सम्मेलनों के एक कार्यक्रम के माध्यम से विचारों, प्रेरणादायक दृष्टिकोण और अभूतपूर्व ज्ञान को साझा करने की अनुमति देगा, और 1,000 से अधिक सरकारी मंत्रियों, नेताओं और वैश्विक प्रौद्योगिकी विशेषज्ञों की भागीदारी का गवाह बनेगा।",
    "मल्टीनेशनल कंपनी वरुण बेवरेजेस बुंदेलखंड के चित्रकूट में लगायेगी प्लांट, मिलेगा युवाओं को रोजगार : अभिषेक आंनद": "-प्लांट लगने से चित्रकूट से रूकेगा युवाओं का पलायन : डीएम\n\nचित्रकूट, 30 अगस्त (हि.स.)। बेरोजगारी और बदहाली का दंश झेल रहे बुंदेलखंड के चित्रकूट की जल्द ही तस्वीर बदलने वाली है। पेप्सीको इंडिया के लिए काम करने वाली मल्टीनेशनल कंपनी वरुण बेवरेजेस एक और बड़ा प्लांट उत्तर प्रदेश के चित्रकूट में लगाने जा रही है। इसके लिए उत्तर प्रदेश औद्योगिक विकास प्राधिकरण (यूपीएसआईडीए) ने महज 15 दिनों में कंपनी को जमीन आवंटन किया है। इस प्रोजेक्ट के जरिए चित्रकूट में पांच अरब रुपये का निवेश होगा।\n\nजिलाधिकारी अभिषेक आनंद ने बताया कि यह संयंत्र 1,250 लोगों को प्रत्यक्ष रोजगार देगा। निवेशकों को बेहतर माहौल उपलब्ध करवाने की दिशा में उत्तर प्रदेश सरकार का यह बड़ा कदम है। उन्होंने बताया कि बरगढ़ औद्योगिक क्षेत्र में वरुण बेवरेजेस लिमिटेड को यह भूखंड आवंटन किया गया है। सोमवार को 68.73 एकड़ क्षेत्रफल का यह भूखंड प्राधिकरण के प्रयागराज क्षेत्रीय कार्यालय ने आवंटित किया है। कंपनी को भूखंड आवंटन पत्र सौंप दिया गया है। उन्होंने कहा कि बरगढ़ उद्योग क्षेत्र चित्रकूट जिले की मऊ तहसील के दायरे में है। औद्योगिक विकास और निवेश की दृष्टि से यह इलाका राज्य के बाकी हिस्सों के मुकाबले पिछड़ा हुआ है। वरुण बेवरेजेस का यह संयंत्र इस इलाके में औद्योगिक विकास, पूंजी निवेश और युवाओं को रोजगार के नए अवसर मुहैया करवाएगा। उन्होने कहा कि कंपनी इस भूखंड पर जल्दी अपना संयंत्र स्थापित करेगी। इस संयंत्र में पेय पदार्थों का उत्पादन किया जाएगा। कंपनी के इस क्षेत्र में इकाई स्थापित करने से विकास होगा।\n\nजिलाधिकारी ने कहा कि वरुण बेवरेजेस ने एक स्पेशल कस्टमाइज्ड प्लॉट के आवेदन किया था। इस आवेदन के सापेक्ष भूमि आवंटन की प्रक्रिया 15 दिन के भीतर त्वरित गति से की गई है। ताकि निवेशकों को किसी तरह की असुविधा का सामना ना करना पड़े। अब कम्पनी जल्द से जल्द अपने प्लॉट के लिए भूमि पर पजेशन लेगी। अपनी इंडस्ट्रियल यूनिट के निर्माण कार्य को प्रारंभ करेगी। यह उत्तर प्रदेश में औद्योगिक विकास को बेहतर बनाने की दिशा में एक महत्वपूर्ण पहल है। देशभर के उद्यमी और निवेशक महसूस कर रहे हैं कि उनके लिए उत्तर प्रदेश का औद्योगिक परिवेश अब सकारात्मक है। जिसकी बदौलत राज्य को अच्छे परिणाम मिल रहे हैं।\n\nउन्होंने बताया कि वरुण बरेवरेजेस कम्पनी पेप्सीको के लिए अमेरिका के बाहर सबसे बड़ा बॉटलिंग और प्रोडक्शन वेंचर है। यह कंपनी अपने संयंत्रों में पेप्सी, 7-अप, माउंटेन ड्यू और मिरिंडा जैसे पेप्सीको के कार्बाेनेटेड शीतल पेय के अलावा ट्रॉपिकाना ब्रांड के फलों के रस, गेटोरेड स्पोर्ट्स-थीम वाले पेय, क्वेकर ओट्स के दूध-आधारित पेय और बोतलबंद पानी के एक्वाफिना ब्रांड का उत्पादन-वितरण करती है। साल 2019 तक वरुण बेवरेजेज भारत के 27 राज्यों और 7 केंद्र शासित प्रदेशों में पेप्सिको की बॉटलर है। कंपनी नेपाल, श्रीलंका, मोरक्को, मोज़ाम्बिक, जाम्बिया और ज़िम्बाब्वे में भी अपने उत्पादों का वितरण करती है।\n\nहिन्दुस्थान समाचार/रतन",
    "2022 बैस्ट प्रैक्टिसिंग इन हिमालयन रीजन’ अवार्ड से सम्मानित।": "देहरादून द्वारा उत्तराखण्ड प्रौद्योगिक विश्वविद्यालय में शिक्षक दिवस के अवसर पर आयोजित ’5वीं अवार्ड सेरेमनी आन टीचर्स डे’ कार्यक्रम में तकनीकी शिक्षा मंत्री श्री सुबोध उनियाल ने डा0 पी0पी0 ध्यानी, कुलपति श्री देव सुमन उत्तराखण्ड विश्वविद्यालय को उनके द्वारा हिमालय क्षेत्र में पर्यावरण संरक्षण एवं सम्बर्धन, विज्ञान और उच्च शिक्षा के क्षेत्र में किये गये अद्धितीय, महत्वपूर्ण और अनुकरणीय योगदान के लिये ’वाईस चांसलर आफ द ईयर-2022 बैस्ट प्रैक्टिसिंग इन हिमालयन रीजन’ अवार्ड से सम्मानित किया गया।\n\nडा0 ध्यानी एक बेहद ईमानदार, सख्त, निर्भिक, कर्तव्यनिष्ठ और एक प्रख्यात वैज्ञानिक व शिक्षाविद है। जिनका पिछले 41 वर्षो का बहुत ही अच्छा ट्रैक रिकार्ड रहा है।\n\nडा0 ध्यानी द्वारा हिमालय क्षेत्र के सतत् विकास हेतु पिछले 41 वर्षो में कई महत्वपूर्ण, अद्धितीय और अनुकरणीय कार्य सम्पादित किये गये हैं, जिसे राष्ट्रीय एवं अन्तराष्ट्रीय स्तर पर समय समय पर सराहा गया है। केन्द्र सरकार की ओर से उन्होने विश्व के 20 देशों में हिमालय क्षेत्र का कई बार प्रतिनिधित्व किया है। उन्होने भारतीय हिमालय क्षेत्र के पर्यावरण संरक्षण व सम्बर्धन एवं सतत् विकास हेतु कई महत्वपूर्ण नीतिगत दस्तावेजों का निर्माण भी किया है।\n\nजिसमें गर्वनेन्स फार सस्टेंनिग हिमालयन इकोसिस्टम और नेशनल मिशन आन हिमालयन स्टडीज सम्मिलित हैं। डा0 ध्यानी ने केन्द्र सरकार की ओर से वर्ष 2016 में कॉप 22 – यू एन एफ सी सी सी, मोरक्को में और कॉप 13 – यू एन सी बी डी, मैक्सिकों में हिमालय पर साईड इवेन्ट्स का सफलतापूर्वक अयोजन भी किया था, जिनमें विश्व के कई देशों के प्रतिनिधियों द्वारा प्रतिभाग किया गया था।\n\nडा0 ध्यानी को भारतीय हिमालय क्षेत्र के 12 राज्यों के माननीय सांसदो को भारतीय हिमालय क्षेत्र के सतत् विकास पर चर्चा करने हेतु एक मंच पर लाने का श्रेय भी जाता है। उन्होने 3 बार पर्यावरण, वन व जलवायु परिवर्तन मंत्रालय, भारत सरकार के तत्कालीन केन्द्रीय मंत्रीयों की अध्यक्षता में हिमालय क्षेत्र के सांसदों की बैठके आयोजित करवायी थी, जिनमें हिमालय क्षेत्र में वैज्ञानिक सम्मत विकास करने, हिमालयी राज्यों को ग्रीन बोनस देने, हिमालयन पर्यावरण नीति बनाने, केन्द्र में हिमालयी राज्यों के लिये अलग से मंत्रालय बनाने आदि पर गहन विचार विमर्श हुआ था।\n\nलेकिन आज तक नही हिमालयन नीति बन पायी और नही केन्द्र में अलग से हिमालय पर्यावरण एवं विकास मंत्रालय की स्थापना हुयी।\n\nडा0 ध्यानी का स्पष्ट मानना है कि भारतीय हिमालय क्षेत्र के सतत विकास हेतु ’हिमालय नीति’ बननी चाहिए और केन्द्र में एक नये ’हिमालय पर्यावरण एवं विकास मंत्रालय’ की स्थापना होनी चाहिए।\n\nयह सूच्य है कि डा0 ध्यानी एक प्रख्यात अर्न्तराष्ट्रीय वैज्ञानिक हैं और एक प्रतिष्ठित शिक्षाविद भी। उनके 305 से ज्यादा वैज्ञानिक प्रकाशन अभी तक प्रकाशित हो चुके हैं, जिसमें 23 पुस्तकें और 5 नीतिगत दस्तावेज भी सम्मिलित हैं। डा0 ध्यानी को उत्तराखण्ड राज्य के 3 विश्वविद्यालयों में कुलपति के रूप में और केन्द्र सरकार के एक राष्ट्रीय संस्थान में निदेशक के रूप में कार्य करने का वृहद अनुभव है। पूर्व में कई राष्ट्रीय और अर्न्तराष्ट्रीय अर्वाडों से भी डा0 ध्यानी सम्मानित हो चुके हैं, जिसमें टाप 100 साईन्टिस्ट आफ द वर्ल्ड – 2009, लिडिंग साइटिस्ट आफ द वर्ल्ड – 2009, भारत ऐक्सिलेन्स अवार्ड-2010, अवार्ड आफ एैक्सिलेन्स – 2012, उत्तराखण्ड रत्न -2019, वाईस चान्सलर आफ द ईयर अवार्ड – 2019 आदि शामिल हैं।",
    "सुकेश से जुड़ी रहीं जैकलीन, नोरा ने तोड़ा नाता : EOW": "दिल्ली पुलिस की आर्थिक अपराध शाखा (ईओडब्ल्यू) ने गुरुवार को अभिनेत्री नूरा फतेही से उनके संबंधों और 200 करोड़ रुपये की रंगदारी के मामले में तिहाड़ जेल में बंद ठग सुकेश चंद्रशेखर से मिले उपहारों के संबंध में पूछताछ की। विशेष पुलिस आयुक्त, ईओडब्ल्यू, रविंदर यादव ने कहा कि उनके बहनोई को 2021 में चंद्रशेखर से बीएमडब्ल्यू मिली थी।\n\nबुधवार को, EOW ने मामले के सिलसिले में बॉलीवुड दिवा जैकलीन फर्नांडीज से अपने कार्यालय में आठ घंटे तक पूछताछ की थी। लेकिन दोनों कलाकारों का इस मामले से कोई सीधा संबंध नहीं है। विशेष पुलिस आयुक्त (ईओडब्ल्यू) रवींद्र यादव ने एएनआई को बताया कि सुकेश बॉलीवुड अभिनेत्रियों को प्रभावित करने की कोशिश करेगा क्योंकि उसके पास बहुत अधिक संपत्ति थी जिसे उसने जबरन वसूली के माध्यम से हासिल किया था।दिल्ली पुलिस के अधिकारियों ने आज तीन लोगों को पूछताछ के लिए बुलाया था: नोरा फतेही, उनके बहनोई महबूब उर्फ ​​बॉबी खान और पिंकी ईरानी।\n\nईरानी वह शख्स हैं, जिन्होंने चंद्रशेखर के निर्देश पर फतेही से उपहार के लिए संपर्क किया था। उन्हें पिछले साल चंद्रशेखर की पत्नी लीना मारिया के स्वामित्व वाले चेन्नई के स्टूडियो में एक कार्यक्रम में भाग लेने के लिए बुलाया गया था। इवेंट में फतेही को बीएमडब्ल्यू कार और इवेंट में पार्टिसिपेशन फीस ऑफर की गई। फतेही ने पूछताछ के दौरान कहा कि उसने वह उपहार लेने से इनकार कर दिया, हालांकि, उसने कहा कि वे इसे उसके साले महबूब उर्फ ​​बॉबी को दे दें। मोरक्को की रहने वाली महबूब ज्यादातर मुंबई में रहती हैं और बॉलीवुड इंडस्ट्री में काम करती हैं। उन्होंने फिल्म \"लीला एक पहेली\" का भी निर्देशन किया था जिसमें सनी लियोन ने मुख्य भूमिका निभाई थी।\n\nपूछताछ के दौरान महबूब ने आज पिंकी ईरानी को पहचान लिया। सूत्रों ने बताया कि पिंकी ईरानी का कोड वर्ड 'एंजेल' था। उसने नोरा से अपना परिचय एंजेल कोड नाम से दिया। ईओडब्ल्यू अधिकारियों ने कहा कि वह अक्सर चंद्रशेखर की उपेक्षा करती थी क्योंकि उसने बार-बार ईरानी के माध्यम से उससे संपर्क करने की कोशिश की थी।\n\nएक अधिकारी ने कहा, आज हमने फतेही, ईरानी और महबूब को फोन किया और एक-दूसरे का सामना किया। हमने उनके बयान भी अलग से दर्ज किए।इस बीच, ईओडब्ल्यू ने एक सुपर बाइक डुकाटी भी बरामद की है, जिसकी कीमत प्रशांत के पास से करीब 8 लाख रुपये है, जो फर्नांडीज का मैनेजर है। यह बाइक चंद्रशेखर ने प्रशांत को गिफ्ट की थी।\n\nसूत्रों के अनुसार, जैकलीन चंद्रशेखर से इतनी आश्वस्त और प्रभावित थीं कि वह उन्हें \"अपने सपनों का आदमी\" कहती थीं और उनसे शादी करने की सोच रही थीं। नोरा चंद्रशेखर से कभी नहीं मिलीं। सूत्र ने कहा कि उसने दो बार व्हाट्सएप के जरिए उससे बात की थी। एएनआई से बात करते हुए, रविंदर यादव ने कहा, \"जैकलीन के लिए और भी परेशानी है क्योंकि उसने सुकेश के आपराधिक इतिहास को जानने के बाद भी उसके साथ संबंध नहीं तोड़े। लेकिन नोरा ने खुद को तब काट दिया जब उसे संदेह था कि कुछ गड़बड़ है।\" आज की पूछताछ में विरोधाभास साफ हो गया कि नोरा के देवर ने बीएमडब्ल्यू रखी थी क्योंकि नोरा ने उपहार लेने से इनकार कर दिया था। नोरा के दिल्ली पुलिस मामले में भी गवाह बनने की संभावना है लेकिन जांच अभी जारी है।\n\n\n\n\n\nन्यूज़ क्रेडिट: ANI"
}