{
    "Is Xi Jinping missing?: 10 दिन से दिखाई नहीं दिए चीन के राष्ट्रपति, क्या सच में 16 अक्तूबर तक कुछ बड़ा होगा?": "1 of 6 चीन के राष्ट्रपति शी जिनपिंग - फोटो : अमर उजाला\n\nविज्ञापन\n\nचीन के राष्ट्रपति शी जिनपिंग पिछले 10 दिन से सार्वजनिक रूप से नहीं दिखाई दिए हैं। 16 सितंबर को आखिरी बार उन्हें उज्बेकिस्तान में हुई एससीओ बैठक में देखा गया था। इसमें भारत के प्रधानमंत्री नरेंद्र मोदी, रूस के राष्ट्रपति व्लादिमीर पुतिन समेत कई देशों के राष्ट्राध्यक्ष शामिल हुए थे। चीन लौटने के बाद से शी जिनपिंग किसी भी सार्वजनिक कार्यक्रम में नहीं शामिल हुए। यहां तक चीन की मीडिया उनसे जुड़ी कोई खबर भी नहीं जारी कर रही है।\n\n\n\nइस बीच, चीन से अमेरिका भाग चुके पत्रकार झाओ लांजियन ने एक ट्वीट से सनसनी फैला दी। उन्होंने लिखा कि चीन में कुछ बड़ा होने वाला है। बड़ी संख्या में चीनी फ्लाइट्स रद्द कर दी गईं हैं। सोशल मीडिया पर कई वीडियो भी सामने आए, इनमें चीन की सड़कों पर सेना की गाड़ियां मूवमेंट करते हुए दिखाईं दीं।\n\n\n\nअंतरराष्ट्रीय स्तर पर कहा जाने लगा शी जिनपिंग को हाउस अरेस्ट कर लिया गया है। अब खबर आ रही है कि 16 अक्तूबर को चीन में कुछ बड़ा हो सकता है। ऐसे में आइए जानते हैं कि चीन में अभी क्या हो रहा है? क्या सच में शी जिनपिंग हटाए जा सकते हैं? 16 अक्तूबर को क्या होने वाला है?\n\n\n\n2 of 6 चीन के राष्ट्रपति शी जिनपिंग - फोटो : अमर उजाला\n\nकहां गए शी जिनपिंग?\n\n16 सितंबर को उज्बेकिस्तान में हुई एससीओ बैठक में शी जिनपिंग को आखिरी बार देखा गया। इसके बाद से उनका कुछ पता नहीं चला। चीन की मीडिया में भी उनको लेकर कोई खबर नहीं जारी की जा रही है। जिनपिंग को लेकर अभी तीन बातें सामने आ रहीं हैं।\n\n\n\nविज्ञापन\n\n3 of 6 प्रधानमंत्री नरेंद्र मोदी और शी जिनपिंग - फोटो : अमर उजाला\n\n1. क्वारैंटीन हुए? : विदेश यात्रा से लौटने के बाद शी जिनपिंग क्वारैंटीन हो गए हैं। चीन में कोरोना से जुड़े नियम सख्ती से लागू होते हैं। ऐसे में राष्ट्रपति शी जिनपिंग खुद इसका पालन कर रहे होंगे। यही कारण है कि वह इन दिनों किसी से मुलाकात नहीं कर रहे हैं और न ही किसी कार्यक्रम में शामिल हो रहे। हालांकि, इस कार्यक्रम में विदेश मंत्री भी पहुंचे थे, लेकिन वह चीन आने के बाद कई सार्वजनिक कार्यक्रमों में शामिल हो चुके हैं।\n\n\n\n4 of 6 चीन के राष्ट्रपति शी जिनपिंग - फोटो : अमर उजाला\n\n2. बीमार हो गए? : दूसरी अटकल लगाई जा रही है कि शी जिनपिंग की तबियत खराब हो गई हो। उन्हें पहले से सेरेब्रल एनसम (cerebral aneurysm) की बीमारी है। इस बीमारी में अक्सर इंसान को दिखना बंद हो जाता है। आंखों और सिर में हमेशा दर्द बना रहता है। चेहरे का एक साइड कमजोर हो जाता है। इस बीमारी से ग्रसित व्यक्ति अपना बैलेंस खोने लगता है, हर चीज भूलने लगता है। कुछ समझने में भी उसे दिक्कत होती है। मीडिया रिपोर्ट्स के अनुसार, पिछले तीन साल में उनकी ये बीमारी काफी बढ़ गई है। उन्हें डॉक्टर्स ने ऑपरेशन के लिए बोला था, लेकिन वह नहीं माने। अभी परंपरागत तरीके से उनका इलाज चल रहा है। संभव है कि बीमारी के चलते उन्होंने पब्लिक कार्यक्रमों से दूरी बना ली हो।\n\n\n\nविज्ञापन\n\nविज्ञापन\n\n5 of 6 चीनी राष्ट्रपति शी जिनपिंग। - फोटो : सोशल मीडिया\n\n3. तो क्या सच में हाउस अरेस्ट कर लिए गए?: आखिरी आशंका यही है कि संभव है कि चीन में तख्तापलट का प्लान हो और इसी के चलते शी जिनपिंग को हाउस अरेस्ट कर लिया गया हो। ऐसा इसलिए भी कहा जाने लगा है क्योंकि इस तरह की बातें फैलने के बाद भी चीन की तरफ से कोई सफाई पेश नहीं की गई। यहां तक की चीन की सरकारी मीडिया ने भी इसको लेकर कोई टिप्पणी नहीं की।\n\n",
    "Nepal: बीआरआई नहीं, तो जीडीआई के साथ नेपाल में आगे बढ़े चीन के कदम": "{\"_id\":\"63317841b5c2a263c670e2bb\",\"slug\":\"nepal-china-select-2-projects-under-global-development-initiative-in-nepal\",\"type\":\"story\",\"status\":\"publish\",\"title_hn\":\"Nepal: बीआरआई नहीं, तो जीडीआई के साथ नेपाल में आगे बढ़े चीन के कदम\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nNepal: बीआरआई नहीं, तो जीडीआई के साथ नेपाल में आगे बढ़े चीन के कदम\n\nवर्ल्ड डेस्क, अमर उजाला, काठमांडो Published by: Published by: Harendra Chaudhary Updated Mon, 26 Sep 2022 04:14 PM IST\n\nसार Nepal: चीन के विदेश मंत्रालय ने उन शुरुआती 50 परियोजनाओं की सूची जारी की है, जिन्हें जीडीआई के तहत निर्मित किया जाएगा। इन परियोजनाओं के बारे में फैसला न्यूयॉर्क में बुधवार को हुई फ्रेंड्स ऑफ जीडीआई समूह की बैठक में किया गया...\n\nविज्ञापन\n\nख़बर सुनें\n\nख़बर सुनें\n\nनेपाल में चीन की कोशिशें सफल होती लग रही हैं। यहां चीन के ग्लोबल डेवलपमेंट इनिशिएटिव (जीडीआई) के तहत दो परियोजनाओं का चयन किया गया है। जिस समय चीन की बेल्ट एंड रोड इनिशिएटिव (बीआरआई) के तहत तय की गई किसी भी परियोजना पर काम आगे नहीं बढ़ रहा है, इन दो परियोजनाओं के चयन को एक बड़े कदम के रूप में देखा गया है। हाल में चीनी अधिकारियों के कई बड़े प्रतिनिधिमंडलों ने नेपाल की यात्रा की। ताजा घटना को उसका ही परिणाम बताया गया है। चीन के विदेश मंत्रालय ने उन शुरुआती 50 परियोजनाओं की सूची जारी की है, जिन्हें जीडीआई के तहत निर्मित किया जाएगा। इन परियोजनाओं के बारे में फैसला न्यूयॉर्क में बुधवार को हुई फ्रेंड्स ऑफ जीडीआई समूह की बैठक में किया गया। इस बारे में सूचना गुरुवार को जारी की गई। न्यूयॉर्क में हुई बैठक की अध्यक्षता चीन के विदेश मंत्री वांग यी ने की। बैठक में उन्होंने कहा कि जीडीआई को अब आगे बढ़ाया जाएगा और ये पहल टिकाऊ विकास लक्ष्यों (एसडीजी) को 2030 तक पूरा करेगी। नेपाल में जिन परियोजनाओं का चयन किया गया है, उनमें एक नेपाल स्माइलिंग चिल्ड्रेन प्रोजेक्ट है। इसके तहत चाइना फाउंडेशन फॉर रूरल डेवलपमेंट 3,600 नेपाली बच्चों को भोजन मुहैया कराया जा रहा है। अब इसे जीडीआई का हिस्सा बना दिया गया है। अब इस परियोजना को धन चीन की विदेश सहायता एजेंसी- चाइना इंटरनेशनल डेवलपमेंट को-ऑपरेशन एजेंसी (सीआईडीसीए), चीन का वाणिज्य मंत्रालय और चाइना फाउंडेशन फॉर रूरल डेवलपमेंट उपलब्ध कराएंगे। नेपाल स्माइलिंग चिल्ड्रेन प्रोजेक्ट का उद्घाटन जुलाई में चीन की कम्युनिस्ट पार्टी के विदेश विभाग के निदेशक लिउ जियानचाओ ने अपनी नेपाल यात्रा के दौरान किया था। जीडीआई की घोषणा के साथ ही चीन ने साउथ-साउथ को-ऑपरेशन फंड की शुरुआत की थी। चीन के मुताबिक इन पहल का मकसद वैश्विक विकास भागीदारी शुरू करना है। इसके तहत गरीबी घटाने, स्वास्थ्य, शिक्षा, डिजिटल कनेक्टिविटी और अन्य क्षेत्रों में विकासशील देशों के बीच सहभागिता बढ़ाने की कोशिश की जाएगी। चीन की समाचार एजेंसी शिन्हुआ के मुताबिक नेपाल स्माइलिंग चिल्ड्रेन प्रोजेक्ट के तहत काठमांडू, डोलाखा, महोटारी और सपटारी जिलों में 3,600 बच्चों को पौष्टिक भोजन उपलब्ध कराया जा रहा है। जीडीआई के तहत नेपाल में दूसरा प्रोजेक्ट सुदूर इलाकों में चलाया जाएगा। इसके तहत स्कूल बनाए जाएंगे, सुदूर इलाकों की आबादी को महामारी से बचाने के उपाय किए जाएंगे और जंगल लगाए जाएंगे। इस परियोजना पर अमल सीआईडीसीए, और चीन के वाणिज्य मंत्रालय के साथ-साथ संयुक्त राष्ट्र विकास कार्यक्रम (यूएनडीपी) के सहयोग से किया जाएगा। नेपाल सरकार के एक वरिष्ठ अधिकारी ने अखबार काठमांडू पोस्ट से कहा- ‘जीडीआई चीन का एक नया कॉन्सेप्ट है, जिसे संयुक्त राष्ट्र के टिकाऊ विकास लक्ष्यों से जोड़ा गया है। यही कारण है कि नेपाल ने इस पहल का समर्थन किया है। अब दो परियोजनाओं का चयन नेपाल के राष्ट्रीय योजना आयोग और वित्त मंत्रालय के साथ निकट तालमेल से किया गया है।’ नेपाल ने 2017 में बीआरआई में शामिल होने के करार पर दस्तखत किया था। लेकिन तब से उसके तहत एक भी परियोजना पर काम शुरू नहीं हो पाया है। इसे देखते हुए पर्यवेक्षकों ने कहा है कि जीडीआई की शुरुआत से नेपाल में चीन ने सद्भावना प्राप्त करने की कोशिश की है। नेपाल में दिखी शुरुआती प्रतिक्रिया से लगता है कि चीन की कोशिश फिलहाल कामयाब हो रही है।",
    "चीन में अल्पसंख्यकों पर अत्याचार को लेकर यूएन में चर्चा चाहते हैं अमेरिका समेत कई पश्चमी देश": "राजनयिकों ने बताया कि शिनजियांग को लेकर इस पर प्रस्ताव के ड्राफ्ट पर मानवाधिकार परिषद के अगले सत्र 2023 की शुरुआत में चर्चा कराने का प्रयास है। यह ताइवान जैसे मुद्दों पर हाल के तनावों के मद्देनजर पश्चिम और बीजिंग के बीच नवीनतम भू-राजनीतिक मामला है।\n\nजेनेवा, रायटर। अमेरिका और उसके सहयोगी कई पश्चिमी देशों ने सोमवार को संयुक्त राष्ट्र के मुख्य मानवाधिकार निकाय के समक्ष चीन के शिनजियांग प्रांत में उइगर और अन्य मुस्लिम अल्पसंख्यकों के अधिकारों के हनन पर एक विशेष बहस आयोजित करने की मांग को लेकर एक मसौदा पेश किया। परिषद में प्रस्ताव पास कराने के लिए बहुमत की आवश्यकता है।\n\nनवीनतम भू-राजनीतिक मामला\n\nप्रस्ताव का मसौदा पेश करने वाले कोर ग्रुप के सदस्य देशों में अमेरिका के साथ ब्रिटेन, कनाडा, डेनमार्क, फिनलैंड, आइसलैंड, नार्वे और स्वीडेन शामिल हैं। राजनयिकों ने बताया कि शिनजियांग को लेकर इस पर प्रस्ताव के ड्राफ्ट पर मानवाधिकार परिषद के अगले सत्र 2023 की शुरुआत में चर्चा कराने का प्रयास है। यह ताइवान जैसे मुद्दों पर हाल के तनावों के मद्देनजर पश्चिम और बीजिंग के बीच नवीनतम भू-राजनीतिक मामला है।\n\nअगर इस ड्राफ्ट को मंजूरी मिलती है तो यह पहली बार होगा जब मानवाधिकार परिषद के समक्ष यह एजेंडा औपचारिक रूप से रखा जाएगा। चीन के मानवाधिकार हनन को लेकर परिषद बंटा हुआ है। जेनेवा स्थित 47 सदस्यीय परिषद में राजनयिकों का प्रयास है कि सात अक्टूबर को परिषद के मौजूदा सत्र के समापन होने से पहले पश्चिमी देशों का ज्यादा से ज्यादा समर्थन जुटा लिया जाए।\n\nवहीं बीते सप्ताह अटलांटिक काउंसिल एंड ह्यूमन राइटवाच द्वारा आयोजित फोरम पर चर्चा के दौरान संयुक्त राष्ट्र में अल्पसंख्यक अधिकारों के संपर्ककर्ता फर्नांड वरेनेस ने कहा था कि चीन में मानवाधिकारों के उल्लंघन को लेकर निष्क्रियता अब ज्यादा संभव नहीं है। अगर हमने इस मामले को बिना कार्रवाई के छोड़ दिया तो क्या संदेश जाएगा। इसी तरह संयुक्त राष्ट्र में अमेरिका के उप राजदूत जेफरी प्रेसकोट ने कहा कि अगर इस मामले पर कुछ निर्णय न हुआ, तो इस अंतरराष्ट्रीय संस्था की गरिमा पर ठेस पहुंचेगा।\n\nयह भी पढ़ें- Anti-Hijab Protests: हिजाब विरोधी प्रदर्शनों के बीच ईरान ने इराक के कुर्दिश इलाकों में किए ड्रोन हमले\n\nयह भी पढ़ें- उत्तर कोरिया की धमकी के बीच अमेरिकी-दक्षिण कोरियाई जहाजों ने शुरू किया सैन्य अभ्यास",
    "India-China Conflict: ग्लोबल टाइम्स के संपादकीय में भारत को दी गई नसीहत, चीन से रिश्तों को लेकर कही गई ये बात": "India-China Conflict: चीन के सरकारी अखबार ग्लोबल टाइम्स (Global Times) ने सम्पादकीय प्रकाशित कर कहा है कि अब जब भारत-चीन (India-China) रिश्तों में कुछ सुधार हुआ है तो भारत के भीतर चीन विरोधी सुर बढ़े हैं. भारत सरकार को दृढ़ विश्वास दिखाना चाहिए और ऐसी आवाज़ों से विचलित नहीं होना चाहिए.\n\nसंपादकीय के मुताबिक, यह दिखाने का प्रयास किया जा रहा है कि चीन के साथ सीमा मामले पर \"भारत को नुकसान हुआ है.\" मोदी सरकार पर चीन को 1000 वर्ग किमी ज़मीन (1000 sq km of land) देने के आरोप लग रहे हैं. चीन के खतरे को बढ़ा चढ़ा कर दिखाने का प्रयास हो रहा है. यह समझने की जरूरत है कि भारत और चीन के रिश्ते पेचीदा चुनौतियों से गिरे हैं जिन्हें नजरअंदाज नहीं किया जा सकता. ऐसे में जब भी दोनों देशों के रिश्तो में कोई तनाव आता है तो चरमपंथी ताकतें सक्रिय हो जाती हैं.\n\nभारत और चीन को नजदीक नहीं देखना चाहती कुछ ताकतें\n\nवहीं ऐसी ताकतें भी सक्रिय हो जाती हैं जो भारत और चीन को नजदीक आते नहीं देखना चाहती है. चीन का नजरिया साफ और स्थिर है लेकिन भारत को यह समझना होगा कि अतीत में भी उसने घरेलू मोर्चे पर राष्ट्रवादी भावनाओं के कारण भारी कीमत चुकाई है. ऐसे में भारत इनके दबाव को झटककर ही आगे बढ़ सकता है.\n\nयह भी पढ़ें.\n\nUN महासभा को आज संबोधित करेंगे विदेश मंत्री एस जयशंकर, कश्मीर पर पाकिस्तान को दे सकते हैं जवाब\n\nपाकिस्तान के PM शहबाज शरीफ ने यूएन में भारत को लेकर क्या-क्या कहा? यहां पढ़ें पूरा भाषण",
    "China News: दुनियाभर में अवैध पुलिस चौकियां खोल रहा चीन, कनाडा और आयरलैंड में मचा हड़कंप, मकसद जानें": "चीन का दावा है कि इन पुलिस चौकियों को विदेशों में रहने वाले चीनी नागरिकों को स्थानीय पुलिस रिपोर्ट दर्ज करने और अन्य नौकरशाही प्रक्रियाओं में सहायता करने के लिए स्थापित किया गया है। चीन की सरकारी मीडिया के अनुसार, ये पुलिस स्टेशन कथित तौर पर अपराधियों को चीन वापस भेजने के लिए मजबूर करने में भी शामिल रहे हैं।",
    "China Taiwan Issue: ताइवान में अमेरिकी दखल से बौखलाया चीन, कहा- बाहरी हस्तक्षेप के खिलाफ लेंगे सख्त एक्शन": "China Taiwan Tension: चीन ने ताइवान (Taiwan) के प्रति अपने रुख को लेकर एक बार फिर से किसी भी बाहरी हस्तक्षेप को लेकर कड़ा एतराज जताया है. चीन के विदेश मंत्री वांग यी (Wang Yi) ने शनिवार को ताइवान पर हस्तक्षेप के खिलाफ चेतावनी दी. चीनी विदेश मंत्री ने न्यूयॉर्क में चल रही संयुक्त राष्ट्र महासभा (United Nations General Assembly) की वार्षिक बैठक में बताया कि बीजिंग द्वीप की स्वतंत्रता के लिए किसी भी बाहरी समर्थन को रोकने के लिए \"सशक्त कदम\" उठाएगा. चीनी विदेश मंत्री ने इशारों-इशारों में अमेरिका को ताइवान के मसले से दूर रहने की हिदायत दी है.\n\nचीन के शीर्ष राजनयिक ने संयुक्त राष्ट्र महासभा के एक भाषण में कहा कि हमें ताइवान की स्वतंत्रता अलगाववादी गतिविधियों का सबसे दृढ़ संकल्प के साथ मुकाबला करना चाहिए और बाहरी हस्तक्षेप का विरोध करने के लिए सबसे सशक्त कदम उठाना चाहिए. उन्होंने कहा कि चीन के एकीकरण में बाधा डालने का कोई भी कदम इतिहास के पहियों से कुचला जाना तय है.\n\nताइवान को लेकर चीन के रुख में नरमी\n\nहांलाकि, इससे पहले चीन ने ताइवान के प्रति अपने रुख को नरम करते हुए बुधवार 22 सितंबर को कहा था कि स्वशासित द्वीप का चीन के अधीन आना निश्चित है लेकिन वह इसे शांतिपूर्ण तरीके से करने का प्रयास करेगा. वहीं, हाल में अमेरिका राष्ट्रपति जो बाइडन (Joe Biden) ने एक बयान दिया था कि अगर चीन, ताइवान पर हमला करता है तो उनका देश स्वशासित द्वीप की रक्षा करेगा.\n\nअमेरिका के दखल से बौखलाया चीन\n\nदरअसल, चीन ताइवान में अमेरिका की दखलअंदाजी से बौखलाया हुआ है. चीन को ताइवान में अमेरिका की मौजूदगी रास नहीं आ रही है. लिहाजा चीन ने अब अमेरिका को लेकर तीखी बयानबाजी करना शुरू कर दिया है. चीनी विदेश मंत्री वांग यी ने अमेरिकी विदेश मंत्री एंटनी ब्लिंकन से साफ शब्दों में कहा कि ताइवान पर अमेरिका बहुत ही गलत और खराब सिग्नल भेज रहा है. वांग ने कहा कि इसकी वजह से ताइवान की आजादी की तेज होती गतिविधियों से शांतिपूर्ण समाधान की संभावना कम होती चली जाएगी.\n\nइसे भी पढेंः-\n\nAnkita Bhandari Murder Case: फास्ट ट्रैक कोर्ट में होगी अंकिता भंडारी मर्डर केस की सुनवाई, CM धामी ने दिए निर्देश\n\nLalu Vs Shah: नीतीश के साथ सोनिया गांधी से मिलने जाएंगे लालू यादव, बोले- सरकार जाने से शाह बौखलाए हुए हैं",
    "China: जिनपिंग की नजरबंदी की अटकलों के बीच CPC का बयान, शी के निर्देशों के मुताबिक ही होगी पार्टी की कांग्रेस": "{\"_id\":\"63305dcb741f2b3c944e8808\",\"slug\":\"cpc-says-all-delegates-elected-for-next-month-key-congress-under-guidelines-set-by-president-xi-jinping\",\"type\":\"story\",\"status\":\"publish\",\"title_hn\":\"China: जिनपिंग की नजरबंदी की अटकलों के बीच CPC का बयान, शी के निर्देशों के मुताबिक ही होगी पार्टी की कांग्रेस\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nChina: जिनपिंग की नजरबंदी की अटकलों के बीच CPC का बयान, शी के निर्देशों के मुताबिक ही होगी पार्टी की कांग्रेस\n\nवर्ल्ड डेस्क, अमर उजाला, बीजिंग Published by: Published by: शिव शरण शुक्ला Updated Sun, 25 Sep 2022 07:25 PM IST\n\nसार चीन की सत्तारूढ़ कम्युनिस्ट पार्टी ने राष्ट्रपति शी जिनपिंग के लिए एक दुर्लभ तीसरे कार्यकाल के लिए पूरी तैयारी कर ली है। सीपीसी ने रविवार को कहा है कि अगले महीने होने वाली पार्टी की कांग्रेस में प्रतिनिधियों का निर्वाचन शी जिनपिंग के दिशा-निर्देशों के तहत ही होगा। पार्टी ने सीपीसी के भीतर तनाव की अटकलों को भी खारिज किया।\n\n\n\nविज्ञापन\n\nख़बर सुनें\n\nख़बर सुनें\n\nचीन के राष्ट्रपति शी जिनपिंग के नजरबंद होने की अटकलों के बीच वहां अगले महीने होने वाली 20वीं सीपीसी राष्ट्रीय कांग्रेस से जुड़ा बड़ा अपडेट सामने आया है। चीन की कम्युनिस्ट पार्टी ने कहा है कि अगले महीने होने वाली पार्टी की 20वीं कांग्रेस राष्ट्रपति शी जिनपिंग द्वारा तय किए गए दिशा-निर्देशों के मुताबिक ही होगी। सीपीसी ने कहा है कि हर पांच साल में एक बार होने वाली इस कांग्रेस में लगभग 2,300 प्रतिनिधियों को निर्वाचित किया जाएगा। गौरतलब है कि इस कांग्रेस में राष्ट्रपति शी जिनपिंग को रिकॉर्ड तीसरे कार्यकाल के लिए व्यापक रूप से समर्थन मिलने की उम्मीद है।\n\n\n\nसीपीसी के भीतर तनाव की अटकलों को किया खारिज\n\nचीन की सरकारी मीडिया ने पार्टी के एक बयान का हवाला देते हुए बताया कि 16 अक्टूबर को होने वाली सीपीसी की आगामी 20वीं राष्ट्रीय कांग्रेस में भाग लेने के लिए कुल 2,296 प्रतिनिधियों को निर्वाचित किया गया था। जिनपिंग के तीसरे कार्यकाल के लिए निर्वाचित होने को लेकर सत्तारूढ़ दल के भीतर तनाव की अफवाहों और अटकलों को खारिज करते हुए, बयान में कहा गया है कि इन प्रतिनिधियों को समाजवाद पर शी जिनपिंग थॉट के मार्गदर्शन में चुना गया था। गौरतलब है कि शी जिनपिंग खुद इस साल अप्रैल में कांग्रेस के प्रतिनिधि के रूप में निर्वाचित हुए थे।\n\n\n\nसीपीसी की कांग्रेस को लेकर प्रतिनिधियों के चुनाव की प्रक्रिया से पार्टी की प्रकृति और उद्देश्य स्थिर बने रहे। इससे इस बात का भी पता चलता है कि पार्टी के भीतर लोकतंत्र को पूरी तरह से मूर्त रूप दिया गया है।\n\n\n\nगौरतलब है कि सीपीसी हर पांच साल में एक कांग्रेस का आयोजन करती है। लेकिन इस साल अगले महीने में होने वाली कांग्रेस को इसलिए भी महत्वपूर्ण माना जा रहा है, क्योंकि इसमें चीन की कम्युनिस्ट पार्टी में नेतृत्व परिवर्तन होगा। वहीं, कहा ये भी जा रहा है कि शी जिनपिंग एक बार फिर अपने कार्यकाल का विस्तार कर सकते हैं। पार्टी, सेना और प्रेसीडेंसी के प्रमुख शी जिनपिंग इस साल अपना 10 साल का कार्यकाल पूरा कर रहे हैं।\n\n\n\nजिनपिंग ने सत्ता पर पकड़ मजबूत की\n\n2012 के अंत में एक समान सीपीसी कांग्रेस में अपने पहले चुनाव के बाद से शी जिनपिंग ने पार्टी का नेतृत्व किया है। पार्टी प्रमुख, शक्तिशाली सेनाध्यक्ष और राष्ट्रपति पद संभालने के साथ ही शी जिनपिंग ने सत्ता पर अपनी पकड़ मजबूत की है। उनकी मौजूदगी ने कई मुद्दों पर देश के खिलाफ अंतरराष्ट्रीय चुनौतियों के बीच पार्टी और देश की स्थिरता को मजबूत करने के लिए मजबूत नेतृत्व के महत्व को भी सामने रखा।\n\n\n\n\n\nभ्रष्टाचार के खिलाफ सख्त कार्रवाई\n\nउनके कार्यकाल में भ्रष्टाचार के खिलाफ कार्रवाई जैसे अत्यधिक सफल अभियानों के साथ एक लाख से अधिक अधिकारियों को दंडित करना जैसे कार्यक्रम चलाए गए जिसमें सेना के 50 से अधिक शीर्ष जनरल भी शामिल हैं। इसके अलावा राष्ट्रीय सुरक्षा कानून के साथ हांगकांग में बड़े पैमाने पर चीन विरोधी आंदोलन से निपटना और इससे उत्पन्न अंतरराष्ट्रीय चुनौतियों से सामना करना भी अहम रहा। वुहान से कोरोना वायरस महामारी उभरने के बीच जिनपिंग हर साल मजबूत होकर उभरे हैं।\n\n\n\n\n\nमाओत्से तुंग के समान एक प्रमुख नेता के रूप में उभरे\n\nवह पार्टी के संस्थापक माओत्से तुंग के समान एक प्रमुख नेता के रूप में उभरे हैं, जो 1976 में अपनी मृत्यु तक सत्ता में रहे। इस साल जिनपिंग का 10 साल का कार्यकाल पूरा हो रहा है। उनके सभी पूर्ववर्ती पांच साल के दो कार्यकाल के बाद सेवानिवृत्त हुए। एक प्रमुख नेता के रूप में वह अगले पांच साल के कार्यकाल के लिए और शायद जीवन पर्यंत सत्ता में बने रहेंगे।",
    "चीन के ताइवान पर लगे कई प्रतिबंधों से किसानों को हो रही है मुश्किल, सता रही नुकसान की चिंता": "नैंसी की ताइवान यात्रा से बौखलाए चीन ने ताइवान पर जो प्रतिबंध लगाए थे वो अब तक बरकरार हैं। इसकी वजह से अब किसानों को नुकसान की चिंता सता रही है। वे मानते हैं कि ये राजनीति से प्रेरित प्रतिबंध हैं।\n\nनई दिल्‍ली (आनलाइन डेस्‍क)। ताइवान के मुद्दे पर आक्रामक रुख दिखाने वाले चीन के व्‍यवहार में कोई नरमी आती दिखाई नहीं दे रही है। अमेरिकी प्रतिनिधिसभा की स्‍पीकर नैंसी पेलोसी के ताइवान दौरे के बाद चीन ने जो प्रतिबंध ताइवान पर व्‍यापार को लेकर लगाए हुए थे वो बादस्‍तूर जारी हैं। इससे न केवल ताइवान के फल व मछली उत्‍पादकों को नुकसान होने का डर बना हुआ है बल्कि भविष्‍य की भी चिंता सताने लगी है। गौरतलब है कि ताइवान से हर रोज हजारों टन फल और मछली चीन जाती रही है।\n\nनुकसान की आशंका\n\nनैंसी की यात्रा से पहले तक ये व्‍यापार जारी था। लेकिन नैंसी की यात्रा के बाद चीन ने इस पर पूरी तरह से प्रतिबंध लगा दिया है। पहले ताइवान से लाखों किलो चकोतरे चीन भेजे जाते थे। ताइवान के किसान इनकी पैदावार भी चीन को ध्‍यान में रखते हुए ही किया करते थे। लेकिन अब हालात बदल चुके हैं। ताइवान के हुलियन काउंटी के मुलीन ऊ के मुताबिक चीन में चकोतरे (Pumelo) की खपत काफी अधिक होती है।\n\nताइवान को मिले आर्डर रद\n\nनैंसी के ताइवान आने से गुस्‍साए चीन ने ताइवान को मिले सभी आर्डर रद कर दिए और ताइवान से इंपोर्ट पर बैन लगा दिया। मुलीन के अलावा ऐसे कई किसान हैं जो ताइवान में इनकी खेती चीन को ध्‍यान में रखते हुए करते हैं। इन सभी को अब नुकसान का डर सता रहा है। ताइवान की Hualien Ruisui टाउनशिप से ही सालाना करीब 1.80 लाख किग्रा चकोतरा चीन भेजा जाता है। चीन के प्रतिबंध के बाद से इन किसानों पर संकट के बादल मंडरा रहे हैं। इन्‍हें ये भी नहीं पता है कि हालात कब सही होंगे। सही होंगे भी या नहीं , इस बारे में भी ये कुछ नहीं जानते हैं।\n\nनुकसान का सौदा\n\nचीन के फैसले के बाद इन किसानों के लिए दूसरे देशों में अपने उत्‍पादों को भेजना महंगा तो है ही साथ ही नुकसान का सौदा नहीं रहा है। दूसरे देश अब इनकी फसल के औने-पौने दाम दे रहे हैं। हालांकि, इस तरह के सौदे से इनको पहले की अपेक्षा नुकसान कम होगा क्‍योंकि इन्‍हें इनकी फसल के कुछ दाम जरूर मिल जाएंगे। लेकिन ये खुद को नुकसान से नहीं बचा सकेंगे।\n\nचीन का बैन राजनीति से प्रेरित\n\nनैंसी के ताइवान आने के बाद चीन ने केवल चकोतरे पर ही नहीं बल्कि ताइवान से आने वाले खट्टे फलों और छोटी समुद्री मछलियों के आयात पर प्रतिबंध लगा रखा है। इससे इस कारोबार में लगे हजारों लोगों पर संकट के बादल मंडरा रहे हैं। इन सभी का हाल मुलीन जैसा ही है। हालांकि इनका कहना है कि चीन ने ताइवान पर जो प्रतिबंध लगाया है वो राजनीति से प्रेरित है।\n\nताइवान से आने वाली म‍छलिया\n\nचीन ने आरोप लगाया है कि ताइवान से आई मछलियां कई तरह के प्रतिबंधित कैमिकल से दूषित होती हैं। हालांकि इस काम में लगे ताइवानी इन आरोपों को सिरे से खारिज करते हैं। बता दें कि ताइवान में होने वाली करीब 90 फीसद पैदावार चीन को निर्यात चीन को होता है। ऐसे में इन किसानों की हालत का अंदाजा आसानी से लगाया जा सकता है। गौरतलब है कि तनाव के बीच भी चीन का ताइवान सबसे बड़ा ट्रेडिंग पार्टनर रहा है। चीन ताइवान से करीब 28 फीसद चीजों का आयात करता है।\n\nताइपे टाइम्‍स की खबर के अनुसार",
    "चीन की सरकार को सीधे टक्कर दे रहे हैं विदेश मंत्री एस जयशंकर": "भारतीय विदेश मंत्री एस जयशंकर 24 सितंबर को संयुक्त राष्ट्र महासभा में बोल रहे थे. इस दौरान उन्होंने चीन को आतंकवाद के मुद्दे पर आड़े हाथों लिया. जयशंकर ने कहा, \"जो भी देश घोषित आतंकवादियों की रक्षा करने के लिए यूएनएससी 1267 प्रतिबंध शासन का राजनीतिकरण करते हैं, वे अपने जोखिम पर ऐसा करते हैं.\" बता दें, चीन अपने वीटो विशेषाधिकार का इस्तेमाल करके अक्सर खूंखार आतंकवादियों को संयुक्त राष्ट्र की ब्लैक लिस्ट में शामिल करवाने के भारत के प्रयास में टांग अड़ाता रहता है.\n\nएस जयशंकर यही नहीं रुके उन्होंने चीन के साथ में पाकिस्तान को भी आतंकवाद के मुद्दे पर घेरा. जयशंकर ने इशारों में कहा, संयुक्त राष्ट्र में घोषित आतंकवादियों का बचाव करने वाले देश न तो अपने हितों और न ही अपनी प्रतिष्ठा को ध्यान में रख रहे हैं. उन्होंने कहा, कभी-कभी घोषित आतंकवादियों का बचाव करने की हद तक यूएनएससी 1267 प्रतिबंध व्यवस्था का जो राजनीतिकरण करते हैं, वे अपने जोखिम पर ऐसा कर रहे हैं.\n\nखून के धब्बे नहीं ढक सकती\n\nजयशंकर ने कहा कि कोई भी टिप्पणी चाहे किसी भी मंशा से क्यों न की गई हो, कभी भी खून के धब्बे नहीं ढक सकती. विदेश मंत्री ने कहा, \"दशकों से सीमा पार आतंकवाद का खामियाजा भुगतता रहा भारत 'जीरो टॉलरेंस' के दृष्टिकोण की दृढ़ता से वकालत करता है. हमारे विचार में आतंकवाद के किसी भी कृत्य को कतई जायज नहीं ठहराया जा सकता है. कोई भी टिप्पणी, चाहे वह किसी भी मंशा से क्यों न की गई हो, कभी भी खून के धब्बे को ढक नहीं सकती.\"\n\nबता दें कि विदेश मंत्री का यह पाकिस्तान और उसके सदाबहार सहयोगी चीन के खिलाफ परोक्ष रूप से जोरदार हमला था, जिसने कई मौकों पर भारत और उसके सहयोगियों द्वारा संयुक्त राष्ट्र सुरक्षा परिषद (यूएनएससी) के 1267 प्रतिबंध के दायरे में पाकिस्तान स्थित आतंकवादियों को लाये जाने के प्रस्तावों और कोशिशों को रोकने का प्रयास किया है.\n\nचीन ने किया था विरोध\n\nइस महीने, चीन ने लश्कर-ए-तैयबा के आतंकवादी साजिद मीर को वैश्विक आतंकवादी घोषित करने के लिए अमेरिका द्वारा संयुक्त राष्ट्र में पेश किए गए और भारत द्वारा सह-समर्थित एक प्रस्ताव पर रोक लगा दी थी. मीर 26/11 के मुंबई आतंकवादी हमले मामले में वांछित है. इसके अलावा इस साल जून में, चीन ने भारत और अमेरिका के एक प्रस्ताव को आखिरी क्षणों में रोक दिया था. यह प्रस्ताव पाकिस्तान में मौजूद आतंकी अब्दुल रहमान मक्की को संयुक्त राष्ट्र सुरक्षा परिषद की 1267 अलकायदा प्रतिबंध समिति के तहत सूचीबद्ध करने के लिए लाया गया था.\n\nमायने रखती है यूएन में भाषण\n\nविदेश मंत्री एस जयशंकर ने संयुक्त राष्ट्र में ऐसे समय में बयान दिया है जब चीन से सीमा विवाद को लेकर बातचीत की जा रही है. डोकलाम सीमा विवाद के बाद लद्दाख में गतिरोध को लेकर दोनों देशों की सेनाएं आमने-सामने आ चुकी हैं. वहीं ताशकंद में एससीओ बैठक में जब द्विपक्षीय व्यापार भारत-चीन ने आपसी व्यापार को बढ़ाने पर जोर दिया तो भारत ने पहने सीमा से गतिरोध खत्म करने पर बल दिया. इसके साथ ही आतंकवाद के खात्में पर भी साथ आने को कहा. लेकिन चीन की चालबाजियों को देखते हुए यूएन में भारत ने चीन का काला सच बाहर लाकर रख दिया.\n\nवहीं, आतंकवाद के मसले पर संयुक्त राष्ट्र में विदेश मंत्री एस जयशंकर ने कहा कि बगैर कोई कारण बताये किसी चीज को बाधित करना व्यावहारिक और संवेदनशील बर्ताव नहीं है. विदेश मंत्री यही नहीं रुके, उन्होंने चीन को लेकर कहा, \"हमारा मानना है कि अगर किसी प्रक्रिया में कोई पक्ष फैसला करता है तो उसे इस बारे में पारदर्शी होने की जरूरत है. ऐसे में, बिना कारण बताए किसी चीज को बाधित करना व्यावहारिक और संवेदनशील बर्ताव नहीं है.\"\n\nब्रिक्स देशों के सामने उठाया मुद्दा\n\nवहीं, यूएन की बैठक में एस जयशंकर कई देशों के अपने समकक्षों के साथ शामिल हुए थे. जयशंकर समकक्षों से मिलने के बाद कहा, \"यह मुद्दा मेरी कई बैठकों में उठा है. मैंने ब्रिक्स देशों के साथ बैठक में भी इसका उल्लेख किया था.\" उन्होंने यह बात संयुक्त राष्ट्र महासभा से इतर भी ब्रिक्स के सदस्यों-ब्राजील, रूस, भारत, चीन और दक्षिण अफ्रीका-के विदेश मंत्रियों की बैठक का संदर्भ देते हुए कहा.\n\nइस बैठक में जयशंकर के अलावा ब्राजील के विदेश मंत्री कार्लोस अल्बर्टो फ्रैंको फ्रांका, रूस के विदेश मंत्री सर्गेई लावरोव, चीन के विदेश मंत्री वांग यी और दक्षिण अफ्रीका के अंतरराष्ट्रीय संबंध एवं सहयोग मामलों के मंत्री नलैदी पैंडर शामिल हुए थे.\n\nगौरतलब है कि पाकिस्तान से आतंकवादी गतिविधियों को अंजाम देने वाले वाले आतंकवादियों को सुरक्षा परिषद (यूएनएससी) की 1267 अलकायदा प्रतिबंध सूची में शामिल कराने के भारत, अमेरिका और अन्य देशों के प्रयास को यूएनएससी में वीटो अधिकार रखने वाले देश चीन ने कई बार बाधित किया है.\n\nभारत ने इशारों में चेताया\n\nजयशंकर ने चीन और पाकिस्तान दोनों ही देशों को लेकर कहा, \"हम उम्मीद करते हैं कि कारण बताया जाएगा और लोग मनमाने तरीके से या राजनतिक रूप से बाधा नहीं डालेंगे. उन्होंने कहा कि कहने का मतलब यह है कि यह कोई अंतर-राज्यीय राजनीति नहीं है जिसके बारे में हम बात कर रहे हैं.\" उन्होंने कहा, \"हम अपना यह स्पष्ट संदेश देने की कोशिश कर रहे हैं आतंकवाद राजनीतिक नहीं है. इसका इस्तेमाल राजनीतिक औजार के रूप में नहीं किया जाना चाहिए, इसके परिणाम राजनीतिक नहीं बनाये जाने चाहिए.\"\n\nउन्होंने कहा, \"अगर आप संयुक्त राष्ट्र में जाएंगे और कहेंगे कि क्या हर कोई आतंकवाद को साझा खतरा मानता है, प्रत्येक व्यक्ति इसका 'हां' में जवाब देगा. इसलिए हम भी यह कह रहे हैं.\" विदेश मंत्री एस जयशंकर ने सीधे तौर पर किसी भी देश का नाम नहीं लिया लेकिन उन्होंने दोनों पड़ोसी देशों को कठघरे में खड़ा कर दिया.",
    "China: चीन के भ्रष्टाचारी अधिकारी को मौत की सजा, 700 करोड़ की रिश्वत लेने का दोषी, जिनपिंग का था विरोधी": "{\"_id\":\"632ea8b27a8e2f125b7bb3a0\",\"slug\":\"top-chinese-security-official-sun-lijun-receives-life-sentence-for-accepting-700-crore-rupees-bribe\",\"type\":\"story\",\"status\":\"publish\",\"title_hn\":\"China: चीन के भ्रष्टाचारी अधिकारी को मौत की सजा, 700 करोड़ की रिश्वत लेने का दोषी, जिनपिंग का था विरोधी\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nChina: चीन के भ्रष्टाचारी अधिकारी को मौत की सजा, 700 करोड़ की रिश्वत लेने का दोषी, जिनपिंग का था विरोधी\n\nवर्ल्ड डेस्क, अमर उजाला, बीजिंग Published by: Published by: संजीव कुमार झा Updated Sat, 24 Sep 2022 12:33 PM IST\n\nसार अधिकारी सन लिजुन अपने पद का गलत इस्तेमाल करने और रिश्वत लेने का दोषी पाया गया था।\n\nविज्ञापन\n\nख़बर सुनें\n\nख़बर सुनें\n\nचीन की एक अदालत ने भ्रष्टाचार के दोषी एक और सुरक्षा अधिकारी को मौत की सजा सुनाई है। अधिकारी सन लिजुन अपने पद का गलत इस्तेमाल करने और रिश्वत लेने का दोषी पाया गया था। चीन की अदालत में यह साबित हुआ कि पूर्व मंत्री ने पद पर बने रहने के दौरान करीब 700 करोड़ रुपये(भारतीय रुपये) की रिश्वत ली थी। हालांकि मौत की सजा के क्रियान्वयन के लिए अदालत की तरफ से दो साल की राहत दे दी गई है।\n\n\n\nजिनपिंग के खिलाफ राजनीतिक गुट खड़ा करने का भी आरोप\n\nसन लिजुन पर जिनपिंग के खिलाफ राजनीतिक गुट खड़ा करने का भी आरोप लग चुका है। इसके अलावा रिश्वत लेने, शेयर बाजार में हेरफेर और अवैध रूप से आग्नेयास्त्र रखने के भी आरोप हैं। दोषी पाए जाने के बाद लिजुन को सभी राजनीतिक अधिकारों से भी वंचित कर दिया गया। इसके अलावा सभी व्यक्तिगत संपत्ति भी जब्त कर ली गई थी।\n\n\n\nदो और को मौत की सजा\n\nभ्रष्टाचार के मामले में ही गुरुवार को इसी अदालत ने दो सुरक्षा अधिकारियों को भी मौत की सजा सुनाई थी। पूर्व न्याय मंत्री और चीन के सबसे शक्तिशाली पुलिस प्रमुखों में से एक फू झेंगहुआ को 138 करोड़ रुपये के भ्रष्टाचार और सत्ता के दुरुपयोग में लिप्त होने के लिए दो साल की सजा के साथ मौत की सजा सुनाई गई थी। घंटों बाद, उसी अदालत ने जिआंगसू के पूर्व अधिकारी वांग लाइक को भी इसी तरह की सजा दी। आधिकारिक मीडिया ने यहां बताया कि उन्हें रिश्वतखोरी, आपराधिक गिरोहों से साठगांठ और फर्जी पहचान पत्र के लिए दो साल की सजा के साथ मौत की सजा भी सुनाई गई थी।",
    "चीन को सड़क का ठेका देकर पछता रहा नेपाल, जान जोखिम में डाल कर चल रहे लोग, गड्ढों से पटी रोड": "Nepal China Road Deal : चीनी कॉन्ट्रैक्टर ने नवंबर 2019 में औपचारिक रूप से क्षेत्र में काम शुरू कर दिया था। लेकिन उसी साल के आखिर में शुरू हुई कोविड-19 महामारी ने काम ठप कर दिया। रमेश कुमार ने कहा कि अब स्थिति समान होने के बाद भी चीनी कॉन्ट्रैक्टर बेहद धीमी रफ्तार से काम कर रहा है जो समय पर प्रोजेक्ट को पूरा करने के लिए पर्याप्त नहीं है।",
    "ITBP या सेना? चीन के साथ तनाव जारी रहने के बीच उठ रहा सवाल, किसके हाथ में हो LAC पर गश्त की कमान": "नई दिल्ली: वास्तविक नियंत्रण रेखा (एलएसी) पर स्थित पांच सैन्य ठिकानों पर लंबे समय से जारी गतिरोध के बीच जहां सैन्य वापसी एक बड़ा मुद्दा बनी हुई है, वहीं, सरकार इस पर विचार करने में जुटी है कि चीन के साथ लगती सीमा पर गश्त की कमान भारत तिब्बत सीमा पुलिस (आईटीबीपी) को सौंपी जाए या सेना को. दिप्रिंट को मिली जानकारी में यह बात सामने आई है.\n\nरक्षा एवं सुरक्षा प्रतिष्ठान से जुड़े सूत्रों ने बताया कि गृह मंत्रालय (एमएचए) चाहता है कि आईटीबीपी अग्रणी भूमिका निभाए लेकिन सेना इसके पक्ष में नहीं है और चाहती है कि केंद्रीय सशस्त्र पुलिस बल को उसके अधीन रखा जाए.\n\n1962 में विशेष तौर पर तिब्बत और चीन से लगी सीमाओं की रक्षा के लिए स्थापित आईटीबीपी गृह मंत्रालय के ऑपरेशनल कंट्रोल में आता है, लेकिन सेना के साथ मिलकर काम करता है. एलएसी पर गश्त की पूरी जिम्मेदारी सेना और आईटीबीपी की संयुक्त टीम निभाती है. कभी सेना प्रमुख भूमिका में होती है, तो कभी-कभी गश्त की कमान आईटीबीपी के हाथ में होती है.\n\nसूत्रों ने बताया कि यह तय करना स्थानीय सैन्य ब्रिगेड के हाथ में होता है कि गश्त का पैटर्न कैसा रहेगा और किस बल की मुख्य भूमिका होगी.\n\nदिप्रिंट ने जुलाई 2020 में एक रिपोर्ट में बताया था कि सरकार सेना को बॉर्डर डिफेंस की जिम्मेदारी के साथ एलएसी की निगरानी में आईटीबीपी को और अहम भूमिका देने पर विचार कर रही है.\n\nअच्छी पत्रकारिता मायने रखती है, संकटकाल में तो और भी अधिक दिप्रिंट आपके लिए ले कर आता है कहानियां जो आपको पढ़नी चाहिए, वो भी वहां से जहां वे हो रही हैं हम इसे तभी जारी रख सकते हैं अगर आप हमारी रिपोर्टिंग, लेखन और तस्वीरों के लिए हमारा सहयोग करें. अभी सब्सक्राइब करें\n\nहालांकि, बाद में यह ठंडे बस्ते में चला गया. लेकिन ताजा मीडिया रिपोर्टों से पता चलता है कि प्रस्ताव एक बार फिर चर्चा के केंद्र में आ गया है. जिस मूल प्रस्ताव पर विचार किया जा रहा था, उसके मुताबिक सेना को 3,488 किलोमीटर लंबी एलएसी पर ग्रे जोन बने क्षेत्रों से दूर रखा जाएगा, खासकर जबसे भारत और चीन दोनों ने ही उन जगहों पर बफर जोन बना लिए हैं जहां से उनकी सैन्य वापसी हुई है. ग्रे जोन उन क्षेत्रों को कहा जाता है जहां दोनों देशों की सेनाएं गश्त करती हैं और उनका आमना-सामना होता रहता है.\n\nसेना का तर्क है कि आईटीबीपी को अग्रणी भूमिका नहीं दी जा सकती और बेहतर समन्वय के लिए इस बल को सक्रिय तौर पर उसके नियंत्रण में लाए जाने की जरूरत है.\n\nजैसा दिप्रिंट ने पहले भी बताया था, लद्दाख में मई और जून 2020 के दौरान सार्वजनिक तौर पर सामने आई घटनाओं के अलावा भी भारतीय और चीनी सैनिकों के बीच कई झड़पें हुई हैं, जिसमें दोनों पक्षों के बीच विभिन्न ठिकानों और गश्ती क्षेत्रों में मामूली झड़प से लेकर हाथापाई तक की घटनाएं शामिल हैं. इसमें पूर्व लद्दाख में नदी-नालों के आसपास के आसपास के कई क्षेत्र भी शामिल हैं, जहां ऐसी घटनाओं में आईटीबीपी भी शामिल था.\n\n2020 में चीनी सैनिकों के खिलाफ अपनी कार्रवाई के लिए आईटीपीबी कर्मियों ने 20 वीरता पदक भी हासिल किए हैं.\n\nसूत्रों ने कहा कि आईटीबीपी को अधिक सक्रिय भूमिका देने के पीछे विचार यह है कि चूंकि यह पुलिस बल है और इससे सही संदेश जाता है कि एक पुलिस बल ही सीमा की निगरानी कर रहा है, न कि सेना. सूत्रों में से एक ने कहा, ‘ज्यादातर देशों में अर्धसैनिक या विशेष सीमा सुरक्षा बल ही सीमाओं की निगरानी करते हैं और सेना उनके पीछे रहती है.’\n\nकारगिल की जंग के बाद ‘वन बॉर्डर वन फोर्स’ की सिफारिश करने वाले मंत्रियों के समूह (जीओएम) की रिपोर्ट के बाद 2004 में सिक्किम और अरुणाचल प्रदेश में असम राइफल्स को हटाकर आईटीबीपी को ही पूरे एलएसी की सुरक्षा का जिम्मा सौंपा गया था.\n\nयह भी पढ़ेंः फ्लोटिंग एयरफील्ड -PM मोदी ने भारत का पहला स्वदेशी विमानवाहक पोत INS Vikrant नौसेना को सौंपा\n\nITBP पर सेना के ऑपरेशनल कंट्रोल के पक्ष में क्या तर्क दिए जा रहे\n\nरक्षा प्रतिष्ठान को लगता है कि एलएसी एक सक्रिय सीमा है और इसलिए सेना को असम राइफल्स की तरह आईटीबीपी को भी अपने कंट्रोल में रखने की जिम्मेदारी मिलनी चाहिए.\n\nयह पहला मौका नहीं है जब सेना ने ऐसी इच्छा जाहिर की है. रक्षा मंत्री राजनाथ सिंह 2015 में जब गृह मंत्री हुआ करते थे, उस समय भी सेना ने ऐसा प्रस्ताव रखा था. लेकिन उसे खारिज कर दिया गया था, हालांकि, सूत्रों ने बताया कि इस निर्णय को तत्कालीन रक्षा मंत्री मनोहर पर्रिकर की सहमति हासिल थी.\n\nरक्षा सूत्र बताते हैं कि भारत की पाकिस्तान और चीन के साथ लगती पश्चिमी और उत्तरी दोनों सीमाएं ‘अस्थिर और सक्रिय सीमाएं’ हैं. वैसे तो इन दोनों की सुरक्षा की जिम्मेदारी सेना संभालती है, लेकिन यहां क्रमशः बीएसएफ और आईटीबीपी की तैनाती के साथ बलों को बढ़ाया जाता है.\n\nएक अन्य सूत्र ने कहा, ‘चूंकि इस व्यवस्था में एक सीमा पर कई बलों की तैनाती हो जाती है, इसलिए जवाबदेही की कमी होने के आने के साथ कमान और नियंत्रण में समन्वय से जुड़ी चुनौतियां भी सामने आती हैं.’\n\nएलएसी पर 2001 की जीओएम रिपोर्ट के संदर्भ में सूत्रों ने सुझाव दिया है कि जब तक इन ‘सक्रिय’ सीमाओं का पूरी तरह सीमांकन नहीं हो जाता, तब तक यहां पर आईटीबीपी की तैनाती को सेना के ऑपरेशनल कंट्रोल में रखा जाना चाहिए.\n\nसूत्रों के मुताबिक, रिपोर्ट के पैरा 5.21 में कहा गया है कि चूंकि यह सीमा ऑपरेशन के लिहाज से एक्टिव है, अचानक किसी परिस्थिति में तुरंत जवाब देने में सक्षम होने के जरूरी है कि इस क्षेत्र में तैनात आईटीबीपी को तब तक सेना के ऑपरेशन कंट्रोल में ही रखा जाना चाहिए जब तक सीमा के इन हिस्सों का पूरी तरह सीमांकन नहीं हो जाता.\n\nइसमें कहा गया है, ‘जो सीमाएं सैन्य गतिविधियों के लिहाज से सक्रिय हैं, उनकी ज़िम्मेदारी सेना की होनी चाहिए. किसी भी अन्य बल को अगर उसके कौशल विशेष की वजह से इनकी रक्षा के लिए तैनात किया जाता है, तो उनके ऑपरेट करने पर किसी भी तरह का नियंत्रण सीधे तौर पर सेना के हाथों में ही होना चाहिए.’\n\nरिपोर्ट में कहा गया है, ‘चीन के साथ लगने वाली पूरी सीमा की सुरक्षा की जिम्मेदारी आईटीबीपी को दी जानी चाहिए और इसे तब तक सेना के ऑपरेशनल कंट्रोल में रखा जाना चाहिए जब तक कि इस बॉर्डर क्षेत्र का पूरा सीमांकन नहीं हो जाता.’\n\nसूत्रों ने यह भी बताया कि सीमा पर सभी बैठकें सेना की अगुआई में होती हैं. पीपुल्स लिबरेशन आर्मी (पीएलए) की तरफ से भी इसी तरह की व्यवस्था अपनाई जाती है. चीन की बॉर्डर डिफेंस रेजिमेंट (बीडीआर) के अधिकारियों की बैठकों की अगुआई पीएलए अफसर ही करते हैं.\n\nइसी तरह, मौजूदा हॉटलाइन भी भारतीय सेना और पीएलए के बीच ही है और इसलिए, आईटीबीपी के लिए किसी अलग लाइन की आवश्यकता नहीं है.\n\nएक तीसरे सूत्र ने कहा कि आईटीबीपी के विपरीत, बीडीआर चीनी सेना का एक अभिन्न अंग हैं, न कि केंद्रीय सशस्त्र पुलिस बल. सूत्रों ने कहा कि ये इकाइयां आईटीबीपी के विपरीत पीएलए बटालियनों की तरह ही सुसज्जित और प्रशिक्षित हैं.\n\nइसके अलावा, सूत्रों ने यह तर्क भी दिया कि पीएलए बलों की अग्रिम तैनाती के साथ रेग्युलर पीएलए यूनिट या सीमा रक्षा इकाइयों के सैनिकों के बीच अंतर करने का कोई तरीका नहीं है.\n\nतीसरे सूत्र ने कहा, ‘भारत-चीन सीमा की संवेदनशीलता को देखते हुए और जीओएम की सिफारिशों के अनुरूप आईटीबीपी के साथ सीमा की रक्षा में सेना की प्रमुख भूमिका जारी रहनी चाहिए.’\n\nयह भी पढ़ेंः हैदराबाद के स्टार्ट-अप ने क्रूज मिसाइलों के लिए एयरो इंजन के प्रोटोटाइप बनाने का काम शुरू किया\n\nसेना के ऑपरेशनल कंट्रोल के खिलाफ क्या हैं तर्क\n\nइस संदर्भ में कि आईटीबीपी को सेना के नियंत्रण में क्यों नहीं लाया जाना चाहिए, सूत्रों ने तर्क दिया कि सीमा सुरक्षा बल समान रूप से सरकार के आंख-कान के तौर पर काम करते हैं.\n\nसुरक्षा प्रतिष्ठान के एक सूत्र ने कहा, ‘सरकार किसी स्थिति का आकलन करती है और उस पर कोई भी फैसला किसी एक एजेंसी के आधार पर नहीं बल्कि कई अन्य से मिली जानकारी के आधार पर लिया जाता है. मौजूदा गतिरोध में भी आईटीबीपी से मिला इनपुट उपयोगी था.’\n\nसूत्र ने बताया कि सेना और आईटीबीपी के पास संचार के काफी अलग-अलग चैनल हैं, जिसका संचालन केंद्रीय पुलिस बल के ऑपरेशनल कंट्रोल में आने के बाद संभव नहीं होगा.\n\nसूत्रों ने तर्क दिया कि आईटीबीपी को 2004 में जीओएम की सिफारिश पर ‘एक बॉर्डर, एक फोर्स’ के सिद्धांत के तहत पूरे एलएसी की जिम्मेदारी दी गई थी.\n\nजीओएम की इस सिफारिश कि सेना प्रमुख एजेंसी होनी चाहिए, के बारे में पूछे जाने पर सूत्रों ने कहा कि पुलिस बॉर्डर गार्ड को सिग्नलिंग और प्रबंधन के लिए आगे रखने का निर्णय लिया गया था, जबकि सेना का फोकस कैपेसिटी बिल्डिंग और डिफेंडिंग में होना चाहिए.\n\nउन्होंने आगे तर्क दिया कि आईटीबीपी एक विशेष बल है जो पर्वतीय क्षेत्रों में युद्ध के लिए प्रशिक्षित है और 1962 से एलएसी की निगरानी कर रहा है.\n\nउन्होंने कहा कि मौजूदा गतिरोध में भी, आईटीबीपी सेना के साथ कंधे से कंधा मिलाकर खड़ा रहा है और सरकार की तरफ से निर्धारित स्टैंडर्ड ऑपरेटिंग प्रोसीजर्स (एसओपी) का पालन करने के साथ झड़पों में भी शामिल रहा है.\n\nएमएचए के सूत्रों ने कहा कि सरकार के लिए समान रूप से आंख-कान होने के अलावा आईटीबीपी को इसलिए भी सैन्य नियंत्रण में नहीं लाया जा सकता क्योंकि इसे कई तरह के कामों की जिम्मेदारी निभानी होती है.\n\nएक सूत्र ने कहा, ‘आईटीबीपी जवानों को आंतरिक सुरक्षा के अलावा कानून-व्यवस्था से जुड़ी जिम्मेदारियां निभाने के लिए भी तैनात किया जाता है. अगर वे सेना के अधीन आते हैं, तो दोहरी क्षमता खत्म हो जाएगी.’\n\nउन्होंने यह तर्क भी दिया कि आईटीबीपी ऑपरेशनलाइज्ड है और कई अग्रिम चौकियों की जिम्मेदारी संभाल रहा है और साथ ही व्यापक क्षेत्र की गश्त में भी शामिल है, जिसमें कई में 30 दिनों से अधिक का समय लगता है.\n\nएक दूसरे सूत्र ने कहा, ‘आईटीबीपी शस्त्रों से सुसज्जित है लेकिन उसके पास अपना तोपखाना या बख्तरबंद नहीं है. लेकिन फिर बात यही आती है कि यह आईटीबीपी है न कि सेना. जरूरत पड़ने पर सेना आवश्यक कदम उठाए लेकिन आदर्श स्थिति में सीमाओं की सुरक्षा की जिम्मेदारी सीमा बलों को ही निभानी चाहिए न कि सेना को.’\n\n(इस खबर को अंग्रेजी में पढ़ने के लिए यहां क्लिक करें.)\n\nयह भी पढ़ेंः पूर्वोत्तर में लौटने लगी शांति, सेना ने सौंपी असम राइफल्स को उग्रवाद विरोधी अभियान की कमान",
    "India Sri Lanka Relations: चीनी पोत ने हमारे इलाके में जासूसी नहीं की, बाहर का पता नहीं... भारत की आपत्ति पर बोले श्रीलंकाई राष्ट्रपति": "रानिल विक्रमसिंघे ने कहा कि हंबनटोटा कोई सैन्य बंदरगाह नहीं है। चीनी जहाज को हंबनटोटा आने की अनुमति गोटबाया राजपक्षे के कार्यकाल में दी गई थी। वह एक रिसर्च शिप के तौर पर आ रहा था। इसलिए हमने इसकी अनुमति दी थी। अगर हम अपने निर्णय को बदलने के लिए किसी आधार की जरूरत थी। हमें ऐसा कोई आधार नहीं मिला और हम इसे लेकर कोई बहस में नहीं पड़ना चाहते थे, जो हम हार जाएं।",
    "उत्तर कोरिया-चीन के बीच मालगाड़ी की आवाजाही दोबारा शुरू": "उत्तर कोरिया और चीन के बीच पांच महीने बाद सोमवार को मालगाड़ी सेवा बहाल कर दी गई। दक्षिण कोरिया के अधिकारियों ने यह जानकारी...\n\nइंटरेशनल डेस्कः उत्तर कोरिया और चीन के बीच पांच महीने बाद सोमवार को मालगाड़ी सेवा बहाल कर दी गई। दक्षिण कोरिया के अधिकारियों ने यह जानकारी दी। उत्तर कोरिया की अर्थव्यवस्था कोविड महामारी और संयुक्त राष्ट्र के प्रतिबंधों के चलते प्रभावित हुई है और पुनरुद्धार के लिए संघर्ष कर रही है। उत्तर कोरिया के नेता किम जोंग उन ने पिछले महीने कोविड-19 महामारी से उबरने का संशयपूर्ण दावा करते हुए प्रतिबंधों में ढील देने का आदेश जारी किया था।\n\nउत्तर कोरिया के साथ संबंधों से जुड़े दक्षिण कोरियाई एकीकरण मंत्रालय ने कहा कि उसने सोमवार को फिर से शुरू हुई उत्तर कोरिया-चीन माल रेलवे सेवा का आकलन किया। हालांकि, न तो चीन और न ही उत्तर कोरिया ने इसकी पुष्टि की है। एकीकरण मंत्रालय के प्रवक्ता चो जोंगहून ने कहा कि रेलगाड़ी सेवा कितने समय तक चलेगी और किस माल की आवाजाही पहले होगी, यह देखा जाना बाकी है।\n\nचीन के विदेश मंत्रालय के प्रवक्ता वांग वेबिन ने इसके बाद दैनिक प्रेसवार्ता में बताया कि चीन और उत्तर कोरिया अपने दो सीमावर्ती शहरों के बीच सीमापार माल आवाजाही को फिर से बहाल करने पर सहमत हुए हैं। हालांकि, उत्तर कोरिया के सरकारी मीडिया ने अभी इसकी पुष्टि नहीं की है। सोमवार की सुबह दक्षिण कोरिया की योनहाप न्यूज एजेंसी ने कहा कि चीन के सीमावर्ती शहर डानडोंग से चली 10 डिब्बे वाली मालगाड़ी को रेलवे पुल पार करके उत्तर कोरिया के सिनुइजु शहर में प्रवेश करते देखा गया।",
    "चीन ने चंद्रमा पर दुर्लभ लूनर क्रिस्टल और परमाणु ऊर्जा स्रोत की खोज की": "चीन ने चंद्रमा के निकट ज्वालामुखीय मलबे और संभावित ईंधन स्रोत के बीच एक नए प्रकार के क्रिस्टल की खोज की है जो पृथ्वी पर स्वच्छ और कुशल ऊर्जा के उत्पादन में क्रांति लाने में मदद कर सकता है।\n\nचीन के सरकारी समाचार पत्र ग्लोबल टाइम्स के अनुसार, छोटा पारदर्शी क्रिस्टल - जिसका नाम चेंजसाइट- (Y), चीनी चंद्रमा देवी चांग'ई के नाम पर रखा गया है, एक अरब वर्ष से अधिक पुराना है और मानव बाल जितना चौड़ा है। सितंबर की शुरुआत में, इंटरनेशनल मिनरालॉजिकल एसोसिएशन के शोधकर्ताओं ने पुष्टि की कि छोटे चंद्रमा के क्रिस्टल में पहले कभी नहीं देखी गई संरचना है और यह केवल चंद्रमा या उल्काओं में पाए जाने वाले अन्य खनिजों से संबंधित है।\n\nA new mineral, Changesite-(Y), was discovered from the moon samples retrieved by #China's Chang'e-5 probe, making China the third country to discover a new mineral on moon, China Atomic Energy Authority said on Friday. pic.twitter.com/gieIWN8SMg — People's Daily, China (@PDChina) September 9, 2022\n\nकैसे की गयी खोज?\n\nशोधकर्ताओं ने 2020 में चीन के चांग'ए-5 मिशन (उपरोक्त चंद्रमा देवी के नाम पर भी) के दौरान लगभग 4 पाउंड (1.8 किलोग्राम) चंद्र चट्टानों के बीच क्रिस्टल इकठा किया। ये चट्टानें 1976 से पृथ्वी पर लाये जाने वाले पहले चंद्र नमूने थे, और वाइस के अनुसार यह चीन द्वारा एकत्र किए जाने वाले पहले चंद्र नमूने थे। चेंजसाइट- (वाई) क्रिस्टल की खोज चंद्रमा पर पहचाने जाने वाले छठे नए खनिज को चिह्नित करती है, और ये पहले चीन द्वारा निर्धारित किया गया है| इससे पहले की पांच खोजें या तो संयुक्त राज्य अमेरिका या रूस द्वारा की गई थीं।\n\nहालांकि, सूक्ष्म क्रिस्टल चांग'ई-5 मून रॉक हॉल में एकमात्र उल्लेखनीय खोज नहीं थी बल्की लगभग 140,000 चंद्र कणों में, वैज्ञानिकों ने हीलियम-3 के निशान भी पाए और हीलियम का एक संस्करण जो पृथ्वी पर असाधारण रूप से दुर्लभ है लेकिन माना जाता है कि यह चंद्रमा पर बहुत मात्रा में है।\n\nहीलियम -3\n\nदशकों से, वैज्ञानिकों को हीलियम -3 द्वारा परमाणु संलयन (न्यूक्लियर फ्यूजन) के लिए ईंधन के संभावित स्रोत के रूप में समझा गया है - एक प्रकार का ऊर्जा उत्पादन जो तब होता है जब दो प्रकाश परमाणु अत्यधिक गर्मी और दबाव में एक भारी मात्रा में परमाणु में विलीन हो जाते हैं। परमाणु संलयन (न्यूक्लियर फ्यूजन) अभिक्रियाएं तारों के आंतरिक भाग में स्वाभाविक रूप से होती हैं, लेकिन मनुष्यों ने अभी तक ऐसा संलयन रिएक्टर नहीं बनाया है जो उसमें डाली गई ऊर्जा की तुलना में अधिक ऊर्जा पैदा करने में सक्षम हो।\n\nयूरोपीय अंतरिक्ष एजेंसी (ईएसए) के अनुसार, हीलियम -3 संलयन के लिए एक विशेष रूप से आशाजनक ईंधन स्रोत है क्योंकि यह अन्य तत्वों की तुलना में काफी कम रेडिएशन और परमाणु कचरा कम पैदा करता है। ईएसए ने कहा कि यह तत्व बहुत कम मात्रा में पृथ्वी पर मौजूद है, लेकिन हीलियम -3 को चंद्रमा पर बहुत अधिक मात्रा में माना जा रहा है, जहां इसे सौर हवा द्वारा अरबों वर्षों से सीधे चाँद पर जमा किये गए है।",
    "भारत-पाकिस्तान क्या चीन से सबक लेकर एक साथ आ पाएंगे?": "भारत-पाकिस्तान क्या चीन से सबक लेकर एक साथ आ पाएंगे?\n\nप्लेबैक आपके उपकरण पर नहीं हो पा रहा\n\nभारत-पाकिस्तान क्या चीन से सबक लेकर एक साथ आ पाएंगे?\n\n25 सितंबर 2022\n\nभारत और पाकिस्तान के बीच तनाव से हर कोई वाकिफ है, इन दोनों पड़ोसी मुल्कों के बीच व्यापार भी रुका हुआ है.\n\nदोनों ही देशों की जनता महंगाई से परेशान है लेकिन फिर भी सीमापार से होने वाला व्यापार का रास्ता नहीं खुल रहा. वहीं भारत की चीन के साथ भी तनातनी रहती है लेकिन इन दोनों देशों के बीच व्यापार का रास्ता कभी बंद नहीं हुआ.\n\nऐसे में क्या भारत और पाकिस्तान चीन से सबक लेकर आपसी रिश्तों को सुधार सकते हैं. इसी मुद्दे पर अपनी ख़ास टिप्पणी कर रहे हैं पाकिस्तान के वरिष्ठ पत्रकार वुसअतुल्लाह ख़ान.",
    "Chinese Girl Changing: ऑस्ट्रेलिया बढ़ा रहा चीन की मुश्किलें, वहां जाते ही इस तरह बदल जा रहीं चाइनीज लड़कियां": "Australia Changing China Women Personality: चीन में अभिव्यक्ति की कितनी आजादी है यह दुनिया से छिपी नहीं है. यहां लोगों को सरकार और सिस्टम के खिलाफ बोलने की अनुमति नहीं है. फिर चाहे वह आम आदमी हो या मीडिया ही क्यों न हो. यहां के लोग बंदिशों में जीने के आदी हो गए हैं. वह अपने काम से काम रखते हैं और कम बोलते हैं, लेकिन इन्हीं में से कोई अगर विदेश चला जाए तो उनकी पर्सनैलिटी बदल जाती है. ऐसा ही कुछ बदलाव ली फेंग के साथ हुआ. ऑस्ट्रेलिया और न्यूज़ीलैंड में विश्वविद्यालय से अध्ययन करने के बाद चीन लौटीं ली फेंग के साथ इतना कुछ बदलाव होगा, इसके बारे में न तो उन्होंने सोचा था और न ही उन्हें अहसास हुआ. जब घरवालों और दोस्तों ने उन्हें बताया तो पता चला.\n\nऑस्ट्रेलिया से लौटकर खुद लगता है अजीब\n\nली फेंग कहती हैं, जब मैंने अपने घरवालों से अपने आए बदलावों के बारे में पूछा तो उन्होंने बताया कि, ‘कभी-कभी आपकी राय और आपकी बोलने की शैली बहुत सीधी होती है, जो पहले नहीं थी और चीन में किसी में नहीं दिखती.’ ली फेंग कहती हैं कि मुझे भी ये सही लगा क्योंकि मुझे आजादी पसंद है और यह सबकुछ मुझे ऑस्ट्रेलिया में मिला. जब मैं वहां से आई तो वही चीजें यहां भी चलती रहीं. वह कहती हैं कि, चीन में हर कोई शांत है और किसी को कुछ भी (ऊपर) नहीं बोलना है. हर कोई बस अनुसरण करता है. वहीं ऑस्ट्रेलिया में पूरी आजादी मिलती है. ऐसे में जब आप उन आदतों के साथ चीन वापस आते हैं तो यहां लोग सोचते हैं कि आप अजीब हैं.\n\nचीन में रूढिवादी सवालों के जाल से परेशान\n\nइस तरह के बदलाव को झेलने वाली ली अकेले नहीं हैं. कई चीनी अंतर्राष्ट्रीय छात्र, विशेष रूप से महिलाएं- ऑस्ट्रेलिया में पढ़ने के बाद खुद को बदला हुआ पाती हैं. मेलबर्न यूनिवर्सिटी में असोसिएट प्रोफेसर फ्रैन मार्टिन ने हाल ही में पांच साल का अध्ययन पूरा किया, जहां उन्होंने 56 चीनी महिलाओं के एक समूह को लगातार फॉलो किया. इन 56 चीनी महिलाओं ने ऑस्ट्रेलिया में विश्वविद्यालय में अध्ययन किया. यहां की आजादी के बाद जब ये महिलाएं चीन गईं तो इन्हें कई तरह की दिक्कतें हुईं. चीन में एक बार फिर उन्हें रूढ़ीवादी सवालों के जाल में फंसना पड़ा.\n\nबरकरार नही रह पाती ऑस्ट्रेलिया जैसी आजादी\n\nइस ग्रुप की ली पेंग ने बताया, ऑस्ट्रेलिया में हमें सामाजिक और पारिवारिक निगरानी से दूर रहने का मौका मिलता है, लेकिन चीन में ऐसा नहीं होता. चीन में आते ही आपको सीमित बोलने को कहा जाता है. यहां अगर आप व्यस्क हो चुके हैं तो शादी का दबाव बनाए जाने लगता है. शादी के बाद बच्चे पैदा करने का. यहां फिर विचार टकराने लगते हैं. ली फेंग कहती हैं, ‘यह जानकर सदमा लग सकता है कि विदेश में पढ़ाई के दौरान आपने जो आजादी हासिल की है, वह घर लौटने पर बरकरार नहीं रह पाती है.\n\nयहां विरोध है जरूरी\n\nली पेंग ने बताया कि चीन में 26 साल तक लड़कियों की शादी आमतौर पर कर दी जाती है. लड़कियां भी इसका विरोध नहीं करतीं, भले ही यह उनकी इच्छा न हो. वह कहती हैं कि उनकी उम्र 29 साल है लेकिन वह अभी करियर पर फोकस कर रही हैं. फिलहाल उन्हें लोगों के ताने सुनने को मिलते हैं.\n\nये ख़बर आपने पढ़ी देश की नंबर 1 हिंदी वेबसाइट Zeenews.com/Hindi पर",
    "China Taiwan Conflict: ताइवान के प्रति नरम हुआ चीन का रुख, कही ये बात": "China Vs Taiwan: चीन ने ताइवान के प्रति अपने रुख को नरम करते हुए बुधवार को कहा कि स्वशासित द्वीप का चीन के अधीन आना निश्चित है, लेकिन वह इसे शांतिपूर्ण तरीके से करने का प्रयास करेगा. अमेरिकी राष्ट्रपति जो बाइडन (Jo Biden) ने हाल में बयान दिया था कि अगर चीन, ताइवान पर हमला करता है तो उनका देश स्वशासित द्वीप की रक्षा करेगा. एक दिन पहले ही अमेरिकी और कनाडा के युद्धपोत ताइवान जलडमरु मध्य से गुजरे थे, जिसके बाद चीन की ओर से यह बयान आया है.\n\nचीन ने ताइवान के खिलाफ ताकत के इस्तेमाल करने को लेकर बढ़ रही चिंता के बारे में पूछे जाने पर ताइवान मामले के सरकारी प्रवक्ता मा शिआओगुआंग ने कहा, \"मैं दोहराना चाहता हूं... हम पूरी गंभीरता और ईमानदारी से शांतिपूर्ण एकीकरण की कोशिश करने के इच्छुक हैं.\"\n\n1949 में अलग हुए थे चीन और ताइवान\n\nगौरतलब है कि वर्ष 1949 के गृहयुद्ध में चीन और ताइवान अलग हो गए थे और मुख्य भूमि पर कम्युनिस्ट पार्टी का कब्जा हो गया था, जबकि ताइवान पर प्रतिद्वंद्वी राष्ट्रवादियों ने अपनी सरकार बनाई. ताइवान मुद्दे पर आयोजित संवाददाता सम्मेलन के दौरान मा शिआओगुआंग ने अपने जवाब में ताकत शब्द का इस्तेमाल नहीं किया, जैसा कि पूर्व में वह कहते थे. उन्होंने कहा कि ताइवान या उसके अंतरराष्ट्रीय समर्थकों द्वारा किसी उकसावे की कार्रवाई करने पर चीन \"ठोस कदम\" उठाएगा.\n\n'एकीकरण निश्चित तौर पर होकर रहेगा'\n\nमा शिआओगुआंगने ने कहा कि चीन ताइवान की मदद करने के लिए और नीतियों को लागू करेगा, चीन के साथ एकीकरण के लाभ को रेखांकित करेगा और लोगों से लोगों के बीच संपर्क को प्रोत्साहित करेगा. उन्होंने कहा, \"मातृभूमि को एकीकृत होना चाहिए और (यह) निश्चित तौर पर एकीकृत होगी. यह ऐतिहासिक परिपाटी है, जिसे कोई रोक नहीं सकता.\"\n\nये भी पढ़ें- Ukraine-Russia War: 'विफलता का सबूत है सैनिक जुटाने का ऐलान', पुतिन के फैसले पर ब्रिटेन के रक्षा मंत्री का निशाना\n\nये भी पढ़ें- Russia: पुतिन की अमेरिका को धमकी, एटमी हमले के साथ 3 लाख सैनिकों को जंग के लिए तैयार होने का आदेश",
    "चीन ने क्या लद्दाख़ में अपनी शर्तों पर भारत को झुकने के लिए मजबूर कर दिया?": "चीन ने क्या लद्दाख़ में अपनी शर्तों पर भारत को झुकने के लिए मजबूर कर दिया?\n\nशक़ील अख़्तर\n\nबीबीसी संवाददाता, लेह\n\n19 सितंबर 2022\n\nइमेज कैप्शन, सिवांग ने बताया कि अब उन्हें उन इलाक़ों में जाना पड़ेगा जहां घास नहीं है\n\nचीन की सीमा से लगे पूर्वी लद्दाख़ के चोशूल गाँव से क़रीब 30 किलोमीटर की दूरी पर और सीमा से केवल कुछ ही किलोमीटर दूर पहाड़ियों में ख़ानाबदोशों का एक परिवार कैंप लगाकर रहता है.\n\nउन्होंने पत्थरों से दीवार बनाई हुई है, जिसमें बंधी सैकड़ों भेड़ चरागाहों में जाने के लिए बेताब हो रही हैं. पास में ही क़रीब 50-60 याक घास चर रहे हैं.\n\nलेकिन परिवार के मुखिया सिवांग नोरबो बेहद दुखी हैं.\n\nअक्तूबर के अंत से यहाँ बर्फ़बारी शुरू हो जाएगी और नवंबर तक आते-आते तापमान माइनस 35 से माइनस 40 डिग्री तक गिर जाएगा.\n\nअगले छह महीने तक यह पूरा इलाक़ा बर्फ़ से ढँका रहेगा. सर्दियों में ख़ानाबदोश अपने मवेशियों के साथ सामने के पहाड़ों पर चले जाते हैं.\n\nसिवांग ने बताया कि अब उन्हें उन इलाक़ों में जाना पड़ेगा, जहाँ घास नहीं है.\n\nवे कहते हैं, \"हम जिन पहाड़ों पर जाते थे, वहाँ सर्दियों में घास बहुत अच्छी होती है. हम वहाँ कई महीनों तक रहते थे. भारतीय सेना अब हमें वहाँ नहीं जाने देती है. वे हमें नीचे से ही वापस लौटा देते हैं. हम उनसे कहते हैं कि हम चीनी क्षेत्र में नहीं जाएँगे, लेकिन सेना हमें नहीं जाने देती. हम बहुत परेशानी में हैं. हम नहीं जानते कि वे हमें वहाँ क्यों नहीं जाने देते हैं.\"\n\nपूर्वी लद्दाख़ की 70 प्रतिशत से अधिक आबादी खानाबदोशों की है. उनका जीवन याक और भेड़ों पर निर्भर है. ऊँचे-ऊँचे पहाड़ों के बीच कई सौ किलोमीटर के सीमावर्ती क्षेत्र में सदियों से छोटे-छोटे दर्जनों गाँव बसे हुए हैं.\n\nयह क्षेत्र साढ़े तीन हज़ार से पाँच हज़ार मीटर की ऊँचाई पर स्थित है. यहाँ का जीवन बहुत कठिन है. यह चीन की सीमा यानी एलएसी पर स्थित है.\n\nज़मीन पर हालात\n\nयह एक शांतिपूर्ण क्षेत्र रहा है, लेकिन जून 2020 में गलवान घाटी में भारतीय और चीनी सैनिकों के बीच ख़ूनी संघर्ष के बाद, यहाँ की स्थिति बिल्कुल बदल गई है. इस संघर्ष के बीच, चीनी सैनिक इस इलाक़े के कई क्षेत्रों में दाख़िल हो गए हैं, जिन पर भारत का दावा या नियंत्रण था.\n\nइस समय दोनों देशों के हज़ारों सशस्त्र सैनिक दोरबक, गलवान, पैंगोंग त्सो, डेपसांग, हॉट स्प्रिंग, गोगरा, चोशूल, चोमूर और डेमचोक जैसे सीमावर्ती इलाक़ों में एक-दूसरे के सामने तैनात हैं.\n\nकई जगहों पर दोनों सेनाओं के बीच बहुत कम दूरी है. क्षेत्र में बहुत ही ज़्यादा सतर्कता बरती जा रही है. लेह से लेकर पैंगोंग चोशूल, चोमूर, डेमचोक, डेपसांग और हॉट स्प्रिंग तक, हर जगह भारतीय सेना के अड्डे और छावनी स्थापित हैं.\n\nएक स्थानीय निवासी, सिवांग गेस्तू ने बीबीसी को बताया, \"पहले, भारतीय सेना की संख्या इतनी ज़्यादा नहीं होती थी. सेना सीमा पर तैनात होती थी, लेकिन गलवान के संघर्ष के बाद सीमा पर बड़ी संख्या में भारतीय सेना आ गई है. सुनने में आया था कि भारतीय सीमा पर बड़ी संख्या में चीनी सेना पहुंच गई है. भारतीय सेना भी सीमा पर बहुत अधिक आ गई है. सेना के ट्रक बहुत ज़्यादा आ रहे हैं. टैंक और अन्य हथियार भी ऊपर जाते हैं.\"\n\nइमेज कैप्शन, चोशूल गांव की सरपंच सेरंग दुलकर का कहना है कि गलवान की लड़ाई से पहले सीमा पर कोई समस्या नहीं थी.\n\nस्थानीय लोग क्या कह रहे हैं?\n\nचोशूल गांव की सरपंच सेरंग दुलकर बताती हैं कि गलवान संघर्ष के बाद स्थानीय निवासियों की मुश्किलें काफ़ी बढ़ गई हैं. गाँव के लड़के-लड़कियाँ अक्सर जगह पर सेना के लिए पोर्टर और निर्माण कार्य में लगे हुए हैं, लेकिन मवेशियों पर निर्भर ख़ानाबदोशों की मुश्किलें बढ़ गई हैं.\n\nउन्होंने कहा, \"गलवान में हुए संघर्ष से पहले सीमा पर कोई समस्या नहीं थी. जहाँ संघर्ष हुआ था, वहाँ भी हमारे लोग अपने मवेशियों को लेकर पहाड़ों पर सीमा पार कर जाते थे. सेना अब वहाँ नहीं जाने देती. सेना की पाबंदियों के चलते सर्दियों में घास की बड़ी समस्या हो गई है. संघर्ष से पहले यहाँ 1700 मवेशी थे, अब वे घटकर 1100 से 1200 सौ तक रह गए हैं. दो साल में इतनी कमी आई है, यहाँ के लोग काफ़ी परेशान हैं.''\n\nइससे स्पष्ट अंदाज़ा होता है कि चीन किस मूड में है.\n\nचोशूल के निर्वाचित पार्षद कोंचोक स्टेनजेन का कहना है कि 2020 की घटना एक बहुत बड़ी घटना थी. इतनी बड़ी संख्या में सैनिकों का यहाँ आना, 1962 के बाद यहाँ के लोगों ने यह पहली बार देखा है. सीमा पर चीन के साथ इस तरह का टकराव पहले कभी नहीं हुआ.\n\nचोशूल के पास पहाड़ों में हर जगह सेना दिखाई देती है. वह कहते हैं कि पहले केवल डेमचोक और चोमूर इलाक़े में, चीनी सेना का कुछ स्ट्रक्चर था.\n\nलेकिन अब उन्होंने हर जगह सैन्य स्ट्रक्चर खड़े कर दिए हैं. पूर्वी लद्दाख़ में जहाँ-जहाँ सीमा है, चीन ने वहाँ 5जी टावर लगा दिए हैं. इतना ही नहीं, उन्होंने पैंगोंग झील पर भी दो पुल बना दिए हैं. चीन 2020 के बाद से इस क्षेत्र में बहुत ज़्यादा सैन्य निर्माण करा रहा है. इससे अंदाज़ा होता है कि वह किस मूड में है.\n\nलेह के पूर्व कार्यकारी पार्षद मोहम्मद शफ़ी लासो कहते हैं, ''लद्दाख़ दो अंतरराष्ट्रीय सीमाओं से घिरा हुआ है. पश्चिम में पाकिस्तान से और पूर्व में चीन से. 1962 के बाद चीन ने पहली बार इस क्षेत्र में इतनी बड़ी आक्रामकता दिखाई है.''\n\nउन्होंने आगे कहा, \"उन्होंने इस घुसपैठ में हमारे कई सीमावर्ती इलाक़ों पर कब्ज़ा कर लिया है. पहले उन्होंने अपने चरवाहों को हमारी चरागाहों में भेजकर बहुत सारी ज़मीन हड़प ली. लेकिन 2020 में उन्होंने गलवान घाटी, डेपसांग, हर जगह ज़मीन पर कब्ज़ा कर लिया. उसके बाद, उन्होंने पैंगोंग त्सो में इतना हस्तक्षेप किया, इतनी ज़मीन पर कब्ज़ा कर लिया कि उस तरफ़ से उनकी रोशनी दिखाई देती है.\"\n\nइमेज कैप्शन, लेह के पूर्व कार्यकारी पार्षद मोहम्मद शफ़ी लासो का कहना है कि चीन ने 2020 में गलवान घाटी, डेपसांग हर जगह ज़मीनों पर क़ब्ज़ा किया है.\n\nचीन की नाराज़गी\n\nभारत के नए नक्शे में अक्साई चिन लद्दाख़ का हिस्सा दिखाने पर चीन नाराज़ हुआ.\n\n14 जून, 2020 को, गलवान घाटी में एक नियमित गश्त के दौरान भारतीय और चीनी सैनिकों में ख़ूनी संघर्ष हुआ था, जिसमें 20 भारतीय सैनिक मारे गए थे. चीन ने चार सैनिकों के मारे जाने की बात स्वीकार की है, हालाँकि भारत दावा करता है कि चीन के ज़्यादा सैनिक मारे गए थे.\n\nइससे पहले अप्रैल में भी मामूली झड़प हुई थी. इन झड़पों के बीच, चीनी सेना एलएसी पर अपनी पोज़ीशन से आगे बढ़ गई थी और भारतीय नियंत्रित क्षेत्र में दाख़िल हो गई थी, जहाँ से ज़ाहिरी तौर पर वह पीछे नहीं हटी है.\n\nभारत-चीन संघर्ष पर हाल ही में प्रकाशित किताब 'द लास्ट वॉर' के लेखक प्रवीण साहनी ने बीबीसी से बात करते हुए कहा, \"मुझे लगता है कि चीन ने ऐसा इसलिए किया क्योंकि उन्हें यह स्वीकार नहीं था कि भारत ने नया नक्शा बनाया है, जिसमें लद्दाख़ को केंद्र शासित प्रदेश दिखाया और अक्साई चिन के कुछ हिस्सों को आपने लद्दाख का हिस्सा दिखाया. यह चीन को स्वीकार्य नहीं था, 1959 से यह उनकी क्लेम लाइन थी. मौक़ा देखकर वो एक-दो जगह को छोड़कर हर उस लाइन पर आकर बैठ गए हैं. अब वे यहाँ से वापस नहीं जाएँगे. हमारे पास अभी उतनी सैन्य शक्ति नहीं है कि हम उन्हें वहाँ से भगा सकें.\"\n\nइमेज कैप्शन, ग्रोमे दोरजे की शिकायत है कि सरकार ने सीमावर्ती इलाक़ों में रहने वाले लोगों को सुविधाएं नहीं दी हैं\n\nचोमूर भी एक सीमावर्ती क्षेत्र है. वहाँ के पूर्व पार्षद ग्रोमे दोरजे की शिकायत है कि सरकार ने सीमावर्ती इलाक़ों में रहने वाले लोगों को सुविधाएं नहीं दी हैं.\n\nउनका कहना था, ''चीन की तरफ़ ज़्यादा सुविधाएँ हैं. हमारी तरफ़ नहीं हैं. चोमूर ज़ीरो बॉर्डर है. वहाँ मोबाइल टावर तक भी नहीं है. चीन अपने चरवाहों को कई सुविधाएं देता है. यहाँ ख़ानाबदोशों को नाममात्र की सुविधा मिलती है. चोमूर के सामने जो पहाड़ है, चीन 2013 के बाद से वहाँ तक आ गया है और बातचीत के बाद भी वहाँ से नहीं गया है, वहीं बैठा है. हमारे खानाबदोश जो चरागाह के लिए वहाँ जाना चाहते हैं, उन्हें भारतीय सेना वहाँ नहीं जाने देती है.''\n\nइमेज कैप्शन, दोरबोक में भारतीय सेना का कैंप\n\nचीन की शर्तों पर डिस-इंगेजमेंट?\n\nविशेषज्ञों के अनुमान के मुताबिक़, पूर्वी लद्दाख़ के इन कठिन पहाड़ों में चीन ने 60 हज़ार से अधिक सैनिकों को तैनात किया हुआ है. यही अनुमान भारतीय सैनिकों के बारे में भी है. रोज़ाना सैकड़ों ट्रक क्षेत्रीय केंद्र लेह से सीमावर्ती क्षेत्रों में सैनिकों के लिए आपूर्ति और दूसरा ज़रूरी सामान पहुँचाते हैं.\n\nबीबीसी ने भारतीय सेना से चीन और भारतीय सैनिकों की तैनाती के बारे में जानकारी लेने के लिए ईमेल के माध्यम से संपर्क किया, लेकिन कोई जवाब नहीं आया है.\n\nतीन दिन पहले हॉट स्प्रिंग क्षेत्र में, दोनों देशों की सेनाओं ने वर्तमान स्थिति से समान स्तर पर दोनों तरफ़ के सैनिकों को पीछे हटाने का फ़ैसला किया था.\n\nचीनी मामलों के विशेषज्ञ प्रवीण साहनी का कहना है, ''यह डिस-इंगेजमेंट चीन की शर्तों पर हो रहा है. भारत और चीन ने 10 सितंबर, 2020 को मॉस्को में गलवान घाटी संघर्ष के बाद एक समझौते पर हस्ताक्षर किए थे, जिसके तहत यह तय हो चुका है कि दोनों देश केवल डिसइंगेजमेंट करेंगे और वो सारी डिसइंगेजमेंट चीन की शर्तों पर होंगी.''\n\nउनके अनुसार, यह भी तय हो चुका है कि चीन अप्रैल 2020 की स्थिति यानी भारतीय ज़मीन पर क़ब्ज़े से पहले की स्थिति पर नहीं जाएगा. इसमें तीसरी अहम बात यह है कि जो लाइन ऑफ़ एक्चुअल कंट्रोल है, उसका नाम बदलकर 'बॉर्डर एरिया' कर दिया जाएगा.\n\nप्रवीण साहनी कहते हैं, ''यह पूरा बॉर्डर एरिया हमारे क्षेत्र में होगा. भारत इस संयुक्त घोषणापत्र पर हस्ताक्षर कर चुका है. हमारे प्रधानमंत्री 19 जून 2020 को कह चुके हैं कि हमारे क्षेत्र में न कोई आया है और न ही हमारी ज़मीन पर कोई मौजूद है. पूर्वी लद्दाख़ में इतने बड़े पैमाने पर सेना तैनात करने का अब केवल एक मक़सद है कि चीनी सेना और आगे न आ सके.''\n\nयह क्षेत्र बहुत शांतिपूर्ण हुआ करता था. 2020 में गलवान घाटी संघर्ष के बाद से पूरा पूर्वी लद्दाख़ तनाव की चपेट में है.",
    "करिश्‍मा! चीन में भूकंप के बाद पहाड़ों में खोया शख्स 17 दिन बाद मिला, जानिए- कैसे बची जान": "बचाव दल को डर था कि गान तापमान गिरने के शिकार ना हो गये हों. इस सप्ताह की शुरुआत में स्थानीय किसान नी ताइगाओ पहाड़ की तलहटी में अपने गांव लौट आए जहां हाइड्रोपावर प्लांट स्थित है और गान के बारे में सुना।\n\nबीजिंग, एपी। चीन में आए विनाशकारी भूकंप में 90 से ज्‍यादा लोग मारे गए और कई लोग अब भी लापता बताए गए। इस बीच एक शख्‍स जो भूकंप के बाद लापता हो गया था, जिसे अब 17 दिन बचा लिया गया है। ये किसी करिश्‍मे से कम नहीं है। ये शख्‍स 5 सितंबर से लापता था और परिवारवालों ने इसके जिंदा बचने की उम्‍मीद भी लगभग छोड़ दी थी। लेकिन कहते हैं न- जाको राखे साइयां मार सके न कोय! हालांकि, इस दौरान पहाड़ों में शख्‍स कैसे जिंदा रहा?\n\nये चमत्‍कार नहीं तो और क्‍या...!\n\nबता दें कि इस महीने की शुरुआत में दक्षिण-पश्चिमी सिचुआन प्रांत में 6.6 तीव्रता का भूकंप आया था। इस विनाशकारी भूकंप में अब तक 93 लोगों की मौत हो चुकी है। गान यू जो सिचुआन के वैनडोंग हाइड्रोपावर प्लांट के कर्मचारी हैं। बुधवार को उन्हें स्थानीय गांववालों ने जिंदा, लेकिन घायल अवस्था में पाया। चीन के सरकारी रेडियो सीएनआर ने इस घटना को करिश्‍मा बताया है।\n\nचलते जा रहे थे, लेकिन पता नहीं जाना कहा है!\n\nस्‍थानीय एजेंसी के मुताबिक, सिचुआन प्रांत के लोग इस दिन को शायद ही कभी भुला पाएंगे। गान 5 सितंबर को अपने साथी लुओ योंग के साथ ड्यूटी पर थे, तभी भूकंप के जोरदार झटकों से लोग सहम गए। भूकंप के दौरान बांध टूटने का खतरा था, जिससे भारी नुकसान हो सकता था। ऐसे में यू और लुओ घायल सहयोगियों की मदद और बांध टूटने से बचाने के लिए वहां रुक गए थे। स्थिति जब गंभीर हुई, तो उन्होंने पावर स्टेशन को छोड़कर निकलना चाहा। इस दौरान ये दोनों करीब 20 किलोमीटर पैदल चले। गान की आंखें कमजोर हैं और भूकंप के दौरान उनका चश्मा भी खो गया, ऐसे में उन्हें पहाड़ों पर रास्ता खोजने में दिक्कत आने लगी।\n\nघास, बांस और पत्तों का एक बिस्तर बने सहारा\n\nलुओ ने सीएनआर को बताया कि हमने अपने कपड़े उतार दिए और उन्हें पेड़ों पर पर लटका दिए, ताकि कोई उन्‍हें दूर से देख सके। इसके अलावा उन्‍होंने कई बार हाथ में कपड़ों को लेकर हिलाया, ताकि उनकी मौजूदगी का पता किसी को लग सके। लेकिन जब बहुत समय तक कोई मदद नहीं आई, तो इन्‍होंने एक निर्णय लिया। फैसला हुआ कि गान वहीं रुकेंगे और लुओ मदद की तलाश में आगे बढ़ेंगे। लुओ ने गान को घास, बांस और पत्तों का एक बिस्तर बनाने में मदद की और उसके पास कुछ जंगली फल और बांस के फूल छोड़ कर चला गया।\n\nगान के अस्थायी ठिकाने को 11 सितंबर को खोजा गया, लेकिन\n\nलुओ 7 सितंबर को मदद की तलाश में आगे बढ़ा था और लगभग 12 मील चलने के बाद 8 सितंबर को वह बचावदल के पास पहुंच गया। लुओ ने एक हेलीकॉप्टर को देखा और फिर आग जलाकर बचावदल का ध्‍यान अपनी ओर खींचा। वह भाग्‍यशाली था, जिसकी वजह से बचावदल उस तक पहुंच गया। अब समस्‍या को तलाशने की थी। गान के अस्थायी ठिकाने को 11 सितंबर को खोजा गया। लेकिन गान वहां पर नहीं थे। वहां केवल उनके कपड़े और पैरों के निशान मिले। बचाव दल को डर था कि गान तापमान गिरने के शिकार ना हो गये हों। इस सप्ताह की शुरुआत में स्थानीय किसान नी ताइगाओ पहाड़ की तलहटी में अपने गांव लौट आए जहां हाइड्रोपावर प्लांट स्थित है और गान के बारे में सुना। वह अपनी स्थानीय जानकारी का प्रयोग कर अगली सुबह गान की खोज में लग गए।\n\nइसे भी पढ़ें: Earthquake : मणिपुर, अफगानिस्तान और इंडोनेशिया में आए भूकंप के झटके, जापान में कई जगहों पर हिली इमारतें\n\nइसे भी पढ़ें: Earthquake: मेक्सिको में फिर आए भूकंप के तेज झटके, 6.8 रही तीव्रता; कई मकान हुए क्षतिग्रस्त",
    "China-Taiwan Conflict: ताइवान में चीन ने फिर की घुसपैठ की कोशिश, दिखे 17 लड़ाकू विमान-5 जंगी जहाज": "Taiwan China Tension: ताइवान (Taiwan) और चीन (China) के बीच तनाव लगातार बढ़ता जा रहा है. जब से ताइवान ने चीनी ड्रोन्स (Chinese Drones) पर गोलीबारी की है तब से ही चीन ने अपनी हरकतें और भी तेज कर दी है. ताइवान ने बताया कि सोमवार को 17 चीनी एयरक्राफ्ट (Chinese Aircrats) और चार जंगी जहाजों ने उनकी हवाई सीमा का उल्लंघन किया है.\n\nबताया जा रहा है कि चीन ने ताइवान के सैनिकों का मजाक उड़ाने के लिए उसकी सीमा में खाने के पैकेट गिराए हैं. ताइवान के सुरक्षाबल बेहद संयम के साथ स्थिति पर लगातार नजर बनाए हुए हैं और उन्होंने चीनी एयरक्राफ्ट को खदेड़ने के लिए नौसेना के जहाजों और भूमि-आधारित मिसाइल प्रणालियों से ड्रैगन की इन गतिविधियों का जवाब दिया.\n\nचीन लगातार ताइवान की सीमा में घुसपैठ की वारदातों को अंजाम देकर उसे उकसाने की कोशिश कर रहा है. वहीं, दूसरी तरफ ताइवान ने भी चीन की इन हरकतों के खिलाफ करारा जवाब देने का मन बना लिया है. इस घटना से एक दिन पहले ही ताइवान के सैनिकों ने एंटी ड्रोन गन से ड्रिल किया था. बताया जा रहा है कि ये अभ्यास चीन के ड्रोन को जवाब देने के लिए किया गया था.\n\nताइवान ने कसी कमर\n\nचीन लगातार ताइवान की सीमा में घुसपैठ करने की कोशिश कर रहा है. चीन इसके लिए ड्रोन का ज्यादा इस्तेमाल कर रहा है. ताइवान ने चीनी ड्रोन को रोकने के लिए अपने 45 सैन्य ठिकानों पर एंटी ड्रोन सिस्टम लगाने की तैयारी कर ली है, लेकिन ड्रैगन अपनी हरकतों से बाज नहीं आ रहा है. एक बार फिर उसने ताइवान की सीमा में घुसपैठ कर उसपर दबाव बनाने की कोशिश की है.\n\nचीन पहले भी कर चुका घुसपैठ की कोशिश\n\nबता दें कि इससे पहले भी 2 सितंबर को 53 चीनी एयरक्राफ्ट और 8 नौसेना के जहाजों को ताइवान की सीमा में देखा गया था. जिसमें से 14 विमानों ने ताइवान की मध्य रेखा को पार कर लिया था. हांलाकि, ताइवान ने चीनी सेना के विमानो को ट्रैक करने के लिए वायु और 'नौसेना गश्ती दल' और 'डिफेंस सिस्टम' को तैनात किया है. ताइवान तब चीन को जवाब देने के लिए अपने कॉम्बैट पेट्रोल एयरक्राफ्ट और 'नौसेनिक जहाजों' को भेजा था.\n\nइसे भी पढ़ेंः-\n\nJharkhand हेमंत सोरेन ने हासिल किया विश्वास मत, BJP का विधानसभा से वॉकआउट, जानें JMM गठबंधन के पक्ष में पड़े कितने वोट\n\nDelhi Excise Policy: दिल्ली सरकार की आबकारी नीति पर BJP ने लगाया गंभीर आरोप, जारी किया ये स्टिंग वीडियो",
    "'आतंकवादियों पर बैन लगाने पर न हो राजनीति', UN में भारत की चीन को दो टूक": "India Slams China On Terrorism: चीन (China) ने कुछ दिन पहले ही मुंबई 26/11 हमले के दोषी और पाकिस्तान (Pakistan) परस्त लश्कर-ए-तैयबा के आतंकवादी साजिद मीर (Sajid Mir) को ब्लैक लिस्ट करने के संयुक्त राष्ट्र (United Nation) के प्रस्ताव पर रोक लगा दी थी. चीन के इस कदम के कुछ दिन बाद भारत (India) ने एक बार फिर से यूएन में आतंकवादियों को बैन करने में निष्पक्ष कार्रवाई की मांग दोहराई है. साजिद मीर भारत के सबसे वांटेड आतंकवादियों (Wanted Terrorists) में से एक है और 2008 के मुंबई हमलों का मुख्य संचालक है. चीन ने संयुक्त राष्ट्र सुरक्षा परिषद में उसकी लिस्टिंग को रोक दिया. चार महीने के भीतर बीजिंग द्वारा इस तरह का यह तीसरा कदम था.\n\nपिछले महीने चीन ने अमेरिका (America) और भारत के जैश-ए-मोहम्मद (JeM) प्रमुख मसूद अजहर के भाई अब्दुल रऊफ अजहर को ब्लैक लिस्ट में डालने के प्रस्ताव पर रोक लगा दी थी. जून में, चीन ने पाकिस्तान स्थित आतंकवादी अब्दुल रहमान मक्की को सूचीबद्ध करने के एक और प्रस्ताव को मंजूरी देने से इनकार कर दिया था.\n\nविदेश मंत्री ने चीन पर साधा निशाना\n\nविदेश मंत्री एस जयशंकर (Foreign Minister S Jaishankar) ने आज यूएनएससी से इन घटनाक्रमों की ओर इशारा करते हुए कहा कि ऐसे आतंकियों को किसी भी प्रकार का राजनीतिक संरक्षण नहीं देना चाहिए. उन्होंने इशारों-इशारों में चीन की हरकत पर निशाना साधते हुए कहा कि यूएनएससी में अकसर दुनिया के ऐसे खूंखार आतंकवादियों पर प्रतिबंध लगाने को लेकर देरी भविष्य में कई देशों की शांति के लिए खतरा पैदा कर सकती है.\n\nआतंकी अब्दुल रहमान मक्क पीर मेहरबान हुआ चीन\n\nलश्कर-ए-तैयबा के प्रमुख और 26/11 के मास्टरमाइंड हाफिज सईद का बहनोई और अमेरिका द्वारा घोषित आतंकवादी अब्दुल रहमान मक्की को भी बीजिंग ने जून के महीने में अंतिम समय में संयुक्त राष्ट्र के आतंकवादियों की लिस्ट में शामिल किए जाने के प्रस्ताव पर रोक लगा दी थी. चीन ने एक अन्य आतंकवादी साजिद मीर 2006 से 2001 तक लश्कर के बाहरी आतंकी अभियानों का प्रभारी था. जिसे अमेरिका ने अप्रैल 2011 में मुंबई 2008 के हमलों में इसकी भूमिका के लिए दोषी करार दिया था को संयुक्त राष्ट्र की ब्लैक लिस्ट में शामिल करने वाले प्रस्ताव को अंतिम समय पर खारिज कर दिया था.\n\nयह भी पढ़ेंः-\n\nलोकसभा चुनाव से पहले इन नेताओं का बदला रुख क्या बड़े राजनीतिक परिवर्तन की आहट है, किसकी डुबोएंगे लुटिया?\n\nCrPC Amendment Bill: यूपी विधानसभा में CRPC संशोधन विधेयक पेश, गंभीर महिला अपराधों में नहीं होगी अग्रिम जमानत",
    "ताइवान कार्ड खेलकर चीन को काबू में कर सकता है भारत, ड्रैगन भी चाल से हो जाएगा पस्‍त": "चीन और ताइवान (China-Taiwan) के बीच जारी विवाद के बीच ही भारत (India-China) पर भी सबकी नजरें गड़ी हुई हैं। अमेरिकी स्‍पीकर नैंसी पेलोसी (US House Speaker Nancy Pelosi) के ताइवान दौरे के बाद सब जानना चाहते थे कि चीन का पड़ोसी किस तरह से जवाब देता है। भारत ने इस पर प्रतिक्रिया तो दी लेकिन वह भी कुछ समय बाद।",
    "चीन के विरुद्ध एकजुट हों एशियाई देश, दक्षिण चीन सागर और हिंद-प्रशांत के देशों को नाटो जैसा कोई सैनिक संगठन बनाने की जरूरत": "ताइवान को घेरकर किए गए चीनी युद्धाभ्यास के बाद पिछले दो-तीन साल से चली आ रही यह आशंका भी सही सिद्ध हुई कि अक्टूबर 2022 में चीनी कांग्रेस (संसद) के अधिवेशन से पहले चिनफिंग ताइवान या भारत के खिलाफ कोई सैनिक कार्रवाई करेंगे।\n\n[विजय क्रांति]। अमेरिकी संसद की स्पीकर नैंसी पेलोसी की ताइवान यात्रा के जवाब में चीन ने ताइवान को घेरकर उसके आसपास के समुद्री क्षेत्र में जिस तरह का आक्रामक सैनिक अभ्यास किया, उसने चीन-ताइवान के रिश्ते को वास्तविक युद्ध की आशंकाओं के स्तर से बहुत आगे की हद तक पहुंचा दिया है। इस कथित अभ्यास में जिस तरह चीनी युद्धपोतों ने ताइवान की समुद्री सीमाओं को लांघकर गोलाबारी की और चीनी विमानों और मिसाइलों ने ताइवानी आसमान को चीरते हुए दूसरी ओर जापान के समुद्री इलाकों तक बमबारी की, वह किसी भी मायने में सैनिक हमले से कम नहीं था। गनीमत रही कि चीनी नौसेना और वायुसेना की कोई मिसाइल गलती से या जानबूझकर ताइवान की मुख्य भूमि और नागरिकों पर नहीं गिरी, वरना यह 'अभ्यास' सचमुच के युद्ध में बदल जाता।\n\nइसके बावजूद जिस दादागीरी भरे अंदाज में चीनी सेना ने ताइवान को धमकाया, उससे इसमें संदेह नहीं कि वह ताइवान पर हमले के लिए तैयार भी है और आमादा भी। चार से सात अगस्त के बीच चले इस 'अभ्यास' ने चीनी राष्ट्रपति शी चिनफिंग की इस घोषाणा को अर्थवान बना दिया है कि ताइवान में चीन का एकीकरण चीनी कम्युनिस्ट पार्टी का ऐतिहासिक मिशन भी है और उसकी अडिग प्रतिबद्धता भी। चीन की इस कार्रवाई ने न केवल दक्षिण चीन सागर क्षेत्र, बल्कि पूरे हिंद-एशिया के भू-राजनीतिक और सैनिक वातावरण को बदल डाला है।\n\nपिछले कई दशक से चीन की आक्रामकता के निशाने पर बैठे ताइवान, भारत, जापान, दक्षिण कोरिया, वियतनाम, फिलिपींस, मलेशिया और आस्ट्रेलिया जैसे देशों को अब यह स्पष्ट हो चुका है कि उनकी भूमि और समुद्री इलाकों पर चीन के दावे केवल गीदड़-भभकियां नहीं, बल्कि ऐसे इरादे हैं, जिन्हें वह एक-एक कर वास्तविकता में बदलने पर आमादा है। चीन की भीतरी राजनीति और रणनीति पर नजर रखने वाले अब इस पर लगभग सहमत हैं कि चिनफिंग के नेतृत्व वाला चीन दुनिया पर अमेरिकी प्रभुसत्ता को हटाकर अपनी प्रभुसत्ता जमाने का फैसला कर चुका है।\n\nताइवान को घेरकर किए गए चीनी 'युद्धाभ्यास' के बाद पिछले दो-तीन साल से चली आ रही यह आशंका भी सही सिद्ध हुई कि अक्टूबर 2022 में चीनी कांग्रेस (संसद) के अधिवेशन से पहले चिनफिंग ताइवान या भारत के खिलाफ कोई ऐसी सैनिक कार्रवाई करेंगे, जिसके बाद लगातार तीसरी बार चीन का राष्ट्रपति बनने के उनके दावे पर चीनी संसद मुहर लगा दे।\n\nचीन से आ रहे संकेत यह बता रहे कि तीसरी बार राष्ट्रपति चुने जाने के बाद शी चिनफिंग अपने चाटुकारों के सहारे आजीवन चीन के सर्वोच्च नेता बने रहने के प्रस्ताव पर मुहर लगवा लेंगे। पड़ोसी देशों के लिए असली संकट चीनी संसद के इस कदम के बाद शुरू होगा। तब चीनी सेना अपने दावों को मूर्त रूप देने का अभियान शुरू करेगी। चीन के निशाने पर बैठे ये देश फिलहाल इसी उधेड़बुन में व्यस्त हैं कि वह अपने इस अश्वमेघ यज्ञ की शुरुआत कहां से करेगा? भले ही इनमें से कुछ देशों ने चीनी खतरे को देखते हुए आपसी संवाद शुरू कर दिया हो, लेकिन इस संवाद से वह गंभीरता अभी भी नदारद है, जो युद्ध की हालत में दोस्तों की ठोस किलेबंदी के लिए जरूरी होती है।\n\nकुछ लोग अमेरिका, भारत, जापान और आस्ट्रेलिया के साथ मिलकर बनाए गए क्वाड को एक बड़ा कदम मान रहे हैं, लेकिन असलियत यह है कि 2007 में इसके शुरू होने के बाद बीते 15 वर्षों में चीन के घोर आक्रामक रूप धारण करने के बावजूद यह संगठन अभी भी आधे-अधूरे मन से चलने वाले एक अनौपचारिक विचार समूह के स्तर से आगे नहीं बढ़ पाया है।\n\nशी के इरादों से दक्षिण चीन सागर और हिंद-प्रशांत क्षेत्र के देशों के लिए तीन बातें बिल्कुल स्पष्ट हैं। एक तो यह कि इनमें से एक भी देश ऐसा नहीं, जो चीन के आक्रामक व्यवहार को सैन्य या आर्थिक स्तर पर अकेले झेलने की क्षमता रखता हो। इसलिए चीन से अपनी क्षेत्रीय और राजनीतिक प्रभुसत्ता बचाने के लिए अकेले-अकेले उसका सामना करने के बजाय उन्हें सैनिक और आर्थिक स्तर पर एक ऐसा साझा मोर्चा बनाना होगा, जो चीन को प्रभावशाली टक्कर दे सके और चीन के मन में भय पैदा कर सके।\n\nदूसरी बात यह कि इन देशों को अमेरिका के भरोसे रहने की अपनी पुरानी मानसिकता त्यागनी होगी, क्योंकि दूसरे विश्वयुद्ध के बाद का इतिहास दिखाता है कि युद्ध की हालत में अमेरिका के भरोसे रहना आत्मघाती साबित हो सकता है। दक्षिण कोरिया, दक्षिण वियतनाम, तिब्बत और अफगानिस्तान के उदाहरण दिखाते हैं कि युद्ध के मोर्चे पर अपनी हालत पतली होती देख अमेरिका अपने मित्रों को अकेला छोड़ देता है। 1971 में वह अपने स्थायी मित्र पाकिस्तान के दो टुकड़े होते हुए देखता रहा। अमेरिका ने घोर संकट में घिरे मित्र देश यूक्रेन की आशा पर भी पानी फेर दिया।\n\nतीसरी बात यह कि इन देशों को चीन की वन चाइना पालिसी के हौवे से मुक्त होकर ताइवान को अपने संयुक्त मोर्चे के एक ठोस सदस्य के रूप में स्वीकारना होगा, क्योंकि अगर ताइवान पर चीन कब्जा करने में कामयाब हो जाता है तो पूरे दक्षिण चीन सागर और हिंद-प्रशांत से जुड़ा एक भी देश अपनी सार्वभौमिकता बचा नहीं पाएगा। उस हालत में भारत पर हमला करने का उसका दुस्साहस भी चरम तक पहुंच चुका होगा और अमेरिका का रुतबा उत्तर अमेरिका महाद्वीप की एक क्षेत्रीय ताकत से ज्यादा नहीं रह जाएगा।\n\nऐसे में चीन से त्रस्त देशों को भारत की उस लोककथा से सबक लेना होगा, जिसमें अपनी मृत्यु से पहले एक पिता अकेली-अकेली दातुन और दातुनों के बंडल की ताकत का उदाहरण देकर अपने बेटों को यह समझाता है कि अगर वे एकजुट हो जाएं तो बड़े से बड़ा ताकतवर इंसान भी उन्हें नुकसान नहीं पहुंचा सकता। इसलिए यह जरूरी हो चुका है कि दक्षिण-चीन सागर और हिंद-प्रशांत के देशों को क्वाड जैसे दंतहीन संगठन की नहीं, बल्कि एशियाई नाटो जैसे सैनिक संगठन की जरूरत है, जो चीनी तानाशाह शी की रुह को भी कंपा सके। इस जरूरत की पूर्ति के लिए भारत को पहल करने में देर नहीं करनी चाहिए।\n\n(लेखक वरिष्ठ पत्रकार और सेंटर फार हिमालयन एशिया स्टडीज एंड एंगेजमेंट के चेयरमैन हैं)",
    "सत्ता पर 'फौलादी पकड़', हर किसी के लिए शी को पढ़ना अनिवार्य, जिनपिंग यूं बने माओ के बाद चीन के सबसे ताकतवार नेता": "चीन में शी जिनपिंग के विचार को हर किसी के लिए पढ़ना अनिवार्य है। उनका ऐसा आभामंडल बनाने की कोशिश हो रही है कि वह 21वीं सदी में सबसे बड़े मार्क्सवादी नेता हैं। अक्टूबर में वह चीन के राष्ट्रपति के तौर पर तीसरा कार्यकाल शुरू करने वाले हैं।",
    "Taiwan-China: ताइवान को लेकर अगर पश्चिमी देश लगाएंगे प्रतिबंध तो क्या करेगा चीन?": "{\"_id\":\"6318667c21187a44260922e0\",\"slug\":\"what-will-china-do-if-western-countries-impose-sanctions-on-taiwan\",\"type\":\"story\",\"status\":\"publish\",\"title_hn\":\"Taiwan-China: ताइवान को लेकर अगर पश्चिमी देश लगाएंगे प्रतिबंध तो क्या करेगा चीन?\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nताइवान मसले पर युद्ध और उस स्थिति में पश्चिमी देशों की संभावित प्रतिक्रिया के लिए चीन को अपने को तैयार कर रहा है। खास कर उसके वित्तीय अधिकारी इन तैयारियों में जुटे हुए हैं। उन्हें इस बात का आभास है कि युद्ध की स्थिति में पश्चिमी देश चीन पर सख्त प्रतिबंध लगा देंगे। जिस तरह रूस को उन्होंने अंतरराष्ट्रीय भुगतान के सिस्टम स्विफ्ट से बाहर कर दिया था, वैसा ही सलूक चीन के साथ किया जाएगा। चीन को इस बात का अंदेशा भी है कि युद्ध की हालत में पश्चिम में मौजूद चीनी धन को जब्त कर लिया जाएगा।\n\n\n\nमामले से निपटने के लिए चीन खुद को कर रहा तैयार\n\nमशहूर ब्रिटिश पत्रिका द इकॉनमिस्ट में छपी एक रिपोर्ट के मुताबिक चीन उन स्थितियों के लिए खुद को तैयार कर रहा है। वह अंतरराष्ट्रीय कारोबार में अमेरिकी मुद्रा डॉलर पर अपनी निर्भरता घटाने के लिए कई कदम उठा रहा है। इस रिपोर्ट के मुताबिक डॉलर पर अपनी निर्भरता से चीन पहले से असहज था, लेकिन अब इस निर्भरता को घटाने के प्रयास में वह युद्धस्तर पर जुट गया है।\n\n\n\nद इकॉनमिस्ट के मुताबिक चीन ने अपनी डिजिटल करेंसी लॉन्च करने में जो बढ़त हासिल की थी, वह इस मौके पर उसके काम आ रही है। चीन के टेक्नोक्रेट ऐसे भुगतान सिस्टम विकसित करने में दिन-रात जुटे हुए हैं, जिससे प्रतिबंध लगने के बाद भी ट्रेडिंग पार्टनर्स के लिए चीन को भुगतान करना संभव बना रहे। तकनीक विशेषज्ञों के मुताबिक अगर चीन ये सिस्टम बनाने में सफल रहा, तो अमेरिका के लिए उससे कारोबार को बाधित करना बहुत कठिन हो जाएगा। इसके अलावा इस सिस्टम के जरिए चीन लंबी अवधि में अपनी मुद्रा युवान को अंतरराष्ट्रीय कारोबार की मुद्रा के रूप में भी प्रचलित कर सकेगा।\n\n\n\nचीन की डिजिटल करेंसी पश्चिमी देशों से निपटने में कर सकती है मदद\n\nइस रिपोर्ट के मुताबिक चीन ने अपनी डिजिटल करेंसी की शुरुआत मई 2020 में की थी। युवान के डिजिटल संस्करण को ई-सीएनवाई नाम से जाना गया है। पिछले दो साल में चीन के 23 प्रायोगिक क्षेत्रों के निवासी इस मुद्रा का इस्तेमाल कर रहे हैँ। ये मुद्रा चीनी बैंकों के अलावा अलीपे जैसे लोकप्रिय भुगतान प्लैटफॉर्म्स पर भी उपलब्ध है। बताया जाता है कि इस मुद्रा के जरिए 26 करोड़ से अधिक लोग 45 लाख स्टोर्स से खरीद-बिक्री कर रहे हैँ।\n\n\n\nअब चीनी विशेषज्ञ इस मुद्रा को लेकर ऊंची महत्त्वाकांक्षाएं जताने लगे हैं। फुदान यूनिवर्सिटी के विशेषज्ञ सुन लिजियान ने द इकॉनमिस्ट से बातचीत में दावा किया कि डिजिटल युवान दुनिया पर जारी डॉलर के वर्चस्व को तोड़ देगा। इस मुद्रा को लेकर अमेरिका में भी चिंता जताई गई है। वहां के हूवर इंस्टीट्यूशन की तरफ से हाल ही में प्रकाशित एक किताब में कहा गया है कि ई-सीएनवाई युवान को अंतरराष्ट्रीय मुद्रा का रूप देने में महत्त्वपूर्ण भूमिका निभा सकता है। किताब में कहा गया है- ‘यह संभव है कि जो देश अमेरिकी प्रतिबंधों को तोड़ना चाहते हैं, वे सीमापार भुगतान के लिए वैकल्पिक मुद्रा के रूप ई-सीएनवाई की संभावनाओं को तलाशना शुरू करें।\n\n\n\nचीनी वित्तीय पत्रिका काइक्सिन में छपी एक रिपोर्ट में बताया गया है कि चीन के भीतर ई-सीएनवाई का इस्तेमाल आसानी से हुआ है। लेकिन विशेषज्ञों के मुताबिक फिलहाल सीमापार भुगतान की मुद्रा के तौर पर यह ज्यादा सक्षम नहीं है। लेकिन जानकारों के मुताबिक यह अभी की बात है। चीन की तैयारियां सफल हुईं, तो भविष्य में सूरत बदल सकती है।",
    "चीन के साथ हुए समझौते में क्या भारत को झुकना पड़ा?- प्रेस रिव्यू": "चीन के साथ हुए समझौते में क्या भारत को झुकना पड़ा?- प्रेस रिव्यू\n\n17 सितंबर 2022\n\nइमेज स्रोत, ANI\n\nवास्तविक नियंत्रण रेखा यानी एलएसी पर भारत और चीन के बीच हुई डिसइंगेजमेंट की प्रक्रिया के दौरान अप्रैल 2020 से पहले की स्थिति बहाल करने की जगह चीन की 'बफ़र ज़ोन' की मांग मानने की सैन्य अधिकारियों ने निंदा की है.\n\nद टेलिग्राफ़ अख़बार अपनी ख़ास रिपोर्ट में लिखता है कि भारत और चीन ने गलवान घाटी, पैंगॉन्ग लेक और गोगरा की तरह ही हॉट स्प्रिंग्स में समान दूरी पर पीछे हटने पर सहमति जताई है और इसको 'नो पट्रोलिंग ज़ोन' घोषित किया है.\n\nअख़बार के मुताबिक़, इसका मतलब है कि चीनी सैनिक उस ज़मीन पर रहेंगे जिस जगह तक का भारत दावा करता रहा है, इसके साथ ही भारत ने अधिक क्षेत्र पर पट्रोलिंग (गश्त) के अपने अधिकार को छोड़ दिया है.\n\nद टेलिग्राफ़ अख़बार से सेना के एक पूर्व लेफ़्टिनेंट जनरल ने कहा, \"मोदी जी के नेतृत्व में यह एक न्यू इंडिया है जो चीनी आक्रामकता और बदमाशी के आगे हथियार डाल दे रहा है और भारतीय क्षेत्र में बिना सैनिकों वाला बफ़र ज़ोन बनाने की अनुमति दे रहा है. इस बफ़र ज़ोन का मतलब है कि और ज़मीन का नुक़सान.. क्योंकि डिसइंगेजमेंट समझौते के तहत भारत ने अपने ही उस क्षेत्र को छोड़ दिया है, जिस पर अब तक वो दावा करता आया था.\"\n\n\"उस तथाकथित ताक़त से भरे राष्ट्रवाद का क्या हुआ जो यह सरकार चुनावी भाषणों में दिखाती रही है? चीनी सेना हमारे क्षेत्र में आकर बैठी हुई है और हम इसे 'डिसइंगेजमेंट' कह रहे हैं. बीते दो सालों के दौरान हम भारत सरकार के पूरे आत्मसमर्पण और चीन को और ज़मीन सौंपने के गवाह बने हैं.\"\n\nइमेज स्रोत, Getty Images\n\nकहाँ-कहाँ लागू हुआ 'बफ़र ज़ोन'\n\nगलवान घाटी में 'बफ़र ज़ोन' 3 किलोमीटर, पैंगॉन्ग लेक 10 किलोमीटर और गोगरा और हॉट स्प्रिंग्स 3.5-3.5 किलोमीटर चौड़ा है. भारतीय सेना जो इन इलाक़ों में गश्त किया करती थी वो अब इस समझौते के तहत यह नहीं कर सकेगी.\n\nअख़बार से एक पूर्व ब्रिगेडियर ने कहा, \"एक शॉर्ट टर्म समाधान और इसे 'डिसइंगेजमेंट' कहने के बजाय भारत चीन से यह क्यों नहीं कह रहा है कि वो अपनी ओर का लाइन ऑफ़ एक्चुअल कंट्रोल उसे लौटाए.\"\n\nरक्षा मंत्रालय के एक अधिकारी ने अख़बार से कहा कि बफ़र ज़ोन और गश्त स्थगित करना अस्थायी है. उन्होंने कहा, \"भारत ने इन इलाक़ों पर अपना अधिकार नहीं छोड़ा है.\"\n\nहालांकि उन्होंने इस सवाल पर कोई टिप्पणी करने से इनकार कर दिया कि बफ़र ज़ोन कब तक जारी रहेगा इस पर कोई औपचारिक बयान क्यों नहीं आया है.\n\nएक रियाटर्ड मेजर जनरल ने अख़बार से कहा कि मई 2020 के बाद भारत के दावे वाले क्षेत्रों में चीन ने अतिक्रमण किया और इसका साफ़ मक़सद था कि वो नक़्शा बदले और उन इलाक़ों पर क़ब्ज़ा करे जो उसके रणनीतिक उद्देश्यों के लिए महत्वपूर्ण हैं.\n\nउन्होंने कहा, \"ये बफ़र ज़ोन मोर्चे पर एक नई यथास्थिति को दिखाते हैं. अप्रैल 2020 की यथास्थिति लागू करने को लेकर चीन प्रतिबद्ध नहीं है और वो भारत पर दबाव बना रहा है कि वो उसके अतिक्रमण के बाद तैयार बदली हुई सीमा को स्वीकार करे.\"\n\nउन्होंने कहा कि इस तरह के बफ़र ज़ोन बनाने के औचित्य पर भारत सरकार की चुप्पी है जहां पर भारत 1962 से गश्त कर रहा था, इसके देश की क्षेत्रीय संप्रभुता और अखंडता पर गंभीर प्रभाव होंगे.\n\nइमेज स्रोत, Getty Images\n\nभारत-चीन के बीच विवाद की जड़ क्यों है लद्दाख?\n\nअप्रैल 2020 में शुरू हुआ विवाद, जब चीन ने पूर्वी लद्दाख़ में विवादित एलएसी पर सैन्य मोर्चाबंदी की\n\nचीन ने भारत पर एलएसी पर निर्माण कार्य कराने का आरोप लगाया\n\nगलवान घाटी, पैंगोंग त्सो और गोगरा-हॉट स्प्रिंग्स जैसे इलाक़ों में दोनों देशों की सेनाएं आमने-सामने आईं\n\n15 जून को गतिरोध हिंसक हुआ. गलवान में हुए खूनी संघर्ष में 20 भारतीय सैनिकों की मौत हो गई\n\nबाद में चीन ने माना कि उसके भी चार सैनिक मरे, पर जानकारों के मुताबिक चीनी सैनिकों की मौत का आंकड़ा इससे कहीं ज़्यादा था\n\nफ़रवरी 2021 में दोनों देशों ने पैंगोंग त्सो के उत्तरी और दक्षिणी किनारे पर चरणबद्ध और समन्वित तरीके से तनाव को कम करने की घोषणा की\n\nदोनों देशों में गोगरा और हॉट स्प्रिंग्स, डेमचोक और डेपसांग जैसे इलाक़ों को लेकर भी विवाद है\n\nएलएसी पर भारत और चीन के बीच कई सालों से कम-से-कम 12 जगहों पर विवाद रहा है\n\nजून 2020 के बाद दोनों देशों के बीच कोर कमांडर स्तर पर 16 राउंड की बातचीत हो चुकी है\n\nताज़ा बयान इसी 16वें राउंड की बातचीत के बाद जारी किया गया है\n\nइमेज स्रोत, Getty Images\n\nमोदी सरकार के दावों पर उठते सवाल\n\nअख़बार लिखता है कि 'द वायर' न्यूज़ पोर्टल को दिए इंटरव्यू में पूर्व कर्नल अजय शुक्ला ने कहा है कि लद्दाख़ में कई जगहों पर डिसइंगेजमेंट की प्रक्रिया 'भारत के लिए हानिकारक' है.\n\nकर्नल शुक्ला ने कहा, \"बफ़र ज़ोन इस तरह से बना है कि भारत उन क्षेत्रों में गश्त नहीं कर सकता है जिन्हें भारत का माना जाता है और जहां पर पहले गश्त होती रही है.\"\n\nसाथ ही उन्होंने प्रधानमंत्री मोदी के बयान के 'बेहद हानिकारक' असर की भी बात की. 15 जून 2020 को गलवान घाटी में भारत और चीन के सैनिकों के बीच झड़प में 20 भारतीय जवान मारे गए थे जिसके चार दिन बाद पीएम मोदी ने कहा था कि किसी ने भी भारतीय क्षेत्र को न ही क़ब्ज़ा किया है और न ही कोई क़ब्ज़ा करने जा रहा है.\n\nइस बयान के बाद चीन ने किसी भी उल्लंघन से इनकार किया था और उसने उस पूरे ही क्षेत्र पर दावा किया जो उसके पास था.\n\nरणनीतिक रूप से महत्वपूर्ण डेपसांग प्लेन्स से चीनी सेना अभी भी पीछे नहीं हटी है. कहा जा रहा है कि भारत के दावे वाली सीमा रेखा से वो 18 किलोमीटर अंदर आ चुके हैं.\n\nऐसा अनुमान है कि भारत के दावे वाले रणनीतिक रूप से महत्वपूर्ण 1,000 स्क्वेयर किलोमीटर के क्षेत्र पर चीन क़ब्ज़ा कर चुका है.\n\nइमेज स्रोत, Getty Images\n\nसीएम की मौजूदगी में मंत्री ने सड़कों की आलोचना की\n\nराजस्थान के कैबिनेट मंत्री ने गुरुवार को मुख्यमंत्री अशोक गहलोत की मौजूदगी में राज्य की ख़राब सड़कों की आलोचना की.\n\nराजस्थान के पर्यटन मंत्री विश्वेंद्र सिंह ने मुख्यमंत्री अशोक गहलोत और पीडब्ल्यूडी मंत्री भजनलाल जाटव की मौजूदगी में ये बातें भरतपुर ज़िले में कहीं.\n\nउन्होंने भजनलाल जाटव से कहा कि इन सड़कों पर वो काम शुरू करें क्योंकि उन्हें रोज़ लोगों की 'गालियां सुननी पड़ती हैं.'\n\nगुजरात पाकिस्तान नहीं है: फडणवीस\n\nमहाराष्ट्र में वेदांता-फॉक्सकॉन डील को लेकर सियासी घमासान लगातार जारी है. सत्ता पक्ष और विपक्ष के बीच ज़ुबानी जंग चल रही है.\n\nअमर उजाला अख़बार लिखता है कि शुक्रवार को उप-मुख्यमंत्री देवेंद्र फडणवीस ने एनसीपी और शिवसेना पर करारा पलटवार किया और कहा कि 'इस परियोजना के गुजरात शिफ्ट होने के पीछे आपकी सुस्ती ज़िम्मेदार है. जब हम सरकार में आए तो गुजरात में परियोजना स्थापित करने का निर्णय लगभग अंतिम चरण में था. मतलब कि यह डील गुजरात के साथ पक्की हो चुकी थी.'\n\nफडणवीस ने कहा कि 'गुजरात पाकिस्तान नहीं है, हम दोनों राज्य भाई-भाई हैं. सभी राज्यों के बीच एक स्वस्थ प्रतियोगिता है. हम जल्द ही गुजरात, कर्नाटक, सभी से आगे निकलेंगे.'\n\nउन्होंने पिछली महाविकास अघाड़ी सरकार पर हमला बोलते हुए कहा कि 'आपके शासन के दौरान हम अपने पड़ोसी राज्य से पिछड़ गए.'\n\nइमेज स्रोत, PRASHANT PANDEY/BBC\n\nनिघासन कांड के अभियुक्तों पर लगेगा रासुका\n\nनिघासन कांड के सभी छह अभियुक्तों को 14 दिन की न्यायिक हिरासत में जेल भेज दिया गया है. इसके साथ ही पुलिस ने मामले की कार्रवाई तेज़ कर दी है.\n\nदैनिक जागरण अख़बार के मुताबिक़, पुलिस इन सभी अभियुक्तों पर जल्द ही रासुका (राष्ट्रीय सुरक्षा कानून) और गैंगस्टर एक्ट के तहत कार्रवाई करने की भी तैयारी में है.\n\nअपर पुलिस अधीक्षक अरुण कुमार सिंह ने बताया कि अभियुक्तों पर मामले की कार्रवाई गहनता के साथ की जा रही है, जो भी तथ्य सामने आएंगे उसी के अनुसार कार्रवाई होगी.\n\nनिघासन कांड को लेकर शासन-प्रशासन की संजीदगी लगातार तेज़ी पकड़ती जा रही है. इस मामले में शुक्रवार को सुबह ही पीड़ित मां के बैंक खाते में एससी-एसटी एक्ट के तहत मिलने वाली 8.25 लाख की पहली किस्त भेज दी गई है.",
    "China Taiwan Row: क्या करना चाहता है चीन? ताइवान के बॉर्डर पर PLA ने तैनात किए इतने वॉरशिप": "China Taiwan Row: अमेरिकी (USA) कांग्रेस प्रतिनिधि सभा की अध्यक्ष नैंसी पेलोसी (Nancy Pelosi) के दौरे के बाद से ही चीन (China) और ताइवान (Taiwan) के बीच विवाद कम होने का नाम नहीं ले रहा है. चीन की पीपुल्स लिबरेशन आर्मी (PLA) ताइवन जलडमरू मध्य में लगातार युद्धाभ्यास कर रही है. ताइवान का कहना है कि चीन लगातार उनकी सीमा में अतिक्रमण कर रहा है.\n\nताइवान के रक्षा मंत्रालय ने रविवार को बयान जारी करके कहा कि ताइवान की सेना ने उनकी सीमा में घुसे हुए 23 चीनी विमानों और आठ चीनी जहाजों को डिटेक्ट किया है. उन्होंने कहा कि वह लगातार हमारी सीमा का अतिक्रमण कर रहे हैं.\n\nक्या बोला पीएलए?\n\nचीन की सेना पीएलए से मिली जानकारी के अनुसार चीन के एक विमानवाहक पोत ने ताइवान के साथ तनाव के बीच पूरे युद्धक समूह के साथ दक्षिण चीन सागर में लड़ाकू अभ्यास किया जिसमें एक परमाणु ऊर्जा संचालित पनडुब्बी समेत नौसैनिक पोतों का बेड़ा शामिल था.\n\nपीएलए की नौसेना के दूसरे विमानवाहक पोत शेनदोंग ने हाल ही में दक्षिण चीन सागर में युद्धाभ्यास किया और यह चीन का पहला घरेलू विमानवाहक पोत है. सरकारी ग्लोबल टाइम्स की शुक्रवार की एक खबर के अनुसार विश्लेषकों का कहना है कि यह पोत समुद्री अभियानों के लिए तैयार हो रहा है.\n\nकिस जगह पर युद्धाभ्यास कर रहे हैं चीनी जहाज\n\nपीएलए के दक्षिण चीन सागर बेड़े की प्रेस विज्ञप्ति के हवाले से कहा गया कि शेनदोंग ने अपनी क्षमताओं का व्यापक परीक्षण करने के लिए दक्षिण चीन सागर में अज्ञात स्थान पर अभ्यास किया था. प्रेस विज्ञप्ति के अनुसार अभ्यास के दौरान शेनदोंग से जे-15 लड़ाकू विमानों ने उड़ान भरी और उस पर उतरे. उन्होंने समुद्री अभियानों के दौरान ईंधन भरे जाने का भी अभ्यास किया.\n\nविज्ञप्ति के साथ जारी एक वीडियो में देखा जा सकता है कि विमानवाहक पोत (Aircraft Carrier) ने एक समूह में अभ्यास किया जिसमें टाइप 055 नामक बड़ा विध्वंसक पोत, एक टाइप 054ए फ्रिगेट और एक टाइप 901 समग्र आपूर्ति जहाज शामिल था.\n\nJharkhand Politics: झारखंड के मंत्रियों की राज्यपाल से रिक्वेस्ट, 'जो भी निर्णय है उसे सार्वजनिक करें, हम स्वागत करेंगे'\n\nCongress President Election: 'राहुल गांधी को ही कांग्रेस का नेतृत्व करना चाहिए', मल्लिकार्जुन खड़गे का बड़ा बयान",
    "Russia on India-China Border Dispute: भारत-चीन सीमा विवाद पर रूस का बड़ा बयान, कहा- यह दोनों देशों का निजी मामला, हम नहीं देंगे दखल": "India-China Border Dispute: भारत-चीन के बीच के विवादों के सवाल पर अलीपोव ने कहा, “हम इस मामले में बहुत स्पष्ट रहे हैं कि यह भारत और चीन के बीच एक द्विपक्षीय मामला है. हम दोनों देशों के बीच द्विपक्षीय विवादों के समाधान में शामिल नहीं होना चाहते.”\n\nRussia on India-China Border Dispute: भारत और चीन के बीच चल रहे सीमा विवाद को लेकर रूस का बड़ा बयान आया है. भारत में रूसी राजदूत डेनिस अलीपोव (Denis Alipov) ने शुक्रवार को कहा कि भारत और चीन के बीच सीमा विवाद दोनों देशों के बीच का “द्विपक्षीय मामला” है और रूस इसमें दखल नहीं देना चाहता. उन्होंने इस मामले को लेकर अमेरिका के नेतृत्व वाले पश्चिमी देशों पर कटाक्ष करत हुए कहा कि इससे भारत और चीन के बीच विवाद को बढ़ावा मिल रहा है.\n\nAmazon और Flipkart सेल में खरीदना चाहते हैं TV? मिल रहा जबरदस्त डिस्काउंट, चेक ऑफर्स\n\nरूसी राजदूत का बयान\n\nभारत-चीन के बीच के विवादों के सवाल पर अलीपोव ने कहा, “हम इस मामले में बहुत स्पष्ट रहे हैं कि यह भारत और चीन के बीच एक द्विपक्षीय मामला है. हम दोनों देशों के बीच द्विपक्षीय विवादों के समाधान में शामिल नहीं होना चाहते. हम उन्हें केवल सीमा विवादों का एक त्वरित और शांतिपूर्ण समाधान खोजने के लिए प्रोत्साहित करते हैं. कुछ ऐसे देश हैं, जो हमारे विचार में भारत और चीन के बीच विवाद को बढ़ावा देते हैं.” रूस ने कहा कि वे चीन के साथ भारत के तनाव के को लेकर सचेत हैं.” अलीपोव ने कहा, “जयशंकर (विदेश मंत्री) ने दोहराया है कि एशिया का भविष्य भारत और चीन के बीच सहयोग में है, न कि दोनों के बीच टकराव में. और हम इस तरह के दृष्टिकोण के बहुत समर्थक हैं.” रूसी राजदूत की यह टिप्पणी हाल के वर्षों में रूस और चीन के बीच बढ़ते संबंधों और खासकर यूक्रेन पर आक्रमण के मद्देनजर अहम है.\n\nHow to Double Your Money : अपने पैसों को कैसे करें दोगुना? पर्सनल फाइनेंस के इन गोल्डन रूल्स में छिपा है सफलता का मंत्र\n\nहाल ही में फ्रांस के राष्ट्रपति ने यूनाइटेड नेशन में पीएम मोदी के रूस-यूक्रेन युद्ध पर दिए गए बयान को दोहराया था. वहीं फ्रांस के राष्ट्रपति के बयान पर रूसी राजदूत ने कहा, “आज का युग युद्ध का नहीं है.” उन्होंने कहा कि पश्चिमी नेताओं ने बयान का वही हिस्सा पढ़ा जो उनके अनुकूल हो. रूसी राजदूत ने कहा, “पश्चिमी नेताओं ने संयुक्त राष्ट्र महासभा में यूक्रेन पर प्रधानमंत्री (पीएम मोदी) की टिप्पणी का हवाला दिया, मेरे विचार से उस बातचीत के कुछ हिस्सों को आसानी से चुन लिया जो उनके अनुकूल हो और उस हिस्से को छोड़ दिया जो उन्हें पसंद नहीं है.”",
    "US Vs China: चीन का तकनीक में आगे निकलना होगा बेहद खतरनाक": "{\"_id\":\"6329b5850ba4680bc00cbc98\",\"slug\":\"us-vs-china-us-report-revealed-china-technology-advancement-could-be-dangerous-for-united-states\",\"type\":\"story\",\"status\":\"publish\",\"title_hn\":\"US Vs China: चीन का तकनीक में आगे निकलना होगा बेहद खतरनाक\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nUS Vs China: चीन का तकनीक में आगे निकलना होगा बेहद खतरनाक\n\nवर्ल्ड डेस्क, अमर उजाला, वाशिंगटन Published by: Published by: Harendra Chaudhary Updated Tue, 20 Sep 2022 06:14 PM IST\n\nसार US Vs China: अमेरिकी रिपोर्ट में सिफारिश की गई है कि उन खतरों को देखते हुए अमेरिका को अपने सार्वजनिक और निजी क्षेत्र के लिए एक मास्टर प्लान तैयार करना चाहिए। लेकिन अमेरिकी योजना चीन की कार्बन कॉपी नहीं होनी चाहिए...\n\nविज्ञापन\n\nख़बर सुनें\n\nख़बर सुनें\n\nअमेरिका ने अगर रणनीतिक क्षेत्रों में अपनी बढ़त बनाए रखने के उपायों में ताकत नहीं झोंकी, तो टेक्नोलॉजी के क्षेत्र में वह चीन से पिछड़ जाएगा। ये चेतावनी एक नई अध्ययन रिपोर्ट में दी गई है। यह अध्ययन अमेरिकी कांग्रेस (संसद) ने कराया है। अध्ययन के लिए उसने नेशनल सिक्योरिटी कमीशन ऑन आर्टिफिशियल इंटेलिजेंस (एनएससीएआई) का गठन किया था। आयोग ने अपनी रिपोर्ट को- मिड डिकेड चैलेंजेज टू नेशनल कॉम्पिटिटिवनेस- के नाम से जारी किया है। रिपोर्ट के आरंभिक हिस्से में उन खतरों का जिक्र किया गया है, जो आधुनिक तकनीक में चीन के आगे निकल जाने से अमेरिका के लिए पैदा होंगे। कहा गया है कि उस अवस्था में चीन का विश्व अर्थव्यवस्था पर दबदबा बना जाएगा और वह अगली पीढ़ियों की टेक्नोलॉजी को विकसित कर खरबों डॉलर कमाने में सक्षम हो जाएगा। रिपोर्ट में चेतावनी दी गई है कि उस अवस्था में चीन अपनी सफलता के आधार पर अपनी ‘तानाशाही व्यवस्था’ के बेहतर होने का दावा करेगा। इस कामयाबी के जरिए चीन अपने राजनीतिक मकसदों को पूरा करते हुए निगरानी तकनीक को दुनिया भर में फैलाएगा, जिससे व्यक्ति स्वतंत्रता के लिए खतरे पैदा होंगे। रिपोर्ट में सिफारिश की गई है कि उन खतरों को देखते हुए अमेरिका को अपने सार्वजनिक और निजी क्षेत्र के लिए एक मास्टर प्लान तैयार करना चाहिए। लेकिन अमेरिकी योजना चीन की कार्बन कॉपी नहीं होनी चाहिए। अमेरिकी योजना ‘राज्य-केंद्रित तानाशाही मॉडल’ पर आधारित नहीं होनी चाहिए। रिपोर्ट में कहा गया है कि अमेरिका को आर्टिफिशियल इंटेलिजेंस का इस्तेमाल अपने विकास को स्वरूप देने में करना चाहिए। उसे अपने सहयोगी देशों के साथ मिल कर तकनीक का वैकल्पिक मॉडल दुनिया के सामने रखना चाहिए, जिससे यह संदेश जाए कि बिना तानाशाही व्यवस्था को अपनाए भी देश सफल और समृद्ध हो सकते हैं। वेबसाइट एशिया टाइम्स में छपी एक रिपोर्ट के मुताबिक आलोचकों ने इस रिपोर्ट के निष्कर्षों को ‘शीत युद्ध की सोच’ से प्रेरित बताया है। उन्होंने कहा है कि रिपोर्ट में जो बाइडन प्रशासन की विचारधारा को दोहरा दिया गया है, जिसमें मौजूदा दुनिया को लोकतंत्र बनाम तानाशाही के टकराव के रूप में पेश किया जाता है। इस रिपोर्ट में विशेषज्ञ माइकल स्वाइन के 2021 में मशहूर अमेरिकी पत्रिका फॉरेन पॉलिसी में छपे एक लेख का हवाला भी दिया गया है। स्वाइन ने उस लेख में कहा थ कि चीन सैनिक ताकत के जरिए तब तक अमेरिका को नुकसान नहीं पहुंचा सकता, जब तक उसने खुद को भी नष्ट करने का मन ना बना लिया हो। इसकी वजह परमाणु और परंपरागत हथियारों के मामले में अमेरिका की भारी बढ़त है। उन्होंने कहा था कि इसलिए चीन की तकनीकी प्रगति से भयभीत होने का कोई ठोस आधार नहीं है। एशिया टाइम्स ने चीनी मामलों के विशेषज्ञ प्रोफेसर बाओगांग का यह कहते हवाला दिया है कि तानाशाही बनाम लोकतंत्र के कथानक पर जरूरत से ज्यादा जोर देकर अमेरिका तमाम देशों को अमेरिका या चीन में से किसी एक को चुनने के लिए मजबूर कर रहा है। ये नजरिया दुनिया के हित में नहीं है। लेकिन एनएससीएआई की रिपोर्ट इस निष्कर्ष के साथ खत्म हुई है- ‘क्या अमेरिका चुनौती के अनुरूप तैयारी दिखा कर अपनी संभावनाओं को साकार करेगा, इस प्रश्न के उत्तर से ही यह तय होगा कि 21वीं सदी में विजेता कौन रहेगा।’",
    "South China Sea: दक्षिणी चीन सागर में अंडरवाटर ड्रोन तैनात करने की तैयारी में चीन": "चीन आगे चलकर अपने ड्रोन का बेड़ा बढ़ा सकता है। एशिया टाइम्स की पूर्व की रिपोर्ट के अनुसार एक्सएलयूयूवी की तैनाती के लिए दक्षिण चीन सागर एकदम उपयुक्त है क्योंकि उथले जल में यह उस तरह मारक नहीं है।\n\nबीजिंग, एजेंसी। दक्षिण चीन सागर में इन दिनों चीनी गतिविधियां शुरू हो गईं हैं। ऐसी खबरें हैं कि चीन की ओर से सागर के अथाह पानी के भीतर ड्रोनों को लगाया जाएगा। नए सैटेलाइट चित्रों ने संकेत दिया है कि दक्षिण चीन सागर में चीन बड़े पैमाने पर अंडरवाटर ड्रोन तैनात करने की तैयारी कर रहा है। हालांकि, उसका ऐसा करने का इरादा स्पष्ट नहीं हो सका है। एशिया टाइम्स की रिपोर्ट के अनुसार, हैनन द्वीप के सान्या नेवल बेस पर सैटेलाइट चित्रों में दिखाई दिया है कि दो बड़े आकार के चालक रहित दो अंडरवाटर वाहन (एक्सएलयूयूवी) तैनात हैं।\n\nछोटी पनडुब्बियों का बना रखा है बेस\n\nभौगोलिक रूप से यह स्थल दक्षिण चीन सागर के एकदम पास है। रिपोर्ट के अनुसार, ये दोनों वाहन मार्च-अप्रैल, 2021 से ही यहां मौजूद थे, लेकिन सैटेलाइट चित्रों से अब पता चला है। इसके साथ यह भी कहा जा रहा है कि दोनों एक्सएलयूयूवी को ऐसे क्षेत्र के पास देखा गया है जहां चीन ने पहले से छोटी पनडुब्बियों का बेस बना रखा है। इससे संकेत मिलता है कि इन्हें यहां ट्रायल या परीक्षण के लिए रखा गया है।\n\n16 मीटर लंबा है अंडरवाटर ड्रोन\n\nरक्षा विश्लेषक एचआइ सुटन बताते हैं कि अंडरवाटर वाहन 16 मीटर लंबा और दो मीटर चौड़ा है। इसके प्रयोग को लेकर वह विस्तार से बताते हैं कि यह जासूसी व निगरानी करने में सक्षम है। इसका उपयोग बारूदी सुरंग बिछाने, पंडुब्बियों के विरुद्ध जंग व विशेष अभियानों में किया जा सकता है। चीन आगे चलकर अपने ड्रोन का बेड़ा बढ़ा सकता है। एशिया टाइम्स की पूर्व की रिपोर्ट के अनुसार, एक्सएलयूयूवी की तैनाती के लिए दक्षिण चीन सागर एकदम उपयुक्त है, क्योंकि उथले जल में यह उस तरह मारक नहीं है।\n\nएक बार फिर दस्तक दे सकती है कोरोना महामारी, यूरोप को EMA ने किया अलर्ट\n\nताइवान पर बाइडन के बयान से भड़का चीन, कहा- बांटने की किसी भी कोशिश को नहीं करेंगे बर्दाश्त",
    "US China Tension: अमेरिकी युद्धपोत के ऊपर चीनी लड़ाकू विमान ने भरी उड़ान, तस्वीर दिखा बाइडेन को चिढ़ा रहा ड्रैगन": "मेरिकी युद्धपोत के ऊपर से उड़ान भर रहे लड़ाकू विमान की पहचान चीनी नौसेना के जे-15 के तौर पर हुई है। जे-15 चीनी एयरक्राफ्ट कैरियर से उड़ान भरने वाला लड़ाकू विमान है। ऐसे में माना जा रहा है कि यह घटना चीन की मुख्य भूमि से काफी दूर दक्षिण या पूर्वी चीन सागर की हो सकती है। वर्तमान में चीनी नौसेना के पास दो एयरक्राफ्ट कैरियर ऑपरेशनल हैं।",
    "China Earthquake: चीन के सिचुआन में भूकंप से मची तबाही, मरने वालों की संख्या बढ़कर हुई 74": "China Earthquake: चीन के सिचुआन में भूकंप से मची तबाही, मरने वालों की संख्या बढ़कर हुई 74\n\nचीनी राष्ट्रपति शी जिनपिंग ने लुडिंग काउंटी में 6.8 तीव्रता के भूकंप के बाद लोगों की जान बचाने और हताहतों की संख्या को कम करने के लिए हर संभव राहत प्रयासों का अनुरोध किया। इस आपदा के कारण अभी तक 74 लोगों की मौत हो चुकी है।\n\nबीजिंग, एजेंसी। चीन के सिचुआन प्रांत में सोमवार को आए भूकंप में मरने वालों की संख्या अब 74 पहुंच गई है। समाचार एजेंसी सिन्हुआ के अनुसार, गांजी के बचाव मुख्यालय ने कहा कि गंजी में मंगलवार रात 9 बजे तक 40 लोग मारे गए, 14 लापता हैं और 170 घायल हो गए। एक्सप्रेसवे टोल बूथों ने भूकंप राहत के लिए 700 से अधिक विशेष चैनल खोले है। चेंगदू-लुडिंग एक्सप्रेसवे के साथ सभी सेवा क्षेत्रों को महामारी की रोकथाम की आपूर्ति, तेल उत्पादों, खाद्य सामग्री और अन्य आपातकालीन आपूर्ति के साथ पूरी तरह से स्टाक किया गया है।\n\nसिचुआन में बिजली की आपूर्ति हुई बहाल\n\nपीपुल्स लिबरेशन आर्मी के 1,900 से अधिक अधिकारी, सशस्त्र पुलिस और सैनिक भूकंप प्रभावित क्षेत्र में पहुंचे और खोज में शामिल हुए है। भूकंप के परिणामस्वरूप, प्रांत में बिजली की आपूर्ति काट दी गई थी, हालांकि, राज्य ग्रिड सिचुआन इलेक्ट्रिक पावर कंपनी ने कहा कि भूकंप प्रभावित इलाके में करीब 22,000 घरों को रात भर की आपातकालीन मरम्मत के बाद बिजली की आपूर्ति को बहाल कर दिया गया है।\n\nग्लोबल टाइम्स ने बताया कि चीनी राष्ट्रपति शी जिनपिंग ने लुडिंग काउंटी में 6.8 तीव्रता के भूकंप के बाद लोगों की जान बचाने और हताहतों की संख्या को कम करने के लिए हर संभव राहत प्रयासों का अनुरोध किया। चीन की रेड क्रास सोसाइटी ने 320 टेंट, 2,200 राहत पैकेज, 1,200 रजाई और 300 फोल्डिंग बेड वाली राहत सामग्री के पहले बैच के साथ स्तर- III आपातकालीन प्रतिक्रिया शुरू की है, जो प्रभावित क्षेत्र में भेजी गई है।\n\nरेड क्रास ने भी बचाव कार्य में लिया भाग\n\nरेड क्रास ने राहत और बचाव कार्य में मदद के लिए वहां एक कार्यदल भी भेजा है। सिचुआन प्रांत ने भूकंप के लिए आपातकालीन प्रतिक्रिया के दूसरे उच्चतम स्तर को सक्रिय कर दिया है और अधिक बचाव बल क्षेत्र में पहुंच रहे हैं। चाइना अर्थक्वेक नेटवर्क्स सेंटर (सीईएनसी) के अनुसार, सोमवार दोपहर 12:52 बजे भूकंप ने लुडिंग काउंटी को झटका दिया ।\n\nभूकंप का केंद्र लुडिंग की काउंटी सीट से 39 किमी दूर है और भूकंप के केंद्र के आसपास 5 किमी की सीमा के भीतर कई गांव हैं। भूकंप के झटके सिचुआन की राजधानी चेंगदू में महसूस किए गए , जो भूकंप के केंद्र से 226 किमी दूर है। भूकंप प्रांतीय राजधानी चेंगदू में भी महसूस किया गया था।",
    "China -Taiwan Tension: चालबाज चीन से निपटने के लिए ताइवान के सैन्य प्रशिक्षण में हिस्सा ले रहे लोग": "China -Taiwan Tension: चालबाज चीन से निपटने के लिए ताइवान के सैन्य प्रशिक्षण में हिस्सा ले रहे लोग\n\nChina -Taiwan Tension लोग बड़ी संख्या में ताइवान के न्यू ताइपे शहर में पोलर लाइट ट्रेनिंग नाम के एक निजी नागरिक प्रशिक्षण संगठन में सैन्य अभ्यास की बारीकियां सीख रहे हैं। इस दौरान वह एयर सॉफ्ट गन से निशानेबाजी कर रहे हैं।\n\nताइपे, एजेंसी। China -Taiwan Tension: ताइवान और चीन के बीच लगातार तनाव जारी है। इस बीच, अमेरिका ने एलान किया है कि वो ताइवान को 1.1 बिलियन डॉलर यानी करीब 8768 करोड़ रुपये के हथियार देगा। अमेरिका की इस मदद से ताइवान की सुरक्षा प्रणाली मजबूत होगी। इस बात पर चीन पूरी तरह से भड़क गया है। वहीं, दूसरी ओर चीन से मुकाबला करने के लिए ताइवान अपनी मुहिम में लगा हुआ है। समाचार एजेंसी एपी के अनुसार ताइवान की सेना में शामिल एक पूर्व कप्तान क्रिस चेन (Chris Chen) लोगों को सैन्य प्रशिक्षण दे रहे हैं। चीनी आक्रमण को रोकने व उससे बचने लिए क्रिस चेन ताइवान के प्रयासों में लगे हुए हैं।\n\nएयर सॉफ्ट गन से ताइवान के लोग सीख रहे निशानेबाजी\n\nलोग बड़ी संख्या में ताइवान के न्यू ताइपे शहर में पोलर लाइट ट्रेनिंग नाम के एक निजी नागरिक प्रशिक्षण संगठन में सैन्य अभ्यास की बारीकियां सीख रहे हैं। इस दौरान वह एयर सॉफ्ट गन से निशानेबाजी कर रहे हैं।\n\nविशेषज्ञों ने कहा कि नागरिक रक्षा और रिजर्व बलों का एक महत्वपूर्ण निवारक प्रभाव है, जो संभावित हमलावर को दर्शाता है कि आक्रमण के जोखिम अधिक हैं।\n\nताइवान की सेना में हैं करीब दो लाख सैनिक\n\nअमेरिकी हाउस स्पीकर नैन्सी पेलोसी की ताइवान की यात्रा को लेकर दोनों देशों के बीच टकराव का माहौल है। इस बीच, ताइवाने के विशेषज्ञों ने कहा कि नागरिक रक्षा और रिजर्व बल ताइपे के लिए बेहद महत्वपूर्ण हैं। ताइवान के पास अपनी 188,000 सैनिकों वाली सेना है। इसमें 90 प्रतिशत स्वयंसेवक हैं और 10 प्रतिशत पुरुष अपनी चार महीने की अनिवार्य सैन्य सेवा कर रहे हैं।\n\nताइवान में रिजर्व सिस्टम की लंबे समय से आलोचना की जाती रही है। पूर्व कप्तान चेन जैसे कई लोगों ने महसूस किया था कि ज्यादातर पूर्व सैनिकों के लिए सात दिनों का प्रशिक्षण समय की बर्बादी थी, जिसने उन्हें पर्याप्त रूप से तैयार नहीं किया गया।",
    "चीन ने कोविड नीति लागू करने के लिए कड़े कदम उठाए: तिब्बती प्रशासन": "धर्मशाला, तिब्बत में बढ़ते कोविड -19 मामलों के मद्देनजर, चीन अपनी शून्य-कोविड नीति को लागू करने के लिए कठोर उपायों को अपनाने के लिए आगे बढ़ा, जो स्पष्ट रूप से अच्छे से अधिक नुकसान पहुंचा रहा है, केंद्रीय तिब्बती प्रशासन (सीटीए) ने सोमवार को कहा, एक अनुमानित 53,076 लोग अलगाव केंद्रों में रहते हैं।\n\nतिब्बत में महामारी के प्रकोप का कुप्रबंधन केवल बीजिंग के विफल कोविड-नीति कार्यान्वयन को उजागर करता है जिसके परिणामस्वरूप तिब्बती जीवन को खतरा है।इसने कहा कि प्रकोप को रोकने में खुद को एक रोल मॉडल के रूप में पेश करने के प्रयास में, चीन चिकित्सा सहायता की आवश्यकता वाले तिब्बतियों की सुरक्षा और सुरक्षा की पूरी तरह से अवहेलना कर रहा है और कई लोगों द्वारा ऑनलाइन रिपोर्ट और उजागर होने वाली गंभीर लॉकडाउन स्थितियों से इसका सबूत है। तिब्बतियों को प्रभावित किया।\n\nहिमाचल प्रदेश के इस हिल स्टेशन में मुख्यालय वाले सीटीए के अनुसार, तिब्बतियों ने भीड़-भाड़ वाली संगरोध सुविधाओं, भोजन की कमी, चिकित्सा आपूर्ति की कमी और अस्वच्छ रहने की स्थिति के बारे में शिकायत की।कुछ तिब्बतियों ने स्थिति की तुलना एक कैदी से भी बदतर स्थिति से की और एक अन्य तिब्बती को कोविड लॉकडाउन के तहत भयानक जीवन स्थिति का विरोध करने के लिए पीटा गया।\n\nसीटीए के प्रवक्ता तेनज़िन लेक्षय ने कहा, \"चीन ने सार्वजनिक रूप से इस साल 8 अगस्त को तिब्बत में पहले कोविड के प्रकोप की सूचना दी थी, जिसमें ल्हासा और नगारी में कोविड के 22 मामले सामने आए थे।\"\n\n\"2020 की शुरुआत से टीएआर में शून्य-कोविड नीति की बार-बार सार्वजनिक घोषणाओं के बाद तिब्बत में कोविड का यह पहला आधिकारिक प्रवेश है।\n\n\"सप्ताह के भीतर, कम से कम 3,627 लोगों ने कथित तौर पर सकारात्मक परीक्षण किया था जो तेजी से वृद्धि का संकेत देता है। ल्हासा, शिगात्से और नगारी में सख्त सरकार द्वारा लगाए गए लॉकडाउन जल्द ही लागू किए गए थे, क्योंकि नागचू, चमडो, ल्होका, और आस-पास के इलाकों से सकारात्मक मामलों की खबरें आई थीं। निंगत्री।\n\nप्रवक्ता ने कहा, \"वर्तमान में, अनुमानित 53,076 लोग अकेले टीएआर में अलगाव केंद्रों में रहते हैं।\"",
    "चीन में कोरोना का कहर, चेंगदू में बढ़ाया गया लाकडाउन; जानिए- क्‍या है भारत की स्थिति": "चीन के दक्षिणी-पश्चिमी प्रांत सिचुआन की राजधानी चेंगदू में गुरुवार को अधिकांश जिलों में लाकडाउन को बढ़ा दिया है। यहां कोरोना वायरस संक्रमण के मामले थमने का नाम नहीं ले रहे हैं। भारत की बात करें तो बीते 24 घंटों में कोरोना के 6 हजार 395 मामले सामने आए हैं।\n\nबीजिंग, एजेंसी। कोरोना वायरस संक्रमण (Coronavirus) की शुरुआत चीन से हुई थी और अभी तक वो इस महामारी की चपेट से बाहर नहीं आ पाया है। चीन के दक्षिणी-पश्चिमी प्रांत सिचुआन की राजधानी चेंगदू में गुरुवार को अधिकांश जिलों में लाकडाउन को बढ़ा दिया है। यहां कोरोना वायरस संक्रमण के मामले थमने का नाम नहीं ले रहे हैं। उम्‍मीद है कि लाकडाउन को आगे बढ़ाने से 2 करोड़ से ज्‍यादा लोगों में COVID-19 संक्रमण को आगे बढ़ने से रोका जा सकेगा।\n\nस्‍थानीय प्रशासन ने बताया कि बुधवार को कोरोना वायरस संक्रमण के 116 मामले दर्ज किए गए, जो एक दिन पहले दर्ज हुए 121 मामलों से कम हैं। ऐसे में उम्‍मीद की जा रही थी कि बुधवार को लाकडाउन हटा दिया जाएगा, लेकिन ऐसा नहीं हुआ। स्‍थानीय अधिकारियों ने बताया कि अभी संक्रमण के फैलने का खतरा बना हुआ है। ऐसे में लोगों की सुरक्षा को ध्‍यान में रखते हुए लाकडाउन न हटाने का निर्णय लिया गया है।\n\nभारत की बात करें, तो बीते 24 घंटों में कोरोना वायरस संक्रमण के 6 हजार 395 मामले सामने आए हैं। भारत में कोरोना संक्रमण की स्थिति काबू में है। पिछले काफी दिनों से कोरोना संक्रमण के मामले 10 हजार से कम दर्ज हो रहे हैं। संक्रमित लोगों की मौत के मामले भी बेहद कम हैं। ऐसे में यहां लाकडाउन की कोई संभावना नहीं है।\n\nचेंगदू के स्‍वास्‍थ्‍य विभाग के अधिकारियों ने बताया कि लाकडाउन के दौरान सभी लोगों को कोरोना टेस्‍ट प्रतिदिन किया जा रहा है। हालांकि, इस दौरान अधिकारियों ने ये नहीं बताया कि लाकडाउन कब हटने की उम्‍मीद है। अधिकारियों ने बताया कि लोगों को कड़ी निगरानी में रखा जा रहा है। इस दौरान लोगों को लगातार टेस्‍ट किया जा रहा है। 9 सितंबर से 11 सितंबर के बीच फिर बड़े स्‍तर पर लाकडाउन के दौरान लोगों की जांच की जाएगी।\n\nबता दें कि चेंगदू शहर में संक्रमण फैलने के कारण पिछले सोमवार से 90 प्रतिशन उड़ानों को 'चेंगदू शुआंगली एयरपोर्ट' से रद कर दिया गया था। चीन इस साल बेहद संक्रामक कोरोना के ओमिक्रोन वेरिएंट के संक्रमण को रोकने के लिए संघर्ष कर रहा है। इस दौरान कई शहरों पर विभिन्न स्‍तर से लाकडाउन लागू कर रहा है। अप्रैल और मई में दो महीने के लिए शंघाई में लाकडाउन लगाया गया था। शंघाई भी उन तथाकथित 'डायनेमिक जीरो-कोविड नीति' से प्रभावित होने वाले प्रमुख शहरों में से एक है, जहां संक्रमण को पूरी तरह से खत्‍म करने के लिए हरसंभव प्रयास किए जा रहे हैं।",
    "यूरोपीय कंपनियों का चीन से हो रहा मोहभंग, क्या इंडिया इस मौके का फायदा उठा पाएगा?": "देश को कोरोना मुक्त (Covid Zero) करने पर बहुत ज्यादा फोकस चीन (China Government) के लिए महंगा पड़ सकता है। इससे इकोनॉमी की अनदेखी हो रही है। इस वजह से यूरोपीय कंपनियों के बीच इनवेस्टमेंट के लिहाज से चीन का अट्रैक्शन घट रहा है। यूरोपियन यूनियन चैंबर ऑफ कॉमर्स (European Union Chamber of Commerce) ने अपनी रिपोर्ट में यह बात कही है। उसने चीन की सरकार को रिफॉर्म पर ज्यादा ध्यान देने की भी सलाह दी है।\n\nचैंबर के प्रेसिडेंट Joerg Wuttke ने कहा, \"इंडस्ट्री से जुड़े लोग यहां बिजनेस करने के लिए आए हैं। लेकिन हम देख रहे हैं कि विचारधारा की वजह से मार्केट सिकुड़ रहा है। विचारधार इकोनॉमी पर भारी पड़ रही है।\" उन्होंने इसके कई उदाहरण दिए। इनमें खर्च बढ़ने के बावजूद कोविड को लेकर ज्यादा फोकस, टेक्नोलॉजी कंपनियों के खिलाफ कड़े कदम और पिछले साल हुई बिजली की कमी शामिल हैं।\n\nइस रिपोर्ट में कहा गया है कि चीन ने 'Covid Zero' की पॉलिसी अपनाई है। इस पॉलिसी को लागू करने के तरीकों की वजह से यूरोपीय कंपनियों को दिक्कत हो रही है। इससे विदेशी और चाइनीज टैलेंट को अट्रैक्ट करने में भी परेशानी आ रही है। चीन में बिजनेस करने वाली यूरोपीय कंपनियों का कामकाज अलग-थलग पड़ गया है, क्योंकि उनके स्टाफ अपनी जरूरत के हिसाब से ट्रैवल नहीं कर सकते।\n\nयूरोपीय कंपनियों को यह चिंता सता रही है कि चीन सरकार कब अपनी वायरस कंट्रोल पॉलिसी बंद करेगी और इंटरनेशनल बॉर्डर्स को खोलेगी। Wuttke का मानना है कि अगले साल की दूसरी छमाही में ऐसा हो सकता है। उन्होंने चीन में हर्ड इम्यूनिटी की कमी और बुजुर्गों में वैक्सीनेशन की कम दर को इकोनॉमी ओपन करने में देरी का कारण बताया।\n\nचैंबर की रिपोर्ट में कहा गया है कि FDI घट रहा है। इस ट्रेंड के जल्द बदलने की उम्मीद नहीं है, क्योंकि यूरोपीय कंपनियों के एग्जिक्यूटिव्स को चीन आने और यहां से बाहर जाने की इजाजत नहीं है। यह ग्रीनफील्ड प्रोजेक्ट्स के लिए बहुत बड़ी समस्या है।",
    "China-Taiwan Conflict: अमेरिका और चीन के बीच बढ़ते टकराव ने नींद उड़ा दी है आसियान की": "{\"_id\":\"6310921317aac8351213683b\",\"slug\":\"china-taiwan-conflict-tension-between-us-and-china-make-worried-to-asean-countries\",\"type\":\"story\",\"status\":\"publish\",\"title_hn\":\"China-Taiwan Conflict: अमेरिका और चीन के बीच बढ़ते टकराव ने नींद उड़ा दी है आसियान की\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nChina-Taiwan Conflict: अमेरिका और चीन के बीच बढ़ते टकराव ने नींद उड़ा दी है आसियान की\n\nवर्ल्ड डेस्क, अमर उजाला, सिंगापुर Published by: Published by: Harendra Chaudhary Updated Thu, 01 Sep 2022 05:57 PM IST\n\nसार China-Taiwan Conflict: आसियान को सबसे ज्यादा चिंता इस बात से है कि युद्ध होने पर पश्चिमी देश निश्चित रूप से चीन पर सख्त प्रतिबंध लगा देंगे। अधिक संभावना है कि तब चीन को अंतरराष्ट्रीय भुगतान के सिस्टम स्विफ्ट से बाहर कर दिया जाए। उससे आसियान क्षेत्र की सारी अर्थव्यवस्था अस्त-व्यस्त हो जाएगी...\n\nविज्ञापन\n\nख़बर सुनें\n\nख़बर सुनें\n\nताइवान के आसपास बढ़ते तनाव ने दक्षिण-पूर्व एशियाई देशों की चिंता बढ़ा दी है। मीडिया रिपोर्टों के मुताबिक ये देश इस क्षेत्र के अमेरिका और चीन के बीच टकराव का स्थल बनने को लेकर गहरी आशंका में हैं। ताइवान को लेकर टकराव पिछले महीने के आरंभ में अमेरिका के हाउस ऑफ रिप्रजेंटेटिव की स्पीकर नैंसी पेलोसी की ताइवान यात्रा के बाद से बढ़ता चला गया है। विश्लेषकों के मुताबिक दक्षिण-पूर्व एशिया में एक खेमा अभी भी ऐसा है, जिसकी राय में इस टकराव के असर को काबू में रखना संभव है। इंडोनेशिया के वित्त मंत्रालय में राजकोषीय नीति एजेंसी के प्रमुख फेबरियो काकारिबू ने कहा है कि ताइवान संकट का वित्तीय ‘सीमित’ प्रभाव ही होगा। लेकिन कई कुछ दूसरे नेताओं ने युद्ध के गंभीर परिणामों की चेतावनी दी है। मलेशिया के पूर्व प्रधानमंत्री महातिर मोहम्मद ने आरोप लगाया है कि अमेरिका ताइवान मामले में युद्ध भड़काने की कोशिश कर रहा है। सिंगापुर के विदेश मंत्री विवान बालाकृष्णन ने कहा है- ‘यह पूरी दुनिया के लिए खतरनाक क्षण है।’ उन्होंने कहा कि अमेरिका और चीन के संबंधों के पूरी टूट जाने का मतलब होगा ऊंची महंगाई और सप्लाई चेन में नई रुकावटें। इससे दुनिया और बाधित और खतरनाक जगह बन जाएगी। पेलोसी की यात्रा के बाद दक्षिण पूर्व एशियाई देशों के संगठन आसियान के विदेश मंत्रियों की एक बैठक कंबोडिया की राजधानी नॉम पेन्ह में हुई थी। उसमें सभी पक्षों से संयम दिखाने और भड़काऊ कदमों से बचने की अपील की गई थी। विश्लेषकों के मुताबिक आसियान की यह चिंता वाजिब है। अगर ताइवान को लेकर युद्ध हुआ, तो इसका दक्षिण-पूर्व एशिया के लिए विनाशकारी असर होगा। इस इलाके से होने वाला लगभग सारा आयात और निर्यात ताइवान जलमडरूमध्य के रास्ते होता है। युद्ध की स्थिति में ये मार्ग बंद हो जाएगा। इसके अलावा ताइवान आसियान देशों को हर साल लगभग 70 बिलियन डॉलर का निर्यात करता है। इस पर भी युद्ध का प्रभाव होगा। वैसे आसियान को सबसे ज्यादा चिंता इस बात से है कि युद्ध होने पर पश्चिमी देश निश्चित रूप से चीन पर सख्त प्रतिबंध लगा देंगे। अधिक संभावना है कि तब चीन को अंतरराष्ट्रीय भुगतान के सिस्टम स्विफ्ट से बाहर कर दिया जाए। उससे आसियान क्षेत्र की सारी अर्थव्यवस्था अस्त-व्यस्त हो जाएगी। चीन आसियान का सबसे बड़ा व्यापार पार्टनर है। समझा जाता है कि अमेरिका और चीन में युद्ध हुआ तो वह निश्चित रूप से कई देशों तक फैल जाएगा। दक्षिण कोरिया, जापान और फिलीपींस जैसे देशों में अमेरिकी सैनिक अड्डे हैं। अमेरिका निश्चित रूप से उन अड्डों का इस्तेमाल करेगा। उस सूरत में इन देशों को चीन अपना दुश्मन घोषित कर देगा। विश्लेषकों के मुताबिक मलेशिया और वियतनाम भी दक्षिण चीन सागर के इतने करीब हैं कि युद्ध के असर से वे खुद को नहीं बचा पाएंगे। एक राय यह है कि अगर अमेरिका ताइवान पर कब्जा करने से चीन को नहीं रोक पाया, तो इस क्षेत्र के तमाम देशों का उसकी क्षमता में भरोसा चूक जाएगा। उसका बहुत ही दूरगामी असर इस क्षेत्र की सुरक्षा व्यवस्था पर होगा। दक्षिण-पूर्व एशिया के देश उतनी बड़ी उथल-पुथल को झेल पाने के लिए अभी तैयार नहीं हैं।",
    "चीन में तेजी से बढ़ रही बुजुर्गों की आबादी, 2035 तक 60 साल की उम्र वाले 40 करोड़ लोग होंगे": "China Severe Ageing Phase: चीन में बुजुर्गों की आबादी (Old Age Population In China) तेजी से बढ़ रही है. साल 2035 तक 60 साल की उम्र वाले 40 करोड़ लोग चीन में होंगे. दुनिया के सबसे अधिक आबादी वाले देश के लिए कई चुनौतियां हैं. एक शीर्ष स्वास्थ्य अधिकारी ने मंगलवार को कहा कि चीन तेजी से बूढ़ा हो रहा है और 60 वर्ष और उससे अधिक की आयु के लोगों की संख्या लगातार बढ़ रही है और इस साल के अंत तक ये 26.7 करोड़ तक पहुंच जाएगी. ये कुल आबादी का 18.9 प्रतिशत है.\n\nस्वास्थ्य अधिकारी ने बताया कि अनुमान है कि 2025 तक बुजुर्गों की आबादी 30 करोड़ से ऊपर होगी और 2035 तक 40 करोड़ होगी. राष्ट्रीय स्वास्थ्य आयोग के उम्र बढ़ने और स्वास्थ्य विभाग के निदेशक वांग हैडोंग ने कहा कि चीन तेजी से बूढ़ा हो रहा है.\n\nअधिकारी ने कहा कि चीन की वरिष्ठ आबादी का आकार और कुल जनसंख्या के अनुपात में इसकी संख्या 2050 के आसपास चरम पर पहुंचने की उम्मीद है. ये सार्वजनिक सेवाओं के प्रावधान और राष्ट्रीय सामाजिक सुरक्षा प्रणाली के लिए बड़ी चुनौतियां हैं.\n\nबर्थ रेट लगातार 5वें वर्ष गिरा\n\nबता दें कि चीन की जनसंख्या पिछले साल 50 लाख से भी कम बढ़कर 141.26 करोड़ हो गई, क्योंकि जन्म दर लगातार पांचवें वर्ष गिरा है. इससे एक जनसांख्यिकीय संकट और दुनिया की दूसरी सबसे बड़ी अर्थव्यवस्था पर इसके प्रतिकूल प्रभाव का डर पैदा हो गया है.\n\nचीन ने तीन बच्चों की नीति को दी हरी झंडी\n\nजनसांख्यिकीय संकट को बड़े पैमाने पर दशकों पुरानी एक बच्चे की नीति के लिए जिम्मेदार ठहराया गया है, जिसे 2016 में खत्म कर दिया गया था. इसके बाद चीन ने सभी जोड़ों को दो बच्चे पैदा करने की अनुमति दी थी. पिछले साल चीन ने एक संशोधित जनसंख्या और परिवार नियोजन कानून पारित किया, जिसमें चीनी जोड़ों को तीन बच्चे पैदा करने की अनुमति दी गई.\n\nये भी पढ़ें- Russia: पश्चिमी देश बर्बाद करने में लगा, मोर्चे पर भेजे जाएंगे 3 लाख रिजर्व सैनिक, राष्ट्र के नाम संबोधन में पुतिन की हुंकार\n\nये भी पढ़ें- US On PM Modi: समरकंद में पीएम मोदी के बयान का अमेरिका ने किया स्वागत, रूस से कहा था ये युद्ध का दौर नहीं",
    "'जिद्दी' चीन एलएसी पर तो झुक गया, क्या रिश्तों की तल्ख़ी भी करेगा दूर?": "India-China News: करीब सवा दो साल तक भारत से पंगा लेने की अपनी जिद पर अड़ा चीन आखिरकार झुकने को तैयार हो गया है और उसने पूर्वी लद्दाख के विवादित क्षेत्र से अपनी सेना को पीछे हटाना शुरू कर दिया है. दोनों देशों के कमांडरों के बीच गुरुवार यानी आज हुई वार्ता के बाद ये सहमति बनी कि भारत और चीन दोनों ही अपने सैनिकों को गोगरा-हॉट स्प्रिंग पेट्रोलिंग पाइंट 15 (PP-15) के क्षेत्र से पीछे हटाएंगे और इसकी प्रक्रिया आज से शुरू भी हो गई.\n\n\n\nदरअसल, भारत और चीन की सेना के बीच मई 2020 से ही पूर्वी लद्दाख में सीमा पर तनावपूर्ण संबंध बने हुए हैं. भारत और चीन के बीच पूर्वी लद्दाख में जारी गतिरोध को सुलझाने के लिए अब तक कई दौर की सैन्य और राजनयिक बातचीत हो चुकी हैं, लेकिन आज 16वें दौर की बातचीत के बाद चीन को समझाने में भारत को कामयाबी मिली है.\n\n\n\nएलएसी पर हजारों सैनिकों की तैनाती\n\n\n\nबता दें कि जून 2020 में गलवान घाटी क्षेत्र में दोनों देशों के सैनिकों के बीच हुए हिंसक संघर्ष में 20 भारतीय सैनिक शहीद खो गए थे, जबकि चीन के 40 सैनिक ये तो मारे गए या फिर जख्मी हुए थे. इसके बाद से ही भारत लगातार चीन पर ये दबाव डालता आया है कि एलएसी पर अप्रैल 2020 से पहले की यथास्थिति को ही फिर से बरकरार रखा जाए, लेकिन चीन ये मानने को तैयार नहीं था. इसलिए दोनों देशों के बीच लंबे समय तक गतिरोध बना रहा. मोटे अनुमान के मुताबिक एलएसी पर दोनों देशों के 60 करीब हजार सैनिकों की तैनाती है.\n\nहालांकि दोनों देशों की सेनाओं को पीछे हटाने पर सहमति बनने की एक वजह ये भी बताई जा रही है कि अगले हफ्ते उज्बेकिस्तान में शंघाई सहयोग संगठन (एससीओ) का वार्षिक शिखर सम्मेलन होना है. इसमें प्रधानमंत्री नरेंद्र मोदी और चीनी राष्ट्रपति शी जिनपिंग शामिल होंगे. कहा जा रहा है कि दोनों शीर्ष नेताओं के बीच द्विपक्षीय बैठक भी हो सकती है.\n\n\n\nचीनी सेना कर रही सीमा उल्लंघन\n\n\n\nपिछले करीब ढाई साल में चीनी सेना ने एलएसी पर कई क्षेत्रों में सीमा का उल्लंघन किया है. हाल ही में विदेश मंत्री एस. जयशंकर ने कहा था कि भारत और चीन के बीच संबंध बहुत कठिन दौर से गुजर रहे हैं. उन्होंने गलवान घाटी गतिरोध और चीन द्वारा सीमा समझौतों के अवहेलना का जिक्र किया था. विदेश नीति के विश्लेषक मानते हैं कि सीमा पर गतिरोध के फलस्वरुप भारत द्वारा चीनी वस्तुओं के निर्यात पर रोक लगाने से चीन को काफी आर्थिक नुकसान झेलना पड़ा है. अब चीन को लगता है कि भारत से संबंध मधुर किए बगैर वह अपना लक्ष्य हासिल नहीं कर सकता, इसीलिए लद्दाख के विवादित क्षेत्र से अपनी सेना पीछे हटाने के लिए राजी होना भी उसकी कूटनीति का ही एक हिस्सा है. यही कारण है कि सीमा पर तनाव के बावजूद चीन लगातार भारत के साथ काम करने की इच्छा जताता रहा है. चीनी विदेश मंत्रालय ने चंद दिनों पहले ही भारतीय विदेश मंत्री एस जयशंकर के उस बयान का समर्थन किया था, जिसमें उन्होंने कहा था कि चीन और भारत के एक साथ आने पर ही एशिया की सदी आएगी.\n\n\n\nएक होकर विशाल बनेंगे भारत-चीन\n\n\n\nपिछले महीने 26 अगस्त को थाइलैंड की राजधानी बैंकॉक में हुए एक कार्यक्रम में जयशंकर ने कहा था कि 21वीं सदी एशिया की तभी हो पाएगी, जब एशिया के दोनों बड़े देश चीन और भारत एक साथ आएंगे. विदेश मंत्री ने कहा था कि एशिया की दोनों शक्तियां मिलकर 21वीं सदी को एशिया की सदी के तौर पर स्थापित कर सकेंगी. दुनिया का कोई भी देश सबकुछ बदल सकता है लेकिन, अपना पड़ोसी बदल नहीं सकता. यही स्थिति भारत और चीन की भी है. चीन में जिस बौद्ध धर्म को मानने वाले सबसे ज्यादा लोग हैं, उस बौद्ध धर्म की जन्मभूमि भारत है.\n\n\n\nउन्होंने यह भी कहा था कि चीन आज दुनिया की दूसरी बड़ी अर्थव्यवस्था है, जबकि भारत पांचवें नंबर की अर्थव्यवस्था है. कुछ सालों में उसे दुनिया की चौथी बड़ी अर्थव्यवस्था बनने की भविष्यवाणी अंतरराष्ट्रीय एजेंसियां भी कर रही हैं. इसके अलावा दुनिया की सबसे ज्यादा जनसंख्या भी इन्हीं दोनों देशों के पास है, यानी सबसे ज्यादा कार्यबल भी है. इसके बावजूद दोनों देशों के रिश्तों में कड़वाहट बरकरार है.\n\n\n\nनोट- उपरोक्त दिए गए विचार लेखक के व्यक्तिगत विचार हैं. ये जरूरी नहीं कि एबीपी न्यूज ग्रुप इससे सहमत हो. इस लेख से जुड़े सभी दावे या आपत्ति के लिए सिर्फ लेखक ही जिम्मेदार है.",
    "Chinese Propaganda: कितना असरदार है चीन का प्रचार तंत्र, फ्रीडम हाउस की रिपोर्ट से छिड़ी बहस": "{\"_id\":\"632b00ad07aa9e7352039c96\",\"slug\":\"chinese-propaganda-china-is-rapidly-expanding-its-reach-and-influence-in-global-media-campaigns\",\"type\":\"story\",\"status\":\"publish\",\"title_hn\":\"Chinese Propaganda: कितना असरदार है चीन का प्रचार तंत्र, फ्रीडम हाउस की रिपोर्ट से छिड़ी बहस\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nChinese Propaganda: कितना असरदार है चीन का प्रचार तंत्र, फ्रीडम हाउस की रिपोर्ट से छिड़ी बहस\n\nवर्ल्ड डेस्क, अमर उजाला, हांग कांग Published by: Published by: Harendra Chaudhary Updated Wed, 21 Sep 2022 07:33 PM IST\n\nसार Chinese Propaganda: अमेरिकी संस्थान फ्रीडम हाउस ने अपने अध्ययन में 30 देशों में चीनी प्रचार तंत्र की पहुंच का अध्ययन किया। उनमें से आधे से अधिक देशों में पाया गया कि चीनी मीडिया का प्रभाव ‘बहुत उच्च’ से ‘उच्च’ श्रेणी में है। 18 देशों में यह पाया गया कि बीते तीन वर्षों में वहां प्रचार संबंधी चीन की कोशिशें सघन हो गई हैं...\n\nविज्ञापन\n\nख़बर सुनें\n\nख़बर सुनें\n\nचीन तेजी से वैश्विक मीडिया कैंपेन में अपनी पहुंच और प्रभाव को बढ़ा रहा है। उसके प्रचार तंत्र की पहुंच अब एशिया, अफ्रीका, यूरोप और लैटिन अमेरिका तक पहुंच चुकी है। यहां तक कि अमेरिका में भी चीनी प्रचार तंत्र पैठ बनाने में कामयाब हो चुका है। ये बात हाल में जारी एक ताजा अध्ययन रिपोर्ट में कही गई है। अमेरिकी संस्थान फ्रीडम हाउस ने अपने अध्ययन में 30 देशों में चीनी प्रचार तंत्र की पहुंच का अध्ययन किया। उनमें से आधे से अधिक देशों में पाया गया कि चीनी मीडिया का प्रभाव ‘बहुत उच्च’ से ‘उच्च’ श्रेणी में है। 18 देशों में यह पाया गया कि बीते तीन वर्षों में वहां प्रचार संबंधी चीन की कोशिशें सघन हो गई हैँ। रिपोर्ट में कहा गया है- ‘चीन की कम्युनिस्ट पार्टी (सीपीसी) और उसकी तरफ से काम करने वाली एजेंसियां मीडिया नैरेटिव को आकार देने और आलोचनात्मक रिपोर्टिंग को दबाने के लिए अधिक जहीन और शक्तिशाली तौर-तरीकों का इस्तेमाल कर रही हैं।’ रिपोर्ट में कहा गया है कि उन देशों में चीन समर्थक सामग्रियों का मैनस्ट्रीम मीडिया से व्यापक रूप से वितरण किया जाता है। उधर जो मीडिया घराने चीन सरकार के खिलाफ खबरें छापते हैं, उन्हें धमकाया जाता है। इसके लिए साइबर उत्पीड़न का सहारा लिया जाता है, जिसके लिए फर्जी सोशल मीडिया अकाउंट्स का इस्तेमाल होता है। ये प्रवृत्तियां 2019 के बाद से बहुत बढ़ गई हैं। रिपोर्ट में कहा गया है- कई देशों का मीडिया चीनी दबाव का मुकाबला कर लेता है। लेकिन इस बीच चीन के तरीके ज्यादा जहीन और आक्रामक हो गए हैं, जिनकी वजह से यह पहचान मुश्किल हो जाती है कि कौन-सी सामग्री चीनी प्रचार का हिस्सा है। लेकिन चीनी मीडिया प्रोजेक्ट जर्नलिज्म मॉनिटर नाम की एजेंसी के संचालक डेविड बुनडुर्स्की ने वेबसाइट निक्कईएशिया.कॉम को बताया कि पश्चिमी मीडिया और सरकारों की तरफ से होने वाले नकारात्मक प्रचार का मुकाबला करने के लिए चीन ने अपनी कोशिशें तेज की हैं, ताकि पश्चिमी प्रचार उसकी प्रगति को प्रभावित ना कर पाए। उन्होंने कहा- ‘सीपीसी और चीन की सरकार अब दुनिया भर में उस प्रयास में खूब जोर लगा रही है, जिसे वे विमर्श शक्ति कहते हैं।’ कुछ विश्लेषकों ने कहा है कि चीनी प्रचार वास्तव में कितना असरदार रहा है, इसका जायजा लेना कठिन है। इसलिए कि अमेरिकी संस्था पिउ रिसर्च सेंटर के 2020 के एक अध्ययन से सामने आया था कि इस प्रचार के बावजूद दुनिया में चीन को लेकर नकारात्मक सोच में कोई बदलाव नहीं आया है। फ्रीडम हाउस की रिपोर्ट पर चीन के विदेश मंत्रालय ने कहा था कि यह तथ्यों पर आधारित नहीं है और दुर्भावना से प्रेरित है। मंत्रालय की प्रवक्ता माओ निंग ने कहा था कि इस रिपोर्ट में चीनी मीडिया की सामान्य रिपोर्टिंग को सीपीसी से उनके कथित संबंधों से जोड़ कर देखा गया है, जबकि पश्चिमी मीडिया की ‘झूठी रिपोर्टिंग’ के बारे में इसमें आंखें मूंद ली गई हैं। लेकिन इस रिपोर्ट की सह-लेखिका और फ्रीडम हाउस की रिसर्च डायरेक्टर सराह कुक ने दावा किया है कि चीन ने ताइवान, अमेरिका और ब्रिटेन के पत्रकारों के खिलाफ आक्रामक और टकराव भरी रणनीति अपना रखी है। भारत में भी उसने मीडिया सर्वरों की हैकिंग कराई है। इन कारणों से चिंता बढ़ गई है।",
    "US China tech rivalry: अमेरिका ने उठाया ऐसा कदम, चीन को लग सकता है तगड़ा झटका": "अमेरिका और चीन के बीच टेक्नोलॉजी (US China Tech Rivalry) के क्षेत्र में सबसे बेहतर होने की होड़ लगी है. दोनों देशों के बीच शुरू इस रेस की वजह से वर्ल्ड के दूसरे सबसे बड़े मार्केट को परेशानी झेलनी पड़ सकती है. अमेरिका की जो बाइडन की सरकार ने चीन पर से आर्थिक निर्भरता घटाने के लिए कुछ फैसले किए हैं. ब्लूमबर्ग की एक रिपोर्ट के अनुसार, अमेरिका ने अपने घरेलू सप्लाई को सुरक्षित करने के लिए हाल ही में कई कदम उठाए हैं. साथ ही उसकी कोशिश अपनी इंडस्ट्रियल सुपीरियरिटी को मजबूती देने की है. इसके लिए भी बाइडन सरकार ने कई फैसले लिए हैं.\n\nचीन के बाजार में हलचल\n\nबाइडन सरकार के लिए ऐसे फैसले के बाद चीन की कंपनियों के लिए अनिश्चितता बढ़ गई है. इस वजह से चीन की बायोटेक से लेकर इलेक्ट्रिक व्हीकल की कंपनियों के शेयरों में जोरदार बिकवाली देखने को मिल रही है. इस महीने MSCI चीन इंडेक्स सात फीसदी से अधिक गिरा है. वहीं, वैश्विक बाजार मनें 2.5 फीसदी की गिरावट देखने को मिली.\n\nनिवेशक की बढ़ सकती हैं मुश्किलें\n\nनिवेशक इस बात से भी चिंतित हैं कि रूस और ताइवन को लेकर चीन का रुख उनकी मुश्किलों को और बढ़ा सकता है. तनाव में बढ़ोतरी का असर आर्थिक गतिविधियों को प्रभावित कर सकता है. पिछले हफ्ते राष्ट्रपति शी जिनपिंग की अपने रूसी समकक्ष के साथ बैठक पर व्यापारियों नजरें जमाई थीं. इससे अमेरिकी प्रतिबंधों के लिए आधार मिल सकता है.\n\nचुनौतीपूर्ण बने रहेंगे दोनों देशों के सबंध\n\nबीएनपी पारिबा एसेट मैनेजमेंट में एशियाई और वैश्विक उभरते बाजार इक्विटीज के प्रमुख झिकाई चेन ने कहा- '2022 और उससे आगे चीन के संबंध चुनौतीपूर्ण बने रहेंगे, क्योंकि दोनों अर्थव्यवस्थाएं एक-दूसरे को प्रतिस्पर्धा के रूप में देखती हैं. हमारा जोर डिफेंसिव और पॉलिसी से फायदा उठाने वाली कंपनियों पर है. साथ ही अधिक जियो-पॉलिटिकल रिस्क वाले शेयर से बच रहे हैं.\n\nकड़े कोविड प्रतिबंधों, कमजोर अर्थव्यवस्था और प्रॉपर्टी बाजार में मंदी से जूझ रहे मार्केट में नए घटनाक्रम इसके सेंटिमेंट को और तोड़ रहे हैं. चीनी स्टॉक गेज इस साल सबसे खराब प्रदर्शन करने वाले प्रमुख बेंचमार्क में से हैं.\n\nदोनों राष्ट्र प्रमुखों का होगा टेस्ट\n\nआने वाले महीनों में राष्ट्रपति जो बाइडन और शी जिनपिंग को पॉलिटिकल टेस्टिंग का सामना करना पड़ सकता है. अमेरिका में मिड टर्म इलेक्शन होने हैं. वहीं, चीन में कम्युनिस्ट पार्टी की कांग्रेस होने वाली है. एब्रडन पीएलसी में चीनी इक्विटीज के प्रमुख निकोलस येओ ने कहा कि अमेरिकी अभियान में चीन को लेकर मचे शोर की वजह से बाजार में उतार-चढ़ाव बढ़ सकता है.\n\nमार्केट में बढ़ सकता है उतार-चढ़ाव\n\nबाइडन के कार्यकारी आदेश के बाद पिछले हफ्ते बायोटेक बेलवेदर वूशी बायोलॉजिक्स केमैन इंक दिन में लगभग 20 फीसदी गिर गया. इलेक्ट्रिव व्हीकल्स कंपनियों के शेयर भी गिर गए. ऐसे में निवेशकों को आगे के उतार-चढ़ाव के लिए तैयार रहना होगा.\n\nबाइडन अगले कुछ दिनों में एक ऐसे आदेश पर साइन करने के लिए तैयार हैं, जो आर्टिफिशियल इंटेलिजेंस, क्लीन एनर्जी टेक्नोलॉजी, बायोटेक, सेमिकंडक्टर जैसे सेक्टर्स में विदेशी निवेश पर राष्ट्रीय सुरक्षा समीक्षा तेज करेगा.\n\n\n\n",
    "ताइवान को यूं ही नहीं कलेजे से लगाकर रखना चाहता चीन, जिनपिंग को सता रहा देश के तीन टुकड़े होने का डर": "एक महीने बाद भी ताइवान और चीन (China Taiwan) के बीच संघर्ष की स्थिति बनी हुई है। दोनों देश युद्ध के मुहाने पर खड़े हैं और इनके बीच कब क्‍या होगा कोई नहीं जानता है। इस बीच चीन भी ताइवान को लेकर काफी सतर्क है। वह जानता है कि ताइवान को खोने या फिर हाथ से जाने का खतरा वह नहीं ले सकता है।",
    "Kamla Harris: अमेरीकी उपराष्ट्रपति कमला हैरिस ने की चीन की निंदा, उत्तर कोरिया पर भी उठाए सवाल": "अमेरीकी उपराष्ट्रपति कमला हैरिस ने जापान की यात्रा की। उन्होंने जापान की राजधानी टोक्यो में प्रधानमंत्री फुमियो किशिदा (Fumio Kishida) के साथ एक बैठक की जिसमें उन्होंने जापान की रक्षा के लिए संयुक्त राज्य की प्रतिबद्धता की पुष्टि की।\n\nटोक्यो, रायटर्स। अमेरिकी कांग्रेस की अध्‍यक्ष नैंसी पेलोसी की ताइवान यात्रा के बाद अब अमेरीकी उपराष्ट्रपति कमला हैरिस ने जापान की यात्रा की। कमला हैरिस ने सोमवार को जापान की राजधानी टोक्यो में प्रधानमंत्री फुमियो किशिदा (Fumio Kishida) के साथ एक बैठक की, जिसमें उन्होंने जापान की रक्षा के लिए संयुक्त राज्य की प्रतिबद्धता की पुष्टि की। इसके अलावा उन्होंने ताइवान के खिलाफ की जा रही कारवाइ पर चीन की निंदा भी की। व्हाइट हाउस ने एक बयान जारी कर बताया कि कमला हैरिस ने ताइवान पर चीन के उकसावे को लेकर चर्चा की और ताइवान में शांति और स्थिरता बनाए रखने की भी पुष्टि की।\n\nदक्षिण कोरिया भी जाएंगी उपराष्ट्रपति\n\nमालूम हो कि कमला हैरिस इस समय अपनी एशिया दौरे पर है और इस यात्रा में वह दक्षिण कोरिया भी जाएंगी। चीन, ताइवान को अपने प्रांतों में से एक के रूप में देखता है और लंबे समय से बीजिंग, ताइवान पर अपना नियंत्रण बनाए रखने की साजिशें रच रहा है। वहीं ताइवान की सरकार चीन के दावों पर हमेशा से आपत्ति जताती आ रही है। ताइवान ने कहा है कि 23 मिलियन लोग ही इस देश का भविष्य तय कर सकते हैं।\n\nपूर्व पीए शिंजो आबे के अंतिम संस्कार में लेंगी भाग\n\nजापान के पूर्व प्रधानमंत्री शिंजो आबे के अंतिम संस्कार में अमेरिकी प्रतिनिधिमंडल का नेतृत्व करने आई कमला हैरिस ने जापान के पीएम किशिदा के साथ उत्तर कोरिया के हालिया बैलिस्टिक मिसाइल परीक्षण के साथ-साथ उत्तर कोरिया द्वारा जापनी नागरिकों के अपहरण मुद्दे को हल करने पर भी जोर दिया। हालांकि, कमला हैरिस के जापान यात्रा से उत्तर कोरिया काफी नाराज है जिससे आशंका जताई जा रही है कि वह विरोध में मिसाइल परीक्षण भी कर सकता है।\n\nयह भी पढ़ें- उत्तर कोरिया की धमकी के बीच अमेरिकी-दक्षिण कोरियाई जहाजों ने शुरू किया सैन्य अभ्यास\n\nयह भी पढ़ें- यूक्रेन से युद्ध में क्‍यों बढ़ती जा रही है जान गंवाने वाले रूसी सैनिकों की संख्‍या, जानें- क्‍या कहते हैं एक्‍सपर्ट",
    "China BRI Project: क्‍या चीन के बीआरआई प्रोजेक्‍ट पर लग सकता है ग्रहण? चीनी परियोजना का क्‍या है भारत लिंक- एक्‍सपर्ट व्‍यू": "China BRI project चीन के बेल्ट एंड रोड इनिशिएटिव परियोजना के निवेश में वर्ष 2019 के बाद से पांच फीसद की गिरावट आई है। इसका अंदाजा इस बात से लगाया जा सकता है कि हाल में बांग्‍लादेश के वित्‍त मंत्री मुस्‍तफा कमाल ने बीआरआई पर चेतावनी दी थी।\n\nनई दिल्‍ली, जेएनएन। China BRI project: चीन के बेल्ट एंड रोड इनिशिएटिव परियोजना के निवेश में वर्ष 2019 के बाद से पांच फीसद की गिरावट आई है। इसका अंदाजा इस बात से लगाया जा सकता है कि हाल में बांग्‍लादेश के वित्‍त मंत्री मुस्‍तफा कमाल ने बीआरआई पर चेतावनी दी थी। बांग्‍लादेश ने विकासशील देशों को चेतावनी देते हुए कहा था कि दुनिया में जो हालात चल रहे हैं, उसको देखकर लगता है कि हर कोई बीआरआई को स्‍वीकार करने से पहले दो बार सोचेगा। श्रीलंका और जिम्‍बाबे का हाल दुनिया ने देख ही लिया है। इसके बाद चीन के बीआरआई परियोजना पर सवाल उठ रहे हैं। उनके इस बयान के बाद चीन बचाव की मुद्रा में है। चीन ने कहा कि बीआरआई से फायदे हुए हैं। चीन का दावा है कि बीआरआई के तहत दिए जाने वाले लोन सस्‍ती दरों पर दिए गए हैं। इस कड़ी में जानेंगे कि खुद कैसे चीन इस परियाेजना से चिंतित है। क्‍या है उसकी कर्ज नीति। भारत का इस परियोजना से क्‍या लिंक है। अमेरिका कैसे इस परियोजना के लिए बड़ी चुनौती पेश कर रहा है।\n\n1- अमेरिका के एक रिपोर्ट के मुताबिक फिलहाल चीन की बीआरआई परियोजना खतरे में दिखती है। उसे कई देशों में राजनीतिक विरोध का सामना करना पड़ रहा है। चीन का प्रभाव बढ़ने और अपने देश के कर्ज जाल में फंसने की आशंका ने वहां बीआरआई के खिलाफ जनमत बना दिया है। इस स्थिति को अमेरिका और उसके साथी देशों के लिए एक अवसर माना जा रहा है।\n\n2- विदेश मामलों के जानकार प्रो हर्ष वी पंत का कहना है कि बीआरआई परियोजना का संकट बढ़ता जा रहा है। बीआरआई परियोजनाओं को छिपे कर्ज की समस्या का भी सामना करना पड़ रहा है। इन परियोजनाओं के निर्माण के लिए सरकारों ने जो कर्ज लिया है, उसके आंकड़े मौजूद हैं। लेकिन इन कार्यों से जुड़ी निजी कंपनियों ने जो कर्ज लिए हैं, उनके आंकड़े अकसर सामने नहीं आते। एक अनुसंधान के दौरान पाया कि 35 फीसद बेल्ट एंड रोड परियोजनाएं किसी न किसी प्रकार की अमल संबंधी चुनौतियों का सामना कर रही हैं। पर्यावरण संबंधी हादसों, भ्रष्टाचार घोटालों और श्रम कानून के उल्लंघन जैसे मामले खड़े होने से इन परियोजनाओं के आगे मुश्किलें पेश आई हैं।\n\n3- चीन की परियोजना वर्ष 2013 में शुरू की गई एक मल्टी-अरब डालर की योजना है। इसका मकसद दक्षिण-पूर्व एशिया, मध्य एशिया, खाड़ी क्षेत्र, अफ्रीका और यूरोप को भूमि एवं समुद्री मार्गों के नेटवर्क से जोड़ना है। इसका उद्देश्य विश्व में बड़ी बुनियादी ढांचा परियोजनाओं को शुरू करना है जो बदले में चीन के वैश्विक प्रभाव को बढ़ाएगा। रेलवे, बंदरगाह, राजमार्ग और अन्य बुनियादी ढांचे जैसी बीआरआई परियोजनाओं में सहयोग करने के लिए सौ से अधिक देशों ने चीन के साथ एक करार पर हस्ताक्षर किए हैं।\n\n4- बीआरआई के तहत प्रमुख मार्गों में न्यू सिल्क रोड इकोनामिक बेल्ट है। इसके जरिए चीन, म्‍यांमार एवं भारत के माध्यम से यूंरेशिया तक पहुंच बनाने का इच्‍छुक है। मैरीटाइम सिल्क रोड भी इस परियोजना का हिस्‍सा है। यह दक्षिण चीन सागर से शुरू होकर भारत-चीन, दक्षिण-पूर्व एशिया की ओर जाती है और फिर हिंद महासागर के आसपास अफ्रीका एवं यूरोप तक पहुंचती है।\n\nभारत के सामर‍िक हितों के विपरीत चीन की योजना\n\nविदेश मामलों के जानकार प्रो हर्ष वी पंत का कहना है कि यह परियोजना भारत के सामरिक हितों के विपरीत है। चीन-पाकिस्तान आर्थिक गलियारा (CPEC) पाकिस्तान के कब्‍जे वाले कश्मीर और बलूचिस्तान से होकर गुजरता है। दोनों ही क्षेत्र लंबे समय से विद्रोह के केंद्र हैं, जहां भारत को आतंकवाद एवं सुरक्षा जोखिमों का सामना करना पड़ता है। CPEC दक्षिण एशियाई क्षेत्र में भारत के रणनीतिक हितों को बाधित करेगा और कश्मीर विवाद मामले में पाकिस्तान को वैधता प्रदान करने में सहायक हो सकता है। CPEC को अफगानिस्तान तक विस्तारित करने का प्रयास अफगानिस्तान के आर्थिक, सुरक्षा और रणनीतिक साझेदार के रूप में भारत की स्थिति को कमजोर कर सकता है।\n\nचीन-नेपाल समझौता भारत के लिए चिंता\n\nचीन ने भारत के पड़ोसी मुल्‍क नेपाल में अपनी महत्‍वाकांक्षी बेल्ट एंड रोड इनिशिएटिव (Belt and Road initiative- BRI) बीआरआई प्रोजेक्ट्स को आगे बढ़ाने के लिए एक नया समझौता कर लिया है। चीन और नेपाल की यह निकटता भारत को चिंता में डाल सकती है। दक्षिण एशिया के कई मुल्‍क इस परियोजना का हिस्‍सा बन चुके हैं। चीन की महत्‍वाकांक्षी बेल्‍ट एंड रोड परियोजना में कई देश चीन के कर्ज में डूब चुके हैं। दुनिया ने चीन की खतरनाक लोन डिप्‍लोमेसी के परिणाम श्रीलंका और पाकिस्‍तान में देख लिया है।\n\nअमेरिका ने पेश की बड़ी चुनौती\n\nप्रो पंत का कहना है कि चीनी परियोजना को लेकर गहरा रहे सवाल अमेरिका के लिए एक मौका है। अमेरिकी राष्ट्रपति जो बाइडन ने गरीब देशों में इन्फ्रास्ट्रक्चर निर्माण पर अरबों डालर खर्च करने का इरादा जताया है। इस वर्ष जून में उन्होंने जी-7 नेताओं के साथ अपनी शिखर बैठक के दौरान इस कार्य में 600 बिलियन डालर के निवेश का वादा किया। उसमें 200 बिलियन डालर का निवेश अकेले अमेरिका करेगा। प्रो पंत ने कहा कि अमेरिका के राष्‍ट्रपति जो बाइडन ने पद संभालने के तुरंत बाद चीनी परियोजना का जवाब देने की तैयारी शुरू कर दी थी। 2021 में जी-7 नेताओं के साथ मिल कर उन्होंने बिल्ड बैक बेटर वर्ल्ड नाम की परियोजना शुरू करने का ऐलान किया था।",
    "वह भारतीय जिसके आगे आज भी सिर झुकाता है चीन, जान की बाजी लगाकर बचाई थी हजारों चीनी सैनिकों की जान": "चीन और भारत (India-China) के बीच कई मसलों को लेकर अक्‍सर तनाव बना रहता है। लेकिन एक भारतीय नाम ऐसा है जिसके आगे सबकुछ भूलकर चीन झुकने पर मजबूर हो जाता है। ये शख्‍स कोई और नहीं बल्कि डॉक्‍टर द्वारकानाथ कोटनिस थे। चीन कई बार उन्‍हें याद करता है और उनकी याद में सिर झुकाता है।",
    "ताइवान पर चीन-अमेरिका तनाव के बीच क्या है भारत की चिंता?": "ताइवान पर चीन-अमेरिका तनाव के बीच क्या है भारत की चिंता?\n\nराघवेंद्र राव\n\nबीबीसी संवाददाता\n\n30 अगस्त 2022\n\nइमेज स्रोत, NARENDRA MODI/YOU TUBE/GETTY IMAGES/AFP इमेज कैप्शन, शी जिनपिंग, साई इंग-वेन और नरेंद्र मोदी\n\nअमेरिकी हाउस स्पीकर नैंसी पेलोसी की हाल ही में हुई ताइवान यात्रा के दौरान चीन और अमेरिका के बीच बढ़ते तनाव के बीच अमेरिकी नौसेना ने रविवार को एलान किया कि उसके दो युद्धपोत ताइवान स्ट्रेट से गुज़र रहे हैं.\n\nअमेरिका का कहना है कि उसके दो गाइडेड-मिसाइल क्रूज़र - 'यूएसएस एंटीटम' और 'यूएसएस चांसलर्सविल' - अंतरराष्ट्रीय जल के माध्यम से नेविगेशन की स्वतंत्रता का प्रदर्शन कर रहे हैं.\n\nरविवार को चीन ने कहा कि वह दोनों जहाज़ों पर नज़र रख रहा है, हाई अलर्ट पर है और किसी भी उकसावे को जवाब देने के लिए तैयार है.\n\nअमेरिकी नौसेना ने एक बयान में कहा कि ताइवान स्ट्रेट से गुज़रना \"संयुक्त राज्य अमेरिका की स्वतंत्र और खुले हिंद-प्रशांत के प्रति प्रतिबद्धता\" को प्रदर्शित करता है.\n\nअमेरिकी नौसेना ने ये भी कहा कि ये जहाज़ ताइवान स्ट्रेट के एक ऐसे गलियारे से गुज़र रहे थे जो किसी भी तटीय राज्य के क्षेत्रीय समुद्र से परे है.\n\nताइवान पर दबाव बढ़ाता चीन\n\nपिछले कई सालों में अमेरिकी और अन्य पश्चिमी देशों की नौसेनाएं ताइवान स्ट्रेट से नियमित रूप से गुज़रती रही हैं.\n\nलेकिन नैंसी पेलोसी की ताइवान यात्रा के दौरान चीन और अमेरिका के बीच की तनातनी तब बढ़ गई जब चीन ने सैन्य अभ्यास करके प्रतिक्रिया व्यक्त की थी.\n\nइसी तनातनी के चलते अब इन दो अमेरिकी युद्धपोतों का ताइवान स्ट्रेट से गुज़ारना दोनों देशों के बीच एक नए संकट के रूप में उभरा है.\n\nरविवार को ताइवान के रक्षा मंत्रालय ने कहा कि उसने अपने आसपास 23 चीनी विमानों और आठ चीनी जहाजों की उपस्थिति का पता लगाया है.\n\nइन 23 विमानों में से सात विमानों ने ताइवान स्ट्रेट की उस मध्य रेखा को पार किया जिसे ताइवान और चीन के बीच एक अनौपचारिक बैरियर माना जाता है.\n\nइमेज स्रोत, US 7TH FLEET\n\nक्या है ताइवान स्ट्रेट?\n\nताइवान स्ट्रेट एक 180 किलोमीटर चौड़ा स्ट्रेट यानी जलडमरूमध्य है, जो ताइवान द्वीप और चीन के फुकिएन क्षेत्र के बीच में स्थित है.\n\n16वीं शताब्दी के अंत में पुर्तगाली नाविकों ने इस स्ट्रेट को फॉर्मोसा नाम दिया था जिसका मतलब होता है सुन्दर. लेकिन अब इसे ज़्यादातर देश ताइवान स्ट्रेट के नाम से ही जानते हैं.\n\nये स्ट्रेट दक्षिण चीन सागर का हिस्सा है और उत्तर में पूर्वी चीन सागर से जुड़ता है.\n\nताइवान स्ट्रेट को चीन अपना अधिकार क्षेत्र मानता है और इसे अपने आतंरिक क्षेत्रीय जल के रूप में देखता है. इसीलिए चीन को किसी भी विदेशी समुद्री जहाज़ के इस स्ट्रेट से गुज़रने पर आपत्ति रहती है. अमेरिका और कई अन्य देश चीन के इस रुख का विरोध करते रहे हैं.\n\nइमेज स्रोत, Reuters\n\n'चीन की महत्वाकांक्षा और आक्रामकता को चुनौती'\n\nताइवानी पब्लिक ओपिनियन फाउंडेशन के रिसर्च फेलो पॉल हुआंग ने बीबीसी वर्ल्ड सर्विस से बातचीत में कहा कि संयुक्त राज्य अमेरिका और इस क्षेत्र के अधिकांश अन्य देश ताइवान स्ट्रेट के अधिकतर हिस्से को अंतरराष्ट्रीय जल क्षेत्र के रूप में मानते हैं, जिसका मतलब है कि अंतरराष्ट्रीय कानून के मुताबिक युद्धपोतों सहित उनके जहाजों को स्ट्रेट के माध्यम से नेविगेशन की स्वतंत्रता का अधिकार है.\n\nवो कहते हैं, \"चीनी सरकार के अधिकारियों ने हाल ही में ऐसी टिप्पणी की है जिसका अर्थ है कि वे ताइवान स्ट्रेट को चीन का आंतरिक जलमार्ग मानते हैं. अब ज़ाहिर है इन बयानों को संयुक्त राज्य अमेरिका ने दृढ़ता से खारिज कर दिया और हमारे सर्वेक्षण में पाया गया कि 81 फीसदी ताइवानियों ने भारी बहुमत से इस दावे को भी खारिज कर दिया है.\"\n\nपॉल हुआंग कहते हैं कि ताइवान के लोग इस बात से सहमत नहीं हैं कि ताइवान स्ट्रेट चीन का आंतरिक जलमार्ग है. \"इसलिए हम देख सकते हैं कि ताइवान की अधिकांश जनता इन अमेरिकी नौसेना और पश्चिमी नौसेनाओं के युद्धपोतों का स्वागत क्यों करेगी. वे इन गतिविधियों को चीन की महत्वाकांक्षा और आक्रामकता को चुनौती देने वाले ताइवान के समर्थन के संकेत के रूप में देखते हैं.\"\n\nहुआंग के मुताबिक ये पूरी तरह एक दूसरा सवाल है कि क्या अमेरिकी गतिविधियों से ये साबित होता है कि युद्ध के दौरान अमेरिका और अन्य पश्चिमी देश ताइवान की रक्षा करने आएंगे.\n\nइमेज स्रोत, AFP/GETTY इमेज कैप्शन, शी जिनपिंग और साई इंग-वेन\n\nक्या होगा इस संकट का असर?\n\nप्रोफेसर हर्ष वी पंत नई दिल्ली स्थित ऑब्जर्वर रिसर्च फाउंडेशन के अध्ययन और विदेश नीति विभाग के उपाध्यक्ष हैं.\n\nउनके मुताबिक ताइवान स्ट्रेट में जो भी होता है उसका असर वैश्विक व्यापार और वैश्विक अर्थव्यवस्था पर पड़ता है. वो कहते हैं, \"अगर ताइवान स्ट्रेट में कोई भी सैन्य अभ्यास किया जाता है तो वो ताइवान स्ट्रेट तक सीमित नहीं रहेगा और उसका असर व्यापक होगा.\n\nप्रोफेसर पंत कहते हैं कि दुनिया के कई देशों की चिंता ये है कि वैश्विक अर्थव्यवस्था की हालत पहले से ही ख़राब है और अगर ताइवान स्ट्रेट के चारों तरफ के सी लाइन्स ऑफ़ कम्युनिकेशन को देखें तो ज़्यादातर व्यापार वहीं से गुज़रता है. \"तो व्यापार के प्रवाह पर असर पड़ेगा. इस वजह से ताइवान स्ट्रेट का महत्व बढ़ जाता है.\"\n\nउनका कहना है कि रणनीतिक तौर पर देखा जाये तो अगर ताइवान स्ट्रेट में चीन का दबदबा हो जाता है तो उसके बाद साउथ चाइना सी और दक्षिणी प्रशांत महासागर में चीन के दबदबे को रोकने में अमेरिका को मुश्किल होगी. \"तो रणनीतिक और आर्थिक तौर पर ये ज़रूरी है कि वहां पर चीन से निपटा जाए या चीन जो पकड़ बनाना चाह रहा है वो न बना पाए.\"\n\nप्रोफेसर पंत के मुताबिक अगर चीन ताइवान पर कब्ज़ा कर लेता है तो वो एक अलग ही समीकरण होगा क्योंकि ताइवान दुनिया में सेमी-कंडक्टर्स का सबसे बड़ा निर्माता है और इस बात का वैश्विक अर्थव्यवस्था पर असर होगा.\n\nवे कहते हैं, \"ताइवान स्ट्रेट में संकट होने से वैश्विक व्यापार प्रभावित होगा. कुछ हफ्ते पहले जब चीन ने वहां सैन्य अभ्यास किया था तो एयरस्पेस को भी बंद कर दिया गया था. तो अगर अगर ये मसला लम्बा खींचता है तो एयरस्पेस और फ्लाइट्स पर असर पड़ सकता है.\"\n\nइमेज स्रोत, Getty Images इमेज कैप्शन, जो बाइडन\n\nभारत के लिए क्या है चिंता?\n\n'वन चाइना पॉलिसी' या 'एक चीन नीति' चीन के उस रुख की राजनयिक स्वीकृति है कि केवल एक चीनी सरकार है. इस नीति के तहत अमेरिका ताइवान के द्वीप के बजाय चीन के साथ औपचारिक संबंध रखता है. चीन ताइवान को एक अलग प्रान्त के रूप में देखता है जिसे वो चीन की मुख्य भूमि के साथ फिर से जोड़ना चाहता है.\n\nभारत 'एक चीन नीति' मानता रहा है और ताइवान के साथ उसके रिश्ते अनौपचारिक हैं. लेकिन पिछले कुछ सालों से भारत ने 'एक चीन नीति' के प्रति खुला समर्थन दिखाना बंद कर दिया है.\n\nनैंसी पेलोसी की ताइवान यात्रा के कुछ दिन बाद 12 अगस्त को मीडिया से बात करते हुए भारत के विदेश मंत्रालय के प्रवक्ता ने कहा कि \"भारत की प्रासंगिक नीतियां साफ़ और सुसंगत हैं. उन्हें पुनरावृत्ति की आवश्यकता नहीं है\".\n\nप्रोफेसर हर्ष पंत कहते हैं कि भारत का जो अब तक रुख रहा है वो ये है कि भारत वन-चीन पॉलिसी को मानता है. \"वो नीति अब दबाव में आ रही है. हमने देखा कि कैसे ताइवान को लेकर भारत ने श्रीलंका में जवाब दिया है.\"\n\nगौरतलब है कि 27 अगस्त को श्रीलंका में भारतीय उच्चायोग के प्रवक्ता ने श्रीलंका में चीनी राजदूत के एक लेख से जुड़े सवालों के जवाब में ताइवान के \"सैन्यीकरण\" की बात की थी.\n\nइस बयान से पहले ताइवान के मसले पर भारत के विदेश मंत्रालय ने केवल ये कहा था: \"कई अन्य देशों की तरह भारत भी हाल के घटनाक्रमों से चिंतित है. हम संयम बरतने, यथास्थिति को बदलने के लिए एकतरफा कार्रवाई से बचने, तनाव कम करने और क्षेत्र में शांति और स्थिरता बनाए रखने के प्रयासों का आग्रह करते हैं.\" इस बयान में ताइवान के \"सैन्यीकरण\" का कोई ज़िक्र नहीं था.\n\nइमेज स्रोत, Getty Images\n\n'भारत पर कूटनीतिक दबाव बढ़ेगा'\n\nप्रोफेसर पंत कहते हैं कि अब भारत पर ये दबाव बढ़ेगा कि इस स्थिति में वो क्या रुख अपनाता है.\n\nवे कहते हैं, \"यूक्रेन में भारत का कूटनीतिक रुख पश्चिमी देश मान सकते हैं. लेकिन उन पश्चिमी देशों को आप ताइवान के बारे में कैसे मनाएंगे. तो भारत के ऊपर कूटनीतिक दबाव बढ़ेगा और भारत को इस पर एक पोज़िशन लेनी पड़ेगी. उसका सीधा असर भारत पर पड़ेगा क्यूंकि भारत से ये कहा जायेगा कि अगर ताइवान में संकट है और चीन के साथ आपकी भी दिक्कतें चल रही हैं तो अगर आप इस पर एक पोज़िशन नहीं ले रहे हैं तो आपका कूटनीतिक समर्थन कहाँ से आएगा अगर आपके साथ संकट की स्थिति बनेगी. तो भारत को इन बातों का ध्यान रखना होगा.\"\n\nइस पूरे घटनाक्रम का एक पहलू और भी है जो भारत के लिए फायदेमंद हो सकता है.\n\nइमेज स्रोत, Getty Images इमेज कैप्शन, भारत के विदेश मंत्री एस. जयशंकर\n\nप्रोफेसर हर्ष पंत कहते हैं, \"दोटूक तरह से कहा जाए तो अगर ताइवान को लेकर संकट बना रहता है तो भारत के लिए अच्छा है कि चीन का ध्यान दूसरी तरफ लगा हुआ है और अगर ताइवान में संकट बना रहता है तो चीन भारत की तरफ मोर्चा नहीं खोलेगा.\"\n\nसाथ ही वे ये भी कहते हैं कि लेकिन अगर ताइवान और चीन के बीच संकट जारी रहता है तो इसका भारत पर भी आर्थिक प्रभाव पड़ेगा. \"भारत का व्यापार पूर्व से ज़्यादा हो रहा है तो उसका क्या होगा? सी लाइन्स ऑफ़ कम्युनिकेशन की सुरक्षा का क्या होगा?\"",
    "China vs Taiwan: ताइवान से श्रीलंका तक दादागिरी दिखा रहे चीन को भारत ने दिखाया आईना, दुखती रग पर हाथ रखा": "China vs Taiwan भारत ने पहली बार ताइवान का जिक्र करके चीन के दुखती रग पर जोरदार पलटवार किया। भारत ने से ताइवान जलडमरूमध्‍य में चीन की ओर से किए जा रहे व‍िनाशकारी हथियारों के जमावड़े का उल्‍लेख किया। भारत के इस बयान से चीन जरूर अचरज में पड़ा होगा।\n\nनई दिल्‍ली, जेएनएन। China vs India: ताइवान मामले में भारत ने पहली बार चीन को जमकर लताड़ा है। ताइवान से लेकर श्रीलंका तक चीनी दादागिरी पर भारत ने चीन को आईना दिखाया है। श्रीलंका में चीनी राजदूत के कठोर बयान के बाद कोलंबो स्थित भारतीय उच्‍चायोग ने चीन को करारा जवाब दिया है। भारत ने पहली बार ताइवान का जिक्र करके चीन के दुखती रग पर जोरदार पलटवार किया। भारत ने ताइवान जलडमरूमध्‍य में चीन की ओर से किए जा रहे व‍िनाशकारी हथियारों के जमावड़े का उल्‍लेख किया। भारत के इस बयान से चीन जरूर अचरज में पड़ा होगा। आखिर भारत के बयान के क्‍या कूटनीतिक मायने हैं।\n\n1- विदेश मामलों के जानकार प्रो हर्ष वी पंत का कहना है कि ताइवान के मामले में भारतीय नीति ज्‍यादातर तटस्‍थता की रही है। यही कारण है कि चीन और ताइवान विवाद पर भारत मौन ही रहता है। इधर, भारत-चीन सीमा विवाद के बाद नई दिल्‍ली के रुख में बदलाव आया है। भारत ने अब ताइवान विवाद पर एक चीनी नीति का उल्‍लेख किया है। उन्‍होंने कहा कि ताइवान को लेकर शायद भारत पहली बार खुलकर बोला है।\n\n2- प्रो पंत ने कहा कि भारत-चीन सीमा विवाद पर नई दिल्‍ली के रुख में बदलाव के संकेत हैं। भारत की प्रतिक्रिया को इसी रूप में देखा जाना चाहिए। भारत सीमा पर चीन का आक्रामक रुख नई दिल्‍ली के लिए चिंता का सबब है। ऐसे में भारत ने यह जता दिया है कि ड्रैगन इसे भारत की कमजोरी नहीं समझे, बल्कि पड़ोस‍ियों के साथ बेहतर संबंध बनाने की उसकी इच्‍छा है। हाल में चीन ने श्रीलंका सरकार पर हंबनटोटा बंदरगाह पर जिस तरह से दबाव बनाने की रणनीति चली उससे भारत निश्चित रूप से आहत हुआ है।\n\n3- प्रो पंत ने कहा कि अब समय आ गया है कि भारत को चीन को उसकी ही भाषा में समझाना होगा। चीन के प्रति उसकी उदार दृष्टिकोण को वह भारत की कमजोरी समझ रहा है। उन्‍होंने कहा कि समय आ गया है कि चीन के प्रति भारत की रणनीति में बदलाव किया जाए। उन्‍होंने भारत के इस कदम की सराहना करते हुए कहा कि चीन को सही समय पर करारा जवाब दिया गया है।\n\n4- उन्‍होंने कहा कि चीन, ताइवान के मामले में जिस तरह से आक्रामक है, उससे यह बात सिद्ध हो जाती है कि इसके बाद वह भारत के खिलाफ भी इस तरह के कदम उठा सकता है। उन्‍होंने कहा कि वह श्रीलंका, नेपाल और पाकिस्‍तान को भारत के खिलाफ उकसाने की रणनीति अपनाता रहा है। हालांकि, भारत ने अभी तक चीन की इस चाल पर पर्दा डालकर रखा था, लेकिन अब पानी सिर के ऊपर से निकल रहा है।\n\nभारत को अखर गया चीनी राजदूत का बयान\n\nखास बात यह है कि भारत और चीन के बीच व‍िवाद में ताइवान का जिक्र ऐसे समय पर आया है, जब चीनी सेना का जासूसी जहाज को लेकर कूटनीतिक विवाद चरम पर है। इस क्रम में श्रीलंका में चीन के राजदूत ने अपना बयान देते हुए कहा है कि श्रीलंका अपने उत्‍तरी पड़ोसी यानी भारत की आक्रामकता का सामना कर रहा है। इस पर पलटवार पर करते हुए भारतीय उच्‍चायोग ने चीनी राजदूत के बयान को राजनयिक शिष्‍टाचार का उल्‍लंघन बताया था।\n\nक्‍या है भारत का जबाव\n\n1- भारतीय उच्‍चायोग ने कहा कि हमने चीनी राजदूत की टिप्पणियों पर गौर किया है। बुनियादी राजनयिक शिष्टाचार का उल्लंघन उनका एक व्यक्तिगत गुण हो सकता है या किसी व्‍यापक राष्ट्रीय रवैये को दर्शाता है। हम उन्हें आश्वस्त करते हैं कि भारत इससे बहुत अलग है। भारत ने कहा कि आज श्रीलंका को मदद की जरूरत है न कि किसी दूसरे देश के अजेंडे को पूरा करने के लिए अवांछित दबाव या अनावश्यक विवादों की जरूरत है।\n\n2- इसके साथ भारत ने यह भी अपील की है कि ताइवान स्‍ट्रेट में यथास्थिति बदलने के लिए एकतरफा कार्रवाई से बचा जाए। भारत ने कहा है कि ताइवान जलडमरूमध्‍य में तनाव को कम करने के प्रयास किया जाना चाहिए। इस इलाके में स्थिरता और शांति को बरकरार रखा जाए। 12 अगस्‍त को भारतीय व‍िदेश मंत्रालय से जब यह पूछा गया कि क्‍या आप एक चीन नीति को दोहराएंगे जैसाकि चीन की ओर से अनुरोध किया गया है तो तब मंत्रालय ने कहा कि भारत की प्रासंगिक नीतियां सभी जानते हैं और यह लगातार बनी हुई हैं। उच्‍चायोग ने कहा कि उसे दोबारा उसे दोहराने की जरूरत नहीं है।",
    "China-Taiwan Conflict: चीन के साथ तनाव के बीच गुरुवार को ताइवान पहुंच रहे आठ सदस्‍यीय अमेरिकी सांसदों की टीम, करेंगे राष्‍ट्रपति संग मुलाकात": "China-Taiwan Conflict: चीन के साथ तनाव के बीच गुरुवार को ताइवान पहुंच रहे आठ सदस्‍यीय अमेरिकी सांसदों की टीम, करेंगे राष्‍ट्रपति संग मुलाकात\n\nChina-Taiwan Conflict चीन की तमाम चेतावनियों को ताक पर रखते हुए अमेरिकी सांसदों की एक आठ-सदस्‍यीय टीम गुरुवार को ताइवान पहुंच रही है। उनकी योजना राष्‍ट्रपति त्‍साइ इंग वेन से मुलाकात करने की है। इसका नेतृत्‍व स्‍टेफनी मर्फी करेंगी।\n\nताइपे, एजेंसी। चीन (China) के साथ तनाव के बीच अमेरिकी सांसदों की एक और टीम ताइवान (Taiwan) के दौरे पर पहुंचने वाली है। इससे पहले अगस्‍त में अमेरिकी संसद के निचले सदन हाउस ऑफ रिप्रेंजेटेटिव की स्पीकर नैंसी पेलोसी (Nancy Pelosi) आई थीं।\n\nचीन ने उस दौरान अमेरिका (America) को चेतावनी दी थी कि पेलोसी अपनी यात्रा को रद्द कर दे, अन्‍यथा इसका परिणाम सही नहीं होगा। हालांकि, अमेरिका ने चीन की एक नहीं सुनी और पेलोसी 2 अगस्‍त को ताइपे आ पहुंची।\n\nअमेरिका से परेशान हुआ चीन\n\nइसके बाद से अमेरिका के शीर्ष नेताओं का ताइवान में आगमन जारी है। चीन को अमेरिका का ऐसा करना रास नहीं आ रहा है इसलिए गुस्‍से में आकर उसने ताइवान के आसपास अपने सैन्‍य अभ्‍यास को बढ़ा दिया ताकि दुनिया को दिखा सके कि वह कितना ताकतवर है। मालूम हो कि गुरुवार को आठ सदस्यीय द्विदलीय प्रतिनिधिमंडल के ताइवान की राष्‍ट्रपति त्‍साइ-इंग-वेन से मिलने का कार्यक्रम है।\n\nताइवान में आज होगी अमे‍रिकी सांसदों की एंट्री\n\nमालूम हो कि गुरुवार को आठ सदस्यीय द्विदलीय प्रतिनिधिमंडल के ताइवान की राष्‍ट्रपति त्‍साइ-इंग-वेन (Tsai Ing-wen) से मिलने का कार्यक्रम है। इस टीम का नेतृत्‍व अमेरिकी प्रतिनिधि सभा की सदस्‍य स्‍टेफनी मर्फी करेंगी।\n\nमालूम हो कि हाल ही में अमेरिका ने ताइवान को करीब 1.1 बिलियन डॉलर के हथियार को बेचने की मंजूरी दे दी। स्‍टेफनी उन्‍हीं सांसदों में से हैं जिन्‍होंने विधेयक की पेशकश की थी। यह उस एक विधेयक के समान है जिसके तहत यूक्रेन को अमेरिका ने मदद मुहैया कराया था।\n\nमेहमानों की सूची में ये हैं शामिल\n\nताइवान पहुंच रहे अन्‍य मेहमानों में हवाइ के कायली काहेले, फ्लोरिडा के स्‍कॉट फ्रैंकलिन, साउथ कैरोलिना के जो विल्‍सन, केंटकी के एंडी बर्र, कैलिफोर्निया के डेरेल इस्‍सा, न्‍यूयार्क की क्‍लाउडिया टेनी और फ्लोरिडा की ही कैट कैम्‍मेक शामिल हैं।\n\nगौरतलब है कि पेलोसी पिछले 25 वर्षों में ताइवान की यात्रा करने वाली एक उच्‍च-स्‍तरीय अमेरिकी अधिकारी हैं। उनकी यात्रा के बाद बौखलाए चीन ने ताइवान के सीमा के बाद गोले दागे और ताइवान जलडमरूमध्‍य में अपने युद्धपोत भी भेजे।\n\nदरअसल, चीन ताइवान को अपना हिस्‍सा मानता है और उनके बीच के मामलों में किसी और की दखलअंदाजी उसे पसंद नहीं।",
    "चीन में फिर लॉकडाउनः जीरो कोविड पॉलिसी पर सख्त अमल के पीछे का क्या है सियासी कारण?": "{\"_id\":\"6318653875e2ad25ad24dd61\",\"slug\":\"china-announced-full-lockdown-in-country-regarding-zero-covid-policy-know-reason-behind-this\",\"type\":\"story\",\"status\":\"publish\",\"title_hn\":\"चीन में फिर लॉकडाउनः जीरो कोविड पॉलिसी पर सख्त अमल के पीछे का क्या है सियासी कारण?\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nचीन में फिर लॉकडाउनः जीरो कोविड पॉलिसी पर सख्त अमल के पीछे का क्या है सियासी कारण?\n\nवर्ल्ड डेस्क, अमर उजाला, बीजिंग Published by: Published by: सुभाष कुमार Updated Wed, 07 Sep 2022 03:06 PM IST\n\nसार चीन के सरकारी अधिकारियों ने कहा है कि उनकी प्राथमिकता लोगों की जान बचाना है। हालांकि, कुछ पर्यवेक्षकों के मुताबिक जीरो कोविड नीति पर सख्ती के पीछे सियासी वजहें हैं।\n\nविज्ञापन\n\nख़बर सुनें\n\nख़बर सुनें\n\nचीन फिर से सख्त लॉकडाउन के दौर में है। कोरोना संक्रमण बढ़ने के कारण 20 अगस्त के बाद से लेकर अब तक देश के 74 शहरों में लॉकडाउन लागू किया जा चुका है। इस कारण 30 करोड़ से अधिक लोग प्रभावित हुए हैं। जानकारों के मुताबिक चीन सरकार अपनी जीरो कोविड नीति में किसी ढिलाई के लिए तैयार नहीं है। हालांकि, बीते सौ दिन से चीन में कोविड संक्रमण से एक भी मौत नहीं हुई है, इसके बावजूद सरकार ने सख्त लॉकडाउन लागू कर रखे है।\n\n\n\nबीते 20 अगस्त के बाद से जिन 74 शहरों में लॉकडाउन लागू किए गए हैं, उनमें 15 प्रांतीय राजधानियां हैं। चीन की वित्तीय पत्रिका काइशिन में छपी एक रिपोर्ट के मुताबिक अभी 33 शहरों में आंशिक या पूरा लॉकडाउन है। इस वजह से वहां आर्थिक गतिविधियां बुरी तरह प्रभावित हुई हैं। माना जा रहा है कि पहले से ही संकटग्रस्त चीन की अर्थव्यवस्था मौजूदा लॉकडाउन के कारण और प्रभावित होगी।\n\n\n\nचीन के सरकारी अधिकारियों ने कहा है कि उनकी प्राथमिकता लोगों की जान बचाना है। हालांकि, कुछ पर्यवेक्षकों के मुताबिक जीरो कोविड नीति पर सख्ती के पीछे सियासी वजहें हैं। राष्ट्रपति शी जिनपिंग जीरो कोविड नीति के सबसे बड़े पैरोकार हैं। अभी सत्ताधारी कम्युनिस्ट पार्टी अपनी बीसवीं कांग्रेस (महाधिवेशन) की तैयारियों में जुटी हुई है। मीडिया रिपोर्टों के मुताबिक शी नहीं चाहते हैं कि 16 अक्टूबर से होने वाली कांग्रेस के पहले देश में महामारी से कोई बड़ी तबाही मचे। संभावना है कि अगली कांग्रेस में शी को तीसरे कार्यकाल के लिए पार्टी महासचिव और राष्ट्रपति चुना जाएगा।\n\n\n\nअमेरिकी थिंक टैंक काउंसिल ऑन फॉरेन रिलेशन्स में वैश्विक स्वास्थ्य के अनुसंधानकर्ता यांगझोंग हुआंग ने अमेरिकी टीवी चैनल सीएनएन से कहा है- ‘चीन की कम्युनिस्ट पार्टी (सीपीसी) यह सुनिश्चित करना चाहती है कि कोई ऐसी अवांछित घटना ना हो, जिससे सामाजिक स्थिरता खतरे में पड़े और नेतृत्व निर्वाचन की प्रक्रिया में रुकावट आए। इसके अलावा शी की निजी प्रतिष्ठा भी दांव पर लगी हुई है।\n\n\n\nसीपीसी जीरो कोविड नीति के आधार पर ये दावा करती रही है कि उसका राजनीतिक मॉडल पश्चिमी व्यवस्थाओं से बेहतर है। अमेरिका और अन्य पश्चिमी देशों में कोरोना से बड़ी संख्या में हुई मौतों की तुलना में चीन में मृत लोगों की संख्या काफी कम रही है। सीपीसी ने इसके आधार पर चीन की व्यवस्था के अधिक मानवीय होने का दावा किया है। हुआंग ने कहा- ‘इस दलील को मजबूत करने के लिए चीनी अधिकारी सख्त और अतिवादी एहतियाती उपायों को लागू करने के लिए प्रेरित होते है।’\n\n\n\nकुछ जानकारों को उम्मीद है कि सीपीसी की कांग्रेस के बाद संभव है कि चीन सरकार जीरो कोविड नीति में कुछ बदलाव करे। लेकिन ऐसे बदलाव चरणबद्ध ढंग से धीरे-धीरे ही लागू किए जाएंगे। इस बीच चीन के कुछ शहरों से लॉकडाउन के प्रति लोगों में असंतोष उभरने के संकेत मिले हैं। खास कर छोटे शहरों में लॉकडाउन से हो रही दिक्कतों के बीच सरकार उचित राहत पहुंचाने में नाकाम रही है। बीते शुक्रवार को सोशल मीडिया पर एक वीडियो वायरल हुआ था, जिसमें चेंगदू शहर की एक 27 वर्षीया महिला ये कहते सुनी गई कि लॉकडाउन के कारण उसे उचित चिकित्सा नहीं मिली और इस वजह से उसका गर्भपात हो गया।"
}