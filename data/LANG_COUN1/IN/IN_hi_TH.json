{
    "आईआरसीटीसी नो बेनिफिट नो लॉस का फार्मूला: कम खर्च पर विदेश यात्रा कराएगी, 11 नवंबर को पटना से थाइलैंड की उड़ान": "Hindi News\n\nLocal\n\nBihar\n\nMuzaffarpur\n\nWill Travel Abroad At Low Cost, Flight From Patna To Thailand On November 11\n\nआईआरसीटीसी नो बेनिफिट नो लॉस का फार्मूला: कम खर्च पर विदेश यात्रा कराएगी, 11 नवंबर को पटना से थाइलैंड की उड़ान\n\nमुजफ्फरपुर 8 दिन पहले\n\n\n\nकॉपी लिंक\n\nट्रेन फाइल फोटो।\n\nअब आईआरसीटीसी बिहार के लोगों को कम खर्च में विदेश यात्रा भी कराने जा रही है। अक्टूबर महीने में सिंगापुर व मलेशिया के लिए पटना से फ्लाइट उड़ान भरेगी।\n\nजबकि थाईलैंड की यात्रा नवंबर में होगी। आईआरसीटीसी के पूर्वी क्षेत्र कोलकाता के डीजीएम जफर आजम ने रविवार को समस्तीपुर में बताया कि सिंगापुर व मलेशिया की यात्रा 13 नवंबर से शुरू होगी।\n\nयह यात्रा 7 रात और 8 दिनों की होगी। पूरी यात्रा के लिए एक यात्री को प्लेन टिकट के साथ ही घूमने, सुबह का नास्ता, दोपहर व रात का खाना, रहने के लिए होटल के एवज में मात्र 1 लाख 7 हजार रुपए देना होगा।\n\nइसी तरह 11 नंबर को थाईलैंड के लिए पटना से फ्लाइट है। यह यात्रा पांच रात व 6 दिनों की होगी। इस यात्रा के लिए यात्री को कुल 48351 देने होंगे। इसके अलावा कोई राशि नहीं देनी हाेगी। डीजीएम आजम ने बताया कि पूरी यात्रा के दौरान उक्त राशि में ही यात्रियों को विदेशों में रहने के लिए होटल, घूमने के लिए बस, भोजन की व्यवस्था होगी।\n\nयात्रा के दौरान टीम के साथ डॉक्टर्स व यात्रियों की सुरक्षा के लिए सुरक्षा गार्ड भी रहेंगे। जफर ने बताया कि पहली बार विदेश यात्रा की शुरुआत बिहार से की जा रही है। इस यात्रा के लिए नो लॉस नो बेनिफिट का फार्मूला अपनाया गया है। इसमें यह ध्यान रखा गया है कि लोग कम से कम राशि में भी देशों की यात्रा कर लें।\n\nदरभंगा से खुलने वाली स्वदेश दर्शन ट्रेन में जोड़ा एक एसी कोेेेेेेच\n\n10 अक्टूबर से दरभंगा से खुलने वाली स्वदेश दर्शन ट्रेन में एक और अतिरिक्त एसी कोच जोड़ा गया है। अब एसी बोगी की संख्या दो हो गई है। यह ट्रेन दरभंगा से खुलकर मुजफ्फरपुर-पाटलिपुत्र होते हुए 10 रात व 11 दिनाें तक शिरडी व विभिन्न ज्याेतिर्लिंगाें के दर्शन करा वापस लाएगी।\n\nतीर्थयात्रा के लिए प्रति व्यक्ति किराया स्लीपर का 18450 रुपए और एसी-3 का 29620 रुपए हाेगा। ट्रेन 10 अक्टूबर काे खुलेगी। रेलवे स्टेशनाें पर टिकट मिल रहे हैं। आईआरसीटी की वेबसाइट www.irctctourism.com पर भी बुकिंग कराई जा सकती है। ट्रेन में भाेजन-नाश्ता-पानी उपलब्ध रहेंगे, जिसके पैसे किराए की राशि में शामिल हैं। हर काेच में सुरक्षा की विशेष व्यवस्था की जाएगी।",
    "थाइलैंड जाने वाले टूरिस्टों के लिए आई यह खुशखबरी, अब पहले से ज्यादा दिन तक रुक सकेंगे यहां": "थाइलैंड जाने वाले टूरिस्टों के लिए खुशखबरी है. अब सैलानी यहां पहले से ज्यादा दिन तक रुक सकेंगे. दरअसल, थाइलैंड अब अक्टूबर से मार्च के बीच विदेशी पर्यटकों के लिए लंबे वक्त तक ठहरने की अनुमति देना शुरू करेगा. यह कदम कोविड -19 के बाद अर्थव्यवस्था को उठाने और आर्थिक सुधार के मद्देनजर लिया गया है. कोरोना के दौरान सभी देशों की अर्थव्यवस्था को काफी नुकसान पहुंचा था और टूरिज्म सेक्टर पूरी तरह से ठप हो गया था. ऐसे में अब नये सुधारों के जरिए इस सेक्टर को उठाने की भरसक कोशिश की जा रही है. वैसे भी अब धीरे-धीरे पर्यटन उद्योग पटरी पर आ रहा है और विदेशी पर्यटक अपने घरों से निकलकर सैर-सपाटे पर जा रहे हैं.Also Read - Kaziranga National Park: पर्यटकों के लिए खुला काजीरंगा राष्ट्रीय उद्यान, 430 वर्ग किमी में फैला है पार्क\n\nऐसे में थाइलैंड अब आगमन पर वीजा (वीओए) की श्रेणी के तहत अपने यहां आने वाले 18 क्षेत्रों के विदेशियों के 30 दिनों तक ठहरने की अवधि को दोगुना करने की अनुमति दे रहा है. यह जानकारी थाईलैंड के मुख्य कोविड टास्क फोर्स के प्रवक्ता तवीसिलप विसानुयोथिन ने दी है. Also Read - Bali Tourism: बाली में हर किसी को जरूर देखनी चाहिए ये 5 जगहें, इनके बिना अधूरा है यहां का टूर\n\nइसके साथ ही देश के जिन 50 जगहों पर फिलहाल टूरिस्टों को 30 दिनों तक रहने की इजाजत है, वहां अब वो 45 दिनों तक ठहर सकेंगे. इस कदम से विदेशी सैलानी अब ज्यादा दिनों तक थाइलैंड में रहकर वहां घूम सकेंगे. वैसे भी दुनियाभर से काफी तादाद में टूरिस्ट थाइलैंड जाते हैं और यहां के टूरिस्ट प्लेसिस का भ्रमण करते हैं. थाइलैंड को उम्मीद है कि इस साल यहां आने वाले पर्यटकों की संख्या में वृद्धि होगी और वहां के आर्थिक विकास को बढ़ावा मिलेगा. थाइलैंड का कहना है कि अगर सबकुछ ठीक रहा तो वहां पहुंचने वाले टूरिस्टों की संख्या अगले साल 30 मिलियन होगी. थाईलैंड में सैलानी बैंकॉक, पट्टाया, फुकेत, क्राबी और चियांग माई जैसी कई जगहों की सैर कर सकते हैं. Also Read - IRCTC: 27 हजार रुपये में फ्लाइट से घूमिये GOA, रहना और खाना फ्री, फिर नहीं मिलेगा इससे सस्ता टूर पैकेज",
    "IRCTC Tour Package: थाइलैंड घूमने के लिए आइआरसीटीसी लेकर आया है खास टूर पैकेज, बजट में होगी इंटरनेशनल ट्रिप": "IRCTC Tour Package अगर आप विदेश घूमने का प्लान बना रहे हैं तो भारतीय रेलवे खानपान एवं पर्यटन निगम (आइआरसीटीसी) आपके लिए खास टूर पैकेज लेकर आया है। कम बजट में आप थाइलैंड की यात्रा कर सकते हैं।\n\nIRCTC Tour Package: लखनऊ, [विकास मिश्र]। दिसंबर की सर्दी में यदि आप विदेश की सैर करने की तैयारी कर रहे हैं तो आपके लिए भारतीय रेलवे खानपान एवं पर्यटन निगम (आइआरसीटीसी) का विशेष पैकेज तैयार है। आइआरसीटीसी दिसंबर में थाइलैंड की सैर कराएगा। थाइलैंड की यह यात्रा लखनऊ से विमान से पूरी होगी।आईआरसीटीसी ने इस पैकेज की बुकिंग शुरू कर दी है।\n\nआइआरसीटीसी ने लंबे समय के बाद लखनऊ से विदेश यात्रा का टूर पैकेज बनाया है। हालांकि, इससे पहले लेह लद्दाख, कश्मीर, गोवा के घरेलू पैकेज आइआरसीटीसी ने लांच किए हैं। इनके बीच आइआरसीटीसी की वेबसाइट पर कई पर्यटक दिसंबर में थाइलैंड की यात्रा की मांग कर रहे थे। इसे देखते हुए आइआरसीटीसी ने पांच रात और छह दिन का पैकेज बनाया है। यह यात्रा चौधरी चरण सिंह अंतरराष्ट्रीय एयरपोर्ट से पांच दिसंबर को शुरू होगी। आइआरसीटीसी पटाया और बैंकॉक के मनोरम स्थलों की सैर कराएगा।\n\nइसके लिए प्रति यात्री 62900 रुपए का पैकेज होगा। इसमें पर्यटकों के जाने और आने की विमान यात्रा , तीन सितारा होटल में ठहरने, एसी कारो से स्थानीय भ्रमण की व्यवस्था आइआरसीटीसी कराएगा। आइआरसीटीसी के मुख्य क्षेत्रीय प्रबंधक अजित कुमार सिन्हा ने बताया कि थाइलैंड की यात्रा के लिए विमान में सीट लॉक कर ली गई हैं। कई लोग थाईलैंड की यात्रा की डिमांड कर रहे थे। अभी आइआरसीटीसी थाईलैंड के अलावा दुबई की यात्रा की भी तैयारी कर रहा है।\n\nयह यात्रा नवंबर और जनवरी में हो सकती है। पैकेज की बुकिंग विभाग की वेबसाइट www .Irctc tourism.com पर की जा सकती है। इसके अलावा गोमतीनगर पर्यटन भवन स्थित आइआरसीटीसी कार्यालय और हेल्पलाइन नम्बर 8287930908 और 8287930922 पर भी संपर्क कर सकते हैं। पैकेज की बुकिंग पहले आओ पहले पाओ के आधार पर होगी।",
    "कई बार थाईलैंड गए पार्थ चटर्जी और अर्पिता मुखर्जी, वहां बंगला भी खरीदा- ED का खुलासा": "पश्चिम बंगाल में शिक्षक भर्ती घोटाले के आरोपी पूर्व मंत्री पार्थ चटर्जी और उनकी करीबी अर्पिता मुखर्जी के थाइलैंड में संपत्तियां मिली हैं. ईडी की चार्जशीट में इसका खुलासा किया गया है.\n\nपश्चिम बंगाल के लोगों ने कभी डायमंड सिटी में फ्लैट, कभी शांतिनिकेतन में बंगले तो कभी शिक्षक भर्ती घोटाले के आरोपी पूर्व मंत्री पार्थ चट्टोपाध्याय की कई लग्जरी संपत्तियां देखी हैं. अब ईडी ने एक बड़ा खुलासा किया है. पार्थ और अर्पिता चटर्जी की संपत्ति का पता देश और विदेश की सीमाओं से परे थाईलैंड में लगा है. पार्थ चटर्जी और अर्पिता समय-समय पर वहां जाया करते थे. प्रवर्तन निदेशालय ने चार्जशीट में इसका जिक्र किया है. फिलहाल शिक्षक भर्ती घोटाले के आरोपी पार्थ चटर्जी और अर्पिता मुखर्जी जेल हिरासत में हैं, लेकिन ईडी और सीबीआई इन मामलों की तहकीकात कर रहे हैं.\n\nईडी सूत्रों के मुताबिक, पार्थ चट्टोपाध्याय समय मिलने पर अर्पिता मुखर्जी के साथ लग्जरी होटलों में जाया करते थे. यहीं नहीं, पूर्व शिक्षा मंत्री अर्पिता को सिंगापुर में एक सरकारी कार्यक्रम में भी ले गए थे.\n\nथाईलैंड में पार्थ और अर्पिता ने खरीदा था बंगला\n\nइससे पहले इन दोनों की संपत्ति की रकम देखकर खुफिया अधिकारियों और आम नागरिकों की आंखें चौंधियां गई थी. विदेश में अपनी संपत्ति की राशि देखकर हर कोई हैरान है. ईडी की चार्जशीट के मुताबिक, पार्थ की शेल कंपनी सिम्बायोसिस ट्रेडर्स के डायरेक्टर स्नेहमय दत्त से पूछताछ के बाद सनसनीखेज जानकारी सामने आई. जिरह में पता चलता है कि पार्थ 2014-2015 में एक संगठन के निमंत्रण पर थाईलैंड गए थे. अर्पिता उनके साथ गई थी. अर्पिता का सारा खर्च पूर्व मंत्री ने वहन किया था, लेकिन सिर्फ विश्व प्रसिद्ध समुद्र तट पर घूमे ही नहीं, पार्थ चटर्जी ने वहां एक बंगला खरीदा था. जिसमें अर्पिता चटर्जी के साथ भागेदारी है. ईडी के सूत्रों के मुताबिक पार्थ और अर्पिता के घर से मिले दस्तावेजों से पता चलता है कि वे कई बार थाईलैंड की यात्रा कर चुके हैं. चार्जशीट में, जांचकर्ताओं ने दावा किया कि आपा यूटिलिटी सर्विसेज के नाम पर कई रियल एस्टेट निवेश हैं. इसी तरह से ईडी का मानना ​​है कि थाइलैंड में भी संपत्तियां आपा यूटिलिटी सर्विसेज के नाम से खरीदी गई थीं.\n\nपार्थ और अर्पिता के फ्लैट से मिले थे विदेश मुद्रा\n\nईडी के सूत्रों के मुताबिक, विदेशी संपत्ति के बारे में पूछे जाने पर पार्थ चट्टोपाध्याय ने अपना मुंह नहीं खोला. स्नेमॉय दत्त से पूछताछ के बाद पता चला है कि पूर्व शिक्षा मंत्री ने शेल कंपनियों का इस्तेमाल काले धन को सफेद करने के लिए किया था. थाईलैंड ही नहीं, दोनों गोवा भी गए थे. जांचकर्ताओं का मानना ​​है कि विदेशों में बड़ी संपत्ति खरीदने में स्नेमॉय की अहम भूमिका थी. चार्जशीट में कहा गया है कि अर्पिता के फ्लैट से नेपाल, थाईलैंड, बांग्लादेश, सिंगापुर, हांगकांग, मलेशिया, अमेरिका की करेंसी मिली है. जिरह में पार्थ ने बार-बार कहा कि वह अर्पिता को नहीं जानता. हालांकि ईडी ने चार्जशीट के दौरान दोनों की नजदीकियों को साबित करने के लिए कई जानकारियां पेश की हैंय. केंद्रीय खुफिया अधिकारी जांच में स्पष्ट करना चाहते हैं कि पार्थ-अर्पिता ने विदेश में यह संपत्ति भ्रष्टाचार के पैसे से खरीदी थी.",
    "वियतनाम-थाइलैंड से बुलाईं अष्टधातु की 501 बुद्ध प्रतिमाएं": "तायवान थाइलैंड वियतनाम श्रीलंका म्यांमार सहित तकरीबन दस देशों के बौद्ध भिक्षुओं और अनुयायियों को इस समारोह के लिए आमंत्रण - बुद्ध महाविहार के भंते शाक्यपुत्र सागर थेरो ने बताया कि पहली बार अंतर्राष्ट्रीय स्तर पर बुद्धरूप दान समारोह का आयोजन किया जा रहा है। इसमें देश भर से अनुयायी और बौद्ध भिक्षु शामिल होंगे। इसके साथ ही तायवान थाइलैंड वियतनाम श्रीलंका म्यांमार सहित तकरीबन दस देशों के बौद्ध भिक्षुओं और अनुयायियों को इस समारोह के लिए आमंत्रण भेजा है। इसमें से 60 विदेशी बौद्ध अनुयायियों के इस कार्यक्रम में आने की संभावना है। इसी प्रकार देश में भी विभिन्न स्थानों से श्रद्धालु इसमें भाग लेंगे।",
    "Fake Job Racket : दुबई और भारत में बैठे एजेंट दे रहे फर्जी नौकरियों के ऑफर, सरकार ने किया सावधान, बताया बचने का तरीका": "Fake Job Racket : म्यांमार से छुड़ाए गए दो मलयेशियाई नागरिकों ने बताया कि उन्हें थाइलैंड में जॉब का लालच दिया गया था। इसी तरह 100 से ज्यादा भारतीयों को अवैध तरीके से म्यांमार भेजा गया और वहां बंधक बनाकर मजदूरी करा रहे हैं। दुबई और भारत में बैठे कंपनियों के एजेंट सोशल मीडिया और दूसरे ऑनलाइन प्लेटफॉर्म्स पर थाइलैंड में अच्छी नौकरी का ऑफर देते हैं।",
    "भारतीयों के बीच डेस्टिनेशन वेडिंग को लेकर मशहूर है थाइलैंड, नाइटलाइफ ही नहीं बल्कि समुद्री तट भी लुभाते हैं": "ऐसा कौन होगा जो थाईलैंड घूमना न चाहे. यह एशिया में सबसे फेमस और पसंदीदा पर्यटक देशों में से एक है. दुनियाभर के टूरिस्ट थाइलैंड घूमना चाहते हैं और यहां की रंगीन दुनिया देखना चाहते हैं. भारतीय टूरिस्टों के बीच तो यह लोकप्रिय टूरिस्ट डेस्टिनेशन है ही, इसके साथ ही फेमस डेस्टिनेशन वेडिंग स्थल भी बन गया है. भारतीय हाईक्लास डेस्टिनेशन वेडिंग के लिए बड़ी तादाद में यहां जाते हैं. वेडिंग प्लान करने वाले कपल्स के बीच थाइलैंड पॉपुलर है. बड़ी तादाद में हनीमून कपल्स भी थाइलैंड जाते हैं और यहां की रंगीन दुनिया को करीब से देखते हैं.Also Read - Navratri 2022: IRCTC के इस टूर पैकेज से घूमिये वैष्णो देवी मंदिर, किराया सिर्फ 5 हजार, रहना-खाना फ्री\n\nAlso Read - Kaziranga National Park: पर्यटकों के लिए खुला काजीरंगा राष्ट्रीय उद्यान, 430 वर्ग किमी में फैला है पार्क\n\nसमुद्री तटों और नाइटलाइफ के लिए मशहूर है थाइलैंड\n\nथाइलैंड अपने समुद्री तटों और नाइटलाइफ के लिए मशहूर है. यहां कई प्राचीन मंदिर भी हैं. इसे दुनिया भर के यात्रियों के लिए बकेट-लिस्ट डेस्टिनेशन कहना गलत नहीं होगा. हालांकि, यह भी सच है कि कोरोना वायरस के दौरान यहां के पर्यटन उद्योग को भारी झटका लगा है. यहां का राजस्व काफी हद तक पर्यटन उद्योग पर ही निर्भर था, जिसमें देश और दुनिया से आने वाले सैलानियों का बड़ा योगदान था. लेकिन, कोरोना काल के दौरान यह चोपट हो गया. हालांकि अब चीजें धीरे-धीरे पटरी पर आ रही हैं. Also Read - World Tourism Day 2022: अक्टूबर से पहले जरूर घूम लें 'फूलों की घाटी', 91 साल पहले हुई थी खोज\n\nथाईलैंड सेलिब्रिटी से लेकर मशहूर हस्तियों की पसंदीदा जगह है. यहां आप अपनी छुट्टियों को एन्जॉय के साथ बिता सकते हैं. थाईलैंड में घूमने के लिए कई सारी जगहें हैं, जहां आप जा सकते हैं. यहां समुद्री तटों को देख सकते हैं और आलीशान होटलों में रह सकते हैं. इसके अलावा यहां के मशहूर व्यंजनों का लुत्फ उठा सकते हैं. आप थाईलैंड की राजधानी बैंकॉक जा सकते हैं जो कि अब तक देश का सबसे अधिक आबादी वाला शहर है. यहां गगनचुंबी इमारतें, जगमगाते नाइटक्लब और मार्केट्स जा सकते हैं. आप यहां ग्रैंड पैलेस, एमराल्ड बुद्ध का मंदिर, चतुचक वीकेंड मार्केट, लुम्फिनी पार्क और जिम थॉम्पसन हाउस संग्रहालय देख सकते हैं.",
    "CG की आदिवासी बेटी बनी एनिग्मा मिसेज एशिया: 47 साल की डॉ रेणुका ने थाइलैंड में जीता खिताब; कहा- 'हमारे फीचर्स अलग, तुलना ठीक नहीं'": "Hindi News\n\nLocal\n\nChhattisgarh\n\nAmbikapur\n\nDr Renuka Mas Kerketta Of Surguja Has Won The Title Of Enigma Mrs Asia\n\nCG की आदिवासी बेटी बनी एनिग्मा मिसेज एशिया: 47 साल की डॉ रेणुका ने थाइलैंड में जीता खिताब; कहा- 'हमारे फीचर्स अलग, तुलना ठीक नहीं'\n\nCG की आदिवासी बेटी बनी एनिग्मा मिसेज एशिया।\n\nछत्तीसगढ़ के सरगुजा की रहने वाली डॉ रेणुका मास केरकेट्टा (Dr Renuka Kerketta) ने एनिग्मा मिसेज एशिया का खिताब हासिल किया है। अब वे मिसेज यूनिवर्स की तैयारी में जुट गई हैं। अंबिकापुर के होलीक्रॉस अस्पताल में चिकित्सक डॉ रेणुका की इस उपलब्धि से पूरा परिवार काफी खुश है। उनके पति फ्रांसिस मास और भाई ने कहा कि रेणुका ने प्रदेश का नाम रोशन कर दिया है। ये प्रतियोगिता 17 से 19 अगस्त को थाईलैंड के पटाया में आयोजत हुई थी।\n\nरेणुका को एनिग्मा मिसेज एशिया कॉन्टेस्ट में गोल्ड कैटेगरी में खिताब मिला है। वे मूल रूप से छत्तीसगढ़ के बलरामपुर जिले के कुसमी रतासिली जैसे छोटे से गांव की रहने वाली हैं। आदिवासी अंचल से निकलकर इतनी बड़ी सफलता हासिल करना मामूली बात नहीं है। 47 साल की उम्र में उन्होंने इस कारनामे को कर दिखाया।\n\nडॉ रेणुका केरकेट्टा।\n\nमिसेज सरगुजा और मिसेज छत्तीसगढ़ भी रह चुकी हैं डॉ रेणुका\n\nइस कॉन्टेस्ट को जीतने के साथ ही सरगुजा का नाम अंतरराष्ट्रीय स्तर पर अंकित हो गया है। रेणुका की इस सफलता में उनके पति फ्रांसिस बराबर के भागीदार रहे। वे मूल रूप से बेल्जियम के रहने वाले हैं और सालों से भारत में रहकर समाज सेवा कर रहे हैं, जिसमें उनका साथ पत्नी रेणुका दे रही हैं। डॉक्टर रेणुका मास केरकेट्टा ने बताया कि एनिग्मा की तरफ से अंतरराष्ट्रीय ओपन सौंदर्य प्रतियोगिता थाईलैंड के पटाया में आयोजित हुई थी, जिसमें देश-विदेश की प्रतिभागियों ने हिस्सा लिया। हालांकि रेणुका ने सभी को पछाड़ते हुए इस खिताब पर कब्जा कर लिया।\n\nडॉ रेणुका केरकेट्टा।\n\nमैनपाट महोत्सव में सीएम भूपेश बघेल ने किया था सम्मानित\n\nडॉ रेणुका ने बताया कि वे मिसेज सरगुजा और मिसेज छत्तीसगढ़ भी रह चुकी हैं। डॉ रेणुका को 2021 में हुए मैनपाट महोत्सव में प्रदेश के मुख्यमंत्री भूपेश बघेल से भी सम्मानित हो चुकी हैं। उन्होंने कहा कि मेडिकल फील्ड उनका प्रोफेशन है, लेकिन मॉडलिंग शुरू से ही उनका पैशन रहा है।\n\n'आदिवासी महिलाओं के फीचर्स होते हैं दूसरों से अलग'\n\nउन्होंने कहा कि आदिवासी महिलाओं के फीचर्स अलग तरह के होते हैं, लेकिन कोई भी नेगेटिव सोच आपकी सफलता को बाधित कर सकती है, इसलिए अपनी पर्सनालिटी को निखारकर सबके सामने पेश करना चाहिए और अपनी तुलना किसी से नहीं करनी चाहिए। आप सपने देखें और उसे पूरा करने की कोशिश करें। डॉ रेणुका ने अपनी सफलता का श्रेय अपने परिवार को दिया।",
    "Gotabaya Return Sri Lanka: श्रीलंका के पूर्व राष्ट्रपति गोटाबाया थाइलैंड से लौटे स्वदेश, सिंगापुर के रास्ते की वापसी": "Gotabaya Rajapaksa Return आधिकारिक सूत्रों ने शुक्रवार को बताया कि गोटाबाया सिंगापुर एयरलाइंस की उड़ान से श्रीलंका वापस लौटे हैं। वापस लौटने के लिए पहले वह थाइलैंड से सिंगापुर गए थे क्योंकि बैंकाक से कोलंबो के लिए कोई सीधी उड़ान नहीं है।\n\nकोलंबो, एजेंसियां: श्रीलंका के पूर्व राष्ट्रपति गोटाबाया राजपक्षे शुक्रवार को थाइलैंड से स्वदेश लौट आए। पहले उनके शनिवार सुबह श्रीलंका लौटने की खबर थी। सबसे खराब आर्थिक संकट से गुजर रहे देश में करीब दो महीने पहले अपनी सरकार के विरुद्ध विरोध प्रदर्शन तेज होने के बाद 73 वर्षीय राजपक्षे 13 जुलाई को देश से भाग गए थे।\n\nसिंगापुर एयरलाइंस से की वापसी\n\nआधिकारिक सूत्रों ने शुक्रवार को बताया कि गोटाबाया सिंगापुर एयरलाइंस की उड़ान से श्रीलंका वापस लौटे हैं। वापस लौटने के लिए पहले वह थाइलैंड से सिंगापुर गए थे, क्योंकि बैंकाक से कोलंबो के लिए कोई सीधी उड़ान नहीं है। नौ जुलाई को प्रदर्शनकारी कोलंबो स्थित राष्ट्रपति भवन में घुस गए थे। कई अन्य सरकारी भवनों पर भी प्रदर्शनकारियों ने कब्जा कर लिया था। इसके बाद श्रीलंका वायुसेना के विमान से गोटाबाया मालदीव भाग गए थे और वहां से सिंगापुर चले गए। वहीं से 14 जुलाई को उन्होंने इस्तीफा भेजा था उसके बाद वह थाइलैंड चले गए जहां उन्होंने अस्थायी शरण ली थी।\n\nवापसी के थे अनुमान\n\nगोटाबाया राजपक्षे की श्रीलंका वापसी से पहले अनुमान लगाए जा रहे थे कि वो शुक्रवार या शनिवार को वापसी कर सकते हैं। साथ ही थाईलैंड की मीडिया ने भी उनकी वापसी की खबरों की पुष्टि की थी। गोटाबाया जुलाई में देश छोड़कर पहले मालदीव भागे थे इसके बाद वो सिंगापुर गए। सिंगापुर से ही 14 जुलाई को उन्‍होंने अपना त्‍यागपत्र भेजा था। 11 अगस्‍त को वो सिंगापुर से बैंकाक पहुंचे थे।\n\nरानिल विक्रमसिंघे ने दिए थे वापसी के संकेत\n\nबैंकाक में सुरक्षा कारणों से गोटाबाया राजपक्षे को होटल से बाहर निकलने को मना किया गया है। उनकी सुरक्षा में थाईलैंड सरकार ने सादा कपड़ों में सुरक्षा कर्मी भी लगाए थे। समाचार एजेंसी एएफपी को श्रीलंका के एक अधिकारी ने इसकी पुष्टि करते हुए कहा था कि गोटाबाया शनिवार को श्रीलंका वापस आ जाएंगे। हालांकि बैंकाक पोस्‍ट की खबर में कहा गया है कि वो गोटाबाया शुक्रवार को ही देश लौटने को तैयार हैं। उनके वापस लौटने का संकेत राष्‍ट्रपति रानिल विक्रमसिंघे ने भी कुछ समय पहले दिए था।",
    "बांसवाड़ा की बेटी: टेबल टेनिस में थाइलैंड की खिलाड़ी को हराकर 13 साल की काव्या भट्‌ट ने जीता ब्रॉन्ज मेडल": "Hindi News\n\nLocal\n\nRajasthan\n\nBanswara\n\nOman International Table Tennis (U 15) Championship; Banswara Girl Kavya Bhatt Won Bronze Medal For India\n\nबांसवाड़ा की बेटी: टेबल टेनिस में थाइलैंड की खिलाड़ी को हराकर 13 साल की काव्या भट्‌ट ने जीता ब्रॉन्ज मेडल\n\nबांसवाड़ा एक महीने पहले\n\n\n\nकॉपी लिंक\n\nबांसवाड़ा 13 वर्षीया काव्या भट्ट ने छाेटी सी उम्र में टेबल टेनिस में बड़ा मुकाम हासिल कर लिया है। अपने अटेकिंग परफारमेंस के जरिये एक के बाद एक मेडल जीतकर वह सभी काे चाैंका रही है। अब तक 55 मेडल जीत चुकी काव्या ने हाल ही जाॅर्डन के ओमान में हुए अंतरराष्ट्रीय अंडर-15 टेबल टेनिस प्रतियाेगिता में अपने दमदार खेल का प्रदर्शन किया। काव्या ने इजिप्ट की प्लेयर मल्लिका ईलमल्लाह काे 16वें राउंड में हराया। इसके बाद थाइलैंड की चेंपियन प्लेयर कुलाप्सर विजितविरियागुल काे करारी शिकस्त देकर सेमिफाइनल में पहुंचकर ब्रॉन्ज मेडल अपने नाम किया।\n\nबेहद पतली-दुबली दिखने वाली काव्या जब काेर्ट पर उतरती है ताे प्रतिद्वंद्वी पर अटेकिंग शाॅर्ट के जरिये टूट पड़ती है। यह काव्या का पहला अंतरराष्ट्रीय टीटी कंपिटिशन डेब्यू था। ऐसे में ब्रांज मेडल जीतने पर न सिर्फ वागड़ में बल्कि मुंबई में भी उनके प्रशंसक काफी उत्साहित हैं।\n\nकाव्या अपने शानदार खेल की बदाैलत अब 13 गाेल्ड, 14 सिल्वर और 28 ब्रांज मेडल जीत चुकी हैं। पिछले साल महाराष्ट्र टीटी चैंपियनशिप में गाेल्ड, पंजाब के माेहाली में हुई अंडर-13 की नेशनल टीटी कंपिटिशन में सिल्वर और देहरादून में हुई नेशनल टीटी कंपिटिशन में भी ब्रांज मेडल जीत चुकी है।",
    "थाइलैंड में चमका तिरंगा, उत्तराखण्ड के लाल ने बैडमिंटन में हासिल किए दो पदक -": "badminton championship Prakhar Chamoli: प्रखर ने बढ़ाया देश‌ प्रदेश का मान, थाइलैंड में आयोजित बैडमिंटन प्रतियोगिता में हासिल किए दो रजत पदक…\n\nराज्य के होनहार युवा वाशिंदे आज किसी भी क्षेत्र में पीछे नहीं हैं। अपनी काबिलियत के दम पर समूची देवभूमि उत्तराखंड को गौरवान्वित करने वाले राज्य के युवाओं ने अनेकों बार देश विदेश में समूचे उत्तराखण्ड का मान बढ़ाया है। ऐसी ही एक खबर इस समय थाइलैंड से आ रही है जहां राज्य के एक और होनहार युवा ने एशियन बैडमिंटन चैंपियनशिप में शानदार प्रदर्शन कर दो पदक अपने नाम किए हैं। जी हां.. हम बात कर रहे हैं मूल रूप से राजधानी देहरादून के रहने वाले प्रखर चमोली की, प्रखर की इस अभूतपूर्व उपलब्धि से जहां उनके परिवार में हर्षोल्लास का माहौल है वहीं समूचे क्षेत्र में भी खुशी की लहर है। बताया गया है कि प्रखर ने यह रजत पदक अलग अलग वर्गों में हासिल किए है।\n\n(badminton championship Prakhar Chamoli)\n\nयह भी पढ़ें- पिता उत्तराखंड पुलिस में चालक, बेटे हर्षित ने ईरान में हासिल किया पदक, बढ़ाया देश का मान\n\nप्राप्त जानकारी के अनुसार मूल रूप से देहरादून के रहने वाले प्रखर चमोली ने मिक्स डबल व पुरुष डबल वर्ग में दो रजत पदक हासिल किए है। बता दें कि थाईलैंड के पटाया में आयोजित हुई एशियन यूथ पैसेफिक डेफ बैडमिंटन प्रतियोगिता में भारत ने भारत ने तीन गोल्ड समेत कुल 11 मेडल जीते हैं। बात अगर प्रखर की करें तो प्रखर ने मिक्स मुकाबले में जहां आदित्य के साथ मिलकर रजत पदक हासिल किया है वहीं डबल मुकाबले में ऋतिक के साथ मिलकर उन्होंने रजत पदक‌‌ अपने नाम किया हैं।\n\n(badminton championship Prakhar Chamoli)\n\nयह भी पढ़ें- पिथौरागढ़ की यक्षिका ने योगासन में रचा नया कीर्तिमान इंडिया बुक ऑफ रिकॉर्ड में नाम दर्ज",
    "उत्तराखंड में सत्ताधारियों के संरक्षण में चल रहे हैं अय्याशी के अड्डे": "पहाड़ की बेटी अंकिता भण्डारी की एक सत्ताधारी दल के नेता की बिगड़ैल औलाद के रिसॉट में नृसंश हत्या के बाद प्रदेश का जनमानस हतप्रभ है और हर कोई सवाल कर रहा है कि क्या उत्तराखण्ड के लोगों ने राज्य आन्दोलन में की लड़ाई कुछ अमीरजादों के इन रिसॉर्टों के लिये लड़ी थी जहां न तो बहू बेटियां, न वन्य जीवन और ना ही सरकारी तथा निजी जमीनें सुरक्षित हैं। देखा जाय तो इन अय्याशी के अड्डों के कारण इस छोटे से राज्य की सरकारें भी सुरक्षित नहीं हैं, क्योंकि विधायकों की खरीद फरोख्त कर ऐसे ही रिसॉर्टों में बाड़े बनाकर रखा जाता है। ऐसे ही रिसॉटों में सत्ता पलट की साजिशें भी रची जाती हैं। ऐसे कथित आरामगाहों से उत्तराखंड की संस्कृति तार-तार हो रही है। रिजॉर्ट सुकून के लिए होते हैं, लेकिन उन्हें अय्याशी और गैरकानूनी गतिविधियों के अड्डे बनाया जा रहा है। अंकिता की हत्या के खुलासे से जाहिर हो गया कि उत्तराखण्ड को ऐसे रिसॉर्टों के जरिये थाइलैंड बनाने का प्रयास भी किया जा रहा है।\n\nपवित्र नगरी ऋषिकेश के निकट सत्ताधारी दल के प्रमुख नेता की बिगड़ैल औलाद के वन्तरा रिसॉर्ट में पहाड़ की बेटी के उत्पीड़न और फिर हत्या की साजिश के खुलासे से पहले सरकारी नौकरियों के नकल माफिया हाकम सिंह का उत्तरकाशी जिले के सुदूरवर्ती मोरी ब्लाक के सांकरी स्थित रिसॉर्ट चर्चाओं में आ गया था। उसी रिसॉर्ट में हाकम सिंह बड़े-बड़े नामचीन और पहुंच वाले लोगों को ओब्लाइज करता था और उनके साथ फोटो खिंचा कर अपना रुतबा बढ़ाता था। जिससे उसकी शासन प्रशासन में पैठ मजबूत होती गयी और वह सरकारी नौकरियों को बेच कर या दलाली कर करोड़ों रुपये कमाता रहा।\n\nइन दोनों रिसॉर्टों में से एक में पहाड़ की बेटी की जान गयी और उसकी अस्मिता को लुटवाने का प्रयास किया गया और दूसरे रिसॉर्ट में प्रदेश के होनहार नौजवानों के हिस्से की सरकारी नौकरियों के अवसर पहले ही चुरा कर बेच दिये गये। कितनी हैरानी का विषय है कि दोनों मामलों में सत्ताधारी दल से जुड़े लोगों की ही असली भूमिका सामने आई। पहले तो पहाड़ के युवाओं की नौकरियां चुरा ली जाती हैं और अंकिता जैसी गरीब बाप की 19 साल की बेटी जब अपने पैरों पर खड़ी होकर स्वावलम्बी बनना चाहती है तो न केवल उसके सपनों को रौंद दिया जाता है बल्कि मारपीट कर नहर में फेंक दिया जाता है, ताकि वह ऐसे रिसॉर्ट की गैरकानूनी गतिविधियों का पर्दाफाश न कर सके।\n\nअंकिता हत्याकाण्ड के तत्काल बाद उत्तराखण्ड की धामी सरकार हरकत में तो आयी मगर तब तक काफी देर हो चुकी थी। धामी सरकार ने अंकिता के हत्यारोपियों के रिसॉर्ट के एक हिस्से पर जेसीबी चलाने के साथ ही सारे रिसॉर्टों की जांच के आदेश क्या दिये कि ज्यादातर रिसॉर्ट गैरकानूनी ढंग से संचालित पाये गये। राजाजी पार्क से लेकर बिन्सर वन्यजीव विहार और उससे भी आगे अमीरों के लिये बने इन कथित आरामगाहों की एक लम्बी श्रृंखला बनी हुयी है। इनमें से ज्यादातर गैरकानूनी ढंग से बने हुये पाये गये। अकेले नैनीताल जिले में ऐसे आधा दर्जन रिसॉर्ट मिले जिनका संचालन नियम विरुद्ध हो रहा है। किसी ने सरकारी जमीन कब्जाई हुयी है तो किसी ने वन्यजीव अधिनियम 1972 का उल्लंघन किया हुआ है। जो वन्तरा रिसॉर्ट अंकिता की हत्या के बाद चर्चा में आया है वह भी गैरकानूनी ढंग से बना हुआ मिला। नकल माफिया हाकम सिंह के रिसॉर्ट का लगभग 80 प्रतिशत हिस्सा वनभूमि को कब्जा कर बना हुआ पाया गया। अब तक की सरकारों ने इन गतिविधियों की ओर क्यों आंखें मूंदे रखीं, इसका स्वयं अन्दाजा लगाया जा सकता है। सरकारी जमीनें कब्जाने, वन्यजीव अधिनियम का उल्लंघन करने और तस्करी करने या कराने की शिकायतें उन रिसॉर्टों से मिल रही हैं जिन्हें पूरा संरक्षण मिलने के कारण कानून का भय नहीं रहा। हाकमसिंह और पुल्कित आर्य के रिसॉर्ट राजनीतिक और नौकरशाही के संरक्षण के जीते जागते उदाहरण हैं।\n\nवन्तरा रिसॉर्ट का मालिक आज से नहीं बल्कि कई साल पहले से अपनी हरकतों के कारण चर्चित रहा। लेकिन कोई उसका क्या बिगाड़ता क्योंकि उसके पिता विनोद आर्य भाजपा के वरिष्ठ नेता थे जिनका पार्टी के अन्दर शक्तिशाली गुट से ताल्लुक था। इन्हीं ताल्लुकातों के चलते उन्हें पिछली सरकार में राज्यमंत्री स्तर का पदधारी बनाया गया। विनोद आर्य और उनके बेटे अंकित आर्य को भाजपा से तब निकाला गया जब अंकिता हत्याकाण्ड में पुल्कित और उसके दो सहअभियुक्त मैनेजरों को गिरफ्तार किया गया। उसी दिन 24 सितम्बर को पुल्कित के भाई अंकित आर्य को राज्यमंत्री स्तर के पिछड़ा वर्ग आयोग के उपाध्यक्ष पद से हटाया गया।\n\nराज्य गठन के बाद एक नहीं अनेक मामले युवतियों के शोषण के सामने आ चुके हैं। हैरानी का विषय यह है कि सभी में किसी न किसी तौर पर राजनीतिज्ञ या फिर नौकरशाह शामिल मिले हैं। सन् 2008 में नौकरी का झांसा देकर 12 वीं कक्षा की एक मजबूर छात्रा से रिजॉर्ट में गैंग रेप प्रकरण में पुलिस ने कांड के सूत्रधार भाजपा एनजीओ प्रकोष्ठ के महामंत्री अशोक कुमार, रिसॉर्ट प्रबंधक प्रवीन कुमार और तीन अन्य अज्ञात के खिलाफ मामला दर्ज किया था। इनमें तत्कालीन सत्ताधरी दल से सम्बन्धित दो बलात्कारियों को 10 साल की सजा हुयी थी। सन् 2007 में नीलम शर्मा नाम की महिला की संदिग्ध मौत के तार भी हरिद्वार से ही जुड़े थे। सन् 2009 में अल्मोड़ा की गीता खोलिया द्वारा पीलीभीत में कथित आत्महत्या का राज कभी नहीं खुला। वर्ष 2013 के नवंबर माह में देहरादून के नारी निकेतन में एक मूक-बधिर संवासिनी के साथ दुष्कर्म और उसका गर्भपात के मामले ने सारी मानवता को ही शर्मसार कर दिया था। मई 2014 में देहरादून के प्रसिद्ध पर्यटन स्थल सहस्रधारा में हरियाणा पानीपत के पूर्व सांसद किशनसिंह सांगवान के बेटे के रिसॉर्ट में भी एक लड़की ने मालिक पर यौन शोषण का आरोप लगाया था। सन् 2018 में संजय कुमार नाम के बाहरी नेता पर भी उसी की पार्टी के एक नेता की बेटी ने यौनशोषण का आरोप लगाया था। मगर उस लड़की की मदद के लिये न तो सरकार और ना ही पुलिस आगे आयी।\n\n(जयसिंह रावत वरिष्ठ पत्रकार हैं और देहरादून में रहते हैं।)",
    "पुराने iPhone 12 के साथ मॉडल दे रही अपनी फोटोज और वीडियोज, लोग लाखों रुपये लुटाने को हुए तैयार": "आमतौर पर पैसों की कमी होने या बचत करने के लिए लोग सेकंड हैंड फोन (second hand phones) को खरीदते हैं, लेकिन आज हम आपको इसके उलट एक दिलचस्प मामले (trending post) के बारे में बताने जा रहे हैं। आपको जानकर हैरानी होगी कि एक मॉडल के पुराने iPhone 12 मोबाइल को खरीदने के लिए लोग लाखों रुपये खर्च करने के लिए तैयार है। आइए आपको बताते हैं कि आखिर क्या खास है उस फोन में और क्या है पूरा मामला।\n\nसोशल मीडिया पर एक पोस्ट इन दिनों काफी चर्चा का विषय बना हुआ है। फेसबुक पर एक मॉडल ने अपने पुराने आईफोन 12 की फोटो शेयर करते हुए लिखा कि एप्पल के लेटेस्ट फोन iPhone 14 को खरीदने के लिए मैं अपने iPhone 12 फोन को बेचना चाहती हूं। खरीदने वाले को उसमें मौजूद मेरी सभी फोटोज और वीडियोज भी मिलेंगी। पोस्ट को शेयर करने के साथ ही मॉडल के सेकंड हैंड आईफोन को खरीदने वालों की लाइन ही लग गई। लोग इस पुराने फोन के बदले लाखों रुपये देने को तैयार हो रहे हैं। मॉडल का एक फैन तो फोन के बदले 8 लाख 60 रुपये देने को तैयार हो गया। मॉडल ने जानकारी देते हुए बताया कि अभी तक उस फोन को खरीदने के लिए उन्हें 3 हजार से अधिक लोग मैसेज कर चुके हैं। साथ ही उन्होंने स्पष्ट किया कि उनके फोन में 30,000 फोटोज और 4,000 से अधिक वीडियोज हैं, जिनको वो डिलीट नहीं करेंगी।\n\nपोस्ट हो रहा जबरदस्त वायरल\n\nफेसबुक पर फोन बेचने को लेकर मॉडल द्वारा किए गए पोस्ट को अब तक 70 हजार से अधिक लोग लाइक कर चुके हैं। 2 हजार से अधिक बार पोस्ट को शेयर किया गया है। मॉडल के फैंस पोस्ट के नीचे फोन की कीमत जानने के लिए कमेंट कर रहे है। बता दें कि यह वायरल हो रहा यह मामला थाइलैंड से जुड़ा हुआ है। पोस्ट शेयर करने वाली मॉडल का नाम कनोक्यदा 'का-नान' जीतमपोनॉ है। मॉडल के फेसबुक पेज पर 1,696,405 और इंस्टाग्राम पर 5 लाख से अधिक फॉलोअर्स हैं।",
    "रूस और अमेरिका एक मंच पर आएंगे, भगवान राम के आदर्शों का करेंगे बखान": "एक मंच पर नजर आएगी आठ देशों की संस्कृति\n\nसंस्कृति विभाग के संचालक अदिति त्रिपाठी के अनुसार 16 से 22 अक्टूबर तक रवीन्द्र भवन में अंतरराष्ट्रीय रामायण मेला प्रस्तावित है। ताइवान, वियतनाम, थाइलैंड, श्रीलंका, रूस, यूएसए और सिंगापुर के दलों ने आने पर सहमति दे दी है। इंटरनेशनल कल्चरल रिलेशन (आइसीआर) के अधिकारी इन देशों के कलाकारों के संपर्क में हैं। एक सप्ताह तक चलने वाले मेले में अन्य गतिविधियां भी होंगी। देश के अलग-अलग राज्यों से कलाकारों को भी आमंत्रित किया गया है। चूंकि कई प्रदेशों में राम के जीवन को अलग नजरिए से रखा गया है। वहां उनकी लोक संस्कृति के अनुसार अलग-अलग शैलियों में रामकथा का मंचन होता है। ये कलाकार भी एक मंच पर प्रस्तुति देते नजर आएंगे। कर्नाटक, ओडिशा, बंगाल, आंध्रप्रदेश, हिमाचल प्रदेश, कश्मीर, उत्तरप्रदेश, मध्यप्रदेश के दल लोकशैली में प्रसंगों का मंचन करेंगे। साथ ही जनजातीय समुदाय भी प्रस्तुति के माध्यम से भगवान राम और जनजातीय समुदाय के जुड़ाव को मंच पर जीवंत करेंगे। कुल 24 दल अपनी शैलियों में प्रस्तुति देंगे।",
    "कंबोडिया में नौका डूबने से एक व्यक्ति की मौत, 20 से अधिक लोग लापता": "कंबोडिया के कोह तांग द्वीप के पास थाइलैंड की खाड़ी में नौका के डूबने के बाद से 20 से अधिक लोग लापता हैं। कंबोडिया की सरकार ने शुक्रवार को इनकी तलाश का प्रयास किया।\n\nयह घटना बृहस्पतिवार की है जब मछली मारने की नौका पर 41 चीनी नागरिक सवार थे। संभवत: राहत कार्य में शामिल नौका से लिए गये वीडियो के मुताबिक जब नौका का पिछला भाग डूबने लगा तो कई लोग उसके अग्रभाग पर एकत्र हो गये।\n\nप्रांतीय पुलिस प्रमुख जनरल चुओन नरिन ने कहा कि उस समय 18 लोगों को बचा लिया गया, जबकि 23 लोग लापता बताए गए थे। उन्होंने बताया कि लापता बताए गए इन लोगों में से एक व्यक्ति शुक्रवार की जीवित मिला जबकि एक अन्य व्यक्ति मृत पाया गया। अन्य लोगों की तलाश की जा रही है।\n\nहालांकि, यह अभी स्पष्ट नहीं हो पाया है कि नौका कहां से आई थी और यह कंबोडिया के पश्चिमी तट पर क्या कर रही थी। अधिकारियों ने कहा कि नौका पर सवार दो कंबोडियाई नाविक इंजन के काम करना बंद करने पर यात्रियों को छोड़कर मदद के लिए आई नौका पर चले गये।\n\nउन्होंने कहा कि दोनों नाविकों को गिरफ्तार कर लिया गया है और उनसे पूछताछ की जा रही है।\n\nबीजिंग में चीनी विदेश मंत्रालय के प्रवक्ता वांग वेनबिन ने संवाददाताओं से कहा कि उनकी सरकार कंबोडिया की सरकार के संपर्क में है। प्रवक्ता ने कहा,‘‘हमने कंबोडिया की सरकार से आग्रह किया है कि तलाशी अभियान में कोई कोर कसर नहीं छोड़े और लापता लोगों को बचाएं। हमने उनसे जो कुछ हुआ है उसके बारे में तेजी से पता करने के लिए कहा है।’’\n\nप्रांतीय प्रवक्ता खेआंग फेअरोम के मुताबिक बचाये गये चेंगई शेंग ने अधिकारियों को बताया कि बृहस्पतिवार की सुबह साढ़े 10 बजे नौका जब डूबना शुरू हुई तब उस पर 38 पुरुष और तीन महिलाएं सवार थीं।\n\nएपी संतोष प्रशांत\n\nप्रशांत",
    "Bharti Singh shocking video: मगरमच्छ को भुनता देख, भारती के उड़े होश, देखकर भागीं": "कॉमेडियन भारती सिंह हमेशा से ही दर्शकों का मनोरंजन करती आई हैं. सही वक्त पर सही पंच मारकर भारती सिंह समा बांध देती हैं. ऑडियन्स भी इनके वीडियोज देखना पसंद करते हैं. भारती सिंह का खुद का यूट्यूब पर चैनल है, जिसका नाम 'लाइफ ऑफ लिंबाचियाज' है. इनके 1.86 मिलियन सब्स्क्राइबर्स भी हैं. इस चैनल पर भारती सिंह अपनी पर्सनल लाइफ अपडेट और बेटे गोला के कई मजेदार वीडियोज पोस्ट करती हैं. इस बार भारती सिंह ने जो वीडियो पोस्ट किया है, वह गोला की पहली फ्लाइट और वेकेशन पर होने वाले कई अजीबो-गरीब एक्स्पीरियंसेस से जुड़ा है.\n\nथाइलैंड पहुंचीं भारती सिंह\n\nवीडियो के शुरुआत में भारती सिंह बताती हैं कि उनका बेटा पहली बार फ्लाइट में बैठने जा रहा है, वह भी इंटरनेशनल ट्रिप की. सुबह-सुबह की फ्लाइट ली है, जिसके लिए सबसे ज्यादा एक्साइटेड उनका बेटा गोला ही है. बाकी भारती सिंह और हर्ष लिंबाचिया तो थोड़े लेजी ही नजर आ रहे हैं. गोला पहली बार थाईलैंड पहुंचे हैं. वहां काफी गर्मी है, जिसके बारे में भारती सिंह ने जानकारी दी है. भारती सिंह और हर्ष का बेटे गोला संग यह ट्रिप केवल दो दिनों का है.\n\nभारती सिंह होटल में पहुंचकर थोड़ी रिलैक्स करती हैं और फिर जाती हैं शॉपिंग पर, लेकिन असल में उनका शॉपिंग पर पहुंचकर मूड खराब हो जाता है. मार्केट में जब भारती सिंह पहुंचती हैं तो वह वहां लोगों को भुना हुआ मगरमच्छ खाते हुए देखती हैं, जिसके बाद उनका मन खराब हो जाता है. वीडियो में भारती सिंह के फेस पर मायूसी भी नजर आ रही है. उनके साथ मौजूद गोला की सिस्टर्स भी काफी खराब मन में नजर आती हैं.\n\nवीडियो में भारती सिंह दिखाती हैं कि किस तरह लोग भुने हुए मगरमच्छ को खा रहे हैं. फेस के अलावा पूरी बॉडी बार्बीक्यू में भुन रही थी. यह सब देखकर भारती सिंह होटल लौट आती हैं. बता दें कि 'द कपिल शर्मा शो' में इस बार भारती सिंह नजर नहीं आने वाली हैं. इसको लेकर भारती सिंह ने बताया था कि वह शो में बहुत कम नजर आएंगी, क्योंकि बच्चे की पूरी देखभाल पर वह ध्यान देना चाहती हैं. इस समय भारती सिंह शॉर्ट ब्रेक पर हैं. बहुत कम इंडस्ट्री में एक्टिव रहना प्रिफर कर रही हैं. भारती सिंह अपने बेटे गोला का काफी ख्याल रखती नजर आती हैं.",
    "संजना सांघी से सीखें छोटी-छोटी चीजों का आनंद उठाना, VIDEO में दिखाए थाइलैंड के खूबसूरत नजारे": "संजना सांघी (Sanjana Sanghi) ने थाईलैंड के ‘Phuket’ की सड़कों और समुद्र तटों में घूमते हुए अपनी तस्वीरें और वीडियो साझा किए हैं. एक्ट्रेस अपना खाली समय थाईलैंड में छुट्टियां मनाने में बिता रही हैं. संजना ने जो वीडियो पोस्ट किया है, उसमें थाईलैंड के खूबसूरत नजारे दिख रहे हैं. वे अपने फैंस को घूमने-फिरने के लिए प्रेरित कर रही हैं.\n\nवीडियो में, संजना को समुद्र में बोटिंग करते हुए और स्की की सवारी का आनंद लेते हुए देखा जा सकता है. फैंस ने एक्ट्रेस के वीडियो पर कमेंट करके उनके लिए प्यार जताया. वीडियो में, संजना फ्लोरल ड्रेस पहने हुए दिख रही हैं. उन्हें जंपसूट पहने हुए बाइक की सवारी करते हुए देखा गया. उन्होंने लोकल डिश का आनंद भी उठाया.\n\nसंजना सांघी के फैंस को पसंद आ रहा वीडियो\n\nसंजना ने वीडियो के कैप्शन में लिखा है, ‘जीवन में छोटी-छोटी चीजों की खुशी.’ उनके एक फैन ने लिखा, ‘बेहद खूबसूरत मैम.’ एक अन्य फैन ने कमेंट किया, ‘स्वर्ग में स्वर्ग की रानी, ​​​​आप बहुत सुंदर हैं.’ एक्ट्रेस के कई फैंस ने उनके वीडियो पर दिल और आग के इमोजी पोस्ट करके प्यार जताया है.\n\nView this post on Instagram A post shared by Sanjana Sanghi (@sanjanasanghi96)\n\nसंजना सांघी ने ‘रॉकस्टार’ ने बॉलीवुड में रखा था कदम\n\nसंजना सांघी ने 2011 में फिल्म ‘रॉकस्टार’ में एक चाइल्ड आर्टिस्ट के रूप में अभिनय की शुरुआत की थी. उन्होंने सपोर्टिंग एक्ट्रेस के रोल में ‘बार बार देखो’, ‘हिंदी मीडियम’ और ‘फुकरे रिटर्न्स’ जैसी फिल्में की हैं. वे दिवंगत एक्टर सुशांत सिंह राजपूत के साथ फिल्म ‘दिल बेचारा’ में अपनी भूमिका के लिए जानी जाती हैं.\n\nसंजना सांघी ने ‘दिल बेचारा’ के 2 साल होने पर सुशांत को किया याद\n\nउन्होंने हाल में अपनी पहली फिल्म ‘दिल बेचारा’ की रिलीज के दो साल पूरे होने पर पुरानी यादों को ताजा किया. संजना ने इंस्टाग्राम पर एक छोटी क्लिप पोस्ट की है, जिसमें फिल्म के कई सीन दिखाई दिए. उन्होंने अपने नोट में यह भी कहा कि वे मनी को याद करती हैं, जो फिल्म में दिवंगत एक्टर सुशांत सिंह राजपूत द्वारा निभाई गई भूमिका है. संजना को आखिरी बार निर्देशक कपिल वर्मा की एक्शन थ्रिलर फिल्म ‘राष्ट्र कवच ओम’ में देखा गया था. वे ‘धक धक’ में दीया मिर्जा, तापसी पन्नू, रत्ना पाठक शाह और फातिमा सना शेख के साथ नजर आएंगी.\n\nTags: Sanjana Sanghi",
    "बिहार: खगड़िया में होगी ड्रैगन फ्रूट की खेती, एक महीने में ही किसान हो जाएंगे मालामाल": "खगड़िया में हो रही कई प्रकार की खेती\n\nआपको बता दें कि खगडिय़ा के लाल बैर को उद्यान उत्पादन मेला में पूरे बिहार में पहला स्थान मिला था। वहीं खगड़िया के पपीते का तीसरा रैंक था। विभिन्न किस्म की खेती वाले खगड़िया जिले में अब ड्रैगन फ्रूट की खेती की योजना तैयार की जा रही है। उद्यान विभाग की तरफ़ से इस बाबत तैयारी शुरू कर दी गई है। वहीं ड्रैगन फ्रूट की खेती को लेकर विभागीय स्तर पर मंजूरी मिलने के साथ ही किसानों से आवेदन भी लिए जा रहे हैं।\n\nएक हेक्टेयर में ड्रैगन फ्रूट की खेती का लक्ष्य\n\nखगड़िया जिले के एक किसान ने ड्रैगन फ्रूट की खेती के लिए एक हेक्टेयर का लक्ष्य रखते हुए विभाग में आवेदन दिया है। अगर सब कुछ ठीक रहा तो इससे ज्यादा के जमीन में खेती के लिए उसे मंजूरी मिल सकती है। एग्रीकल्चर एक्सपर्ट की मानें तो ड्रैगन फ्रूट की खेती किसानों के लिए फायदेमंद साबित होगी। ड्रैगन फ्रूट की खेती के लिए पौधे खास तरीके से तैयार किए जाते हैं। एक बार पौधा लग जाने के बाद कई सालों तक फल का उत्पादन होता रहता है।\n\nएकीकृत बागवानी मिशन के तहत सब्सिडि\n\nएकीकृत बागवानी मिशन के तहत ड्रैगन फ्रूट की खेती के लिए सरकार की तरफ़ से सब्सिडि भी दी जाती है। ड्रैगन फ्रूट की एक हेक्टेयर ज़मीन में खेती करने पर करीब सवा लाख रुपये तक का खर्च होता है। ग़ौरतलब है कि सरकार से अनुदान के मिलने के बाद यह राशि लगभग आधी हो जाती है। बाज़ारों में इन दिनों ड्रैगन फ्रूट की काफी मांग है। ड्रैगन फ्रूट वजन के हिसाब से तीन सौ रुपये प्रति किलो बिकता है। वहीं साइज़ के ऐतबार से 80 रुपये से लेकर 150 रुपये तक भी बिकता है।\n\nड्रैगन फ्रूट से इम्यूनिटी होती है स्ट्रॉन्ग\n\nड्रेगन फ्रूट के फायदे की बात की जाए तो इसमें कई पोषक तत्व और खनिज पदार्थ पाए जाते हैं। इसके खाने से इंसान को पोषण के साथ-साथ इम्यूनिटी भी स्ट्रॉन्ग होती है। बढ़ाने में काफी कारगर है। ड्रैगन फ्रूट में काफी तादद में फाइबर और एंटीआक्सीडेंट के साथ-साथ दूसरे तत्व पाए जाते हैं। कोरोना काल में ड्रैगन फ्रूट की हिंदुस्तानी बाज़ार में डिमांड काफी बढ़ गई थी। इसके बाद से लोगों में ड्रैगन फ्रूट का क्रेज़ बढ़ गया है।\n\nकिसानों को मुफ्त में मिलेंगे ड्रैगन फ्रूट के पौधे\n\nखगड़िया के जिला उद्यान पदाधिकारी मोह्म्मद जावेद ने बताया कि ड्रैगन फ्रूट की खेती के लिए किसानों का सेलेक्शन प्रोसेस जारी है। जिले में अभी एक किसान ने ड्रैगन फ्रूट की खेती के लिए आवेदन दिया है। जिले से जितने भी किसानों को सेलेक्ट किया जाएगा, सभी को मुफ्त में ड्रैगन फ्रूट के पौधे मुहैया कराए जाएंगे। इसके साथ ही खेती के लिए अनुदान भी दिया जाएगा। किसानों के लिए ड्रैगन फ्रूट की खेती से आमदनी में काफी इज़ाफा होने की उम्मीद है।",
    "एक लिंक पर क्लिक करते ही उजड़ गई महिला की दुनिया, पढ़िए शॉकिंग केस": "एक महिला के पास कुछ दिन पहले फोन आया। फोन करने वाले शख्स ने कहा कि वह राजस्व विभाग यानी रेवेन्यू डिपार्टमेंट से बोल रहा है और उसे एक लिंक भेज रहा है, जिस पर क्लिक कर वह अपने टैक्स चेक कर सकती है।\n\nट्रांग (थाईलैंड)। सरकार इन दिनों ऑनलाइन फ्रॉड के प्रति लोगों को तमाम तरह से जागरूक कर रही है। टीवी और अखबारों में विज्ञापन दिए जा रहे हैं। मोबाइल पर फोन करके और मैसेज भेजकर लोगों को आगाह किया जा रहा है कि किसी अनजाने लिंक पर क्लिक नहीं करें। कुछ लोग सतर्क हो रहे हैं, मगर कुछ लोग स्मार्ट फोन चलाने के बाद भी स्मार्ट नहीं बन रहे और नतीजा, अपनी सारी पूंजी लुटवा दे रहे।\n\nफिलहाल, ऐसा ही एक मामला सामने आया है, जिसमें बुजुर्ग महिला ने अनजाने लिंक पर क्लिक किया और उसके खाते से करीब 32 लाख रुपए उड़ गए और इस तरह महिला पलक झपकते अपनी जीवनभर की कमाई गवां बैठी। राहत की बात ये है कि मामला भारत का नहीं बल्कि, थाईलैंड का है। 63 साल की इस महिला का नाम निस है और यह थाइलैंड में ट्रांग की रहने वाली है।\n\nरेवेन्यू डिपार्टमेंट का कर्मचारी बनकर लगाया चूना\n\nमहिला के मुताबिक, बीते मंगलवार को उसे एक अनजान शख्स ने फोन किया। शख्स ने महिला को बताया कि वह रेवेन्यू डिपार्टमेंट से बोल रहा है। उसने महिला के मोबाइल पर लिंक भेजकर उसे क्लिक करने के लिए कहा। शख्स ने बताया कि इस लिंक पर क्लिक कर अपने टैक्स की बची हुई रकम जांच सकती है। महिला ने जैसे ही लिंक पर क्लिक किया, उसके खाते से पूरे पैसे कटने का मैसेज आ गया।\n\nइलाज के लिए रखे थे पैसे, 'रेवेन्यू डिपार्टमेंट' ने ले लिया\n\nमहिला ने बताया कि खाते में 32 लाख से अधिक रुपए कट गए और अब सिर्फ करीब तीन हजार रुपए बचे हैं। महिला ने बताया कि लिंक पर क्लिक करते ही स्क्रीन ब्लू कलर की हो गई। राजस्व विभाग के लोगो वाला एक पेज खुला, जिस पर कुछ सूचना थी, उस पर क्लिक करते ही पूरा पैसा उड़ गया। महिला का फोन हैंग हो चुका था और वह कुछ कर भी नहीं पा रही थी। उसने अपनी बेटी और बहू को यह बात बताई, मगर तब तक देर हो चुकी थी। मजबूरी में वह पुलिस के पास गई और केस दर्ज कराया। यह पैसे इलाज के लिए रखे थे, मगर अब वह भी नहीं है।\n\nहटके में खबरें और भी हैं..\n\nपार्क में कपल ने अचानक सबके सामने निकाल दिए कपड़े, करने लगे शर्मनाक काम\n\nकिंग कोबरा से खिलवाड़ कर रहा था युवक, वायरल वीडियो में देखिए क्या हुआ उसके साथ",
    "IRCTC Madhdya Pradesh Tour Package: आईआरसीटीसी लेकर आया है मध्य प्रदेश घूमने का मौका, सस्ते में कर सकते हैं यहां की सैर": "IRCTC Madhdya Pradesh Tour Package: आईआरसीटीसी लेकर आया है मध्य प्रदेश घूमने का मौका, सस्ते में कर सकते हैं यहां की सैर\n\nIRCTC Madhdya Pradesh Tour Package पहाड़ों और बीच से अलग हटकर अगर आप किसी सुकून वाली डेस्टिनेशन पर जाकर वेकेशन एंजॉय करना चाहते हैं तो मध्य प्रदेश एक अच्छा डेस्टिनेशन है। आईआरसीटीसी लेकर आया है यहां घूमने का शानदार मौका। जानें पूरी डिटेल्स।\n\nनई दिल्ली, लाइफस्टाइल डेस्क। IRCTC Madhdya Pradesh Tour Package: मध्य प्रदेश, भारत की एक बेहद खूबसूरत जगह है, जहां आप धार्मिक, ऐतिहासिक यात्राओं से लेकर एडवेंचर, वाइल्डलाइफ सेंचुरी तक लगभग हर एक चीज़ का मजा यहां आकर ले सकते हैं। मानसून के बाद से यहां का मौसम घूमने के एकदम अनुकूल हो जाता है। तो अगर आप बीच या पहाड़ों वाली डेस्टिनेशन्स घूमकर बोर हो चुके हैं, तो आपको यहां का प्लान बनाना चाहिए। आईआरसीटीसी लेकर आया है बहुत ही शानदार टूर पैकेज, जिसमें आपको मिलेगा यहां की कई खूबसूरत जगहों की सैर का मौका। तो आइए जानते हैं इस पैकेज के बारे में।\n\nपैकेज के डिटेल्स-\n\nपैकेज का नाम- Heritage of Madhya Pradesh\n\nपैकेज की अवधि- 5 रात और 6 दिन\n\nट्रैवल मोड- ट्रेन\n\nडेस्टिनेशन कवर्ड- ग्वॉलियर, खजुराहो, ओरछा\n\nमिलेगी यह सुविधा-\n\n1. आने-जाने के लिए ट्रेन की टिकट मिलेगी।\n\n2. इस पैकेज में आपको केवल ब्रेकफास्ट की सुविधा मिलेगी। लंच और डिनर का भुगतान आपको खुद करना पड़ेगा।\n\n3. घूमने के लिए एसी व्हीकल की सुविधा मिलेगी।\n\n4. इस पैकेज में आपको ट्रैवल इंश्योरेंस (Travel Insurance) की भी सुविधा मिलेगी।\n\nयात्रा में लगेगा इतना शुल्क-\n\n1. अगर आप इस ट्रिप पर अकेले यात्रा करते हैं तो आपको 29,050 रुपए चुकाने होंगे।\n\n2. दो लोगों को 15,380 रुपए प्रति व्यक्ति शुल्क देना होगा।\n\n3. वहीं तीन लोगों को प्रति व्यक्ति 11,560 रुपए का शुल्क देना होगा।\n\n4. बच्चों के लिए आपको अलग से शुल्क का भुगतान करना होगा। 5 से 11 साल तक के बच्चों के लिए बेड के साथ 8,460 रुपए और बिना बेड के 7,680 रुपए देने होंगे।\n\nIRCTC ने ट्वीट करके दी जानकारी-\n\nआईआरसीटीसी ने अपने इस टूर पैकेज के बारे में जानकारी देते हुए एक ट्वीट शेयर किया है। जिसमें बताया है कि अगर आप केरल की खूबसूरत जगहों की सैर करना चाहते हैं, तो आईआरसीटीसी के इस शानदार टूर पैकेज का लाभ उठा सकते हैं।\n\nExplore the heritage of Madhya Pradesh & explore iconic destinations with IRCTC's train tour package. For details, visit https://t.co/KXO2hDJkWB @AmritMahotsav #AzadiKiRail — IRCTC (@IRCTCofficial) September 20, 2022\n\nऐसे करा सकते हैं बुकिंग\n\nआप इस टूर पैकेज के लिए बुकिंग आईआरसीटीसी की ऑफिशियल वेबसाइट के जरिए कर सकते हैं। इसके अलावा आईआरसीटीसी पर्यटक सुविधा केंद्र, अंचल कार्यालयों और क्षेत्रीय कार्यालयों के जरिए भी बुकिंग की जा सकती है। पैकेज से जुड़ी ज्‍यादा जानकारी के ल‍िए आप आईआरसीटीसी ऑफिशियल वेबसाइट पर विजिट कर सकते हैं।\n\nPic credit- freepik",
    "म्यांमा की सेना की आलोचना करने वाली मॉडल को स्वदेश भेजे जाने का डर": "थॉ नांडर ऑन्ग उर्फ हान ले नाम की इस महिला मॉडल ने ‘द एसोसिएटेड प्रेस’ को फोन पर बताया कि वह बैंकॉक स्थित सुवर्णभूमि हवाई अड्डा पर फंसी हुई थीं, क्योंकि जब वह बुधवार की रात वियतनाम के संक्षिप्त दौरे से वापस आईं तो उन्हें थाईलैंड में दोबारा प्रवेश की अनुमति नहीं दी गई।\n\nवह थाईलैंड में रह रही हैं, लेकिन उन्हें अपने ठहरने की अवधि में विस्तार के लिए बाहर जाकर फिर से प्रवेश लेने की जरूरत है। मॉडल ने कहा कि वह संयुक्त राष्ट की शरणार्थी एजेंसी से भी मदद करने का अनुरोध कर चुकी हैं ताकि म्यांमा भेजे जाने से बच सकें।\n\nथाईलैंड में जिन लोगों को प्रवेश नहीं दिया जाता है, उन्हें आमतौर पर उस स्थान तक पहुंचा दिया जाता है, जहां से उन्होंने थाईलैंड के लिए प्रस्थान किया था। लेकिन संयुक्त राष्ट्र एजेंसी ने मॉडल को सलाह दी है कि उसे वियतनाम में गिरफ्तार कर लिया जाएगा और इसके बाद उसे म्यांमा के हवाले कर दिया जाएगा।\n\nथाईलैंड के विदेश मंत्रालय के प्रवक्ता तानी संग्रात ने भी पुष्टि की है कि थॉ नांडर ऑन्ग को थाईलैंड में प्रवेश करने से रोक दिया गया था। प्रवक्ता ने कहा कि मॉडल के यात्रा संबंधी दस्तावेज से जुड़ी समस्या के कारण ऐसा किया गया था।\n\nप्रवक्ता ने यह भी कहा कि सरकार ने अभी उनकी गिरफ्तारी नहीं की है और इस चरण में उन्हें कहीं और भेजे जाने की अभी कोई योजना नहीं है।\n\nथॉ नांडर ऑन्ग ने कहा कि बैंकॉक लौटने पर थाईलैंड की सरकार ने उनका नाम ऑनलाइन डाटाबेस में दर्ज किया और उनसे पूछा कि क्या उनका पासपोर्ट गुम हो गया है। जब मॉडल ने इसका जवाब ‘नहीं’ में दिया, तो अधिकारियों ने उन्हें एक स्क्रीन शॉट दिखाया जिसमें उनके खिलाफ इंटरपोल की रेड नोटिस जारी की गई थी। इसका मतलब यह था कि उनके देश की पुलिस ने उन्हें हिरासत में लेने के लिए कहा है।\n\nबैंकॉक में मॉडल ने ‘मिस ग्रैंड इंटरनेशनल ब्यूटी पीजेंट’ के मंच से म्यांमा में लोकतंत्र समर्थक प्रदर्शनकारियों की हत्या के बारे में बोला था।\n\nएपी संतोष अविनाश\n\nअविनाश",
    "Women's Asia Cup 2022: फिर लौट रहा एशिया कप, 7 अक्टूबर को भिंड़ेंगे भारत-पाक, देखें पूरा Schedule": "Follow us on Created with Sketch. Image Source : TWITTER Women's Asia Cup File Photo\n\nHighlights चार साल बाद होगा महिलाओं का एशिया कप\n\nबांग्लादेश में 1-15 अक्टूबर तक होगा आयोजन\n\nभारत ने जीते हैं सबसे अधिक छह खिताब\n\nWomen's Asia Cup 2022: महिला क्रिकेट टीमों के बीच खेले जाने वाले एशिया कप टूर्नामेंट की चार साल बाद फिर से वापसी हो रही है। इस बार टूर्नामेंट का आठवां सीजन खेला जाएगा। इसके लिए एशियाई क्रिकेट काउंसिल (एसीसी) के अध्यक्ष जय शाह की तरफ से मंगलवार को शेड्यूल जारी कर दिया गया। टूर्नामेंट सात टीमों के बीच एक से 15 अक्टूबर तक बांग्लादेश में खेला जाएगा। इस बार इसमें भारत, पाकिस्तान, गत विजेता बांग्लादेश, श्रीलंका के साथ थाइलैंड, मलेशिया और यूएई की टीमें भी शामिल होंगी।\n\nटूर्नामेंट के इतिहास की सबसे सफल भारतीय टीम एक अक्टूबर को श्रीलंका के खिलाफ मुकाबले के साथ अपना आगाज करेगी। यह मुकाबला सिलहट अंतरराष्ट्रीय क्रिकेट स्टेडियम में दोपहर 1:30 बजे से खेला जाएगा। भारतीय टीम सेमीफाइनल से पहले राउंड रोबिन फॉर्मेट में कुल छह मैच खेलेगी। भारतीय टीम इस बार अपनी चिर-प्रतिद्वंदी पाकिस्तान से सात अक्टूबर को खेलेगी, जो दोपहर 1:30 से शुरू होगा।\n\nएसीसी अध्यक्ष जय शाह ने बताया कि पहली बार टूर्नामेंट में सात टीमें हिस्सा लेंगी और इसमें शामिल होने वाली अंपायर से लेकर रेफरी तक सभी मैच अधिकारी महिलाएं होंगी।\n\nबता दें कि महिलाओं का एशिया कप 2004 से 2008 तक लगातार चार साल तक वनडे फॉर्मेट में खेला गया, जिसमें हर बार भारतीय टीम विजेता रही। इसके बाद 2012 से अब तक तीन बार टी20 फॉर्मेट में इस टूर्नामेंट को खेला गया है, जिसे दो बार भारत जबकि एक बार बांग्लादेश ने जीता। बांग्लादेश की टीम ने पिछली बार 2018 में फाइनल में भारत को हराकर पहली बार खिताब पर कब्जा किया था।\n\nएशिया कप में हिस्सा लेने वाली सभी टीमों के 27-28 सितंबर को ढाका पहुंचना है। ऐसे में इंग्लैंड दौरे पर गई भारतीय टीम वनडे सीरीज के बाद यहां पहुंचेगी। भारत और इंग्लैंड के बीच तीसरा और आखिरी वनडे 24 सितंबर को लॉर्ड्स में खेला जाएगा। टीम इंडिया के पास फिलहाल सीरीज में 1-0 की बढ़त है और वह आज लगातार दूसरा वनडे जीतकर सीरीज पर कब्जा करने की कोशिश करेगी।\n\nभारत के मुकाबले:\n\n1 अक्टूबर: बनाम श्रीलंका, दोपहर 1:30 बजे\n\n3 अक्टूबर: बनाम मलेशिया, दोपहर 1:30 बजे\n\n4 अक्टूबर: बनाम यूएई, दोपहर 1:30 बजे\n\n7 अक्टूबर: बनाम पाकिस्तान, दोपहर 1:30 बजे\n\n8 अक्टूबर: बनाम बांग्लादेश, दोपहर 1:30 बजे\n\n10 अक्टूबर: बनाम थाईलैंड, दोपहर 1:30 बजे\n\nLatest Cricket News",
    "Nusrat Jahan Hot Pic with Tiger: ब्वॉयफ्रेंड केे साथ मस्ती करती नजर आईं नुसरत जहां, दिए कातिलाना पोज": "Nusrat Jahan Hot Pic with Tiger: : बंगाली ब्यूटी नुसरत जहां के सभी दीवाने हैं . वो एक बेहतरीन मॉडल भी रह चुकी हैं. वहीं अब वो टीएमसी के सांसद के तौर पर काम कर रही हैं. नुसरत जहां सोशल मीडिया पर काफी एक्टिव रहती हैं. वो अपने फैंस के लिए सोशल मीडिया पर तस्वीरे शेयर करती हैं. फैंस भी उनकी तस्वीरें देखने के लिए काफी उत्सुक रहते हैं. वहीं इन दिनों नुसरत जहां थाईलैंड में छुट्टियों का मज़ा ले रही हैं. अपनी लोकेशन से नुसरत जहां की कुछ बोल्ड और हॉट फोटोज़ सोशल मीडिया पर ख़ूब वायरल हो रहे हैं. इन फोटोज़ में नुसरत जहां की क़ातिलाना अदाएं प्रशंसकों के होश उड़ाने के लिए काफी है. हर लुक में वो बेबह खूबसूरत लग रही हैं.\n\nथाईलैंड में छुट्टियों का लुत्फ उठा रही हैं नुसरत\n\nनुसरत जहां थाईलैंड में छुट्टियों का जमकर मज़ा उठा रही हैं. फोटोज़ में नुसरत जहां पिंक और ब्लू कलर की बिकिनी में बेहद स्टाइलिश नजर आ रही हैं. समुद्र के किनारे दिये गए पोज को फैंस काफी पसंद कर रहे हैं.\n\nनुसरत का चश्मा उनके लुक को और भी हसीन बना रहा है.\n\nजानवरों के साथ मस्ती कर रही हैं नुसरत\n\nथाईलैंड में नुसरत जहां वेकेशन मना रही है. छुट्टियां एंजॉय करती हुए वो शेर के साथ पोज़ देती नज़र आ रहीं हैं तो कही हाथी की सवारी करती दिख रही है. नुसरत जहां सोशल मीाडिया पर अपने चाहने वालों के लिए लगातार\n\nफोटोज़ अपडेट कर रही है, जिन्हें फैंस काफी पसंद कर रहे है. नुसरत जहां की थाइलैंड में वेकेशन की तस्वीरें बता रही हैं कि वो अपनी छुट्टियां काफी बेहतरीन तरीके से एन्जॉय कर रही हैं.\n\nटैटू वाली तस्वीर को फैंस ने किया था पसंद\n\nकुछ दिन पहले सोशल मीडिया पर नुसरत जहां ने टैटू वाली तस्वीर शेयर की थी. जिसको काफी पसंद किया गया था. वहीं कुछ लोगों ने उन पर निशाना साधते हुए कहा कि वो एक सांसद हैं उन्हें इस तरह की फोटोज़ देने से सावधानी बरतनी चाहिए.\n\nऔर खबरों को पढ़ने के लिए zeesalaam.in पर विजिट करें",
    "'मेरा खाना खा लो, पर...', डिलीवरी बॉय से लड़की ने कराई जासूसी!": "एक लड़की को शक था कि उसके बॉयफ्रेंड का कहीं और अफेयर चल रहा है. इसके बाद उसने, एक डिलीवरी बॉय से अपने बॉयफ्रेंड की जासूसी करवाई.\n\nयह घटना थाइलैंड की है. डिलीवरी बॉय ने फेसबुक पर इस घटना का खुलासा किया. thethaiger की रिपोर्ट के मुताबिक- डिलीवरी बॉय थाइलैंड के नोंथाबुरी प्रोविंस में LINE नाम की कंपनी में कार्यरत है. शख्‍स फूड, घर का सामान, पार्सल डिलीवरी, मैसेंजर और टैक्‍सी सर्विस प्रदान करता है. लेकिन, हाल में उसने अपने रोल से हटकर जासूसी की सेवा दी.\n\nडिलीवरी बॉय ने बताया कि घटना जुलाई की है. वह नाइट शिफ्ट में काम कर रहा था, उसे तभी खाने का ऑर्डर मिला. इसी दौरान रात के करीब डेढ़ बजे कस्‍टमर का मैसेज आया- 'कृपया आप ये खाना खा लो... क्‍या आप यह देख सकते हैं कि रास्‍ते पर कोई कार है?'\n\nइसी दौरान लड़की ने डिलीवरी बॉय से कार का फोटो क्लिक करवाया जो उसके बॉयफ्रेंड की निकली. डिलीवरी बॉय ने कार का फोटो थोड़ी दूरी से खींचा.\n\nडिलीवरी बॉय ने मीडिया से बातचीत में कहा कि वह इस सब में शामिल नहीं होना चाहता था. लेकिन, अगर वह ऐसा नहीं करता तो उसका ऑर्डर कंपलीट नहीं होता. उसके और भी ऑर्डर पेंडिंग थे, ऐसे में वह जल्‍द से जल्‍द ग्राहक की मांग पूरी कर आगे डिलीवरी के लिए जाना चाहता था.\n\nडिलीवरी बॉय ने लड़की के साथ अपनी बातचीत का स्‍क्रीनशॉट फेसबुक ग्रुप में शेयर कर दिया. इस ग्रुप में LINE के कई डिलीवरी ड्राइवर्स मौजूद हैं.\n\nहालांकि, यह पहला मामला नहीं हैं, जब किसी डिलीवरी बॉय को अलग तरह का काम करने को कहा गया हो. थाइलैंड में ही जून में एल्बिनो रैकून प्रजाति के दुर्लभ जानवर को बैंकॉक से बाहर ले जाने के लिए LINE के डिलीवरी बॉय से कहा गया था, इसके बदले उसे 1 लाख रुपए देने की पेशकश की गई थी.\n\nहालांकि, तब रास्‍ते में डिलीवरी बॉय के बॉक्‍स से रैकून कूदकर बाहर निकल गया और गायब हो गया. डिलीवरी बॉय पर तब इस दुर्लभ जानवर को चुराने का आरोप लगा था. गनीमत यह रही कि रैकून बैंकॉक की सड़कों पर घूमता हुआ मिला था.",
    "महीने की 2 लाख सैलरी पर अपने लिए गर्लफ्रेंड ढूंढ रहे ये युवक!": "दो युवाओं को गर्लफ्रेंड्स चाहिए. इसके लिए उन्होंने सोशल मीडिया पर एक विज्ञापन दिया है. युवाओं की एक महिला दोस्त ने यह विज्ञापन पोस्ट किया है. विज्ञापन चर्चा का विषय बन गया है.\n\nथाइलैंड की रहने वाली महिला ने 2 चाइनीज दोस्‍तों की तरफ से पोस्‍ट किए विज्ञापन में लिखा कि उसके दोस्‍तों को थाई गर्लफ्रेंड चाहिए. इसके बदले उन्‍हें 2.16 लाख रुपए महीने की सैलरी दी जाएगी. पोस्‍ट में यह भी दावा किया गया है कि अगर गर्लफ्रेंड्स ने जॉब अच्‍छे तरीके से की तो 2 लाख रुपए के अलावा भी पैसे मिलेंगे.\n\nफेसबुक यूजर ओके माई माई (Ok Mai Mai) ने पिछले सप्‍ताह ही इस जॉब का पोस्‍ट शेयर किया. इस पोस्‍ट में उन्‍होंने लिखा,'मेरे दो चीनी दोस्तों को गर्लफ्रेंड की तलाश है. गर्लफ्रेंड की उम्र 18 से 23 साल के बीच होनी चाहिए. गर्लफ्रेंड को बतौर सैलरी 2.16 लाख रुपए मिलेंगे, अगर उन्‍होंने आपके काम को पसंद किया तो इससे भी अधिक. दोनों ही मेरे दोस्त हैं, वे अच्छे और साफ-सुथरे लोग हैं.'\n\nउन्होंने जॉब की शर्तें भी बताईं. पोस्‍ट के मुताबिक, गर्लफ्रेंड की जॉब के लिए इच्‍छुक कैंडिडेट्स किसी भी तरह के ड्रग्‍स ना लेती हों. वे काम में अच्‍छी होनी चाहिए. किसी तरह की समस्‍या से ना जूझ रही हों और चीनी भाषा बोलने में सक्षम होनी चाहिए.\n\nओके माई माई के इस पोस्‍ट को पढ़ने के बाद थाइलैंड की कई महिलाओं ने इस जॉब के लिए इच्‍छा व्‍यक्‍त की. इन महिलाओं ने कमेंट सेक्‍शन में चाइनीज भाषा के ज्ञान का भी परिचय दिया. कुछ महिलाओं ने चाइनीज शब्‍द Ni Hao (हैलो) भी कमेंट सेक्‍शन में लिखा.\n\nवहीं, कई यूजर्स ने अपनी दूसरी महिला दोस्‍तों को भी इस फेसबुक पोस्‍ट में टैग किया. लेकिन, इनमें से कई महिलाओं ने कमेंट करते हुए लिखा कि उनकी उम्र ज्‍यादा हो गई है.\n\nthethaiger की रिपोर्ट के मुताबिक, इस नौकरी वाले पोस्‍ट को अब हटा दिया गया है. वैकेंसी के लिए कैंडिडेट की तलाश पूरी हो गई है.",
    "सर्बिया में साई की बॉक्सर भावना ने दिखाया पंच का दम, जीता सोना": "{\"_id\":\"6328bb88737d420adc697f36\",\"slug\":\"sai-boxer-bhawna-hits-golden-punch-in-serbia-hisar-news-hsr6423590131\",\"type\":\"story\",\"status\":\"publish\",\"title_hn\":\"सर्बिया में साई की बॉक्सर भावना ने दिखाया पंच का दम, जीता सोना\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nसर्बिया में साई की बॉक्सर भावना ने दिखाया पंच का दम, जीता सोना\n\nअमर उजाला ब्यूरो\n\nUpdated Tue, 20 Sep 2022 12:27 AM IST Updated Tue, 20 Sep 2022 12:27 AM IST\n\nविज्ञापन\n\nख़बर सुनें\n\nख़बर सुनें\n\nहिसार। सर्बिया में हुए गोल्डन ग्लब्ज बॉक्सिंग टूर्नामेंट में साई की बॉक्सर भावना ने गोल्डन पंच जड़ स्वर्ण पदक जीता वहीं, 50 किग्रा. भारवर्ग में कशिश ने कांस्य पदक हासिल किया। दोनों बॉक्सर हिसार के साई (स्पोर्ट्स अथॉरिटी ऑफ इंडिया) में प्रशिक्षण ले रही हैं।\n\nभावना ने फाइनल में 48 किलोग्राम भारवर्ग में थाइलैंड की बॉक्सर को 4-1 से हराया। वहीं सेमीफाइनल मुकाबले में कशिश को कजागिस्तान की खिलाड़ी से 5-0 से हार का सामना करना पड़ा। भावना और कशिश बॉक्सिंग कोच महेंद्र ढाका व अमरजीत सिंह से प्रशिक्षण ले रही हैं। कोच महेंद्र ढाका ने बताया कि टूर्नामेंट 13 सितंबर से 19 सितंबर तक हुआ था।\n\nपिता की प्रेरणा से रिंग में उतरी थी भावना\n\nबैंक कॉलोनी की भावना आर्मी से सेवानिवृत्त पिता अनिल कुमार की प्रेरणा से पांच साल पहले रिंग में उतरी थी। परिवार का साथ मिला तो उसकी खेल में रुचि बढ़ती गई। भावना ने सर्बिया में हुए टूर्नामेंट में स्वर्ण पदक जीतकर देश का नाम रोशन किया है। भावना बताती है कि सेना में रहते हुए उनके पिता ने बॉक्सिंग की। पिता का सपना था कि बेटी भी रिंग में उतरकर नाम चमकाए।\n\nदोनों बॉक्सर ने अच्छा प्रदर्शन कर पदक हासिल किए हैं। इससे पहले भी भावना और कशिश कई पदक जीत चुकी हैं। दोनों बॉक्सर का हिसार साई में पहुंचने पर जोरदार स्वागत किया जाएगा।\n\n- हरभजन सिंह, प्रभारी, साई",
    "तस्नीम, प्रियांशु ने छत्तीसगढ़ अंतरराष्ट्रीय चैलेंज में खिताब जीते": "पूर्व जूनियर विश्व नंबर एक तस्नीम मीर और प्रतिभाशाली प्रियांशु राजावत ने भारत छत्तीसगढ़ इंटरनेशनल चैलेंज बैडमिंटन टूर्नामेंट में सोमवार को क्रमशः महिला और पुरुष एकल खिताब हासिल किये। पहले दौर में कई वरीय खिलाड़ियों को परेशान करने वाली तस्नीम ने फाइनल में छठी वरीयता प्राप्त सामिया फारूकी को 14-21, 21-17, 21-11 से हराया जबकि राजावत ने खिताबी मुकाबले में अनुभवी शुभंकर डे को 21-13, 21-11 से मात दी।\n\nइसी बीच, एन सिक्की रेड्डी और रोहन कपूर की भारतीय जोड़ी ने मिश्रित युगल फाइनल में थाइलैंड के राचापोल एम और चसिनी के को 22-20, 23-21 से हराकर स्वदेशी सरजमीन पर जीत का परचम लहराया। पुरुष युगल फाइनल में ईशान भटनागर और के साई प्रतीक की भारतीय जोड़ी ने अपने हमवतन कृष्णा प्रसाद और विष्णुवर्धन गौड़ को 17-21, 21-15, 23-21 से मात दी।\n\nभारत के पास सभी वर्गों के खिताब जीतने का अवसर था, लेकिन महिला युगल फाइनल में जापान की चिसातो होशी और मियु तकाहाशी ने बाजी मार ली। होशी-तकाहाशी की जोड़ी ने फाइनल में भारत की आरती सारा सुनील और पुजा डंडू को 12-21, 21-12, 21-7 से मात देकर पहला स्थान हासिल किया।\n\nयह भी पढ़े: हंग थिन्ह मैत्री फुटबॉल टूर्नामेंट : पहली जीत के लिये वियतनाम से भिड़ेगा भारत",
    "Kala Rana: कौन है गैंगस्टर काला राणा जिसके घर पड़ी एनआईए रेड, थाईलैंड से किया गया था गिरफ्तार": "Kala Rana Nia Raid: सिद्धू मूसेवाला हत्याकांड में शामिल शूटर्स के आतंकियों के साथ लिंक सामने आने पर राष्ट्रीय जांच एजेंसी यानी एनआईए हरकत में आ गई है। सोमवार को जांच एजेंसी ने देशभर में 50 ठिकानों पर छापे मारे हैं। एनआईए के रडार पर उत्तर भारत के टॉप गैंगस्टर हैं। इन गैंगस्टरों का कनेक्शन खालिस्तानी आतंकी संगठनों और पाकिस्तानी खुफिया एजेंसी आईएसआई से सामने आया है। हरियाणा, पंजाब, राजस्थान और दिल्ली एनसीआर के आसपास स्थित कई गैंगस्टरों से जुड़े ठिकानों पर एकसाथ छापेमारी जारी है।\n\nएनआईए ने उत्तर भारत के टॉप गैंगस्टर्स में से एक काला राणा के यमुनानगर स्थित आवास पर भी छापेमारी की है। जिसके बाद से ये कुख्यात गैंगस्टर फिर से सुर्खियों में है। काला राणा को इसी साल की शुरूआत में थाइलैंड से गिरफ्तार किया गया था। राणा कुछ साल पहले देश से भागकर थाइलैंड चला गया था। फिलहाल वह तिहाड़ जेल में बंद है। बताया जाता है कि राणा थाइलैंड से ही काला जठेड़ी और लॉरेंस बिश्नोई जैसे कुख्यात गैंगस्टरों के साथ सिंडिकेट चला रहा था। आइए एक नजर काला राणा की स्टोरी पर डालते हैं।\n\n2013 में रखा था अपराधी की दुनिया में कदम\n\nकाला राणा का असली नाम वीरेंद्र प्रताप है। साल 2013 में उसने पहली बार अपराध की दुनिया में दस्तक दी थी। उसके ऊपर सबसे पहले गाड़ी लूटने व छिनौती का आरोप लगा था। जेल में रहने के दौरान उसकी मुलाकात कुख्यात गैंगस्टर लॉरेंस बिश्नोई का खासमखास माने जाने वाले संपत नेहरा से हुई थी। ये वही नेहरा जिसे लॉरेंस बिश्नोई ने बॉलीवुड सुपरस्टार सलमान खान को जान से मारने की जिम्मेदारी दी थी। लेकिन वह पहले ही पुलिस की गिरफ्त में आ गया। जेल से निकलने के बाद राणा ने बिश्नोई गैंग और काला जठेड़ी के साथ मिलकर कई अपराधों को अंजाम दिया।\n\nभारत छोड़कर थाइलैंड में शरण ली\n\nकुख्यात गैंगस्टर लॉरेंस बिश्नोई और काला जठेड़ी के संपर्क में आने के बाद काला राणा ने एक से बढ़कर एक वारदातों को अंजाम दिया। साल 2017 में पहली बार तब वह सुर्खियों में आया था, जब उसने संपत नेहरा के साथ मिलकर पूर्व विधायक दिलबाग सिंह के भाई राजा पर ताबड़तोड़ गोलियां बरसा दी थी। साल 2019 में एक मामले में अदालत ने उसे भगोड़ा घोषित कर दिया था और पुलिस ने उस पर 1 लाख रूपये का इनाम भी घोषित कर दिया था। मगर फिर भी पुलिस उसे दबोच नहीं पाई। फर्जी पासपोर्ट के सहारे काला राणा थाइलैंड भागने में सफल रहा।\n\nथाइलैंड में वह नाम बदलकर रहने लगा और वहीं से सिंडिकेट को ऑपरेट करने लगा। उसने वहीं से दिल्ली के जीटीबी अस्पताल से कुख्यात गैंगस्टर कुलदीप उर्फ फज्जा को पुलिस हिरासत से फरार करवाया था। साल 2020 में बैंकॉक से एक अन्य गैंगस्टर राजू बसौदी की गिरफ्तारी के बाद काला राणा भी हरियाणा पुलिस और एसटीएफ के रडार पर आ गया था। उसके ऊपर उसी साल फर्जी पासपोर्ट के मुकदमे के साथ रेड कॉनर्र नोटिस भी जारी किया गया था। आखिरकार दो साल बाद यानी 2022 में वह पुलिस के हत्थे चढ़ गया।\n\nकई राज्यों में था वांछित\n\nविदेश में बैठकर पूरे सिंडिकेट को चलाने वाले राणा के ऊपर हरियाणा में 30 आपराधिक मुकदमे दर्ज हैं। उसके गृह नगर यमुनानगर में ही उसके ऊपर 19 मुकदमे कायम हैं। पुलिस के अनुसार, हरियाणा में दर्ज मुकदमों में हत्या, हत्या के प्रयास, जबरन वसूली और आपराधिक धमकी, रंगदारी, धोखाधड़ी जैसे संगीन जुर्म शामिल हैं। काला राणा अपने अपराधों के लिए न केवल हरियाणा बल्कि पड़ोसी राज्य पंजाब, राजस्थान, दिल्ली और चंडीगढ़ में भी वांछित था।",
    "PHOTOS: दुनिया में मौजूद है 'विमानों का कब्रिस्तान'! लाश बनकर पड़े हैं अरबों रुपये के प्लेन्स": "कई धर्मों में मरने के बाद इंसानों को दफनाने का रिवाज है. इसी लिए शहरों में कब्रिस्तान होते हैं जहां लोग अपने परिवार के दिवंगत लोगों को दफनाते हैं. मगर क्या आप जाते हैं कि दुनिया में इंसानों की तरह विमानों का भी कब्रिस्तान है? इस कब्रिस्तान में प्लेन दफनाए नहीं, बल्कि यूं ही जंग लगने के लिए फेंक दिए जाते हैं. इन जगहों पर जाकर खौफनाक अनुभव भी होता है. हाल ही में द सन न्यूज वेबसाइट ने थाइलैंड (Thailand graveyard of planes) में मौजूद ऐसे ही एक कब्रिस्तान (aeroplanes graveyard) से जुड़ी फोटोज लोगों को दिखाई जहां करोड़ों रुपये के विमान पड़े-पड़े बर्बाद हो रहे हैं क्योंकि वो अब उड़ने की स्थिति में नहीं हैं. (फोटो: Barcroft Media via The Sun)",
    "अंतरराष्ट्रीय बैडमिंटन टूर्नामेंट का फाइनल आज, समापन समारोह में मुख्यमंत्री भूपेश बघेल होंगे शामिल": "अंतरराष्ट्रीय बैडमिंटन टूर्नामेंट का फाइनल आज, समापन समारोह में मुख्यमंत्री भूपेश बघेल होंगे शामिल\n\nरायपुर। मुख्यमंत्री ट्राफी इंडिया इंटरनेशनल बैडमिंटन चैलेंज के फाइनल मैच रविवार 25 सितंबर को खेले जाएंगे। इसके साथ ही इस टूर्नामेंट का समापन समारोह भी होगा। समापन समारोह में मुख्यमंत्री भूपेश बघेल बतौर मुख्य अतिथि शिरकत करेंगे। विशिष्ट अतिथि पूर्व आल इंग्लैंड बैडमिंटन विजेता गोपी चंद होंगे।\n\nगौरतलब है कि छत्तीसगढ़ में पहली बार बैडमिंटन का अंतरराष्ट्रीय स्तर का टूर्नामेंट आयोजित किया जा रहा है। उक्त टूर्नामेंट के सभी मैच रायपुर के मोवा स्थित आइ स्पोर्ट्स बैडमिंटन एरिना में खेले जा रहे हैं। इस प्रतियोगिता में पुरस्कार राशि 15 हजार अमेरिकी डालर तय की गई है।\n\nप्रदेश में बीते 20 सितंबर से शुरू हुए मुख्यमंत्री ट्राफी इंडिया इंटरनेशनल बैडमिंटन चैलेंज में भारत समेत श्रीलंका, थाइलैंड, कनाडा, अमेरिका, मालदीव, मारीशस, संयुक्त अरब अमीरात, मलेशिया, जापान, युगांडा और जाम्बिया के 550 बैडमिंटन खिलाड़ी प्रतिभागी के रूप में शामिल हुए। इस दौरान पुरुष एकल, पुरुष युगल, महिला एकल, महिला युगल और मिश्रित युगल श्रेणियों में मैच खेले जा रहे हैं। यहां 20 और 21 सितंबर को क्वालीफाइंग मैच हुए। फिर मुख्य ड्रा के मैच हुए। आज सेमीफाइनल के मैच खेले गए। रविवार को सभी श्रेणियों में फाइनल मैच खेले जाएंगे।\n\nइस तरह रहे पहले दिन के परिणाम\n\nमुख्यमंत्री ट्राफी इंडिया इंटरनेशनल बैडमिंटन चैलेंज के सेमीफाइनल मुकाबलों के परिणाम इस तरह रहे। इसमें पुरुष एकल वर्ग सेमीफाइनल में शुभंकर डे (भारत) ने आदित्य जोशी (भारत) को 21-15, 11-21, 21-11 से शिकस्त देकर फाइनल में प्रवेश किया। वहीं प्रियांशु राजावत (भारत) यू इगारशी (जापान) को 21-16,21-15 से पराजित कर फाइनल में पहुंचे। इधर महिला एकल सेमीफाइनल के मैच में सामिया इमाद फारूकी (भारत) ने पूर्व बर्वे (भारत) को 22-20, 21-15 से हराया तो तसनीम मीर (भारत) ने मालविका बंसोड़ (भारत) को 21-16, 14-21, 22-20 से मात देकर फाइनल में प्रवेश किया है।\n\nपुरुष युगल सेमीफाइनल के मैचों में कृष्णा प्रसाद गरागा और विष्णुवर्धन गौड़ पंजाला (भारत) की जोड़ी ने चालोएम्पोन चारोएनकिटामोर्न और नंथकर्ण योर्डफाइसोंग (थाईलैंड) को 12-21, 21-18, 21-14 से हराया। ईशान भटनागर और साई प्रतीक. के. (भारत) की जोड़ी ने सिद्धार्थ एलंगो और टी. हेमा नागेंद्र बाबू (भारत) को 15-21, 21-12, 21-13 से मात दी और फाइनल में प्रवेश किया है। इधर महिला युगल सेमीफाइनल मैच में पूजा दंडु और आरती सारा सुनील (भारत) की जोड़ी ने नव्या कांडेरी और रक्षित श्री संतोष रामराजा सुब्रमण्यम (भारत) को 21-15, 13- 21, 21-13 से हराकर फाइनल में प्रवेश किया है।\n\nमिश्रित युगल सेमीफाइनल के मैचों में रत्चापोल मक्कासासिथोर्न और चासिनी कोरपैप (थाईलैंड) की जोड़ी ने ईशान भटनागर और तनीषा क्रास्टो (भारत) को 21-15, 22-20 से पराजित कर फाइनल में प्रवेश किया है। रोहन कपूर और रेड्डी एन. सिक्की (भारत) की जोड़ी ने गौस शेख और मनीषा के (भारत) को 21-17, 21-13 शिकस्त देकर फाइनल में अपनी जगह बनाई है।\n\nPosted By: Ashish Kumar Gupta",
    "एक क्लिक में पढ़ें 12 सितंबर, सोमवार की अहम खबरें": "7:02 PM\n\nपुलिस पर हमला करने वाले 7 साल पुराने मामले में कोर्ट ने आप के दो विधायकों को माना दोषी",
    "सीबीआइ ने हालीशहर पालिका के चेयरमैन को किया गिरफ्तार": "सीबीआइ ने हालीशहर पालिका के चेयरमैन को किया गिरफ्तार\n\nकेंद्रीय अन्वेषण ब्यूरो (सीबीआइ) ने चिटफंड मामले में उत्तर 24 परगना जिले की हालीशहर नगर पालिका के चेयरमैन तथा तृणमूल नेता राजू साहनी को शुक्रवार को गिरफ्तार किया। जांच एजेंसी के अधिकारियों ने तलाशी लेकर उनके घर से एक देसी पिस्टल और करीब 80 लाख रुपए नकद बरामद किए।\n\nकोलकाता Published: September 02, 2022 11:38:22 pm\n\nचिटफंड मामला: साहनी के घर से पिस्टल, 80 लाख बरामद\n\nलाखों रुपए की अवैध उगाही करने के आरोप\n\nहालीशहर. केंद्रीय अन्वेषण ब्यूरो (सीबीआइ) ने चिटफंड मामले में उत्तर 24 परगना जिले की हालीशहर नगर पालिका के चेयरमैन तथा तृणमूल नेता राजू साहनी को शुक्रवार को गिरफ्तार किया। जांच एजेंसी के अधिकारियों ने तलाशी लेकर उनके घर से एक देसी पिस्टल और करीब 80 लाख रुपए नकद बरामद किए। समाचार लिखे जाने तक रुपए गिनने का काम चल रहा था। अनुमान है कि इसमें और इजाफा हो सकता है। सीबीआइ सूत्रों से मिली जानकारी के साहनी पर सनमर्ग वेलफेयर ऑर्गनाइजेशन नामक चिटफंड कंपनी के नाम से लाखों रुपए की अवैध उगाही करने के आरोप हैं। सीबीआइ ने उच्चतम न्यायालय के आदेश पर 30 अक्टूबर 2018 को मामला दर्ज किया था।\n\n--\n\nथाइलैंड का बैंक खाता\n\nसूत्रों के अनुसार जांच एजेंसी को लम्बे समय से इस मामले में तृणमूल नेता की तलाश थी। एजेंसी के अधिकारियों ने उनके घर पर छापे मारे। इस दौरान नकदी के अलावा उनकेघर से थाइलैंड का एक बैंक खाता मिला है। सीबीआइ अधिकारियों को अनुमान है कि थाइलैंड के बैंक खाते में भी रुपए जमा किए गए हैं। इसका पता लगाया जा रहा है।\n\n--\n\nराजनीतिक साजिश है: विधायक\n\nबीजपुर के विधायक सुबोध अधिकारी ने कहा कि साहनी को किस मामले में गिरफ्तार किया गया है, कोर्ट में पेश किए जाने के बाद ही मालूम हो पाएगा। जिस प्रकार सीबीआइ की छापेमारी चल रही है कब किसे गिरफ्तार किया जाएगा, कुछ कहा नहीं जा सकता। इसमें राजनीतिक षड्यंत्र जरूर है। राज्य की जनता जब तक ममता बनर्जी के साथ है कोई कितनी भी कोशिश कर ले सरकार गिराने की क्षमता किसी में नहीं है।\n\nसीबीआइ ने हालीशहर पालिका के चेयरमैन को किया गिरफ्तार\n\nपढ़ना जारी रखे\n\nपत्रिका डेली न्यूज़लेटर अपने इनबॉक्स में दिन की सबसे महत्वपूर्ण समाचार / पोस्ट प्राप्त करें सब्सक्राइब करें",
    "Cyber Attacks: साइबर हमलों के मामले में भारतीय स्वास्थ्य सेवा उद्योग दुनिया में दूसरे स्थान पर, US शीर्ष पर": "{\"_id\":\"632a5ba38044545fff1df89f\",\"slug\":\"indian-healthcare-industry-ranks-second-in-the-world-in-terms-of-cyber-attacks-us-on-top\",\"type\":\"story\",\"status\":\"publish\",\"title_hn\":\"Cyber Attacks: साइबर हमलों के मामले में भारतीय स्वास्थ्य सेवा उद्योग दुनिया में दूसरे स्थान पर, US शीर्ष पर\",\"category\":{\"title\":\"Business Diary\",\"title_hn\":\"बिज़नेस डायरी\",\"slug\":\"business-diary\"}}\n\nCyber Attacks: साइबर हमलों के मामले में भारतीय स्वास्थ्य सेवा उद्योग दुनिया में दूसरे स्थान पर, US शीर्ष पर\n\nएजेंसी, नई दिल्ली। Published by: Published by: देव कश्यप Updated Wed, 21 Sep 2022 06:02 AM IST\n\nसार वैश्विक स्वास्थ्य सेवा क्षेत्र में साइबर हमलों में वृद्धि रिपोर्ट में फर्म ने कहा, इस क्षेत्र में साइबर हमलों के 28 फीसदी मामलों के साथ अमेरिका का दुनिया में पहला स्थान है। भारत के स्वास्थ्य सेवा उद्योग पर 2021 में 71 लाख से अधिक साइबर हमले हुए। इस तरह 7.7 फीसदी हिस्सेदारी के साथ भारत का दुनिया में दूसरा स्थान रहा।\n\nविज्ञापन\n\nख़बर सुनें\n\nख़बर सुनें\n\nसाइबर हमलों के मामले में भारतीय स्वास्थ्य सेवा उद्योग दुनिया में दूसरे स्थान पर है। अमेरिका पहले स्थान पर है। साइबर सुरक्षा फर्म क्लाउडसेक की मंगलवार को जारी रिपोर्ट के मुताबिक, 2021 के दौरान दुनियाभर में स्वास्थ्य सेवा उद्योग पर हुए कुल साइबर हमले में देश की 7.7 फीसदी हिस्सेदारी थी।\n\n\n\nवैश्विक स्वास्थ्य सेवा क्षेत्र में साइबर हमलों में वृद्धि रिपोर्ट में फर्म ने कहा, इस क्षेत्र में साइबर हमलों के 28 फीसदी मामलों के साथ अमेरिका का दुनिया में पहला स्थान है। भारत के स्वास्थ्य सेवा उद्योग पर 2021 में 71 लाख से अधिक साइबर हमले हुए। इस तरह 7.7 फीसदी हिस्सेदारी के साथ भारत का दुनिया में दूसरा स्थान रहा। फर्म ने बताया कि स्वास्थ्य सेवा उद्योग में तकनीकी प्रगति के कारण साइबर हमले बढ़े हैं। क्लाउडसेक भारतीय साइबर सुरक्षा निगरानी संस्था सीईआरटी-इन को साइबर खतरे की खुफिया जानकारी देती है।\n\n\n\nइस साल ऑस्ट्रेलिया पर सबसे ज्यादा हमले\n\nरिपोर्ट में कहा गया है कि इस साल के पहले चार महीने में ऑस्ट्रेलिया में सबसे ज्यादा करीब 70 करोड़ साइबर हमले हुए हैं। थाइलैंड 10 करोड़ से ज्यादा मामलों के साथ दूसरे स्थान पर है।",
    "UP: एशिया डेफ बैडमिंटन चैंपियनशिप में चमक बिखेरेंगी आदित्या, डेफलंपिक्स में भी देश को दिलाया था स्वर्ण पदक": "{\"_id\":\"63204091f2254324af4ec5a7\",\"slug\":\"aditya-to-shine-in-asia-deaf-badminton-championship\",\"type\":\"story\",\"status\":\"publish\",\"title_hn\":\"UP: एशिया डेफ बैडमिंटन चैंपियनशिप में चमक बिखेरेंगी आदित्या, डेफलंपिक्स में भी देश को दिलाया था स्वर्ण पदक\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nUP: एशिया डेफ बैडमिंटन चैंपियनशिप में चमक बिखेरेंगी आदित्या, डेफलंपिक्स में भी देश को दिलाया था स्वर्ण पदक\n\nसंवाद न्यूज एजेंसी, गोरखपुर। Published by: Published by: vivek shukla Updated Tue, 13 Sep 2022 02:04 PM IST\n\nसार आदित्य जूनियर और सीनियर दोनों ही वर्गों में एकल, युगल व मिश्रित युगल प्रतियोगिताओं में दमखम दिखाएंगी। 12 वर्षीय आदित्या यादव ने ब्राजील डेफ ओलंपिक में बैडमिंटन की टीम स्पर्धा में स्वर्ण पदक जीतकर इतिहास रच दिया था।\n\nविज्ञापन\n\nख़बर सुनें\n\nख़बर सुनें\n\nथाईलैंड के पटाया में 14-20 सितंबर तक आयोजित होने वाले एशिया डेफ बैडमिंटन चैंपियनशिप में गोरखपुर की बैडमिंटन स्टार और डेफ ओलंपिक की गोल्ड मेडलिस्ट आदित्या यादव भी हिस्सा लेंगी। सोमवार को आदित्या 14 सदस्यीय दल के साथ दिल्ली से थाइलैंड के लिए रवाना हो गईं है।\n\n\n\nआदित्य जूनियर और सीनियर दोनों ही वर्गों में एकल, युगल व मिश्रित युगल प्रतियोगिताओं में दमखम दिखाएंगी। 12 वर्षीय आदित्या यादव ने ब्राजील डेफ ओलंपिक में बैडमिंटन की टीम स्पर्धा में स्वर्ण पदक जीतकर इतिहास रच दिया था। उस जीत के साथ ही अगली अंतरराष्ट्रीय प्रतियोगिता के लिए भी उनका चयन पक्का माना जा रहा था।\n\n\n\nकरीब एक महीने पहले ही एशिया चैंपियनशिप में उनके खेलने की बाबत संदेश मिल गया था। इस प्रतियोगिता को लेकर उत्साहित आदित्या तभी से लगातार प्रैक्टिस कर रही थीं। बैडमिंटन को लेकर उनके समर्पण का अंदाजा इसी बात से लगाया जा सकता है कि गोरखपुर में सामान्य खिलाड़ियों के लिए आयोजित पूर्वी जोन बैडमिंटन चैंपियनशिप में यूपी की टीम को रजत पदक जिताने में अहम भूमिका निभाई।",
    "डॉलर के मुकाबले रिकॉर्ड निचले स्तर पर रुपया, 63 पैसे टूटकर 81.62 पर हुआ बंद": "Rupee Close- डॉलर के मुकाबले रुपया रिकॉर्ड निचले स्तर पर बंद हुआ है। डॉलर के मुकाबले रुपया आज 63 पैसे टूटकर 81.62 के स्तर पर बंद हुआ है।\n\nबता दें कि 9 कारोबारी सत्र में यह 8वां कारोबारी सत्र ऐसा रहा है जिसमें डॉलर के मुकाबले रुपये में 2.28 फीसदी की गिरावट आई है। 3 कारोबारी सत्रों में डॉलर के मुकाबले रुपया 1 रुपया 70 पैसे कमजोर हुआ है। गौरतलब है कि डॉलर इंडेक्स 20 साल से ज्यादा की ऊंचाई पर पहुंचा गया है। डॉलर इंडेक्स मई 2002 के ऊपरी स्तर पर है।\n\n10.25 बजे के आसपास डॉलर के मुकाबले रुपये ने 81.58 का रिकॉर्ड निचला स्तर छुआ था। साउथ कोरिया की करेंसी वॉर्न में 1.4 फीसदी की गिरावट देखने को मिली रही है जबकि फिलीपींस की करेंसी पेसो (peso) में 0.57 फीसदी , इंडोनेशिया की करेंसी रॅन्मिन्बी (rupiah ) में 0.53 फीसदी, जापान की करेंसी येन (yen ) में 0.47 फीसदी, थाइलैंड की करेंसी थाई बात (Thai Baht) में 0.59 फीसदी की गिरावट देखने को मिल रही है।\n\nमहंगाई से निपटने के लिए अमेरिकी फेड ने एक बार फिर ब्याज दरों में 0.75 फीसदी की बढ़ोतरी करने के बाद भी फेड ने और आगे भी रेट हाइक के संकेत दिए हैं। एनालिस्टों का मानना है कि फेड के फैसले से भारतीय रिजर्व बैंक (RBI) पर भी दिख सकता है और इस महीने के आखिरी में मौद्रिक नीतियों की बैठक में दरों में 40 बीपीएस (0.40 फीसदी) की बढ़ोतरी हो सकती है।\n\nसीआर फोरेक्स ने अपने नोट में अनुमान लगाया है कि रुपये की गिरावट को थामने के लिए फोरेक्स रिजर्व का इस्तेमाल नहीं करेगा क्योंकि पहले ही इस विकल्प का प्रयोग हो चुका है। हालांकि आरबीआई के सामने फेस्टिव सीजन से पहले लिक्विडिटी बनाए रखने की चुनौती होगी।\n\nहाल ही में SBI द्वारा जारी एक रिपोर्ट में कहा गया था कि कोई भी केंद्रीय बैंक अपनी मुद्रा के अवमूल्यन को फिलहाल रोक नहीं सकता है और आरबीआई भी सीमित अवधि के लिए रूपये में गिरावट होने देगा। रिपोर्ट में कहा गया है कि रुपये की कीमत में यह गिरावट डॉलर की मजबूती की वजह से आई है, घरेलू आर्थिक मूलभूत कारणों से नहीं।\n\nबतातें चलें कि पिछले कारोबारी हफ्ते में भारतीय रुपया पहली बार 81 के स्तर को पार कर नए रिकॉर्ड निचले स्तर (81.24) को छू गया। यह 23 सितंबर को 125 पैसे की गिरावट के साथ 80.99 प्रति डॉलर पर बंद हुआ था। जबकि 16 सितंबर को यह 79.74 के स्तर पर बंद हुआ था।\n\nइस बीच विदेशी संस्थागत निवेशकों (FIIs) ने बीते हफ्ते में 4,361.77 करोड़ रुपये के शेयर बेचे। वहीं घरेलू संस्थागत निवेशकों (DIIs) ने 1137.96 करोड़ रुपये के शेयर खरीदे। सितंबर के महीने में अब तक FIIs ने 2,445.82 करोड़ रुपये की इक्विटी बेची। जबकि DIIs ने 1,868.54 करोड़ रुपये की इक्विटी बेची।",
    "नौकरी गई तो 12 दिन तक पैदल ही चलता रहा शख्स, फिर...": "सैनिकों की दरियादिली के वजह से एक बेरोजगार शख्‍स, करीब 1 हजार किलोमीटर पैदल चलने से बच गया. शख्‍स की नौकरी चली गई थी. इसके बाद उसने पैदल ही अपने शहर जाने का फैसला किया था. 12 दिन में उसने 300 किलोमीटर की दूरी पैदल तय कर ली थी. लेकिन उसके घर तक की कुल दूरी 1350 किमी थी.\n\nये मामला थाइलैंड का है. thethaiger की रिपोर्ट के मुताबिक, 42 साल के चोई दक्षिणी प्रांत सोंगखला में नौकरी कर रहे थे. लेकिन यहां उन्हें नौकरी नहीं मिल रही थी. इसके बाद वह बीते रविवार को पैदल चलते हुए पथालंग प्रांत पहुंचे. यहां थाई सेना के सैनिकों ने उनकी सहायता की और ट्रेन के टिकट के लिए पैसे दिए.\n\nचोई करीब सात महीने पहले ना थावी जिले (सोंगखला) में मौजूद रबर के बगानों में काम करने के लिए आए थे. चोई को उम्‍मीद थी कि यहां से पैसा कमाकर वह अपने परिजनों की मदद कर सकेंगे. शुरुआत अच्‍छी हुई, वह हर दिन 650 रुपए कमाने लगे. चोई को रबर के पेड़ काटने होते थे.\n\nलेकिन जैसे-जैसे महीने गुजरे, चोई को काम मिलना बंद हो गया. वह मुश्किल से पैसे कमा पाते थे. परिवार को भी पैसे भेजने बंद कर दिए. फिर चोई ने 5 सितंबर को घर वापस जाने का फैसला किया. लेकिन, उनके पास ना तो फोन था और ना पैसे. 12 दिन में चोई 300 किलोमीटर चले. रास्‍ते में वह मंदिरों में रुके, जहां बौद्ध भिक्षुओं ने उन्‍हें खाना खिलाया.\n\nरविवार को जब पथालंग प्रांत पहुंचे तो थाई सैनिकों से पीने के लिए पानी मांगा. पहले तो सैनिकों को लगा कि चोई कोई अपराधी हैं, ऐसे में उससे पूछताछ की. सेना ने बताया कि चोई को उन्‍होंने प्‍लेन के टिकट के लिए पैसे देने की बात कही, पर उन्‍हें यह जानकारी नहीं थी कि प्‍लेन में कैसे सफर किया जाता है. इसके बाद सेना ने उन्‍हें 2 हजार रुपए दिए और रेलवे स्‍टेशन पर जाकर छोड़ दिया.\n\nफिर चोई ट्रेन से 13 घंटे का सफर कर पथालंग से 'हुआ लैंफोंग' रेलवे स्‍टेशन (बैंकॉक) पहुंचे. बैंकॉक से 8 घंटे का सफर तय कर वह बरीराम पहुंचे. यहां पहुंचते ही उनकी 81 साल की दादी 'ला' ने स्‍वागत किया और उनके हाथ में धागा बांध दिया. लोई के बारे में जब उनकी दादी को पता चला कि वह 300 किलोमीटर पैदल चले तो वह इमोशनल हो गईं.\n\nदादी ने सेना का धन्‍यवाद किया, बोलीं- अगर सेना मदद ना करती तो उनके पोते की यात्रा काफी लंबी होती. सोंगखला से बरीराम की दूरी 1350 किलोमीटर है.\n\n",
    "Shocking: कपड़े उतार नहाने गई थी महिला, बाथटब का नजारा देख हिली, वीडियो हुआ वायरल": "Shocking Python snake found in bathtub: सांप एक ऐसा नाम है जिसे सुनकर भी लोग कांप जाते हैं, हालांकि कई बार जानकारी न होने पर उसके पास से गुजर जाने पर भी कोई असर नहीं होता, लेकिन जैसे ही वो हमे दिखता है डर के कारण दिमाक हिल जाता है. ऐसा ही कुछ हुआ थाइलैंड की एक महिला के साथ. महिला नहाने के लिए अपनी बाथरूम में पहुंची. जैसे ही वो कपडे उतारे उसने अचानक वहां ऐसा नजारा दिखा की उसका दिमाग हिल गया.\n\nमहिला का बनाया वीडियो हो रहा वायरल\n\nअब महिला के द्वारा बनाया गया वीडियो और उसके पीछे की कहानी काफी वायरल हो रही है. सोशल मीडिया पर वायरल क्लिप को लोग तेजी से शेयर कर रहे हैं और अपनों को आगाह रहने के लिए सतर्क कर रहे हैं.\n\nथाईलैंड के किसी शहर का है वीडियो\n\nवीडियो थाईलैंड के लोकल न्यूज (NowThisNews) ने अपने अपने इंस्टाग्राम पेज पर शेयर किया है. इसमें देखा जा सकता है कि कुछ लोग बाथरूम में घुसे अजगर का रेस्क्यू कर रहे हैं. बताया जा रहा है महिला अपने कपड़े उतारकर बाथरूम में नहाने के लिए पहुंची थी. इस दौरान उसे बाथटब में अजगर नजर आया. उसने रेस्क्यू टीम को इसकी सूचना दी, जिसके बाद उसे बाहर निकाला जा सका.\n\nWatch Shocking Video: कपड़े उतार नहाने पहुंची महिला, बाथटब का नजारा देख हिला दिमाक\n\nकमरे से लगा बाथरूम में गई थी महिला\n\nरिपोर्ट के अनुसार, महिला अपने कमरे से जुड़े बाथरूम में गई थी. बाथरूम में जाते ही उसकी नजर करीब 12 फीट लंबे अजगर पर पड़ी, जो उसके बाथटब के ऊपर रेंगता हुआ आगे बढ़ रहा था. महिला घबरा गई, हालांकि उसने समझदारी से काम लिया और तुरंत स्थानीय वन विभाग टीम को इसकी सूचना दी. जानकारी मिलने बाद टीम ने अजगर को महिला के घर से अजगर का रेस्क्यू कर जंगल में छोड़ दिया.\n\nबिल्लियों के पास पहुंच गया था अजगर\n\nसांप बाथरूम से होते हुए महिला की पालतू बिल्लियों के पास पहुंच गया था. वह उनपर हमला कर उन्हें निगल सकता था. हालांकि गनीमत रही की ऐसा कुछ नहीं हुआ. वहीं महिला की समझदारी के कारण ऐसा होने से बच गया. उसने समय रहते वन विबाग को सूचना देदी नहीं कुछ भी अनहोने हो सकती थी.\n\nGadhe ka video: गधे का दोस्त बना पाकिस्तानी शख्स, दोनों की चर्चा सुन हिल जाएगा दिमाग\n\nशॉकिंग वीडियो हो रहा है काफी शेयर\n\nशॉकिंग वीडियो को NowThisNews के इंस्टाग्राम पेज से 9 सितंबर शेयर किया गया था. खबर लिखे जाने तक इसे करीब 6.5 लाख लोग देख चुके थे. वहीं हजारों लोगों ने इसे शेयर और लाइक कर चुके थे.",
    "संतोष अय्यर मर्सिडीज-बेंज इंडिया के प्रबंध निदेशक एवं सीईओ नियुक्त": "डिसक्लेमर:यह आर्टिकल एजेंसी फीड से ऑटो-अपलोड हुआ है। इसे नवभारतटाइम्स.कॉम की टीम ने एडिट नहीं किया है।\n\nनयी दिल्ली, 29 अगस्त (भाषा) जर्मनी की लक्जरी कार कंपनी मर्सिडीज-बेंज ने सोमवार को संतोष अय्यर को भारतीय परिचालन का अगला प्रबंध निदेशक और मुख्य कार्यपालक अधिकारी (सीईओ) नियुक्त किया है। उनकी नियुक्ति एक जनवरी, 2023 से प्रभावी होगी। अय्यर (46) अभी कंपनी में बिक्री और विपणन के उपाध्यक्ष के रूप में कार्यरत हैं। वह मर्सिडीज-बेंज इंडिया का नेतृत्व करने वाले पहले भारतीय होंगे। अय्यर ने मार्टिन श्वेंक का स्थान लिया है। श्वेंक, अब मर्सिडीज-बेंज थाइलैंड के अध्यक्ष और सीईओ के रूप में जिम्मेदारी संभालेंगे। अय्यर 2009 से मर्सिडीज-बेंज इंडिया के साथ जुड़े हैं। इस दौरान उन्होंने बिक्री, विपणन, ग्राहक",
    "दुनिया के अजीबो-गरीब ट्रैफिक रूल्स, बिना Sunglass ड्राइविंग करने पर कटता है चालान": "दुनिया के अजीबो-गरीब ट्रैफिक रूल्स, बिना Sunglass ड्राइविंग करने पर कटता है चालान\n\nRidiculous Traffic Rules दुनिया के हर देश में ट्रैफिक रूल्स बने हुए हैं। ये नियम लोगों की हिफाजत करने के लिए बनाया गया है। हालांकि कुछ देश ऐसे भी हैं जहां कि कुछ ट्रैफिक नियम आपको हैरान कर सकते हैं।\n\nनई दिल्ली, ऑटो डेस्क। दुनिया भर में अपने-अपने जरूरत के हिसाब से हर देश में अनेकों ट्रैफिक नियम बने हुए हैं। वहीं इन नियमों में कुछ ऐसे नियम भी हैं, जिनके बारे में जानकार आपको हैरानी होगी। हालांकि, ये नियम लोगों के सेफ्टी को देखते हुए बनाए गए हैं, जो उस देश के हिसाब से फिट बैठते हैं। आइये जानते हैं दुनिया के अजीबो गरीब ट्रैफिक रूल्स के बारे में।\n\nरूस\n\nइस सूची में रूस के अलावा कोई बेहतर शुरुआत नहीं हो सकती है। रूस में गंदी कार चलाने पर आपको 30EUR का जुर्माना भरना पड़ेगा।\n\nस्पेन\n\nस्पेन की बात करें तो यह कार चलाते वक्त आपके पास सनग्लासेस होना जरूरी है। बिना सनग्लास के गाड़ी चलाते हुए पकड़े जाने पर यहां जुर्माना लगता है। सरकार ने यह नियम इसलिए बना रखा है. ताकि धूप के कारण सड़क दुर्घटना न हो।\n\nथाइलैंड\n\nथाइलैंड में एक ऐसा ट्रैफिक नियम है जिसको सुनकर आप लोट-पोट हो जाने वाले हैं। थाईलैंड में पुरुषों और महिलाओं को टॉपलेस ड्राइविंग करने पर रोक लगी हुई है। देश में शर्टलेस ड्राइविंग को अश्लील प्रदर्शन माना जाता है, और यदि आप ऐसा करते हैं, तो आपको मौके पर ही जुर्माना भरना पड़ सकता है। इसलिए, पछताने के बजाय कपड़े पहनना बेहतर है।\n\nफ्रांस\n\n​हम सभी जानते हैं कि कई देशों में शराब पीना और गाड़ी चलाना सख्त मना है। लेकिन, क्या आप जानते हैं कि फ्रांस में गाड़ी चलाते समय कुछ भी खाना अपराध है? यहां तक कि इस देश में आप गाड़ी चलाते समय कॉफी भी नहीं पी सकते हैं। नियमों का उल्लंघन करने वालों के 35 EUR तक का जुर्माना अदा करना पड़ सकता है।\n\nसऊदी अरब\n\nसऊदी अरब में एक ऐसा ट्रैफिक नियम है, जिसको जानकर आप हैरान तो होंगे ही साथ ही साथ आपको गुस्सा भी आ सकता है। सऊदी अरब में महिलाएं कार ड्राइव नहीं कर सकती हैं। ऐसा करने पर जुर्माना भरने का प्रावधान है।",
    "World Tourism Day 2022 Theme: 27 सितंबर को आने वाला है वर्ल्ड टूरिज्म डे, ट्रैवलर हैं तो कर लें भारत की इन जगहों को अपनी ट्रैवल लिस्ट में शामिल": "अंडमान - Andaman and Nicobar Islands (Ko Phi Phi) अगर आपको लगता है कि दुनिया में थाइलैंड के को फीफी आइलैंड जैसा कोई आइलैंड नहीं तो आपको भारत के अंडमान जाने की जरूरत है। जी हां, भारत के अंडमान में आपको थाइलैंड के मशहूर को फी फी आइलैंड जैसा ही एहसास मिलेगा।\n\nपांडिचेरी - Pondicherry (French Town - France) दुनिया में घूमने के लिए फ्रांस कई लोगों के सपनों की जगह है। आप फ्रांस के जैसे वाइब्स पाने के लिए पांडिचेरी जा सकते हैं। पांडिचेरी को पेरिस ऑफ द ईस्‍ट भी कहा जाता है। इस जगह को ज्‍यादा एन्‍जॉय करने के लिए अक्टूबर से मार्च के बीच यहां घूमने जाएं। इस दौरान यहां का मौसम बहुत अच्‍छा रहता है। बता दें कि भारत में पांडिचेरी जैसे शहर अपनी सुंदरता और जलवायु के लिए पूरी दुनिया में पर्यटकों के बीच मशहूर हैं।",
    "Indore News : मत्स्य पालन में मार्केटिंग, ब्रांडिंग और एक्सपोर्ट को बढ़ावा देने की तैयारी": "Indore News : मत्स्य पालन में मार्केटिंग, ब्रांडिंग और एक्सपोर्ट को बढ़ावा देने की तैयारी\n\nIndore News : इंदौर (नईदुनिया प्रतिनिधि)। आत्मनिर्भर मध्य प्रदेश के निर्माण में मछली पालन क्षेत्र का अहम योगदान है। प्रदेश में मत्स्य पालन के क्षेत्र में मार्केटिंग, ब्रांडिंग और एक्सपोर्ट को बढ़ावा देने की जरूरत है। राज्य सरकार ने मत्स्य पालकों की सामाजिक व आर्थिक उन्नाति के लिए भी कई योजनाएं शुरू की हैं।\n\nयह बात जल संसाधन, मछुआ कल्याण तथा मत्स्य पालन मंत्री तुलसीराम सिलावट ने कही। शनिवार को ब्रिलियंट कन्वेशन सेंटर में एक दिवसीय कार्यशाला आयोजित की गई। इसमें मछली पालन को बढ़ावा देने पर चर्चा की गई। मीठे पानी की उत्पादित मछली को अंतरराष्ट्रीय स्तर पर नई पहचान दिलाने को लेकर मंथन भी किया। अंतरराष्ट्रीय स्तर के विशेषज्ञों ने मछली की मार्केटिंग, ब्रांडिंग, और निर्यात के लिए नई संभावना पर भी विचार किया। जापान, वियतनाम, थाइलैंड, मारीशस तथा नेपाल के प्रतिनिधि भी मौजूद थे। इन देशों के बीच सरकार ने अनुबंध पर हस्ताक्षर किए।\n\nफिश कार्नर से युवाओं को मिलेगा रोजगार - कार्यशाला में मत्स्य महासंघ ने मछुआ प्रोत्साहन राशि और आजीविका सहयोग योजना के अंतर्गत 11 करोड़ रुपये बांटे। प्रदेश में नवाचार के रूप में मार्केटिंग के लिए स्मार्ट फिश पार्लर भी खोले जाएंगे। साथ ही युवाओं को रोजगार देने के लिए फिश कार्नर खोले जाएंगे। कार्यशाला में सांसद शंकर लालवानी, इंदौर विकास प्राधिकरण के अध्यक्ष जयपाल सिंह चावड़ा, विधायक रमेश मेंदोला, केंद्र सरकार के मछली पालन विभाग के संयुक्त सचिव सागर मेहरा, राज्य सरकार के मछली पालन विभाग की प्रमुख सचिव कल्पना श्रीवास्तव, राष्ट्रीय सहकारी विकास निगम की आर वनिता तथा राष्ट्रीय मात्स्यिकी विकास बोर्ड हैदराबाद के संचालक विजय कुमार भी उपस्थित थे।\n\nयोजनाओं का मिलेगा लाभ - सांसद लालवानी ने कहा कि केंद्र सरकार ने मत्स्य पालन को बढ़ावा देने तथा मछुआरों के समग्र कल्याण के लिए विभिन्न योजनाएं बनाई हैं। इसका फायदा आने वाले कुछ वर्षों में मिलेगा। वर्तमान में मत्स्य उत्पादन में तेजी से वृद्धि हो रही है। मछुआरों को सामाजिक तथा आर्थिक सुरक्षा भी मिली है। मत्स्य पालन विभाग के संयुक्त सचिव सागर मेहरा ने कहा कि प्रदेश में वर्ष 2022 में मत्स्य बीज का उत्पादन 171 करोड़ स्टैंडर्ड फ्राइ है, जिसे वर्ष 2023 तक 200 करोड़ किया जाएगा, जिससे मत्स्य बीज उत्पादन के क्षेत्र में प्रदेश को आत्मनिर्भर बनाया जा सकेगा। अच्छी गुणवत्ता के बीज उत्पादित होने से मत्स्य कृषकों को उन्नात बीज उपलब्ध होगा और मछली उत्पादन में गुणात्मक सुधार होंगे। बताया गया कि प्रदेश में अभी तक 43 हजार 500 क्रेडिट कार्ड मत्स्य पालकों के लिए बनाए जा चुके हैं।\n\nPosted By: Hemraj Yadav",
    "Toy Breed शित्जू, टॉय पॉमेरियन, पग अब लेकसिटी के डॉग लवर्स की बने पसंद": "थाइलैंड से सीख कर आए ग्रुमिंग शहर में पेट्स की मास्टर ग्रुमर सोनिया सिकलीगर ने बताया कि वे और उनके पति लंबे समय से इस पेशे में हैं। पेट्स के हेयर कट और उनकी ग्रुमिंग के लिए खासतौर से थाइलैंड से ट्रेनिंग ली है। इसमें चिहुआहुआ, शित्जू, टॉय पॉमेरियन, चाऊ चाऊ आदि काफी पसंदीदा ब्रीड्स हैं। उदयपुर में भी अब पेट्स का क्रेज बढ़ रहा है। डिमांड आने पर इन ब्रीड्स के डॉग्स को मंगाते हैं।\n\nज्यादा केयर की जरूरत नहीं वहीं, आरिफ शेख ने बताया कि अभी उदयपुर में शित्जू, टॉय पॉमेरियन, ल्हासा, बीगल आदि टॉय ब्रीड्स के डॉग्स रखने का चलन बढ़ा है। बड़े डॉग्स की ज्यादा केयर करनी होती है। उनकी डाइट और घूमने-फिराने का भी पूरा ध्यान रखना होता है जबकि छोटे डॉग्स की केयर ज्यादा नहीं करनी पड़ती। केवल हेयर केयर जरूरी है। कई ज्यादा समय सोते हैं और वे अपार्टमेंट जैसी जगहों पर आसानी से एडजस्ट हो जाते हैं। इसलिए इन्हें लेना लोग अधिक पसंद करते हैं। लेकिन जितने ज्यादा छोटे होते हैं, वे उतने ही महंगे ही होते हैं।\n\nकुछ प्रमुख टॉय डॉग ब्रीड्स - टॉय पूडल - पूडल नस्ल के कुत्ते अमरीका में बेहद पसंद किए जाते हैं। अब भारत में भी इसकी डिमांड बढ़ गई है। ये फैमिली के बीच रहना पसंद करते हैं। टॉय पूडल - पूडल नस्ल के कुत्ते अमरीका में बेहद पसंद किए जाते हैं। अब भारत में भी इसकी डिमांड बढ़ गई है। ये फैमिली के बीच रहना पसंद करते हैं।\n\nमाल्टीज - माल्टीज नस्ल के कुत्तों को लोग अक्सर स्टेटस सिंबल के रूप में रखना पसंद करते हैं। ये एक टॉय ब्रीड है जिनकी लंबाई ज्यादा नहीं होती है। इनकी विशेषता इनके मुलायम बाल होते हैं।\n\nशीत्जू - डॉग की एक ब्रीड है, जो तिब्बत से पैदा हुई. यह सबसे आज्ञाकारी डॉग माना जाता है और देखने में बेहद क्यूट होता है. खास बात यह है कि यह डॉग खुद परिस्थितियों में खुद को ढाल सकता है और परिवार के लिए खतरा भी नहीं बनता है।\n\nपग - पग दिखने में काफी क्यूट होते हैं और बच्चे भी सेफ रहते हैं। इन्हें घर पर रखने में ज्यादा खर्च नहीं आता। ये बेहद आलसी ब्रीड के कुत्ते होते हैं, जिस कारण ये खुद भी ज्यादा घूमने की इच्छा नहीं रखते हैं। फ्लैट और अपार्टमेंट जैसी जगहों के लिए ये काफी अच्छे हैं।\n\nचिहुआहुआ - चिहुआहुआ डॉग को कुत्तों की छोटी ब्रीड्स में से एक माना जाता है। इस ब्रीड के डॉग को ज्यादा देखभाल की जरूरत नहीं होती है, साथ ही ये डॉग्स खाने के मामले में ज्यादा चूजी नहीं होते हैं। इन डॉग्स की लंबाई करीब 15 से 25 सेंटीमीटर तक होती है, वहीं ये डॉग्स वजन में बहुत हल्के होते हैं।\n\nइंडियन स्पिट्ज - ये डॉग ब्रीड काफी फ्रेंडली होते हैं, साथ ही इनके भौंकने से भी डर नहीं लगेता। इनकी लंबाई करीब 30 से 40 सेंटीमीटर है, वहीं इस ब्रीड के डॉग्स का वजन करीब 15 से 20 किलो का होता है।",
    "सरसों बीज की कीमतों में बढ़ोतरी, किसान परेशान": "इस साल सरसों की बुवाई शुरू होने वाली है जो अक्टूबर माह में भी चलेगी। सरसों के बीज के भाव इस समय एक हजार रुपए प्रति किलो चल रहे हैं जबकि यह भाव पिछले साल 850 से 900 रुपए प्रति किलो थे। बीते साल सरसों के भाव 9 हजार रुपए प्रति क्विंटल तक हो गए थे लेकिन इस बार सरसों के भाव कम रहे। इस बार सरसों बीज महंगी कीमत में बिक रहे हैं।\n\nजिले में 40 करोड़ का बिकता है बीज- अलवर जिले में सरसों की पैदावार के लिए 400 टन बीज की आवश्यकता होती है जिसमें विदेशी कंपनी का बीज ही एकाधिकार रखता है। जिले में 40 करोड़ का सरसों बीज बिकता है। सरसों के बीजों की कीमतों पर कृषि विभाग का नियंत्रण नहीं है।\n\nनामी कंपनियां विदेशी- वर्तमान में बीज बेचने वाली 21 कंपनियों में से 18 विदेशी कंपनियां हैं। इनमें थाइलैंड, जर्मनी, स्विटरजलैंड की हैं, जबकि बिक्री में भारतीय कंपनी का स्थान सातवां है। सरसों के विदेशी कंपनियों के बीज लोकप्रिय-\n\nभारत में विदेशी कंपनियों के सरसों बीजों की बिक्री खूब होती है। एक दशक के दौरान देश में विदेशी कंपनियों के बीजों का चलन बढ़ा है जिसका कारण इनकी मार्केटिंग और गुणवत्ता है। सरसों पकने का समय-\n\nकृषि विशेषज्ञों ने बताया कि पूसा सरसों- 25 नाम की किस्म 100 दिन में तैयार हो जाती है। एक हैक्टेयर में पूसा सरसों- 25 की बुवाई कर 14.5 क्विंटल पैदावार प्राप्त की जा सकती है। इसके अलावा एक और किस्म है, पूसा सरसों- 27 है जिसे पकने में 110-115 दिन का समय लगता है और प्रति हेक्टेयर 15.5 क्विंटल तक पैदावार मिल जाती है।\n\nसरसों की बुवाई का समय- सरसों की बुवाई के लिए उपयुक्त तापमान 25 से 26 डिग्री सेल्सियस तक रहता है। अलवर जिले में सरसों की बुवाई सितंबर के तीसरे सप्ताह से पूरे अक्टूबर माह में होगी।\n\nभावों पर हमारा नियंत्रण नहीं-\n\nहाइब्रिड सरसों के भाव कंपनियां स्वयं तय करती हैं। हम तो यह जांच कर सकते हैं कि एमआरपी से अधिक पर तो नहीं बेचा जा रहा है।\n\n- के. एल. मीणा, सहायक निदेशक, कृषि विभाग, अलवर।\n\nकृषि खाद और बीज की दुकानों का किया आकस्मिक निरीक्षण, मिली अनियमितताएं\n\nअलवर. कृषि विभाग के उच्चाधिकारियों ने शनिवार को जिले के कई स्थानों पर खाद व बीज की दुकानों का आकस्मिक निरीक्षण किया, जिसमें कई अनियमितताएं मिली।\n\nशनिवार को इस दल ने ढिगावाड़ा में बालाजी खाद व बीज भंडार, किसान सेवा केन्द्र, मालाखेड़ा में किसान व खाद बीज, योगेश खाद व बीज भंडार उमरैण तथा यादव खाद बीज भंडार उमरैण का निरीक्षण किया तो खाद के रिकार्ड संधारण में कई कमियां मिली जिसके चलते इन्हें नोटिस जारी किए गए। इस दल में सहायक निदेशक राजेश गुप्ता, भगवान सिंह यादव तथा स्थानीय अधिकारी के.एल. मीणा थे। इसी प्रकार किशनगढ़बास और बहरोड़ में भी अनियमितताएं मिली हैं।",
    "जानिए उन देशों के बारे में जहां लोग शेर-चीता भी अपने घर पर पाल सकते हैं?": "क्या भारत में पाल सकते हैं?- पहले तो आपको भारत के बारे में बता दें कि यहां कई खतरनाक प्रजातियों के जानवरों को पाला नहीं जा सकता है. इन खतरनाक प्रजातियों में शेर, चीता या बाघ आदि भी शामिल है. वाइल्‍ड लाइफ प्रोटेक्‍शन एक्‍ट के तहत इन जानवरों को निजी तौर पर पालने की मंजूरी नहीं दी गई है. अगर कोई इन्हें किसी दूसरे काम में भी इस्तेमाल करना चाहता है तो इसके लिए कानूनी मंजूरी लेनी होगी.",
    "भोपाल की शिवांगी पांडे ने जीता ग्लैमोन मिसेज इंडिया 2022 का ताज": "भोपाल की शिवांगी पांडे ने जीता ग्लैमोन मिसेज इंडिया 2022 का ताज\n\nभोपाल, नवदुनिया प्रतिनिधि। महिलाएं चाहें तो क्या कुछ नहीं कर सकतीं। कई लोगों को लगता है कि शादी के बाद महिलाओं का जीवन सिर्फ परिवार के इर्द-गिर्द ही घूमता है और उनका स्वयं का अस्तित्व खत्म हो जाता है। ऐसे ही लोगों को जवाब दिया है भोपाल की शिवांगी पांडे ने। भोपाल की रहने वाली शिवांगी पांडे ने ग्लैमोन मिसेज इंडिया 2022 का ताज अपने नाम कर लिया है। ऐसा कर के उन्होंने साबित किया है कि एक स्त्री का अस्तित्व एक समर्पित गृहिणी, एक मां, एक बेटी, एक बहू के रूप में ही नहीं है, बल्‍कि वह आधुनिक युग में पुरुषों से कंधे से कंधा मिलाकर चलने की ताकत रखती है। शादी के बाद भी अपनी अलग पहचान बना सकती है। बता दें कि शिवांगी पांडे ने एक पत्नी, एक मां होने के साथ ही अपने जीवन को एक रंगमंच देने का प्रयास किया और बेहतरीन सफलता प्राप्त की।\n\nशिवांगी के पति राजेश हेनरी मध्यप्रदेश शासन के आबकारी विभाग में अपर आबकारी आयुक्त के पद पर पदस्थ हैं, जिन्होंने शिवांगी के इस मार्ग को सुगमता प्रदान की। फुकेत, थाइलैंड में आयोजित प्रतियोगिता ग्लैमोन मिसेज इंडिया 2022 के ताज से नवाजी जाने वाले शिवांगी का अपना सफर एक सफल इंटीरियर डिजाइनर, ड्रेस डिजाइनर, रिलेशनशिप काउंसलर, गीत लेखक, इवेंट प्लानर के रूप में जारी है। उन्‍होंने फरवरी 2022 में ग्‍लैमोन कंपनी द्वारा मिसेज इंडिया प्रतियोगिता के ऑडिशन में भाग लिया, जहां पूरे भारत के 60 से ज्यादा प्रतियोगियों के बीच फाइनल राउंड के लिए क्वालीफाई किया। अंत में 20 सितंबर को थाईलैंड के फुकेत में उन्‍हें मिसेस इंडिया का ताज पहनाया गया। शिवांगी का उदाहरण उन लाखों करोड़ों महिलाओं के जीवन में सकारात्मक प्रभाव लाने के लिए काफी है, जो अपनी अंतर्निहित क्षमता से अवगत नहीं हैं।\n\nPosted By: Ravindra Soni",
    "एक समय था जब दो वक्त के भोजन के लिए संघर्ष करना पड़ता था अब अमीरों में है नाम": "एक समय था जब दो वक्त के भोजन के लिए संघर्ष करना पड़ता था अब अमीरों में है नाम\n\nगजेन्द्र विश्वकर्मा, इंदौर। आइआइएफएल हुरून की एक हजार करोड़ से अधिक संपत्ति वालों की सूची में शामिल शहर के अग्रवाल कोल कार्पोरेशन प्राइवेट के विनोद अग्रवाल, राजरतन ग्लोबल वायर के एमडी सुनील चौरड़िया और ईकेआइ इंटरनेशनल सर्विसेस के मनीष डबकारा की सफलता की कहानी रोचक है। छोटे से रूप में शहर में व्यवसाय की शुरुआत करने के बाद धीरे-धीरे देश में अपना नाम स्थापित किया और इस समय दुनियाभर के कई शहरों में वे सेवाएं दे रहे हैं। उद्योगपतियों ने नईदुनिया से अपनी सफलता की कहानी साझा की।\n\nगरीबी देखी, अब समाजसेवा पर ध्यान\n\nविनोद अग्रवाल का जन्म 1963 में हरियाणा में हुआ था। जब वे तीन वर्ष के थे, तब इंदौर आ गए थे। कई वर्षों तक परिवार ने बहुत गरीबी देखी। कई बार दो वक्त के भोजन के लिए परिवार को परेशान होना पड़ता था। धीरे-धीरे इंडियन कोल ट्रांसपोर्ट की शुरुआत की। इसके बाद इंडियन कोल की ट्रेडिंग में आ गए। 1998 में जब इंपोर्ट कोल का चलन शुरू हुआ तो पहला जहाज गुजरात से इंपोर्ट किया। अब अग्रवाल कोल भारत के 18 पोर्ट से सालभर में 15 मिलियन टन कोल इंपोर्ट करती है। कंपनी भारत की दूसरी सबसे बड़ी कोल इंपोर्टर कंपनी है। कंपनी इंडोनेशिया, साउथ अफ्रीका और अमेरिका से कोल इंपोर्ट करती है। इससे भारत के दो हजार मध्यम वर्ग उद्योगों को लाभ मिल रहा है। लाजिस्टिक कीमत कम होने से उद्योग ज्यादा अच्छे से कार्य कर पाते हैं।\n\nविनोद अग्रवाल ने बताया कि व्यवसाय करते समय हमें देश के कानून को ध्यान में रखना चाहिए। हम ऐसी योजनाओं पर काम करते हैं जिससे आम इंसान को भी लाभ पहुंचे। हमने स्वयं के साथ सैकड़ों कर्मचारियों और अधिकारियों के विकास का भी हमेशा ध्यान रखा है। चूंकि शहर से खास जुड़ाव है इसलिए यहां भी चिकित्सा क्षेत्र में कई सुविधाएं दे रहे हैं। चमेलीदेवी अग्रवाल ब्लड बैंक और डायग्नोस्टिक केंद्र तैयार किया है। यहां रोजाना हजारों यूनिट रक्त दान किया जाता है। गुरुजी सेवा न्यास के साथ चमेलीदेवी न्यास मेडिकल केंद्र बांबे अस्पताल के पास तैयार किया है। यहां मेडिकल सुविधाएं बहुत कम शुल्क में उपलब्ध करा रहे हैं। गायों के साथ अन्य पशुओं की चिकित्सा सेवा में भी योगदान दे रहे हैं। उज्जैन महाकाल में भी इस समय बड़े अन्नक्षेत्र का निर्माण कराया जा रहा है।\n\nईमानदारी से काम करते हैं तो समय साथ देता है\n\nशहर के सुनील चौरड़िया लिस्ट में 389वें स्थान पर हैं। उनकी टायर बीड वायर का उत्पादन करने वाली राजरतन कंपनी आज भारत की अग्रणी और एशिया की दूसरी सबसे बड़ी कंपनी है। 2008 में उन्होंने थाइलैंड में अपनी दूसरी फैक्ट्री की स्थापना की थी। थाइलैंड को दुनिया के टायर हब के रूप में पहचान कर यह उनका अग्रणी कदम था। दुनिया इसे पहचान पाती, उससे पांच साल पहले उन्होंने यह कर दिखाया। थाइलैंड में बीड वायर उत्पादन करने वाली राजरतन इकलौती कंपनी है। कंपनी ने सात साल में लगभग 6600 प्रतिशत का रिटर्न दिया है। सुनील चौरड़िया सीआइआइ के साथ 2005 से जुड़े हुए हैं। वे सीआइआइ मध्यप्रदेश चैप्टर के 2006 में चेयरमैन रह चुके हैं। सुनील चौरड़िया का कहना है कि स्कूल और कालेज की पढ़ाई इंदौर से ही हुई है। शहरवासियों और कंपनी के कर्मचारियों और अधिकारियों की बदौलत हम यहां तक पहुंच पाए हैं। शेयर बढ़ने से कंपनी को लाभ हुआ है।मेरा मानना है कि ईमानदारी से काम करते हैं तो समय साथ जरूरत देता है। हमने 1995 में व्यवसाय शुरू किया था।\n\nपर्यावरण की बेहतरी के लिए काम करना था मकसद\n\nईकेआइ एनर्जी सर्विसेस के फाउंडर मनीष डबकारा 459वें स्थान पर रहे हैं। उन्होंने इंजीनियरिंग भोपाल से और मास्टर डिग्री देवी अहिल्या विश्वविद्यालय के स्कूल आफ एनर्जी से पूर्ण की। मनीष ने बताया कि कालेज समय से ही रुझान था कि पर्यावरण की बेहतरी के लिए कुछ काम किया जाए। 2008 में 50 लाख रुपये की लागत से व्यवसाय की शुरुआत की। 2018 में हमने देखा कि 2020 के बाद कार्बन क्रेडिट को लेकर दुनियाभर काफी काम होने वाला है। इसके लिए हमने 16 देशों में टीम तैयार की। पिछले वर्ष हमारा टर्नओवर करीब 1800 करोड़ रुपये था। कार्बन क्रेडिट विकासशील देशों में तैयार होते हैं और विकसित देश इन्हें खरीदते हैं। एक कार्बन क्रेडिट का मतलब होता है एक टन कार्बन डाईआक्साइड। कार्बन उत्सर्जन कम करने में योगदान देने के लिए इसे कंपनियां खरीद लेती हैं और यह बता सकती हैं कि वे कार्बन उत्सर्जन कम करने में योगदान दे रही हैं। इंदौर नगर निगम में भी कचरे से खाद बनाकर हमने करीब नौ करोड़ रुपये की आय कराई है। कार्बन क्रेडिट के क्षेत्र में दुनिया की टाप- 5 कंपनी में हमारा नाम शामिल है। समाज के लिए भी कार्य कर रहे हैं। गांवों में कार्बन उत्सर्जन नहीं करने वाले चूल्हों का निश्शुल्क वितरण करा रहे हैं।\n\nPosted By: Hemant Kumar Upadhyay",
    "50000 से भी कम में मिलेगा विदेश घूमने का मौका, IRCTC ने दिया शानदार ऑफर": "पिछले दो साल से कोरोना के चलते लोग लम्बी यात्रा नहीं कर सके थे। लेकिन अब कई लोग भारत में घूमने के साथ-साथ विदेशी यात्रा पर भी जाने का विचार बना रहे हैं। यदि आप भी इंटरनेशनल यात्रा का लुत्फ उठाना चाहते हैं तो IRCTC आपको 50000 से भी कम राशि में आपको विदेश घूमने का मौका दे रही है।\n\nपिछले दो साल से कोरोना के चलते लोग लम्बी यात्रा नहीं कर सके थे। लेकिन अब कई लोग भारत में घूमने के साथ-साथ विदेशी यात्रा पर भी जाने का विचार बना रहे हैं। कोरोना के खत्म होने के बाद कई देशों ने यात्रा की अनुमति दे दी है।\n\nयदि आप भी इंटरनेशनल यात्रा का लुत्फ उठाना चाहते हैं तो इंडियन रेलवे कैटरिंग एंड टूरिस्म कॉरपोरेशन (IRCTC) आपको 50000 से भी कम राशि में आपको विदेश घूमने का मौका दे रही है।\n\nथाइलैंड घूमने का मिलेगा मौका\n\nIRCTC ने थाइलैंड घूमने के लिए एक शानदार एयर टूर पैकेज की घोसणा की है। इस पैकेज में आपको थाइलैंड की कई अच्छी जगहों की यात्रा कराई जाएगी, साथ ही आपको कई सुविधाएं भी मिलेगी। IRCTC ने इस पैकेज की कीमत 49067 रूपये रखी है। इस पैकेज का नाम Thailand delights EX Guhawati रखा गया है।\n\nइस पैकेज में आपको 6 दिन और 5 रात तक यात्रा कराई जाएगी। इस ट्रिप की शुरुआत 13 अक्टूबर से होनी है। इसमें आपको नाश्ता और रात का खाना दिया जाएगा। इस पैकेज को खरीदने के बाद आप बुद्ध मंदिर, सफारी और कई शानदार जगहों का लुत्फ उठा सकते हैं।\n\nयदि इस यात्रा में आप अकेले जाना चाहते हैं तो आपको 56,753 रुपये का भुगतान करना होगा। वहीं, अगर दो लोग इस पैकेज को खरीदना चाहते हैं तो इसकी फीस 49,067 रुपये प्रति व्यक्ति लगेंगे। यदि आप बच्चों के साथ इस यात्रा को करना चाहते हैं तो 47,282 रुपये बेड के साथ जबकि बिना बेड के 42,756 रुपये दे सकते हैं।",
    "स्‍कूल बस से बच्‍ची को उतारना भूल गया ड्राइवर, घंटों बाद जब गेट खुला तो हो गया था ये हाल": "स्‍कूल वैन से बच्‍ची को उतारना भूल गया ड्राइवर\n\nदरअसल, थाइलैंड जहां इन दिनों भीषण गर्मी पड़ रही है वहां के एक स्‍कूल की ये घटना है। यहां पर एक बच्‍ची स्‍कूल हर दिन की तरह अपनी स्‍कूल वैन में बैठकर गई लेकिन उसे बस ड्राइवर और टीचर स्‍कूल में उतारना भूल गए और वो बस में ही बंद हो गई।\n\nकड़कती धूप में लेजाकर खड़ी कर दी बस और....\n\nइस बच्‍ची की उम्र केवल सात साल थी। स्‍कूल में बाकी बच्‍चों को उतारने के बाद ड्राइवर ने वैन को धूप में लेजाकर खड़ा कर दिया। भीषण गर्मी में बस एकदम तंदूर की तरह गर्म हो गई। बच्‍ची उसी गर्मी में उबलती रही।\n\nनोट- खबर में यूज की गई फोटोChonburi Provincial Police की है।\n\nछुट्टी होने पर बस का गेट खुला तो दिखा ये खौफनाक मंजर\n\nदोपहर बाद जब स्‍कूल की छुट्टी हुई तो ड्रांइवर ने वैन का दरवाजा खोला तो बच्‍ची की गर्मी के कारण पूरी स्किल झुलस गई थी और उसकी मौत हो चुकी थी। बस में ये खौफनाक मंजर देखकर हर किसी के होश उड़ गए।\n\nगर्मी में खड़ी बस में वो झुलसती और झटपटाती रही बच्‍ची\n\nये दिल दहला देने वाली घटना 30 अगस्‍त की है। जिस बच्‍ची की मौत हुई वो थाईलैंड के चोन बुरी प्रांत में रहने वाली सात साल की नोंग जी हून नाम की बच्‍ची थी। वो उस दिन सुबह सात बजे स्‍कूल की मिनी बस में चढ़कर गई थी। जिसे स्‍कूल पहुंच कर ड्राइवर उतारना भूल गया। गर्मी में खड़ी बस में वो झुलसती और झटपटाती रही। जब छुट्टी होने पर बस का गेट खोला गया तो पीछे की सीट पर गर्मी के कारण झुलसी हुई बच्‍ची की लाश मिली।\n\nबंद बस में वो झटपटाती रही किसी ने नहीं सुनी आवाज\n\nबच्‍ची की लाश के बगल सीट पर उसका स्‍कूल बैग और पानी की बॉटल खाली मिली। गर्मी से परेशान होकर बच्‍ची ने पानी पिया होगा लेकिन झुलसती गर्मी में बंद बस में वो झटपटा कर मर गई। बस का शीशा बंद होने के कारण उसके चीखने चिल्‍लाने की आवाज भी किसी ने नहीं सुनी।\n\nटीचर और ड्राइवर को हो सकती है इतने साल की जेल\n\nलापरवाही संबंधी चार्ज लगाते हुए पुलिस ने ड्राइवर और स्‍कूल टीचर के खिलाफ केस दर्ज किया है। बच्‍ची की मां ने स्‍कूल के खिलाफ केस दर्ज करवाया है। वहीं दोषी टीचर और ड्राइवर को दस साल जेल की सजा और दोनों पर साढ़े चार लाख का फाइन भी लगाया जा सकता है।\n\nथाइलैंड में पड़ रही भीषण गर्मी के कारण ये भी हो चुका है हादसा\n\nबता दें इन दिनों थाइलैंड में भीषण गर्मी पड़ रही है। अभी कुछ दिन पहले ही एक हाथी ने गर्मी से पगलाकर अपने मालिक को मौत के घाट उतार दिया था।दक्षिणी थाईलैंड के फांग नगा भीषण गर्मी के कारण 20 वर्षीय हाथी \"पागल\" हो गया और महावत पर हमला करके उस मौत के घाट उतार दिया। बताया जा रहा है कि हर साल की अपेक्षा इस बार थाईलैंड में भीषण गर्मी पड़ रही है।",
    "Honda e-bike: होंडा की भी आएगी इलेक्ट्रिक बाइक और स्कूटी, फ्लैक्स फ्यूल वाली गाड़ियों की भी है तैयारी": "टू-व्हीलर सेगमेंट की दिग्गज की कंपनी होंडा (Honda) टू-व्हीलर कारोबार का इलेक्ट्रिफिकेशन करने जा रही है. कंपनी 2025 तक अलग-अलग सेगमेंट की 10 या उससे ज्यादा इलेक्ट्रिक टू-व्हीलर लॉन्च करेगी. इसमें स्कूटर, मोटरसाइकल, स्ट्रीट बाइक शामिल हैं. इलेक्ट्रिफिकेशन के जरिए कंपनी इलेक्ट्रिक बाइक की सालाना बिक्री बढ़ाना चाहती है. इसे अगले 5 साल में करीब 10 लाख करना का लक्ष्य है. साथ ही 2030 तक ग्लोबल सेल्स में करीब 15 हिस्सेदारी हासिल करने की योजना है. इसके अलावा होंडा भारत में 2023 तक भारत फ्लैक्स फ्यूल मोटरसाइकल को भी लॉन्च करने वाली है.\n\n2025 तक लॉन्च होंगे सभी मॉडल\n\nहोंडा की नई इलेक्ट्रिफिकेशन की योजना में सबसे पहले 2 इलेक्ट्रिक कम्यूटर मॉडल 2024 से 2025 के बीच लॉन्च होगा, इलेक्ट्रिक मोपेड और बाइसाइकल की पांच नए मॉडल 2024 तक लॉन्च होंगे और फिर तीन नए फन ईवी लॉन्च होंगी, जो 2024 से 2025 के बीच आएंगी. एक्सपर्ट उम्मीद कर रहे हैं कि इनकी कीमतें ज्यादा महंगी नहीं होगी. हाल ही में होंडा ने थाइलैंड पोस्ट कंपनी लि. के साथ टाइ-अप का एलान किया है. दोनों मिलकर थाइलैंड में Benly e electric moped बनाएंगे. होंडा के जरिए Benly e को Honda Mobile Power Pack (MPP) स्वेपेबल बैट्री तकनीकी मिलेगी.\n\nभारत में फ्लैक्स-फ्यूल मॉडल लॉन्च की योजना\n\nभारत में होंडा इलेक्ट्रिक टू-व्हीलर्स के अलावा फ्लैक्स-फ्यूल मॉडल लॉन्च करने की योजना बना रही है. भारत में होंडा की पहली फ्लेक्स-फ्यूल मॉडल 2023 तक आएगी. इस गाड़ी में 20 फीसदी एथेनॉल फ्यूल इस्तेमाल होगी. होंडा ने कहा कि 2025 तक कंपनी 100 फीसदी फ्लेक्स-फ्यूल मॉडल लॉन्च करेगी. इस समय भारत में इथेनॉल फ्यूल का उपयोग करीब 10 फीसदी हो रही है. सरकार की योजना है कि 2023 तक इथेलॉल का इस्तेमाल बढ़ाकर 20 फीसदी करना है. बता दें कि फ्लैक्स फ्यूल इंजन एक तरह से इंटरनल कंबस्शन इंजन ही होता है, जो एक से ज्यादा टाइप के फ्यूल से चल सकता है. इसमें पेट्रोल के साथ-साथ इथेनॉल और मिथेनॉल का मिक्सचर भी इस्तेमाल किया जा सकता है.",
    "YouTube Star: इस नामी Youtuber ने डांस दिखाकर फॉलोअर्स के साथ किया फ्रॉड, ठगे 435 करोड़": "Thai Youtuber: थाइलैंड की एक मशहूर यूट्यूबर पर अपने हजारों फॉलोअर्स के साथ धोखा करने का आरोप लगा है. जानकारी के मुताबिक, यूट्यूबर नथामोन खोंगचाकी ने विदेशी मुद्रा व्यापार घोटाले के माध्यम से अपने फॉलोअर्स से 55 मिलियन डॉलर (435 करोड़) का धोखा किया. फॉलोअर्स से उनके निवेश पर अधिक रिटर्न का वादा किया गया था. नथामोन ने मई में एक इंस्टाग्राम पोस्ट में कहा था कि उनसे ट्रेडिंग में गलती हुई और उन्होंने सारा पैसे खो दिया. अपने फॉलोअर्स के बीच नट्टी के रूप में जानी जाने वाली, नथामोन ने एक YouTube चैनल पर 847,000 से अधिक Subscribers को आकर्षित किया, जहां उन्होंने डांस के वीडियो पोस्ट किए.\n\nडांस से फॉलोअर्स को बनाया बेवकूफ\n\nअपने फॉलोअर्स के बीच नट्टी के रूप में जानी जाने वाली, नथामोन ने एक YouTube चैनल पर 847,000 से अधिक Subscribers को आकर्षित किया, जहां उन्होंने डांस के वीडियो पोस्ट किए. धोखाधड़ी पीड़ितों की मदद करने के लिए अभियान चलाने वाले वकील फैसल रुआंग्रिट के अनुसार, एक सफल विदेशी मुद्रा व्यापारी होने का दावा करने वाली नथामोन ने 6,000 से अधिक लोगों को धोखा दिया है. रिपोर्ट में कहा गया है कि फैसल ने कहा कि एक पीड़ितों ने नथामोन के पास करीब 18 मिलियन डॉलर जमा किए.\n\nइस महीने की शुरुआत में फैसल ने दो दर्जन से अधिक लोगों को थाईलैंड के आर्थिक अपराध दमन विभाग में नथामोन के खिलाफ शिकायत दर्ज कराने के लिए प्रेरित किया. नथामोन थाईलैंड में एक लोकप्रिय प्रभावशाली व्यक्ति हैं, जिसके यूट्यूब पर 800,000 से अधिक फॉलोअर्स हैं. उन्होंने आखिरी बार कुछ महीने पहले अपने YouTube अकाउंट पर Nutty's Diary नाम से एक पोस्ट शेयर किया था.\n\nपांच महीने पहले यूट्यूबर ने अपने फॉलोअर्स को अपने अकाउंट में पैसे जमा करने के लिए आमंत्रित किया था, जिसमें तीन महीने के अनुबंध के लिए 25 फीसदी रिटर्न, छह महीने के अनुबंध के लिए 30 फीसदी और 12 महीने के अनुबंध के लिए 35 फीसदी रिटर्न का वादा किया गया था. नथामोन ने हर महीने रिटर्न देने का भी वादा किया, लेकिन अप्रैल के बाद से उसके ग्राहकों ने शिकायत करना शुरू कर दिया कि उन्हें वादे के अनुसार भुगतान नहीं मिला.\n\nबाद में मई के महीने में एक इंस्टाग्राम पोस्ट मेंनथामोन ने कबूल किया कि उसने ट्रेडिंग में गलती की थी और सारा पैसा खो दिया. हालांकि, उसने अपने निवेशकों को चुकाने का वादा किया.\n\nये ख़बर आपने पढ़ी देश की नंबर 1 हिंदी वेबसाइट Zeenews.com/Hindi पर"
}