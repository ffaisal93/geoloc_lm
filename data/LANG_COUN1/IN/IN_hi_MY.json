{
    "युवक को मलेशिया भेजकर परिजनों से लाखों ऐंठने का आरोप": "{\"_id\":\"6330c58b062b9921bd46824a\",\"slug\":\"accused-of-extorting-lakhs-from-family-members-by-sending-young-man-to-malaysia-karnal-news-knl1223836190\",\"type\":\"story\",\"status\":\"publish\",\"title_hn\":\"युवक को मलेशिया भेजकर परिजनों से लाखों ऐंठने का आरोप\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nयुवक को मलेशिया भेजकर परिजनों से लाखों ऐंठने का आरोप\n\nअमर उजाला ब्यूरो\n\nUpdated Mon, 26 Sep 2022 02:48 AM IST Updated Mon, 26 Sep 2022 02:48 AM IST\n\nविज्ञापन\n\nख़बर सुनें\n\nख़बर सुनें\n\nयुवक को मलेशिया भेजकर और परिवारजनों को गुमराह करने और उसे जान से मारने की धमकी देकर पैसे ऐंठने का मामला सामने आया है। इस मामले में पीड़ित और आरोपी एक ही गांव से संबंध रखते है। पीड़ित ने तंग आकर पुलिस को दी शिकायत देकर आरोपियों के खिलाफ मामला दर्ज करने की मांग की है।\n\nगांव चूरनी जागीर निवासी सीना ने थाना कुंजपुरा पुलिस को दी शिकायत में बताया कि उसके चार बच्चे हैं। इनमें तीन लड़के और एक लड़की है। उसका बेटा अभिषेक 12वीं कक्षा पास है और आरोपी ओंकार निवासी गांव चूरनी के साथ सिक्योरिटी गार्ड की नौकरी करता है। आरोपी ओंकार ने साजिश के तहत उसके लड़के को मलेशिया भेजने और वहां पर नौकरी लगवाने का झूठा आश्वासन देते हुए उसने उसके लड़के का पासपोर्ट बनवाया। उसने उसके लड़के को विश्वास दिलाया कि उसे मलेशिया भेजकर वहां पर नौकरी दिलवा देंगे। ऐसे में उसने उससे ढाई लाख की मांग की तो उसने अपने रिश्तेदारों के माध्यम से आरोपी को ढाई लाख रुपये दे दिए। साजिश के तहत अभिषेक को छह अगस्त को चंडीगढ़ एयरपोर्ट से मलेशिया के लिए जहाज में बिठाया और जब उसने आरोपी से टिकट की कॉपी मांगी तो उन्होंने कहा कि उन्हें अब इसकी कोई जरूरत नहीं है। मलेशिया जाने के बाद पासपोर्ट, टिकट और नौकरी से संबंधित कागजात की कॉपी दे देंगे। उसके लड़के के मलेशिया जाने के बाद आरोपी ओंकार भी मलेशिया जा चुका है और उसने जश्न निवासी गांव चूरनी के माध्यम से उसे फोन कर कहा कि वह दो लाख रुपये और दे दे नहीं तो उसके बेटे के मलेशिया से संबंधित सारे कागजात फाड़ देंगे और उसे केस में फंसा कर जेल भिजवा देंगे। अगर ऐसा नहीं कर पाए तो उसे मरवा देंगे। 22 सितंबर को गुरप्रीत निवासी गांव चूरनी उनके घर पैसे मांगने आया और उसने कहा कि उनका 83 हजार रुपये खर्च आया है वो उन्हें दे दो नहीं तो उसकी मलेशिया के गैंगस्टर तक पहुंच है। पुलिस ने पीड़ित मां की शिकायत पर आरोपियों के खिलाफ मामला दर्ज कर जांच शुरू कर दी है।",
    "Bhatinda News: साढ़े पांच साल पहले मलेशिया गए युवक को भारत वापसी में दिक्कत, ट्रेवल एजेंट पर कार्रवाई न होने से नाराज़ स्वजनों ने लगाया जाम": "Bhatinda News: साढ़े पांच साल पहले मलेशिया गए युवक को भारत वापसी में दिक्कत, ट्रेवल एजेंट पर कार्रवाई न होने से नाराज़ स्वजनों ने लगाया जाम\n\nBhatinda News ट्रेवल एजेंट ने साढ़े पांच साल पहले युवक को मलेशिया भेजा गया था। तय नियमों के विपरीत उसे वहां भेजने के कारण अब उसकी वापसी में दिक्कत आ रही है। युवक के परिजनों ने पुलिस अधिकारियों से शिकायत की लेकिन कोई कार्रवाई नहीं हुई।\n\nबठिंडा, जागरण संवाददाता: बठिंडा के गांव बाजक में रहने वाले एक नौजवान को अजीत रोड के एक ट्रेवल एजेंट की तरफ से साढ़े पांच साल पहले मलेशिया भेजा गया था। जहां पहले तय नियमों के विपरीत उसे वहां भेजने के कारण अब उसकी वापसी में दिक्कत आ रही है। इसमें नौजवान के परिजनों की तरफ से पुलिस अधिकारियों के पास लिखित शिकायत देने के बावजूद किसी तरह की कार्रवाई नहीं की गई।\n\nइसके चलते परिजनों ने स्थानीय लोगों के साथ बठिंडा के डा. भीमराव आंबेडकर चौक में धरना दिया। वहीं साढ़े चार घंटे तक किसी तरह की कार्रवाई नहीं होने के बाद बठिंडा मानसा हाईवे पर अनिश्चितकाल के लिए धरना लगा दिया।\n\nहाईवे जाम करने के बाद सड़क पर आवागमन पूरी तरह से रुक गया। इस दौरान पुलिस के अधिकारी मौके पर पहुंचे, लेकिन प्रदर्शन कर रहे लोगों ने इस धरने को तब तक जारी रखने की चेतावनी दी जब तक मामले में कार्रवाई कर मलेशिया गए युवक को वापस भारत नहीं लाया जाता है।\n\nमामले में महापंचायत मुक्तसर के लंभी सिंह, बलकरण सिंह ने बताया कि साढ़े पांच साल पहले बठिंडा के अजीत रोड स्थित एक एमीग्रेशन सेंटर के कथित एजेंटों ने बाजक गांव के युवक कुलदीप सिंह से लाखों रुपये वसूल कर उसे मलेशिया भेजा था।\n\nइस दौरान उसे गुमराह कर वहां भेजा गया। अब वहां से उक्त युवक को वापिस भारत नहीं आने दिया जा रहा है, जबकि उसका पासपोर्ट एजेंट ने कब्जा कर रखा है व युवक के साथ उसके परिजनों को जान से मारने की धमकियां दी जा रही है।\n\nइस मामले में जिला पुलिस कप्तान के साथ पुलिस के आला अधिकारियों को कई बार लिखित शिकायत देकर एजेंट पर कानूनी कार्रवाई करने व युवक कुलदीप को भारत लाने की गुहार लगा चुके हैं, लेकिन इसमें किसी तरह की कार्रवाई नहीं की जा रही है।\n\nइस दौरान सिटी डीएसपी मौके पर मिलने पहुंचे व सार्थक कार्रवाई का आश्वासन दिया, लेकिन लोगों ने उक्त धरना तब तक जारी रखने की घोषणा की जब तक एजेंट पर केस दर्ज कर मलेशिया गए युवक को भारत लाने प्रक्रिया शुरू नहीं की जाती है।",
    "IRCTC Singapore Malaysia Tour Package: आईआरसीटीसी दे रहा है सिंगापुर, मलेशिया घूमने का मौका, जान लें पैकेज की सारी डिटेल्स": "IRCTC Singapore Malaysia Tour Package: आईआरसीटीसी दे रहा है सिंगापुर, मलेशिया घूमने का मौका, जान लें पैकेज की सारी डिटेल्स\n\nIRCTC Singapore Malaysia Tour Package हाल ही में आईआरसीटीसी ने सिंगापुर-मलेशिया टूर पैकेज लांच किया है जिसकी जानकारी उसने अपने ट्विटर के जरिए शेयर की है तो क्या है पैकेज की कीमत और मिलेंगी इसमें क्या-क्या सुविधाएं जान लें यहां।\n\nनई दिल्ली, लाइफस्टाइल डेस्क। IRCTC Singapore Malaysia Tour Package: आईआरसीटीसी द्वारा आप देश ही नहीं विदेश घूमने का सपना भी साकार कर सकते हैं। तो अगर आप अक्टूबर में कहीं घूमने की सोच रहे हैं, तो इसके लिए आईआरसीटीसी लेकर आया है शानदार टूर पैकेज, जिसमें आप कर सकेंगे सिंगापुर, मलेशिया की सैर। 8 दिनों के इस टूर पैकेज में क्या मिलेगा खास, चुकाने होंगे कितने पैसे, जानें यहां इसकी हर एक डिटेल्स।\n\nपैकेज के डिटेल्स-\n\nपैकेज का नाम- IRCTC Singapore Malaysia Tour Ex- Patna\n\nपैकेज की अवधि- 7 रात और 8 दिन\n\nट्रैवल मोड- फ्लाइट\n\nडेस्टिनेशन कवर्ड- क्वालालंपुर, सिंगापुर\n\nप्रस्थान की तारीख- 13 अक्टूबर 2022\n\nमिलेगी यह सुविधा-\n\n1. आने- जाने के लिए फ्लाइट की सुविधा मिलेगी।\n\n2. ठहरने के लिए 3 स्टार होटल की सुविधा मिलेगी।\n\n3. 6 ब्रेकफास्ट (Breakfast), 6 लंच (Lunch) और 7 डिनर (Dinner) की सुविधा मिलेगी।\n\n4. घूमने के लिए एसी व्हीकल की सुविधा मिलेगी।\n\n5. इस टूर पैकेज में ट्रैवल इंश्योरेंस (Travel Insurance) की भी सुविधा मिलेगी।\n\nयात्रा में लगेगा इतना शुल्क-\n\n1. अगर आप इस ट्रिप पर अकेले यात्रा करते हैं तो आपको 1,25,202 रुपए चुकाने होंगे।\n\n2. दो लोगों के लिए टूर पैकेज की कीमत प्रति व्यक्ति 1,07,268 रुपए है।\n\n3. वहीं तीन लोगों को प्रति व्यक्ति 1,07,268 रुपए का शुल्क देना होगा।\n\n4. बच्चों के लिए आपको अलग से शुल्क का भुगतान करना होगा। बेड के साथ 96,180 और बिना बेड के 85,166 रुपए देने होंगे।\n\nSingapore’s picture-perfect skyline & adventurous holiday experience explore Little India, Sentosa Island, Merlion Park etc. with IRCTC's Air tour package. Book on https://t.co/W5aNnj6DcS @AmritMahotsav #AzadiKiRail — IRCTC (@IRCTCofficial) September 12, 2022\n\nऐसे करा सकते हैं बुकिंग\n\nआप इस टूर पैकेज के लिए बुकिंग आईआरसीटीसी की ऑफिशियल वेबसाइट के जरिए कर सकते हैं। इसके अलावा आईआरसीटीसी पर्यटक सुविधा केंद्र, अंचल कार्यालयों और क्षेत्रीय कार्यालयों के जरिए भी बुकिंग की जा सकती है। पैकेज से जुड़ी ज्‍यादा जानकारी के ल‍िए आप आईआरसीटीसी ऑफिशियल वेबसाइट पर विजिट कर सकते हैं।\n\nPic credit- freepik",
    "Kerala: आटो चालक की खुली किस्मत, काम की तलाश में मलेशिया जाने से पहले 25 करोड़ की लगी लाटरी": "आटो चालक काम की तलाश में मलेशिया जाने वाला था। वहां जाकर शेफ का काम करना चाहता था अनूप। अनूप ने इसके लिए बैंक से तीन लाख का लोन भी लिया था जो एक दिन पहले ही स्वीकृत हुआ था।\n\nतिरुअनंतपुरम, एजेंसी। कहते हैं कि जब ईश्वर देता है तो छप्पर फाड़ कर देता है। केरल के एक आटोरिक्शा चालक के साथ भी कुछ ऐसा ही हुआ। रविवार को उसने 25 करोड़ की ओणम बंपर लाटरी जीती। मजेदार बात ये है कि वह काम की तलाश में मलेशिया जाने वाला था और वहां पर शेफ का कार्य करता। इसके लिए उसका तीन लाख का लोन भी एक रोज पूर्व यानी शनिवार को ही बैंक ने स्वीकृत किया था।\n\nएक दिन पहले ही खरीदा लाटरी टिकट\n\nखास बात ये भी है कि श्रीवरहम निवासी अनूप ने शनिवार को ही टिकट संख्या टीजे-750605 खरीदी थी। यह टिकट उसकी पहली पसंद नहीं थी। इस वजह से उसने एक और टिकट भी खरीदी थी। मलेशिया यात्रा और कर्ज के बारे में अनूप ने कहा, ' बैंक अधिकारी ने रविवार को लोन के लिए काल किया था लेकिन मैंने उन्हें बता दिया कि मुझे अब ऋण की जरूरत नहीं है। अब मैं मलेशिया भी नहीं जाऊंगा।'\n\n22 साल से लाटरी का टिकट खरीद रहा\n\nआटो चालक ने बताया कि वह पिछले 22 साल से लाटरी का टिकट खरीद रहा है और अब तक उसने कुछ सौ रुपये से लेकर अधिकतम पांच हजार रुपये तक का इनाम जीता है। रिक्शा चालक ने बताया, ' मुझे जीतने की आशा नहीं थी। इसलिए मैं टीवी पर लाटरी का नतीजा भी नहीं देखता था। लेकिन जब मैंने अपना फोन देखा तो पता चला कि मैं जीत गया हूं। मुझे विश्वास ही नहीं हुआ और मैंने अपनी पत्नी को फोन दिखाया। उसने कहा कि यह जीतने वाला नंबर ही है। अनूप ने कहा कि फिर भी मुझे शंका थी, इसलिए मैंने लाटरी बेचने वाली महिला को टिकट का चित्र भेजा। उसने इसकी पुष्टि की कि वह जीत वाला नंबर ही है।'\n\nटैक्स आदि कटने के बाद मिलेंगे 15 करोड़ रुपये\n\nजीते हुए पैसों से टैक्स का भुगतान करने के बाद अनूप को 15 करोड़ रुपये के आसपास मिलेंगे। यह पूछे जाने पर कि वह इस पैसे का क्या करेगा, उसने कहा कि उसकी पहली प्राथमिकता अपने परिवार के लिए एक घर बनाना और अपना लोन चुकाना है। इसके अलावा वह अपने रिश्तेदारों की मदद करेगा। कुछ चैरिटी का काम करेगा और फिर केरल में होटल खोलेगा।\n\nये भी पढ़ें- Kerala News: शख्‍स का घर तक होने वाला था नीलाम, कुछ घंटे पहले चमकी किस्‍मत और लग गई लाटरी",
    "मलेशिया ने तोड़ा भारत का दिल, एलसीए तेजस की जगह खरीदेगा दक्षिण कोरिया का F-50 जेट": "मलेशिया (Malaysia) ने भारत का दिल तोड़ दिया है। उसने हिन्‍दुस्‍तान एरोनॉटिक्‍स लिमिटेड (HAL) के बने लाइट कॉम्‍बेट जेट तेजस (LCA Tejas) की जगह दक्षिण कोरिया (South Korea) के FA-50 जेट को प्राथमिकता दी है। तेजस के लिए मलेशिया की तरफ से होने वाली डील को रक्षा विशेषज्ञों ने अहम सौदा करार दिया था।",
    "इंदौर और प्रदेश के पर्यटन स्थल छाएंगे मलेशिया में": "ट्रेवल एजेंट्स फेडरेशन ऑफ इंडिया का 13वां राष्ट्रीय कन्वेंशन मलेशिया में आज से\n\nइंदौर से 10 ट्रेवल एजेंट्स हो रहे कन्वेंशन में शामिल, पैनल डिस्कशन में रखेंगे प्रदेश के पर्यटन स्थलों की जानकारी\n\nइंदौर। इंदौर और मध्यप्रदेश (Madhya Pradesh) के पर्यटन स्थल (Tourist Place) अब मलेशिया (Malaysia) में भी छाएंगे। आज से मलेशिया के सरवाक के कुचिंग में ट्रेवल एजेंट्स फेडरेशन ऑफ इंडिया (Travel Agents Federation of India) का 13वां कन्वेंशन आयोजित किया जा रहा है, जो लगातार तीन दिन चलेगा। इस कन्वेंशन में इंदौर से भी 10 बड़े ट्रेवल एजेंट्स और मध्यप्रदेश चैप्टर (Madhya Pradesh Chapter) के चेयरमैन शामिल हो रहे हैं, जो मलेशिया के सामने इंदौर के साथ ही प्रदेश के प्रमुख पर्यटन स्थलों की जानकारी रखेंगे।\n\n4 साल के बाद ट्रेवल एजेंट्स फेडरेशन ऑफ इंडिया अपना राष्ट्रीय सम्मेलन आयोजित कर रहा है। देश के सभी हिस्सों से करीब 750 लोग मलेशिया इस कन्वेंशन में शामिल होने के लिए पहुंचे हैं। आज से 23 सितंबर तक कन्वेंशन का आयोजन किया जाएगा, जिसमें दुनियाभर के मशहूर स्पीकर्स और पर्यटन इंडस्ट्री से जुड़े विशेषज्ञ कोरोना (Corona) के बाद पर्यटन इंडस्ट्री पर बदलाव और आने वाले समय पर बात करेंगे। मलेशिया टूरिज्म और मलेशिया सरकार भी अपनी बात रखेगी। बड़ी एयरलाइंस भी इसका हिस्सा है। इस साल कन्वेंशन की थीम ‘बिल्ड बैक बैटर’ रखी गई है। कन्वेंशन की घोषणा ट्रेवल एजेंट्स फेडरेशन ऑफ इंडिया ने जुलाई में की थी।\n\nमलेशिया से पर्यटकों को आकर्षित करना है प्रदेश में\n\nकन्वेंशन में शामिल हो रहे ट्रेवल एजेंट्स फेडरेशन ऑफ इंडिया के मध्यप्रदेश चैप्टर के चेयरमैन टीके जोस ने बताया कि इस कन्वेंशन में मध्यप्रदेश को रिप्रेजेंट करने का मौका मिला है। प्रदेश के सभी पर्यटन स्थलों के साथ इंदौर और आसपास के पर्यटन स्थलों को चर्चा के दौरान वहां के लोगों के सामने रखा जाएगा, साथ ही मलेशिया सरकार और टूरिज्म के लोगों को यहां आने का आमंत्रण भी दिया जाएगा। कन्वेंशन के बाद यहां से मलेशिया पहुंचे डेलीगेट्स को 3 दिन तक मलेशिया के पर्यटन स्थलों का टूर भी कराया जाएगा।\n\nकश्मीर से कन्याकुमारी तक के सदस्य हो रहे शामिल\n\nमलेशिया में हो रहे इस कन्वेंशन में कश्मीर से लेकर कन्याकुमारी तक के ट्रेवल एजेंट फेडरेशन ऑफ इंडिया के सदस्य और डेलीगेट शामिल हो रहे हैं। यह सभी वहां अपने-अपने प्रदेशों के पर्यटन स्थलों की जानकारी देंगे। वहीं, पैनल डिस्कशन में भी शामिल होंगे। इस कन्वेंशन के जरिए मलेशिया के लोगों को भारत के हर हिस्से के पर्यटन स्थलों की जानकारी मिल सकेगी। इससे पहले मलेशिया सरकार के सहयोग से ही 1999 में कुआलालंपुर और 2007 में कोटा किनाबालु में यह कन्वेंशन आयोजित किया जा चुका है। मलेशिया इस कन्वेंशन को तीसरी बार होस्ट कर रहा है।\n\nमलेशिया है भारतीयों की पसंद\n\nमलेशिया में फैमिली के साथ घूमने जाने के अलावा हनीमून के लिए बड़ी संख्या में कपल पहुंचते हैं। इसके अलावा मलेशिया डेस्टिनेशन वेडिंग के लिए भी काफी पॉपुलर है। फिल्म इंडस्ट्री के लिए भी मलेशिया पसंद बना हुआ है। हाल ही में मलेशिया टूरिज्म ने देश के कई हिस्सों में रोड शो आयोजित किए थे, जिसमें उन्होंने जानकारी दी थी कि कोविड से पहले मलेशिया में आने वाले पर्यटकों में से 15 फ़ीसदी पर्यटक भारतीय थे और अब वे इसमें 30 फ़ीसदी बढ़ोतरी की उम्मीद कर रहे हैं। हालांकि, मलेशिया टूरिज्म ने अधिकतर रोड शो दक्षिण भारत में ही किए थे।\n\nShare:",
    "Indian Tejas : मलेशिया में भारतीय तेजस और कोरियाई एफए-50 से हो रही तुलना, जानें- दोनों में कौन है श्रेष्‍ठ": "मीडिया रिपोर्टों पर यकीन किया जाए तो मलेशिया ने एयरक्राफ्ट लेने की प्रक्रिया तेज कर दी है। इस प्रतियोगिता में चीन और रूस के जेट विमान कंपनियां भी शामिल है। एयरक्राफ्ट के मामले में भारतीय तेजस ने चीन और कोरिया के विमान को भी पीछे छोड़ा है।\n\nनई दिल्‍ली, जेएनएन। Tejas Fighter vs Korean FA-50: मलेशिया में एक बार भारतीय काम्‍बैट एयरक्राफ्ट तेजस और कोरियाई एफए-50 की चर्चा जोरों पर है। भारत और मलेशियाई एयरक्राफ्ट की तुलना की जा रही है। अगर मीडिया रिपोर्टों पर यकीन किया जाए तो मलेशिया ने एयरक्राफ्ट लेने की प्रक्रिया तेज कर दी है। इसके पूर्व इस प्रतियोगिता में चीन और रूस के जेट विमान कंपनियां भी शामिल है। गौरतलब है कि मलेशिया अपने पुराने रूसी लड़ाकू विमान को बदलने के लिए काम्‍बैट एयरक्राफ्ट खरीदना चाहता है। लाइट काम्‍बैट एयरक्राफ्ट के मामले में भारतीय तेजस ने चीन और कोरिया के विमान को भी पीछे छोड़ा है। आइए जानते हैं कि आखिर इस युद्धक विमान की कौन सी खूबियां अमरिका को भी अपनी ओर खींच रही है और अपनी किन खूबियों के कारण यह मलेशिया की पहली पंसद बना।\n\n1- गौरतलब है कि भारत में बने स्वदेशी हल्के लड़ाकू विमान तेजस लाइट काम्बैट एयरक्राफ्ट को दक्षिण एशियाई देश मलेशिया के लड़ाकू जेट कार्यक्रम के लिए चुना गया है। इस फाइटर जेट की डील को लेकर भारत और मलेशिया के बीच वार्ता भी चल रही है। मलेशिया के लड़ाकू जेट कार्यक्रम की प्रतियोगिता में चीन, दक्षिण कोरिया, रूस के दो विमान शामिल थे। हालांकि, तेजस ने इन सभी को पछाड़ कर पहला स्थान हासिल किया है। अब तेजस का मुकाबला दक्षिण कोरिया एफए-50 से है। हालांकि, कम कीमतों के कारण अभी भी तेजस इस प्रतियोगिता में बना हुआ है।\n\n2- इस दक्षिणपूर्वी एशियाई देश ने अपने पुराने युद्धक विमानों की जगह अत्याधुनिक तेजस विमानों की खरीद पर भारत से बातचीत शुरू कर दी है। भारतीय युद्धक विमान को चुनने से पहले मलेशिया ने चीन के जेएफ-17 जेट, दक्षिण कोरिया के एफए-50 और रूस के मिग-35 और याक-130 विमानों के विकल्पों पर भी विचार किया था। हालांकि, इन देशों के विमानों से इतर मलेशिया को अपनी वायुसेना के लिए भारत का तेजस सर्वश्रेष्ठ लगा। भारत ने मलेशिया को उसके रूसी मूल के विमानों एसयू-30 के लिए देखरेख, मरम्मत और जीर्णोद्धार की सुविधा बतौर पैकेज देने का भी प्रस्ताव किया है।\n\n3- भारतीय तेजस कई मायनों में अपने प्रतिस्पर्धियों से बेहतर है। चीन का JF-17 फाइटर जेट तेजस से सस्ता है, लेकिन तेजस Mk-IA वेरिएंट की खूबियों के आगे ये कहीं टिक नहीं पाता। तेजस कोरिया और चीन के लड़ाकू विमानों से कई गुना बेहतर, तेज, घातक और अत्याधुनिक है। उन्होंने कहा कि चीनी JF-17 सस्ता था, लेकिन तेजस Mk-IA के तकनीकी मापदंडों और भारत द्वारा पेश किए गए Su-30 बेड़े के रखरखाव से मेल नहीं खा सकता था। भारत मलेशिया को एमआरओ (रखरखाव, मरम्मत और ओवरहाल) भी दे रहा है। जिसके तहत मलेशिया में ही एक सुविधा का निर्माण किया जाएगा जहां भारतीय इंजीनियर तेजस सहित रूसी सुखोई एसयू-30 लड़ाकू जेट की मरम्मत करेंगे। दरअसल, यूक्रेन-रूस युद्ध के कारण रूस के अंतरराष्ट्रीय सौदे पर लगाए गए प्रतिबंधों के कारण मलेशिया अभी रूस से मदद नहीं ले सकता है।\n\nइन मुल्‍कों ने दिखाई भारतीय तेजस में दिलचस्‍पी\n\nबता दें कि दुनिया भर में इन दिनों में भारत के हल्के लड़ाकू विमान तेजस में कई देशों ने अपनी दिलचस्‍पी दिखाई है। तेजस ने पूरी दुनिया में अपनी धूम मचाई है। इतना ही नहीं विश्‍व का सुपर पावर माना जाने वाला अमेरिका भी भारत से तेजस खरीदने की कोशिश कर रहा है। यह भारत के लिए खासकर रक्षा क्षेत्र में उत्‍साह बढ़ाने वाली खबर है। केंद्र सरकार ने कहा है कि अमेरिका, आस्ट्रेलिया, इंडोनेशिया और फिलीपींस समेत छह देशों ने भारत के लाइट काम्बैट एयरक्राफ्ट तेजस में दिलचस्पी दिखाई है। मलेशिया पहले ही भारत से तेजस विमान को खरीदने की तैयारी में जुटा है।\n\nतेजस विमान की खूबियां Tejas Fighter Jet Features\n\n1- हाल में मलेशिया की पहली पसंद बनने के बाद भारत देश का पहला स्वदेशी विमान तेजस फाइटर जेट विमान सुर्खियों में था। अगर तेजस विमान की तुलना सुखोई से की जाए तो यह उससे ज्‍यादा हल्के हैं। ये विमान 8 से 9 टन तक बोझ लेकर उड़ने में पूरी तरह से सक्षम हैं। यह विमान उतने ही हथियार और मिसाइल लेकर उड़ सकता है, जितना इससे ज्‍यादा वजन वाला सुखोई विमान। अगर दक्षिण कोरिया के विमान से तुलना की जाए तो ये विमान तेजस की तुलना में ज्‍यादा महंगे है।\n\n2- इनकी सबसे बड़ी खूबी इसकी स्‍पीड है। हल्‍के होने के कारण इनकी गति बेमिसाल है। ये विमान 52 हजार फीट की ऊंचाई तक ध्वनि की गति यानी मैक 1.6 से लेकर 1.8 तक की तेजी से उड़ सकते हैं। तेजस भारत का पहला स्‍वदेशी लड़ाकू विमान है। इसमें 60 फीसद से ज्‍यादा कलपुर्जे देश में ही निर्मित हैं। इसकी दो रेंज (Range) हैं। इसमें मार्क-1ए और 10 तेजस मार्क-1ए (ट्रेनर) या प्रशिक्षण विमान हैं। एक तेजस मार्क-1ए लड़ाकू विमान की कीमत 550 करोड़ रुपये से ज्‍यादा है।",
    "India-Malaysia@65: दोनो देशों के राजनयिक संबंध के 65 साल हुए पूरे, मलेशिया ने की भारत की जमकर तारीफ": "India-Malaysia@65: दोनो देशों के राजनयिक संबंध के 65 साल हुए पूरे, मलेशिया ने की भारत की जमकर तारीफ\n\nIndia-Malaysia65 मलेशिया के विदेश मंत्री दातुक सेरी सैफुद्दीन अब्दुल्ला ने कहा कि दोनों देशों के द्विपक्षीय संबंधों में महत्वपूर्ण प्रगति हुई है और दोनों देशों के सभ्यतागत संबंधों ने संबंधों को और भी खास बना दिया है।\n\nसिंगापुर, एजेंसी। भारत और मलेशिया के बीच राजनयिक संबंध के 65 साल पूरे हो गए। इस मौके पर कुआलालंपुर कन्वेंशन में इंडिया-मलेशिया@65 कार्यक्रम (India-Malaysia@65) आयोजित किया गया। इस कार्यक्रम में मलेशिया के विदेश मंत्री दातुक सेरी सैफुद्दीन अब्दुल्ला ने भारत की जमकर तारीफ की। उन्होंने कार्यक्रम में बोलते हुए कहा कि हमारे संबंध 65 साल के आधिकारिक द्विपक्षीय संबंधों से पहले के हैं। साथ ही उन्होंने कहा कि भारत और मलेशिया के लोगों के बीच संबंध सिर्फ एक द्विपक्षीय संबंध नहीं है बल्कि एक सभ्यतागत संबंध है।\n\nमंत्री ने कहा कि दोनों देशों के द्विपक्षीय संबंधों में महत्वपूर्ण प्रगति हुई है और दोनों देशों के सभ्यतागत संबंधों ने संबंधों को और भी खास बना दिया है।\n\nमलेशिया के विदेश मंत्री ने अपने भाषण में कहा कि भारत और मलेशिया के बीच संबंध 2010 में रणनीतिक साझेदारी से बढ़कर 2015 में एक उन्नत रणनीतिक साझेदारी तक हो गए थे, जिसमें सांस्कृतिक कूटनीति, डिजिटल अर्थव्यवस्था और कृषि कमोडिटी में नए सहयोग शामिल थे।\n\nदोनो देशों के बीच हुए हैं ये प्रमुख समझौते\n\nबता दें कि अभी हाल ही में दोनों देशों के बीच 2015 में हस्ताक्षरित साइबर सुरक्षा पर एक समझौता ज्ञापन, सांस्कृतिक आदान-प्रदान कार्यक्रम (2015), एक संशोधित वायु सेवा समझौता (2017), मलेशिया पाम ऑयल बोर्ड (MPOB) और रासायनिक प्रौद्योगिकी संस्थान के बीच एक समझौता ज्ञापन शामिल हैं। आईसीटी, भारत (2017), और AIU और MQA (2017) के बीच शैक्षिक डिग्री और प्रमाण पत्र की पारस्परिक मान्यता का समझौता ज्ञापन भी शामिल है।\n\nभारत और मलेशिया ने एक द्विपक्षीय व्यापक आर्थिक सहयोग समझौते (CECA) पर हस्ताक्षर किए जिसमें माल, सेवाओं और निवेश को शामिल किया गया जो जुलाई 2011 में लागू हुआ। तब से दोनों देशों के बीच द्विपक्षीय व्यापार भी लगातार बढ़ रहा है। 2015 और 2020 के बीच, व्यापार में 30 प्रतिशत से अधिक की वृद्धि हुई।\n\nइन सालों में दोनों देशों के बीच 20 से अधिक द्विपक्षीय समझौतों पर हस्ताक्षर किए गए हैं, जो कभी ब्रिटिश औपनिवेशिक शासन के अधीन थे और अब राष्ट्रमंडल राष्ट्रों के पूर्ण सदस्य हैं।\n\nमलेशियाई सरकार के आंकड़ों के आधार पर दोनों देशों के बीच 2020 में कुल 16.66 बिलियन अमेरिकी डॉलर के सामानों का आदान-प्रदान किया गया। इसमें भारत ने उस वर्ष 10.8 बिलियन अमरीकी डालर के मूल्य पर मलेशियाई उत्पादों का आयात किया।\n\nगौरतलब है कि मलेशिया और भारत ने पहली बार 1957 में मलाया की स्वतंत्रता संघ और औपनिवेशिक शासन के अंत के बाद आधिकारिक राजनयिक संबंध स्थापित किए। मलेशिया की 33 मिलियन की आबादी में से लगभग सात प्रतिशत (2.3 मिलियन लोग) भारतीय मूल के हैं।",
    "अमृतसर से मलेशिया के लिए फिर शुरू हुई डायरेक्ट फ्लाइट, सप्ताह में दो दिन भरेगी उड़ान; यहां ले पूरी जानकारी": "मलेशिया के कुआलालंपुर शहर के लिए श्री गुरु रामदास इंटरनेशनल एयरपोर्ट से सीधी उड़ान शुरु हो गई।हालांकि अभी इस उड़ान को सप्ताह में दो दिन किए जाने का फैसला किया गया है। मगर एयरलाइन की शेड्यूल के मुताबिक अक्टूबर महीने से उड़ानों में बढ़ौतरी कर जाएगी।\n\nजागरण संवाददाता, अमृतसर। आखिरकार लंबे समय के इंतजार के बाद शुक्रवार को मलेशिया के कुआलालंपुर शहर के लिए श्री गुरु रामदास इंटरनेशनल एयरपोर्ट से सीधी उड़ान शुरु हो गई। इस उड़ान को शुरु करने की घोषणा मलिंडो एयरलाइन, जिसे अब बैटिक एयरलाइन नाम से जाना जाता है ने करीब 15 दिन पहले कर दी थी और बुकिंग भी शुरु कर दी गई थी। हालांकि अभी इस उड़ान को सप्ताह में दो दिन किए जाने का फैसला किया गया है। मगर एयरलाइन की शेड्यूल के मुताबिक अक्टूबर महीने से उड़ानों में बढ़ोतरी कर जाएगी। जिसके तहत अक्टूबर महीने से सप्ताह में तीन दिन और नवंबर महीने से सप्ताह में चार दिन फ्लाइट उड़ान भरा करेगी।\n\nफ्लाइट रात 9.40 पर अमृतसर पहुंचेगी और 10.30 पर भरेगी उड़ान\n\nएयरलाइन कंपनी की ओर से बोइंग 737-8 इस रूट पर उड़ान भरा करेगा। इस बोइंग की सीटिंग कैपेसिटी 172 सीट की है। यह उड़ान सितंबर महीने में यह फ्लाइट हर शुक्रवार और रविवार को उड़ान भरा करेगी। श्री गुरु रामदास इटंरनेशनल एयरपोर्ट से उड़ान भरने का समय रात 10.30 बजे रहेगा। जोकि मलेशिया के कुआलालंपुर शहर शनिवार सुबह 6.15 पर पहुंचेगी। जबकि कुआलालंपुर से फ्लाइट शुक्रवार शाम 6:15 पर भर कर रात रात 9:40 पर अमृतसर पहुंचा करेगी। इस फ्लाइट के शुरू हो जाने से अमृतसर का सीधा संपर्क आस्ट्रेलिया से भी जुड़ जाएगा, क्योंकि आस्ट्रेलिया जाने वाले लोग इस रूट के जरिए कम समय में पहुंच जाया करेंगे। गौर हो कि करीब ढाई साल के बाद मलेशिया के लिए दोबारा से सीधी उड़ान शुरू हो पा रही है।\n\nपैसे और समय दोनों की होगी बचत\n\nअमृतसर विकास मंच के सचिव योगेश कामरा ने कहा कि कोरोना काल से पहले मलेशिया के लिए एयर इंडिया का डायरेक्ट फ्लाइट जाती थी। जोकि दोबारा अभी तक शुरु नहीं हो पाई है। अब ढाई साल के बाद पहली फ्लाइट जा रही है। जिससे पंजाब सहित, हिमाचल, जेएंडके के लोगों को काफी फायदा होगा। क्योंकि इस फ्लाइट के जरिए अब दिल्ली नहीं जाना पड़ेगा। इसके अलावा इसी फ्लाइट के जरिए आस्ट्रेलिया के लिए कनेक्टड फ्लाइट ली जा सकती है। जिससे समय और पैसे दोनों की बचत होगी। केवल इतना ही नहीं बिजनेस टूर के लिए जाने वाले लोग भी अपना काम खत्म कर एक दिन में वापिस परत सकते है।",
    "मलेशिया की पूर्व प्रधानमंत्री नजीब रज्जाक की पत्नी  को दस साल की कैद, भ्रष्टाचार का है आरोप": "Malaysia News भ्रष्टाचार के मामले में मलेशिया के पूर्व प्रधानमंत्री नजीब रज्जाक को जेल में बंद किए जाने के बाद मलेशियाई अदालत में उनकी पत्नी रोसमा को भी दस साल के लिए कैद की सजा सुनाई गई है।\n\nकुआलालंपुर, एजेंसी। Malaysia News : मलेशियाई कोर्ट ने गुरुवार को रोसमाह मानसर (Rosmah Mansor) को दस साल कैद की सजा सुनाई। वे पूर्व प्रधानमंत्री नजीब रजाक (Najib Razak) की पत्नी हैं। उनपर रिश्वत मांगने और लेने का आरोप है वह भी सरकारी कंट्रैक्ट के लिए। कुछ दिन पहले ही पूर्व प्रधानमंत्री को भ्रष्टाचार के मामले में जेल की सजा दी गई।\n\nसाल 2018 में मिली थी हार\n\nसाल 2018 में नजीब की चौंकाने वाली चुनावी हार के बाद से दंपती अनेक भ्रष्टाचार मामलों में घिर गए, दरअसल मतदाताओं ने गुस्से में रज्जाक की नौ सालों की सत्ता को झटके में खत्म कर दिया।नजीब की पत्नी रोसमाह की असाधारण लाइफस्टाइल सुर्खियों में रही है। उनके सूट, शूज और हर्मिज बिर्किन बैग पर चर्चाएं होती रहीं हैं। रोसमा को 970 मिलियन रिंगगिट (ringgit) यानि 216.45 मिलियन डालर का भुगतान करना होगा जो मलेशिया के इतिहास में रिकार्ड है। उनपर रिश्वत लेने के तीन आरोप हैं।\n\nरोसमा की लाइफस्टाइल\n\nकुआलालंपुर हाई कोर्ट जज मोहम्मद जैनी मजलन ने यह जानकारी दी। उन्होंने आगे बताया कि रोसमा जमानत पर रिहा हो जाएंगी। पीले रंग के मलेशियाई पारंपरिक वस्त्र बाजु कुरुंग- लंबे ब्लाउज के साथ स्कर्ट व मेल खाती हेडस्कार्फ में रोसमा ने फैसला सुनने के बाद जज से दुखी होकर कहा, 'आज जो हुआ उससे में बेहद दुखी हूं। किसी ने मुझे रिश्वत में रकम लेते नहीं देखा, न हीं गिनते देखा लेकिन फिर भी यदि ऐसा फैसला आता है तो मैं ऊपरवाले पर छोड़ती हूं।'\n\n12 साल के लिए जेल भेजे गए नजीब रज्जाक\n\nमलेशिया के पूर्व प्रधानमंत्री नजीब रज्जाक (69) को भ्रष्टाचार के मामले में 12 साल के लिए जेल भेजा गया है। सजा मिलने के अगले ही दिन उनके करीब 300 समर्थकों ने काले कपड़े पहनकर रैली की। उन्होंने नजीब को माफी देने की मांग लेकर राजा के लिए आनलाइन याचिका भी शुरू की है।\n\nदेश की सत्ता से बाहर होने के चार साल बाद सरकारी धन के दुरुपयोग में जहां नजीब को जेल भेजने को एक तबका इंसाफ करार दे रहा है वहीं उनके समर्थक जेल जाने से पहले के उनके शब्दों को दोहरा रहे हैं।",
    "Cooking Oil Rate : इंडोनेशिया बढ़ा रहा निर्यात, मलेशिया में पाम तेल स्टाक उच्च स्तर पर जाने के आसार": "Cooking Oil Rate : इंडोनेशिया बढ़ा रहा निर्यात, मलेशिया में पाम तेल स्टाक उच्च स्तर पर जाने के आसार\n\nCooking Oil Rate : इंदौर (नईदुनिया प्रतिनिधि)। पाम तेल उत्पादन में विश्व के दो सबसे बड़े उत्पादक देशों की स्थितियांं बाजार को राहत देने वाली नजर आ रही है। दूसरे नंबर के सबसे बड़े पाम तेल उत्पादक और प्रमुख निर्यातक देश मलेशिया में पाम तेल का स्टाक तेजी से बढ़ रहा है। विश्लेषकों ने उम्मीद जताई है कि इस साल के आखिरी तक पाम तेल का स्टाक साढ़े तीन वर्षों में सबसे उच्च स्तर पर होगा। इसकी वजह सबसे बड़े पाम तेल उत्पादक देश इंडोनेशिया द्वारा तेजी से निर्यात बढ़ाया जाना और निर्यात शुल्क को माफ करने की नीति लागू करना है।\n\nदरअसल, इंडोनेशिया ने अप्रैल में अपने यहां से पाम तेल निर्यात पर प्रतिबंध लगाया था। इसके बाद वहां किसानों का विरोध प्रदर्शन हुआ। पाम तेल उद्योग बढ़ते स्टाक के दबाव में आ गया। नतीजा यह हुआ कि बाद में इंडोनेशिया ने न केवल निर्यात खोला, बल्कि निर्यात शुल्क से छूट घोषित की। अब निर्यात लेवी को 31 अक्टूबर तक बढ़ाने की घोषणा भी जकार्ता से कर दी गई है। ऐसे में इंडोनेशियाई उत्पादक अपने स्टाक को सस्ती कीमतों पर हल्का करने के लिए तेजी से निर्यात कर रहे हैं। ऐसे में साफ है कि जिस तरह से इंडोनेशिया अब स्टाक जारी कर रहा है, हमें अगले दो से तीन महीनों में मलेशिया का निर्यात कम होने की उम्मीद है। वैश्विक पाम तेल बाजार के दाम मलेशिया में बढ़ते स्टाक के दबाव से कम होंगे।\n\nभारत बड़े पैमाने पर इंडोनेशिया से आयात करता है तेल - दरअसल, मलेशिया का बर्सा डेरिवेटिव्स एक्सचेंज पाम तेल वायदा को वैश्विक स्तर पर निर्धारित करता है। अगस्त के अंत में मलेशिया का पाम तेल स्टाक 33 महीनों में अपने उच्चतम स्तर पर पहुंच गया, क्योंकि वहां उत्पादन में वृद्धि हो रही है। मलेशिया 2022 में 18.5 मिलियन टन पाम तेल का उत्पादन कर सकता है, जो पिछले साल के 18.1 मिलियन टन की तुलना में थोड़ा अधिक है। भारत इंडोनेशिया से बड़े पैमाने पर तेल आयात कर रहा है। ऐसे में स्थानीय बाजार में खाद्य तेल की कीमतों पर दबाव बनता दिख रहा है। दीपावली के दौरान अब बाजार में खाद्य तेलों की कीमतें सीमित दायरे में रहने की उम्मीद है। पाम तेल प्रतिद्वंद्वी सोयाबीन तेल की कीमतों पर लगातार दबाव बनाए रखेगा। गुजरात में मूंगफली की फसल कमजोर है, ऐसे में मूंगफली तेल में थोड़ी उठापटक रह सकती है।\n\nलूज तेल - (प्रति दस किलो के भाव) - मूंगफली तेल इंदौर 1670-1690 रुपये, मुंबई मूंगफली तेल 1680, इंदौर सोयाबीन रिफाइंड 1160-1165, इंदौर सोयाबीन साल्वेंट 1115-1120, इंदौर पाम 990-995 मुंबई सोया रिफाइंड 1170, मुंबई पाम तेल 920, राजकोट तेलिया 2630, गुजरात लूज 1650 कपास्या तेल इंदौर 1230 रुपये।\n\nPosted By: Hemraj Yadav",
    "विदेश भेजने के नाम पर 4.5 लाख की ठगी: मलेशिया में काम करने का दिया फर्जी वीजा, दिल्ली एयरपोर्ट से अधिकारियों ने लौटाया": "Hindi News\n\nLocal\n\nUttar pradesh\n\nPilibhit\n\nFake Visa Given To Work In Malaysia, Delhi Airport Officials Returned\n\nविदेश भेजने के नाम पर 4.5 लाख की ठगी: मलेशिया में काम करने का दिया फर्जी वीजा, दिल्ली एयरपोर्ट से अधिकारियों ने लौटाया\n\nपीलीभीत 21 दिन पहले\n\n\n\nकॉपी लिंक\n\nपीलीभीत में वीजा बनवाने वाले एजेंटों ने तीन लोगों से विदेश भेजने के नाम पर साढ़े चार लाख रुपए ले लिए। कई महीने चक्कर लगवाने के बाद फर्जी वीजा दे दिए। तीनों पीड़ित फर्जी वीजा लेकर दिल्ली एयरपोर्ट भी पहुंच गए। वहां अधिकारियों ने उन्हें गलत वीजा होने की बात कहकर वापस लौटा दिया। वापस लौटकर पीड़ितों ने वीजा बनवाने वाले एजेंटों की शिकायत एसपी से की है।\n\nपूरनपुर के मोहल्ला पूर्वी गणेशगंज रजागंज निवासी कामरान हुसैन, नासिर मियां और सरताज अली ने संयुक्त रुप से एसपी से शिकायत की है। उन्होंने कहा कि बंडा बस स्टैंड मोहल्ला कायस्थान में वीजा बनाने वाले कार्यालय पर 23 अप्रैल 2022 को संपर्क किया था। वहां ऑफिस संचालक गुरनाम सिंह, कर्मवीर सिंह और उसके साथियों ने 23 अप्रैल 2022 से 23 अगस्त 2022 तक कई बार में कुल 4 लाख 50 हजार रुपए लिए। तीनों को पहले 12 मई 2022 को कुवैत का वीजा दिया, लेकिन फिर कहा कि अभी वहां समस्या है।\n\nवर्क वीजा बताकर विजिटिंग वीजा दिया\n\nवह लोग वहां अभी नहीं जा सकते। जबकि दिया हुआ वीजा फर्जी था। उन लोगों की बात वर्क वीजा की हुई थी लेकिन उन्हें विजिटिंग वीजा दे दिया। उसके बाद 24 अगस्त को मलेशिया का टूरिस्ट वीजा उन लोगों को पकड़ा दिया। बताया कि क्योंकि वह लोग अनपढ़ हैं और इस बात की जानकारी नहीं हुई कि यह वीजा कैसा है। जब पीड़ित 24 अगस्त की रात 10 बजे दिल्ली एयरपोर्ट पहुंचे तो एयरपोर्ट अधिकारियों ने यह कहकर वापस कर दिया।\n\nजेवर और घर का सामान गिरवी रखकर दिए थे रुपए\n\nएयरपोर्ट पर कहा गया कि तुम लोगों का यह वीजा फर्जी बना हुआ है। इसके साथ में पासपोर्ट में स्टांप होना चाहिए था। जो नहीं है यह टूरिस्ट वीजा है और पढ़े लिखे व्यक्ति ही जा सकते हैं। जबकि तुम लोग अनपढ़ हो। उन्होंने कहा कि जानबूझकर उन लोगों से धोखाधड़ी करके रुपए ठग लिए। जेवर और घर का सामान गिरवी रखकर उन्होंने रुपयों की व्यवस्था की थी। जो आरोपियों ने ठग ली है और पैसे भी वापस नहीं कर रहे हैं।\n\nपीलीभीत में वीजा बनवाने वाले एजेंटों ने 4.5 लाख की ठगी की।\n\nस्थानीय पुलिस पर नहीं कर रही कोई कार्रवाई\n\nपूरनपुर कोतवाली पुलिस से शिकायत की लेकिन कोई सुनवाई नहीं हुई और तहरीर रख ली। कल शाम 6 बजे आरोपियों ने उन्हें रास्ते में रोक लिया और कहा कि उनका कोई कुछ नहीं बिगाड़ सकता। पुलिस भी कुछ नहीं कर पाएगी। जहां जाकर शिकायत करनी है कर लें। पीड़ितों ने एसपी से वीजा संचालकों के साथ कानूनी कार्रवाई करने और न्याय दिलाने की मांग की है।",
    "Ludhiana Court Blast: एनआइए ने आराेपित हैप्पी मलेशिया को दिया भगोड़ा करार, 10 लाख इनाम की घोषणा": "Ludhiana Court Blast कोर्ट कांप्लेक्स में हुए बम ब्लास्ट मामले में एनआइ की जांच तेज हाे गई है। जांच एजेंसी ने आरोपित हरप्रीत सिंह उर्फ हैप्पी मलेशिया को भगोड़ा करार दे दिया है। हैप्पी मलेशिया के बारे जानकारी देने वाले व्यक्ति को 10 लाख रुपये इनाम दिया जाएगा।\n\nजागरण संवाददाता, लुधियाना। Ludhiana Court Blast: कोर्ट कांप्लेक्स में बम ब्लास्ट मामले के आरोपित हरप्रीत सिंह उर्फ हैप्पी मलेशिया को एनआइए ने भगोड़ा करार दे दिया है। एनआइए ने हैप्पी मलेशिया के पोस्टर छपा कर दीवारों पर चिपका दिए है। इन पोस्टरों में एनआइए के अधिकारियों के वाट्एप्प नंबर हैं। पोस्टर पर लिखा है कि आरोपित हरप्रीत सिंह हैप्पी मलेशिया के बारे जानकारी देने वाले व्यक्ति को 10 लाख रुपये इनाम दिया जाएगा। वहीं सूचना देने वाले का नाम भी सार्वजनिक नहीं होने दिया जाएगा। आरोपित हैप्पी अमृतसर के अजनाला स्थित गांव मिआदी कलां का रहने वाला है। बताया जा रहा है कि इन दिनों वह मलेशिया में है।\n\n23 दिसंबर की दोपहर काे हुआ था लुधियाना में ब्लास्ट\n\nबता दें कि 23 दिसंबर की दोपहर 12.25 बजे हुए बम ब्लास्ट में इम्प्रोवाइज्ड एक्सप्लोसिव डिवाइस (आइईडी) का इस्तेमाल किया गया था। इस धमाके में एक व्यक्ति की मौत हो गई थी जबकि 6 अन्य घायल हो गए थे। ब्लास्ट की जांच के लिए दिल्ली से एनएचजी, एनआईजी और नेशनल बम डाटा सेंटर की टीमें मौके पर पहुंची थी। ब्लास्ट के 10 घंटे बाद, रात 10.15 बजे एनएचजी टीम ने मलबे में दबे शव को बाहर निकाला था।\n\nदाेनाें एजेंसियाें के अधिकारी जांच के लिए लुधियाना पहुंचे\n\nब्लास्ट में घायल लुधियाना के राजकोट गांव की संदीप कौर (31 साल), जमालपुर की शरणजीत कौर (25 साल) पुलिस कॉलोनी निवासी मनीष कुमार (32 साल) कुलदीप सिंह (50 साल) और कृष्ण खन्ना (75 साल) थे। इस ब्लास्ट में आतंकी एंगल होने की वजह से केंद्रीय जांच एजेंसी एनआइए और एनएसजी का जांच में शामिल किया गया था। दोनों एजेंसियों के अधिकारी चंडीगढ़ और नई दिल्ली से जांच के लिए लुधियाना पहुंच गए। दोनों एजेंसियों के अधिकारी पंजाब पुलिस की फोरेंसिक टीम के साथ मिलकर जांच कर रहे हैं। गाैरतलब है कि ब्लास्ट के बाद तत्कालीन चन्नी सरकार की काफी आलाेचना हुई थी। चुनाव प्रचार में भी यह मामला काफी उछला था।\n\nयह भी पढ़ें-Road Accident: लुधियाना के परिवार की कार बिजली के खंभे से टकराई, जीजा-साली सहित 3 बच्चियों की मौत",
    "अमृतसर से मलेशिया के लिए 9 सितंबर से शुरू होगी डायरेक्ट फ्लाइट, सप्ताह में दो दिन भरेगी उड़ान; यहां देखें पूरा शेड्यूल": "अमृतसर से मलेशिया के लिए डायरेक्ट फ्लाइट शुरू करने की घोषणा बेटिक एयरलाइन कंपनी ने की है। फ्लाइट शाम 615 पर कुआलंलमपुर से उड़ान भर कर रात 940 पर अमृतसर पहुंचा करेगी। करीब ढाई साल के बाद मलेशिया के लिए दोबारा से सीधी उड़ान शुरू हो पा रही है।\n\nजागरण संवाददाता, अमृतसर। अमृतसर में कोरोना की सारी पाबंदियां हटने के बाद अब सभी इंटरनेशनल फ्लाइट शुरू हो रही है। इसी के तहत बेटिक एयरलाइन कंपनी की ओर से मलेशिया के लिए 9 सितंबर से डायरेक्ट फ्लाइट शुरू करने की घोषणा की है। यात्रियों की सुविधा को ध्यान में रखते हुए बेटिक एयरलाइन कंपनी की ओर से बुकिंग भी शुरू कर दी गई है। एयरलाइन कंपनी की ओर से मलेशिया के कुआलालंपुर शहर के लिए सितंबर महीने में सप्ताह में दो दिन, अक्टूबर महीने से सप्ताह में तीन दिन और नवंबर महीने से सप्ताह में चार दिन फ्लाइट शुरू करने का फैसला किया है।\n\nइसी तहत सितंबर महीने में यह फ्लाइट हर शुक्रवार और रविवार को उड़ान भरा करेगी। फ्लाइट शाम 6:15 पर कुआलंलमपुर से उड़ान भर कर रात 9:40 पर अमृतसर पहुंचा करेगी। इसी तरह यही फ्लाइट रात 10:30 बजे उड़ान भरा करेगी और सुबह 6:15 पर मलेशिया पहुंचा करेगी। इस फ्लाइट के शुरू हो जाने से अमृतसर का सीधा संपर्क आस्ट्रेलिया से भी जुड़ जाएगा, क्योंकि आस्ट्रेलिया जाने वाले लोग इस रूट के जरिए कम समय में पहुंच जाया करेंगे। गौर हो कि करीब ढाई साल के बाद मलेशिया के लिए दोबारा से सीधी उड़ान शुरू हो पा रही है।\n\nएयरपोर्ट पर 10 नए एयरक्राफ्ट पार्किंग स्टैंड बनाए गए\n\nलगातार बढ़ रही फ्लाइटों की संख्या को लेकर श्री गुरु रामदास इंटरनेशनल एयरपोर्ट को धीरे-धीरे अपग्रेड किया जा रहा है। अब एयरपोर्ट पर 10 नए एयरक्राफ्ट पार्किंग स्टैंड बनाए गए हैं। ये बनकर तैयार हो चुके हैं। हालांकि अभी इनका प्रयोग शुरू नहीं हो पाया है। इसके लिए उड्डयन मंत्रालय से अनुमति मिलने की प्रतीक्षा है। प्रोजेक्ट संबंधी सारी रिपोर्ट एयरपोर्ट अथारिटी की ओर से मुख्यालय को भेज दी गई। वहां से हरी-झंडी मिलते ही यहां पर एयरक्राफ्ट खड़े करने शुरू कर दिए जाएंगे। कई बार देखने को मिला है कि ट्रैफिक ज्यादा होने के कारण एयरक्राफ्ट को मजबूरन रनवे पर ही खड़ा करना पड़ता है।",
    "प्रधानमंत्री मोदी ने मलेशिया के पूर्व कैबिनेट मंत्री सैमी वेल्लू के निधन पर शोक जताया": "डिसक्लेमर:यह आर्टिकल एजेंसी फीड से ऑटो-अपलोड हुआ है। इसे नवभारतटाइम्स.कॉम की टीम ने एडिट नहीं किया है।\n\nनयी दिल्ली, 15 सितंबर (भाषा) प्रधानमंत्री नरेंद्र मोदी ने बृहस्पतिवार को मलेशिया के पूर्व कैबिनेट मंत्री और प्रवासी भारतीय सम्मान से सम्मानित तुन डॉ. एस. सैमी वेल्लू के निधन पर शोक व्यक्त किया।उन्होंने एक ट्वीट में कहा, ‘‘मलेशिया के पूर्व कैबिनेट मंत्री और प्रवासी भारतीय सम्मान से सम्मानित मलेशिया के पहले व्यक्ति तुन डॉ. एस. सैमी वेल्लू के निधन से दुखी हूं। उनके परिवार के प्रति हार्दिक संवेदना। ओम शांति।’’डॉ वेल्लू मलेशिया के इतिहास में सबसे लंबे समय तक कैबिनेट मंत्री रहे हैं। वह मलेशियन इंडियन कांग्रेस के अध्यक्ष भी रहे। उनका बृहस्पतिवार को सुबह मलेशिया में निधन हो गया। वह",
    "अनिष्का बियानी ने मलेशिया शतरंज प्रतियोगिता में स्वर्ण पदक जीता": "डिसक्लेमर:यह आर्टिकल एजेंसी फीड से ऑटो-अपलोड हुआ है। इसे नवभारतटाइम्स.कॉम की टीम ने एडिट नहीं किया है।\n\nमुंबई, चार सितंबर (भाषा) छह साल की अनिष्का बियानी ने रविवार को कुआलालंपुर में मलेशिया आयु वर्ग रेपिड शतरंज चैंपियनशिप में स्वर्ण पदक जीता।धीरूबाई अंबानी स्कूल की पहली कक्षा की छात्रा अनिष्का ने लड़कियों के अंडर-छह ओपन वर्ग में संभावित छह में से चार अंक जुटाकर स्वर्ण पदक अपने नाम किया।प्रतियोगिता में आठ देशों के प्रतिभागियों ने हिस्सा लिया।इससे पहले इस साल की शुरुआत में अनिष्का ने हैदराबाद में अखिल भारतीय फिडे रेटिंग शतरंज टूर्नामेंट में सर्वश्रेष्ठ अंडर सात खिलाड़ियों में से एक के रूप में क्वालीफाई किया था।अनिष्का फिलहाल सिंगापुर ओपन राष्ट्रीय आयु वर्ग चैंपियनशिप की तैयारी कर रही हैं",
    "एलिवेटेड रोड: मलेशिया तकनीक पर अभी सिर्फ बात, नवरात्रि में होगा 6.5 किमी का काम शुरू": "Hindi News\n\nLocal\n\nMp\n\nGwalior\n\nOnly Talk On Malaysia Technology, 6.5 Km Work Will Start In Navratri\n\nएलिवेटेड रोड: मलेशिया तकनीक पर अभी सिर्फ बात, नवरात्रि में होगा 6.5 किमी का काम शुरू\n\nग्वालियर 8 दिन पहले\n\n\n\nकॉपी लिंक\n\nठेका लेने वाली कंपनी ने अपना कैंप बनाना शुरू किया\n\nएलिवेटेड रोड के लिए केंद्रीय सड़क परिवहन एवं राजमार्ग मंत्री नितिन गडकरी बेशक मलेशिया तकनीक का उपयोग कर बनाने की बात कह गए हो, लेकिन इस प्रोजेक्ट के पहले चरण (6.5 किमी) में शायद इसका उपयोग नहीं हो पाएगा। अधिकारियों के अनुसार एलिवेटेड रोड का ठेका लेने वाली कंपनी से सरकार का अनुबंध हो चुका है और नवरात्रि से कंपनी निर्माण कार्य भी शुरू कर देगी। कंपनी ने ग्वालियर में अपना कैंप बनाना शुरू कर दिया है।\n\nपहले चरण में लक्ष्मीबाई समाधि स्थल के पास से ट्रिपल आईटीएम के पास तक 6.5 किलोमीटर लंबा एलिवेटेड रोड बनेगा। गुरुवार को भूमिपूजन कार्यक्रम में केंद्रीय मंत्री गडकरी ने घोषणा की थी कि एलिवेटेड रोड के दोनों चरणों का काम एक साथ कराया जाएगा। साथ ही इस फ्लाई ओवर को मलेशिया तकनीक से बनाया जाएगा। वहीं लोक निर्माण विभाग के कार्यपालन यंत्री/ब्रिज डिवजीन जीवी मिश्रा ने कहा कि पहले चरण के लिए कंस्ट्रक्शन कंपनी से अनुबंध हो चुका है और नवरात्रि में कंपनी निर्माण कार्य शुरू कर देगी। पहले चरण में जहां फ्लाई ओवर बनाया जा रहा है वहां स्वर्ण रेखा में टर्न बहुत हैं और ज्यादा घुमावदार हैं। जिनकी वजह से पिलर व स्पान की संख्या भी बढ़ गई है। वहां नई तकनीक से निर्माण होना संभव नहीं है। दूसरे चरण के रूट में जरुर मलेशिया तकनीक का उपयोग हो सकता है। ये सभी बातें स्थानीय जनप्रतिनिधियों के माध्यम से केंद्रीय मंत्री के संज्ञान में लाई जाएंगी।",
    "आदिबदरी के दर्शनों को पहुंचे मलेशिया के तीर्थयात्री": "{\"_id\":\"6324b13dc197701556058f8c\",\"slug\":\"pilgrims-from-malaysia-reached-adibadri-to-visit-karnpryag-news-drn422944514\",\"type\":\"story\",\"status\":\"publish\",\"title_hn\":\"आदिबदरी के दर्शनों को पहुंचे मलेशिया के तीर्थयात्री\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nआदिबदरी के दर्शनों को पहुंचे मलेशिया के तीर्थयात्री\n\nदेहरादून ब्यूरो\n\nUpdated Fri, 16 Sep 2022 10:54 PM IST Updated Fri, 16 Sep 2022 10:54 PM IST\n\nसार इस साल यात्रा काल में पहली बार कोई विदेशी यात्रि दल आदिबद्री नाथ जी के दर्शन करने पहुंचा।इस दल के बालासुब्रमण्यम ने कहा कि वो पंच बद्री की यात्रा पर निकले हैं।\n\nविज्ञापन\n\nख़बर सुनें\n\nख़बर सुनें\n\nइस साल यात्रा काल में पहली बार कोई विदेशी यात्रि दल आदिबद्री नाथ जी के दर्शन करने पहुंचा। पिछले साल तक बड़ी संख्या में पश्चिमी देशों के यात्री यहां तक चीन और जापान के यात्री बड़ी संख्या में पहुंचते रहे हैं। इस साल जून-जुलाई में कोई भी विदेशी यात्रियों का दल आदिबदरी धाम नहीं पहुंचा। शुक्रवार को मलेशिया के 14 यात्रियों का दल दर्शन करने पहुंचा। इस दल के बालासुब्रमण्यम ने कहा कि वो पंच बद्री की यात्रा पर निकले हैं। पंचबद्रियों में सबसे बड़े मंदिर समूह आदिबद्री को देखकर उन्हें बहुत आनंद की अनुभूति हुई। उन्होंने कहा कि मलेशिया में बड़ी संख्या में हिंदू धर्मावलंबी हैं अन्य लोग भी पंचबद्रियों का दर्शन करने को यहां पहुंचने वाले हैं। इस यात्री दल में पूरे बाजार में मिष्ठान प्रसाद वितरण किया व स्थानीय उत्पाद टोकरी, सूप आदि खरीदा। दल के महाबाला, मला, वैणीं, दर्शनी ने मंदिरों के बारे में विस्तार से जानकारी ली।",
    "Cooking Oil Price Indore: मलेशिया में पाम तेल का स्टाक दो साल में पहली बार दो मिलियन टन पहुंचा": "Cooking Oil Price Indore: मलेशिया में पाम तेल का स्टाक दो साल में पहली बार दो मिलियन टन पहुंचा\n\nCooking Oil Price Indore: इंदौर, नईदुनिया प्रतिनिधि। विश्व के दूसरे सबसे बड़े पाम तेल उत्पादक देश मलेशिया में पाम तेल उत्पादन जोरों पर है। अगस्त के अंत में मलेशिया के पाम तेल का स्टाक दो साल से अधिक समय में पहली बार दो मिलियन टन से ऊपर जाने की संभावना है। स्टाक पाइल्स एक महीने पहले 14.5 फीसद उछलकर 2.03 मिलियन टन हो गया, जो अप्रैल 2020 के बाद सबसे अधिक है।\n\nदुनिया के दूसरे सबसे बड़े उत्पादक देश में उत्पादन 8 फीसद चढ़कर 1.7 मिलियन टन हो गया। जो 10 महीने के शिखर पर पहुंच गया। सितंबर में उत्पादन वृद्धि में मंदी आएगी क्योंकि पैदावार में सुधार होने में समय लगेगा। दरअसल सबसे बड़े पाम उत्पादक इंडोनेशिया ने भी बीते दिनों से लगातार अपने यहां से पाम तेल निर्यात को बढ़ावा दिया है और निर्यात शुल्क में छूट दी। इंडोनेशिया से बढ़ती प्रतिस्पर्धा के कारण मलेशिया का पाम तेल निर्यात 0.14 फीसद घटकर 1.32 मिलियन टन रह गया। दरअसल यूरोपीय संघ का शिपमेंट बढ़ा है लेकिन प्रमुख खरीदार भारत ने खरीद को धीमा कर दिया।\n\nदूसरी ओर प्रमुख पाम तेल आयातक चीन के दो प्रांतों में कोविड प्रतिबंध लागू होने के कारण भी चीन की ओर से भी मलेशिया में तेल की मांग घटने का डर बना हुआ है। वैश्विक खाद्य तेल बाजार में मंदी के रुख और देश में पाम तेल के बढ़ते आयात की वजह से सोया तेल में भी लेवाली कमजोर देखने को मिली है जिससे सोया तेल इंदौर आंशिक घटकर 1205-1210 रुपये प्रति दस किलो रह गया।\n\nलूज तेल- (प्रति दस किलो के भाव) मंूगफली तेल इंदौर 1640-1650, मुंबई मूंगफली तेल 1630, इंदौर सोयाबीन रिफाइंड 1205-1210, इंदौर सोयाबीन साल्वेंट 1165-1170, इंदौर पाम 1055-1060 मुंबई सोया रिफाइंड 1230-1235, मुंबई पाम तेल 990, राजकोट तेलिया 2540-2550, गुजरात लूज 1600 कपास्या तेल इंदौर 1220 रुपये।\n\nप्लांटों सोयाबीन के दाम- बैतूल 5500 बंसल 5325 लक्ष्मी 5375 एमएस साल्वेक्स 5300 अंबिका 5300 सूर्या 5400 श्री महेश आयल 5300 नीमच 5350 अमृत 5360 अवी एग्रो 5325 धानुका 5350 प्रेस्टीज 5325 रुचि 5200 रुपये प्रति क्विंटल।\n\nकपास्या खली में भारी मंदी\n\nकपास्या खली के भाव में एक सप्ताह में करीब 325 रुपये प्रति बोरी की मंदी आ चुकी है। 30 अगस्त को 2175 रुपये प्रति बोरी 60 किग्रा वाली खली 6 सितंबर तक घटकर 1850 रुपये प्रति बोरी बिक रही है। इसी तरह कपास्या में भी एक सप्ताह में 600 रुपये प्रति क्विंटल की मंदी आ चुकी है। चालू सप्ताह में कपास की आवक ओर बढ़ने से 100-150 रुपये की ओर मंदी आने की संभावना है।\n\nकपास्या खली- (60 किलो भरती) बिना टैक्स के भाव : इंदौर 1850 देवास 1850, उज्जैन 1850, खंडवा 1825, बुरहानपुर 1825, अकोला 2800 रुपये।\n\nPosted By: Sameer Deshpande",
    "मलेशिया के पूर्व प्रधानमंत्री कोविड से संक्रमित होने के बाद अस्पताल में भर्ती": "महातिर के कार्यालय ने एक बयान में कहा, ‘‘चिकित्सकीय टीम की सलाह के अनुसार महातिर को कुछ दिनों के लिए राष्ट्रीय हृदय संस्थान में निगरानी के लिए भर्ती कराया गया है।’’ कार्यालय ने महातिर की स्थिति के बारे में अधिक जानकारी नहीं दी।\n\nदो बार मलेशिया के प्रधानमंत्री रह चुके महातिर कभी दुनिया के सबसे उम्रदराज नेता थे। उनकी दो बार बाईपास सर्जरी हो चुकी है, लेकिन इसके बावजूद उनका स्वास्थ्य ठीक रहा है। उन्हें इस साल की शुरुआत में कई बार इसी अस्पताल में भर्ती कराया गया था।\n\nमहातिर ने बाद में कहा था कि लाल रक्त कोशिकाओं की कमी के कारण सांस लेने में दिक्कत की वजह से उन्हें अस्पताल में भर्ती कराया गया। बाद में उन्हें पेसमेकर लगाया गया था।\n\nएपी अमित मनीषा अविनाश\n\nअविनाश",
    "विदेशी बाजारों में नरमी से सभी खाद्य तेलों की कीमतों में गिरावट": "बाजार सूत्रों ने बताया कि मलेशिया एक्सचेंज में सोमवार को 5.25 प्रतिशत की बड़ी गिरावट देखी गयी। वहीं शिकॉगो एक्सचेंज भी एक प्रतिशत कमजोर है।\n\nसूत्रों के अनुसार विदेशी बाजारों में मंदी का असर स्थानीय तेल-तिलहन बाजार पर भी पड़ा है। वहीं विदेशों में आयतित तेलों जैसे...सोयाबीन, सीपीओ, पामोलिन और सूरजमुखी की कीमतें लगभग आधे से भी कम हो गई हैं। दूसरी ओर, सोयाबीन की नयी फसल की छिटपुट आवक भी शुरू हो गयी है जिससे इसकी कीमतों पर असर पड़ा है।\n\nमूंगफली की कुछ समय में ही घरेलू फसल तैयार होने वाली है इसलिए इसका कारोबार मंदा चल रहा है। वहीं,सरसों और बिनौला की ऊंचे भाव में मांग ना होने से इनकी कीमतें भी गिरावट दर्शाती बंद हुईं।\n\nबाजार सूत्रों ने कहा कि सभी तेल-तिलहन कीमतों में भारी गिरावट के बावजूद तेल कंपनियों के एमआरपी (अधिकतम खुदरा मूल्य) ऊंचे बने हुए हैं। उन्होंने कहा कि लगभग चार महीने पहले 2,100 डॉलर प्रति टन कांडला पामोलिन का भाव गिरकर 950 डॉलर प्रति टन रह गया है। इसके बावजूद मॉल और खुदरा कारोबारियों द्वारा मनमानी कीमत लेने से उपभोक्ताओं को गिरावट का बिल्कुल भी लाभ नहीं मिल पा रहा।\n\nसूत्रों ने नवरात्रि त्योहार या पूजा तथा आस्था के लिए इस्तेमाल होने वाले तेल को लेकर सरकार से सतर्कता बरतने की अपील की है।\n\nउन्होंने कहा कि पूजा के तेल के नाम पर कुछ रसायनों का भी इस्तेमाल किया जा रहा है। एफएसएसएआई (भारतीय खाद्य सुरक्षा एवं मानक प्राधिकरण) से इनके लिये मंजूरी की जरूरत नहीं होती है, जिससे गलत दुरूपयोग हो रहा है। अगर कोई व्यक्ति अनजाने में इस तेल का इस्तेमाल खाना बनाने में कर ले तो वह जानलेवा साबित हो सकता है। वहीं देशी घी की तुलना में कम कीमत होने की वजह से इसकी बिक्री काफी बढ़ गयी है और इसकी बिकवाली से कारोबारियों को अधिक लाभ भी मिल रहा है।\n\nइसके अलावा, इन तेलों के उपयोग से निकलने वाला धुंआ भी आंखों और फेफड़ों के लिये घातक होता है। साथ ही यह पर्यावरण के लिये भी खतरनाक है। कुछ कारोबारी अपने फायदें के लिये आस्था के नाम पर लोगों के जीवन के खिलवाड़ कर रहे हैं। लिहाजा सरकार को इन तेलों पर रोक लगाने के लिए तत्काल सख्त कदम उठाने चाहिए।\n\nसोमवार को तेल-तिलहनों के भाव इस प्रकार रहे:\n\nसरसों तिलहन - 6,775-6,780 (42 प्रतिशत कंडीशन का भाव) रुपये प्रति क्विंटल।\n\nमूंगफली -6,920-6,985 रुपये प्रति क्विंटल।\n\nमूंगफली तेल मिल डिलिवरी (गुजरात) - 16,000 रुपये प्रति क्विंटल।\n\nमूंगफली सॉल्वेंट रिफाइंड तेल 2,655 - 2,825 रुपये प्रति टिन।\n\nसरसों तेल दादरी- 13,500 रुपये प्रति क्विंटल।\n\nसरसों पक्की घानी- 2,100-2,230 रुपये प्रति टिन।\n\nसरसों कच्ची घानी- 2,170-2,285 रुपये प्रति टिन।\n\nतिल तेल मिल डिलिवरी - 18,000-19,500 रुपये प्रति क्विंटल।\n\nसोयाबीन तेल मिल डिलिवरी दिल्ली- 12,200 रुपये प्रति क्विंटल।\n\nसोयाबीन मिल डिलिवरी इंदौर- 12,000 रुपये प्रति क्विंटल।\n\nसोयाबीन तेल डीगम, कांडला- 10,650 रुपये प्रति क्विंटल।\n\nसीपीओ एक्स-कांडला- 8,150 रुपये प्रति क्विंटल।\n\nबिनौला मिल डिलिवरी (हरियाणा)- 12,100 रुपये प्रति क्विंटल।\n\nपामोलिन आरबीडी, दिल्ली- 9,850 रुपये प्रति क्विंटल।\n\nपामोलिन एक्स- कांडला- 8,900 रुपये (बिना जीएसटी के) प्रति क्विंटल।\n\nसोयाबीन दाना - 5,200-5,300 रुपये प्रति क्विंटल।\n\nसोयाबीन लूज 5,100- 5,200 रुपये प्रति क्विंटल।\n\nमक्का खल (सरिस्का) 4,010 रुपये प्रति क्विंटल।",
    "AR Rahman ने हासिल की एक और उपलब्धि, मलेशिया बुक ऑफ रिकॉर्ड्स में दर्ज कराया नाम": "डेस्क। हिंदी सिनेमा के मशूहर गायक और संगीतकार ए आर रहमान आज किसी पहचान के मोहताज नहीं हैं। संगीत जगत में अपना अमिट योगदान देने के लिए ए आर रहमान यूं तो कई पुरस्कार हासिल और रिकॉर्ड कायम कर चुके हैं। इसी बीच अब संगीतकार ने एक और उपलब्धि अपने नाम हासिल कर ली है। हाल ही में मलेशिया में एक ए आर रहमान संगीत कार्यक्रम के आयोजक ने मलेशिया बुक ऑफ रिकॉर्ड्स में अपना नाम दर्ज करा लिया है।\n\nदरअसल, सिंगर के आयोजक ने 10,000 फीट से अधिक की ऊंचाई से संगीत कार्यक्रम के बारे में घोषणा करते हुए यह रिकॉर्ड अपने नाम किया है। डीएमवाई के निर्माण अध्यक्ष दातो मोहम्मद युसुफ मलेशिया में ए आर रहमान के संगीत कार्यक्रम की घोषणा करने के लिए अपने सहयोगियों के साथ एक हेलीकॉप्टर से कूद गए। इस दौरान उनके पास पैराशूट भी था।\n\nइस खास पल को ए आर रहमान ने भी अपने सोशल मीडिया पर फैंस के साथ साझा किया है। उन्होंने अध्यक्ष और उनके सहयोगियों के झंडे के साथ कूदते हुए एक वीडियो क्लिप सोशल मीडिया प्लेटफॉर्म ट्विटर पर शेयर किया है। इस वीडियो को ट्वीट करते हुए उन्होंने कैप्शन में लिखा, “मलेशिया, क्या आप तैयार हैं?” मलेशिया के कुआलालंपुर स्थित नेशनल स्टेडियम बुकित जलील में होने वाले इस कॉन्सर्ट को ‘ए आर रहमान- सीक्रेट ऑफ सक्सेस’ का नाम दिया गया है।\n\nबता दें कि युसुफ की फर्म डीएमवाई क्रिएशन सात साल की अवधि के बाद मलेशिया में ‘मोजार्ट ऑफ मद्रास’ के विशाल संगीत कार्यक्रम का आयोजन कर रही है। यह कॉन्सर्ट अगले साल 28 जनवरी को आयोजित किया जाएगा। इससे पहले ने बीते महीने ही एक और उपलब्धि हालिस की थी। एआर रहमान को सम्मानित करने के लिए कनाडा के मरखम शहर की एक सड़क का नाम बदलकर एआर रहमान कर दिया गया है। इससे पहले साल 2013 में मरखम (कनाडा) की ही अन्य सड़क को संगीतकार ए आर रहमान के नाम पर अल्लाह-रखा रहमान सेंट नाम दिया गया था।\n\nShare:",
    "मलेशिया के यिनसों रिन्यूएबल्स ने इंडोनेशिया के बाजार में प्रवेश किया": "यिनसों रेनवाबलेस , यिनसों होल्डिंग्स बेरहाद के नवीकरणीय प्रभाग, ने इंडोनेशिया-निगमित टर्नकी सौर कंपनी PT इनको सोलर सोलूशन्स (इनेक्सोलार ) में बहुमत हिस्सेदारी हासिल कर ली है, जो इंडोनेशियाई अक्षय ऊर्जा क्षेत्र में समूह के प्रवेश को चिह्नित करता है।\n\nअधिग्रहण का उद्देश्य इनकोसोलर को सभी में एक शून्य पूंजी समाधान प्रदान करने, अपने परियोजना पोर्टफोलियो का विस्तार करने और खुद को इंडोनेशिया और उसके बाहर एक स्वतंत्र बिजली उत्पादक के रूप में स्थापित करने में सक्षम बनाना है।\n\nशून्य-पूंजी व्यवस्था व्यवसायों को बिना किसी अग्रिम लागत के रूफटॉप पीवी सिस्टम स्थापित करने की अनुमति देती है और 15 से 20 साल के कार्यकाल में कम बिजली दरों से लाभ उठाती है।\n\nइनकोसोलर का उद्देश्य इंडोनेशिया में अभिनव और प्रतिस्पर्धी समाधानों के साथ रूफटॉप सोलर बाजार में अग्रणी बनना है। इनेक्सोलार इंडोनेशिया में एक सौर प्रणाली प्रदाता है, जिसका ट्रैक रिकॉर्ड आवासीय और वाणिज्यिक रूफटॉप सौर प्रणालियों को वितरित करता है। इनकोसोलर ने बाली, गिल्ली, पूर्वी जावा और पश्चिम नुसा तेंगारा में कई परियोजनाएं प्रदान की हैं।",
    "कैसे नकली एजेंट मलेशिया में तेलंगाना के नौकरी चाहने वालों की जान को डालते हैं जोखिम में": "जगतियाल जिले के सारंगापुर मंडल के लक्ष्मीदेवीपल्ली गांव के रहने वाले 23 वर्षीय भुतगड्डा राजेंद्र को दुबई से लौटने के लिए मजबूर किया गया था, जहां उन्हें सात महीने पहले ही नौकरी मिली थी, 2018 में अपने पिता की मृत्यु के बाद। पिता के इलाज का खर्च छोड़ दिया था। परिवार पर 8 लाख रुपये का कर्ज है, और राजेंद्र के पास इसे चुकाने का कोई साधन नहीं था। तभी वह एक एजेंट के संपर्क में आया जिसने उसे मलेशिया के एक सुपरमार्केट में नौकरी दिलाने का वादा किया था।\n\n\n\n\n\nकर्ज चुकाने के लिए राजेंद्र 16 जुलाई 2022 को टूरिस्ट वीजा पर मलेशिया गए थे, जिसकी कीमत उन्हें 1.5 लाख रुपये थी। आखिरकार उसने खुद को जोखिम में डालकर बिना वैध वर्क परमिट के वहां काम करना शुरू कर दिया। कुछ दिनों पहले गुर्दे की पथरी के कारण उनके पेट के निचले हिस्से में तेज दर्द हुआ। चूंकि वह वहां अपनी चिकित्सा लागत वहन नहीं कर सका, इसलिए उसने भारत लौटने का विचार किया। उनके एजेंट ने 3,000 मलेशियाई रिंगित्स को उनकी घर वापस यात्रा की व्यवस्था करने की मांग की, लेकिन उनके पास पैसे नहीं थे।\n\n\n\n\n\nअसहाय महसूस करते हुए उन्होंने गल्फ जेएसी के उपाध्यक्ष जी मुरलीधर रेड्डी को फोन कर मदद मांगी। 'मदद' पोर्टल के माध्यम से भारतीय उच्चायोग के साथ इस मुद्दे को उठाए जाने के बाद, भारतीय अधिकारी उनके बचाव में आए।\n\n\n\n\n\nनिजामाबाद जिले के मेंडोरा मंडल के मूल निवासी 49 वर्षीय चितिपल्ली भोजना 27 अगस्त, 2022 को टूरिस्ट वीजा पर 1.2 लाख रुपये खर्च करने और वहां नौकरी पाने के लिए अपने एजेंटों को 80,000 रुपये का भुगतान करने के बाद मलेशिया गए थे। वहां पहुंचकर उन्होंने अपने परिजनों से बात की। एक घंटे बाद, उनके एजेंट ने उनके परिवार को सूचित किया कि भोजन्ना की मौत कोविड-19 से हुई है।\n\n\n\n\n\nराजेंद्र और भोजना ग्रामीण तेलंगाना के सैकड़ों लोगों में से हैं, जिन्हें नौकरी दिलाने के बहाने फर्जी एजेंटों द्वारा ठगा जा रहा है। मलेशियाई पर्यटक वीजा के लिए उनसे लाखों रुपये लिए जाते हैं, जिसकी कीमत वास्तव में लगभग 30,000 रुपये है।\n\n\n\n\n\n\"नौकरी पाने के लिए बेताब लोग इन नकली एजेंटों के शिकार हो जाते हैं, जो उन्हें टूरिस्ट वीजा पर मलेशिया भेजते हैं और उनसे काम करवाते हैं। ज्यादातर मामलों में, वीजा के कागजात अनुचित होते हैं, और प्रवासियों को प्रक्रिया के हर चरण में समस्याओं का सामना करना पड़ता है - वहां उड़ान भरने से लेकर नौकरी खोजने तक, \"रेड्डी कहते हैं।\n\n\n\n\n\n\"एजेंट और नौकरी चाहने वाले ई-माइग्रेट पोर्टल पर पंजीकरण नहीं करते हैं, जो प्रवासी श्रमिकों को केंद्र की प्रवासी भारतीय भीम योजना के लिए योग्य बनाता है,\" वे कहते हैं। योजना के तहत, पीड़ितों के परिवार के सदस्य जिनकी विदेश में दुर्घटना से मृत्यु हो जाती है '10 लाख। वीजा प्रायोजक (नियोक्ता या एजेंट) के साथ किसी समस्या के मामले में, भारतीय उच्चायोग के लिए हस्तक्षेप करने और श्रमिकों को वापसी टिकट सुनिश्चित करने के लिए एक तंत्र है।\n\nk",
    "JF-17 vs Tejas: दुनिया में छा गया भारतीय तेजस, मलेशिया और कोलंबिया के बाद इस मुल्‍क ने युद्धक विमान में दिखाई रुचि, जानें- पूरा मामला": "JF-17 vs Tejas: दुनिया में छा गया भारतीय तेजस, मलेशिया और कोलंबिया के बाद इस मुल्‍क ने युद्धक विमान में दिखाई रुचि, जानें- पूरा मामला\n\nJF-17 vs Tejas ऐसे में सवाल उठता है कि आखिर भारतीय तेजस की इतनी धूम क्‍यों मची है। दुनिया भर की वायु सेना को यह रास क्‍यों आ रहा है। इसके साथ यह भी जानेंगे कि पाकिस्‍तान जेएफ 17 और तेजस में क्‍या है अंतर।\n\nनई दिल्‍ली, जेएनएन। Pakistan JF-17 vs Indian Tejas: मलेशिया, कोलंबिया और अब अर्जेंटीना ने भारतीय एलसीए तेजस में अपनी गहरी दिलचस्‍पी दिखाई है। अर्जेंटीना पहुंचे भारतीय विदेश मंत्री एस जयशंकर से तेजस पर चर्चा के संकेत हैं। एस जयशंकर की यात्रा के दौरान दोनों देशों में तेजस पर वार्ता हुई है। इसके पूर्व पाकिस्तान के जेएफ-17 को खरीदने की अटकलें थी। पिछले वर्ष पाक मीडिया ने दावा किया था कि अर्जेंटीना 12 JF-17 ए ब्लाक-3 लड़ाकू विमान खरीदने की योजना बना रहा है। अर्जेंटीना सरकार ने संसद में प्रस्तुत वर्ष 2022 के लिए अपने बजट में 664 मिलियन डालर के आवंटन का प्रस्ताव रखा है। ऐसे में सवाल उठता है कि आखिर दुनिया में भारतीय तेजस की इतनी धूम क्‍यों मची है। दुनिया भर की वायु सेना को यह रास क्‍यों आ रहा है। इसके साथ यह भी जानेंगे कि पाकिस्‍तान JF-17 और तेजस में क्‍या है अंतर।\n\nअमेरिका समेत छह देशों की तेजस में रुचि\n\n1- दुनियाभर में इन दिनों में भारत के हल्के लड़ाकू विमान तेजस में कई देशों ने अपनी गहन दिलचस्‍पी दिखाई है। तेजस ने पूरी दुनिया में अपनी धूम मचाई है। इतना ही नहीं विश्‍व का सुपर पावर माना जाने वाला अमेरिका ने भी भारत से तेजस खरीदने की कोशिश कर रहा है। तेजस की बेहतरीन खूबियां के कारण कई देशों ने अपनी रुचि दिखाई है। मलेशिया, कोलंबिया, इंडोनेशिया और फिलीपींस सहित कई देशों ने स्वदेशी तेजस विमान में अपनी रुचि दिखाई है। तेजस की बेहतर उड़ान क्षमता, उसकी गति और मेंटीनेंस में आसानी ने कई देशों का ध्यान खींचा है। भारतीय वायु सेना ने हाल ही में तेजस को हवा से हवा में मार करने वाली मिसाइलों के साथ फ्रांसीसी हैमर एयर-टू-ग्राउंड स्टैंड-आफ मिसाइल से लैस किया था।\n\n2- तेजस दुनिया में भारतीय इकलौता ऐसा लड़ाकू विमान है, जिसमें रूस, अमेरिका और यूरोपीय देशों के हथियारों को बिना किसी परेशानी के फिट किया जा सकता है। यह भारत के लिए खासकर रक्षा क्षेत्र में उत्‍साह बढ़ाने वाली खबर है। रक्षा क्षेत्र में भारत के निर्यात के लिए बड़ी उम्‍मीद बढ़ी है। भारत सरकार ने कहा है कि अमेरिका, आस्ट्रेलिया, इंडोनेशिया और फिलीपींस समेत छह देशों ने भारत के लाइट एयरक्राफ्ट तेजस में अपनी रुचि दिखाई है। मलेशिया पहले ही भारत से तेजस विमान को खरीदने की तैयारी में जुटा है। यह भारत के लिए अच्‍छे संकेत हैं।\n\nचीनी JF-17 से काफी ताकतवर है तेजस\n\nभारतीय वायु सेना के लिए तेजस काफी अहम हैं। पड़ोसी मुल्‍कों से मिल रही सामरिक चुनौतियों को देखते हुए तेजस जेट विमान जंग में एक बड़ी भूमिका निभा सकता है। तेजस के मुकाबले में पाकिस्‍तान अपने JF-17 का दम भरता है, लेकिन यह बात ध्‍यान रखने की है जहां तेजस पूरी तरह स्‍वदेशी जेट हैं, वहीं JF-17 को पाकिस्‍तान ने चीन के साथ मिलकर बनाया है। तेजस न सिर्फ तेज और हल्‍का है, बल्कि इसमें JF-17 के मुकाबले ताकतवर इंजन भी लगा है। इसकी पेलोड क्षमता भी JF-17 से ज्‍यादा है। तेजस को नेवी की जरूरत के हिसाब से मॉडिफाई किया जा चुका है जबकि JF-17 के पास ऐसी क्षमता नहीं है।\n\nएयर फोर्स को मिलेंगे 83 तेजस\n\nमलेशिया अपने पुराने रूसी लड़ाकू विमान को बदलने के लिए तेजस खरीदना चाहता है। लाइट एयरक्राफ्ट के मामले में तेजस ने चीन और कोरिया के विमान को भी पीछे छोड़ दिया है। भारत ने मलेशिया को 18 तेजस एयरक्राफ्ट बेचने की पेशकश की है। तेजस विमान को हिंदुस्तान एयरोनाटिक्स लिमिटेड ने बनाया है। भारतीय रक्षा मंत्रालय ने एयरफोर्स के लिए एचएएल से 83 तेजस खरीदने का करार किया है। हिंदुस्तान एयरोनाटिक्स लिमिटेड को इन तेजस के लिए 48000 करोड़ दिया जाएगा। एचएएल एयरफोर्स को तेजस की वर्ष 2023 से डिलीवरी शुरू करेगी।\n\nHAL ने डिजाइन किया है भारत का तेजस\n\nहिंदुस्तान एयरोनाटिक्स लिमिटेड (एचएएल) तेजस के एयरक्राफ्ट रिसर्च एंड डिजाइन सेंटर के सहयोग से एयरोनटिकल डेवलपमेंट एजेंसी की ओर विकसित सिंगल इंजन मल्टीरोल लाइट फाइटर जेट है। इस वर्ष की प्रारंभ में एचएएल ने भारतीय वायु सेना को 73 नए तेजस मार्क 1A लाइट काम्बैट एयरक्राफ्ट जेट और 10 तेजस मार्क 1 दो-सीट प्रशिक्षण जेट बनाने के लिए 6.58 बिलियन डालर की डील पर हस्‍ताक्षर किए थे। अब इसके मार्क 2 वर्जन पर भी काम तेजी से चल रहा है। वहीं, नौसेना के लिए तेजस का नेवल वेरिएंट पहले से ही तैयार है, जिसे जल्द ही आईएनएस विक्रांत पर टेस्ट किया जाएगा।\n\nतेजस की प्रमुख खूबियां\n\n1- तेजस एलमुनियम, लिथियम एलोय, कार्बन फाइबर कंपोजिट, टाइटेनियम एलाय और स्टील से निर्मित है। इस वजह से तेजस दूसरे लड़ाकू विमानों की तुलना में बहुत हल्का है। तेजस का वजन केवल 65 क्विंटल है। तेजस के हल्का होने के बाद भी इसकी ताकत अपनी पीढ़ी के दूसरे विमानों से कम नहीं है। तेजस की सबसे बड़ी खूबी है कि इसके 50 फीसद से अधिक कंपोनेंट भारत में ही बने हैं। फरवरी, 2019 में तेजस को एयरफोर्स में शामिल किया गया था। तेजस हल्के वजन में बहुत कारगर लड़ाकू विमान है, क्योंकि वह 1.6 मैक की स्पीड से उड़ान भरता है।\n\n2- तेजस को लैंडिंग और टेक आफ के लिए बहुत कम जगह की जरूरत पड़ती है। इसकी वजह से तेजस के लिए हथियार ले जाना बहुत आसान है। तेजस दुर्गम इलाकों में भी आसानी से लैंड कर सकता है। तेजस को रडार से बचने में महारत हासिल है। हवा से हवा और हवा से जमीन दोनों मामलों में हमला करने में तेजस बेहद कारगर है। इसलिए यह दुनिया भर की वायु सेना के लिए बेहतर है। तेजस हर तरह के मौसम में काम करने में सक्षम है। यह सभी खूबियां तेजस को एक अनोखा एयरक्राफ्ट बनाती है। अगर फाइटर जेट सुखोई से तेजस की तुलना करें तो सुखोई की तुलना में तेजस हल्का है और आठ से नौ टन भार ले जा सकता है।",
    "महंगा हो सकता है खाने का तेल, मलेशिया में पाम ऑयल के भाव में 6% की तेजी, त्यौहारी सीजन में और बढ़ेगी डिमांड": "हाइलाइट्स मलेशियाई पाम ऑयल फ्यूचर्स मंगलवार को लगभग 6 फीसदी चढ़ा पाम ऑयल के भाव में पिछले 6 सप्ताह में एक दिन में आई सबसे बड़ी तेजी 1 से 10 सितंबर के दौरान पाम ऑयल का निर्यात 9.3% और 25.5% के बीच बढ़ा\n\nनई दिल्ली: मलेशियाई पाम ऑयल (Palm Oil) फ्यूचर्स मंगलवार को लगभग 6 फीसदी चढ़ गया. अमेरिकी सोयाबीन की फसल से जुड़े पूर्वानुमान और प्रमुख खरीदार भारत में पाम ऑयल की मजबूत मांग के चलते यह तेजी आई है. मलेशिया डेरिवेटिव्स एक्सचेंज पर नवंबर डिलीवरी के पाम ऑयल कॉन्ट्रेक्ट लगातार तीसरे सेशन में भी चढ़े. रिंगिट 217 अंक या 5.89% बढ़कर 3,900 ($ 865.51) प्रति टन हो गया. पिछले 6 सप्ताह में एक दिन में आई सबसे बड़ी तेजी है.\n\nभारत के एक प्रमुख व्यापार निकाय ने मंगलवार को बताया कि अगस्त में देश में पाम ऑयल आयात एक महीने पहले से 87 फीसदी उछलकर 11 महीने के उच्चतम स्तर पर पहुंच गया. कीमतों में गिरावट ने रिफाइनरों को खरीदारी बढ़ाने के लिए प्रेरित किया. दुनिया में वनस्पति तेल के सबसे बड़े उपभोक्ता भारत में पाम ऑयल की मांग इस महीने अक्टूबर में त्योहारी सीजन से पहले बढ़ने की उम्मीद है. कार्गो सर्वेक्षणकर्ताओं ने कहा 1 से 10 सितंबर के दौरान पाम ऑयल का निर्यात 9.3% और 25.5% के बीच बढ़ गया. वहीं पाम ऑयल के भाव में यह तेजी बरकरार रहती है तो खाद्य तेल की घरेलू कीमतों में बढ़ोतरी हो सकती है.\n\nअगस्त में पाम ऑयल स्टॉक 33 महीनों के उच्चतम स्तर पर पहुंचा\n\nआंकड़ों से पता चलता है कि अगस्त के आखिरी में मलेशिया में पाम ऑयल का स्टॉक 33 महीनों में अपने उच्चतम स्तर पर पहुंच गया था. क्योंकि मांग लगातार बढ़ रही थी. सीजीएस-सीआईएमबी रिसर्च में प्लान्टेशन रिसर्च के क्षेत्रीय प्रमुख आइवी एनजी ने कहा कि सितंबर में भी पाम ऑयल का उत्पादन बढ़ने की उम्मीद है और इन्वेंट्री 9.2% बढ़कर 2.29 मिलियन टन हो सकती है.\n\nये भी पढ़ें: भारत में पाम ऑयल का आयात घटा, सोया तेल के आयात में 125% की बढ़ोतरी\n\nबता दें कि भारत अन्य देशों से जो खाद्य तेल आयात करता है यानी मंगाता है, उसमें सबसे ज्यादा हिस्सा पाम ऑयल का है और ये आंकड़ा लगभग 60 प्रतिशत है. जबकि सोयाबीन तेल और सूरजमूखी तेल की हिस्सेदारी क्रमशः 25 व 12 प्रतिशत है.\n\nTags: Edible oil price, Palm oil",
    "Cambodian Cybercrime Racket: कंबोडियाई साइबर क्राइम रैकेट के जाल में फंसे कई लोग, मलेशिया ने 15 पीड़ितों को बचाया": "Cambodian Cybercrime Racket: कंबोडियाई साइबर क्राइम रैकेट के जाल में फंसे कई लोग, मलेशिया ने 15 पीड़ितों को बचाया\n\nकंबोडिया में संदिग्ध साइबर अपराध के मामले बढ़ रहे हैं। इस रैकेट के 15 पीड़ितों को मलेशियाई अधिकारियों ने बचाया है। मलेशिया के विदेश मंत्रालय ने कहा कि उसे कंबोडिया के साथ-साथ लाओस म्यांमार और थाईलैंड में नौकरी घोटाले के नेटवर्क में फंसे 301 लोगों की रिपोर्ट मिली है।\n\nकुआलालंपुर, एजेंसी। मलेशियाई अधिकारियों ने कंबोडिया में संदिग्ध साइबर अपराध रैकेट के 15 पीड़ितों को बचाया है। विदेश मंत्रालय ने कहा कि सरकार दक्षिण पूर्व एशिया में इसी तरह के अभियानों में फंसे अपने सैकड़ों नागरिकों की मदद करने के प्रयासों को लगातार आगे बढ़ा रही है।\n\nकंबोडिया में साइबर अपराध के ठिकानों पर अवैध जुए और मानव तस्करी को लेकर पर एक छापेमारी के बाद मंगलवार को रेस्क्यू आपरेशन के बाद पीड़ित कुआलालंपुर पहुंचे।\n\nबुधवार देर रात मलेशिया के विदेश मंत्रालय ने एक बयान में कहा कि उसे कंबोडिया के साथ-साथ लाओस, म्यांमार और थाईलैंड में नौकरी घोटाले के नेटवर्क में फंसे 301 लोगों की रिपोर्ट मिली है। इनमें से 168 लोगों को बचा लिया गया है, 34 लोगों को आव्रजन हिरासत में रखा गया है और 99 और लोगों का पता लगाया जा रहा है।\n\nरैकेट के पीड़ितों का कहना है कि उन्हें कैसीनो और होटलों में उच्च-भुगतान वाली नौकरियों के वादे के द्वारा कंबोडिया में फुसलाया जाता है, लेकिन इसके बजाय उन्हें यौगिकों में रहने और इंटरनेट रोमांस और क्रिप्टोकुरेंसी योजनाओं के साथ ऑनलाइन उपयोगकर्ताओं को धोखा देने के लिए मजबूर किया जाता है।\n\nकंबोडियाई अधिकारियों ने कहा है कि उन्हें एक परिसर में अवैध जुआ, अवैध कारावास और यातना, वेश्यावृत्ति, अवैध हथियार रखने, मनी लॉन्ड्रिंग और मानव तस्करी के सबूत मिले हैं।\n\nदुनिया भर में हर साल 56.60 करोड़ लोग हाेते हैं शिकार\n\nविश्वभर में हर साल बड़ी-बड़ी कंपनियां साइबर हमलों के नुकसान और उससे बचने के लिए एंटी वायरस सिस्टम पर ही छह ट्रिलियन डॉलर खर्च कर देती हैं। इसके बाद भी साइबर अपराध कम नहीं हो रहे हैं। एक रिपोर्ट के मुताबिक, विश्वभर में प्रत्येक वर्ष साइबर क्राइम के 56.60 करोड़ लोग शिकार हो जाते हैं। खास बात यह है कि कोविड महामारी के दौरान पिछले दो वर्षों में यह आंकड़ा 600 फीसदी यानि छह गुना तक बढ़ा है। इनमें सबसे आगे अमेरिका है, जहां 38 प्रतिशत तक साइबर क्राइम बढ़े हैं। उसके बाद भारत का नंबर आता है, जहां 17 प्रतिशत कंपनियां साइबर हमलों का शिकार होती हैं।",
    "मलेशिया में नौणी विवि के वैज्ञानिक को युवा शोधकर्ता पुरस्कार": "सोलन, 12 सितंबर : नौणी विवि के फल विज्ञान विभाग में वरिष्ठ वैज्ञानिक डॉ प्रमोद शर्मा को हाल ही में मलेशिया के कुआलालंपुर में आयोजित सतत कृषि पर 7वें एशियाई अंतरराष्ट्रीय सम्मेलन में पीजीपीआर में उत्कृष्ट युवा शोधकर्ता पुरस्कार से सम्मानित किया गया है। सम्मेलन का आयोजन एशियन पीजीपीआर सोसाइटी (APSSA) और मलेशियाई पीजीपीआर सोसाइटी द्वारा यूनिवर्सिटी पुत्रा मलेशिया में आयोजित किया गया। इस सम्मेलन का विषय फसल उत्पादकता और सुरक्षा में सुधार के लिए लाभकारी सूक्ष्मजीवों के साथ कृषि’ रहा।\n\nसम्मेलन का उद्घाटन मलेशिया के कृषि और खाद्य उद्योग मंत्री वाईबी दातुक सेरी डॉ. रोनाल्ड कियांडी और प्रसिद्ध वैज्ञानिक डॉ एमएस रेड्डी ने किया। इस सम्मेलन के दौरान सोसायटी ने डॉ शर्मा की सेवा, वैज्ञानिक नवाचारों और महत्वपूर्ण उपलब्धियों के आधार पर इस पुरस्कार से नवाजा। दुनिया भर के 65 देशों के 175 से अधिक वैज्ञानिकों ने इस सम्मेलन में भाग लिया।\n\nक्या है पीजीपीआर\n\nपीजीपीआर पौधों की वृद्धि को बढ़ावा देने वाले राइजोस्फेयर बैक्टीरिया हैं, जिनकी पौधों की वृद्धि के लिए फलों की खेती में व्यापक स्वीकार्यता है। नौणी विवि के कुलपति प्रोफेसर राजेश्वर सिंह चंदेल ने डॉ प्रमोद शर्मा को उनके प्रयासों और इस उपलब्धि के लिए बधाई दी।\n\nसम्मेलन के दौरान डॉ. शर्मा को ‘स्ट्रॉबेरी के उत्पादन पर जिंक नैनो-फर्टिलाइजेशन और जिंक सोल्यूबिलाइजिंग पीजीपीआर का प्रभाव’ नामक शोध पत्र पर मौखिक प्रस्तुति के लिए ‘प्रशंसा पत्र’ से भी सम्मानित किया गया। इस शोध पत्र पर डॉ. प्रमोद कुमार, डॉ. नवीन चंद शर्मा, डॉ डीपी शर्मा, सिमरन सैनी, दिव्या जोशी और डी बालचंदर ने कार्य किया है। सम्मेलन में उन हालिया वैज्ञानिक खोजों को शामिल किया गया, जो भविष्य में राइजोस्फेयर माइक्रोबायोम अनुसंधान सहित लाभकारी रोगाणुओं की भूमिका को कृषि अनुसंधान के लिए नए द्वार खोलने के रूप में महत्वपूर्ण हैं। इस मौके पर विवि के स्टाफ और छात्रों ने भी डॉ. शर्मा को बधाई दी।",
    "मंडल का दबदबा, मलेशिया से गोल्ड लेकर पहुंचा नैनीताल": "{\"_id\":\"631ba3050196f178333f09dd\",\"slug\":\"mandal-dominated-nainital-reached-nainital-with-gold-from-malaysia-nainital-news-hld475187684\",\"type\":\"story\",\"status\":\"publish\",\"title_hn\":\"मंडल का दबदबा, मलेशिया से गोल्ड लेकर पहुंचा नैनीताल\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nमंडल का दबदबा, मलेशिया से गोल्ड लेकर पहुंचा नैनीताल\n\nहल्द्वानी ब्यूरो\n\nUpdated Sat, 10 Sep 2022 02:03 AM IST Updated Sat, 10 Sep 2022 02:03 AM IST\n\nविज्ञापन\n\nख़बर सुनें\n\nख़बर सुनें\n\nनैनीताल। मलेशिया में भारत का प्रतिनिधित्व कर स्वर्ण पदक लेकर नैनीताल पहुंचने पर मल्लीताल निवासी मनीष मंडल का स्वागत किया गया। युवाओं ने मनीष का फूलमालाओं से स्वागत कर तल्लीताल से मल्लीताल तक जुलूस भी निकाला।\n\nनैनीताल के सूखाताल बंगाली कॉलोनी निवासी मनीष मंडल ने दो से चार सितंबर के बीच मलेशिया के पेरसी विश्वविद्यालय में आयोजित पांचवीं गेविन यूनीमेप मलेशिया ओपन इंटरनेशनल ताइक्वांडो चैंपियनशिप-2022 में हिस्सा लिया। इस दौरान जूनियर श्रेणी के 48 किलोग्राम भार वर्ग में मनीष ने स्वर्ण पदक हासिल किया। उन्होंने बताया कि प्रतियोगिता में कुल आठ देशों से एक हजार से अधिक खिलाड़ियों ने प्रतिभाग किया था। इसमें चीन, जापान, मलेशिया, भारत, नेपाल आदि देश शामिल रहे।\n\nइधर नैनीताल पहुंचने पर खेल प्रेमियों व युवाओं ने उनका फूल मालाओं से स्वागत किया। साथ ही नगर में अभिनंदन जुलूस निकाला गया। जुलूस में खेल प्रेमियों के साथ ही भारतीय शहीद सैनिक विद्यालय के छात्र भी शामिल हुए। इस मौके पर उत्तराखंड बॉडी बिल्डिंग एंड फिटनेस एसोसिएशन के प्रदेश उपसचिव डॉ. मोहित सनवाल, पूर्व सभासद कैलाश अधिकारी, भावना भट्ट, सभासद राहुल पुजारी, पूर्व प्रशिक्षक विनोद, ललित, मनोज भट्ट, निशांत कुमार, मोहित साह, देवेंद्र, राजकुमार, अनिल, हरीश, रानी, अजीत, सोनू, मोनिका, नीलम, प्रीती, सुनीता, निर्मल शामिल रहे।",
    "IRCTC Tour Package: सिंगापुर और मलेशिया घूमने की बना रहे हैं प्लानिंग तो IRCTC के किफायती टूर पैकेज का उठाएं लाभ! यहां जानें इसके डिटेल्स": "इस पूरे टूर पैकेज के लिए आपको कम से कम 1,07,268 रुपये खर्च करने होंगे. यह शुल्क तीन लोगों को प्रति व्यक्ति के हिसाब से देना होगा. वहीं दो लोगों को 1,07,268 रुपये का खर्च करना होगा. वहीं एक व्यक्ति को अकेले 1,25,202 रुपये खर्च करना होगा. इसके साथ ही बता दें कि इस ट्रिप के लिए डबल वैक्सीनेशन बहुत जरूरी है. इसके साथ ही आपके पासपोर्ट की कम से कम 6 महीने की वैलिडिटी होनी चाहिए ताकि आप आसानी से भारत वापस आ सकें.",
    "मलेशिया की तकनीक से तैयार होगी ग्वालियर में एलिवेटेड रोड, चंबल से पानी लाने के प्रोजेक्ट को मिली मंजूरी": "मलेशिया की तकनीक से तैयार होगी ग्वालियर में एलिवेटेड रोड, चंबल से पानी लाने के प्रोजेक्ट को मिली मंजूरी\n\n-फूलबाग रोप-वे सहित आगरा फोरलेन हाईवे को सीमेंट कंक्रीट करने की घोषणा\n\nग्वालियर, (नईदुनिया प्रतिनिधि)। एलिवेटेड रोड के निर्माण में अब नई तकनीक का उपयोग किया जाएगा। इसका निर्माण अब मलेशिया की तकनीक से किया जाएगा। इसमें एलिवेटेड रोड के डिजाइन में परिवर्तन कर पास-पास पिलर बनाने के बजाय 125 मीटर की दूरी पर पिलर खड़े किए जाएंगे। इसे तैयार करने में स्टील का उपयोग किया जाएगा। यह घोषणा केंद्रीय सड़क परिवहन मंत्री नितिन गडकरी ने गुरुवार को एलिवेटेड रोड, आइएसबीटी सहित 1199 करोड़ रुपये के विकास कार्यों के शिलान्यास एवं लोकार्पण कार्यक्रम में की। कार्यक्रम में केंद्रीय मंत्री ज्योतिरादित्य सिंधिया और नरेंद्र सिंह तोमर ने मंच से एलिवेटेड रोड के दूसरे चरण को मंजूर करने की मांग की, जिसके बाद नितिन गडकरी ने मंच से ही इसकी मंजूरी दिए जाने की घाेषणा की।\n\nसमारोह की अध्यक्षता कर रहे मुख्यमंत्री शिवराज सिंह चौहान ने कहा कि ग्वालियर विकास की नई उड़ानें भर रहा है। इसे और गति दी जाएगी। उन्होंने घोषणा की कि 926 करोड़ रुपये की लागत की परियोजना के तहत चंबल व कोतवाल बांध से ग्वालियर के लिए पानी लाएंगे, जिससे शहर के सभी 66 वार्डों की जनता की पानी की आवश्यकता लंबे समय तक पूरी हो सके। उन्होंने ग्वालियर में प्रस्तावित दो फ्लाईओवर तैयार करने की भी घोषणा की। मुख्यमंत्री ने कहा कि ग्वालियर का औद्योगिक वैभव फिर से लौटाया जाएगा। इंक्यूबेशन सेंटर का निर्माण कर ग्वालियर को फिर से औद्योगिक हब बनाया जाएगा। उन्होंने कहा कि ग्वालियर तेज गति से बढ़ता हुआ शहर है। यहां निवेश के साथ-साथ पर्यटन, मेडिकल व इलेक्ट्रोनिक हब बनाने का काम भी किया जाएगा। उन्होंने कहा कि सरकार एक साल के भीतर एक लाख भर्ती करने जा रही है। समारोह में प्रदेश के लोक निर्माण मंत्री गोपाल भार्गव, जिले के प्रभारी एवं जल संसाधन मंत्री तुलसीराम सिलावट, राजस्व व परिवहन मंत्री गोविंद सिंह राजपूत, पंचायत एवं ग्रामीण मंत्री महेंद्र सिंह सिसौदिया, ऊर्जा मंत्री प्रद्युम्न सिंह तोमर, उद्यानिकी एवं खाद्य प्रसंस्करण राज्य मंत्री भारत सिंह कुशवाह, सांसद विवेक शेजवलकर, भिंड सांसद संध्या राय, महापौर डा. शोभा सिकरवार, बीज एवं फार्म विकास निगम के अध्यक्ष मुन्नालाल गोयल, नगर निगम सभापति मनोज सिंह तोमर, पूर्व विधायक मदन कुशवाह तथा भाजपा जिलाध्यक्ष कमल माखीजानी व कौशल शर्मा मौजूद थे।\n\nडबल इंजन की सरकार बनाएगी ग्वालियर को आधुनिक: केंद्रीय नागरिक उड्डयन एवं इस्पात मंत्री ज्योतिरादित्य सिंधिया ने कार्यक्रम में कहा कि केंद्र व राज्य में डबल इंजन की सरकार है। इनके साझा प्रयासों से ग्वालियर को ऐसा आधुनिक शहर बनाएंगे, जिससे शहर में अगले 50 सालों तक बुनियादी सुविधाओं की कोई कमी नहीं रहेगी। सिंधिया ने मांग की कि सिक्स लेन एक्सप्रेस-वे तो बनाया ही जाए, लेकिन जो वर्तमान फोर लेन हाईवे है, उसे भी सीमेंट कंक्रीट कर दिया जाए। इसके अलावा उन्होंने कांग्रेस पर निशाना साधते हुए कहा कि विपक्षी कहते थे कि हम झूठे वादों के लंबे-लंबे पुल बनाते हैं, लेकिन सच यह है कि हमें एलिवेटेड रोड की सौगात मिली है। वेस्टर्न बायपास की सौगात मिली है।\n\nतस्वीर व तकदीर बदल रही है: केंद्रीय कृषि एवं किसान कल्याण मंत्री नरेंद्र सिंह तोमर ने कहा कि देश में उत्कृष्ट सड़कें व अधोसंरचना का निर्माण हो रहा है। इससे देश की तस्वीर व तकदीर बदल रही है। वर्ष 2014 से पहले जहां प्रतिदिन मात्र तीन किलोमीटर हाईवे का निर्माण होता था, वहीं अब 38 किलोमीटर हाईवे का निर्माण प्रतिदिन किया जा रहा है। तोमर ने ग्वालियर-भिंड-इटावा-लखनऊ मार्ग को सिक्स लेन, एक्सप्रेस-वे के किनारे लाजिस्टिक पार्क का निर्माण, एलिवेटेड रोड के द्वितीय चरण, मुरैना-सबलगढ़-पाली तक नेशनल हाईवे का निर्माण और मुरैना में बैरियर चौराहे से रेलवे स्टेशन तक फ्लाईओवर बनाने की मांग रखीं। इनमें से अधिकांश मांगों को केंद्रीय मंत्री नितिन गडकरी ने पूरा करने की घोषणा की।\n\nहितग्राहियों को बांटी सहायताः कार्यक्रम में केंद्रीय मंत्री नितिन गडकरी एवं मुख्यमंत्री सहित अन्य अतिथियों ने दिव्यांग हितग्राहियों को बैटरी चलित मोटराईज्ड ट्राइसाइकिल प्रदान कीं और सरकार की स्वरोजगार एवं हितग्राहीमूलक योजनाओं के तहत 11 हितग्राहियों को प्रतीक स्वरूप सहायता वितरित की। उन्होंने रिमोट का बटन दबाकर विकास कार्यों का लोकार्पण व शिलान्यास सहित ग्वालियर व चंबल संभाग की तहसीलों को ई-आफिस में बदलने का उद्घाटन किया।\n\nइन कार्यों का हुआ शिलान्यास व लोकार्पणः एलिवेटेड रोड व आइएसबीटी के शिलान्यास के अलावा सीआरआइएफ योजना के अंतर्गत चीनौर-करहिया एवं करहिया-भितरवार सड़क मार्ग एवं डबरा-पिछोर रोड़ से कटारे बाबा की समाधि-बडेरा के बीच सड़क निर्माण कार्य का शिलान्यास शामिल है। साथ ही सीआरआइएफ योजना के अंतर्गत ग्वालियर शहर में आगरा लूप से शताब्दीपुरम मार्ग पर एक किलोमीटर लंबाई में लगभग 21 करोड़ रुपये की लागत से बनाए गए रेलवे ओवरब्रिज और लगभग 6 करोड़ 67 लाख रुपये की लागत से बनकर तैयार हुए 100 सीटर शासकीय दृष्टि एवं श्रवण बाधितार्थ उच्चतर माध्यमिक विद्यालय भवन का लोकार्पण किया गया। इसके अलावा अतिथियों ने सीआरआइएफ योजना के अंतर्गत ही कोलारस जिला शिवपुरी के अंतर्गत मेघोनाबाड़ा से अमरौद तक सड़क निर्माण कार्य का भी लोकार्पण किया।\n\nइन विकास कार्यों की घोषणाएं-\n\n-2500 करोड़ रुपये की लागत से 87 किमी लंबे सिक्स लेन ग्रीन फील्ड एक्सप्रेस वे को दो साल में तैयार किया जाएगा।\n\n-95 करोड़ रुपये की लागत से आगरा हाईवे की मरम्मत की जाएगी।\n\n-1200 करोड़ रुपये की लागत से ग्वालियर-भिंड-इटावा राजमार्ग को फोरलेन बनाया जाएगा।\n\n-300 करोड़ रुपये की लागत से मुरैना से सबलगढ़ तक 72 किमी लंबे रोड को फोरलेन में बदला जाएगा।\n\n-मुरैना में बैरियर चौराहे से रेलवे स्टेशन तक फ्लाई ओवर का निर्माण किया जाएगा।\n\n-730 करोड़ की लागत से 29 किमी लंबे वेस्टर्न बायपास का निर्माण मार्च 2023 तक शुरू किया जाएगा।\n\n-फूलबाग से किले तक 120 करोड़ रुपये की लागत से होगा रोप-वे का निर्माण।\n\n-जलालपुर-बरौआ के बीच नया रेलवे ओवरब्रिज तैयार कराया जाएगा।\n\n-राक्सी पुल से महाराज बाड़ा और हजीरा से चार शहर का नाका तक फ्लाईओवर बनाए जाएंगे।\n\nPosted By: vikash.pandey",
    "बांग्‍लादेश और मलेशिया के मुसलमान, इस्‍लामिक स्‍टेट की अपील": "इस्‍लामिक स्‍टेट (IS) के प्रवक्‍ता की तरफ से एक बयान जारी कर खुलेआम भारत में आतंकी हमलों की अपील मुसलमानों से की गई है। अबु उमर-अल मुजाहिर इस उपनाम वाले प्रवक्‍ता की तरफ से दक्षिण और दक्षिण पूर्व एशिया के मुसलमानों से साथ आने की अपील की गई है। इनसे कहा गया है कि वो भारत के खिलाफ हमलों को एकसाथ मिलकर अंजाम दें। मंगलवार को एनक्रिप्‍टेड सोशल मीडिया के जरिए यह बयान जारी किया गया है। मुजाहिर ने कहा है कि इस्‍लामिक स्‍टेट का मकसद भारत में इस्‍लाम की रक्षा करना है जहां पर यह लगातार सरकार की तरफ से हो रहे हमलों का निशाना बन रहा है।\n\nमुसलमानों को बताया डरा हुआ मुजाहिर ने कहा, ‘डर ने आप सबको खा लिया है और इसलिए अपने धर्म की रक्षा करने में आप सबकी हिम्‍मत खत्‍म हो गई है। साथ ही अब आपके अंदर अपने दुश्‍मन से भी लड़ने की ताकत नहीं बची है।’ मुजाहिर ने अरबी भाषा में 32 मिनट का यह भाषण जारी किया है। इसमें उसने भारत के मुसलमानों को केंद्र में रखा है।\n\nISD 4:1 के अनुपात से चलता है। हम समय, शोध, संसाधन, और श्रम (S4) से आपके लिए गुणवत्तापूर्ण कंटेंट लाते हैं। आप अखबार, DTH, OTT की तरह Subscription Pay (S1) कर उस कंटेंट का मूल्य चुकाते हैं। इससे दबाव रहित और निष्पक्ष पत्रकारिता आपको मिलती है। यदि समर्थ हैं तो Subscription अवश्य भरें। धन्यवाद। Subscribe Now\n\nइसके अलावा पाकिस्‍तान, बांग्‍लादेश, फिलीपींस, मलेशिया, इंडोनेशिया और सिंगापुर में रह रहे मुसलमानों को भी संबोधित किया गया है। इससे पहले इस भाषण के कुछ ही मिनट पहले एक वीडियो जारी किया गया था। इसमें आईएस के आतंकी उन कुर्दिश सैनिकों को मारने की बात कह रहे थे जिन्‍हें युद्धबंदी बनाया गया है। जब से यह आतंकी संगठन सामने आया है तब से ही यह कई लोगों को बेदर्दी से मौत के घाट उतार चुका है।\n\n\n\nजवाहिरी जैसी बातें\n\nमुजाहिर की स्‍पीच नया उदाहरण है जिसमें भारत के मुसलमानों को देश पर हमले के लिए भड़काया जा रहा है। इससे पहले जुलाई में मारे गए अल-कायदा सरगना अयमान अल-जवाहिरी की तरफ से भी ऐसी ही अपील की गई थी। इस्‍लामिक स्‍टेट ने सत्‍ताधारी भारतीय जनता पार्टी की नेता नुपुर शर्मा को भी ईशनिंदा की वजह से हिंसा का शिकार बनाने की बात कही। साथ ही उसने राष्‍ट्रीय राजधानी दिल्‍ली में बड़े पैमाने पर सांप्रदायिक हिंसा की भी धमकी दी है।\n\nआतंकियों की तारीफ\n\nसंगठन के खलीफा इब्राहिम अवाद अल-बादरी ने भी भारत को दुश्‍मन देशों की लिस्‍ट में रखा है। साल 2014 में संगठन का यह सबसे भड़कीला भाषण था। इसमें पहली बार उसने भारत का जिक्र किया था। साल 2016 में एक और वीडियो आया था जिसमें कई भारतीय आतंकियों से घर लौटने और आतंक फैलाने की अपील की गई थी।\n\nअल मुजाहिर ने संगठन की उन यूनिट्स की तारीफ की है जिन्‍होंने अबुजा, नाइजीरिया और कांगो की जेल में बंद आतंकियों को छुड़ाने के लिए हमले किए थे। इराक और सीरिया में बड़े पैमाने पर इस्‍लामिक स्‍टेट के आतंकी जेल में बंद हैं। इनमें कई भारतीय भी हैं। मुजाहिर ने अपने भाषण में तालिबान पर भी हमला बोला है।\n\nसाभार लिंक",
    "महिला एशिया कप 2022 की लाइव स्ट्रीमिंग, स्क्वॉड, शेड्यूल और अन्य जानकारी के लिए पढ़िए यह खबर": "महिला एशिया कप 2022 की लाइव स्ट्रीमिंग, स्क्वॉड, शेड्यूल और अन्य जानकारी के लिए पढ़िए यह खबर\n\nबांग्लादेश और थाईलैंड के बीच 1 अक्टूबर को महिला एशिया कप 2022 का पहला मैच खेला जाएगा।\n\nअद्यतन - सितम्बर 26, 2022 12:41 अपराह्न\n\nआगामी महिला एशिया कप 2022 का आगाज 1 अक्टूबर से बांग्लादेश में होने जा रहा है। टी-20 महिला एशिया कप 2022 में सात टीमें – भारत, पाकिस्तान, श्रीलंका, बांग्लादेश, यूएई, मलेशिया और थाईलैंड कुल 24 मैचों में भाग लेंगी, और फाइनल 16 अक्टूबर को खेला जाएगा।\n\nमेजबान देश बांग्लादेश और थाईलैंड के बीच 1 अक्टूबर को महिला एशिया कप 2022 का पहला मैच खेला जाएगा, जबकि भारत उसी दिन श्रीलंका के खिलाफ अपने अभियान की शुरुआत करेगा। इस टूर्नामेंट के सभी मैच सिलहट इंटरनेशनल क्रिकेट स्टेडियम और सिलहट आउटर क्रिकेट स्टेडियम में खेले जाएंगे।\n\nयहां देखिए 2022 टी-20 महिला एशिया कप की समग्र जानकारी –\n\nतारीख:\n\n1 अक्टूबर 2022 से 16 अक्टूबर 2022 तक\n\nस्थान:\n\nसिलहट अंतरराष्ट्रीय क्रिकेट स्टेडियम और सिलहट आउटर क्रिकेट स्टेडियम\n\nयहां देखिए महिला एशिया कप 2022 के लिए सभी स्क्वॉड:\n\nभारत\n\nहरमनप्रीत कौर (कप्तान), स्मृति मंधाना (उप-कप्तान), दीप्ति शर्मा, शैफाली वर्मा, जेमिमा रोड्रिग्स, सबबिनेनी मेघना, ऋचा घोष (विकेटकीपर), स्नेह राणा, दयालन हेमलता, मेघना सिंह, रेणुका ठाकुर, पूजा वस्त्राकर, राजेश्वरी गायकवाड़, राधा यादव, के.पी. नवगीरे।\n\nरिजर्व खिलाड़ी: तानिया सपना भाटिया, सिमरन दिल बहादुर।\n\nपाकिस्तान\n\nबिस्माह मरूफ (कप्तान), एमेन अनवर, आलिया रियाज, आयशा नसीम, डायना बेग, कायनात इम्तियाज, मुनीबा अली (विकेटकीपर), निदा डार, ओमैमा सोहेल, सदफ शमास, सादिया इकबाल, सिदरा अमीन, सिदरा नवाज (विकेटकीपर) और तुबा हसन।\n\nरिजर्व खिलाड़ी: नशरा सुंधू, नतालिया परवेज, उम्मे हानी और वहीदा अख्तर।\n\nश्रीलंका\n\nचमारी अथापथु (कप्तान), हसीनी परेरा, हर्षिता समरविक्रमा, कवीशा दिलहारी, निलाक्षी डी सिल्वा, अनुष्का संजीवनी (विकेटकीपर), कौशिनी नुथ्यंगा, ओशाधि रणसिंघे, मालशा शेहानी, मदुशिका मेथथानंद, इनोका रणवीरा, रश्मि सिल्वा, सुगंधिका कुमारी, अचहरिका सेवंडी।\n\nमलेशिया\n\nविनिफ्रेड दुरईसिंगम (कप्तान), मास एलिसा (उप-कप्तान), साशा आज़मी, ऐसा एलीसा, आइना हमीज़ा हाशिम, एल्सा हंटर, जमहीदया इंतान, माहिरा इज़्ज़ती इस्माइल, वान जूलिया (विकेटकीपर), धनुसरी मुहुनन, आइना नजवा (विकेटकीपर), नुरिल्या नतास्या, नूर अरियाना नात्स्या, नूर दनिया स्यूहादा, नूर हयाती जकारिया।\n\nबांग्लादेश (मेजबान)\n\nअभी टीम की घोषणा नहीं की गई है।\n\nसंयुक्त अरब अमीरात (UAE)\n\nअभी टीम की घोषणा नहीं की गई है।\n\nथाईलैंड\n\nअभी टीम की घोषणा नहीं की गई है।\n\nयहां देखिए महिला एशिया कप 2022 का पूरा शेड्यूल:\n\nमैच 1: 1 अक्टूबर – बांग्लादेश बनाम थाईलैंड – एसआईसीएस ग्राउंड 2 – सुबह 8:30 (भारतीय समयानुसार)\n\nमैच 2: 1 अक्टूबर – भारत बनाम श्रीलंका – एसआईसीएस ग्राउंड 2 – दोपहर 1:00 बजे (भारतीय समयानुसार)\n\nमैच 3: 2 अक्टूबर – पाकिस्तान बनाम मलेशिया – एसआईसीएस ग्राउंड 2 – सुबह 8:30 बजे (भारतीय समयानुसार)\n\nमैच 4: 2 अक्टूबर – श्रीलंका बनाम यूएई – एसआईसीएस ग्राउंड 2 – दोपहर 1:00 बजे (भारतीय समयानुसार)\n\nमैच 5: 3 अक्टूबर – पाकिस्तान बनाम बांग्लादेश – एसआईसीएस ग्राउंड 2 – सुबह 8:30 बजे (भारतीय समयानुसार)\n\nमैच 6: 3 अक्टूबर – भारत बनाम मलेशिया – एसआईसीएस ग्राउंड 2 – दोपहर 1:00 बजे (भारतीय समयानुसार)\n\nमैच 7: 4 अक्टूबर – श्रीलंका बनाम थाईलैंड – एसआईसीएस ग्राउंड 2 – सुबह 8:30 बजे (भारतीय समयानुसार)\n\nमैच 8: 4 अक्टूबर – भारत बनाम यूएई – एसआईसीएस ग्राउंड 2 – दोपहर 1:00 बजे (भारतीय समयानुसार)\n\nमैच 9: 5 अक्टूबर – यूएई बनाम मलेशिया – एसआईसीएस ग्राउंड 2 – सुबह 8:30 बजे (भारतीय समयानुसार)\n\nमैच 10: 6 अक्टूबर – पाकिस्तान बनाम थाईलैंड – एसआईसीएस ग्राउंड 1 – सुबह 8:30 बजे (भारतीय समयानुसार)\n\nमैच 11: 6 अक्टूबर – बांग्लादेश बनाम मलेशिया – एसआईसीएस ग्राउंड 1 – 1:00 अपराह्न (भारतीय समयानुसार)\n\nमैच 12: 7 अक्टूबर – थाईलैंड बनाम यूएई – एसआईसीएस ग्राउंड 1 – 8:30 पूर्वाह्न (भारतीय समयानुसार)\n\nमैच 13: 7 अक्टूबर – भारत बनाम पाकिस्तान – एसआईसीएस ग्राउंड 1 – 1:00 अपराह्न (भारतीय समयानुसार)\n\nमैच 14: 8 अक्टूबर – श्रीलंका बनाम मलेशिया – एसआईसीएस ग्राउंड 1 – 8:30 पूर्वाह्न (भारतीय समयानुसार)\n\nमैच 15: 8 अक्टूबर – भारत बनाम बांग्लादेश – एसआईसीएस ग्राउंड 1 – 1:00 अपराह्न (भारतीय समयानुसार)\n\nमैच 16: 9 अक्टूबर – थाईलैंड बनाम मलेशिया – एसआईसीएस ग्राउंड 1 – सुबह 8:30 बजे (भारतीय समयानुसार)\n\nमैच 17: 9 अक्टूबर – पाकिस्तान बनाम यूएई – एसआईसीएस ग्राउंड 1 – दोपहर 1:00 बजे (भारतीय समयानुसार)\n\nमैच 18: 10 अक्टूबर – श्रीलंका बनाम बांग्लादेश – एसआईसीएस ग्राउंड 1 – सुबह 8:30 बजे (भारतीय समयानुसार)\n\nमैच 19: 10 अक्टूबर – भारत बनाम थाईलैंड – एसआईसीएस ग्राउंड 1 – दोपहर 1:00 बजे (भारतीय समयानुसार)\n\nमैच 20: 11 अक्टूबर – बांग्लादेश बनाम यूएई – एसआईसीएस ग्राउंड 1 – सुबह 8:30 बजे (भारतीय समयानुसार)\n\nमैच 21: 11 अक्टूबर – पाकिस्तान बनाम श्रीलंका – एसआईसीएस ग्राउंड 1 – दोपहर 1:00 बजे (भारतीय समयानुसार)\n\nमैच 22: 13 अक्टूबर – सेमीफाइनल 1 – एसआईसीएस ग्राउंड 1 – सुबह 8:30 बजे (भारतीय समयानुसार)\n\nमैच 23: 13 अक्टूबर – सेमीफाइनल 2- एसआईसीएस ग्राउंड 1 – दोपहर 1:00 बजे (भारतीय समयानुसार)\n\nमैच 24: 15 अक्टूबर – फाइनल – एसआईसीएस ग्राउंड 1 – दोपहर 1:00 बजे (भारतीय समयानुसार)\n\nटीवी पर लाइव कहां देखें?\n\nस्टार स्पोर्ट्स नेटवर्क\n\nमहिला एशिया कप 2022 लाइव स्ट्रीमिंग:\n\nडिज्नी+हॉटस्टार",
    "इजरायल से मले‍शिया के लिए शुरू होगी El Al Airlines की नॉन-स्‍टॉप फ्लाइट, कोरोना के चलते बंद": "इजरायल से मले‍शिया के लिए शुरू होगी El Al Airlines की नॉन-स्‍टॉप फ्लाइट, कोरोना के चलते बंद\n\nइजरायली एयरलाइन कंपनी एल अल ने कहा है कि चूंकि हांगकांग में प्रशासन के द्वारा कोरोना संबंधी प्रतिबंधों में ढील दी जा रही है और पर्यटकों का अपने यहां स्‍वागत किया जा रहा है इसलिए हम भी फरवरी से बोइंग 787 की सेवा फिर से शुरू करने जा रहे हैं।\n\nयरुशलम, एजेंसी। एल अल इजरायल एयरलाइंस लिमिटेड (Israel Airlines El Al) ने सोमवार को कहा कि हांगकांग (Hong Kong) के लिए उनकी नॉन-स्‍टॉप फ्लाइट (Non-stop flight) फरवरी से शुरू हो जाएंगी जिसकी सेवा साल 2020 में कोरोना वायरस महामारी (Corona Virus) के कारण बंद कर दी गई थी।\n\nइजरायल की इस एयरलाइन कंपनी ने कहा है कि यह ध्‍यान में रखते हुए कि हांगकांग में प्रशासन के द्वारा कोरोना संबंधी प्रतिबंधों (Covid related restrictions) में ढील दी जा रही है और पर्यटकों का अपने यहां स्‍वागत किया जा रहा है, हम 4 फरवरी, 2023 से बोइंग 787 एयरक्राफ्ट की सेवा फिर से शुरू करने जा रहे हैं।\n\nएल अल ने यह भी कहा कि आने वाले समय में हम एशिया (Asia) में स्थित उन जगहों में भी अपनी सेवा शुरू करेंगे, जो इजरायल के लोगों में अधिक प्रचलित है।\n\nहालांकि, एल अल को सऊदी अरब (Saudi Arab) के ऊपर से उड़ान भरने की अनुमति मिल गई है, लेकिन इसे ओमान (Oman) के ऊपर से उड़ान भरने की मंजूरी मिलनी अभी बाकी है ताकि आगे ईरान (Iran) के रास्‍ते से बचा जा सके और समय की भी बचत हो सके।\n\nमालूम हो कि सऊदी अरब ने जुलाई में ऐलान किया था कि वह अपने हवाई क्षेत्र में एल अल के प्रवेश को अनुमति दे रहा है। इससे पहले, इजराइली एयरलाइंस एल अरब को सऊदी क्षेत्र में सिर्फ संयुक्‍त अरब अमीरात (United Arab Emirates) और बहरीन (Behrin) के हवाई क्षेत्र से उड़ान भरने की इजाजत थी।\n\nइस वक्‍त इजरायल से अगर भारत (India) और थाइलैंड (Thailand) जैसे पूर्व के देशों में उड़ान भरना है, जो दक्षिण में सऊदी हवाई क्षेत्र में से होकर यमन के आसपास लाल सागर (Red sea) में से होकर गुजरना पड़ता है। एल अल ने कहा है कि एक बार ओमान से अनुमति मिल जाने पर हांगकांग के लिए उनके सफर में एक घंटे तक की कमी आ जाएगी।",
    "Rishikesh News : आश्रम में ठहरे विदेशी नागरिक की मौत, मूल रूप से मलेशिया का रहने वाला है व्यक्ति": "Rishikesh News : आश्रम में ठहरे विदेशी नागरिक की मौत, मूल रूप से मलेशिया का रहने वाला है व्यक्ति\n\nRishikesh News मंगलवार की अलसुबह इस व्यक्ति को राजकीय चिकित्सालय ऋषिकेश लाया गया जहां चिकित्सकों ने उसे मृत घोषित कर दिया। पुलिस के मुताबिक विदेशी की पहचान लोक नथेन शिम्पू (76 वर्ष) निवासी क्वालम्पुर मलेशिया के रूप में हुई है।\n\nजागरण संवाददाता, ऋषिकेश: Rishikesh News : मुनिकीरेती स्थित एक आश्रम में रुके एक विदेशी नागरिक की संदिग्धावस्था में मौत हो गई। मंगलवार अलसुबह इस व्यक्ति को राजकीय चिकित्सालय ऋषिकेश लाया गया, जहां चिकित्सकों ने उसे मृत घोषित कर दिया। यह व्यक्ति मूल रूप से मलेशिया का रहने वाला है।\n\nकोतवाली के प्रभारी निरीक्षक रवि कुमार सैनी ने बताया कि एसपीएस राजकीय चिकित्सालय ऋषिकेश की ओर से सूचना दी गई कि मंगलवार अलसुबह करीब 2:15 बजे मुनिकीरेती स्थित एक आश्रम में रुके एक विदेशी नागरिक को उपचार के लिए यहां लाया गया था। मगर, तब तक उसकी मौत हो चुकी थी।\n\nविदेशी व्यक्ति की पहचान लोकनाथन सिन्नापु थम्बू (76 वर्ष) निवासी क्वालालाम्पुर मलेशिया के रूप में हुई है। उसके एक भारतीय मित्र भास्करण की ओर से उसे राजकीय चिकित्सालय में लाया गया था। कोतवाली के प्रभारी निरीक्षक ने बताया कि थाना मुनिकीरेती को घटना की सूचना दे दी गई है। मृतक लोकनाथन सिन्नापु थम्बू अपने ग्रुप के साथ शिवानंद आश्रम में आएं थे।\n\nप्राथमिक पूछताछ पता चला कि लोकनाथन सिन्नापु थम्बू को हृदय संबंधी दिक्कत थी, उनका बाईपास आपरेशन भी हो रखा है। संभवतया हृदय गति रुकने से उसकी मृत्यु हुई है। इस मामले में स्थानीय अभिसूचना इकाई ने संबंधित दूतावास को भी सूचित किया जा रहा है।\n\nडोईवाला :पेड़ से लटका मिला युवक का शव\n\nखैरी गांव डोईवाला में एक युवक का शव पेड़ पर लटका मिला। सूचना पर मौके पर पहुंची पुलिस ने शव को नीचे उतार कर मोर्चरी में रखवा दिया है। पुलिस ने बताया कि प्रथम दृष्टया मामला आत्महत्या का लग रहा है।\n\nकोतवाली के वरिष्ठ उप निरीक्षक जितेंद्र चौहान ने बताया कि मंगलवार शाम खेतों में घास काटने गई महिलाओं ने पेड़ पर एक युवक को लटके देखा। ग्रामीणों की सूचना पर पहुंची पुलिस ने देखा कि एक युवक खेत में लगे एक पेड़ पर चुनी के सहारे लटक रखा है। जांचने पर पता चला कि युवक की मौत हो चुकी थी।\n\nवरिष्ठ उप निरीक्षक ने बताया कि मृतक की पहचान नोरंगाबाद,जिला लखीमपुर खीरी उत्तरप्रदेश निवासी 28 वर्षीय दिनेश कुमार के रूप में हुई। उन्होंने बताया कि युवक खेतों में मजदूरी करता था और वर्तमान में धर्मुचक डोईवाला में रहता था। उसके साथियों से पूछताछ में पता चला कि युवक शराब का आदी था। उन्होंने बताया कि मामले की जांच की जा रही है।",
    "सिंगापुर और मलेशिया में स्टॉक कम मुद्रास्फीति": "ब्रेंडन थॉर्न | गेटी इमेजेज के जरिए ब्लूमबर्ग\n\nएएसएक्स लिमिटेड द्वारा संचालित ऑस्ट्रेलियाई स्टॉक एक्सचेंज पर एक इलेक्ट्रॉनिक पैनल स्टॉक जानकारी प्रदर्शित करता है। , सिडनी, ऑस्ट्रेलिया में, मंगलवार, 6 फरवरी, 2018 को।\n\nशुक्रवार को एशिया पैसिफिक शेयरों में गिरावट आई क्योंकि निवेशकों ने फेडरल रिजर्व के आक्रामक रुख का आकलन करना जारी रखा।\n\nऑस्ट्रेलिया मै , एस एंड पी / एएसएक्स 200 गुरुवार की छुट्टी के बाद कारोबार में लौटने पर इसमें 2.28 फीसदी की गिरावट आई। दक्षिण कोरिया कॉस्बी KOSDAQ सूचकांक 1.82% नीचे है, और KOSDAQ सूचकांक 2.49% नीचे है।\n\nहांगकांग हैंग सेंग इंडेक्स उसे 0.85% का नुकसान हुआ। मुख्यभूमि चीन के शेयर भी गिरे, बढ़त के साथ शंघाई नाव 1.08% और शेन्ज़ेन घटक इसमें 1.769% का नुकसान हुआ।\n\nMSCI का जापान के बाहर एशिया पैसिफिक शेयरों का सबसे बड़ा सूचकांक 1.42% गिर गया। जापानी बाजार शुक्रवार को छुट्टी के कारण बंद रहे।\n\nएशिया में कहीं और, मलेशिया की मुद्रास्फीति दर अगस्त महीने के लिए उम्मीदों के अनुरूप 4.7% थी। सिंगापुर भी अगस्त के लिए सीपीआई डेटा जारी करने के कारण है।\n\nवॉल स्ट्रीट पर रातोंरातफेडरल रिजर्व की ताजा दर में 75 आधार अंकों की बढ़ोतरी के बाद मंदी की आशंका से शेयरों में लगातार तीसरे दिन गिरावट आई।\n\nएसएंडपी 500 0.8% गिरकर 3,757.99 पर, जबकि नैस्डैक कंपोजिट 1.4% गिरकर 11,066.81 पर बंद हुआ। डॉव जोन्स इंडस्ट्रियल एवरेज 107.10 अंक या 0.3% गिरकर 30,076.68 पर बंद हुआ।",
    "71 साल के शख्स का दावा- मैं मलेशिया के शाही खानदान की अवैध औलाद हूं,डीएनए टेस्‍ट से सामने लाया जाए सच": "Lost Son of Malaysian Prince: कोल माइन में काम करने वाले एक सेवानिवृत्त शख्स का कहना है कि वह मलेशियाई राजघराने का वंशज है। 71 साल के इस शख्स ने डीएनए टेस्ट करवाया है, ताकि वह यह साबित कर सके कि वह मलेशिया के शाही खानदान के वंशज हैं।\n\nसाउथ वेल्स के अम्मानफोर्ड के रहने वाले 71 वर्षीय कीथ विलियम्स का दावा है कि वह पेराक के 33वें सुल्तान की अवैध औलाद हैं। साउथ वेल्स के अम्मानफोर्ड के कीथ ने कहा कि उन्हें इदरीस इस्कंदर अल-मुतवक्किल अल्लाही शाह (Iskandar Al-Mutawakkil Alallahi Shah) से कनेक्शन का लिंक बहुत देर से मिला। इस्कंदर अल-मुतवक्किल अल्लाही शाह की 1984 में मृत्यु हो गई थी।\n\nडीएनए टेस्ट दूर करेगा संदेह: वेल्श कोल माइन से रिटायर कीथ विलियम्स को गोद लिया गया था और वह कारमार्टशायर में रहते हैं, लेकिन उन्हें यकीन है कि वह पेराक के 33 वें सुल्तान के नाजायज पुत्र हैं। उनका मानना है कि आधुनिक डीएनए टेस्ट इस संदेह को दूर कर देगा। उन्होंने कहा, “यह बात अब सभी के सामने साबित करने का समय है।”\n\nमां ने दे दिया था गोद: कीथ ने कहा कि उनकी मां एलिजाबेथ रोजा 17 साल की थीं और कारशाल्टन (Carshalton) सरे में एक ट्रेनी नर्स थीं, जब वह मेरे पिता इदरीस इस्कंदर अल-मुतवक्किल अल्लाही शाह से मिलीं। वह उस दौरान यूके में पढ़ रहे थे। जब उनकी प्रेग्नेंसी की खबर आई तो एलिजाबेथ को अपने घर स्वानसी लौटने के लिए मजबूर होना पड़ा, जहां उन्होंने उसे गोद दे दिया दिया और सुल्तान किसी भी स्कैंडल से बचने के लिए मलेशिया वापस आ गए।\n\nपांच साल पहले जन्म देने वाली मां से किया संपर्क: राजकुमार ने 1963 से पेराक के 33वें सुल्तान के रूप में कार्य किया, जबकि कीथ ने अपना अधिकांश वयस्क जीवन साउथ वेल्स में अपने दत्तक पिता के कोयला व्यवसाय में काम करते हुए बिताया। पांच साल पहले उन्होंने अपनी जन्म देने वाली मां से संपर्क किया और बाद में मलेशिया में अपने परिवार से मिलने के लिए गए, लेकिन उन्होंने कीथ में कोई रुचि नहीं दिखाई।\n\nकीथ का कहना है, “हम सभी के पिता एक ही हैं, मैं समझ नहीं पा रहा हूं कि वे मुझसे मिलने और मेरा स्वागत करने से इनकार क्यों करेंगे। मुझे पता है कि मेरे पिता मेरे बारे में जानते थे, मैं इसके प्रति आश्वस्त हूं।” उन्होंने कहा, “मुझे पता है कि यह सच है, लेकिन अब डीएनए टेस्ट इतने आसान हो गए हैं कि मैं किसी के भी सामने आसानी से यह साबित कर सकूंगा जो मुझ पर संदेह करता है।\n\nपरिवार की स्वीकृति चाहते हैं: कीथ का कहना है, “मैं जवाब चाहता हूं, मैं चाहता हूं कि उन्हें पता चले कि उन्हें मुझसे डरने की कोई बात नहीं है, मैं सिर्फ स्वीकार किया जाना चाहता हूं। मुझे यह सोचकर बहुत दुख होता है कि वे मेरे इरादों से डरते हैं। मैं सिर्फ अपने परिवार को जानना चाहता हूं और उनके द्वारा स्वीकार किया जाना। मुझे किसी टाइटल या राजनीति या इस तरह की किसी भी चीज़ की परवाह नहीं है।”\n\nजब तक कीथ को अपने असली पिता और परिवार के बारे में पता चला तब तक बहुत देर हो चुकी थी क्योंकि 1984 में दिल का दौरा पड़ने से सुल्तान की मृत्यु हो चुकी थी। तीन बच्चों के पिता कीथ अपने जैविक पिता और परिवार के बारे में बात करने के लिए बेताब हैं और जोर देकर कहते हैं कि उन्हें पैसे या खिताब की परवाह नहीं है।",
    "‘भारत विरोधी’ इस देश के सबसे कामयाब PM रहे ये भारतवंशी, 24 साल तक किया शासन": "2018 में जब वह फिर से प्रधानमंत्री बने तो उनकी उम्र 92 साल थी. दो दशकों से अधिक समय तक राज करने वाले भारतीय मूल का यह नेता पीएम पद की शपथ ग्रहण करने के साथ ही दुनिया के सबसे बुजुर्ग निर्वाचित पीएम बन गया.\n\nब्रिटेन के इतिहास में यह हफ्ता बेहद खास होने वाला है क्योंकि 5 सितंबर को उसे नया प्रधानमंत्री मिलेगा. इस बार देश के शीर्ष पद के लिए भारतीय मूल के नेता और पूर्व मंत्री ऋषि सुनक भी दावेदारी ठोक रहे हैं तथा अपनी प्रतिद्वंद्वी लिज ट्रस को कड़ी टक्कर दे रहे हैं. अगर ऋषि पीएम बनते हैं तो यह अनोखा इतिहास होगा कि जिस देश ने भारत को 200 सालों तक गुलाम बनाए रखा अब उस देश का नेता भारतीय मूल का एक शख्स होने जा रहा है. खैर, 5 सितंबर को क्या होता है इसमें अभी वक्त है, लेकिन हम आपको संपन्न माने जाने वाले ऐसे देश के बारे में बताने जा रहे हैं जो अक्सर भारत विरोधी रहा है और उस देश की अगुवाई भारतीय मूल के एक कद्दावर नेता कर चुके हैं और वह भी दो दशक से ज्यादा समय तक.\n\nऋषि सुनक अगर ब्रिटेन के पीएम बनते हैं तो यह देश भी उन दर्जनभर से ज्यादा देशों में शुमार हो जाएगा जहां पर देश की रहनुमाई भारतीय मूल के किसी शख्स ने की हो. बात हो रही है मलेशिया की. मलेशिया भी उन देशों में शुमार है जिसकी रहनुमाई भारतीय मूल के शख्स ने की या कर रहे हैं. खास बात यह रही है कि यह देश ज्यादातर मौकों पर भारत के अंदरुनी मामलों में अनावश्यक का हस्तक्षेप करता रहा है.\n\nभारत के अंदरुनी मामलों में लगातार ‘दखल’\n\nमलेशिया के साथ भारत के रिश्तों में उतार-चढ़ाव आते रहे हैं. पिछले कुछ सालों में मलेशिया ने जम्मू-कश्मीर में आर्टिकल 370 में बदलाव, नागरिकता संशोधन कानून (सीएए) और राष्ट्रीय नागरिक रजिस्टर (एनआरसी) जैसे अंदरुनी मुद्दों को लेकर भारत का खुलकर विरोध भी किया, यही नहीं उसकी ओर से अंतरराष्ट्रीय मंचों तक पर इन मुद्दों को उठाने की कोशिश भी की गई. साथ ही मलेशिया ने इन अंदरुनी मामलात पर मुस्लिम देशों को साथ आने की अपील भी की. भारत की तुलना में इन दिनों पाकिस्तान से मलेशिया की नजदीकियां लगातार बढ़ी हैं. यही नहीं मलेशिया ने भारत में मोस्ट वांटेड जाकिर नाइक को अपने यहां पनाह दे रखा है उसे प्रत्यर्पण से लगातार मना भी करता रहा है. यह सब कुछ उस प्रधानमंत्री के कार्यकाल में हुआ जो भारतवंशी है और उनके दादा की पैदाइश भारत में हुई थी.\n\nयहां बात हो रही है महातिर बिन मुहम्मद की, जो दुनिया में किसी भी देश में बतौर भारतवंशी सबसे कामयाब राजनेताओं में गिने जाते हैं. महातिर मुहम्मद पहली बार जुलाई 1981 में प्रधानमंत्री बने और वह अक्टूबर 2003 तक पद पर बने रहे. इसके बाद वह मई 2018 फिर से प्रधानमंत्री बने और मार्च 2020 तक पद पर बने रहे. इस तरह से वह कुल 24 साल तक मलेशिया के प्रधानमंत्री रहे.\n\nआजादी के 64 साल में 24 साल रहे PM\n\n2018 में जब वह फिर से प्रधानमंत्री बने तो उनकी उम्र उस समय 92 साल थी. दो दशकों से अधिक समय तक राज करने वाले महातिर पीएम पद की शपथ ग्रहण करने के साथ ही दुनिया के सबसे बुजुर्ग निर्वाचित नेता का खिताब भी अपने नाम कर लिया. साथ ही वह मलेशिया में सबसे लंबे समय तक प्रधानमंत्री पद पर बने रहने वाले नेता हैं.\n\nप्रधानमंत्री बनने से पहले महातिर मुहम्मद देश में कैबिनेट मंत्री और उपप्रधानमंत्री जैसे अहम पदों पर भी रहे. मलेशिया को तरक्की की राह पर ले जाने में महातिर का अहम योगदान रहा है. देश के आर्थिक विकास को बढ़ावा देने के उनके प्रयासों के लिए, महातिर को आधुनिक मलेशिया का पिता कहा जाता है. मलेशिया की आजादी के 64 साल के इतिहास में 24 सालों तक महातिर मुहम्मद देश के प्रधानमंत्री रहे हैं. मलेशिया 1957 में ब्रिटेन से आजाद हुआ था.\n\nमलेशिया के विकास और गगनचुंबी इमारतों के निर्माण के पीछे महातिर मोहम्मद की सोच है. कुआलालंपुर का विशाल एयरपोर्ट और 452 मीटर ऊंचा विश्व प्रसिद्ध पेट्रोनास ट्विन टावर भी उनकी इसी सोच की मिसाल है.\n\nभारत के इस राज्य से है महातिर का नाता\n\nदुनिया के सबसे कामयाब भारतवंशी नेताओं में महातिर मुहम्मद भी शामिल हैं, जिन्होंने अपने जीवन के 24 बसंत बतौर प्रधानमंत्री देखे हैं. महातिर का जन्म 10 जुलाई 1925 को ब्रिटिश शासन में आने वाले केदाह राज्य की राजधानी अलोर सितार में हुआ था. वे अपने नौ भाई बहनों में से सबसे छोटे थे, और उन्हें केक डेट उपनाम से जाना जाता था. भारतवंशी महातिर मुहम्मद के पूर्वजों का नाता केरल से है.\n\nमहातिर के पिता मोहम्मद बिन इस्कंदर पेनांग मलय से ताल्लुक रखते थे. उनके पूर्वज दक्षिण भारतीय राज्य केरल से आकर यहां आकर बसे थे. वे अलोर सितार के एक अंग्रेजी स्कूल के पहले मलय हेडमास्टर थे और बाद में हेड मास्टर बने थे. महातिर की मां वान थेम्पावन वान केदाह से ताल्लुक रखती थीं, जबकि उनके दादा केरल से मलेशिया गए और उन्होंने वहां मलय महिला से शादी कर ली.\n\nखास बात यह है कि मलेशिया में भारतवंशी नेताओं की बड़ी लिस्ट है और महातिर के अलावा कई अन्य नेता राजनीति की दुनिया में बेहद कामयाब रहे हैं.",
    "लंपी से निपटने के लिए सरकार का मास्टर प्लान: मलेशिया की तर्ज पर बनाई जाएगी इम्यून बेल्ट, 5 जिलों में किया जाएगा लागू": "Hindi News\n\nLocal\n\nUttar pradesh\n\nLucknow\n\nUP Lampi Virus Attack Immune Belt Will Be Made On The Lines Of Containment Zone, Will Be Implemented In 5 Districts From Pilibhit To Etawah\n\nलंपी से निपटने के लिए सरकार का मास्टर प्लान: मलेशिया की तर्ज पर बनाई जाएगी इम्यून बेल्ट, 5 जिलों में किया जाएगा लागू\n\nलखनऊ 18 दिन पहले\n\n\n\nकॉपी लिंक\n\nराजस्थान और मध्य प्रदेश के बाद पश्चिमी उत्तर प्रदेश में तेजी से फैल रहा लंपी वायरस अब डरा रहा हैं। इस बीच सरकार ने पीलीभीत से इटावा तक लगभग 300 किलोमीटर लंबी इम्यून बेल्ट के जरिए लंपी वायरस को घेरने का मास्टर प्लान तैयार कर लिया है।\n\nमलेशिया की तर्ज पर बनने वाले इस इम्यून बेल्ट को 5 जिलों के 23 ब्लॉक से होकर गुजरने वाली इस 10 किलोमीटर चौड़ी इम्यून बेल्ट से बाहर संक्रमित पशुओं को जाने की अनुमति नही होगी। पशुपालन विभाग की ओर से इसे लेकर तैयारियां पूरी करने का दावा किया जा रहा हैं। वही, शासन ने वैक्सीनेशन को लेकर भी एक्शन प्लान के अनुसार काम करने के निर्देश दिए हैं।\n\nइम्यून बेल्ट क्रॉस नहीं कर पाएंगे संक्रमित पशु\n\nपशुपालन विभाग ने इम्यून बेल्ट के लिए विशेष टास्क फोर्स का गठन किया जाएगा। टास्क फोर्स लंपी वायरस से संक्रमित पशुओं की ट्रैकिंग और ट्रीट मेंट का जिम्मा संभालेगी। संक्रमित पशुओं की कड़ी निगरानी रखने के साथ ही इन्हें इम्यून बेल्ट के भीतर ही रोकने की व्यवस्था होगी। पशुओं के संक्रमण को रोकने के लिए ऐसा प्रयास इससे पहले 2020 में मलेशिया में किया जा चुका है। जिसके परिणाम काफी सकारात्मक आए थे।\n\nसरकारी आकंड़ों में 199 गौवंश की हुई लंपी से हुई मौत\n\nयूपी के 23 जिले लंपी वायरस से प्रभावित हैं। इनमें अलीगढ, मुजफ्फरनगर और सहारनपुर में सबसे ज्यादा मामले सामने आये हैं। वहीं मथुरा, बुलंदशहर, बागपत, हापुड, मेरठ, शामली और बिजनौर में भी वायरस तेजी से पांव पसार रहा है। लंपी वायरस के कारण अबतक प्रदेश के 2 हजार 331 गांवों के 21 हजार 619 गोवंश संक्रमित हो चुके हैं।\n\nइनमें से 199 की मौत हो चुकी है, जबकि 9 हजार 834 स्वस्थ हो गये हैं। संक्रमण की गंभीरता को देखते हुए योगी सरकार ने बड़े पैमाने पर टीकाकरण अभियान शुरू किया है। इसमें अबतक 5 लाख 83 हजार 600 गोवंश का टीकाकरण हो चुका है।\n\nपश्चिम से पूरब में ना फैलने पर होगा जोर\n\nप्रदेश में लंपी वायरस के ज्यादातर मामले पश्चिमी जिलों में ही सामने आये हैं। इसे देखते हुए योगी सरकार पीलीभीत से लेकर इटावा तक लगभग 300 किलोमीटर की दूरी को 10 किलोमीटर चौड़े इम्युन बेल्ट से कवर करने का प्लान तैयार कर लिया है। मुख्य सचिव दुर्गा शंकर मिश्र के सामने पशुपालन विभाग ने इम्यून बेल्ट से संबंधित मास्टर प्लान का प्रेजेंटेशन रखा है, जिसे सरकार की ओर से सहमति मिल गयी है।\n\nइन विकास खंडों से होकर गुजरेगी इम्यून बेल्ट\n\nये इम्यून बेल्ट पीलीभीत जिले के बीसलपुर, बरखेड़ा, ललोरीखेड़ा, मरोरी और अमरिया विकास खंड से होते हुए शाहजहांपुर जिले के खुदागंज, निगोही, सिधौली, भावल खेड़ा, कांट, जलालाबाद और मिर्जापुर विकास खंड के रास्ते फर्रुखाबाद जिले के कायमगंज, शमसाबाद और राजेपुर विकासखंड होते हुए मैनपुरी जिले के कुरावली, सुल्तानगंज और घिरौर विकास खंड तथा इटावा के बढ़पुरा, जसवंतनगर, सैफई, बसरेहर और ताखा विकासखंड तक जाएगी।\n\nयूपी में वैक्सीनेशन पर होगा फोकस\n\nपशुपालन विभाग के अधिकारियों के अनुसार प्रदेश के 9 मंडलों में लंपी वायरस को लेकर विशेष सतर्कता बरती जा रही है। वायरस के प्रसार को देखते हुए सितंबर का महीना काफी संवेदनशील माना जा रहा है। अधिकारियों के अनुसार विभाग के पास टीकों की कोई कमी नहीं है और 32 लाख से भी ज्यादा टीके प्राप्त हो चुके हैं। अभी दो लाख टीके प्रतिदिन लगाने की तैयारी पूरी हो चुकी है, जिसे जल्द ही तीन लाख टीके प्रतिदिन करने की योजना है।\n\nजानिए क्या है लंपी वायरस ?\n\nलंपी वायरस पशुओं में पाया जाने वाला एक खतरनाक वायरस है। यह मक्खियों और मच्छरों की कुछ प्रजातियों और टिक्स द्वारा एक पशु के शरीर से दूसरे पशु के शरीर तक यात्रा करता है। लंपी वायरस से संक्रमित पशुओं को तेज बुखार आने के साथ ही उनकी भूख कम हो जाती है। इसके अलावा चेहरे, गर्दन, थूथन, पलकों समेत पूरे शरीर में गोल उभरी हुई गांठें बन जाती हैं। साथ ही पैरों में सूजन, लंगड़ापन और नर पशु में काम करने की क्षमता भी कम हो जाती है। कई बार पशुओं की मौत भी हो जाती है।",
    "Kerala: लोन लेकर मलेशिया जाने वाला था ऑटो रिक्शा ड्राइवर, लगी 25 करोड़ रुपये की लॉटरी": "Congress Crisis: 'जाना है जाएं, हम किसी को रोकना नहीं चाहते, कांग्रेस छोड़कर बीजेपी में जा रहे नेताओं पर बोले कमलनाथ",
    "पेरम्बलुर से कुआलालंपुर: स्व-निर्मित एक गाथा": "जनता से रिश्ता वेबडेस्क। यदि आप एक गैर-वर्णित गांव में एक गरीब कृषि परिवार में पैदा हुए हैं, और एक इंजीनियरिंग पाठ्यक्रम के लिए मजबूर किया गया है, तो आप समुद्र के पार खजाने के लिए हो सकते हैं जो आपके परिवार को सदियों के दुख से मुक्त कर सके। कुछ विजयी होकर वापस आ सकते हैं, अन्य प्रयास करते हुए नष्ट हो सकते हैं। हालांकि पेरम्बलुर जिले के पूलमबाड़ी गांव के एस प्रकाशीश कुमार (39) पहली श्रेणी में आते हैं, लेकिन मलेशिया में परीक्षण इतना तूफानी लग रहा था कि एक दिन लगभग असंभव लग रहा था।\n\nदो दशक पहले, 2001 में, कुमार ने अपनी इंजीनियरिंग की डिग्री पूरी की और मलेशिया के लिए रवाना हो गए। उन्होंने एक कार कंपनी में एक मामूली नौकरी की, और एक साल के लिए उस कार्यकाल को बाहर निकालने में कामयाब रहे। अगले साल उन्होंने एक शुल्क-मुक्त दुकान पर ग्राहकों की सहायता करते हुए देखा। लेकिन वेतन ज़िल्च के लिए पर्याप्त था और कुमार अपने मालिक बनना चाहते थे। उनके पास जो कुछ भी बचत थी, और रिश्तेदारों और बैंकों से ऋण के साथ, उन्होंने 2003 में 'प्लस मैक्स कंपनी' नाम से अपनी खुद की ड्यूटी-फ्री दुकान खोली। लेकिन व्यापार के अनुभव की कमी और जमीन के नियमों की खराब पकड़ उन्हें सफाईकर्मियों के पास ले गई।\n\nहालांकि कुमार दुकान बंद करने को तैयार नहीं थे। उसने अपनी बेल्ट कस ली और गुलाम हो गया। धीरे-धीरे, संरक्षण बढ़ता गया और कुमार ने एक और दुकान शाखा शुरू की। 19 साल बाद, 'प्लस मैक्स कंपनी' स्टोर्स को मलेशिया, हांगकांग, दुबई, भारत और अफ्रीकी महाद्वीप के कुछ देशों में एक घर मिला। कुमार अब मलेशिया और थाईलैंड में तेल और गैस और निर्माण कंपनियों के भी मालिक हैं। वह 5,000 से अधिक लोगों को रोजगार प्रदान करता है।\n\nउनकी कहानी धन-दौलत के एक मोड़ के साथ समाप्त नहीं होती है। दृश्य अब उनके गृहनगर पूलमबाड़ी में बदल गया है। उन्होंने इस गांव में नई सड़क बनाने के लिए 28 लाख रुपये, खेत में छोटे तालाब खोदने के लिए 20 लाख रुपये और गांव में पुस्तकालय के लिए 1 लाख रुपये का दान दिया।\n\n\"मैं एक अविश्वसनीय रूप से भाग्यशाली व्यक्ति हूं क्योंकि मैं अब दूसरों की मदद करने में सक्षम हूं। मेरे जीवन का उद्देश्य सरल है। यह सुनिश्चित करने के लिए मैं जो कुछ भी कर सकता हूं, वह करें ताकि दूसरे उस चीज से न गुजरें जो मुझे सहना पड़ा। जब मेरा व्यवसाय पहली बार विफल हुआ, तो मेरे मन में आत्महत्या के विचार भी आए। लेकिन मैंने उबड़-खाबड़ समुद्रों का मुकाबला किया और लगातार सफल रहा। मलेशियाई सरकार ने मुझे मेरे काम के लिए मानद 'दातो' की उपाधि से भी नवाजा है,\" कुमार कहते हैं।\n\nउन्होंने छात्रों को अपने रास्ते में आने वाले शैक्षिक अवसरों का अधिकतम लाभ उठाने के लिए प्रोत्साहित किया। वह अपने अल्मा मेटर कॉलेज में टॉप अचीवर्स की फीस का भुगतान करता है। कुमार अपने मददगार हाथ और परोपकार के लिए दूर-दूर तक जाने जाते हैं। पेरम्बलुर के एक लॉरी ड्राइवर एस माधवन इस बात की पुष्टि करते हैं: \"मेरी दो बेटियाँ हैं, लेकिन उन्हें शिक्षित करने के लिए पर्याप्त आय नहीं थी। मैं अपर्याप्त आय और कोविड-19 से पीड़ित था। मैंने कुमार से संपर्क किया और उन्होंने तुरंत मेरी बेटी को थलाइवासल में अपने कॉलेज में एक मुफ्त सीट दी। यह मेरे लिए बहुत मददगार है और मेरा बहुत बड़ा बोझ उतर गया है।\" अब माधवन की बेटी ने सफलतापूर्वक बीएससी कंप्यूटर साइंस में तीसरा साल कर लिया है।\n\nटाइकून ने गाजा चक्रवात के दौरान तिरुवरूर के एक गांव को भी गोद लिया था और निवासियों को राहत सामग्री प्रदान की थी। अपने ही गाँव में, उन्होंने हाल ही में 4 करोड़ रुपये की लागत से एक 100 साल पुराने द्रौपती मंदिर का जीर्णोद्धार किया और जनता के अनुरोध पर कुंभाभिषेक किया। इसके अलावा, उन्होंने पूलंबडी नगर पंचायत में 'नमाक्कू नाम' योजना के काम के लिए 30 करोड़ रुपये के परिव्यय का एक तिहाई भुगतान करने का वादा किया है, और पहले से ही अपने पहले योगदान के रूप में 90 लाख रुपये दिए हैं।\n\nअन्य सेवाओं के अलावा, वह कई लोगों को चिकित्सा सहायता प्रदान करता है। लॉकडाउन के दौरान, उन्होंने मलेशिया में फंसे तमिलों को भारत वापस भेजने के लिए एक विशेष उड़ान की व्यवस्था की। व्यस्त कार्यक्रम के बीच भी, कुमार हर महीने कुछ दिनों के लिए अपने गृहनगर में रहने का समय निकालते हैं। जो चीज उसे सबसे अलग करती है वह यह है कि वह एक टाइकून के रूप में फलते-फूलते अपनी विनम्र जड़ों को कभी नहीं भूले।",
    "IRCTC ने बिहार के लोगों को विदेश घूमने का दिया शानदार ऑफर, कम खर्च घूमें सिंगापुर,मलेशिया और थाईलैंड": "IRCTC Scheme For Abroad Tour For Bihar People: कोरोना काल में लोगों ने यात्राएं करनी बंद कर दी थीं। अब सकार के प्रयासों से हुए वैक्सीनेशन के बाद कोरोना के मामलों में कमी आई है और अब इससे मरने वालों की संख्या में भी काफी मात्रा में गिरावट आई है। ऐसे में अब लोग हवाई यात्राओं पर विदेशों का सफर शुरू कर रहे हैं। बिहार में आईआरसीटीसी ने लोगों को विदेशी टूर पर भेजने के लिए एक नया ऑफर शुरू किया है। बिहार के लोगों को कम खर्च में विदेशी यात्राओं का ऑफर दिया है।\n\nबिहार के लोगों को सिंगापुर और मलेशिया जैसे देशों में घूमने के लिए अक्टूबर महीने में आईआरसीटीसी बिहार की राजधानी पटना से उड़ान भरेगी। वहीं बिहार से थाईलैंड की यात्रा के लिए आईआरसीटीसी नवंबर में हवाई यात्रा शुरू करवाएगा। वहीं सिंगापुर और मलेशिया की यात्रा अगले महीने की 13 तारीख से शुरु होगी। आईआसीटीसी के पूर्वी क्षेत्र कोलकाता के डीजीएम जफर आजम खान ने समस्तीपुर में रविवार को बताया कि ये यात्राएं 13 अक्टूबर से शुरु होंगी। ये यात्रा 8 दिन और 7 रातों के लिए होगी।\n\nयात्रियों को मिलेंगी ये सुविधाएं\n\nयात्रा की बुकिंग करवाने वाले यात्री को हवाई जहाज की टिकट के साथ सुबह का नाश्ता, दोपहर का लंच और रात का डिनर मिलेगा इसके अलावा उन्हें रहने के लिए होटल भी दिया जाएगा। कुल मिलाकर इन सबके लिए यात्री को एक लाख सात हजार रुपये भुगतान करने होंगे। वहीं थाईलैंड जाने के लिए शुरु हो रही 11 नवंबर की यात्रा 6 दिन और 5 रातों के लिए होगी। इस यात्रा के एवज में यात्री को 48351 रुपये का भुगतान करना होगा। इस राशि में आपको रहने के लिए होटल, घूमने के लिए बस और भोजन सभी कुछ की व्यवस्था की जाएगी।\n\nडॉक्टर और सुरक्षाकर्मी भी यात्रा में रहेंगे साथ\n\nइस विदेश यात्रा के दौरान आपके साथ डॉक्टरों और सुरक्षाकर्मियों की टीम भी रहेगी। आपको बता दें कि ये पहला मौका है जब बिहार से विदेश यात्रा के लिए कंपनी इस तरह के ऑफर दे रही है। कंपनी ने इस यात्रा के लिए नो प्रॉफिट नो लॉस का फॉर्म्यूला अपनाया है। इसमें इस बात का विशेष ध्यान रखा गया है कि यात्री कम से कम रुपयों में विदेश की यात्रा कर लें।\n\nथाइलैंड के टूर पर तीन तरह की स्कीम\n\nअगर आप थाइलैंड में घूमना चाहते हैं तो सिंगल यात्री के लिए ये खर्च कुल मिलाकर 56,753 रुपये का होगा, वहीं आप दो लोगों से जाते हैं तो ये खर्च 49,067 रुपये प्रति व्यक्ति लगेगा और अगर आप दो बच्चों को भी अपने साथ यात्रा पर ले जा रहे हैं तो आपको 47,282 प्रति व्यक्ति बेड के साथ का खर्च देना होगा वहीं अगर आप बिना बेड के ये यात्रा करना चाहते हैं तो आपको ये खर्च 42,756 रुपये प्रतिव्यक्ति के देने होंगे।",
    "सुप्रीम कोर्ट ने गुरुवार को रैनबैक्सी के पूर्व प्रमोटरों मलविंदर सिंह और शिविंदर सिंह को मलेशिया ... - Latest Tweet by IANS Hindi": "(SocialLY के साथ पाएं लेटेस्ट ब्रेकिंग न्यूज, वायरल ट्रेंड और सोशल मीडिया की दुनिया से जुड़ी सभी खबरें. यहां आपको ट्विटर, इंस्टाग्राम और यूट्यूब पर वायरल होने वाले हर कंटेंट की सीधी जानकारी मिलेगी. ऊपर दिखाया गया पोस्ट अनएडिटेड कंटेंट है, जिसे सीधे सोशल मीडिया यूजर्स के अकाउंट से लिया गया है. लेटेस्टली स्टाफ द्वारा इसमें कोई बदलाव या एडिट नहीं किया गया है. सोशल मीडिया पोस्ट लेटेस्टली के विचारों और भावनाओं का प्रतिनिधित्व नहीं करता है, हम इस पोस्ट में मौजूद किसी भी कंटेंट के लिए कोई जिम्मेदारी या दायित्व स्वीकार नहीं करते हैं.)\n\nsupreme-court-on-thursday-convicted-former-ranbaxy-promoters-malvinder-singh-and-shivinder-singh-in-malaysia",
    "विदेश दौरे पर मंत्री उषा ठाकुर, MP के पर्यटन को मलेशिया में किया प्रमोट": "इंदौर में बच्ची की हत्या, CM Shivraj ने आपात बैठक बुलाकर दिए कठोर कार्रवाई के निर्देश\n\nMP में शुरू हुई लग्जरी बस सेवा, यात्रियों की सेवा के लिए तैनात रहेंगी बस होस्टेस\n\nगरबा एक्सप्रेस ट्रेन पर MP के पर्यटन का सुंदर नजारा, कुछ इस तरह से देश भर में हो रही ब्रांडिंग\n\nMP: नवरात्रि के साथ ही मनाया जा रहा देवास का गौरव दिवस, गायक उदित नारायण देंगे प्रस्तुति\n\nMP : पत्नी के चरित्र पर शक करता था पति, प्राइवेट पार्ट के साथ कर डाली शर्मनाक करतूत\n\nइंदौर में बदला जाएगा रेसीडेंसी क्षेत्र का नाम, MIC की बैठक में मिली हरी झंडी\n\nविदेश दौरे पर मंत्री उषा ठाकुर, MP के पर्यटन को मलेशिया में किया प्रमोट\n\nIndore\n\noi-Naman Matke\n\nइंदौर, 3 अगस्त : प्रदेश की पर्यटन और संस्कृति मंत्री उषा ठाकुर इन दिनों मलेशिया और थाईलैंड के दौरे पर हैं। जहां वे अलग-अलग कार्यक्रम में शामिल हो रही हैं। थाईलैंड में मंत्री उषा ठाकुर ने \"बुद्धभूमि भारत-बुद्ध के पद चिन्हों पर यात्रा\" कार्यक्रम का शुभारंभ किया, तो वहीं मलेशिया में आयोजित रोड शो में मप्र पर्यटन को प्रमोट किया। मंत्री ठाकुर तीनों देशों के प्रतिनिधियों, अंतर्राष्ट्रीय पर्यटकों, टूर और ट्रेवल एजेंट सहित आम जन को प्रदेश की संस्कृति और बौद्ध धर्म की भूमिका के बारे में जानकारी देंगी। साथ ही प्रदेश के बौद्ध पर्यटन स्थलों पर आने के लिए आमंत्रित करेंगी।\n\n\"बुद्धभूमि भारत-बुद्ध के पद चिन्हों पर यात्रा\" कार्यक्रम का शुभारंभ\n\nपर्यटन एवं संस्कृति मंत्री उषा ठाकुर इन दिनों मलेशिया के दौरे पर है, जहां उन्होंने कुआलालंपुर में टूरिज्म रोड शो में मलेशिया के ट्रेवल एजेंट्स, टूर ऑपरेटर्स, मीडिया सहित अन्य हितधारकों को संबोधित किया. इस दौरान मंत्री उषा ठाकुर ने कहा कि, भारत का दिल 'मध्यप्रदेश' एतिहासिक, पुरातात्विक, सांस्कृतिक सहित सभी दृष्टि से सुंदर और समृद्ध है। शरीर में जैसे सबसे अधिक महत्व ह्रदय का होता है, वैसे ही यदि भारत की संस्कृति एवं संस्कार को समझना है तो आपको मध्यप्रदेश आना ही होगा। इसी के साथ थाईलैंड में मंत्री उषा ठाकुर ने \"बुद्धभूमि भारत-बुद्ध के पद चिन्हों पर यात्रा\" कार्यक्रम का शुभारंभ किया।\n\nकुछ ऐसा है मंत्री ठाकुर का दौरा कार्यक्रम\n\nमंत्री उषा ठाकुर 26 से 28 अगस्त तक बैंकॉक के एमक्वार्टियर शॉपिंग सेंटर में बुद्धभूमि भारत-बुद्ध के पद चिन्हों पर यात्रा कार्यक्रम में शामिल हुई। कार्यक्रम में दोनों देशों के सांस्कृतिक वैचारिक मंथन और पर्यटन संबंधित गतिविधियों पर विमर्श हुआ। मंत्री उषा ठाकुर ने 29 अगस्त को कुआलालम्पुर (मलेशिया) और 31 अगस्त को नामपेन्ह (कंबोडिया) में टूरिज्म रोड-शो में भी हिस्सा किया। रोड-शो में ट्रेवल एजेंट और टूर ऑपरेटर को प्रदेश के बौद्ध स्थलों में पर्यटन संबंधी सुविधाओं की जानकारी देकर पर्यटकों के टूर प्लान में शामिल करने के लिए प्रेरित किया। वापसी के दौरान मंत्री ठाकुर, मंदिर एवं स्मारकों का भ्रमण करेंगी।\n\nये भी पढ़े- CM Shivraj का अलग अंदाज, हाथ में माइक और गोद में बच्चे को थाम कर दी कई घोषणाएं\n\nOneindia की ब्रेकिंग न्यूज़ पाने के लिए . पाएं न्यूज़ अपडेट्स पूरे दिन. Allow Notifications\n\nEnglish summary Minister Usha Thakur on foreign tour, promoted tourism of MP in Malaysia\n\nStory first published: Saturday, September 3, 2022, 11:33 [IST]",
    "OPPO A17 sports 50MP camera launched check price specifications and Features - 50MP कैमरे वाला Oppo A17 स्मार्टफोन लॉन्च, जानें दाम व सारे स्पेसिफिकेशन्स": "Oppo ने अपनी A-Series का नया फोन मलेशिया में लॉन्च कर दिया है। Oppo A17 स्मार्टफोन कंपनी के पिछले साल आए ए16 का अपग्रेड वेरियंट है। ओप्पो ए17 में 6.56 इंच एचडी+ स्क्रीन दी गई है। लेटेस्ट ओप्पो फोन की सबसे अहम खासियत है इसमें दिया गया 50 मेगापिक्सल रियर कैमरा, फॉक्स लेदर वाला रियर पैनल और 5000mAh की बैटरी। आपको बताते हैं नए ओेप्पो फोन से जुड़ी सारी अहम जानकारी…\n\nOppo A17 Price in India\n\nओप्पो ए17 को लेक ब्लू और मिडनाइट ब्लैक कलर में उपलब्ध कराया गया है। ओप्पो के इस फोन को मलेशिया में 599MYR (करीब 10,600 रुपये) में लॉन्च किया गया है। यह स्मार्टफोन मलेशिया में बिक्री के लिए उपलब्ध है।\n\nOppo A17 Specifications\n\nओप्पो ए17 में 6.56 इंच एचडी+ (1612 × 720 पिक्सल) डिस्प्ले दी गई है। डिस्प्ले पर वॉटरड्रॉप नॉच मिलती है जिसमें सेल्फी कैमरा मौजूद है। फोन में 2.3 गीगाहर्ट्ज़ ऑक्टा-कोर मीडियाटेक हीलियो G35 12nm प्रोसेसर दिया गया है। हैंडसेट में ग्राफिक्स के लिए IMG PowerVR GE8320 GPU मिलता है। ओप्पो के इस स्मार्टफोन में 4 जीबी रैम व 64 जीबी इनबिल्ट स्टोरेज दी गई है। स्टोरेज को माइक्रोएसडी कार्ड के जरिए 256 जीबी तक बढ़ाया जा सकता है। फोन में 4GB तक अतिरिक्त वर्चुअल रैम का विकल्प भी मिलता है।\n\nओप्पो का यह लेटेस्ट स्मार्टफोन ड्यूल सिम सपोर्ट करता है। हैंडसेट में ऐंड्रॉयड 12 के साथ ColorOS 12.1 ऑपरेटिंग सिस्टम दिया गया है। ओप्पो ए17 को पावर देने के लिए 5000mAh की बैटरी दी गई है। स्मार्टफोन में साइड पर फिंगरप्रिंट सेंसर दिया गया है।\n\nओप्पो ए17 में 4G VoLTE, वाई-फाई 802.11 एसी, ब्लूटूथ, जीपीएस/ग्लोनास, यूएसबी टाइप-सी पोर्ट जैसे कनेक्टिविटी फीचर्स दिए गए हैं। ओप्पो के इस फोन में 3.5 एमएम ऑडियो जैक और एफएम रेडियो मिलते हैं। हैंडसेट का डाइमेंशन 164.2 x 75.6 x8.3 मिलीमीटर और वज़न 189 ग्राम है। ओप्पो का यह हैंडसेट अपर्चर एफ/1.8 के साथ 50MP रियर कैमरा, अपर्चर एफ/2.8 के साथ 2 मेगापिक्सल डेप्थ सेंसर के साथ आता है। सेल्फी और वीडियो के लिए फोन में 5 मेगापिक्सल फ्रंट सेंसर मिलता है।",
    "मलेशिया भारतीय के लिए सर्वाधिक लोकप्रिय पर्यटन स्थल": "आप पहाड़ों, समुद्री किनारों, वन्य जीवों और जंगलों में घूमने का शौक रखते हैं, तो आप मलेशिया जा सकते हैं। विश्व के सबसे अधिक फूल मलेशिया में ही पाए जाते है। भारतीय पर्यटक के लिए सर्वाधिक लोकप्रिय पर्यटन स्थल है। भारतीय पर्यटक यहाँ बडी़ संख्या में आते है।\n\n\n\n\n\nभारत और अन्य देश के उद्यमी-व्यापारी लोग बड़ी संखया में व्यावसायिक मीटिंग और टूर के लिये भी यहाँ जाते है। मलेशिया हमेश पर्यटको को आकर्षित करने के लिया नए नए खास टूरिस्ट पैकेज भी लता है। पर्यटक यह शॉपिंग करने, पहाड़ो पर घूमने, सुन्दर झरने में स्न्नान करने, और समुंद्री तटों पे फैली रेत पर घूमने यह के प्राकृतिक सुंदरता को निहारने के लिए बड़ी संख्या में आते है।\n\n\n\n\n\nयहाँ मलेशिया के सबसे लोकप्रिय समुद्र तटों में से पंताई सेनांग, पंताई कोक, पंताई तेंगाह, बुराउ बे, और दताई बे समुद्र तट प्रसिद्ध है। जहा पर लोग नौकायान का आनंन्द ले सकते है। या फिर आप बड़ी बड़ी फाइव स्टार होटल की तरह जहाज में भी सफर कर सकते है। जहाँ आप को सभी तरह के सुबिधा मिल सकती है। मनुकन द्वीप सबसे लोकप्रिय है। द्वीप में घूमने के लिए आप टैक्सियों का उपयोग कर सकते हैं या कार, साइकिल, मोटरबाइक, स्कूटर, आदि किराए पर भी ले सकते हैं।\n\n\n\n\n\nमलेशिया आने-जाने के लिए आपको 20 हजार से 25 हजार रुपये का खर्च करना पड़ेगा। एडवांस में फ्लाइट बुकिंग कराने से काफी बचत होगी. एक दिन का खर्च- एक दिन मलेशिया में रहने खाने और घूमने के लिए आपको 3,500 से 5 हजार खर्च करना पड़ेगा। आप सावधानी से अपनी यात्रा की योजना बनाते हैं तो मलेशिया एक किफायती यात्रा है। यहाँ का निकटतम अड्डा लैंगकॉवी अंतर्राष्ट्रीय हवाई अड्डा है।",
    "विदेशों में सुधार के बीच सीपीओ, पामोलिन में नरमी, अन्य तेल-तिलहन के भाव में सुधार": "बाजार सूत्रों ने कहा कि शिकॉगो एक्सचेंज में कल रात एक प्रतिशत की गिरावट थी। फिलहाल इसमें दो प्रतिशत बढ़ोतरी देखी गयी। वहीं मलेशिया एक्सचेंज में भी डेढ़ प्रतिशत की तेजी है। मलेशिया तेज होने के बाद भी पामोलिन और सीपीओ के भाव पांच डॉलर घटे हैं। इससे घरेलू बाजार इनके दाम में नरमी आयी।\n\nबाजार सूत्रों ने कहा कि पामोलिन एवं सीपीओ की कीमतों में नरमी के बावजूद उपभोक्ताओं को इसका कोई लाभ नहीं मिल रहा है।\n\nइस महीने की आखिरी में नवरात्रि पर्व को देखते हुए मूंगफली तेल की छुटपुट मांग बढ़ी है जिससे मूंगफली तेल की कीमतों में सुधार दर्ज किया गया। वहीं सरसों तेल की भी हल्की मांग बढ़ने से इसके भाव भी सुधार के साथ बंद हुए।\n\nसूत्रों के मुताबिक, इस बार राजस्थान और गुजरात में मूंगफली की फसल अच्छी है और नयी फसल आने के बाद 20-30 दिन में मूंगफली के भाव भी टूटने के आसार हैं।\n\nउसने कहा कि सरकार को तिलहन उत्पादन बढ़ाने के बारे में भी सोचना चाहिये।\n\nसूत्रों ने कहा कि बिनौला की छिटपुट मांग के बीच नयी फसल की आवक शुरू होने से बिनौला तेल के भाव जस के तस बने रहे।\n\nशुक्रवार को तेल-तिलहनों के भाव इस प्रकार रहे:\n\nसरसों तिलहन - 6,680-6,730 (42 प्रतिशत कंडीशन का भाव) रुपये प्रति क्विंटल।\n\nमूंगफली -6,945-7110 रुपये प्रति क्विंटल।\n\nमूंगफली तेल मिल डिलिवरी (गुजरात) - 16,100 रुपये प्रति क्विंटल।\n\nमूंगफली सॉल्वेंट रिफाइंड तेल 2,690 - 2,880 रुपये प्रति टिन।\n\nसरसों तेल दादरी- 13,325 रुपये प्रति क्विंटल।\n\nसरसों पक्की घानी- 2,125-2,215 रुपये प्रति टिन।\n\nसरसों कच्ची घानी- 2,155-2,270 रुपये प्रति टिन।\n\nतिल तेल मिल डिलिवरी - 18,000-19,500 रुपये प्रति क्विंटल।\n\nसोयाबीन तेल मिल डिलिवरी दिल्ली- 12,200 रुपये प्रति क्विंटल।\n\nसोयाबीन मिल डिलिवरी इंदौर- 12,150 रुपये प्रति क्विंटल।\n\nसोयाबीन तेल डीगम, कांडला- 10,600 रुपये प्रति क्विंटल।\n\nसीपीओ एक्स-कांडला- 8,150 रुपये प्रति क्विंटल।\n\nबिनौला मिल डिलिवरी (हरियाणा)- 12,000 रुपये प्रति क्विंटल।\n\nपामोलिन आरबीडी, दिल्ली- 10,000 रुपये प्रति क्विंटल।\n\nपामोलिन एक्स- कांडला- 8,950 रुपये (बिना जीएसटी के) प्रति क्विंटल।\n\nसोयाबीन दाना - 5,200-5,300 रुपये प्रति क्विंटल।\n\nसोयाबीन लूज 5,150- 5,250 रुपये प्रति क्विंटल।\n\nमक्का खल (सरिस्का) 4,010 रुपये प्रति क्विंटल।",
    "Apple App Store की कीमतों में होगा इज़ाफा, जानिए क्या भारत में भी महंगे होंगे ऐप्स": "Apple App Store : एप्पल (Apple) ने सोमवार को कहा कि अगले महीने यानी अक्टूबर से उसके एप्पल स्टोर पर ऐप और इन-ऐप (InApp) खरीदारी की कीमतें जापान (Japan), मलेशिया (Malaysia) और अन्य यूरो मुद्रा का उपयोग करने वाले कई अन्य देशों में बढ़ जाएंगी. iPhone निर्माता Apple ने अपने ऐप स्टोर पर ऐप्स और इन-ऐप खरीदारी की कीमतों में बढ़ोतरी करने जा रही है. क्यूपर्टिनो-आधारित कंपनी ने ब्लॉग पोस्ट के जरिए कीमतों में बढ़ोतरी की घोषणा करते हुए कहा कि एप्पल जापान, मलेशिया और ऐसे सभी क्षेत्र जो यूरो मुद्रा का उपयोग करते हैं उन सभी क्षेत्रों में ऐप और इन-ऐप खरीदारी की कीमतों में बढ़ोतरी करने जा रही है.\n\n5 अक्टूबर से लागू होंगी नई कीमतें\n\nएप्पल (Apple) ने एक ब्लॉग पोस्ट में कहा कि वो ऐप स्टोर (App Store) पर उपलब्ध ऐप्स और इन-ऐप पर्चेज के पैसों को बढ़ाने की तैयारी में है. ऐप्स और इन-ऐप्स के एलिमेन्ट्स को खरीदने के लिए कीमत में इजाफा अगले महीने यानी अक्टूबर से होगा. ये फैसला ऑटो-रिन्यूएबल सब्सक्रिप्शन्स को छोड़कर बाकी सभी तरह के पर्चेज पर लागू होगा.\n\nऐप और इन-ऐप खरीदारी की कीमतें जापान, मलेशिया, चिली, मिस्र, पोलैंड, दक्षिण कोरिया, स्वीडन, वियतनाम, पाकिस्तान में बढ़ेंगी. इसके साथ ही वे क्षेत्र, जो यूरो का उपयोग करते हैं, उन जगहों पर भी नई कीमतें लागू की जाएंगी. एप्पल का कहना है कि अब वह डेवलपर की आय की गणना टैक्स-एक्सक्लुसिव प्राइस के आधार पर करेगा.\n\nकिए जाएंगे ये बदलाव\n\nइस नए बदलाव के तहत My Apps का Pricing and Availability सेक्शन अपडेट होगा. डेवलपर ऐप स्टोर कनेक्ट में किसी भी समय अपने ऑफर किए गए ऐप्स और इन-ऐप खरीदारी (ऑटो-रिन्यूएबल सब्सक्रिप्शन सहित) की कीमत बदल सकेंगे. अगर डेवलपर्स सब्सक्रिप्शन की सुविधा देते हैं तो वे अपने मौजूदा कस्टमर्स के लिए कीमतों को संरक्षित भी कर सकेंगे. ऐप स्टोर ऐपल के रैवन्यू के प्रमुख सोर्स में से एक है.\n\nये भी पढ़ें-\n\niPhone 14 Pro के कैमरे में आ रही है दिक्कत, यूजर्स कर रहे हैं रिपोर्ट; जानें पूरी खबर\n\nAmazon Deal: तेज गिरने या कार एक्सीडेंट होने पर आपको बचा सकती है Apple Watch, जानिये क्या है ये फीचर?",
    "देश में विदेशी छात्रों की संख्या पिछले सात सालों में 42% बढ़ी, ज्यादातर बच्चे नेपाल और अफगानिस्तान से": "नई दिल्ली: एक दशक से भी कम समय में पढ़ाई के लिए भारत आने वाले विदेशी छात्रों की संख्या में तकरीबन 42 फीसदी का इजाफा हुआ है.\n\nभारत सरकार के आंकड़ों से पता चलता है कि जो देश पढ़ाई के लिए अपने छात्रों को भारत भेजते आ रहे हैं, उनके नामों में पिछले कुछ सालों में कोई बदलाव नहीं आया है. हालांकि यहां आने वाले विदेशी छात्रों एक बड़ा हिस्सा दक्षिण एशियाई देशों से आता है, लेकिन नेपाल पहले नंबर पर बना हुआ है.\n\nपहले मलेशिया और भूटान जैसे देश एक बड़ी संख्या में अपने छात्रों को भारत भेजते थे. लेकिन इन देशों की शिक्षा व्यवस्था में सुधार आने के बाद से उनकी संख्या कम हो गई है.\n\nअखिल भारतीय उच्च शिक्षा सर्वेक्षण (एआईएसएचई) के सात सालों के आंकड़ों के अनुसार, 2012-13 में भारत आने वाले विदेशी छात्रों की संख्या 34,774 थी, जो 2019-20 में बढ़कर 49,348 हो गई.\n\nसात सालों के आंकड़ों का विश्लेषण करने के बाद पता चलता है कि नेपाल ने भारत में सबसे अधिक छात्रों को भेजना जारी रखा हुआ है. उसके बाद अफगानिस्तान का नंबर आता है. पिछले दो-तीन सालों से बांग्लादेश से आने वाले छात्रों की संख्या भी बढ़ी है. लेकिन भूटान और मलेशिया से आने वाले छात्रों की संख्या में कमी आई है. हाल के कुछ सालों में इराक और ईरान से आने वाले छात्रों का रुझान भी कम होता देखा गया है.\n\nअच्छी पत्रकारिता मायने रखती है, संकटकाल में तो और भी अधिक दिप्रिंट आपके लिए ले कर आता है कहानियां जो आपको पढ़नी चाहिए, वो भी वहां से जहां वे हो रही हैं हम इसे तभी जारी रख सकते हैं अगर आप हमारी रिपोर्टिंग, लेखन और तस्वीरों के लिए हमारा सहयोग करें. अभी सब्सक्राइब करें\n\nडेटा से पता चलता है कि भारत आने वाले अधिकांश विदेशी छात्र स्नातक कार्यक्रमों के लिए नामांकन करते हैं. स्नातकोत्तर और फिर पीएचडी करने वाले छात्रों की संख्या इससे कम है. जबकि कुछ ही छात्र सर्टिफिकेट कोर्स के लिए भारत आते हैं. विज्ञान विषयों को सबसे अधिक प्राथमिकता दी जाती है, इसके बाद बिजनेस एडमिनिस्ट्रेशन का नंबर आता है. ह्युमिनिटी पढ़ने के लिए आने वाले छात्रों की संख्या काफी कम है.\n\nसाल 2019-20 में भारत में कुल विदेशी छात्रों में से 9,503 ने बैचलर ऑफ टेक्नोलॉजी प्रोग्राम में दाखिला लिया, इसके बाद बैचलर ऑफ साइंस में 3,967 और बैचलर ऑफ बिजनेस एडमिनिस्ट्रेशन में 3,290 छात्रों ने दाखिला लिया. यह ट्रेंड पिछले कुछ सालों में समान रूप से देखा गया है.\n\nमहामारी के समय का यानी 2020 और 2021 के लिए कोई डेटा उपलब्ध नहीं है. 2019 तक के आंकड़े भारत में शिक्षा के अवसरों की एक साफ तस्वीर पेश कर रहे हैं.\n\nकुछ खास देशों के छात्रों का भारत की तरफ झुकाव होने की वजह क्या है, इस बारे में बात करते हुए एसोसिएशन ऑफ इंडियन यूनिवर्सिटीज के पूर्व महासचिव और मौजूदा समय में जामिया मिलिया इस्लामिया विश्वविद्यालय में प्रोफेसर फुरकान क़मर ने कहा, ‘लगभग दो दशकों से भारत आने वाले विदेशी छात्र मुख्य रूप दक्षिण एशियाई देशों से रहे हैं. इसका कारण, हमारे पास सार्क (दक्षिण एशियाई क्षेत्रीय सहयोग संघ) देशों के छात्रों के लिए इंडियन काउंसिल फॉर कल्चरल रिलेशन (आईसीसीआर) की ओर से दी जाने वाली अनेक छात्रवृत्तियों का होना है.\n\nउन्होंने कहा, ‘हाल ही में बांग्लादेश के छात्रों को दी जाने वाली स्कॉलरशिप की संख्या को बढ़ाया गया है. यही वजह है कि अब अधिक बांग्लादेशी छात्र भारत आ रहे हैं. जहां तक मलेशिया और भूटान का संबंध है, दोनों देशों में अब उच्च शिक्षा संस्थान हैं, इसलिए वहां से कम छात्र भारत आ रहे हैं.’\n\nDU में फॉरेन स्टूडेंट्स रजिस्ट्री की पूर्व अधिकारी अमृत दास कौर ने बताया कि अगर भारत अन्य देशों से भी ज्यादा छात्रों को आकर्षित करना चाहता है तो उसे अपने तौर-तरीकों को बदलने की जरूरत होगी.\n\nउन्होंने बताया, ‘यह आईसीसीआर स्कॉलरशिप और इन क्षेत्रों पर भारत सरकार के फोकस की वजह से हमें दक्षिण एशियाई देशों से ज्यादा छात्र मिलते हैं. अगर हम अन्य देशों से ज्यादा विदेशी छात्रों को आकर्षित करना चाहते हैं तो नीतियों को बदलना पड़ेगा.’\n\nयह भी पढ़ेंः 80% मिडिल और सेकेंडरी छात्रों को सता रहा परीक्षा का डर, 45% के लिए बॉडी इमेज एक बड़ी चिंता- NCERT सर्वे\n\nपिछले कुछ सालों के आंकड़े\n\n2012-13 में भूटान ने 2,468 छात्रों को भारत भेजा था. लेकिन पिछले कुछ सालों से इस संख्या में लगातार गिरावट आ रही है. 2019-20 में सिर्फ 1,851 भूटानी छात्र भारत में पढ़ रहे थे. इसी तरह मलेशिया के लिए यह संख्या 2012-13 में 1,874 से घटकर 2019-20 में 1,353 हो गई.\n\nदूसरी ओर, बांग्लादेश के 776 छात्र 2012-13 में भारत में पढ़ रहे थे. 2019-20 में यह संख्या बढ़कर 2,259 हो गई.\n\nकुएनज़ैंग गेल्त्शेन और रिनचेन दोरजी द्वारा लिखे गए पेपर ‘हायर एजुकेशन इन भूटान: पॉलिसी, करंट स्टेटस एंड चैलेंजस’ के अनुसार, ‘आधुनिक शिक्षा प्रणाली जो 1961 से पहले लगभग 11 स्कूलों तक सीमित थी, 2018 में बढ़कर 880 स्कूलों और अन्य शैक्षणिक संस्थानों तक पहुंच गई. यह चाइल्डहुड केयर एजुकेशन से लेकर कॉलेज स्तर और तकनीकी व व्यावसायिक शिक्षा तक फैली हुई है.\n\nइसी तरह मलेशिया में, ब्रिटेन, आयरलैंड और अन्य देशों के 100 से ज्यादा संस्थानों के साथ, देश में उच्च शिक्षा प्रणाली के लिए अब छात्रों के लिए बहुत कुछ है. क्यूएस वर्ल्ड यूनिवर्सिटी रैंकिंग में इस देश यूनिवर्सिटीज को 100 से 200 के बीच उच्च रैंकिंग दी गई है.\n\nअधिक सीटों की योजना बनाना\n\nविशेषज्ञों के मुताबिक, इसका कोई साफ कारण नजर नहीं आता कि भारत क्यों पर्याप्त विदेशी छात्रों को आकर्षित करने में सक्षम नहीं है.\n\nसऊद क़मर ने कहा, ‘अंतर्राष्ट्रीय छात्रों को यहां आने के लिए प्रेरित करने के लिए कोई प्रत्यक्ष नीति या नियामक बाधाएं नहीं हैं. सुपरन्यूमरेरी कोटा के आधार पर अंतरराष्ट्रीय छात्रों को प्रवेश देने की अनुमति के अलावा, उच्च शिक्षण संस्थानों को राजस्व उत्पन्न करने के लिए अंतरराष्ट्रीय छात्रों से डिफरेंशियल फीस लेने की भी मंजूरी है.’\n\nसुपरन्यूमरेरी सीटें वे हैं जो किसी कार्यक्रम में कुल नामांकित सीटों से अधिक होती हैं.\n\nवह आगे बताते हैं, ‘ इसके साथ ही उन्हें अंतरराष्ट्रीय छात्रों को आकर्षित करने के लिए छूट, स्कॉलरशिप और फैलोशिप की पेशकश करने की भी अनुमति है.’\n\nविदेशी छात्रों को आकर्षित करने वाले भारत सरकार के ‘स्टडी इन इंडिया’ कार्यक्रम से जुड़े शिक्षा मंत्रालय के एक अधिकारी ने बताया कि देश में पढ़ने के लिए विदेशी छात्रों की ओर से काफी दिलचस्पी दिखाई गई, लेकिन महामारी ने चीजों को धीमा कर दिया है.\n\nयूएस, यूके, कनाडा या दक्षिण एशिया के अलावा अन्य देशों के छात्रों को पढ़ाई के लिए भारत की और आकर्षित करने के बारे में पूछे जाने पर अधिकारी ने कहा, ‘यूएस, यूके और कनाडा से छात्र, भाषा में सर्टिफिकेट प्रोग्राम और प्रोग्राम के लिए आते हैं. ज्यादातर ऐसे छात्र हैं जो या तो हिंदी, संस्कृत, योग या कोई अन्य पारंपरिक विषय सीखना चाहते हैं.’\n\nयह रुझान डेटा में भी दिखाई देता है, क्योंकि हाल के वर्षों में अमेरिका से भारत आने वाले छात्रों की संख्या में वृद्धि हुई है. 2012-13 में यह संख्या 852 थी और 2019-20 में बढ़कर 1,627 हो गई.\n\nभारत के विश्वविद्यालय अनुदान आयोग (यूजीसी) ने हाल ही में सभी विश्वविद्यालयों और कॉलेजों को विदेशी छात्रों के लिए 25 प्रतिशत अतिरिक्त सीटें सृजित करने को कहा है.\n\nAISHE के अनुसार, भारतीय उच्च शिक्षा प्रणाली में छात्रों की कुल संख्या 3.85 करोड़ है और अगर अंतरराष्ट्रीय छात्रों के लिए 25 प्रतिशत अतिरिक्त सीटें बनाई जाती हैं, तो 96 लाख विदेशी छात्रों के लिए जगह बन जाएगी.\n\nहालांकि, 2019-20 में नामांकित विदेशी छात्रों की संख्या सिर्फ 49,348 ही रही. कुल मिलाकर भारत को अब तक एक लाख अंतर्राष्ट्रीय छात्र भी नहीं मिले हैं.\n\n(इस खबर को अंग्रेजी में पढ़ने के लिए यहां क्लिक करें.)\n\nयह भी पढ़ें: MNC में जॉब , मोटी तनख्वाह – IIT-IIM के बाद, छोटे-मोटे प्राइवेट कॉलेज भी अब प्लेसमेंट गेम में पीछे नहीं रहे",
    "महिला ने गलती से पहली सैलरी मां के बजाय अजनबी को कर दी ट्रांसफर, शख्स बोला- समझो तुमने दान कर दी": "मलेशिया की महिला के साथ हुई चोट!\n\nमलेशिया की एक महिला के साथ कुछ ऐसा ही हुआ है, जिसने अपनी पहली सैलरी मां को भेजने के बजाए किसी अजनबी को ट्रांसफर कर दी। जिसके बाद उसने एक वीडियो शेयर कर अपनी आपबीती लोगों को बताई। लड़की वीडियो में बुरी तरह से रो रही थी और उसने बताया कि पैसे लेने वाले शख्स ने आखिर उससे क्या कहा?\n\nमां की जगह अनजान शख्स को भेज दी सैलरी\n\nहर किसी के लिए अपनी पहली नौकरी और उससे मिलने वाली सैलरी खास होती है। पहला वेतन हर किसी के लिए याद रखने होता है, लेकिन मलेशिया की रहने वाली एक महिला के लिए यह काफी दुख भरा था। मलेशियाई महिला ने वीडियो पोस्ट करते हुए बताया कि कैसे उसने गलती से अपनी पहली सैलरी अपनी मां के बजाय किसी अनजान शख्स को ट्रांसफर कर दी।\n\nक्रॉसचेक किया तो पता लगा गड़बड़\n\nफहादा बिस्त्री (Fahada Bistari) नाम की मलेशियाई महिला ने टिकटॉक पर बताया कि उसको अपनी पहली तनख्वाह मां को भेजनी थी, लेकिन गलती से किसी अजनबी को ट्रांसफर कर दी। फहदा बिस्त्री ने वीडियो में बताया कि वो अपनी पहली सैलरी पाकर बहुत उत्साहित थी, लेकिन अपनी मां को पैसे भेजने के बजाय किसी अजनबी को ट्रांसफर कर दी, जब उसने लेनदेन की पुष्टि करने के लिए क्रॉसचेक किया तो पता लगा कि गड़बड़ हो गई।\n\nशख्स बोला- इसे डोनेशन समझ लेना\n\nवीडियो में उन्होंने आगे कहा कि आज मुझे मेरी पहली तनख्वाह मिली, मैंने अभी कुछ ही दिन काम किया था, मैंने गलती से इसे किसी दूसरे व्यक्ति को भेज दी। जब अपनी मां को पैसे भेजने की रसीद भेजी तो उसे एहसास हुआ कि उसने अपना पहला वेतन किसी अजनबी के खाते में भेज दी, जिसके बाद फहदा ने अजनबी को फोन किया तो उसने कहा कि इसे डोनेशन समझ लेना। वीडियो में रोते हुए उन्होंने कहा, \"ऐसा नहीं है कि मैं दान नहीं करना चाहती, लेकिन मेरी तनख्वाह बहुत कम है और मैं इसे अपनी मां को देना चाहती थी।\" इसी के साथ उन्होंने कि यह घटना एक सबक है।"
}