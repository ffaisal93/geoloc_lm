{
    "फ्रांस को यहां से वापस क्यों बुलाने पड़े अपने सैनिक?": "फ्रांस को यहां से वापस क्यों बुलाने पड़े अपने सैनिक? - दुनिया जहान\n\n6 घंटे पहले\n\nइमेज स्रोत, Getty Images\n\nइस साल फ़रवरी में ऐसे दो देशों के रिश्तों में दरार की ख़बर हर तरफ छाई हुई थी जिनके बीच ऐतिहासिक घनिष्ठता रही है.\n\nदोनों के बीच बीते कुछ वक़्त से बातें बिगड़ने लगी थीं और तीखी बयानबाज़ी हो रही थी.\n\nइनमें से एक देश है माली और दूसरा है फ्रांस. स्थिति इस क़दर ख़राब हो गई कि फ्रांस के राष्ट्रपति इमैनुएल मैक्रों ने अपने सैनिकों को माली से वापस बुलाने का फ़ैसला कर लिया.\n\nसैनिकों का आखिरी दस्ता अगस्त में लौटा. करीब नौ साल पहले फ्रांस के सैनिक इस्लामी चरमपंथियों के ख़िलाफ़ लड़ाई में माली की मदद के लिए आए थे.\n\nवो कैसी स्थितियां थीं जिनमें फ्रांस ने माली से बाहर निकलने का फ़ैसला किया.\n\nबीबीसी ने इस सवाल का जवाब पाने के लिए चार एक्सपर्ट से बात की.\n\nइमेज स्रोत, AFP\n\nरिश्तों का पुल\n\nसहेल इलाके की राजनीति और सुरक्षा मामलों की एक्सपर्ट ओर्नेला मॉडेरन कहती हैं, \"माली में आज़ादी के बाद का इतिहास मुश्किल भरा है.\"\n\nवो बताती हैं, \" माली पश्चिमी अफ़्रीका में है. ये सलेह इलाका कहा जाता है. माली प्राकृतिक संसाधनों के मामले में काफी संपन्न है. खेती और मत्स्य पालन के लिहाज से यहां की स्थितियां माकूल हैं. यहां खनिज भी प्रचुर मात्रा में हैं. इनमें सोना प्रमुख है. 1960 के दशक में मिली आज़ादी के बाद से माली, प्रशासन और भ्रष्टाचार से जुड़ी दिक्कतों से जूझता रहा है.\"\n\nमाली और फ्रांस के रिश्ते आज के नहीं हैं. इनकी शुरुआत 19वीं सदी में हुई. ओर्नेला बताती हैं कि औपनिवेशिक इतिहास दोनों देशों को जोड़ता है. फ्रांस में माली मूल के लोग बड़ी संख्या में हैं. माली में भी फ्रांस के प्रवासी हैं.\n\nआज़ाद होने के बाद माली ने तत्कालीन सोवियत संघ के साथ भी संबंध जोड़े. आज़ादी के बाद माली की पहली सरकार ने खुद को सोशलिस्ट घोषित किया.\n\nओर्नेला बताती हैं कि माली में रूस कोई नया प्लेयर नहीं है. माली के ख़ुफिया विभाग और शासन तंत्र से जुड़े कई लोगों ने 1990 और 2000 के दशक के शुरुआती सालों में वहां ट्रेनिंग ली.\n\nसाल 1968 में माली की समाजवादी सरकार का तख्ता पलट दिया गया. इसके बाद 23 साल तक देश में सेना का शासन रहा.\n\nओर्नेला मॉडेरन कहती हैं, \" 1991 में जन आंदोलनों के बाद सैन्य तानाशाही ख़त्म हुई और माली में लोकतांत्रिक प्रक्रिया की शुरुआत हुई. उस दौरान फ्रांस के साथ रिश्तों में एक नई गर्माहट दिखी. 1990 के दशक और 2000 के बाद के कुछ सालों तक फ्रांस एक बार फिर माली के सबसे करीबी साझेदारों में शुमार हो गया. उस समय राजनीतिक, कूटनीतिक और आर्थिक क्षेत्र में फ्रांस का असर था.\"\n\nइमेज स्रोत, AFP\n\n2011 के आखिर और 2012 की शुरुआत में माली के उत्तर में आज़ादी के लिए संघर्ष शुरू हो गया. इसकी अगुवाई सशस्त्र समूह तुआरेग कर रहा था.\n\nओर्नेला बताती हैं कि तुआरेग नस्लीय समूह है. विद्रोहियों ने ऐसे मौके पर हमला बोला जब माली की सेना तैयार नहीं थी. लीबिया संकट की वजह से ये पूरा इलाका अस्थिर सा था. गद्दाफी शासन के पतन के बाद लीबिया से लड़ाके, हथियार और मिलीशिया आ रहे थे.\n\nओर्नेला बताती हैं कि अलक़ायदा माली के उत्तरी हिस्से में लंबे समय से मौजूद था. विद्रोहियों के अभियान के चलते अफरातफरी की स्थिति बनी. उन्होंने इसका फायदा उठाया.\n\nइसके बाद माली ने फ्रांस से मदद मांगी.\n\nओर्नेला मॉडेरन कहती हैं, \" ये गुजारिश 10 जनवरी 2013 को भेजे पत्र के जरिए की गई. उस समय माली के अंतरिम राष्ट्रपति डियोंकुंडा ताओहे ने ये पत्र फ्रांस के तत्कालीन राष्ट्रपति फ्रांस्वां ओलांद को लिखा. इसका आधार दोनों देशों के बीच के करीबी रिश्ते, दोस्ती और साझा इतिहास था.\"\n\nसंयुक्त राष्ट्र के जरिए ये गुजारिश आगे बढ़ाई गई और कुछ ही दिन में फ्रांस के सैनिक माली पहुंच गए.\n\nइमेज स्रोत, AFP\n\nफ्रांस से बढ़ी दूरी\n\nअफ़्रीकन सिक्योरिटी सेक्टर नेटवर्क की प्रमुख डॉक्टर निगाली बगायोको कहती हैं, \" ये याद करना अहम होगा कि 2013 में जब फ्रांस के सैनिक तैनात किए गए तब माली के लोगों ने कितने उत्साह के साथ उनका स्वागत किया. 2013 और 2014 में कई बच्चों का नाम फ्रांस्वा ओलांद रखा गया. ऐसा फ्रांस के तत्कालीन राष्ट्रपति को शुक्रिया कहने के लिए किया गया. उन्होंने ही माली में फ्रांस के सैनिकों को भेजने का फैसला किया था.\"\n\nफ्रांस के सैनिकों के बाद इकॉनोमिक कम्युनिटी ऑफ़ वेस्ट अफ़्रीकन स्टेट्स के सैनिक भी वहां पहुंच गए.\n\nअगले कुछ हफ़्तों के दौरान माली के उत्तरी हिस्से में तुआरेग विद्रोहियों और इस्लामी चरमपंथी समूहों के कब्ज़े वाले इलाके हासिल कर लिए गए.\n\nतब सब कुछ योजना के मुताबिक होता लग रहा था लेकिन हकीकत में ऐसा था नहीं.\n\nडॉक्टर निगाली बगायोको कहती हैं, \" बहुत शुरूआत में ही पहली घटना हो गई. फ्रांस की सेना ने किदाल शहर को मुक्त कराया. ये तुआरेग विद्रोहियों का केंद्र है. फ्रांस के सैनिक जब शहर में दाखिल हुए तब उन्होंने माली के सैनिकों को अपने साथ आने नहीं दिया.\"\n\nप्लेबैक आपके उपकरण पर नहीं हो पा रहा वीडियो कैप्शन, क्या मौसम को काबू करना संभव है? - Duniya Jahan\n\nफिर फ्रांस ने जिहादी गुटों से संघर्ष के लिए तुआरेग समूह के साथ गठजोड़ किया. माली प्रशासन को ये बात पसंद नहीं आई.\n\nमाली की निर्वाचित सरकार के सलाहकारों की राय थी कि जिहादी समूहों के साथ बातचीत शुरू की जाए. दो सक्रिय जिहादी नेताओं को बातचीत शुरु करने से जुड़ी प्रक्रिया के लिए बहुत अहम माना जा रहा था.\n\nशांति समझौते की सूरत तय करने के लिए तुआरेग समूह को शामिल किए जाने का फ्रांस ने समर्थन किया लेकिन बातचीत में जिहादी समूहों को शामिल करने के सुझाव को खारिज किया.\n\nडॉक्टर निगाली कहती हैं कि फ्रांस ने नए सिरे से चुनाव कराने का समर्थन किया. इस जगह वो लोगों का मूड भांपने में नाकाम रहे.\n\nडॉक्टर निगाली बगायोको बताती हैं, \" चुनाव को यकीनी तौर पर समाधान के तौर पर नहीं देखा गया. जल्दी ही ये साफ हो गया कि सेना के साथ लोगों का बड़ा समर्थन है.\"\n\nडॉक्टर निगाली की राय है कि दोनों पक्षों के रिश्ते बुरी तरह खराब हो गए हैं.\n\nसेना ने चुनाव कराने का वादा किया था लेकिन बाद में कहा कि वो पांच और साल सत्ता पर अधिकार चाहती है. इस साल जनवरी में फ्रांस ने ईयू पर दवाब बनाया कि वो माली पर प्रतिबंध लगाए.\n\nप्लेबैक आपके उपकरण पर नहीं हो पा रहा वीडियो कैप्शन, सूरज की शक्ति का फॉर्मूला दूर करेगा ये मुश्किल?\n\nउधर, माली और पश्चिमी अफ़्रीका के कुछ अन्य देशों की राय है कि फ्रांस सैन्य लिहाज से सक्षम नहीं है और मगरूर भी है.\n\nमाली में एक साल से कम वक़्त के दौरान दो बार तख्ता पलट हुआ है. पहला तख्ता पलट निर्वाचित सरकार के ख़िलाफ़ महीनों तक चले विरोध प्रदर्शन के बाद हुआ. दूसरा मई 2021 में हुआ और अंतरिम सरकार को हटा दिया गया.\n\nमाली की सत्ता पर काबिज मिलेट्री जुंटा के साथ फ्रांस के रिश्ते खराब होते गए.\n\nफ्रांस के अभियान को शुरुआत में जो कामयाबी मिली थी, उसकी छाप भी धुंधली पड़ चुकी है. चरमपंथी समूहों पर अब तक काबू नहीं हो सका है.\n\nडॉक्टर निगाली बगायोको कहती हैं, \" हकीकत ये है कि जिहादी समूह देश के उत्तरी हिस्से से बढ़कर मध्य तक आ चुके हैं. इससे साफ है कि फ्रांस के सैनिक अभियान को कामयाब नहीं कहा जा सकता है.\"\n\nसाल 2013 में फ्रांस के सैनिक माली आए थे. अब हालात उस वक़्त से भी ज़्यादा खराब हैं. असहमति और नाराज़गी बढ़ने लगी तो फ्रांस को महसूस हुआ कि ये फैसला लेने की घड़ी है.\n\nइमेज स्रोत, AFP\n\nघर वापसी\n\nयूनिवर्सिटी ऑफ़ केंट की ब्रसेल्स ब्रांच में इंटरनेशनल कॉनफ्लिक्ट एनालिसिस के सीनियर लेक्चरर डॉक्टर इवान जिशावा बताते हैं, \" माली से सैनिकों को वापस बुलाने का फैसला फ्रांस के कमांडर इन चीफ इमैनुएल मैक्रों ने फरवरी के मध्य में लिया.\"\n\nडॉक्टर इवान कहते हैं, \" दिलचस्प ये है कि माली ने फ्रांस के सैनिकों से कभी नहीं कहा कि वो चले जाएं. लेकिन फ्रांस के सैनिकों की मौजूदगी को लेकर सड़कों पर विरोध प्रदर्शन हो रहे थे. उधर, फ्रांस आतंकवाद के खिलाफ़ लड़ाई के लिए यूरोप की स्पेशल फोर्स माली लाना चाहता था. लेकिन माली प्रशासन का कहना था कि आपको पहले हमसे सलाह लेनी होगी. उन्होंने डेनमार्क से मिलिट्री डेप्लॉयमेंट पर पाबंदी लगा दी. उन्हें फ्रांस की मदद के लिए आना था. इसके बाद फ्रांस को लगा कि अब माली में सैन्य अभियान चलाना मुमकिन नहीं है.\"\n\nसेना हटाने के फैसले के एलान के कुछ हफ़्ते पहले माली के सैन्य अधिकारियों ने फ्रांस के राजदूत को आदेश दिया कि वो 72 घंटे में देश छोड़ दें.\n\nये फ्रांस के विदेश मंत्री के बयान पर प्रतिक्रिया थी. उन्होंने माली के सैन्य शासन को अवैध और नियंत्रण से बाहर बताया था.\n\nइस साल मई में माली ने फ्रांस के साथ रक्षा समझौते को रद्द कर दिया. माली ने ये भी कहा कि फ्रांस के पास सैनिक अभियान चलाने का कोई वैध आधार नहीं है.\n\nये भी पढ़ें:-\n\nइमेज स्रोत, Getty Images\n\nइस बीच माली की सेना ने एक नया रिश्ता जोड़ लिया.\n\nडॉक्टर इवान जिशावा कहते हैं, \"सैन्य सरकार ने रूस के साथ संपर्क साधा. रूस और माली की सेना के बीच कुछ बातचीत भी हुई. वो चाहते थे कि रूस के कुछ लड़ाके तैनात हों. माली के अधिकारी उन्हें भाड़े के लड़ाके नहीं बल्कि रूस के इंस्ट्रक्टर बताते हैं.\"\n\nभाड़े के सैनिक मुहैया कराने वाली रूस की एक निजी फर्म है. इसका नाम है वागनर ग्रुप. रिपोर्टों के मुताबिक विवादों में रही ये फर्म माली में ऑपरेट कर रही है. डॉक्टर इवान कहते हैं कि अगर आप अफ़्रीकन यूनियन का हिस्सा हैं तो आधिकारिक तौर पर ऐसे लड़ाकों का इस्तेमाल नहीं कर सकते. इसका असर सेना के मनोबल पर भी हो सकता है. उनकी राय है कि रूस के इंस्ट्रक्टर्स की मौजूदगी फ्रांस के फैसले का बड़ा कारण रही होगी.\n\nप्लेबैक आपके उपकरण पर नहीं हो पा रहा वीडियो कैप्शन, क्या पाकिस्तान की सत्ता में लौटेंगे इमरान?\n\nफ्रांस के सैनिक जा चुके हैं लेकिन ज़ुबानी जंग जारी है.\n\nमाली ने हाल में संयुक्त राष्ट्र से लिखित शिकायत की और आरोप लगाया कि फ्रांस ने इस्लामी चरमपंथियों को हथियार मुहैया कराए हैं. फ्रांस ने इसका ज़ोरदार खंडन किया.\n\nगौरतलब है कि फ्रांस के सैनिक अब भी इस इलाके में तैनात हैं.\n\nडॉक्टर इवान जिशावा की राय है, \" आंतकवाद से जंग के लिए उन्हें इस इलाके में रहना होगा. आतंकवाद यूरोपीय यूनियन के लिए खतरा है. उन्होंने माली से सैनिक हटा लिए हैं लेकिन बुरकिना फासो समेत पड़ोस के देशों में उनके सैनिक हैं. फ्रांस का कहना है कि उन्होंने माली से सबक सीखा है. जो देश आतंकवादी हमलों का सामना कर रहे हैं, उनके साथ वो ज़्यादा सहयोगपूर्ण तरीके से काम करना चाहते हैं. जिस देश को भी जरूरत होगी वो उसे मदद देंगे.\"\n\nसैनिकों की वापसी का फैसला करने वाले फ्रांस के राष्ट्रपति मैक्रों ने कहा कि वो इस बात को खारिज करते हैं कि माली में फ्रांस का अभियान नाकाम रहा. लेकिन डॉक्टर इवान कहते हैं कि किसी वक्त फ्रांस की कॉलोनी रह चुके देशों के साथ रिश्तों को लेकर उन्हें गंभीरता से गौर करना होगा.\n\nइमेज स्रोत, Reuters\n\nआगे का रास्ता\n\nवाशिंगटन स्थित अफ़्रीका सेंटर फॉर स्ट्रेटेजिक स्टडीज में डॉयरेक्टर ऑफ़ रिसर्च जो सीगल कहते हैं, \"फ्रांस के सैनिकों के जाने के बाद माली में एक बहुत बड़ी खाली जगह बन गई है.\"\n\nवो कहते हैं कि फ्रांस के सैनिकों की विदाई के बाद अतिवादी समूहों को बढ़ावा मिलेगा.\n\nजो सीगल कहते हैं, \" उनकी रफ़्तार बढ़ सकती है. उन्हें माली के समुदायों के बीच पैर जमाने का मौका मिलेगा. वो सिर्फ अलग थलग पड़े चरमपंथियों का समूह नहीं है. वो स्थानीय लोगों का समर्थन हासिल करने की कोशिश में हैं. ये सुरक्षा के लिहाज से एक जटिल समस्या है. इसे सिर्फ सेना के तौर तरीकों से हल नहीं किया जा सकता है.\"\n\nक्या माली की स्थिति भी वैसी ही हो सकती है, जैसे कि अमेरिकी सैनिकों के जाने के बाद अफ़ग़ानिस्तान में हुई, जो सीगल इस सवाल पर कहते हैं कि ये संभावना दूर की कौड़ी नहीं है.\n\nवो याद दिलाते हैं कि इस साल वहां कई जिहादी हमले हुए हैं. ये हमले राजधानी बामाको के सौ से डेढ़ सौ किलोमीटर के दायरे में हुए हैं. बीते सालों में ऐसा बहुत कम देखने में आया था.\n\nअगर माली के भविष्य की बात करें तो जो सीगल कहते हैं कि फिलहाल लगता है कि आगे तीन स्थितियां बन सकती हैं.\n\nवो कहते हैं, \" पहली संभावना ये है कि अभी की तरह सुरक्षा स्थिति लगातार खराब होती जाए. माली में सरकार कमजोर हो और उसकी पकड़ ढीली पड़ जाए. जिहादी राजधानी बामाको का नियंत्रण अपने हाथ में ले लें. ऐसा अचानक भी हो सकता है.\"\n\nइमेज स्रोत, Getty Images\n\nदूसरी स्थिति ये हो सकती है कि एक बार फिर नेतृत्व परिवर्तन हो.\n\nजो सीगल कहते हैं, \" सेना में मौजूद दूसरे किरदार जो हालात पर तो नज़र रखे हुए हैं लेकिन उन्होंने तख्तापलट का समर्थन नहीं किया, वो आगे आएं और सेना की सरकार को बाहर कर दें. उसके बाद वो विपक्षी दलों को आगे लाकर बदलाव करें. तीसरी स्थिति ये हो सकती है कि विपक्ष और सिविल सोसाइटी सेना पर और दबाव बनाएं कि वो बदलाव की प्रक्रिया में तेज़ी लाएं जिससे नागरिक सरकार का गठन हो सके. जो माली के लोगों के हितों के लिए काम करे और अंतरराष्ट्रीय समुदाय के साथ मिलकर देश में स्थिरता लाने की कोशिश करे.\"\n\nप्लेबैक आपके उपकरण पर नहीं हो पा रहा वीडियो कैप्शन, क्या ये बीमारी कोरोना की तरह फैल जाएगी? - Duniya Jahan\n\nलौटते हैं उसी सवाल पर कि फ्रांस ने माली से बाहर निकलने का फ़ैसला क्यों किया?\n\n2021 में सेना ने जो तख्ता पलट किया, वो टर्निंग प्वाइंट बन गया.\n\nफ्रांस और माली के रिश्ते में उसके काफी पहले से ही खटास आ चुकी थी.\n\nफ्रांस के सैनिकों को माली से वापस जाना ही था लेकिन बदले घटनाक्रम ने सैनिकों की जल्दी वापसी करा दी.\n\nदोनों देशों के बीच भरोसे का पुल टूट गया. बातचीत बंद हो गई. नीतियों और नेताओं में टकराव बढ़ गया.\n\nमाली की सैन्य सरकार की रूस से बढ़ती नजदीकी भी फ्रांस के फैसले की वजह बनी.\n\nफ्रांस के सैनिक माली के पड़ोस में हैं लेकिन इससे सुरक्षा से जुड़ी चिंताएं दूर नहीं होंगी.",
    "वाराणसी में विदेशी युवती के साथ गेस्‍ट हाउस में बदसलूकी, यात्रा स्थगित कर फ्रांस लौट गई पीड़िता": "वाराणसी में विदेशी युवती के साथ गेस्‍ट हाउस में बदसलूकी, यात्रा स्थगित कर फ्रांस लौट गई पीड़िता\n\nफ्रांस की महिला पर्यटक के साथ एक अपरिचित गाइड ने नशीला पदार्थ खिलाकर बदसलूकी की। अज्ञात गाइड के खिलाफ भेलूपुर थाने में विदेशी महिला ने प्राथमिकी दर्ज कराई है। पुलिस कमिश्नर ए सतीश गणेश ने बताया कि संदेह के आधार पर एक युवक को हिरासत में लिया गया है\n\nजागरण संवाददाता, वाराणसी : फ्रांस से आई एक युवती के साथ बदसलूकी का मामला सामने आया है। भेलूपुर पुलिस ने सीसीटीवी फुटेज के जरिए आरोपित गाइड नई बस्ती, पांडेयपुर निवासी मुकेश रस्तोगी की पहचान कर उसे गिरफ्तार कर लिया। आरोप है कि उसने बियर में देसी शराब मिलाकर पिला दी, जिससे फ्रांसीसी युवती की तबीयत बिगड़ गई। तबीयत में सुधार होने पर उसने रविवार को अज्ञात के खिलाफ मुकदमा दर्ज कराया। इसके बाद वह शहर छोड़कर अपने देश के लिए निकल गई।\n\nकेदार घाट क्षेत्र स्थित ‘सन व्यू गेस्टहाउस’ में ठहरी थी\n\nपेरिस से 15 सितंबर को बनारस घूमने आई फ्रंसीसी युवती केदार घाट क्षेत्र स्थित ‘सन व्यू गेस्टहाउस’ में ठहरी थी। युवती के मुताबिक उसे गली में एक व्यक्ति मिला जो देखने में गाइड प्रतीत हो रहा था। दो रात उसने उसे शहर व पर्यटन स्थलों पर घुमाया। पुलिस को बताया कि 20 सितंबर की रात उस गाइड के साथ शिवाला क्षेत्र स्थित ‘न्यू ब्रेड आफ लाइफ रेस्टोरेंट’ में खाना खाने गई। खाने के दौरान उसने मुझे बियर पीने का प्रस्ताव दिया।\n\nविदेशी युवती के सामने ही बियर में देसी शराब मिलाकर उसे पिला दी। इसके बाद युवती जब गेस्ट हाउस पहुंची तो उसकी तबीयत बिगड़ गई। बिस्तर पर ही उसे उल्टी व दस्त होने लगी। उसे कमजोरी व थकान महसूस हो रही थी। युवती के मुताबिक जब उसकी आंख खुली तो वह अपने बिस्तर पर निर्वस्त्र पड़ी थी। उसके द्वारा एक स्थानीय डाक्टर से परामर्श लिया गया।\n\nतबीयत बियर में देसी शराब के मिश्रण को पीने की वजह से खराब हुई\n\nडाक्टर ने बताया कि उसकी तबीयत बियर में देसी शराब के मिश्रण को पीने की वजह से खराब हुई है। उसके साथ और कुछ नहीं हुआ है। इसके बाद युवती पुलिस के पास गई और कहा कि मैं अपने देश जा रही हूं। मैं रिपोर्ट इसलिए दर्ज करा रही हूं ताकि किसी दूसरे के साथ ऐसा न हो।\n\nपुलिस के मुताबिक युवती ने बताया कि उसके साथ किसी के द्वारा किसी प्रकार का शारीरिक शोषण या दुर्व्यवहार नहीं किया गया है। पुलिस आयुक्त ए सतीश गणेश ने बताया कि मामले की जानकारी फ्रांसीसी दूतावास को भी दे दी गई है। साथ ही गिरफ्तारी की सूचना पर विदेशी महिला ने पुलिस को धन्यवाद दिया है। इंस्पेक्टर रमाकांत दुबे का कहना है कि गाइड वैध है या अवैध इसकी जांच की जा रही है।",
    "फ्रांस में खाद्य उत्पादों के विशाल बाजार में लगी आग": "इसे विश्व में अपनी तरह का सबसे बड़ा बाजार बताया जाता है।\n\nदमकलकर्मी रुन्गिस अंतरराष्ट्रीय बाजार के गोदाम में लगी आग को बुझाने के लिए मशक्कत कर रहे हैं। उन्होंने लोगों से पेरिस के दक्षिणी उपनगरों से दूर रहने का अनुरोध किया है।\n\nघटना में किसी के हताहत होने की फिलहाल कोई सूचना नहीं है।\n\nयह विशाल बाजार अपने आप में एक शहर की तरह है, जहां 12,000 से अधिक लोग काम करते हैं और गोदाम फल, सब्जियों, सीफूड(समुद्री खाद्य सामग्री), मांस, डेयरी उत्पादों और फूलों से भरे हुए हैं, जिनकी आपूर्ति फ्रांस और दुनियाभर में की जाती हैं।\n\nएपी\n\nगोला सुभाष\n\nसुभाष",
    "france ambassador to india emmanuel lenain in dungarpur rajasthan": "विरोध का प्रतीक बनी 20 वर्षीय हदीस नफाजी को पुलिस ने मारी 6 गोलियां, कर्नाटक से ईरान तक महिलाओं की गैरत का सवाल बना हिजाब",
    "रूस: यूक्रेन में ‘विशेष सैन्य अभियान’ के अलावा कोई अन्य विकल्प नहीं था, विदेश मंत्री": "राष्ट्रपति मैक्राँ ने महासभा में वार्षिक जनरल डिबेट के दौरान विश्व नेताओं को अपने सम्बोधन में कहा, “आज हमें एक आसान चयन करना है – युद्ध या शान्ति.”\n\nउन्होंने ध्यान दिलाया कि इस वर्ष फ़रवरी में, सुरक्षा परिषद के स्थाई सदस्य रूस ने, आक्रामकता और आधिपत्य जमाने के एक कृत्य द्वारा, हमारी सामूहिक सुरक्षा को तोड़ दिया था.\n\n“जब उसने यूएन चार्टर और देशों की सम्प्रभु समानता के सिद्धान्त का उल्लंघन किया.”\n\nफ्रांस के राष्ट्रपति ने कहा कि अन्तरराष्ट्रीय न्यायालय (ICJ) ने रूस की आक्रामकता को अवैध क़रार देते हुए, अपने सैनिकों को वापिस बुलाए जाने का आग्रह किया.\n\nउन्होंने कहा कि रूस ने अपनी आक्रामकता जारी रखी, जिससे आज योरोप में, और शायद कल एशिया, अफ़्रीका या लातिन अमेरिका में आधिपत्य के अन्य युद्ध का रास्ता सम्भवत: खुल गया.\n\n“यह युद्ध जितने लम्बे समय तक जारी रहता है, योरोप और विश्व के लिये यह उतना ही ख़तरा होगा. यह एक व्यापक दायरे वाले हिंसक संघर्ष तक पहुँच सकता है, जहाँ सुरक्षा व सम्प्रभुता, गठबन्धनों की मज़बूती पर और निर्भर नहीं होंगी, बल्कि सशस्त्र गुटों की ताक़त पर होंगी.”\n\nराष्ट्रपति मैक्राँ ने कहा, “हमने जो कुछ देखा है वो साम्राज्यवाद के दौर की ओर वापसी है. फ्रांस इसे नकारता है और पूरी ऊर्जा के साथ शान्ति की तलाश करेगा.”\n\nउन्होंने कहा कि युद्ध की वजह से संगठन के सिद्धान्त, विश्व व्यवस्था और शान्ति कमज़ोर हो रही है. कमज़ोर हो रहे हैं.\n\nफ्रांसीसी नेता ने कहा कि इसे ध्यान में रखते हुए, उन्होंने रूस के साथ संवाद के प्रयास जारी रखे हैं और आगे भी ऐसा करते रहेंगे. “चूँकि केवल साथ मिलकर ही हम शान्ति को हासिल कर सकते हैं.”\n\n“यूक्रेन की जनता को हम मानवीय, सैन्य और राजनैतिक समर्थन प्रदान कर रहे हैं, ताकि वे अपने बचाव और सम्प्रभुता की रक्षा के अपने जायज़ अधिकार का इस्तेमाल कर सकें.”\n\nराष्ट्रपति मैक्राँ ने उन देशों के रुख़ को ख़ारिज कर दिया, जिन्होंने तटस्थ रुख़ अपनाया है.\n\n“वे ग़लत हैं. वे एक ऐतिहासिक भूल कर रहे हैं...जो आज चुप हैं, उनकी एक तरह से एक नए साम्राज्यवाद में मिलीभगत है...जोकि मौजूदा व्यवस्था को कुचल रहा है.”\n\nउन्होंने कहा कि यह पूर्व या पश्चिम, या उत्तर और दक्षिण के बीच चयन करने की बात नहीं है, चूँकि युद्ध से परे भी, विश्व पर विभाजित होने का जोखिम है.\n\nउन्होंने महासभा में सदस्य देशों और सुरक्षा परिषद से सार्वजनिक भलाई के लिये बेहद मूल्यवान, शान्ति के पक्ष में खड़े होने का आहवान किया.\n\nउन्होंने सुरक्षा परिषद में सदस्य देशों से क़दम उठाने का आग्रह किया ताकि रूस युद्ध के रास्ते को नकार सके, अपने व हम सभी के लिये उसकी क़ीमत का आकलन कर सके, और इस आक्रामक कृत्य का अन्त कर सके.\n\nउन्होंने अन्तरराष्ट्रीय एजेण्डा पर अन्य अहम मुद्दा का उल्लेख करते हुए कहा कि जलवायु परिवर्तन के कारण, पारिस्थितिकी तंत्र ऐसे पड़ाव पर पहुँच रहे हैं, जहाँ से उनकी बहाली सम्भव नहीं होगी.\n\nवहीं, खाद्य क़िल्लत, क़ीमतों में उछाल, अकाल का जोखिम और आतंकवाद बड़ी चुनौतियाँ हैं, और हमेशा की तरह, सर्वाधिक निर्बल समुदाय इनसे प्रभावित हैं.\n\nराष्ट्रपति मैक्राँ ने कहा कि हमें इन सभी चुनौतियों से तत्काल निपटने की आवश्यकता है. उनके अनुसार इनमें से अधिकांश समस्याएँ आपस में दरारों की वजह से पनपी हैं और इसलिये सर्वाधिक निर्बलों तक राहत पहुँचाया जाना, सभी का एक साझा दायित्व है.",
    "मिलिए फ्रांस के एमिमेम से, जो खुद को कहता है सड़कों की 'रोड़ी का सर्जन'": "highlights टूटी-फूटी फुटपाथ या साइडवॉक को कलात्मक ढंग से सजाते हैं एमिमेम\n\nफ्रांस के ल्यों शहर में उनका कला के अद्भुत नमूने बहुतायत में हैं बिखरे\n\nदुनिया के कई देशों में लग चुकी है उनकी कला की सोलो प्रदर्शनी\n\nनई दिल्ली:\n\nफ्रांस के एक शहर ल्यों का अनजान शख्स कला की दुनिया का बड़ा नाम बन गया है. वह खुद को एमिमेम के नाम से दुनिया के समक्ष प्रस्तुत करता है और अपने आपको सड़क बनाने के काम आने वाली 'रोड़ी-गिट्टी का सर्जन' कहता है. वह सिरेमिक, लकड़ी और बिटुमेन से टूटे-फूटे फुटपाथ और पैदल चलने के लिए बने साइडवॉक की मरम्मत करता है, वह भी बेहद कलात्मक ढंग से. ल्यों शहर में रंग-बिरंगे मोजेक टाइल्स से ढंके गड्ढे और अन्य टूट-फूट को इमिमेम ने बेहद खूबसूरती के साथ सजाया-संवारा है. एमिमेम की इस कलाकारी के लिए लोग उन्हें 'फुटपाथों का सर्जन' और 'गड्ढों का नाइट' कह कर भी संबोधित करते हैं. उनके मोजेक डिजाइन की लोकप्रियता का आलम यह है कि इस महीने की शुरुआत में उनकी कलाकारी को डिस्ट्रिक्ट 13: इंटरनेशनल आर्ट फेयर में भी प्रदर्शित किया गया.\n\nकौन है एमिमेम\n\nल्यों स्थित इस अद्भुत कलाकार की वेबसाइट के मुताबिक वह पहले एक लोकप्रिय रॉक समूह में गीतकार हुआ करते थे. एमिमेम रूपी कलाकार का जन्म 2016 में एक टूटे-फूटे साइडवॉक पर हुआ. यानी एमिमेम ने 2016 से अपनी कला का इस अंदाज में प्रदर्शन शुरू किया. तब से लेकर आज तक वह टूटे-फूटे फुटपाथ और साइडवाक को अपनी मोजेक कला से सजाते-संवारते आ रहे हैं.\n\nयह भी पढ़ेंः पाकिस्तान की मंत्री मरियन औरंगजेब को लंदन में देख चोरनी-चोरनी बोले लोग\n\nएमिमेम का काम\n\nपिछले छह सालों में एमिमेम ने ल्यों में कम से कम 300 टूटे-फूटे फुटपाथ के हिस्सों और साइडवाक की मोजेक सर्जरी की है. वह जहां कहीं भी गड्ढे या अन्य टूट-फूट देखते हैं रात के अंधेरे में उसे मोजेक के जरिये फिर से सजा-संवार देते हैं. एमिमेम की इस कलाकारी को देख मीडिया में उनकी तुलना ब्रिटेन के लोकप्रिय स्ट्रीट आर्टिस्ट बैंक्सी से भी की जाती है.\n\nकिस तकनीक का करते हैं इस्तेमाल\n\nएमिमेम फुटपाथ या साइडवॉक के टूटे-फूटे हिस्सों की मरम्मत के लिए सिरेमिक, लकड़ी और अस्फाल्ट का इस्तेमाल करते हैं. इनके जरिये वह फुटपाथों की टूट-फूट को कलात्मक अंदाज में सजाते-संवारते हैं. वह अपनी इस तकनीक को फ्लेकिंग करार देते हैं, जो वास्तव में एक फ्रांसीसी शब्द फ्ले से बना है, जिसका अर्थ होता है पोखर. इसे वह गड्ढे या छेद को भरने की कला के नाम से भी पुकारते हैं. रंग-बिरंगे मोजेक अलग-अलग आकार और रंग के टाइल्स से तैयार करते हैं. फिर उन्हें ज्यामितीय शैली में टूट-फूट वाले हिस्से के ऊपर सजाते-संवारते हैं. इन मोजेक डिजाइन पर सिग्नेचर स्टाइल में मकान के निर्माण में काम आने वाली कन्नी और एमिमेम का नाम देखने को मिलता है. उनकी वेबसाइट में इस काम को कुछ यूं बताया गया है- फुटपाथ या साइडवॉक पर प्लास्टर वास्तव में शहर रूपी फैब्रिक के उधड़े घाव सामने लाता है. यह एक समसामयिक कला का नमूना है.\n\nयह भी पढ़ेंः रूसी स्कूल पर हमला, अंधाधुंध गोलीबारी में गार्ड-बच्चों समेत 7 की मौत\n\nकहां-कहां है उनकी कला की उपस्थिति\n\nएमिमेम की इस कला के दर्शन ल्यों की सड़कों और फुटपाथों पर तो होते ही हैं. इसके अलावा पेरिस, मैड्रिड, बार्सिलोना और मिलान में भी यह देखने को मिल जाती है. इसके अलावा साइडवॉक या मरम्मत की गई फुटपाथ की फोटो लेकर उसे आर्ट गैलरियों में आयोजित होने वाली वर्कशॉप या अंतरराष्ट्रीय कला प्रदर्शनियों में भी लगाया जाता है.उनकी पहली प्रदर्शनी 2018 में ल्यों की ही एक कलादीर्घा में लगी थी. इसके अलावा दुनिया के कई अन्य शहरों में भी उनकी कला प्रदर्शित की जा चुकी है, जिसमें 2021 का पेरिस आर्ट फेयर भी शामिल है. हाल के दिनों में एमिमेम साइकिल के लिए बने खास रास्तों को अपनी इस कला से सजाने-संवारने का काम कर रहे हैं, जो चार साल तक चलेगा.",
    "Nations League: क्रोएशिया-नीदरलैंड नेशंस लीग के सेमीफाइनल में, फ्रांस की टीम डेनमार्क से 0-2 से हारी": "{\"_id\":\"6331e77497faa571d13d5d1a\",\"slug\":\"croatia-netherlands-in-the-semi-finals-of-the-nations-league-france-lost-lost-0-2-to-denmark\",\"type\":\"story\",\"status\":\"publish\",\"title_hn\":\"Nations League: क्रोएशिया-नीदरलैंड नेशंस लीग के सेमीफाइनल में, फ्रांस की टीम डेनमार्क से 0-2 से हारी\",\"category\":{\"title\":\"Football\",\"title_hn\":\"फुटबॉल\",\"slug\":\"football\"}}\n\nNations League: क्रोएशिया-नीदरलैंड नेशंस लीग के सेमीफाइनल में, फ्रांस की टीम डेनमार्क से 0-2 से हारी\n\nस्पोर्ट्स डेस्क, अमर उजाला, पेरिस Published by: Published by: स्वप्निल शशांक Updated Mon, 26 Sep 2022 11:25 PM IST\n\nसार 20 नवंबर से कतर में शुरू होने वाले विश्वकप में हिस्सा लेने वाली टीमों के लिए यह आखिरी मैच था। विश्वकप में नीदरलैंड की टीम इक्वाडोर और सेनेगल के ग्रुप में है। फ्रांस और डेनमार्क की टीमें कतर में फिर से भिड़ेंगी, जिसमें ट्यूनीशिया और आस्ट्रेलिया भी उनके ग्रुप में हैं।\n\nविज्ञापन\n\nख़बर सुनें\n\nख़बर सुनें\n\nक्रोएशिया और नीदरलैंड ने रविवार को अपने आखिरी नेशंस लीग मैच जीतकर अगले साल होने वाले सेमीफाइनल के लिए क्वालिफाई कर लिया है। क्रोएशिया की टीम ऑस्ट्रिया को 3-1 से हराकर ग्रुप ए-1 में शीर्ष पर रही। नीदरलैंड ने बेल्जियम को 1-0 से हराया और 16 अंक लेकर ग्रुप ए-4 में शीर्ष पर रही। वहीं नेशंस लीग और मौजूदा विश्व चैंपियन फ्रांस की टीम डेनमार्क से 0-2 से हार गई। हालांकि ऑस्ट्रिया के हारने की वजह से फ्रांस की टीम रेलीगेशन से बच गई, जबकि ऑस्ट्रिया की टीम सेकंड टायर में पहुंच गई।\n\n\n\nअब विश्वकप में डेनमार्क से भिड़ेगी फ्रांस\n\n20 नवंबर से कतर में शुरू होने वाले विश्वकप में हिस्सा लेने वाली टीमों के लिए यह आखिरी मैच था। विश्वकप में नीदरलैंड की टीम इक्वाडोर और सेनेगल के ग्रुप में है। फ्रांस और डेनमार्क की टीमें कतर में फिर से भिड़ेंगी, जिसमें ट्यूनीशिया और आस्ट्रेलिया भी उनके ग्रुप में हैं।\n\n\n\nमोड्रिक ने क्रोएिशया को दिलाई शानदार शुरुआत\n\nक्रोएशिया के 37 वर्षीय मिडफील्डर लुका मोड्रिक के लिए विश्वकप आखिरी अंतरराष्ट्रीय टूर्नामेंट हो सकता है। वह अच्छी फॉर्म में हैं। उन्होंने छठवें मिनट में गोल कर टीम को बढ़त दिला दी। तीन मिनट बाद ही ऑस्ट्रिया के मिडफील्डर क्रिस्टोफ बौमगार्टनर के हेडर से हुए गोल से बराबरी की। इसके बाद क्रोएशिया के लिए फारवर्ड मार्को लिवाजा (69 वें मिनट) और सेंट्रल डिफेंडर देजान लॉवरेन (72 वें मिनट) ने गोल दागे और टीम को जीत दिला दी। विश्वकप में क्रोएशिया की टीम बेल्जियम, कनाडा और मोरक्को के ग्रुप में है।\n\n\n\nदूसरे हाफ में म्बापे के प्रयास रहे नाकाम\n\nग्रुप में डेनमार्क की टीम क्रोएशिया से एक अंक कम 12 अंक लेकर दूसरे स्थान पर रही, जिसने अपने घर में फ्रांस को 2-0 से हराया। डेनमार्क की जीत में स्ट्राइकर कास्पर डोलबर्ग ने 33वें मिनट में और इसके तत्काल ही 39वें मिनट में मिडफील्डर एंड्रियास स्कोव ओसलेन गोल कर फ्रांस पर 2-0 की निर्णायक बढ़त दिला दी। दूसरे हाफ में फ्रांस के लिए स्टार स्ट्राइकर कलियान म्बापे ने गोल करने के प्रयास किए लेकिन गेंद को गोल पोस्ट में नहीं पहुंचा सके। फ्रांस की टीम ग्रुप में सिर्फ एक मैच जीत सकी और पांच अंक लेकर तीसरे स्थान पर रही। छह मैचों में फ्रांस ने पांच गोल किए, जबकि उसने सात गोल खाए।\n\n\n\nवर्जिल ने किया नीदरलैंड के लिए गोल\n\nबेल्जियम की टीम को तीन गोल से जीत की जरूरत थी लेकिन नीदरलैंड से 0-1 से हार गई। नीदरलैंड की जीत में 73वें मिनट में लिवरपूल के डिफेंडर वर्जिल वान डिक ने 73वें मिनट में एकमात्र गोल किया। ग्रुप ए-4 के एक अन्य मैच में रॉबर्ट लेवंडोवस्की की टीम पोलैंड ने वेल्स को 1-0 से हराया। पोलैंड के लिए कैरोल स्विडर्स्की ने 57वें मिनट में गोल किया। 64 वर्षों में पहली बार वेल्स की टीम इस बार विश्वकप में खेलेगी। उसका पहला मैच 21 नवंबर को अमेरिका से होगा। नेशंस लीग में ग्रुप की विजेता टीम अंतिम चार में प्रवेश करती है।\n\n\n\nसेमीफाइनल के लिए हंगरी और पुर्तगाल को सिर्फ ड्रॉ की जरूरत\n\nअगले साल होने वाले नेशंस लीग सेमीफाइनल के लिए अन्य दो टीमें और क्वालिफाई करेंगी। ग्रुप ए-3 में हंगरी और इटली के बीच होने वाले मैच की विजेता टीम अंतिम चार में जगह बनाएगी। हालांकि हंगरी को शीर्ष पर रहने के लिए सिर्फ ड्रॉ की जरूरत है। वहीं ग्रुप ए-2 में मंगलवार को स्पेन और पुर्तगाल के बीच अंतिम लीग मैच होगा। पुर्तगाल की टीम अभी 10 अंक लेकर शीर्ष पर है। स्पेन को अंतिम चार के लिए हरहाल में जीतना होगा, जबकि पुर्तगाल का काम ड्रॉ खेलने से ही चल जाएगा।",
    "महसा को मिले न्याय: फ्रांस में सड़कों पर उतरे हजारों लोग, पुलिस ने आंसू गैस छोड़ी": "फ्रांस में महसा की मौत से गुस्साए लोगों ने ईरान एंबेसी की तरफ मार्च शुरू किया. प्रदर्शनकारियों की भीड़ इतनी ज्यादा थी कि पुलिस को स्थिति नियंत्रित करने के लिए आंसू गैस का इस्तेमाल करना पड़ा.\n\nईरान में हिजाब नहीं पहहने पर महसा अमीनी को गिरफ्तार करना और पुलिस कस्टडी में उसकी मौत का मामला अब पूरे देश के साथ-साथ पूरी दुनिया में फैल रहा है. रविवार को फ्रांस में महसा की मौत से गुस्साए लोगों ने ईरान एंबेसी की तरफ मार्च शुरू किया. प्रदर्शनकारियों की भीड़ इतनी ज्यादा थी कि पुलिस को स्थिति नियंत्रित करने के लिए आंसू गैस का इस्तेमाल करना पड़ा. खबरों के मुताबिक ईरान एबेंसी के बाहर लोगों ने प्रदर्शन किया. यहां पर भी पुलिस और प्रदर्शनकारियों के बीच झड़प हुई है.\n\nमहसा को इंसाफ दिलाने के लिए प्रदर्शनकारी लगातार दूसरे दिन प्रदर्शन के लिए जमा हुए थे. बहुत बड़ी संख्या में प्रदर्शनकारी ईरानी एबेंसी की ओर जा रहे थे. पुलिस ने अनहोनी की आशंका के चलते पहले इनके रास्ते को रोका. लेकिन जब प्रदर्शनकारी नहीं रूके और पुलिस के साथ झड़प शुरू हो गई. प्रदर्शन के दौरान लोगों ने पुलिस के बैरिकेड भी तोड़ दिए. स्थिति बेकाबू होते देख पुलिस ने आंसू गैस का इस्तेमाल किया. जिसके बाद प्रदर्शनकारियों में भगदड़ मच गई.\n\nपुलिस ने बताया कि प्रदर्शन में करीब 4 हजार लोग इकट्ठा हुए थे. उन्होंने कहा, ‘ईरानी एंबेसी के पास लोगों ने बैरिकेड तोड़ दिए. जिसके बाद पुलिस को आंसू गैस का इस्तेमाल करना पड़ा.’\n\n#Breaking: Just in – French police disperses crowds of Iranian protestors in #Paris, #France, who were protesting in front of the embassy building of #Iran.📹 @ClementLanot pic.twitter.com/QNw6a9XSHi — Sotiri Dimpinoudis (@sotiridi) September 25, 2022\n\nक्या था मामला\n\nबता दें कि पिछले हफ्ते ईरान में महसा अमीनी नाम की युवती को पुलिस ने ठीक से हिजाब न पहनने के अपराध में गिरफ्तार किया था. पुलिस की कस्टडी में उनकी 3-4 दिन बाद मौत हो गई थी. महसा के परिवार ने आरोप लगाया था कि पुलिस ने महसा की गिरफ्तारी के बाद उनसे मारपीट की है. इसी के चलते उनकी कस्टडी में मौत हो गई. इस पर ईरान के साथ-साथ दुनिया के कई देशों में विरोध जारी है.\n\nईरान में बंद किया इंटरनेट, अमेरिका ने लगाए प्रतिबंध\n\nपूरे देश में महिलाओं ने कई जगहों पर प्रदर्शन किया. इन प्रदर्शनों की वजह से कई लोगों के मारे जाने की खबरें भी सामने आ रही हैं. महसा के समर्थन में प्रदर्शन इतने बढ़ गए कि देश की सरकार को सूचनाओं के आदान प्रदान को बंद करने के लिए इंटरनेट बंद करना पड़ा. वहीं अमेरिका ने बिगड़ती हालत देखकर और ईरानी सरकार के उदासीन रवैये को देखकर देश पर कई तरह के प्रतिबंध लगाए हुए हैं.",
    "USA: 'लोकतांत्रिक देशों पर संकट, हमें सतर्क रहने की जरूरत', फ्रांस के राष्ट्रपति इमैनुएल मैक्रों ने किया आगाह": "{\"_id\":\"632ff970354179071529f53b\",\"slug\":\"france-president-emmanuel-macron-deep-concern-about-democratic-country-including-usa\",\"type\":\"story\",\"status\":\"publish\",\"title_hn\":\"USA: 'लोकतांत्रिक देशों पर संकट, हमें सतर्क रहने की जरूरत', फ्रांस के राष्ट्रपति इमैनुएल मैक्रों ने किया आगाह\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nUSA: 'लोकतांत्रिक देशों पर संकट, हमें सतर्क रहने की जरूरत', फ्रांस के राष्ट्रपति इमैनुएल मैक्रों ने किया आगाह\n\nवर्ल्ड डेस्क, अमर उजाला, वाशिंगटन Published by: Published by: संजीव कुमार झा Updated Sun, 25 Sep 2022 02:36 PM IST\n\nसार फ्रांस के राष्ट्रपति इमैनुएल मैक्रों ने कहा कि पश्चिमी ‘उदार लोकतांत्रिक देशों’ में पैदा हुए संकट के कारण सारी दुनिया को सतर्क रहने की जरूरत है। उन्होंने कहा- ‘मेरी राय में लोकतांत्रिक देश एक बड़े संकट में हैं। मैं इन देशों की व्यवस्था को उदार लोकतंत्र कहता हूं। क्यों? इसलिए कि एक तो ये खुला समाज हैं, यहां बहुत खुलापन है, और ये सहयोग का रुख रखने वाले लोकतंत्र हैं।\n\nविज्ञापन\n\nख़बर सुनें\n\nख़बर सुनें\n\nइन दिनों अमेरिका यात्रा पर आए फ्रांस के राष्ट्रपति इमैनुएल मैक्रों ने लोकतांत्रिक देशों के संकट को लेकर दुनिया को आगाह किया है। उन्होंने जिन लोकतांत्रिक देशों के संकट का जिक्र किया, उनमें अमेरिका भी है। मैक्रों ने कहा कि वर्षों से अस्थिर करने की जारी कोशिशों के कारण ये स्थिति पैदा हुई है। लोकतंत्र के भविष्य को लेकर मैक्रों ने अपनी चिंता अमेरिकी टीवी चैनल सीएनएन को दिए एक इंटरव्यू में जताई। जब अमेरिकी लोकतंत्र के बारे में पूछा गया, तो फ्रांस के राष्ट्रपति ने कहा- ‘यहां की स्थिति हम सबके लिए चिंता का कारण है। मैं यह कहना पसंद नहीं करता कि मुझे आपकी चिंता है। लेकिन मेरी राय है कि हमने 18वीं सदी के बाद जो कुछ निर्मित किया, वह आज दांव पर लग गया है।’\n\n\n\nमैक्रों ने कहा कि पश्चिमी ‘उदार लोकतांत्रिक देशों’ में पैदा हुए संकट के कारण सारी दुनिया को सतर्क रहने की जरूरत है। उन्होंने कहा- ‘मेरी राय में लोकतांत्रिक देश एक बड़े संकट में हैं। मैं इन देशों की व्यवस्था को उदार लोकतंत्र कहता हूं। क्यों? इसलिए कि एक तो ये खुला समाज हैं, यहां बहुत खुलापन है, और ये सहयोग का रुख रखने वाले लोकतंत्र हैं। लेकिन इससे विरोधियों को इन व्यवस्थाओं पर दबाव बनाने का मौका मिला है।’\n\n\n\nपर्यवेक्षकों ने ध्यान दिलाया है कि मैक्रों ने वही बात कही है, जो अमेरिकी राष्ट्रपति जो बाइडेन कहते रहे हैं। बाइडेन ने 21वीं सदी की प्रतिस्पर्धा को लोकतंत्र बनाम तानाशाही के मुकाबले के रूप में प्रस्तुत किया है। विश्लेषकों के मुताबिक हाल के महीनों में दुनिया भर में बने आर्थिक मंदी के माहौल के कारण लोकतांत्रिक व्यवस्थाओं के भविष्य को लेकर दी जा रही चेतावनियों को अधिक गंभीरता से लिया जाने लगा है। यह राय भी बनी है कि यूक्रेन पर रूस के हमले से भी लोकतांत्रिक व्यवस्थाओं के लिए नई चुनौती खड़ी हुई है।\n\n\n\nमैक्रों इस वर्ष अप्रैल में दूसरे कार्यकाल के लिए फ्रांस के राष्ट्रपति चुने गए थे। लेकिन जून में वहां हुए संसदीय चुनावों में उनकी पार्टी बहुमत हासिल नहीं कर पाई। इन चुनावों में वामपंथी और धुर दक्षिणपंथी नेताओं को बड़ी सफलता मिली। समझा जाता है कि फ्रांस के जनमत ने वहां जारी स्थिति के खिलाफ मतदान किया। उन्होंने दो चरमपंथी नेताओं को अपना समर्थन दिया। उससे जहां मैक्रों के लिए शासन चलाना मुश्किल हो गया है, वहीं फ्रांस में लोकतंत्र के भविष्य को लेकर नई आशंकाएं पैदा हुई हैँ।\n\n\n\nमैक्रों ने कहा कि लोकतांत्रिक व्यवस्थाएं जन इच्छा का सम्मान करती हैं। वहां विभिन्न संस्कृतियों का स्वागत किया जाता है। इन व्यवस्थाओं में सभी वर्गों के बीच पारदर्शिता और सहयोग की भावना बनाए रखी जाती है। ऐसा हो, इसके लिए सबसे महत्त्वपूर्ण संतुलन कायम रखना है। विश्लेषकों के मुताबिक मैक्रों का इशारा लोकतांत्रिक समाजों में बढ़ते वामपंथी और दक्षिणपंथी ध्रुवीकरण की तरफ है। अमेरिका में भी ऐसा ध्रुवीकरण हाल के वर्षों में बढ़ा है। उधर यूरोप के कई देशों धुर दक्षिणपंथी पार्टियों को बड़ी सफलता मिली है। पिछले हफ्ते स्वीडन में धुर दक्षिणपंथी पार्टी सबसे बड़ा दल बन कर उभरी। इस रविवार को इटली में भी ऐसा होने की संभावना है।",
    "भारत दौरा: फ्रांस के रष्ट्रदूत इमैनुअल आज डूंगरपुर आएंगे": "Hindi News\n\nLocal\n\nRajasthan\n\nDungarpur\n\nFrench Ambassador Emmanuel Will Visit Dungarpur Today\n\nभारत दौरा: फ्रांस के रष्ट्रदूत इमैनुअल आज डूंगरपुर आएंगे\n\nडूंगरपुर 2 दिन पहले\n\n\n\nकॉपी लिंक\n\nपूर्व राज्य सभा सांसद हर्ष वर्धन सिंह ने बताया कि फ्रांस के राष्ट्रदूत इमैनुअल लेनेन व उनकी पत्नी रविवार को डूंगरपुर के निजी दौरे पर रहेंगे। उनके साथ डूंगरपुर के राजघराने के शिवेंद्र सिंह डूंगरपुर रहेंगे।",
    "Big News: फ्रांस में रनवे से आगे निकल पास की झील में गिरा विमान, मध्य जापान में तूफान से तबाही,पढ़ें अहम खबरें": "{\"_id\":\"632f960ae6d2a609f5396e53\",\"slug\":\"plane-crashed-in-france-and-storm-devastation-in-japan-read-important-news\",\"type\":\"feature-story\",\"status\":\"publish\",\"title_hn\":\"Big News: फ्रांस में रनवे से आगे निकल पास की झील में गिरा विमान, मध्य जापान में तूफान से तबाही,पढ़ें अहम खबरें\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nफ्रांस के भूमध्यसागरीय तट स्थित एक हवाई अड्डे को अनिश्चित काल के लिए बंद करना पड़ा है, क्योंकि एक मालवाहक विमान अपने रनवे से आगे निकल गया और पास में स्थित झील के पानी में जा गिरा। इस बोइंग 737 विमान के चालक दल के सभी तीन सदस्यों को सुरक्षित बचा लिया गया है। यह विमान मोंटपेलियर शहर के बाहर स्थित हवाई अड्डे पर कुछ जरूरी चीजें लेने के लिए उतरा था। अब दुर्घटनाग्रस्त विमान को यहां से हटाने तक हवाई अड्डे को यात्रियों और मालवाहकों के लिए बंद कर दिया गया है। दुर्घटना की जांच चल रही है।\n\n\n\nपाकिस्तान : कर्ज चुकाने के भी लाले, पुनर्निर्धारित करने की मांग\n\nकंगाल पाकिस्तान के सामने कर्ज चुकाने के भी लाले हैं। उसने अमीर देशों के पेरिस क्लब को चुकाए जाने वाले 1000 करोड़ डॉलर के बराबर कर्ज को पुनर्निर्धारित करने का अनुरोध किया है। दूसरी ओर, प्रधानमंत्री शहबाज शरीफ ने अंतरराष्ट्रीय मुद्रा कोष (आईएमएफ) की प्रबंध निदेशक क्रिस्तीना जॉर्जिया से अनुरोध किया है कि उसे कर्ज के नवंबर में मिलने वाले बकाया 300 करोड़ डॉलर को अग्रिम दिला दिया जाए। एक्सप्रेस ट्रिब्यून ने वित्त मंत्री मिफ्ताह इस्माइल के हवाले से यह खबर दी।\n\n\n\nइससे पहले वैश्विक वित्त बाजारों के निवेशकों में उस समय घबराहट फैल गई थी, जब खबर आई कि पाकिस्तान ने व्यावसायिक समेत अपने पूरे कर्ज में राहत देने की मांग की है। मिफ्ताह ने न्यूयॉर्क से ट्वीट में कहा, हमने यूरोप के व्यावसायिक बैंकों से कर्ज में कोई राहत नहीं मांगी है, न ही इसकी जरूरत है। 20 साल में यह तीसरी बार है, जब 17 सदस्यीय पेरिस क्लब पाकिस्तान का कर्ज पुनर्निर्धारित करेगा। एजेंसी\n\n\n\nमध्य जापान में तूफान से तबाही, 2 की मौत\n\nमध्य जापान में आए भीषण तूफान ‘तलस’ से देशभर में तबाही मचा दी है। यहां शनिवार को लगातार हुई भारी बारिश और तूफान के कारण दो की मौत हो गई और हजारों घरों की बिजली चली गई। क्योदो एजेंसी की रिपोर्ट के अनुसार, राजधानी टोक्यो के शिजुओका सिटी का हाल अधिक खराब है।\n\n\n\nजापान के मौसम विभाग की ओर से दी गई जानकारी से पता चला कि राजधानी टोक्यो के दक्षिण-पश्चिम स्थित शिजुओका सिटी पर तूफान की अधिक मार पड़ी है। वहां बृहस्पतिवार से ही बारिश जारी है। तूफान तलस की गति 65 किमी प्रति घंटा है। यहां भूस्खलन में करीब 40 साल की उम्र के शख्स की मौत हो गई और 29 साल के शख्स की कार दुर्घटनाग्रस्त हो गई।\n\n\n\nइसके अलावा तूफान के कारण एहतियातन 1.20 लाख घरों की बिजली काट दी गई। कई जगह बिजली के खंभे भी क्षतिग्रस्त हो गए। टोक्यो से 30 किमी दक्षिण में योकोहामा सिटी में शनिवार दोपहर तक 3,000 लोगों को सुरक्षित निकाला गया।\n\n\n\nइंडोनेशिया में 6.2 की तीव्रता का भूकंप, जनहानि नहीं\n\nइंडोनेशिया के उत्तरी प्रांत एकेह में शनिवार तड़के भूकंप के तेज झटके महसूस किए गए। हालांकि, इससे तत्काल किसी बड़े नुकसान या सुनामी का कोई खतरा नहीं पाया गया। लेकिन लोग डरकर घरों से बाहर निकल आए।\n\n\n\nअमेरिकी भू विज्ञान सर्वेक्षण ने बताया कि रिक्टर पैमाने पर शनिवार को आए भूकंप की तीव्रता 6.2 मापी गई और इसका केंद्र एकेह प्रांत के तटीय शहर मिउलाबोह से 40 किलोमीटर दक्षिण-दक्षिण पश्चिम में सतह से 49 किलोमीटर नीचे था। इंडोनेशिया की मौसम, जलवायु एवं भूभौतिक एजेंसी ने भूकंप की तीव्रता 6.4 बताई।\n\nपटना में अपराधियों ने पुलिस कांस्टेबल को किया अगवा\n\nबिहार की राजधानी पटना से अपराधियों ने दिनदहाड़े पुलिस कांस्टेबल को अगवा कर लिया है। शनिवार सुबह महुआ बाग से बीएमपी-5 में तैनात कांस्टेबल शशि भूषण सिंह को बोलेरो सवार अपराधियों ने अगवा कर लिया। आरा के रहने वाले शशि आठ साल एसटीएफ में भी कार्यरत रहे हैं। उनके रिश्तेदार ने बताया कि सुबह लगभग सात बजे बिना नंबर लगे बोलेरो सवार कुछ लोगों ने उनको जबरन अपनी गाड़ी में बैठा लिया और अपने साथ लेकर चले गए। मामले की प्राथमिकी रूपसपुर थाना में दर्ज करा दी गई है। पुलिस मामले की जांच में जुट गई है।\n\n\n\nहम लोग लगातार डर के साए में जी रहे : सिब्बल\n\nकांग्रेस के पूर्व नेता एवं वरिष्ठ अधिवक्ता कपिल सिब्बल ने कहा कि हम लोग लगातार जांच एजेंसियों, सत्ता और पुलिस के डर के साए में जी रहे हैं। धर्म के एक हथियार के रूप में इस्तेमाल के बारे में बात करते हुए सिब्बल ने कहा कि भले ही यह पूरी दुनिया में हो रहा हो, भारत धर्म के इस्तेमाल का एक ज्वलंत उदाहरण है। कहा, आज भारत में नफरत फैलाने वाले भाषण देने में जो शामिल हैं, वे एक खास विचारधारा का हिस्सा हैं।\n\n\n\nईडी ने मनी लॉन्ड्रिंग मामले में 16 करोड़ की संपत्ति कुर्क की\n\nप्रवर्तन निदेशालय (ईडी) ने राजकोट स्थित इंडस्ट्रीज के खिलाफ मनी लॉन्ड्रिंग मामले में 16 करोड़ रुपये की अचल संपत्ति को कुर्क किया। ईडी अधिकारी के मुताबिक, राजकोट स्थित मंदीप इंडस्ट्रीज ने यूनियन बैंक ऑफ इंडिया से धोखाधड़ी करके कर्ज नहीं चुकाया। इस मामले में सीबीआई ने एफआईआर दर्ज की थी, जिसके आधार पर जांच गई तो पता चला कि बैंक को 44.64 करोड़ रुपये का नुकसान हुआ।\n\n\n\nमुद्दों से ध्यान भटकाने को हिंसा को बढ़ावा दे रही भाजपा : राहुल\n\nकांग्रेस नेता राहुल गांधी ने शनिवार को घरेलू गैस और ईंधन की बढ़ी कीमतों को लेकर प्रधानमंत्री नरेंद्र मोदी पर जमकर निशाना साधा। उन्होंने कहा कि भाजपा और आरएसएस लोगों का इन ज्वलंत मुद्दे से ध्यान हटाने के लिए नफरत और हिंसा को बढ़ावा दे रही है। अपनी ‘भारत जोड़ो यात्रा’ के तहत शनिवार शाम थेक्किनकाडू मैदान में लोगों को संबोधित करते हुए राहुल ने केंद्र सरकार पर पांच, छह पूंजीपतियों के हित में काम करने का आरोप लगाया। उन्होंने पीएम मोदी पर कटाक्ष करते हुए कहा, हमने कभी उस स्तर की देश को बेरोजगारी नहीं दी जिस स्तर की आपने दी है। उन्होंने कहा, यूपीए शासन में गैस सिलेंडर की कीमत 400 रुपये थी तो प्रधानमंत्री मोदी उसकी आलोचना करते थे, लेकिन अब एक गैस सिलेंडर की कीमत 1,000 रुपये है मगर वह एक शब्द नहीं बोलते।\n\nअसम भारतीय जनता पार्टी का तीन दिवसीय चिंतिन शिविर का उद्घाटन शनिवार को काजीरंगा में हुआ। शिविर में में आध्यात्मिक सद्गुरु जग्गी वासुदेव भी पहुंचे। असम के मुख्यमंत्री हिमंत बिस्वा सरमा ने उनका स्वागत किया। मुख्यमंत्री ने कहा, सद्गुरु की दूरदृष्टि से चिंतन शिविर को लाभ मिलेगा और भविष्य में बेहतर काम करने व रोडमैप बनाने के लिए मार्गदर्शन मिलेगा। इस दौरान सीएम हिमंत ने मिट्टी बचाओ आंदोलन पर सद्गुरु के साथ समझौता ज्ञापन (एमओयू) पर हस्ताक्षर किए। मिट्टी के सतत उपयोग को बढ़ावा देने और इसके क्षरण को रोकने के लिए हस्ताक्षर किए गए।पश्चिम बंगाल की स्पेशल टास्क फोर्स ने कलिम्पोंग से संदिग्ध पाकिस्तानी एजेंट को गिरफ्तार किया है। युवक की पहचान पीर मोहम्मद के रूप में हुई है। वह रावलपिंडी में पाकिस्तानी अधिकारियों के संपर्क में था। पूछताछ में पता चला है कि पीर कई जरूरी दस्तावेज पाकिस्तान भेजता था। उसके मोबाइल से तस्वीरें मिलीं, जो मुख्य रूप से भारतीय सेना के विभिन्न शिविरों की थीं। आरोपी के पास से दो मोबाइल और एक लैपटॉप बरामद हुआ है, जिन्हें फॉरेंसिक जांच के लिए लैब भेजा गया है। उसके मोबाइल पर कई पाकिस्तानी नंबर भी मिले हैं, जिसके साथ वह नियमित संपर्क में था। जांच के दौरान पता चला है कि एप के माध्यम से उसे निर्देश आते थे। इसके बदले काफी मोटा पैसा दिया जाता था।केरल के कोझिकोड जिले में एक किशोरी से दुष्कर्म के मामले में पुलिस ने यूपी के चार मजदूरों को गिरफ्तार किया है। पुलिस के मुताबिक, यूपी की 16 वर्षीय लड़की की ट्रेन यात्रा के दौरान आरोपी से जान-पहचान हुई थी। वह अपनी बहन से मिलने वाराणसी से चेन्नई जा रही थी। हालांकि, आरोपी ने लड़की को बहला-फुसलाकर उसे दूसरे स्टेशन पर उतरने के लिए मना लिया। बाद में आरोपी पलक्कड़ स्टेशन पर उतरे और सड़क मार्ग से कोझिकोड के लिए रवाना हो गए। इसके बाद उसे पलायम के एक लॉज में ले जाकर उसके साथ सामूहिक दुष्कर्म किया।आज महालया है और बंगाल सहित पूरे पूर्वोत्तर भारत में दुर्गापूजा की तैयारियां अंतिम चरण में पहुंच गई हैं। कोलकाता में थीम आधारित पूजा पंडाल बन रहे हैं। महालया के बाद 10 दिवसीय दुर्गा पूजा औपचारिक रूप से शुरू हो जाएगी। दक्षिण कोलकाता के प्रसिद्ध चेतला अग्रणी क्लब के पूजा पंडाल में मुख्यमंत्री ममता बनर्जी रविवार को मां दुर्गा का चक्षु दान करेंगी। इस अवसर पर मंत्री बाबुल सुप्रियो और फिरहाद हकीम भी उपस्थित रहेंगे।",
    "भारत और फ्रांस जैसी एकजुटता आज के दौर में दुनिया में दुर्लभ : फ्रांस की विदेश मंत्री ने कहा": "भारत यात्रा पर आई फ्रांस की विदेश मंत्री कैथरीन कोलोना के साथ विदेश मंत्री एस जयशंकर ने विविध विषयों पर विस्तृत चर्चा की ।\n\nवार्ता के बाद फ्रांस की विदेश मंत्री कोलोना ने यूक्रेन पर रूसी हमले को एक सम्प्रभु देश के खिलाफ विनाशकारी आक्रमण करार दिया । उन्होंने कहा कि फ्रांस युद्ध के भयावह परिणामों से निपटने के लिये भारत के साथ मिलकर काम करने को प्रतिबद्ध है।\n\nहिन्द प्रशांत क्षेत्र का जिक्र करते हुए उन्होंने कहा कि चीन के कारण कई चुनौतियां उत्पन्न हुई हैं तथा भारत और फ्रांस समान चिंता साझा करते हैं, क्योंकि हम जानते हैं कि चीनी किस प्रकार की भूमिका निभा रहे हैं।\n\nकोलोना ने कहा, ‘‘ हम यह सुनिश्चित करना चाहते हैं कि क्षेत्र में कोई असंतुलन नहीं उत्पन्न हो । ’’\n\nफ्रांस की विदेश मंत्री ने कहा कि भारत और फ्रांस ने हमेश एक दूसरे का समर्थन किया है और इस तरह की एकजुटता और भरोसा आज की दुनिया में ‘दुर्लभ और बहुमूल्य’ है।\n\nकोलोना ने कहा कि जब किसी भी स्थान पर अंतरराष्ट्रीय नियम आधारित व्यवस्था के मुख्य सिद्धांतों का उल्लंघन होता है, तब यह हिन्द प्रशांत सहित सभी स्थानों पर कमजोर होता है तथा अंतरराष्ट्रीय कानून के प्रति सम्मान भी घटता है।\n\nउन्होंने कहा कि हिन्द प्रशांत क्षेत्र के राष्ट्र होने के नाते इस क्षेत्र के प्रति हमारी प्रतिबद्धता अटूट है।\n\nफ्रांस की विदेश मंत्री ने कहा कि यूक्रेन में जो कुछ भी हो रहा है, वह न केवल यूरोप, बल्कि पूरे विश्व के लिए एक गंभीर मामला है।\n\nवहीं,विदेश मंत्री एस जयशंकर ने कहा कि भारत और फ्रांस ने हिन्द प्रशांत त्रिपक्षीय विकास सहयोग स्थापित करने की दिशा में काम करने पर सहमति व्यक्त की जो विकास परियोजनाओं को सुगम बनाने में मदद करेगा।\n\nकोलोना के साथ संयुक्त संवाददाता सम्मेलन को संबोधित करते हुए जयशंकर ने कहा कि उनकी चर्चा में यूक्रेन संघर्ष, हिंद-प्रशांत तनाव, अफगानिस्तान में घटनाक्रम, कोरोना महामारी के परिणाम, संयुक्त समग्र कार्य योजना जैसे मुद्दे शामिल थे ।\n\nजयशंकर ने कहा, ‘‘ भारत और फ्रांस ने हिन्द प्रशांत त्रिपक्षीय विकास सहयोग स्थापित करने की दिशा में काम करने पर सहमति व्यक्त की जो विकास परियोजनाओं को सुगम बनाने में मदद करेगा, खास तौर पर अंतरराष्ट्रीय सौर गठबंधन के ढांचे के तहत । ’’\n\nउन्होंने कहा कि अंतरराष्ट्रीय सौर गठबंधन ने तीन देशों में परियोजनाओं को गति प्रदान की है जो भूटान, पापुआ न्यूगिनी और सेनेगल में भारत एवं फ्रांस के साथ आने के प्रभाव को प्रदर्शित करता है।\n\nविदेश मंत्री जयशंकर ने कहा कि भारत फ्रांस को एक बड़ी शक्ति के रूप में देखता है और यह बहु-ध्रुवीयता के उद्भव का केंद्र है ।\n\nफ्रांस की विदेश मंत्री कैथरीन कोलोना के साथ वार्ता के बाद जयशंकर ने कहा, ‘‘ फ्रांस और भारत सही अर्थों में विश्वसनीय भागीदार हैं । फ्रांस भारत की चिंताओं और प्राथमिकताओं के प्रति बेहद संवेदनशील रहा है।’’\n\nउन्होंने कहा कि हिन्द प्रशांत त्रिपक्षीय सहयोग भारतीय नवोन्मेषकों और स्टार्टअप के लिये एक मंच प्रदान करेगा ।",
    "फेनर भवानी देवी नेशनल गेम्स में हैट्रिक के लिए फ्रांस से यात्रा करने के लिए": "ओलंपियन भवानी देवी को गुजरात में 36 वें राष्ट्रीय खेलों में कृपाण सोने के पदक की एक दुर्लभ हैट्रिक को पूरा करने के लिए फ्रांस से सभी तरह से यात्रा करने के लिए तैयार किया गया है।उन्होंने कहा, \"मेरे पास नेशनल गोल्ड इन द नेशनल गोल्ड इन द नेशनल गोल्ड में सभी को छोड़ दिया गया है,\" उन्होंने कहा कि राष्ट्रीय मीडिया के साथ एक आभासी बातचीत करते हुए, 2015 में पिछले खेलों के बाद से लंबे अंतर का जिक्र किया।\n\nउन्होंने कहा, \"मुझे तीन महीने पहले सुना गया था कि गुजरात ने खेलों की मेजबानी करने के लिए कदम रखा था।\"\n\nचैंपियन फेन्सर, जिनके पास अपने कारनामों के माध्यम से दुनिया में खेल में एकल-रूप से लोकप्रिय हैं, गांधीनगर में 30 को बसाने के लिए कंप्यूटर का इंतजार कर सकते हैं।\n\n\"राष्ट्रीय खेल मेरे लिए एक बहुत ही विशेष प्रतियोगिता है। मैं इसके लिए उत्सुक हूं।\n\n\"मुझे लगता है कि भारतीय बाड़ पिछले सात साल में एक लंबा सफर तय कर चुके हैं।\n\nफरवरी 2015 में वापस, भवानी देवी ने पंजाब के कोमलप्रेत शुक्ला को नेडुम्बासरी में महिला कृपाण फाइनल में एक कोच्चि उपनगर में हराया। इससे पहले, 2011 में रांची में, उन्होंने अपने केरल टीम के साथी रीथा पुथसस्ट्री को अपने मिडीन गोल्ड के लिए हराया।\n\nवह पिछले दो राष्ट्रीय खेलों में विजेता केरल टीमों का हिस्सा थीं, जो कि थलासरी के साई सेंटर में प्रशिक्षण था।\n\n\"2011 और 2015 दोनों में, मैंने कंप्यूटर को अन्य खेलों में भी देखा। यह खेल का एक अद्भुत उत्सव है। भारत के खेल प्राधिकरण द्वारा सुगम।\n\nएक खदान का जवाब देते हुए, भारत के शीर्ष प्रशंसकों ने इस बात पर सहमति व्यक्त की कि राष्ट्रीय खेलों ने एक अलग वातावरण के साथ -साथ अलग -अलग चुनौती की पेशकश की। \"मैं उस प्रतियोगिता का उपयोग करूंगा, अगला हम यह आकलन करना चाहते हैं कि मैं एशियाई खेलों और पेरिस में पेरिस में 2024 ओलंपिक खेलों के लिए योग्यता से पहले कहां खड़ा हूं।\n\nभवानी देवी, जो गुजरात में तमिलनाडु रंग पहनेंगे, ने कहा कि उन्हें जिम्मेदारी की भावना महसूस हुई। \"मैं इस साल की शुरुआत में खेलो इंडिया यूनिवर्सिटी गेम्स से चूक गया, जो विश्व चैंपियन के तुरंत बाद इसे घेरता था।\n\n\"मुझे नहीं लगता कि हम 2022 में राष्ट्रीय खेलों में राष्ट्रीय खेल हैं, हमारे पास कॉमनवेल्थ गेम्स और एशियाई खेलों में इस साल के लिए स्केक किया गया था। मैं इसके लिए मानसिक रूप से तैयार थी,\" उसने कहा।\n\n\"मेरे कोच और मैं इस कंप्यूटर के लिए योजना बनाने के लिए पसंद करते हैं, गुजरात के लिए धन्यवाद।\"",
    "हिंद-प्रशांत क्षेत्र में ढांचागत सुविधाएं बढ़ाएंगे भारत, फ्रांस और यूएई, इस पर रहेगा फोकस": "India-UAE-France Trilateral Ministerial Meeting भारत फ्रांस व यूएई हिंद-प्रशांत क्षेत्र में ढांचागत सुविधाएं बढ़ाएंगे। तीनों देशों के विदेश मंत्रियों के बीच त्रिपक्षीय बैठक में यह फैसला लिया गया। आस्ट्रेलिया-फ्रांस-भारत सप्लाई चेन में सहयोग को प्रगाढ़ करने पर भी बैठक में चर्चा करेंगे।\n\nनई दिल्ली, जागरण ब्यूरो। पिछले हफ्ते भारत की यात्रा पर आईं फ्रांस की विदेश मंत्री कैथरीन कोलोना ने एक अहम बयान दिया था कि हिंद-प्रशांत क्षेत्र की कूटनीतिक क्रांति का भारत अगुवा है और फ्रांस इस क्षेत्र में हर कदम पर भारत के साथ है। कोलोना के इस बयान का महत्व इस बात से लगाया जा सकता है कि न्यूयार्क में वो भारत के विदेश मंत्री एस जयशंकर के साथ मिलकर दोनों देशों की हिंद-प्रशांत रणनीति के बीच बेहतर सामंजस्य बनाने की रणनीति को अंतिम रूप देने में जुटी हैं।\n\nविदेश मंत्रियों की होगी त्रिपक्षीय बैठक\n\nपहले कोलोना व जयशंकर ने यूएई के विदेश मंत्री अबदुल्लाह बिन जायद अल नहयान के साथ त्रिपक्षीय बैठक की और उसके बाद मंगलवार देर रात भारत-फ्रांस-आस्ट्रेलिया के विदेश मंत्रियों की भी बैठक होने वाली है। भारत और फ्रांस हिंद-प्रशांत क्षेत्र के अन्य देशों के साथ मिलकर भी अपने रणनीतिक रिश्तों को नया आयाम देने की कोशिश में है।\n\nएक योजना यह भी है कि ये दोनों देश मिलकर इस क्षेत्र के छोटे-छोटे देशों में ढांचागत सुविधाओं को विकसित करें। यूएई-फ्रांस-भारत के विदेश मंत्रियों के बीच बैठक में हुई चर्चा में भी यह अहम मुद्दा रहा है। इन तीनों देशों के बीच यह पहली बैठक है।\n\nरणनीतिक और आर्थिक सहयोग को मिलेगा विस्तार\n\nबताया जा रहा है कि आने वाले दिनों में इन देशों के बीच रणनीतिक व आर्थिक सहयोग को और ज्यादा विस्तार मिलेगा। यूएई व फ्रांस दोनों ही भारत के रणनीतिक साझेदार हैं। यूएई, इजरायल, अमेरिका व भारत के बीच गठित संगठन का भी सदस्य है।\n\nइसी तरह से भारत, फ्रांस और आस्ट्रेलिया के बीच गठित त्रिपक्षीय संगठन का भी अलग महत्व है। इन तीनों देशों के विदेश मंत्रियों की बैठक में हिंद प्रशांत क्षेत्र में स्थित अन्य देशों में कनेक्टिविटी परियोजनाओं को बढ़ावा देने और सैन्य सहयोग के मुद्दे पर खास तौर पर बात होगी।\n\nये भी पढ़ें: India France Ties: भारत और फ्रांस ने UNSC और अन्य मुद्दों को लेकर की चर्चा, इस बात पर बनी सहमति\n\nये भी पढ़ें: India France Ties: चीन के खिलाफ भारत को मिला फ्रांस का साथ, अब क्या करेगा 'ड्रैगन'?",
    "दीक्षा फ्रांस में संयुक्त 12वें स्थान पर, चारों भारतीयों ने बनाई कट में जगह": "डिसक्लेमर:यह आर्टिकल एजेंसी फीड से ऑटो-अपलोड हुआ है। इसे नवभारतटाइम्स.कॉम की टीम ने एडिट नहीं किया है।\n\nड्यूविले (फ्रांस), 17 सितंबर (भाषा) भारतीय गोल्फर दीक्षा डागर ने यहां लैकोस्टे लेडीज ओपन डी फ्रांस के दूसरे दौर में पांच अंडर 66 का शानदार स्कोर बनाया।दीक्षा ने पहले नौ होल के दूसरे हाफ में लगातार पांच बर्डी बनाई और एक समय उनका स्कोर छह अंडर 29 था। इसके बाद हालांकि अंतिम नौ होल में उन्होंने एक बोगी की और इस बीच कोई बर्डी नहीं बनाई जिससे वह दूसरे दौर के बाद संयुक्त 12वें स्थान पर हैं। दीक्षा शीर्ष पर चल रही इनेस लाकलालेच से सात शॉट पीछे है।इस टूर्नामेंट में भाग ले रही चारों भारतीय खिलाड़ियों ने कट में जगह",
    "जीवन के अंत के विकल्पों पर व्यापक चर्चा की शुरुआत करेगा फ्रांस": "फ्रांस में वर्तमान में 2016 का कानून यह प्रावधान करता है कि डॉक्टर मृत्यु के आने तक गंभीर रूप से बीमार रोगियों को बेहोश रख सकते हैं। लेकिन इस प्रावधान के तहत सहायता प्राप्त आत्महत्या वैध नहीं है।\n\nमैक्रों ने एक लिखित बयान में कहा कि नागरिकों का एक निकाय आने वाले महीनों में स्वास्थ्य देखभाल कर्मियों के साथ समन्वय के साथ इस मुद्दे पर काम करेगा। उन्होंने कहा कि व्यापक सहमति प्राप्त करने के लिए सरकार सभी राजनीतिक दलों के सांसदों के साथ समानांतर रूप से चर्चा करेगी।\n\nमैक्रों ने इस साल की शुरुआत में मुद्दे पर बहस शुरू करने का वादा किया था। उन्होंने कहा था कि वह व्यक्तिगत रूप से चिकित्सक द्वारा सहायता प्राप्त आत्महत्या को वैध बनाने के पक्ष में हैं।\n\nकुछ फ्रांसीसी मरीज वर्तमान में अन्य यूरोपीय देशों में जाते हैं ताकि जीवन खत्म करने के आगे के विकल्प तलाशे जा सकें।\n\nइच्छामृत्यु वर्तमान में कुछ शर्तों के तहत नीदरलैंड, बेल्जियम, लक्जमबर्ग और स्पेन में कानूनी है। स्विट्ज़रलैंड में सहायता प्राप्त आत्महत्या के तहत रोगी को स्वयं दवाओं की घातक खुराक लेने की अनुमति है।\n\nहाल के वर्षों में फ्रांस में अधिकतर लोग इच्छा मृत्यु को वैध बनाने के पक्ष में रहे हैं।\n\nएपी नेत्रपाल माधव\n\nमाधव",
    "स्वाति पीरामल को फ्रांस का सर्वोच्च नागरिक सम्मान": "लंदन, 16 सितंबर (भाषा) देश की प्रमुख वैज्ञानिक एवं उद्योगपति डॉ स्वाति पीरामल को कारोबार एवं उद्योग, विज्ञान और चिकित्सा क्षेत्र में उनके योगदान के लिए फ्रांस के सर्वोच्च नागरिक पुरस्कार से सम्मानित किया गया है।\n\nफ्रांस की विदेश एवं यूरोपीय मामलों की मंत्री कैथरीन कोलोना ने भारत की अपनी यात्रा के दौरान डॉ पीरामल को फ्रांस के सर्वोच्च नागरिक सम्मान ‘नाइट ऑफ द लीजन ऑफ ऑनर’ से सम्मानित किया है। दोनो देशों के संबंधों में मजबूती लाने के लिए उन्हें फ्रांस के राष्ट्रपति इमैनुएल मैक्रों की तरफ से सम्मानित किया गया।\n\nइस दौरान फ्रांसीसी विदेश मंत्री ने कहा, ‘‘डॉ पीरामल न केवल एक अग्रणी एवं असाधारण महिला कारोबारी है बल्कि वह एक ऐसी उद्यमी हैं जो समाज को भी वापस लौटाता है।’’\n\nपीरामल समूह की वाइस चेयरपर्सन के तौर पर पीरामल अपने समूह के औषधि, वित्तीय सेवा, रियल एस्टेट एवं ग्लास पैकेजिंग जैसे विविध कारोबार को देखती हैं।\n\nउन्होंने इसे अपने लिए एक बड़ा सम्मान बताते हुए कहा, ‘‘यह पीरामल समूह में मेरे साथ काम करने वाले लोगों के प्रयासों का भी सम्मान है। पीरामल समूह का फ्रांस के साथ कारोबार के अलावा कला एवं संस्कृति में भी लंबा रिश्ता रहा है।’’\n\nफ्रांस इसके पहले डॉ पीरामल को अपने दूसरे सर्वोच्च सम्मान ‘नाइट ऑफ द ऑर्डर ऑफ मेरिट’ से भी 2016 में सम्मानित कर चुका है।\n\nभाषा प्रेम प्रेम अजय\n\nअजय\n\nयह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",
    "फ्रांस का वो आइलैंड जहां न्यूड रहते हैं लोग, सिर्फ सैनिक पहनते हैं कपड़े, 'सेक्स' करना है बैन": "France Nudist Island: फ्रांस में मौजूद एक आइलैंड पर न्यूड घूमना सामान्य बात है। इस आइलैंड पर लोग मौज मस्ती करने के लिए जाते हैं। लेकिन इसी आइलैंड पर एक सैन्य बेस भी है। इस बेस पर मिलिट्री एक्सरसाइज भी होती रहती है। आइलैंड पर रहने वालों का कहना है कि यहां सेक्स की मनाही है।",
    "राजशाही: नहाने से भय खाते थे फ्रांस के राजा लुई चौदहवें, दुर्गंध से बचने के लिए करते थे परफ्युम का उपयोग": "Hindi News\n\nMagazine\n\nAha zindagi\n\nKing Louis XIV Of France Was Afraid Of Bathing, Used To Use Perfume To Avoid Bad Smell\n\nराजशाही: नहाने से भय खाते थे फ्रांस के राजा लुई चौदहवें, दुर्गंध से बचने के लिए करते थे परफ्युम का उपयोग\n\nनयनतारा 16 दिन पहले\n\n\n\nकॉपी लिंक\n\nकिसी देश पर सबसे लम्बे समय तक राज करने वाले, फ्रांस के किंग लुई 14 के जीवन से जुड़ी रोचक बातें...\n\nराजा लुई 14वें ने 1643 से 1715 तक 72 वर्ष और 110 दिन तक फ्रांस पर राज किया। विश्व में सबसे लंबे समय तक शासन करने की सूची में फ्रांस के राजा लुई 14वें प्रथम स्थान पर हैं।\n\nचार वर्ष की वय में ताजपोशी\n\n41 वर्षीय पिता लुई 13वें की टीबी रोग से मृत्यु हो गई थी। इसके बाद चार वर्ष की छोटी आयु में लुई 14वें फ्रांस की राजसभा में तख़्तनशीं हुए। युवावस्था में उनको बैले डांस करना बहुत भाता था। वे प्रतिदिन दरबार में इसकी प्रस्तुति देते थे। वे एक पेशेवर बैले डांसर भी थे। लुई 14वें को ‘सन किंग’ भी कहा जाता है। इसके पीछे कारण ये है कि राजा ने सूर्य को अपना प्रतीक चिह्न घोषित किया था। उनका मानना था कि जिस प्रकार सभी ग्रह सूर्य के चक्कर लगाते हैं, उसी तरह पूरा फ्रांस उनके इर्द-गिर्द घूमता है।\n\n16वीं सदी मेें फैशन फ्रीक\n\nफ्रांस में बने भव्य महल ‘पैलेस ऑफ वर्सेलिस’ को बनवाने का श्रेय लुई 14वें को ही जाता है। फ्रांसीसी लेखकों ने लिखा है कि बादशाह इतनी सख़्ती से काम करवाते थे कि महल निर्माण के दौरान हज़ारों की संख्या में मज़दूरों की मृत्यु हुई। 16वीं सदी के राजा लुई के लिए आज का फैशन-फ्रीक शब्द बिल्कुल उपयुक्त है। उन्हें नूतन प्रयोगों से बनीं पोशाकें, हाई हील्स व अलग-अलग छपाई के कपड़े पहनना ख़ूब पसंद था। उन्हीं के कारण फ्रांस फैशन, तहज़ीब व संस्कृति की राजधानी बन पाया है।\n\nस्नान से भयाक्रांत\n\nकिंग लुई 14वें के बारे में ये भी कहा जाता है कि उन्होंने अपने 76 साल के जीवनकाल में सिर्फ़ तीन बार स्नान किया था। फ्रांस में 17वीं शताब्दी में इस विचार का प्रसार था कि नहाने से गंभीर बीमारी फैलती है, जितना कम स्नान करोगे, उतना स्वस्थ रहोगे। इसलिए राजा को नहाने से डर लगता था और वे ख़ुद पर पानी की परछाईं भी नहीं पड़ने देते थे। लुई प्रतिदिन नई सुगंध के परफ्यूम का इस्तेमाल करते थे। पैलेस ऑफ वर्सेलिस में दिनभर परफ्यूम का छिड़काव होता था और राजा के दरबार में इतनी कड़क महक के परफ्यूम छींटे जाते थे कि इसका नाम ही ‘द परफ्यूम कोर्ट’ पड़ गया।",
    "UN में भारत को मिलेगा फ्रांस का साथ, पेरिस में दोनों देशों के बीच अहम मुद्दों पर चर्चा के बाद सहमति": "हाइलाइट्स 30 अगस्त को पेरिस में यूएनएससी और अन्य बहुपक्षीय मुद्दों पर बातचीत भारत और फ्रांस के वरिष्ठ अधिकारियों के बीच हुई चर्चा आतंकवाद समेत अन्य मुद्दों पर चर्चा के बाद बनी आपसी सहमति\n\nनई दिल्ली: भारत और फ्रांस ने 30 अगस्त को पेरिस में संयुक्त राष्ट्र सुरक्षा परिषद (यूएनएससी) और अन्य बहुपक्षीय मुद्दों पर विचार-विमर्श किया. भारत-फ्रांस रणनीतिक साझेदारी को ध्यान में रखते हुए दोनों पक्षों ने यूएनएससी के एजेंडे पर विभिन्न महत्वपूर्ण मुद्दों पर विचार साझा किए. भारतीय प्रतिनिधि मंडल का नेतृत्व यूएन में राजनीतिक मामलों के ज्वाइंट सेक्रेटरी प्रकाश गुप्ता ने किया. इस दल में पेरिस में भारतीय दूतावास के अधिकारी भी शामिल रहे. वहीं फ्रांस की ओर डेलिगेशन के प्रमुख फैबियन पिनोने और अन्य सीनियर अफसर इसमें शामिल रहे. भारतीय विदेश मंत्रालय ने प्रेस रिलीज जारी करके इसकी जानकारी दी.\n\nदोनों देशों के प्रतिनिधियों के बीच हुई इस बैठक में भारत-फ्रांस सामरिक साझेदारी पर विभिन्न मुद्दों को लेकर बातचीत हुई और संयुक्त राष्ट्र सुरक्षा परिषद से जुड़े विशेष मुद्दों पर विचार साझा किए गए. इस दौरान दोनों देशों के बीच जारी साझेदारी को विभिन्न मंचों पर मजबूती के साथ जारी रखने पर सहमति बनी. इसमें आतंकवाद का मुद्दा भी शामिल रहा.\n\nविदेश मंत्रालय की प्रेस विज्ञप्ति (फोटो- ANI)\n\nभारत-फ्रांस के प्रतिनिधियों के बीच हुई इस बातचीत में दोनों पक्षों ने अपनी प्राथमिकताएं रखीं. इसके अलावा सितंबर और दिसंबर 2022 में फ्रांस और भारत की यूएनएससी की आगामी अध्यक्षता को लेकर चर्चा की. इसके अलावा सितंबर 2022 में होने वाले यूएन जनरल असेंबली के 77वें सत्र पर बातचीत हुई.\n\nइससे पहले 17 अगस्त को प्रधानमंत्री नरेंद्र मोदी और फ्रांस के राष्ट्रपति इमैनुएल मैक्रों के बीच फोन पर बातचीत हुई थी. पीएम मोदी ने ट्वीट करके बताया था कि दोनों नेताओं के बीच रक्षा सहयोग, परियोजनाओं और परमाणु ऊर्जा में सहयोग को लेकर चर्चा हुई. प्रधानमंत्री कार्यालय की ओर से जारी एक बयान में कहा गया है कि टेलीफोन पर बातचीत के दौरान वैश्विक खाद्य सुरक्षा से संबंधित महत्वपूर्ण चुनौतियों पर भी बात हुई.\n\nTags: Emmanuel Macron, France, PM Modi",
    "घूस कांड में पूर्व आईएएस अशोक सिंघवी को मिली फ्रांस जाने की अनुमति, ढाई करोड़ के रिश्वत मामले में है गिरफ्तार": "Jaipur news: राजस्थान हाईकोर्ट ने खान आवंटन घूस कांड के आरोपी पूर्व आईएएस अशोक सिंघवी को एक माह के लिए फ्रांस जाने की अनुमति दे दी है. अदालत ने सिंघवी को कहा है कि वह वापस आकर ईडी कोर्ट को इसकी सूचना दें. जस्टिस बिरेन्द्र कुमार की एकलपीठ ने यह आदेश अशोक सिंघवी की आपराधिक याचिका पर सुनवाई करते हुए दिए है.\n\nघूस कांड के आरोपी पूर्व आईएएस अशोक सिंघवी को विदेश जाने की अनुमति नहीं- कोर्ट\n\nयाचिका में अधिवक्ता दीपक चौहान ने बताया की याचिकाकर्ता को पारिवारिक कारणों के सिलसिले में फ्रांस जाने की जरूरत है. इसके बावजूद भी ईडी कोर्ट ने उसे विदेश जाने की अनुमति नहीं दी और पिछले 2 सितंबर को उसका प्रार्थना पत्र यह कहते हुए खारिज कर दिया कि उसने अदालत को विदेश जाने का कोई ठोस कारण नहीं बताया है और सिर्फ उसकी विदेश जाने की इच्छा मात्र से उसे इसकी अनुमति नहीं दी जा सकती.\n\nयाचिका में कहा गया कि वह अदालती आदेश पर पूर्व में भी यूएसए की यात्रा कर चुका है और उसके भागने की भी कोई संभावना नहीं है. इसके अलावा वह अपना संपर्क नंबर और ईमेल का पता संबंधित निचली अदालत के पीठासीन अधिकारी को उपलब्ध करवा देगा, ताकि प्रकरण की सुनवाई में कोई बाधा पैदा नहीं आए. जिस पर सुनवाई करते हुए एकलपीठ ने याचिकाकर्ता को एक माह के लिए विदेश जाने की अनुमति दे दी है.\n\nReporter- Mahesh Pareek\n\nखबरें और भी हैं...\n\nRajasthan Crisis Live : राजस्थान कांग्रेस के 92 MLA का इस्तीफा, आलाकमान ने अशोक गहलोत और सचिन पायलट को बुलाया दिल्ली, देखिए पल पल की अपडेट",
    "France: यात्रियों की परवाह किए बिना विमान के कॉकपिट में भिड़े एयर फ्रांस के दो पायलट, निलंबित": "{\"_id\":\"630c00cfb849194dd10955d4\",\"slug\":\"two-air-france-pilots-clashed-in-the-cockpit-of-the-plane\",\"type\":\"story\",\"status\":\"publish\",\"title_hn\":\"France: यात्रियों की परवाह किए बिना विमान के कॉकपिट में भिड़े एयर फ्रांस के दो पायलट, निलंबित\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nFrance: यात्रियों की परवाह किए बिना विमान के कॉकपिट में भिड़े एयर फ्रांस के दो पायलट, निलंबित\n\nएजेंसी पेरिस। Published by: Published by: Jeet Kumar Updated Mon, 29 Aug 2022 05:27 AM IST\n\nसार विमान के पायलट और सहायक पायलट के बीच उड़ान शुरू होते ही विवाद हो गया था। एक पायलट ने दूसरे पर हाथ उठाया। इसके बाद दोनों एक-दूसरे का कॉलर पकड़ कर गुत्थमगुत्था हो गए।\n\nविज्ञापन\n\nख़बर सुनें\n\nख़बर सुनें\n\nएयर फ्रांस के दो पायलट उड़ान के दौरान कॉकपिट में ही भिड़ गए। इस दौरान दोनों ने जमकर एक-दूसरे पर घूंसे बरसाए। इस मामले में दोनों पायलटों को निलंबित कर दिया गया है। एयर फ्रांस के एक अधिकारी ने रविवार को बताया कि घटना जून की है।\n\n\n\nविमान जेनेवा से पेरिस की उड़ान पर था। पायलटों की लड़ाई के बावजूद विमान की उड़ान जा रही रही और वह जमीन पर सुरक्षित उतरा। एक क्षेत्रीय अखबार के अनुसार, विमान के पायलट और सहायक पायलट के बीच उड़ान शुरू होते ही विवाद हो गया था। एक पायलट ने दूसरे पर हाथ उठाया। इसके बाद दोनों एक-दूसरे का कॉलर पकड़ कर गुत्थमगुत्था हो गए।\n\n\n\nकेबिन क्रू ने हस्तक्षेप पर उन्हें शांत कराया। इसके बाद क्रू का एक सदस्य कॉकपिट में ही मौजूद रहा ताकि मामला फिर न बिगड़ने पाए। पायलटों की लड़ाई की खबर बुधवार को सामने आई जब फ्रांस की हवाई जांच एजेंसी (बीईए) ने एक रिपोर्ट में इसका जिक्र किया।",
    "Taiwan के दौरे पर पहुंचने वाली है फ्रांस से सांसदों की टीम, चीन की प्रतिक्रिया पर टिकी दुनिया की नजर": "Taiwan के दौरे पर पहुंचने वाली है फ्रांस से सांसदों की टीम, चीन की प्रतिक्रिया पर टिकी दुनिया की नजर\n\nअमेरिका और जापान के बाद अब फ्रांसीसी सांसदों का एक प्रतिनिधिमंडल ताइपे के दौरे पर पहुंचने वाले हैं। चीन इस पर किस तरह की प्रतिक्रियाएं देता है यह प्रतीक्षारत है। बहरहाल चीन इस वक्‍त भूकंप से हुई भीषण तबाही का सामना कर रहा है।\n\nताइपे, एजेंसी। अमेरिका (America) और जापान (Japan) के बाद अब फ्रांस (France) से ताइवान में मेहमान आ रहे हैं। इस हफ्ते पांच फ्रांसीसी सांसदों का एक प्रतिनिधिमंडल ताइपे (Taipei) के दौरे पर पहुंच रहे हैं। यहां के विदेश मंत्रालय ने यह जानकारी दी है।\n\nमालूम हो कि अमेरिकी हाउस स्पीकर नैन्सी पेलोसी (Nancy Pelosi) के ताइवान दौरे के बाद अमेरिकी राजनेताओं का ताइवान दौरे पर आने का सिलसिला जारी है और इस दौरान यह पहली दफा होगा जब यूरोपीय संसद से सांसदों (European parliamentarians) की एक टीम यहां आएगी। बता दें कि यूरोपीय संसद यूरोपीय संघ की निर्वाचित संसदीय संस्था है जिसका मुख्‍यालय फ्रांस के स्ट्रासबर्ग में है।\n\nअब देखने वाली बात यह है कि फ्रांस के इस कदम पर चीन की किस तरह की प्रतिक्रिया रहती है, जो इस वक्‍त एक भीषण प्राकृतिक आपदा का सामना कर रहा है। गौरतलब है कि चीन के सिचुआन प्रांत (Sichuan) में सोमवार को आए भूकंप से जान-माल को काफी नुकसान पहुंचा। चीन इस वक्‍त बचाव कार्यों में जुटा हुआ है।\n\nफ्रांस से सदस्‍यों के आगमन पर चीन की प्रतिक्रिया पर दुनिया की नजर इसलिए टिकी है क्‍योंकि अंतर्राष्‍ट्रीय समुदायों से नेताओं के ताइपे आगमन पर चीन ने लगभग हर बार कड़ा रूख अपनाया है।\n\nचीन ताइवान को अपना हिस्‍सा मानता है और उसके व ताइवान के बीच के मामलों में दुनिया के और देशों की दखलअंदाजी को वह बर्दाश्‍त नहीं कर पाता है। इन सैन्‍य अभ्‍यासों के जरिए चीन दुनिया को अपनी ताकत के बारे में बताना चाहता है और उन्‍हें आगाह करता है कि कोई उससे न टकराए। ताइवान की सीमा के आसपास चीनी सैन्‍य अभ्‍यास इसी बात का सबूत है।\n\nबता दें कि अगस्‍त में नैंसी पेलोसी के ताइवान दौरे के महज दो सप्‍ताह के भीतर अमेरिकी सांसदों के एक प्रतिनिधिमंडल ने दो दिन के लिए ताइवान का दौरा किया था।\n\nइसके बाद अमेरिकी राज्‍य इंडियाना के गर्वनर इरिक होलकांब (Eric Holcomb) ताइवान के दौरे पर पहुंच गए। इस बीच, जापान से भी प्रतिनि‍धिमंडल ताइवान में जाकर राष्‍ट्रपति त्साई इंग वेन से मुलाकात की।\n\nइन सबका नतीजा यह हुआ कि ताइवान की सीमा और इसके समुद्री क्षेत्र में चीनी लड़ाकू विमानों और युद्धपोतों की आवाजाही बढ़ गई।\n\nमालूम हो कि ताइवान 1949 से खुद को एक स्‍वतंत्र देश मानता है, लेकिन चीन इस स्‍वशासित द्वीप को अपना हिस्‍सा मानता है।",
    "फ्रांस की यात्रा करने पहुचे लाखो लोग, जानिए असली वजह": "जीवन-यापन की आशंकाओं, हीटवेव और जंगल की आग के बावजूद, फ्रांस के पर्यटन उद्योग ने इस गर्मी में बड़े पैमाने पर वापसी की, क्योंकि स्थानीय और विदेशी छुट्टियों को कोरोनोवायरस महामारी के कारण दो साल की मंदी के बाद डाला गया था। पर्यटन मंत्री ओलिविया ग्रेगोइरे ने एक संवाददाता सम्मेलन में कहा कि प्रारंभिक आंकड़ों से पता चलता है कि 2022 की गर्मी \"असाधारण\" थी, जिसमें 35 मिलियन फ्रांसीसी लोग छुट्टियों पर जा रहे थे, या पिछले साल लगभग 60% की तुलना में 10 में से सात लोग थे।\n\n2019 में फ्रांस दुनिया का सबसे अधिक दौरा किया जाने वाला देश था, जिसने लगभग 90 मिलियन विदेशी पर्यटकों को आकर्षित किया। \"हम दुनिया में नंबर एक गंतव्य बने रहना चाहते हैं,\" ग्रेगोइरे ने कहा।\n\nउन्होंने कहा कि गर्मियों के दौरान क्रेडिट कार्ड खर्च 2019 से 10% बढ़ गया, पिछले साल महामारी से पहले, फ्रांसीसी होटलों और रेस्तरां में, उसने कहा।\n\nपर्यटन फ्रांस के राष्ट्रीय सकल घरेलू उत्पाद का 8 प्रतिशत उत्पन्न करता है और दो मिलियन रोजगार प्रदान करता है।\n\nजुलाई और अगस्त की पहली छमाही के आंकड़ों से पता चलता है कि होटल उद्योग के प्रदर्शन का एक प्रमुख गेज प्रति उपलब्ध कमरा (RevPAR) 2019 की तुलना में 22.2% अधिक था।\n\nपेरिस क्षेत्र में RevPAR और दक्षिण में फ्रेंच रिवेरा में तेजी से वृद्धि हुई, जो समृद्ध विदेशी पर्यटकों की वापसी से प्रेरित था, विशेष रूप से एक मजबूत डॉलर और खाड़ी देशों से संयुक्त राज्य अमेरिका से।\n\n\"हमारी योजना एक परिवार के रूप में, यहां पेरिस में, साथ ही साथ पश्चिमी यूरोप के अन्य हिस्सों में दो साल पहले जाने की थी, और हमें 2020 की गर्मियों के लिए उन्हें रद्द करना पड़ा। इसलिए, (यह एक) लंबी-स्थगित यात्रा है,\" सिएटल के 38 वर्षीय अमेरिकी पर्यटक ग्राहम क्लाइम ने रॉयटर्स को बताया।\n\nवेटर जेवियर सर्रासिन ने कहा, \"हम मोंटमार्ट्रे (पेरिस में पर्यटक हॉटस्पॉट) में हैं, इसलिए स्पष्ट रूप से बहुत सारे पर्यटक हैं और हमारे अधिकांश ग्राहक आमतौर पर पर्यटक हैं, लेकिन यह सच है कि पिछले साल हम ज्यादातर फ्रांसीसी ग्राहकों की सेवा कर रहे थे।\"\n\n\"इसके विपरीत, अब और पिछले कुछ महीनों से, ग्राहक आम तौर पर एक विदेशी भाषा बोलते हैं, हम इसे (पर्यटकों की वापसी) देख सकते हैं, हमारे कैफे में लोग जो भाषा बोलते हैं, उसके लिए धन्यवाद। मेरी राय में पर्यटक वापस आ गए हैं, यह सुनिश्चित है।\"\n\nयह पूछे जाने पर कि क्या फ्रांस अभी भी एक वर्ष में 100 मिलियन विदेशी पर्यटकों को लक्षित कर रहा है, ग्रेगोइरे ने कहा: \"उस संख्या तक पहुंचना असंभव नहीं हो सकता है, (लेकिन) यह एक लक्ष्य है जो हमारे पास हो सकता है।\"",
    "बाढ़ प्रभावित पाक के लिए मदद जुटाने में मदद करेगा फ्रांस": "न्यूयॉर्क : फ्रांस ने पाकिस्तान की अर्थव्यवस्था के पुनर्निर्माण में सहायता देने के लिए कदम बढ़ाया है। विनाशकारी बाढ़ से पैदा हुई स्थिति पर फ्रांस इस साल एक अंतरराष्ट्रीय सम्मेलन का आयोजन करेगा। जियो न्यूज की रिपोर्ट के मुताबिक, पाकिस्तान के प्रधानमंत्री शहबाज शरीफ और फ्रांस के राष्ट्रपति इमैनुएल मैक्रों ने मंगलवार को न्यूयॉर्क में संयुक्त राष्ट्र महासभा (यूएनजीए) के 77वें सत्र से इतर मुलाकात की।\n\nद्विपक्षीय संबंधों में वृद्धि पर विचारों के आदान-प्रदान के अलावा, दोनों नेताओं ने जलवायु परिवर्तन से प्रेरित बाढ़ के बाद पाकिस्तान की अर्थव्यवस्था को एक स्थायी स्तर पर ठीक करने और पुनर्निर्माण में मदद करने के लिए अंतरराष्ट्रीय समर्थन जुटाने के बारे में बात की।\n\nअंतर्राष्ट्रीय वित्तीय भागीदारों और विकास भागीदारों को इकट्ठा करने के लिए, फ्रांस वर्ष के अंत से पहले एक अंतरराष्ट्रीय सम्मेलन की मेजबानी करेगा, जिसका उद्देश्य पाकिस्तान के बाढ़ प्रभावित क्षेत्रों के पुनर्वास और पुनर्निर्माण में योगदान देना है।\n\nसंयुक्त राष्ट्र महासभा से इतर पाक प्रधानमंत्री ने अपने स्पेनिश समकक्ष प्रेडो सांचेज से भी मुलाकात की।\n\nशहबाज ने अंतर-संसदीय संबंधों के साथ-साथ सुरक्षा और रक्षा सहयोग पर विशेष जोर देने के साथ बहुआयामी पाकिस्तान-स्पेन संबंधों को गहरा करने की आवश्यकता पर बल दिया।\n\nस्पेन के प्रधान मंत्री ने ऊर्जा क्षेत्र और लोगों से लोगों के बीच संबंधों में द्विपक्षीय सहयोग का आह्वान किया।\n\nसांचेज ने कहा कि पाकिस्तान जलवायु परिवर्तन के प्रभावों के लिए सबसे कमजोर देशों में से एक है।\n\nउन्होंने आशा व्यक्त की कि पुनर्वास और पुनर्निर्माण चरण में सक्रिय भागीदारी के माध्यम से अंतर्राष्ट्रीय समुदाय कदम उठाएगा और बाढ़ के प्रतिकूल प्रभावों को कम करने में मदद करेगा।",
    "फ्रांस और ब्रिटेन से भी शक्तिशाली हुई इंडियन आर्मी, विश्व युद्ध की आहट के बीच जारी हुई सेनाओं की रैंकिंग": "लंदन: विश्व की सबसे ताकतवर सेनाओं की रैंकिंग जारी की गई है. इसमें भारत को चौथा स्थान दिया गया है. अब भारत से आगे केवल तीन देशों की सेनाएं हैं, ये देश हैं अमेरिका, रूस और हमारी पड़ोसी मुल्क चीन. वहीं, भारत का दूसरा पड़ोसी देश पाकिस्तान इस रैंकिंग में 9वें स्थान पर है. 50 से ज्यादा व्यक्तिगत कारकों के आधार पर यह फेहरिस्त बनाई गई है. इसमें सैन्य शक्ति और आर्थिक से लेकर सैन्य क्षमता और भूगोल तक की श्रेणियां होती हैं.\n\nHITC.com की रिपोर्ट के मुताबिक, अमेरिका को 0.0453 के पावर इंडेक्स स्कोर के साथ सबसे उपर यानी शीर्ष पर रखा गया है, जो कोई हैरानी वाली बात नहीं है, क्योंकि US के पास 2020 तक 700 बिलियन डॉलर का विशाल रक्षा बजट है. रूस को 0.0501 का स्कोर दिया गया है और माना जाता है कि रूसी सेना में करीब 900,000 सक्रिय सैन्यकर्मी हैं. चीन के सैन्य बल में अनुमानित 2 मिलियन सक्रिय सैन्यकर्मी हैं. वे तीसरे पायदान पर रहे. वहीं, कभी आधी दुनिया पर हुकूमत करने वाला ब्रिटेन, भारत और फ्रांस से पिछड़ गया है, इस सूची में ब्रिटेन को 8वें स्थान पर रखा गया है.\n\nये हैं टॉप 10 ताकतवर देश:-\n\n1. संयुक्त राज्य अमेरिका - 0.0453\n\n2. रूस - 0.0501\n\n3. चीन - 0.0511\n\n4. भारत - 0.0979\n\n5. जापान - 0.1195\n\n6. दक्षिण कोरिया - 0.1195\n\n7. फ्रांस - 0.1283\n\n8. यूके - 0.1382\n\n9. पाकिस्तान - 0.1572\n\n10. ब्राजील- 0.1695\n\nबता दें कि, पूरी दुनिया इस वक्त युद्ध के मुहाने पर खड़ी हुई है. व्लादिमीर पुतिन ने 3 लाख तक सैनिकों की भर्ती का आदेश जारी किया है. रूस की तरफ से लगातार परमाणु हमले की धमकी भी दी जा रही है. तृतीय विश्व युद्ध का शोर सुनाई दे रहा है. इस लिस्ट में ब्राजील ने शीर्ष दस में जगह बनाई, जबकि यूक्रेन 22 वें स्थान की रैंकिंग के साथ शीर्ष 20 देशों तक पहुंचने में भी नाकाम रहा. 24 फरवरी को रिपोर्ट किए गए सैकड़ों हताहतों के साथ मुख्य शहरों में विस्फोटों के साथ रूस ने यूक्रेन पर पूर्ण पैमाने पर आक्रमण शुरू कर दिया.\n\n'हिन्दू लड़कियों को फंसाने पर नकद इनाम..', मुस्लिम युवाओं को इसकी ट्रेनिंग भी देता है PFI\n\nसत्येंद्र जैन की याचिका पर HC ने ED से माँगा जवाब, 28 सितम्बर को अगली सुनवाई\n\nक्या भारत को 'मुर्ख' बना रहा अमेरिका ? विदेश मंत्री की सख्त टिप्पणी से खड़ा हुआ सवाल",
    "Emmanuel Macron: महारानी के अंतिम संस्कार में गए फ्रांस के राष्ट्रपति इमैनुएल सोशल मीडिया पर हुए ट्रोल, जानिए पूरा मामला": "Queen Elizabeth II Funeral: महारानी एलिजाबेथ द्वितीय (Queen Elizabeth II) के अंतिम संस्कार (Last Rites) में शामिल होने के लिए दुनिया भर के राष्ट्रधायक्षों को आमंत्रित किया गया था. कल एलिजाबेथ का अंतिम संस्कार पूरे सम्मान के साथ कर दिया गया. इस समारोह में शामिल होने के लिए फ्रांस (France) के राष्ट्रपति इमैनुएल मैक्रों (Emmanuel Macron) भी लंदन (London) पहुंचे हुए थे लेकिन वो सोशल मीडिया (Social Media) पर ट्रोल हो गए. उन्हें जमकर खरी खोटी सुनाई जा रही है.\n\nदरअसल, महारानी के अंतिम संस्कार से एक दिन पहले इमैनुएल ने अपनी पत्नी के साथ लंदन की वेस्टमिंस्टर हॉल का दौरा किया था. इस मौके पर वो कैजुअल कपड़े और स्नीकर्स शूज पहने नजर आए. इसको लेकर उनकी सोशल मीडिया पर जमकर आलोचना हुई. लोगों ने इसे शर्मनाक करार दिया है. लोगों ने कहा है कि अंतिम संस्कार में शामिल होने गए एक राष्ट्रपति को इस तरह की ड्रेस पहनना शोभा देता है?\n\nMacron wore sneakers to pay his respects to the late Queen. pic.twitter.com/hE4S1uDUL3 — Garrett Robinson (@GWFitzRobert) September 18, 2022\n\nआंखों पर चश्मा, पैरों में स्नीकर्स\n\nसोशल मीडिया पर आलोचना के बाद फ्रांस के रेडियो टॉक शो पर भी इस बारे में चर्चा की गई. इसमें कहा गया कि एक राष्ट्रपति को इस तरह ये आयोजन में स्ट्रीट वियर पहने देखना चौंकाता है. इस टॉक शो में कहा गया कि सम्मान देने के लिए गए राष्ट्रपति के पास एक ड्रेस कोड भी था. तो वो ऐसे में सड़कछाप कपड़े कैसे पहन सकते हैं?\n\nकुछ लोगों ने मैक्रों का समर्थन भी किया\n\nएक तरफ जहां इमैनुएल मैक्रों (Emmanuel Macron) की आलोचना हो रही थी तो वहीं कुछ लोग उनके समर्थन में भी नजर आए. उनके समर्थन में आए लोगों ने कहा कि जब मैक्रों महारानी एलिजाबेथ (Queen Elizabeth) के अंतिम संस्कार (Last Rites) में ताबूत के सामने गए थे तो उन्होंने औपचारिक ड्रेस (Official Dress) ही पहनी हुई थी. उन्होंने एक काला सूट और टाई लगाई हुई थी. मैक्रों का समर्थन करने वाले लोगों ने कहा कि राष्ट्रपति (President) को बदनाम करने के लिए एक झूठ फैलाया गया है.\n\nये भी पढ़ें: India-France Relationship: पीएम मोदी का ट्वीट- मैंने अपने दोस्त Macron से बात की, फ्रांस के साथ हर हाल में निभाएंगे दोस्ती\n\nये भी पढ़ें: France: हेड स्कार्फ पहनी महिला को स्कूल में एंट्री न देने का मामला, UN कमेटी ने लगाई फ्रांस को फटकार, कही ये बड़ी बात",
    "TGV M High Speed Train: ऐसा होगा यूरोप का हाई स्पीड रेल नेटवर्क, फ्रांस ने पेश किया फ्यूचर का प्लान": "4 / 5\n\nTGV की गिनती दुनिया की सबसे पॉपुलर हाई-स्पीड ट्रेन ब्रांड्स में होती है. यह कंपनी 1980 के दशक की शुरुआत से ही यूरोप के रेल यात्रियों के आकर्षण का प्रमुख केंद्र रही है. साल 2018 में फ्रांस के सरकारी स्वामित्व वाली रेलवे कंपनी SNCF ने TGV को 2.7 बिलियन यूरो यानी करीब 2.7 बिलियन डॉलर की लागत वाली ऐसी 100 TGV M ट्रेनों को बनाने का आदेश दिया था. चार साल बाद अगस्त 2022 में इस कंसाइनमेंट में 15 और ट्रेनें तैयार करने का आदेश दिया गया था. कहा जा रहा है कि इस ट्रेन के कोच बड़े और बेहतर होंगे जो मुसाफिरों के कंफर्ट लेवल किसी प्लेन में सफर करने जैसा अहसास कराएंगे.",
    "यूरोप में महंगाई ने 11 साल का रिकॉर्ड तोड़ा: मिडिल क्लास सड़कों पर; जर्मनी, फ्रांस और इटली में सस्ते दामों वाले स्टोर्स खोल रही सरकारें": "Hindi News\n\nInternational\n\nOn Middle Class Streets; Governments Opening Cheap Stores In Germany, France And Italy\n\nयूरोप में महंगाई ने 11 साल का रिकॉर्ड तोड़ा: मिडिल क्लास सड़कों पर; जर्मनी, फ्रांस और इटली में सस्ते दामों वाले स्टोर्स खोल रही सरकारें\n\nलंदन/नई दिल्ली एक महीने पहले\n\n\n\nकॉपी लिंक\n\nयूरोप महंगाई से जूझ रहा है। यहां महंगाई की दर पिछले 11 साल के रिकॉर्ड 8.9% के स्तर पर है। यूरोजोन में शामिल इन देशों के आंकड़ों में 19 देशों में ये हालात हैं। बाकी देशों में महंगाई की दर और भी ज्यादा है। पूर्वी यूरोप के देश एस्टोनिया में सबसे ज्यादा 23% महंगाई दर है। मिडिल क्लास में सरकारों के प्रति गुस्सा बना हुआ है। कई जगहों पर लोगों ने सड़कों पर उतर कर प्रदर्शन भी किया है। इससे सरकारें घबराई हुई हैं। ब्रिटेन में प्रधानमंत्री पद के चुनावों में महंगाई सबसे बड़ा मुद्दा बना हुआ है।\n\nसाथ ही फ्रांस में भी राष्ट्रपति इमैनुएल मैक्रों को भी लोगों के विरोध का सामना करना पड़ रहा है। पश्चिमी यूरोप के अपेक्षाकृत धनी देश जैसे जर्मनी, फ्रांस, नीदरलैंड्स, स्पेन और इटली की सरकारों ने महंगाई पर काबू पाने के लिए कई कदम उठाए हैं। इनमें लोगों को रोजमर्रा की कई चीजों को काफी कम दामों पर उपलब्ध कराने के लिए स्टोर्स खोले गए हैं। इन स्टोर्स पर भीड़ देखी जा सकती है।\n\nपोलैंड में यूक्रेनी शरणार्थियों को मान रहे महंगाई का कारण\n\nयुद्ध की वजह से विस्थापित होकर पड़ोसी देश पहुंचे यूक्रेनियों के खिलाफ स्थानीय लोगों ने विरोध भी शुरू कर दिया है।\n\nपोलैंड में महंगाई की दर पिछले दो दशकों के दौरान रिकॉर्ड 18% हो गई है। पोलैंड में सबसे ज्यादा 3 लाख से ज्यादा यूक्रेनी शरणार्थी आए हैं। इन लोगों ने राजधानी वॉरसा में पनाह ली हुई है। दूसरे बड़े शहर रेजेजॉव में लगभग एक लाख यूक्रेनी शरणार्थियों के आने से यहां अब स्थानीय लोगों ने विरोध भी शुरू कर दिया है। हाल ही में उन्होंने विरोध प्रदर्शन किया। दक्षिण पंथी पोलिश पार्टी के इन समथर्कों का मानना है कि यूक्रेनी शरणार्थियों के कारण पोलैंड में महंगाई की दर बेतहाशा बढ़ रही है।\n\nयूरोप के 58% युवाओं में बढ़ रहा असंतोष\n\nयूरोपीय कमीशन ने अगस्त में जारी अपनी एक रिपोर्ट में कहा कि यूरोप में 30 साल तक की उम्र के 58% युवाओं में बढ़ती महंगाई और रोजगार के अवसरों में कमी से असंतोष बढ़ रहा है। पूर्वी यूरोप के कम विकसित देशों के साथ-साथ पश्चिमी यूरोप के विकसित देशों में भी युवाओं में गुस्सा है। कोरोना काल के बाद हालात और खराब हो गए हैं।\n\nसर्दी में हालात और बिगड़ सकते हैं, बिजली की दरें रिकॉर्ड ऊंचाई पर\n\nयूरोप में सर्दी के मौसम में हालात और बिगड़ने की आशंका है। अभी से बिजली की कीमतें रिकॉर्ड स्तर हैं। जर्मनी में बिजली की कीमतें 80 हजार रुपए प्रति मेगावाट, जबकि फ्रांस में यह 87 हजार रुपए हो गई है। पिछले साल की तुलना में इन दोनों देशों में 10 गुना से अधिक का इजाफा हुआ है। ब्रिटेन में अक्टूबर से बिजली की दरें 80% बढ़ने की आशंका है।",
    "India, France move UNSC to designate Pakistanis as global terrorists": "Small\n\nMedium\n\nLarge",
    "रोबेस्पिएरे ने कोई हिंसा नहीं की, फिर क्यों फ्रांस में उसके शासनकाल को आतंक युग कहते हैं?": "एक ऐसा दौर भी आया जब फ्रांसीसी क्रांति के नायक को खलनायक का दर्जा दिया गया. उसके शासनकाल को आतंक युग का नाम दिया गया और 28 जुलाई 1794 को मृत्युदंड दे दिया गया. जानिए, ऐसा क्यों किया गया...\n\nराजनेता रहे मैक्सीमिलियन रोबेस्पियर का नाम इतिहास में फ्रांसीसी क्रांति के सबसे प्रभावशाली लीडर के तौर पर दर्ज किया गया.\n\nएक वकील और राजनेता रहे मैक्सीमिलियन रोबेस्पियर का नाम इतिहास में फ्रांसीसी क्रांति के सबसे प्रभावशाली लीडर के तौर पर दर्ज किया गया. उन्होंने फ्रांस में लोकतंत्र को स्थापित करने और सालों से चली आ रहीं परंपराओं को बदलने के लिए अभियान चलाया. उन्होंने पादरियों के ब्रह्मचर्य उन्मूलन और कार्यालयों में आत्मरक्षा के तौर पर हथियार ले जाने के लिए अभियान चलाया. उनका यह अभियान चर्चा में रहा.\n\nएक ऐसा दौर भी आया जब फ्रांसीसी क्रांति के नायक को खलनायक का दर्जा दिया गया. उसके शासनकाल को आतंक युग का नाम दिया गया और 28 जुलाई 1794 को मृत्युदंड दे दिया गया. जानिए, ऐसा क्यों किया गया…\n\nफ्रांसीसी क्रांति का बिगुल फूंका\n\nफ्रांस में क्रांति के लिए जो उन्होंने कदम उठाए वो ऐतिहासिक रहे. उन्होंने 10 अगस्त 1792 को फ्रांसीसी राजतंत्र के पतन के लिए सम्मेलन बुलाया. इस सम्मेलन का लक्ष्य फ्रांस को बंटने से रोकना, कानून में समानता, विशेषाधिकारों का अंत और लोकतंत्र के सिद्धांतों को लागू करने के लिए बिगुल फूंकना था. ऐसा ही हुआ भी. फ्रांस में बदलाव हुआ और मैक्सीमिलियन रोबेस्पियर सत्ता में आए. सत्ता में आने के बाद लोगों को लगा कि देश में ऐसा बड़ा बदलाव होगा जो राहत देने वाला होगा, लेकिन ऐसा हुआ नहीं. फ्रांस के लोग जिसे फ्रांसीसी क्रांति का हीरो समझ रहे थे, वहीं सबसे बड़ा खलनायक साबित हुआ. एक दौर ऐसा भी आया जब लोग उनके शासन को आतंक युग कहने लगे.\n\nकैसे हीरो बन गया विलेन\n\nकहा जाता है कि रोब्स्पियर ने कभी भी हिंसा को बढ़ावा नहीं दिया लेकिन अपराध के नियंत्रण और दंड देने की बेहद सख्त नीति अपनाई. नियमों को इतना सख्ती से लागू किया कि उनके समर्थक भी उनके विरोधी बन गए. लोगों को मुकदमा लड़ने का मौका ही नहीं दिया जाता था, सीधे सजा सुना दी जाती थी.\n\nसाल 1793 था. रोबेस्पियरे ने एक ऐसा कदम उठाया जो उनके अंत की वजह बना. रोबेस्पियरे ने क्रांतिकारी कानूनों को लागू करने की व्यवस्था बनाई. उन कानून के विरुद्ध आवाज उठाने और आलोचना करने वालों के लिए सजा के सख्त कानून लागू किए. उन्होंने ऐसा करने वालों को साजिशकर्ता करार दिया. ऐसे लोगों के लिए अपराधी सेना का गठन किया. नतीजा 31 मई – 2 जून 1793 के फ्रांस में सशस्त्र विद्रोह हुआ.\n\nजिस शख्स को कभी फ्रांस का हीरो बताया जा रहा था वो देखते ही देखते विलेन बन गया. उनके शासनकाल के आतंक काल का नाम दिया गया. उनके शासनकाल में एक लाख 20 हजार लोगों को बिना मुकदमा चलाए ही मृत्युदंड दे दिया गया.\n\nअंतत: रोब्स्पियर की नीतियों और कारगुजारी पर सवाल उठे. मामला अदालत पहुंचा. गिरफ्तारी हुई. सजा तय हुई. 28 अगस्त, 1794 को रोब्स्पियर को फांसी की सजा सुनाई गई. इस तरह आतंक के शासन का अंत हुआ.\n\nऔर पढ़ें नॉलेज की खबरें",
    "फ्रांस में हवाई यातायात नियंत्रकों की हड़ताल के कारण हवाई सेवा प्रभावित": "फ्रांस के नागर विमानन प्रधिकरण डीजीएसी ने परामर्श जारी किया है कि कई उड़ानें रद्द होने और कई उड़ानों में बहुत ज्यादा देरी होने के कारण घरेलू हवाई सेवा ‘बुरी तरह प्रभावित’ होगी। यात्रियों को सलाह दी जाती है कि अगर संभव हो तो वे अपनी यात्रा आगे टाल दें।\n\nएयर फ्रांस ने कहा कि उसने अपनी लघु और मध्य दूरी वाली 55 फीसदी उड़ानें रद्द कर दी हैं जबकि लंबी दूरी की 10 फीसदी उड़ानें रद्द की गयी हैं। कंपनी ने एक बयान में कहा कि उड़ानों में और देरी होने या अंतिम समय में उड़ानें रद्द होने की आशंका से भी इंकार नहीं किया जा सकता है।\n\nफ्रांस में काम कर रही रयानएयर, इजीजेट और वोलोटी ने भी अपनी उड़ानें रद्द की हैं।\n\nफ्रांस में हवाई यातायात नियंत्रकों की मुख्य यूनियन एसएनसीटीए ने तेजी से बढ़ती महंगाई के बीच वेतन बढ़ाने की मांग को लेकर एक दिन की हड़ताल का आह्वान किया है।\n\nएपी अर्पणा पवनेश\n\nपवनेश",
    "फ्रांस ने बूस्टर डोज के लिए ओमिक्रॉन-अनुकूलित टीकों को दी मंजूरी दी": "पेरिस, फ्रांसीसी राष्ट्रीय स्वास्थ्य प्राधिकरण (HAS) ने 18 अक्टूबर से शुरू हो रहे टीकाकरण अभियान के दौरान बूस्टर डोज (booster dose) के लिए कोविड -19 ओमिक्रॉन वेरिएंट के खिलाफ तीन एमआरएनए टीकों को मंजूरी दी है। एचएएस के अनुसार, तीन स्वीकृत टीकों में मॉडर्न और फाइजर/बायोएनटेक के ओमाइक्रोन वेरिएंट बीए.1 को लक्षित करने वाले और फाइजर/बायोएनटेक के बीए.4 और बीए.5 ओमिक्रॉन सबवेरिएंट के लिए अनुकूलित टीके शामिल हैं।\n\nएचएएस ने एक बयान में कहा,\"एचएएस बीमारी के गंभीर रूप के विकास के जोखिम वाले लोगों के साथ-साथ उनके परिवारों और स्वास्थ्य पेशेवरों के लिए कोविड -19 वैक्सीन की एक अतिरिक्त खुराक देने की अपनी सिफारिश की पुष्टि करता है।\"\n\nस्वास्थ्य प्राधिकरण ने कहा कि द्विसंयोजक एमआरएनए टीके (mRNA Vaccines) नए टीके नहीं हैं, लेकिन मौसमी फ्लू के टीकों की तरह, उन्हें सर्दियों के मौसम में फैलने वाले वायरस के नए रूप को ध्यान में रखते हुए अपडेट किया जाता है। फ्रांस की सार्वजनिक स्वास्थ्य एजेंसी ने मंगलवार को बताया कि पिछले 24 घंटों में कोविड-19 के 51,816 नए मामले सामने आए हैं। फ्रांस की कुल 79.1 प्रतिशत आबादी को पूर्ण टीकाकरण योजना प्राप्त हुई है।",
    "ब्रिटेन, फ्रांस और अमेरिका ने INS विक्रांत के साथ सैन्य सहयोग बढ़ाने की पेशकश की; हिंद प्रशांत में शांति लाने में मिलेगी मदद": "ब्रिटेन, फ्रांस और अमेरिका ने INS विक्रांत के साथ सैन्य सहयोग बढ़ाने की पेशकश की; हिंद प्रशांत में शांति लाने में मिलेगी मदद\n\nफ्रांस के भारत में राजदूत एमानुएल लेनैन ने भारत को उन देशों में शामिल होने पर बधाई दी जो अपना एयरक्राफ्ट कैरियर बनाने की क्षमता रखते हैं और साथ ही उन्होंने उम्मीद जताई कि हिंद प्रशांत क्षेत्र में विक्रांत और फ्रांस का एयरक्राफ्ट कैरियर चा‌र्ल्स द गौल संयुक्त अभ्यास करेंगे।\n\nजयप्रकाश रंजन, नई दिल्ली। हिंद प्रशांत क्षेत्र जिस तरह से अभी वैश्विक कूटनीति के केंद्र में आ चुका है उसे देखते हुए आइएनएस विक्रांत के भारतीय नौ सेना में शामिल होने की घटना को बड़े परिप्रेक्ष्य में देखा जा रहा है। भारत के इस पहले स्वदेशी एयरक्राफ्ट कैरियर को भारतीय नौ सेना में शामिल होने को भारत के रणनीतिक साझेदार देशों ने जिस तरह से हिंद प्रशांत क्षेत्र से जोड़ कर देखा है उसके संकेत साफ है। फ्रांस, ब्रिटेन, अमेरिका जैसे देशों ने ना सिर्फ विक्रांत के साथ सहयोग करने की बात कही है बल्कि यह भी कहा है कि आइएनएस विक्रांत हिंद प्रशांत क्षेत्र को शांतिपूर्ण, बराबरी वाला और सभी को समान अवसर के लायक बनाने में मदद करेगा।\n\nमाना जा रहा है कि आने वाले दिनों में अमेरिका, जापान, आस्ट्रेलिया के साथ संयुक्त तौर पर होने वाले नौ सैन्य अभ्यास मालाबार में भी आइएनएस विक्रांत हिस्सा लेगा। कोच्चि शिपयार्ड में शुक्रवार को जिस भव्य समारोह में आइएनएस विक्रांत को भारतीय नौ सेना में शामिल किया गया है उसमें कई देशों के राजनयिकों ने हिस्सा लिया है।\n\nब्रिटेन भी भारत के साथ रखता है पुराना नौ सेना संबंध\n\nइसमें शामिल हुए ब्रिटेन के उच्चायुक्त एलेक्स एलिस ने कहा कि 'पीएम नरेन्द्र मोदी की तरफ से आइएनएस विक्रांत को समुंदर में उतारना समुद्र को सभी के लिए एक समान अवसर वाला क्षेत्र बनाने की प्रक्रिया का हिस्सा है। ब्रिटेन भी भारत के साथ पुराना नौ सेना संबंध रखता है और हम उम्मीद करते हैं कि ब्रिटेन को इस जहाज के साथ सहयोग करने भी मौका मिलेगा।'\n\nफ्रांस के भारत में राजदूत एमानुएल लेनैन ने भारत को उन देशों में शामिल होने पर बधाई दी जो अपना एयरक्राफ्ट कैरियर बनाने की क्षमता रखते हैं और साथ ही उन्होंने उम्मीद जताई कि हिंद प्रशांत क्षेत्र में विक्रांत और फ्रांस का एयरक्राफ्ट कैरियर चा‌र्ल्स द गौल संयुक्त अभ्यास करेंगे।\n\nहम भारत के साथ आगे भी करत रहेंगे काम: अमेरिका\n\nनई दिल्ली में अमेरिकी दूतावास की तरफ से जारी ट्वीट में भारत को बधाई दी गई है कि वह दुनिया के उन पांच देशों में शामिल हो गया है जिनके पास अपना स्वनिर्मित एयरक्राफ्ट कैरियर है। हम भारत के साथ आगे भी काम करते रहेंगे ताकि हिंद प्रशांत क्षेत्र को मुक्त और सभी के लिए समान अवसर वाला बनाया जा सके।\n\nआइएनएस विक्रांत के आने से हिंद प्रशांत क्षेत्र में शांति व स्थिरता बढ़ेगी\n\nउल्लेखनीय तथ्य यह है कि कोच्चि समारोह में भारत के सबसे पुराने सैन्य सहयोगी देश रूस के राजदूत डेनिस एलिपोव भी मौजूद थे। उन्होंने इसे भारत व इसके नागरिकों के लिए महान ऐतिहासिक क्षण करार दिया। विक्रांत को बनाने में रूस की तरफ से मिली मदद पर उन्होंने कहा कि यह उनके देश के लिए गर्व की बात है। यह भी ध्यान देने योग्य बात है कि उक्त देशों के साथ ही भारतीय नौ सेना के चीफ वाइस एडमिरल एसएन घोरमाडे ने भी कहा है कि आइएनएस विक्रांत के आने से हिंद प्रशांत क्षेत्र में शांति व स्थिरता बढ़ेगी।\n\nआइएनएस विशाल नाम से अपना तीसरा एयरक्राफ्ट कैरियर बनाएगा भारत\n\nबताते चलें कि भारत और अमेरिका के बीच पहले से ही संयुक्त तौर पर एक एयरक्राफ्ट कैरियर बनाने को लेकर समझौता हो चुका है और इसके लिए दोनो देशों ने एक संयुक्त समूह का भी गठन किया हुआ है। भारत ने पहले ही ऐलान किया हुआ है कि आइएनएस विशाल नाम से वह अपना तीसरा एयरक्राफ्ट कैरियर बनाएगा। अमेरिका के अलावा ब्रिटेन भी इसके डिजाइन को तैयार करने में मदद करने की पेशकश कर चुका है। जबकि रूस भी चाहता है कि वह इसमें भारत की मदद करे।\n\nवैसे इसको लेकर भारतीय नौ सेना ने अभी तक अंतिम फैसला नहीं किया हुआ है। जानकारों का कहना है कि चीन व पाकिस्तान की चुनौतियों को देखते हुए भारत के पास कम से कम तीन एयरक्राफ्ट कैरियर होने चाहिए लेकिन भारतीय नौ सेना इसकी लागत व उपयोगिता को लेकर अभी दुविधा में है। अभी आइएनएस विक्रांत के लिए युद्धक विमानों की खरीद पर भी फैसला नहीं हो पाया है।",
    "विश्व सिनेमा की जादुई दुनिया: फ्रांस के महान फ़िल्म निर्देशकों के सफर पर एक नजर": "{\"_id\":\"63242c7db9b9996d5b4e4db5\",\"slug\":\"film-directors-of-france-a-review-on-it-world-cinema-reviews\",\"type\":\"feature-story\",\"status\":\"publish\",\"title_hn\":\"विश्व सिनेमा की जादुई दुनिया: फ्रांस के महान फ़िल्म निर्देशकों के सफर पर एक नजर\",\"category\":{\"title\":\"Blog\",\"title_hn\":\"अभिमत\",\"slug\":\"blog\"}}\n\nफ्रांस में सिनेमा का प्रारंभ हुआ। अगर फ्रांस के प्रसिद्ध फ़िल्म निर्देशकों की बात करें तो सबसे ऊपर नाम आता है फ्रांसुआ त्रुफ़ो का। 1932 में जन्में त्रुफ़ो न केवल फ़िल्म निर्देशक थे वरन फ़िल्म लेखक, अभिनेता, समीक्षक तथा प्रोड्यूसर भी थे। प्रतिदिन 5-7 फ़िल्म देखने वाले त्रुफ़ो की मृत्यु 1984 में 21 अक्तूबर को ब्रेन ट्यूमर के कारण हुई। त्रुफ़ो का बचपन नानी के यहाँ बीता। बाद में उन्हें महान फ़िल्म समीक्षक आंद्रे बाजाँ और फ़िल्म संग्राहक हेनरी लेंगलुआ, दो संरक्षक मिले। त्रुफ़ो ‘काइए न्यू सिनेमा’ (सिनेमा की डायरी) के संपादक थे।\n\n\n\n‘सिनेमा जीवन से अधिक आवश्यक है’ कहने वाले त्रुफ़ो फ़िल्म समीक्षा के साथ फ़िल्मे भी बनाने लगे। परीक्षण के लिए 1954 में उन्होंने लघु फ़िल्म बनाई। 1957 में उन्होंने प्रमुख फ़िल्म डिस्ट्रिब्यूटर की बेटी मेडेलिन मोर्गेन्स्टेर्न से शादी की और इसी साल अपनी प्रोडक्शन कंपनी बनाई तथा 28 फ़िल्में बनाई। 16 फ़िल्मों में उन्होंने अभिनय भी किया।\n\n\n\n\n\n‘फ़ोर हंड्रेड ब्लोज’ के अंतिम दृश्य में कैमरे का फ़्रीज़ होना महज एक संयोग होते हुए भी सिनेमा की दुनिया का अविस्मरणीय दृश्य है, जिसका अध्ययन किया जाता है। इस फ़िल्म ने उन्हें कान फ़िल्म समारोह में सर्वोत्तम निर्देशक का पुरस्कार दिलाया। अपनी फ़िल्म ‘ले मिस्तो’ (नटखट बच्चे) को काट-छांट कर 26 मिनट से 17 मिनट का कर दिया, जिसमें पांच किशोर लड़के एक युवती का पीछा करते हैं, उसके प्रेम में बाधा डालने का प्रयास करते हैं। बाल मनोविज्ञान की यह फ़िल्म अवश्य देखनी चाहिए। ‘सिटिजन केन’ देख कर त्रुफ़ो ने कहा, पक्का है मैं किसी व्यक्ति को इतना प्रेम नहीं करता जितना इस फ़िल्म से करता हूँ।\n\n\n\nफ्रांसीसी निर्देशकों में ज्याँ ल्युक गोदार्द का नाम बहुत ऊँचा है, अध्ययन-अध्यापन के लिए उनका प्रयोग किया जाता है लेकिन आम दर्शकों में वे बहुत लोकप्रिय नहीं हैं। 30 दिसम्बर 1930 को एक धनी फ़्रेंको-स्विस परिवार में जन्मे गोदार्द को अपने जुनून यानि फ़िल्म बनाने केलिए कई तरह के काम करने पड़े। ‘मैं टाइमपास केलिए फ़िल्म बनाता हूँ’ कहने वाले गोदार्द ने हैन्स लुकास छद्म नाम से लेखन किया।\n\n\n\nगोदार्द ने ‘ऑपरेशन कॉन्क्रीट’, ‘ऑल द ब्यॉज आर कॉल्ड पैट्रिक’, ‘शार्लट एंड हर ब्यॉफ़्रैंड’, ‘ए वूम इज ए वूमन’ आदि छोटी-बड़ी मिला कर करीब 131 फ़िल्में बनाई जिनमें से कई कभी रिलीज नहीं हुई। उनकी फ़िल्म ‘ब्रेथलेस’ (एक छोटे-मोटे चोर की कहानी) को समीक्षकों का खूब ध्यान मिला तथा इसे कई पुरस्कार भी मिले। इसी फ़िल्म से ‘जम्प-कटिंग’ एवं ‘इग्नोरिंग द 180 डिग्री लाइन’ का प्रारंभ माना जाता है। उनका एक प्रसिद्ध वाक्य है-\n\n\n\n‘एक फ़िल्म का प्रारंभ, मध्य तथा अंत होना चाहिए, लेकिन जरूरी नहीं कि इसी क्रम में हो।’\n\nलेखक, प्रोड्यूसर तथा फ़िल्म निर्देशक ल्युक बेसन ने ‘द बिग ब्लू’, ‘द फ़िफ़्थ एलिमेंट’, ‘लूसी’, ‘निकिता’, ‘द लेडी’ जैसी फ़िल्में बनाई। ‘जून एंड जॉन, तथा ‘डॉगमैन’ उनकी आने वाली (2023 में) फ़िल्में हैं।\n\n\n\n\n\nफ्रांस के ही हैं रॉबर्ट ब्रेसन। ब्रेसन ने भी फ़िल्म लेखन तथा निर्देशन दोनों किया। 17 फ़िल्मों का लेखन करने वाले ब्रेसन ने ‘फ़ोर नाइट्स ऑफ़ ए ड्रीमर’, ‘ए जेंटल वूमन’, ‘मुस्टैच’, ‘द ट्रायल ऑफ़ जॉन ऑफ़ आर्क’, ‘पिकपॉकेट’, ‘ए मैन स्केप्ड’ जैसी तमाम फ़िल्में बनाई। इनकी निर्देशित फ़िल्म ‘डायरी ऑफ़ ए कंट्री प्रीस्ट’ खूब सराही गई। जॉर्ज बेर्नानोस के उपन्यास पर आधारित यह फ़िल्म पेट की रहस्यमयी बीमारी से ग्रसित एक युवा पादरी को अपनी ड्युटी निभाने का प्रयास करते हुई दिखाती है। समीक्षकों के द्वारा इसे खूब सराहा गया, इसे कई पुरस्कार प्राप्त हुए।\n\n\n\nमशहूर निर्देशक लुइस माल\n\n\n\n34 फ़िल्मों के निर्देशक लुइस माल ने सदा जिंदगी का अर्थ जानने और जिंदगी की खोज करने केलिए फ़िल्में बनाईं। फ्रांस के नोर्ड में जन्में माल का परिवार नहीं चाहता था कि वे फ़िल्म बनाएं, लेकिन बाद में उन्हें इसकी पढ़ाई की अनुमति दे दी। उन्होंने सिनेमाटोग्राफ़ी की शिक्षा ली। प्रारंभ में उन्होंने कैमरामैन का काम किया लेकिन शीघ्र को-डॉयरेक्टर और फ़िर डॉयरेक्टर बन गए। उन दिनों परदे पर प्रेमासक्ति दिखाना वर्जित था मगर माल ने ‘द लवर्स’ बना कर इस निषेध को समाप्त किया।\n\n\n\nफ़्रेंच सिनेमा और हॉलीवुड दोनों में काम करने वाले माल की फ़िल्मों का एक अन्य कथानक सामाजिक अलगाव की भावना तथा वीरानापन रहा है। उन्होंने लेखकों, नाटककारों के संग मिल कर एवं उनके काम पर फ़िल्में बनाईं। लुइस माल ने अपने बचपन की एक स्मृति के आधार पर एक फ़िल्म फ़्रेंच भाषा में बनाई ‘अउ रिवोइर लेस एनफ़ैंट्स’ जिसका इंग्लिश में तर्जुमा होगा ‘गुडबाई, चिल्ड्रेन’। उन्होंने स्कूली दिनों में स्वयं नाजी सैनिकों का अत्याचार देखा था।\n\n\n\nफ़िल्म की घटना उनकी आखों के सामने स्कूल में घटी थी। इस फ़िल्म में एक पल में चार जिंदगियां बदल जाती हैं। स्व-अनुभूति आधारित इस फ़िल्म को उन्होंने खुद लिखा था और इस फ़िल्म का प्रीमियर देखते हुए वे रो रहे थे। इस अति सुंदर फ़िल्म में 12 साल का जूलियन लुइस माल का प्रतिरूप है।\n\n\n\nफ्रांस में कई अन्य फ़िल्म निर्देशक हुए हैं पर सिने-प्रेमी जॉर्ज मिलिएस को भला कैसे भुला सकते हैं। 1861 में जन्मे सिनेमा के पीछे पागल इस व्यक्ति ने सिनेमा के शुरुआती दौर में कई तकनीकि और कथानक विकास किए। इसने स्पेशल इफ़ैक्ट्स, मल्टिपल एक्सपोजर, टाइम-लैप्स फ़ोटोग्राफ़ी, डिजॉल्व, हैंड पेंटेड कलर आदि तमाम चीजों का सिनेमा में विकास किया। लेकिन आज भी इसे 1902 में ‘ए ट्रिप टू द मून’ तथा ‘द वोयज एक्रॉस द इम्पोसिबल’ (1904) केलिए याद किया जाता है। दोनों फ़िल्में अनोखी अतियथार्थवादी यात्रा तथा प्रारंभिक साइंस फ़िक्शन फ़िल्म्स के लिए जानी जाती हैं। मार्टिन स्कॉरसेसि ने 2011 में ‘ह्यूगो’ फ़िल्म बना कर जॉर्ज मिलिएस को श्रद्धांजलि दी है।\n\n\n\n\n\nयह लेखक के निजी विचार हैं। आलेख में शामिल सूचना और तथ्यों की सटीकता, संपूर्णता के लिए अमर उजाला उत्तरदायी नहीं है। अपने विचार हमें [email protected] पर भेज सकते हैं। लेख के साथ संक्षिप्त परिचय और फोटो भी संलग्न करें।",
    "पुतिन की धमकी के बाद फ्रांस ने कहा, 'हम यूक्रेन की मदद करेंगे,  रूस पर हमला नहीं करेंगे'": "रूस की धमकी से पश्चिम में मची खलबली\n\nरूस और यूक्रेन के बीच जारी जंग के सात महीनों से अधिक हो चुके हैं। रूसी सेना को पिछले कुछ दिनों से लगातार पीछे हटने पर मजबूर होना पर रहा है। इसको देखते हुए राष्ट्रपति पुतिन ने बड़ा कदम उठा लिया है। उन्होंने अपने देश में 3 लाख रिजर्व सैनिकों की तैनाती के आदेश दिए हैं। पुतिन ने देश को संबोधित करते हुए कहा था कि, रूस अपनी मातृभूमि के सम्मान के लिए कोई भी कदम उठाएगा। इसके साथ ही उन्होंने पश्चिमी देशों को धमकाते हुए कहा कि पश्चिम को इससे दूर रहना चाहिए, नहीं तो इसके गंभीर परिणाम भुगतने के लिए तैयार रहना होगा।\n\nरूस दबाव में है, मैक्रों ने कहा...\n\nपश्चिम देशों के लिए पुतिन के इस धमकी भरे संबोधन के बाद फ्रांस के राष्ट्रपति इमैनुएल मैक्रों ने अपनी प्रतिक्रिया देते हुए कहा कि, रूस स्पष्ट तौर पर इस वक्त दबाव में है लेकिन फ्रांस इस संघर्ष के आगे की वृद्धि में भाग नहीं लूंगा। उन्होंने कहा पुतिन ने कहा है कि, रूस अपनी रक्षा करने के लिए अपने सभी साधनों का इस्तेमाल करेगा। इस दौरान रूस हम पर हमला करने की धमकी भी दे रहा है। रूस युद्ध के लिए 3 लाख रिजर्व सैनिकों की तैनाती की बात कर रहा है।\n\nफ्रांस यूक्रेन की मदद करेगा, रूस पर हमला नहीं करेगा\n\nमैक्रों ने बुधवार को न्यूयॉर्क में संयुक्त राष्ट्र महासभा से लौटने के दौरान एक टेलीविजन इंटरव्यू में कहा,'हमारा काम हमारी लाइन को पकड़ना है, यानी यूक्रेन की मदद करना है, जैसा की हम कर रहे हैं। हम यूक्रेनी क्षेत्र की रक्षा करेंगे लेकिन रूस पर हमला नहीं करेंगे।' उन्होंने आगे कहा कि, यूक्रेन के सहयोगियं को रूसी राष्ट्रपति के 'ब्लैकमेल'के खिलाफ दृढ़ता से खड़ा होना चाहिए क्योंकि रूस ने अपनी धमकी में कीव के खिलाफ यु्द्ध में परमाणु हथियारों का इस्तेमाल करने की धमकी दी है।\n\nपुतिन की धमकी को नजरअंदाज नहीं करना चाहिए\n\nवहीं, विशेषज्ञों ने पुतिन की अप्रत्याशित प्रतिक्रियाओं के बारे में चेतावनी दी है। उनका मानना है कि, यूक्रेन ने जिस तरीके रूसी कब्जों से अपने इलाके छुड़ाए हैं, उसके बाद से पुतिन की धमकियों को नजरअंदाज नहीं करना चाहिए।\n\nपुतिन के कदम से सहम गए पश्चिमी देश?\n\nरूसी राष्ट्रपति ने देश में 3 लाख रिजर्व सैनिकों की तैनाती वाले दस्तावेज पर हस्ताक्षर किये। बता दें कि, रिजर्व सैनिक आम नागरिक होते हैं जिसे किसी तरह के संकट या युद्ध के समय सेवा में लिया जाता है। व्लादिमीर पुतिन के इस कदम को और भी जोर-शोर से युद्ध की तैयारी के रुप में देखा जा रहा है।\n\n(Photo Credit : PTI & Other Social Media)\n\nये भी पढ़ें :पुतिन ने यूक्रेन को जंग की आग में झोंका! महिलाओं का अपमान हुआ, जेलेंस्की ने कहा, 'रूस को सजा मिलनी चाहिए'",
    "Macron Pushing French language: क्या कामयाब होगी फ्रेंच भाषा का पुराना गौरव लौटाने की मैक्रों की कोशिश?": "{\"_id\":\"631c894001644801fa1a7cc4\",\"slug\":\"macron-pushing-french-language-to-worldwide-language\",\"type\":\"story\",\"status\":\"publish\",\"title_hn\":\"Macron Pushing French language: क्या कामयाब होगी फ्रेंच भाषा का पुराना गौरव लौटाने की मैक्रों की कोशिश?\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nMacron Pushing French language: क्या कामयाब होगी फ्रेंच भाषा का पुराना गौरव लौटाने की मैक्रों की कोशिश?\n\nवर्ल्ड डेस्क, अमर उजाला, पेरिस Published by: Published by: Harendra Chaudhary Updated Sat, 10 Sep 2022 06:25 PM IST\n\nसार Macron Pushing French language: 2017 में राष्ट्रपति बनने के तुरंत बाद इमैनुएल मैक्रों ने फ्रेंच को विश्व भाषा बनाने की मंशा जताई थी। बीती तीन सदियों में फ्रेंच एक अंतरराष्ट्रीय भाषा रही। अभी फ्रेंच बोलने वाले लोग 106 देशों में मौजूद हैं। 32 देशों की यह सरकारी कामकाज की भाषा है...\n\nविज्ञापन\n\nख़बर सुनें\n\nख़बर सुनें\n\nफ्रेंच को विश्व भाषा बनाने के अभियान में फ्रांस के राष्ट्रपति इमैनुएल मैक्रों ने अपनी पूरी ताकत लगा रखी है। यहां एक सांस्कृतिक केंद्र बनाने के लिए मैक्रों सरकार ने साढ़े 18 करोड़ यूरो का बजट मंजूर किया है। इस केंद्र का मकसद फ्रेंच भाषा को दुनिया भर में लोकप्रिय बनाना होगा। केंद्र फ्रेंच को प्रगति और गतिशील भाषा के रूप में पेश करने की योजनाओं को लागू करेगा। मैक्रों ने उम्मीद जताई है कि साल 2050 तक फ्रेंच दुनिया में 75 करोड़ लोगों की पहली भाषा बन जाएगी। अभी फ्रेंच भाषी लोगों की संख्या 30 करोड़ है। फ्रेंच भाषी लोगों में 85 फीसदी अफ्रीकी देशों में हैं। ये वो देश हैं, जहां पहले फ्रांस का शासन था। बाकी 15 फीसदी फ्रेंच भाषी यूरोप और कनाडा में रहते हैं। ऑस्ट्रेलियाई वेबसाइट द कन्वर्सेशन में छपी एक रिपोर्ट के मुताबिक 2017 में राष्ट्रपति बनने के तुरंत बाद इमैनुएल मैक्रों ने फ्रेंच को विश्व भाषा बनाने की मंशा जताई थी। विशेषज्ञों की राय है कि बीती तीन सदियों में फ्रेंच एक अंतरराष्ट्रीय भाषा रही। फ्रांस इसे अपनी एक प्रमुख थाती समझता रहा है। अभी फ्रेंच बोलने वाले लोग 106 देशों में मौजूद हैं। 32 देशों की यह सरकारी कामकाज की भाषा है। विशेषज्ञों के मुताबिक फ्रेंच भाषा पर “स्वामित्व” का फ्रांस को काफी फायदा मिला है। दुनिया के कई प्रभावशाली राजनीतिक, व्यापारिक, बौद्धिक और कला संबंधी विमर्श फ्रेंच में होते रहे हैं। लेकिन पिछली आधी सदी में ये धारणा बनी है कि फ्रेंच का प्रभाव कम हो रहा है। इसकी बड़ी वजह अंग्रेजी का प्रसार है। अंग्रेजी अब मोटे तौर पर विश्व की सबसे प्रमुख भाषा बन चुकी है। फ्रेंच की हैसियत में गिरावट फ्रांस में एक बड़ा राजनीतिक मुद्दा रहा है। फ्रांस के कई हलकों से इस पर चिंता जताई गई है। इस सूरत के लिए फ्रांस के शासक वर्ग को जिम्मेदार ठहराया गया है। आरोप लगे हैं कि फ्रांस के शासक वर्ग के लोग खुद अंग्रेजीदां हो गए हैं। समझा जाता है कि मैक्रों ने फ्रांस में बनी इस भावना को समझा है। अब वे अपने को फ्रेंच के रक्षक के रूप में पेश कर रहे हैं। गुजरे वर्षों में उन्होंने अपने कई भाषणों में फ्रेंच को दुनिया के स्तर पर फिर लॉन्च करने की इच्छा जताई। अब उन्होंने इसके लिए बजट का प्रावधान कर ठोस पहल की है। उनके समर्थकों का कहना है कि एक समय दुनिया में फ्रेंच और अंग्रेजी का दर्जा समान था। फ्रेंच को भी कूटनीति, बौद्धिक सोच और व्यापारिक वार्ता की भाषा समझा जाता था। लेकिन पिछले खास कर तीन दशकों में जहां फ्रेंच की हैसियत गिरी, वहीं अंग्रेजी, अरबी, हिंदी, स्पेनिश और पुर्तगीज ने अपना महत्त्व बढ़ाया है। जानकारों ने कहा है कि यूरोपियन यूनियन से ब्रिटेन के बाहर जाने (ब्रेग्जिट) को मैक्रों ने फ्रेंच के लिए एक बेहतर अवसर के रूप में देखा है। उनकी राय है कि अब फ्रेंच के लिए यूरोपियन यूनियन में अंग्रेजी की जगह ले लेने का बेहतर मौका है। इसके अलावा अफ्रीका में भी इसका इस्तेमाल बढ़ाने की काफी गुंजाइश है।",
    "मध्य प्रदेश पर्यटन विभाग ने फ्रांस में दिखाई अपनी समृद्ध विरासत और विविध वन्यजीवन की झलक": "मध्य प्रदेश पर्यटन विभाग ने फ्रांस में दिखाई अपनी समृद्ध विरासत और विविध वन्यजीवन की झलक\n\nभोपाल, नवदुनिया प्रतिनिधि। मध्य प्रदेश पर्यटन बोर्ड (एमपीटीबी) ने पेरिस के पोर्ट डी वर्साय में इंटरनेशनल फ्रेंच ट्रेवल मार्केट (आइएफटीएम) टाप रेसा में भाग लिया। मध्य प्रदेश के प्रतिनिधिमंडल का नेतृत्व पर्यटन विभाग के प्रमुख सचिव एवं मध्यप्रदेश पर्यटन बोर्ड के प्रबंध निदेशक शिव शेखर शुक्ला ने किया। ट्रेवल मार्ट में दुनिया भर के प्रमुख टूर आपरेटर, ट्रेवल एजेंट सहित विभिन्न हितधारकों ने हिस्सा लिया। यह कार्यक्रम 20-22 सितंबर तक चला। यहां प्रमुख सचिव शिवशेखर शुक्‍ला ने यूरोप के पर्यटन क्षेत्र से जुड़े हितधारकों के साथ कई महत्वपूर्ण बैठकें की और फ्रांसीसी मीडिया के साथ प्रदेश में पर्यटन संभावनाओं की जानकारी साझा की। प्रदर्शनी में 200 से अधिक देश और 1700 से ज्यादा ब्रांड्स मौजूद थे। 34,000 से ज्यादा पर्यटन पेशेवरों ने भाग लिया और 150 सम्मेलन सत्र आयोजित किए गए।\n\nमध्य प्रदेश की समृद्ध विरासत को प्रदर्शित करते हुए उन्होंने कहा, 'मध्यप्रदेश को 'हिंदुस्तान का दिल' कहा जाता है। पर्यटन की दृष्टि यह एक संपन्न राज्य है। प्राकृतिक सौंदर्य से भरपूर, वनस्पतियों और जीवों से समृद्ध, दो ज्योतिर्लिंगों, 3 यूनेस्को विश्व धरोहर स्थल, 11 राष्ट्रीय उद्यान हैं जिनमें 6 बाघ अभ्यारण्य और 24 वन्यजीव अभयारण्य शामिल हैं। अब कुछ ही माह बाद आप चीतों को भी प्रदेश के जंगलों में दौड़ते देख सकेंगे। मध्य प्रदेश को 'टाइगर स्टेट आफ इंडिया’ 'लेपर्ड स्टेट' और 'घड़ियाल स्टेट' का गौरव प्राप्त है। पर्यटन बोर्ड सक्रिय रूप से इको-टूरिज्म को बढ़ावा देने में प्रयासरत है और स्थानीय समुदाय, संस्कृति का संरक्षण और विकास के साथ कार्बन फुटप्रिंट को न्यूयनतम करना है’।\n\nपर्यटन बोर्ड के डिप्टी डायरेक्टर, युवराज पडोले ने यूरोप से प्रदेश में भ्रमण के लिए आने वाले पर्यटकों की संख्या बढ़ाने के लिए अपनाई जा रही रणनीतियों के बारे में चर्चा की। मध्य प्रदेश पर्यटन विकास निगम (एमपीएसटीडीसी) ने इस आयोजन में अपने होटलों और रिसार्ट की श्रृंखला प्रस्तुत की।\n\n23 सितंबर को पेरिस में मनेगा एमपी डे\n\nटूरिज्म बोर्ड द्वारा भारतीय दूतावास, पेरिस के सहयोग से 23 सितंबर को मध्य प्रदेश दिवस (एमपी डे) मनाया जाएगा। इसमें पर्यटन गंतव्य और रुचि के स्थानों पर आडियो-विजुअल प्रजेंटेशन भी शामिल है। बोर्ड एक रोड शो आयोजित करेगा, जिसके बाद एक सांस्कृतिक कार्यक्रम होगा।\n\nPosted By: Ravindra Soni",
    "अब नहीं बच पाएगा पुलवामा हमले का आतंकी! ग्लोबल टेररिस्ट घोषित करने के लिए भारत और फ्रांस ने किया UNSC का रुख": "हाइलाइट्स ग्लोबल टेररिस्ट घोषित करने के लिए भारत और फ्रांस ने UNSC का रुख किया आलमगीर 2019 पुलवामा हमले का जैश ए मोहम्मद की तरफ से मुख्य कड़ी था 2019 के पुलवामा हमले में सीआरपीएफ के 44 जवान शहीद हुए थे\n\nनई दिल्ली. फ्रांस की विदेश मंत्री कैथरीन कोलोना मंत्री के रूप में अगले बुधवार को अपने पहले भारत दौरे पर आ रही हैं. लेकिन इस यात्रा से ठीक पहले UNSC में फ्रांस ने टेररिज्म के मुद्दे पर भारत का साथ दिया है. फ्रांस ने पाकिस्तान स्थित जैश-ए-मोहम्मद के आतंकवादी मोहिउद्दीन औरंगजेब आलमगीर और अली काशिफ जान को UNSC 1267 प्रतिबंध समिति द्वारा ग्लोबल टेररिस्ट घोषित करने के भारत के प्रस्ताव का समर्थन किया है. मंत्री के रूप में अपना पहला दौरा कर रहीं कोलोना 14 से 15 सितंबर को दिल्ली में होंगी और देश के शीर्ष नेतृत्व से मुलाकात करेंगी.\n\nहिंदुस्तान टाइम्स की एक रिपोर्ट के अनुसार औरंगजेब आलमगीर 2019 पुलवामा हमले का जैश ए मोहम्मद की तरफ से मुख्य कड़ी था. मामले से वाकिफ अधिकारियों के मुताबिक औरंगजेब आलमगीर उर्फ ​मुजाहिद भाई और अली काशिफ जान उर्फ जान अली काशिफ को 12 अप्रैल को गृह मंत्रालय ने यूएपीए के तहत आतंकवादी घोषित किया था. पाकिस्तान के बहावलपुर का रहने वाला आलमगीर 2019 के पुलवामा आतंकी हमले का मुख्य साजिशकर्ता था. आलमगीर फंड जुटाने वाला और घुसपैठ का कमांडर था.\n\nमालूम हो कि 2019 के पुलवामा आतंकी हमले में सीआरपीएफ के 40 जवान शहीद हुए थे. अधिकारियों ने कहा कि आलमगीर जम्मू-कश्मीर में अफगान आतंकवादियों की घुसपैठ के साथ-साथ घाटी में आतंकी हमलों के लिए भी जिम्मेदार है. अधिकारियों ने आतंकी काशिफ के बारे में बताते हुए कहा कि खैबर पख्तूनख्वा के चरसद्दा का रहने वाला काशिफ जान ऑपरेशनल कमांडर है और मसूद अजहर अल्वी फैमली इंटरप्राइजेज द्वारा संचालित बहावलपुर स्थित जैश समूह की कोर प्लानिंग कमेटी का हिस्सा है.\n\nकाशिफ 2016 के पठानकोट वायु सेना स्टेशन हमले में शामिल आतंकवादियों का हैंडलर था और राष्ट्रीय जांच एजेंसी (एनआईए) द्वारा जांच के तहत कई मामलों में मुख्य आरोपी है. अधिकारियों के अनुसार जैश के प्रमुख कमांडरों में से एक काशिफ, जम्मू में सीमा रेखा के पार से आतंकी संगठन को संचालित करता है. इसके साथ ही पाकिस्तानी सेना से कवर फायर के तहत भारत में घुसपैठियों को भेजने की साजिश करता है.\n\nTags: France, Terrorism, UNSC",
    "संयुक्त राष्ट्र महासभा: भारत, यूएई और फ्रांस में त्रिपक्षीय बैठक में जयशंकर का आर्थिक रिश्ते बढ़ाने पर रहा जोर, कई मुद्दों पर सहमति": "न्यूयॉर्क, 21 सितंबर (हि.स.)। संयुक्त राष्ट्र महासभा के 77वें सत्र में भाग लेने न्यूयॉर्क पहुंचे भारत के विदेश मंत्री एस. जयशंकर ने मंगलवार को भारत, यूएई व फ्रांस के बीच त्रिपक्षीय मंत्रिस्तरीय बैठक की। बैठक में तीनों देशों के बीच आर्थिक संबंध बेहतर करने के साथ कई मुद्दों पर सहमति बनी है। महासभा से इतर इस पहली बैठक में रणनीतिक भागीदारों और संयुक्त राष्ट्र सुरक्षा परिषद के सदस्यों के बीच विचारों के सक्रिय आदान-प्रदान पर ध्यान देने के समकालीन तरीके पर भी चर्चा हुई।\n\nयूएई की मेजबानी में हुई इस बैठक में विदेश मंत्री जयशंकर के साथ यूएई के विदेश मंत्री शेख अब्दुल्ला बिन जायद अल-नाहयान और यूरोप व विदेश मामलों के लिए फ्रांसीसी मंत्री कैथरीन कोलोना ने हिस्सा लिया। जयशंकर ने व्यस्त कूटनीतिक सप्ताह की शुरुआत महासभा सत्र से इतर द्विपक्षीय और बहुपक्षीय बैठकों के साथ की। यह भारत, यूएई व फ्रांस की पहली मंत्रिस्तरीय ‘त्रिपक्षीय’ बैठक थी, जिसमें तीनों अलग-अलग देश होते हुए भी एक-दूसरे के रणनीतिक साझेदार हैं। जयशंकर ने क्वाड और आई2यू2 की नजीर देते हुए कहा कि तीनों देश एक-दूसरे से काफी सहज हैं और कई क्षेत्रों में समन्वित ढंग से काम कर सकते हैं। यूएई के मंत्री से द्विपक्षीय बैठक के बाद जयशंकर ने ट्वीट किया, हमने साझेदारी की निरंतर प्रगति की समीक्षा की और सराहना की।\n\nसंयुक्त राष्ट्र महासभा के 77वें सत्र में भाग लेने पहुंचे भारतीय विदेश मंत्री एस जयशंकर ने मंगलवार को घाना के राष्ट्रपति नाना अकुफो एडो से मुलाकात की। मुलाकात के बाद जयशंकर ने ट्वीट कर कहा कि घाना के राष्ट्रपति से मिल कर प्रसन्नता हुई, संयुक्त राष्ट्र सुरक्षा परिषद में दोनों देशों के बीच चल रहे सहयोग पर चर्चा की, विशेष रूप से आतंकवाद का मुकाबला करने पर। हमने विकास साझेदारी की उपलब्धियों की सराहना की।\n\nइससे पहले जयशंकर ने मिस्र के विदेश मंत्री समेह शौकी से भी मुलाकात कर द्विपक्षीय रिश्तों पर बात की। इथियोपिया के उप प्रधानमंत्री और विदेश मंत्री डेमेके मेकोनेन हसन के साथ अपनी बैठक में जयशंकर ने अफ्रीकी देश में ताजा घटनाओं पर उनकी टिप्पणियों की सराहना की। उन्होंने शिक्षा और व्यापार में अधिक सहयोग पर चर्चा की। उन्होंने यूक्रेन व ऊर्जा सुरक्षा पर भी विचारों का आदान-प्रदान किया।\n\nहिन्दुस्थान समाचार/ अजीत तिवारी",
    "मुस्लिम पड़ोसियों संग तुर्की घूमने गया फ्रांस का शख्स, बन गया मुसलमान, बताया इस्लाम क्यों कबूला": "फ्रांस में 85 साल के एक फ्रेंच शख्स एमील जहंदर ने इस्लाम कबूल कर लिया. दरअसल, बुजुर्ग एमील के घर के पड़ोस में एक मुस्लिम कपल रहता है, जो मूल रूप से तुर्की का रहने वाला है. धर्म बदलने से पहले बुजुर्ग पड़ोसी कपल के साथ तुर्की घूमने गया था. फिर एक दिन अचानक एमील जहंदर ने इस्लाम कुबूल करने की बात कही. बुजुर्ग को मुफ्ती के पास ले जाया गया, जहां इस्लाम के सभी रिवाजों मानते हुए एमील मुसलमान बन गए.\n\nएमील की पत्नी का करीब 9 महीनों पहले निधन हो गया था. उसके बाद से ही वह अकेले घर पर रहते हैं. पड़ोस का मुस्लिम कपल एनवर और हलीदे ही एमील के सबसे करीब है. कुछ समय पहले एमील ने पड़ोसी दंपती से बताया कि वह उन दोनों के साथ तुर्की घूमना चाहता है. मुस्लिम दंपती ने बुजुर्ग की बात मान ली और अपने साथ छुट्टियों पर एमील को भी ले गए.\n\nएक दिन अचानक हुआ इस्लाम कबूल करने का मन\n\nतुर्की पहुंचकर तीनों ने पहले एक साथ इस्तांबुल की सैर की, जिसके बाद मुस्लिम कपल बुजुर्ग एमील को अपने होम टाउन Elazığ ले गए. वहां बुजुर्ग की काफी खातिरदारी भी हुई. इस सबके के बाद एक सुबह अचानक एमील ने पड़ोसी एनवर से कहा कि वह मुसलमान बनना चाहते हैं. एनवर पहले चौंक गया लेकिन बाद में खुशी जताते हुए बुजुर्ग की रिक्वेस्ट को इस्लामिक गुरु (मुफ्ती) के ऑफिस पहुंचाई.\n\nएमील को इस्लाम कबूल करने की हरी झंडी मिलते ही एक सेरेमनी में उन्हें मुसलमान बनाने का ऐलान कर दिया गया. जिसके बाद मुफ्ती ने एमील को इस्लाम के मूल कर्तव्यों की भी सीख दी. जिसके बाद शहादा होने के बाद एमील पूरी तरह मुसलमान बन गया. इस्लाम कबूल करने के बाद एमील का नाम बदलकर एमीन रख दिया गया.\n\nमुस्लिम बनकर बेहद खुश हैं बुजुर्ग शख्स\n\nमुस्लिम बने फ्रेंच शख्स एमील उर्फ एमीन ने डेली सबा वेबसाइट से इस मामले में कहा कि इस्लाम कबूल करने के बाद वो बेहद खुश हैं. एमील कहते हैं कि इस्लाम में उन्हें काफी कुछ सीखना भी पड़ रहा है, क्योंकि उन्होंने हाल ही में इसे अपनाया है. साथ ही उन्होंने कहा कि पत्नी की मौत के बाद उनके मुसलमान पड़ोसियों ने उनकी काफी सहायता की, जिस वजह से भी इस्लाम ने एमील को प्रभावित किया.\n\nएमील ने बताया कि उनकी पत्नी की मौत के बाद, वे जहां भी गए, उन्होंने ये देखा कि मुस्लिम सभी के लिए एक हैं, इसलिए ही उन्होंने इस्लाम कबूल किया है. एमील ने आगे कहा कि पहले उन्हें इस्लाम की इतनी जानकारी नहीं थी, लेकिन जब उनकी पत्नी की मौत हो गई तो उनका काफी समय मुस्लिम पड़ोसियों के साथ बीतने लगा. उन्होंने एमील को बहुत सपोर्ट किया, जिसके बाद उनकी इस्लाम को ज्यादा जानने की इच्छा और बढ़ गई.\n\nएमील ने कहा कि इस्लाम ज्यादा दयालु धर्म है. मैंने हाल ही में इस्लाम कबूल किया है. मैं आराम से सीख रहा हूं, लेकिन मुझे अभी ओर सीखने की जरूरत है. समय के साथ मैं सीखता जाऊंगा.",
    "फ्रांस की विदेश मंत्री कोलोना 14-15 सितंबर तक भारत की यात्रा पर जाएंगी": "नई दिल्ली: फ्रांस की विदेश मंत्री कैथरीन कोलोना भारत की अपनी पहली आधिकारिक यात्रा और एशिया में अपनी पहली द्विपक्षीय यात्रा पर 14-15 सितंबर तक भारत का दौरा करेंगी। नई दिल्ली में अपने प्रवास के दौरान, कोलोना 14 सितंबर को विदेश मंत्री एस जयशंकर के साथ आपसी हित के द्विपक्षीय, क्षेत्रीय और अंतर्राष्ट्रीय मुद्दों पर बातचीत करेंगी, विदेश मंत्रालय की प्रेस विज्ञप्ति पढ़ें।\n\nयात्रा के हिस्से के रूप में, कोलोना 15 सितंबर को उद्योग जगत के नेताओं के साथ जुड़ाव और साइट के दौरे के लिए मुंबई की यात्रा करेगी। भारत और फ्रांस के बीच एक दीर्घकालिक रणनीतिक साझेदारी है, जो नियमित उच्च-स्तरीय परामर्श और विभिन्न क्षेत्रों में बढ़ते अभिसरण से मजबूत होती है।\n\nविज्ञप्ति में कहा गया है कि फ्रांस के विदेश मंत्री की यात्रा व्यापार, रक्षा, जलवायु, प्रवास और गतिशीलता, शिक्षा और स्वास्थ्य क्षेत्रों में साझेदारी को और मजबूत करने का मार्ग प्रशस्त करेगी।\n\nभारत और फ्रांस के पारंपरिक रूप से घनिष्ठ और मैत्रीपूर्ण संबंध रहे हैं। 1998 में, दोनों देशों ने एक रणनीतिक साझेदारी में प्रवेश किया, जो घनिष्ठ और बढ़ते द्विपक्षीय संबंधों के अलावा कई अंतरराष्ट्रीय मुद्दों पर उनके विचारों के अभिसरण का प्रतीक है।\n\nदोनों देशों के बीच बढ़ते आर्थिक संबंध हैं। फ्रांसीसी व्यवसायों और उद्योग ने भारतीय अर्थव्यवस्था के साथ संबंध बनाए हैं और एक आत्मानिर्भर भारत बनने के हमारे लक्ष्य में महत्वपूर्ण योगदान दिया है।\n\nभारत में रक्षा, आईटीईएस, परामर्श, इंजीनियरिंग सेवाओं और भारी उद्योग जैसे विभिन्न क्षेत्रों में 1,000 से अधिक फ्रांसीसी व्यवसाय हैं। 2 अप्रैल 2000 से दिसंबर 2020 तक 9 बिलियन अमरीकी डालर के संचयी एफडीआई स्टॉक के साथ फ्रांस भारत में 7वां सबसे बड़ा विदेशी निवेशक है, जो भारत में कुल एफडीआई प्रवाह का 2 प्रतिशत का प्रतिनिधित्व करता है।\n\nहालांकि भारत के पास व्यापार अधिशेष है, भारत-फ्रांस द्विपक्षीय व्यापार क्षमता से काफी नीचे है। अप्रैल 2018-मार्च 2019 की अवधि में, भारत-फ्रांस द्विपक्षीय व्यापार 11.59 बिलियन यूरो था, फ्रांस को भारत का निर्यात 6.23 बिलियन यूरो था, इस बीच, भारत को फ्रांसीसी निर्यात 5.35 बिलियन यूरो था।\n\n27 नवंबर 2020 को दोनों देशों के बीच वस्तुतः आयोजित 18वीं संयुक्त आर्थिक समिति की बैठक ने निवेशकों के लिए एक द्विपक्षीय 'फास्ट ट्रैक मैकेनिज्म' पर हस्ताक्षर किए। पहली बैठकें 16 फरवरी 2022 को E/I, पेरिस और फ्रेंच ट्रेजरी के बीच और 25 फरवरी 2022 को क्रमशः पेरिस और दिल्ली में सचिव, DPIIT और फ्रांसीसी राजदूत के बीच आयोजित की गईं।\n\nवाणिज्य और उद्योग मंत्री पीयूष गोयल ने भी फरवरी 2021 में फ्रांसीसी व्यवसायों के लिए एक आभासी सम्मेलन आयोजित किया, जिसके तहत इन्वेस्ट इंडिया द्वारा निवेशकों के प्रश्नों के लिए एक समर्पित डेस्क स्थापित किया गया था।\n\nयूरोपीय संघ के स्तर पर हाल की बातचीत में, भारत ने एक व्यापक एफटीए की दिशा में काम करते हुए एक प्रारंभिक फसल व्यापार समझौते की मांग की है।",
    "राख से सैनिटाइज बनाने वाली हिमांगी अब फ्रांस में करेगी भारत का नाम रोशन": "राख से सैनिटाइज बनाने वाली हिमांगी अब फ्रांस में करेगी भारत का नाम रोशन\n\nबिलासपुर(नईदुनिया)। राख से सैनिटाइजर बनाने वाली शहर की लाडली बेटी एवं जूनियर विज्ञानी हिमांगी हालदार के नवाचार को अंतरराष्ट्रीय सम्मेलन स्कोप कन्वेंशन सेंटर नई दिल्ली में प्रथम स्थान मिला है। मंगलवार को भारत माता स्कूल प्रबंधन के सदस्यों व प्राचार्यों ने हिमांगी का सम्मान कर स्पष्ट किया कि अब वह फरवरी 2023 में पेरिस फांस में आयोजित यूएन ग्लोबल फोरम में अपनी प्रस्तुति देंगी। छत्तीसगढ़ और देश के लिए यह गौरव का क्षण होगा।\n\nसंयुक्त राष्ट्र संघ के सतत विकास के लक्ष्यों को प्राप्त करने के लिए संयुक्त राष्ट्र पर्यावरण कार्यक्रम, यूनेस्को, भारत सरकार के वन व पर्यावरण मंत्रालय द्वारा अंतरराष्ट्रीय सम्मेलन स्कोप कन्वेंशन सेंटर नई दिल्ली में पिछले दिनों आयोजित किया गया है। इसमें 167 देशों के प्रतिनिधियों ने भाग लिया था। 45 देशों से चयनित प्रतिभागियों ने इस प्रतियोगिता में अपनी सहभागिता दी। इस सम्मेलन का उद्देश्य एक वैश्विक मंच प्रदान करना है, जिसके द्वारा सतत विकास के लक्ष्यों को प्राप्त करने के लिए किए जा रहे नवाचार को प्रस्तुत करना है। भारतमाता अंग्रेजी माध्यम स्कूल बिलासपुर कक्षा 11वीं की छात्रा एवं शिक्षक पानू हालदार की बिटिया हिमांगी हालदार ने इस अंतरराष्ट्रीय सम्मेलन में भारत का प्रतिनिधित्व किया। उनके प्रोजेक्ट \"राख से सैनेटाइजर\" का निर्माण को प्रथम स्थान मिला। वापसी के बाद मंगलवार को भारत माता स्कूल के प्राचार्य फादर सलीन पी. फादर पंकज एवं उप प्राचार्य सिलविया गिरवाल सहित मैनेज फादर फ्रासिंस टी. ने हिमांगी को सम्मानित किया। इस दौरान हिमांगी ने अपनी सफलता को लेकर अनुभव भी साझा किया।\n\n45 देशों के होंगे चयनीत प्रोजेक्ट\n\nहिमांगी फरवरी 2023 में पेरिस फांस में आयोजित यूएन ग्लोबल फोरम में अपनी प्रस्तुति देंगी। छात्रा ने जलवायु परिवर्तन का सामना कचरा प्रबंधन, स्मार्ट सिटी प्रबंधन लक्ष्यों को प्राप्त करने के लिए अपनी परियोजना को प्रस्तुत किया। छात्रा ने मिड डे मील के पहले हाथ धोने या शौचालय के बाद हाथ धोने की उचित व्यवस्था करने के लिए इस नवाचार को तैयार किया है। वाटरमैन आफ इंडिया राजेंद्र सिंह, यूएनईपी यूनेस्को के डायरेक्टर कार्तिकेय साराभाई, प्रभजोत सोढ़ी, रामभुज एवं अटल बिहारी वाजपेयी विश्वविद्यालय के पूर्व कुलपति प्रो. जीडी शर्मा ने प्रोजेक्ट की सराहना किया। पूनम सिंह मेंटर के रूप में इस कार्यक्रम में सम्मिलित हुईं।\n\nPosted By: Abrak Akrosh",
    "फ्रांस के पास 28 परमाणु रिएक्टर,संख्या बढ़ाने की योजना": "फ्रांस के पास 28 परमाणु रिएक्टर,संख्या बढ़ाने की योजना\n\nपेरिस 23 सितंबर (वार्ता) फ्रांस के ऊर्जा संक्रमण मंत्री एग्नेस पैनियर-रनचर ने शुक्रवार को कहा कि देश के पास वर्तमान में 28 सक्रिय परमाणु रिएक्टर हैं और जनवरी तक 45 गीगावाट बिजली का उत्पादन करने की योजना है।\n\nश्री रनचर ने फ्रांसीसी प्रसारक सूद रेडियो को बताया,“वर्तमान में हमारे पास 28 परमाणु रिएक्टर हैं। सर्दियों के आते ही इनकी संख्या हर हफ्ते बढ़ाई जा रही है। हमारा मुख्य लक्ष्य जनवरी तक 45 गीगावाट बिजली का उत्पादन हासिल करना है।”\n\nइससे पहले सितंबर में फ्रांसीसी प्रधानमंत्री एलिजाबेथ बोर्न ने कहा था कि सरकार को उम्मीद है कि राज्य के स्वामित्व वाली ऊर्जा कंपनी ईडीएफ परमाणु रिएक्टरों की मरम्मत के लिए समय सीमा को पूरा करेगी ताकि देश कोयले से चलने वाले थर्मल पावर प्लांट को फिर से शुरू करने की आवश्यकता से बच सके।\n\nगत 25 अगस्त को ईडीएफ ने 12 में से चार परमाणु रिएक्टरों के प्रक्षेपण को स्थगित कर दिया, जिन्हें मई में रखरखाव के लिए बंद कर दिया गया था। ऊर्जा कंपनी ने कहा कि उस समय फ्रांस में 56 में से 32 परमाणु रिएक्टर बंद रहे।\n\nवर्ष 2021 के बाद से यूरोप में ऊर्जा की कीमतें कोविड रिकवरी के वैश्विक रुझान के हिस्से के रूप में बढ़ रही हैं। यूक्रेन में रूस के सैन्य अभियान की शुरुआत और पश्चिम द्वारा रूस के खिलाफ प्रतिबंधों के कई पैकेजों को अपनाने के बाद ईंधन की कीमतों ने विकास को गति दी है, जिससे कई यूरोपीय सरकारों को आकस्मिक उपायों का सहारा लेना पड़ा है।\n\nसंजय,आशा\n\nवार्ता",
    "Fact Check Story : 2018 में फ्रांस में हुए लेमन फेस्टिवल का वीडियो हॉलैंड का बताकर किया जा रहा है शेयर": "Fact Check Story विश्वास न्यूज़ ने अपनी पड़ताल में पाया कि यह वीडियो असल में फ्रांस में 2018 में हुए एक इवेंट का है हॉलैंड का नहीं। पुराने वीडियो को हालिया बताकर गलत दावे के साथ वायरल किया जा रहा है।\n\nनई दिल्ली (विश्वास न्यूज)। संतरे और नींबू से बनी भगवान गणेश की प्रतिमा से जुड़े वीडियो को सोशल मीडिया पर वायरल किया जा रहा है। वीडियो को शेयर कर दावा किया जा रहा है कि यह हॉलैंड में हुए गणेश उत्सव का वीडियो है। जहां लोगों ने संतरे और नींबू से भगवान गणेश की प्रतिमा बनाई। सोशल मीडिया पर कई यूज़र्स इस वीडियो को सच मानते हुए शेयर कर रहे हैं। दैनिक जागरण की फैक्ट चेकिंग वेबसाइट विश्वास न्यूज़ ने अपनी पड़ताल में वायरल दावे को फर्जी पाया। यह वीडियो असल में फ्रांस में 2018 में हुए बॉलीवुड-थीम वाले लेमन फेस्टिवल का है। वीडियो को गलत दावे के साथ वायरल किया जा रहा है।\n\nविश्वास न्यूज ने वायरल पोस्ट में किये गए दावे की पुष्टि करने के लिए सबसे पहले वीडियो के स्क्रीनशॉट्स को गूगल इमेज पर सर्च किया। हमें संतरे और नींबू से बनी भगवान गणेश की प्रतिमा वाला वीडियो कई वेबसाइट पर मिला। ‘Getty Images ‘ की वेबसाइट पर वायरल वीडियो से जुड़ी तस्वीरों को देखा जा सकता है। यहां दी गई जानकारी के अनुसार, ‘फ्रांस के मेंटन में 16 फरवरी, 2018 को 85वें लेमन फेस्टिवल में नींबू और संतरे से बने हिंदू देवता गणेश की एक मूर्ति का चित्रण किया गया था। ‘बॉलीवुड’ थीम वाला यह फेस्टिवल 17 फरवरी से 4 मार्च 2018 तक चला था।’\n\nshutterstock.com और alamy.com पर भी फरवरी, 2018 को वायरल वीडियो से जुड़ी वीडियो और तस्वीरों को देखा जा सकता है। हमें यहां 2018 में हुए इस ‘बॉलीवुड’ थीम वाले लेमन फेस्टिवल की कई और तस्वीरें भी मिली। वायरल वीडियो हमें Teddy Kamlot नाम के यूट्यूब चैनल पर 15 मार्च, 2018 को अपलोड मिला।\n\nहमने फ्रांस की एक वेबसाइट से मेल के जरिये संपर्क किया। उन्होंने हमें जवाब में बताया कि यह वीडियो फ्रांस के मेंटन में हुए लेमन फेस्टिवल का है, हॉलैंड का नहीं।\n\nपूरी पड़ताल को यहां पढ़ें।",
    "Energy Crisis: फ्रांस ने रूस पर Gas Supply को 'युद्ध के हथियार' के रूप में इस्तेमाल करने का लगाया आरोप": "Energy Crisis फ्रांस ने कहा कि यह स्पष्ट रूप से दिख रहा है कि रूस युद्ध के हथियार के रूप में गैस का उपयोग कर रहा है। रूस उर्जा आपूर्ति में जिस तरह से कटौती कर रहा है इससे सबसे खराब स्थिति के लिए तैयार रहने की जरूरत है।\n\nपेरिस, एजेंसी। यूक्रेन पर हमले के बाद यूरोपीय देशों (European Nations) में उर्जा आपूर्ति में कटौती को लेकर फ्रांस (France) ने रूस पर हमला बोला है। फ्रांस ने मंगलवार को कहा कि रूस उर्जा आपूर्ति (Russia Gas Supply) को 'युद्ध के हथियार' के तौर पर इस्तेमाल कर रहा है।\n\nफ्रांस के ऊर्जा संक्रमण मंत्री एग्नेस पैनियर-रनचर ने कहा कि यह स्पष्ट रूप से दिख रहा है कि रूस युद्ध के हथियार के रूप में गैस का उपयोग कर रहा है। उन्होंने कहा कि जिस तरह से रूस द्वारा उर्जा आपूर्ति में लगातार कटौती की जा रही है, इससे हमें आपूर्ति के पूर्ण रूप से बाधित होने की सबसे खराब स्थिति के लिए तैयार रहने की जरूरत है।\n\nयूरोपीय प्रांत के देशों में उर्जा संकट\n\nबता दें कि रूस की गज़प्रोम (Gazprom) ने फ्रांस की विद्युत उत्पादन कंपनी एंजी (Engie ) को कुछ अनुबंधों पर असहमति का हवाला देते हुए गैस सप्लाई में कटौती करने की जानकारी दी है। रूस पहले से ही यूरोपीय प्रांत के देशों में प्राकृतिक गैस की आपूर्ति में बड़े पैमाने पर कटौती कर रहा है। ऐसे में मंगलवार से उर्जा आपूर्ति में और कटौती के बाद फ्रांस में गहरा बिजली संकट पैदा हो सकता है। फ्रांस के साथ साथ जर्मनी भी गैस की किल्लत से जूझ रहा है। यहां की सरकार ने लोगों से बिलजी की खपत पर ध्यान देने का आग्रह किया है।\n\nरूस का विकल्प तलाशने की कोशिश जारी\n\nगौरतलब है कि यूरोपीय देश बिजली और बिजली उद्योग उत्पन्न करने के लिए रूस की प्राकृतिक गैस आपूर्ति पर सबसे अधिक निर्भर हैं। ऐसे में रूस ने युक्रेन के साथ युद्ध के बीच यूरोपीय संघ (ईयू) के पांच देशों में गैस की सप्लाई कम कर दी है। रूस द्वारा प्राकृतिक गैस की आपूर्ति में लगातार कमी के मद्देनजर यूरोपीय नेताओं और व्यवसायों ने इस बात को लेकर आशंका है कि अगली सर्दियों में या शायद इससे पहले ही यूरोप के प्रमुख देशों में उर्जा संकट पैदा हो जाएगा। यूरोपीय सरकारें रूस को जवाब देने के लिए उर्जा आपूर्ति के लिए लगातार दूसरे विकल्प की तलाश कर रही है।",
    "फ्रांस के अलीरेजा फिरौजा नें जीता सिंकीफील्ड कप शतरंज": "सैंट लुईस (निकलेश जैन ) 2022 के सबसे मजबूत सुपर ग्रांड मास्टर क्लासिकल शतरंज टूर्नामेंट का खिताब फ्रांस के 19 वर्षीय ग्रांड मास्टर अलीरेजा फिरौजा नें अपने नाम कर लिया है उन्होने रूस के यान नेपोमिन्सी को टाईब्रेक में पराजित करते हुए पहली बार यह प्रतिष्ठित खिताब अपने नाम किया । अंतिम नौवे राउंड में सभी मुक़ाबले बराबरी पर खत्म हुए अलीरेजा नें हमवतन मकसीम लागरेव से तो नेपोमिन्सी नें यूएसए के नीमन हंस मोके से बाजी ड्रॉ खेली और कुल 5 अंको के साथ सयुंक्त पहले स्थान पर रहे ऐसे में विजेता का निर्धारण करने के लिए दोनों के बीच दो ब्लिट्ज़ टाईब्रेक के मुक़ाबले खेले गए जिसमें 1.5-0.5 के अंतर से अलीरेजा नें जीत दर्ज की । इस जीत के साथ अलीरेजा नें ग्रांड चैस टूर वर्ष 2022 का ओवरऑल खिताब भी अपने नाम कर लिया । नेपोमिन्सी सिंकिफील्ड कप में उपविजेता रहे तो 4.5 अंक बनाकर बेहतर टाईब्रेक के आधार पर यूएसए के वेसली सो तीसरे तो फबियानों कारुआना चौंथे स्थान पर रहे । 4 अंक बनाकर यूएसए के दोमिंगेज पेरेज पांचवे , 3.5 अंको पर यूएसए के नीमन हंस छठे और लेवोन अरोनियन सातवे ,तो 3 अंक बनाकर अजरबैजान के ममेद्यारोव आठवे तो मकसीम लागरेव अंतिम नौवे स्थान पर रहे ।",
    "फ्रांस में नौकरी मिलना न तो नामुमकिन है और न ही आसान": "दिल्ली के लड़के अनुविंद कंवल ने फ्रांस की एक फैशन कंपनी में नौकरी प्राप्त करके अपने सपनो को साकार किया है। उनके मुताबिक टाइम मैनेजमेंट न केवल आपको छोटे समय में फायदा पहुंचाता है बल्कि आपको इसे अपनी आदत बना लेनी चाहिए। EDHEC में आकर मैने जाना कि इंसान को उसी चीज से पहचाना जाता है जो उसने सीखी होती है।\n\nपेरिस दुनिया की चार फैशन राजधानियों में से एक हैं ये वो जगह है जहां दुनिया के सबसे महंगे ब्रैंड जैसे Chanel, Dior ने जन्म लिया है। जब मैं भारत से यहां पढ़ाई के लिए पहुंचा तो मैं काफी नर्वस था। अब जब मैं पीछे देखता हूं तो अपने आप को काफी रिलैक्स महसूस करता हूं क्योंकि मेरा फैसला एकदम सही था।\n\nमुझे मार्केटिंग का जुनून था क्योंकि इसमें लोगों से मिलना, इनोवेशन और क्रिएटिविटी शामिल थी। ग्रेजुएशन के दौरान मार्केटिंग मेरा फेवरेट था। संभावित ग्राहक की इच्छा और जरुरतों को समझना , सुपरमार्केट में किसी प्रोडक्ट की प्लेसमेंट और मार्केटिंग रणनीति चलाने के लिए डेटा को समझना आदि मुझे हर चीज में स्पेशलाइज करना था। इन सबके ऊपर पिछले कुछ सालों में मुझे फैशन और लग्जरी इंडस्ट्री से लगाव हो गया है। भारत, चीन, तुर्की, रूस और मैक्सिकों में उभरती मार्केट्स के साथ यह वो इंडस्ट्री है जो मंदी के दौरान भी अच्छी गति से बढ़ रही थी।\n\nमुझे मार्केटिंग में ऐसी डिग्री प्राप्त करनी थी जिसका फोकस फैशन पर हो। गूगल पर सर्च करने क दौरान मुझे पता कि ऐसे केवल कुछ ही संस्थान हैं और इसमें से कुछ बेस्ट बिजनेस स्कूल फ्रांस में हैं। इसके बाद मैने बिना देर किए जीमैट की तैयारी की और अपने ऐडमिशन के लिए मेहनत करने लगा। अचानक एक दिन सुबह मुझे संस्थान से ईमेल मिला कि मेरा चयन हो गया है।\n\nEDHEC के शुरुआती हफ्ते में मुझे कापी अजीब और उत्साहवर्धक लगा। अजीब इसलिए लगा क्योंकि यह मेरे लिए एकदम नई शुरुआत थी 30 से ज्यादा देशों के छात्र मेरी क्लास में थे। उत्साहवर्धक इसलिए लगा क्योंकि यहा सीखने के लिए काफी कुछ था।\n\nमैं हमेशा से ही फैशन और लग्जरी इंडस्ट्री में काम करना चाहता था और इस स्ट्रीम में मैने EDHEC से स्पेशलाइजेशन किया था। फ्रांस में नौकरी मिलना ना तो नामुमकिन है और न ही आसान।\n\nमेरे बैकग्राउंड में EDHEC के होने से मुझे काफी फायदा हुआ। फ्रांस के टॉप संस्थान से ग्रेजुएशन करना अपने आप में गर्व की बात थी। पढ़ाई के दौरान मुझे कई जगह इंटर्नशिप करने का मौका मिला। मैने Estée Lauder, में इंटर्नशिप की जो एक बड़ी फैशन और कॉस्मैटिक कंपनी है।\n\nEDHEC ने केवल पेशवर तरीके से मेरी मदद की बल्कि मुझे किराए पर कमरा दिलाने और पेपरवर्क में आसानी के लिए फ्रेंच भी सिखाई । मैं पेरिस में रहने से अपने आप को भाग्यशाली मानता हूं। यह दुनिया की फैशन कैपिटल है।\n\nन्यूज़ क्रेडिट : खुलासा इन",
    "डब्ल्यूटीए चेन्नई ओपन: फ्रांस की गार्सिया और बेल्जियम की मर्टेंस ने नाम वापस लिया": "इस डब्ल्यूटीए 250 टूर्नामेंट के आयोजकों ने शुक्रवार को यह जानकारी दी। विश्व रैंकिंग में 17वें स्थान पर काबिज गार्सिया को टूर्नामेंट में शीर्ष वरीयता मिलने की उम्मीद थी।\n\nरैंकिंग में भारत की दूसरी सर्वश्रेष्ठ खिलाड़ी करमन कौर थांडी को तीसरा वाइल्ड कार्ड मिला। वह देश की शीर्ष खिलाड़ी अंकिता रैना और अमेरिकी ओपन के पूर्व फाइनलिस्ट यूजिनी बूचार्ड (कनाडा) के साथ एकल मुख्य ड्रॉ में शामिल होंगी।\n\nयहां जारी विज्ञप्ति के मुताबिक सोमवार से शुरू होने वाले टूर्नामेंट से गार्सिया ने व्यस्त कार्यक्रम के कारण नाम वापस ले लिया।\n\nवह अमेरिकी ओपन के सेमीफाइनल में पहुंची थी जहां गुरुवार को ट्यूनीशिया की ओन्स जबूर ने उन्हें हराया।\n\nगार्सिया के हटने से अमेरिकी ओपन की शुरुआत से पहले 29वें स्थान पर रहीं एलिसन रिस्के-अमृतराज को एकल में शीर्ष वरीयता प्राप्त होने की संभावना है।\n\nविज्ञप्ति में कहा गया है कि दुनिया की 12वें नंबर की पूर्व खिलाड़ी और अमेरिकी ओपन की सेमीफाइनलिस्ट मर्टेंस ने चोट के कारण इस स्पर्धा से हट गयी। शनिवार से शुरू होने वाले क्वालीफाइंग ड्रॉ में पांच भारतीय खिलाड़ी चुनौती पेश करेंगी, जिसमें रुतुजा भोसले, रिया भाटिया, सौम्या बाविसेट्टी, साईं चमारथी और लक्ष्मी प्रभा अरुणकुमार के नाम शामिल हैं।"
}