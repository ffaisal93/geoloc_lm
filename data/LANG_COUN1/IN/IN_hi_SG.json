{
    "सिंगापुर ने दुनियाभर से टैलेंट अट्रैक्ट करने के लिए नई वीजा पॉलिसी पेश की": "Singapore अपने नए वर्क परमिट के लिए आवेदकों की संख्या की सीमा तय नहीं करेगा। मिनिस्टर ऑफ मैनपावर Tan See Leng ने यह बात कही। दरअसल, सिंगापुर दुनियाभर से बेस्ट टैलेंट को अट्रैक्ट करना चाहता है। सिंगापुर की सरकार ने पिछले हफ्ते ओवरसीज नेटवर्क्स एंड एक्सपर्टाइज (ONE) पास लॉन्च किया था। सरकार ने विदेशी टैलेंट को अट्रैक्ट करने के लिए दूसरे कदम भी उठाए हैं।\n\nयह भी पढ़ें : Air India में नई पूंजी डालने के लिए Tata Sons 4 अरब डॉलर जुटाएगी: रिपोर्ट\n\nONE pass एक वीजा है, जो व्यक्ति के साथ ही उनके पार्टनर्स को सिंगापुर में पांच साल तक काम करने की इजाजत देता है। कोरोना की महामारी के दौरान विदेशी लोगों के सिंगापुर आने पर पांबदी थी। अब आर्थिक गतिविधियां सामान्य हो गई हैं। वन पास के जरिए सिंगापुर दुनिया के बेस्ट टैलेंट को अपने यहां काम करने का मौका दे रहा है। इंग्लैंड, यूएई, जर्मनी और थाईलैंड भी इकोनॉमिक रिकवरी को सपोर्ट करने के लिए विदेशी लोगों को अट्रैक्ट करने के वास्ते अपने नियमों को आसान बना रहे हैं।\n\nटैन सी लैंग ने कहा कि टैलेंट को अट्रैक्ट करने में बहुत कंपटिशन है। लेकिन, हम इसमें बहुत सावधानी बरत रहे हैं। हम नंबर के पीछे नहीं भाग रहे हैं। हमाार फोकस क्वालिटी पर नहीं बल्कि क्वांटिटी पर है। सिंगापुर के लिए इनोवेशन और प्रोडक्टिविटी को बढ़ाना बहुत जरूरी है।\n\nसिंगापुर मैन्युफैक्चरिंग (वैल्यू) को 50 फीसदी बढ़ाना चाहता है। वह एनुअल एक्सपोर्ट को साल 2030 तक बढ़ाकर 712 अरब डॉलर करना चाहता है। मौजूदा ग्रोथ रेट के हिसाब से इस टारगेट को हासिल करना मुश्किल लगता है। ब्लूमबर्ग के अनुमान के मुताबिक, इस साल सिंगापुर की इकोनॉमी की ग्रोथ 3.7 फीसदी रहने का अनुमान है। यह दक्षिणएशिया देशों में सबसे कम ग्रोथ है। अगले साल सिंगापुर की इकोनॉमी की ग्रोथ घटकर 2.8 फीसदी पर आ जाने का अनुमान है।",
    "11वां विश्व तमिल सम्मेलन 16 से 18 जून के बीच सिंगापुर में होगा": "तमिल अध्ययन पर 11वां अंतर्राष्ट्रीय सम्मेलन-संगोष्ठी उर्फ ​​विश्व तमिल सम्मेलन (डब्ल्यूटीसी) का आयोजन इंटरनेशनल एसोसिएशन ऑफ तमिल रिसर्च (आईएटीआर) द्वारा 16 से 18 जून के बीच सिंगापुर में किया जाएगा।\n\n\n\n\n\nआईएटीआर के अध्यक्ष डॉ एम पोन्नावाइको ने शनिवार को यहां पत्रकारों को संबोधित करते हुए इसकी घोषणा की। उन्होंने कहा कि इनमें से कई पिछले सम्मेलन राजनीतिक या सरकारी संस्थाओं द्वारा सह-प्रायोजित थे लेकिन यह सम्मेलन आईएटीआर और सिंगापुर के मिलेनियल तमिलों द्वारा प्रायोजित है।\n\nपोन्नावाइको ने कहा कि उन्होंने और आईएटीआर के अन्य पदाधिकारियों ने उन्हें सिंगापुर में डब्ल्यूटीसी में आमंत्रित करने के लिए मुख्यमंत्री एमके स्टालिन से मिलने का समय मांगा है।\n\n\n\n\n\n\"तमिल क्लासिक्स पर आधारित तमिलों, तमिल भाषा, साहित्य, संस्कृति और सभ्यता के इतिहास को फिर से लिखने के लिए नया ऐतिहासिक अध्ययन और शुरुआती और हाल की खुदाई और अन्य वैज्ञानिक सबूतों का पुनर्मूल्यांकन\" 11वें डब्ल्यूटीसी का विषय है। पोन्नावाइको ने कहा कि यह विषय बहु-विषयक अनुसंधान को बढ़ावा देने के आईएटीआर के प्रमुख उद्देश्य के अनुरूप निर्धारित किया गया है।\n\nउन रिपोर्टों के बारे में पूछे जाने पर कि आईएटीआर ने अगले साल जुलाई में शारजाह में 11वां डब्ल्यूटीसी आयोजित करने का फैसला किया है, पोन्नावाइको ने कहा कि उन्हें सर्वसम्मति से 10वें डब्ल्यूटीसी के बाद आईएटीआर के अध्यक्ष के रूप में चुना गया था। \"किसी और का अध्यक्ष होने का दावा करना और निर्णयों की घोषणा करना अवैध है और ऐसे दावों को अनदेखा किया जाना चाहिए। साथ ही, आईएटीआर कार्यकारी समिति ने शारजाह में सम्मेलन को मंजूरी नहीं दी है।\"\n\n",
    "सिंगापुर के खिलाफ शानदार प्रदर्शन के बावजूद भारतीय टीम को मिली निराशा, मुकाबला 1-1 से हुआ ड्रॉ": "हाइलाइट्स शानदार प्रदर्शन के बावजूद भारतीय टीम को मिली निराशा सिंगापुर के खिलाफ मुकाबला 1-1 से हुआ ड्रॉ भारत के लिए एकमात्र गोल आशिक कुरूनियन ने दागा\n\nनई दिल्ली. शानदार प्रदर्शन के बावजूद भारतीय टीम (India national football team) जीत दर्ज नहीं कर सकी और निचली रैंकिंग वाली सिंगापुर टीम (Singapore national football team) ने उसे फीफा अंतरराष्ट्रीय दोस्ताना फुटबॉल मैच में 1-1 से ड्रॉ पर रोक दिया.\n\nसिंगापुर के लिए इखसान फांडी ने 37वें मिनट में गोल किया लेकिन छह मिनट बाद ही भारत के आशिक कुरूनियन ने कप्तान सुनील छेत्री की मदद से बराबरी का गोल दाग दिया.\n\nयह भी पढ़ें- राष्ट्रीय खेलों में हिस्सा नहीं लेंगी चोटिल पीवी सिंधु, उद्घाटन समारोह के दौरान रहेंगी मौजूद\n\nजैकसन सिंह ने सिंगापुर के हाफ में प्रवेश किया और गेंद छेत्री को सौंपी जिन्होंने इसे आगे कुरूनियन को थमाया. कुरूनियन ने बायें पैर से किक लगाकर सिंगापुर के गोलकीपर और कप्तान हसन सनी को छकाते हुए गोल दागा.\n\nभारत विश्व रैंकिंग में 104वें और सिंगापुर 159वें स्थान पर है. सिंगापुर पहले मैच में वियतनाम से 0-4 से हार गया था. भारत को अब वियतनाम से मंगलवार को खेलना है.\n\nTags: Football, Indian Football Team, Singapore, Team india",
    "Singapore: सिंगापुर विदेशी कर्मचारियों के लिए जारी करेगा नया वर्क पास, टैलेंटेड वर्कर्स की तलाश": "{\"_id\":\"631f4cb3a04f30539b53422e\",\"slug\":\"singapore-manpower-minister-tan-see-leng-says-to-ensure-new-work-pass-for-talent-recruitment-is-not-abused\",\"type\":\"story\",\"status\":\"publish\",\"title_hn\":\"Singapore: सिंगापुर विदेशी कर्मचारियों के लिए जारी करेगा नया वर्क पास, टैलेंटेड वर्कर्स की तलाश\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nSingapore: सिंगापुर विदेशी कर्मचारियों के लिए जारी करेगा नया वर्क पास, टैलेंटेड वर्कर्स की तलाश\n\nवल्र्ड डेस्क, अमर उजाला, नई दिल्ली Published by: Published by: वीरेंद्र शर्मा Updated Mon, 12 Sep 2022 11:24 PM IST\n\nसार वैश्विक प्रतिभाओं को आकर्षित करने के लिए नई योजनाओं और स्थानीय प्रतिभाओं को विकसित करने के प्रयास किए जा रहे हैं।\n\nविज्ञापन\n\nख़बर सुनें\n\nख़बर सुनें\n\nसिंगापुर यह सुनिश्चित करने के लिए सुरक्षा उपाय करेगा कि दुनिया भर से शीर्ष प्रतिभाओं की भर्ती के लिए नए वर्क पास का दुरुपयोग न हो। श्रमशक्ति मंत्री टैन सी लेंग ने सोमवार को संसद को आश्वासन दिया। उन्होंने कहा कि नया वर्क पास पहले नौकरी हासिल किए बिना ज्यादा पैसा अर्जित करने वाले लोगों को देश में रहने की अनुमति देगा। टैन की टिप्पणी तब आई जब उन्होंने प्रतिभा के वैश्विक केंद्र के रूप में सिंगापुर की स्थिति को मजबूत करने पर सोमवार को बयान दिया। मीडिया रिपोर्ट्स के मुताबिक, वैश्विक प्रतिभाओं को आकर्षित करने के लिए नई योजनाओं और स्थानीय प्रतिभाओं को विकसित करने के सिंगापुर के प्रयासों के बारे में अधिक जानकारी के लिए 24 संसदीय प्रश्न उठाए गए थे।\n\n\n\nसिंगापुर निश्चित मासिक वेतन में कम से कम $30,000 (17,09,660 रुपये) अर्जित करने वाली प्रतिभाओं के लिए नए विशेष पास लॉन्च करेगा, जो मौजूदा रोजगार पास धारकों के शीर्ष 5 प्रतिशत के बराबर है। यह योजना 1 जनवरी 2023 से शुरू हो रही है। टैन ने बताया कि श्रमशक्ति मंत्रालय पहले से ही झूठे वेतन घोषणाओं के संभावित मामलों की जांच कर रहा है। इसमें सीमित ट्रैक रिकॉर्ड वाली कंपनियों के आवेदनों के साथ ही नौकरी देने वालों को घोषित वेतन की भी जांच की जाएगी। मौजूदा रोजगार पास से की मांग करने वालों के लिए, मंत्रालय सिंगापुर के अंतर्देशीय राजस्व प्राधिकरण के साथ अपनी आयकर फाइलिंग की जांच करेगा ताकि यह सुनिश्चित किया जा सके कि आवेदन उनके अनुरूप हैं।\n\n\n\nनए रोजगार पास (ईपी) आवेदकों के लिए मौजूदा दो वर्षों की तुलना में पास पांच साल के लिए होगा, और यह सिंगापुर में नौकरी की भूमिका से जुड़ा नहीं है। पास धारक कुछ कंपनियों के लिए एक साथ काम कर सकते हैं या अपना खुद का व्यवसाय शुरू कर सकते हैं। टैन ने कहा हमें नई सीमाओं को आगे बढ़ाने में मदद कर सकते हैं, हमारे स्थानीय पारिस्थितिकी तंत्र को विकसित करने के लिए अधिक से अधिक निवेश और रुचि आकर्षित कर सकते हैं, और सबसे महत्वपूर्ण बात यह है कि सिंगापुर के लोगों के लिए विविध प्रकार के अवसर पैदा कर सकते हैं।",
    "Singapore: नशा कर एंबुलेंस चलाने पर भारतवंशी को जेल, सिंगापुर की कोर्ट ने सुनाई ऐसी सख्त सजा": "{\"_id\":\"6316ac986fd7fc2712208d37\",\"slug\":\"indian-origin-man-jailed-for-drunken-driving-an-ambulance-singapore-court-sentenced-such-a-harsh-punishment\",\"type\":\"story\",\"status\":\"publish\",\"title_hn\":\"Singapore: नशा कर एंबुलेंस चलाने पर भारतवंशी को जेल, सिंगापुर की कोर्ट ने सुनाई ऐसी सख्त सजा\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nSingapore: नशा कर एंबुलेंस चलाने पर भारतवंशी को जेल, सिंगापुर की कोर्ट ने सुनाई ऐसी सख्त सजा\n\nवर्ल्ड डेस्क, अमर उजाला,सिंगापुर Published by: Published by: सुरेंद्र जोशी Updated Tue, 06 Sep 2022 07:42 AM IST\n\nसार आरोपी जी मोहनवरुमन गोपाल ओयप्पन को सोमवार को सजा सुनाई गई। उसके शरीर में तय सीमा से दोगुनी शराब की मात्रा पाई गई। उसकी मेडिकल रिपोर्ट में 100 मिलीलीटर रक्त 183 मिलीग्राम इथेनॉल मिला, जो 80 मिलीग्राम की तय सीमा से दोगुने से ज्यादा था।\n\nविज्ञापन\n\nख़बर सुनें\n\nख़बर सुनें\n\nसिंगापुर की कोर्ट ने भारतीय मूल के 27 वर्षीय युवक को नशा कर एंबुलेंस चलाने का दोषी पाया है। उसे दो साल के कारावास की सजा सुनाई है। 2020 में उसने एंबुलेंस चलाते वक्त शराब पी रखी थी। एंबुलेंस सड़क किनारे रैलिंग से टकरा गई थी, जिससे उसमें सवार मरीज घायल हो गया था।\n\n\n\nआरोपी जी मोहनवरुमन गोपाल ओयप्पन को सोमवार को सजा सुनाई गई। उसके शरीर में तय सीमा से दोगुनी शराब की मात्रा पाई गई। उसकी मेडिकल रिपोर्ट में 100 मिलीलीटर रक्त 183 मिलीग्राम इथेनॉल मिला, जो 80 मिलीग्राम की तय सीमा से दोगुने से ज्यादा था। हादसे के वक्त 2020 में वह निजी एंबुलेंस चलाता था और किसी मरीज को अस्पताल ले जा रहा था। इसी दौरान एंबुलेंस सेलेटर एक्सप्रेसवे पर रैलिंग से टकरा गई थी। हादसे में वाहन में सवार मरीज घायल हो गया था।\n\n\n\nसोमवार को मोहन को दो साल की जेल के साथ ही 4000 सिंगापुरी डॉलर का जुर्माना भी लगाया गया। सजा पूरी होने के बाद जेल से रिहा होने पर वह 10 साल तक सभी प्रकार के वाहन चलाने से भी अयोग्य करार दिया गया है।\n\n\n\nटुडे टैब्लॉइड अखबार की खबर के अनुसार ओयप्पन को शराब पीकर गाड़ी चलाने, खतरनाक ड्राइविंग से गंभीर चोट पहुंचाने और वैध क्लास-3 या 3 ए लाइसेंस के बिना ड्राइविंग सहित चार आरोपों में दोषी ठहराया गया है। उसे जेल भेज दिया गया है।\n\n\n\nएंबुलेंस हादसे से करीब छह महीने पहले उसने एक कॉफी शॉप में शराब पीते हुए विवाद किया था और पुंगगोल हाउसिंग एस्टेट के एक अधिकारी को घूंसा मार दिया था। खतरनाक ड्राइविंग के कारण गंभीर चोट लगने पर ओयप्पन को पांच साल तक की जेल हो सकती थी।",
    "गोयल ने सिंगापुर के मंत्री से द्विपक्षीय सहयोग बढ़ाने पर की चर्चा": "डिसक्लेमर:यह आर्टिकल एजेंसी फीड से ऑटो-अपलोड हुआ है। इसे नवभारतटाइम्स.कॉम की टीम ने एडिट नहीं किया है।\n\nसिंगापुर, 24 सितंबर (भाषा) वाणिज्य एवं उद्योग मंत्री पीयूष गोयल ने शनिवार को सिंगापुर के वरिष्ठ मंत्री थरमन षणमुगरत्नम से मुलाकात की और पारस्परिक हित वाले विभिन्न क्षेत्रों में द्विपक्षीय सहयोग मजबूत करने पर चर्चा की। गोयल ने सिंगापुर में 'व्यवसाय गोलमेज' बैठक में विभिन्न कंपनियों के मुख्य कार्यपालक अधिकारियों और निवेशकों के साथ भी बात की और उन्हें भारत की वृद्धि में भागीदार बनने और अवसरों का लाभ उठाने के लिए आमंत्रित किया। उद्योग मंत्री ने एक ट्वीट में कहा, ‘‘सिंगापुर के वरिष्ठ मंत्री एवं सामाजिक नीतियों के समन्वय मंत्री थरमन एस से मुलाकात की और साझा हितों के विभिन्न",
    "भारत से सिंगापुर की चावल आपूर्ति में कोई रुकावट नहीं: रिपोर्ट": "सिंगापुर, 14 सितंबर (भाषा) सिंगापुर में वियतनाम और थाईलैंड से चावल के आयात में किसी तरह की समस्या नहीं है। वहीं, भारत से भी चावल के आयात में कोई बाधा नहीं आई है। हालांकि, कीमतों में इजाफा हो सकता है क्योंकि भारत ने चावल के निर्यात पर 20 फीसदी शुल्क लगाया है और गैर-बासमती किस्मों तथा टूटे चावल के निर्यात पर प्रतिबंध लगा दिया है। बुधवार को जारी एक मीडिया रिपोर्ट में यह जानकारी दी गई।\n\nभारत सरकार ने मौजूदा खरीफ सीजन में धान की खेती के रकबे में गिरावट के बीच घरेलू आपूर्ति को बढ़ावा देने के लिए टूटे चावल को छोड़कर गैर-बासमती चावल पर 20 प्रतिशत निर्यात शुल्क लगाया है। इसके अलावा, घरेलू उपलब्धता बढ़ाने के उद्देश्य से टूटे चावल के निर्यात पर भी प्रतिबंध लगा दिया गया है।\n\nविदेश व्यापार महानिदेशालय (डीजीएफटी) ने आठ सितंबर, 2022 को एक अधिसूचना में कहा, “टूटे हुए चावल की निर्यात नीति को 'मुक्त' से 'निषिद्ध' में संशोधित किया गया है।” अधिसूचना नौ सितंबर, 2022 से प्रभाव में आई है।\n\nसिंगापुर के व्यापार और उद्योग मंत्रालय के मुताबिक, भारत ने हाल ही में विभिन्न किस्मों के चावल के निर्यात पर 20 प्रतिशत शुल्क लगाया और टूटे चावल के निर्यात पर प्रतिबंध लगा दिया, जिसकी सिंगापुर में खपत कम है।\n\n'द स्ट्रेट्स टाइम्स' की रिपोर्ट के अनुसार, वियतनाम और थाईलैंड जैसे देशों से सिंगापुर का चावल आयात अभी ठीक स्थिति में है। इसके अलावा, देश की चावल भंडार योजना ने आपूर्ति में किसी भी रुकावट या मूल्य में उतार-चढ़ाव के प्रभाव को कम करने में मदद की है।\n\nमंत्रालय ने बताया कि सरकार स्थिति की निगरानी जारी रखेगी और सुनिश्चित करेगी कि सिंगापुर में चावल की पर्याप्त आपूर्ति हो।",
    "सिंगापुर: भारतीय कला के 75 वर्ष पूरे होने के मौके पर प्रदर्शनी का आयोजन": "सिंगापुर, 20 सितंबर (भाषा) स्वतंत्रता के 75 वर्ष पूरे होने के मौके पर भारतीय कला शैलियों के विकास को प्रदर्शित करने के लिए सिंगापुर में भारत के विभिन्न हिस्सों के 85 कलाकारों ने हिस्सा लिया और 170 से अधिक कलाकृतियों की एक प्रदर्शनी का आयोजन किया गया।\n\nसिंगापुर के परिवहन मंत्री और व्यापार संबंधों के प्रभारी मंत्री एस. ईश्वरन और भारतीय उच्चायुक्त पी. कुमारन ने '75 इयर्स ऑफ इंडियन आर्ट कैनवस टू एनएफटी' शीर्षक वाली चार दिवसीय प्रदर्शनी का उद्घाटन पिछले बुधवार को सिंगापुर के आर्टपोडियम (कला आधारित समुदाय) द्वारा ‘द आर्ट्स हाउस’ में किया था।\n\nआर्टपोडियम की संस्थापक और प्रमुख प्रदर्शनी आयोजक कविता राहा ने चार दिवसीय प्रदर्शनी के समापन के बाद ‘पीटीआई-भाषा’ को बताया, “यह कुछ महत्वपूर्ण कहानियों को उजागर करने, कलाकारों की यात्रा और अनुभवों का जश्न मनाने और संपूर्ण भारत में कला शैलियों के बदलते विकास की खोज करने का उत्सव था।”\n\nराहा ने कहा, “कला के प्रत्येक हिस्से के पीछे हमेशा थोड़ा रहस्य, कुछ अनुभव और शायद कुछ इतिहास रहा है।”\n\nउन्होंने कहा कि प्रदर्शनी में बंगाल स्कूल ऑफ आर्ट, बॉम्बे प्रोग्रेसिव आर्टिस्ट ग्रुप और मद्रास आर्ट्स मूवमेंट जैसे संस्थानों के अलावा आदिवासी और लोक कला के गोंड और पिचवाई कलाकार शामिल रहे।",
    "सिंगापुर के खिलाफ दोस्ताना मुकाबले में झिंगन का खेलना तय नहीं": "झिंगन और चिंगलेनसना सिंह वीजा संबंधी मसलों के कारण टीम के साथ नहीं आये और शुक्रवार को सुबह तीन बजे ही यहां पहुंच सके हैं ।\n\nटीम सूत्रों के अनुसार मुख्य कोच इगोर स्टिमक पहले मैच में झिंगन को आराम दे सकते हैं और वियतनाम के खिलाफ अगले मैच में ही उन्हें उतारेंगे ।\n\nस्टिमक ने कहा कि सिंगापुर ने पिछले कुछ साल में शानदार प्रदर्शन किया है लेकिन भारत उसे हरा सकता है ।\n\nउन्होंने कहा ,‘‘ सिंगापुर के पास नया कोच है और उन्होंने काफी बदलाव किये हैं जिससे विरोधी टीमों को मुश्किलें पेश आ सकती है लेकिन मैं अपने खिलाड़ियों से पूरे आत्मविश्वास के साथ खेलने के लिये कहूंगा ।’’\n\nजून में एएफसी एशियाई कप क्वालीफायर में कामयाबी के बाद भारतीय टीम का यह पहला टूर्नामेंट है ।\n\nस्टिमक ने कहा कि एएफसी क्वालीफायर में मिली सफलता लगातार चल रही प्रक्रिया का नतीजा है जिससे खिलाड़ियों को राष्ट्रीय टीम में चयन के लिये गुजरना होता है ।",
    "IRCTC Singapore Malaysia Tour Package: आईआरसीटीसी दे रहा है सिंगापुर, मलेशिया घूमने का मौका, जान लें पैकेज की सारी डिटेल्स": "IRCTC Singapore Malaysia Tour Package: आईआरसीटीसी दे रहा है सिंगापुर, मलेशिया घूमने का मौका, जान लें पैकेज की सारी डिटेल्स\n\nIRCTC Singapore Malaysia Tour Package हाल ही में आईआरसीटीसी ने सिंगापुर-मलेशिया टूर पैकेज लांच किया है जिसकी जानकारी उसने अपने ट्विटर के जरिए शेयर की है तो क्या है पैकेज की कीमत और मिलेंगी इसमें क्या-क्या सुविधाएं जान लें यहां।\n\nनई दिल्ली, लाइफस्टाइल डेस्क। IRCTC Singapore Malaysia Tour Package: आईआरसीटीसी द्वारा आप देश ही नहीं विदेश घूमने का सपना भी साकार कर सकते हैं। तो अगर आप अक्टूबर में कहीं घूमने की सोच रहे हैं, तो इसके लिए आईआरसीटीसी लेकर आया है शानदार टूर पैकेज, जिसमें आप कर सकेंगे सिंगापुर, मलेशिया की सैर। 8 दिनों के इस टूर पैकेज में क्या मिलेगा खास, चुकाने होंगे कितने पैसे, जानें यहां इसकी हर एक डिटेल्स।\n\nपैकेज के डिटेल्स-\n\nपैकेज का नाम- IRCTC Singapore Malaysia Tour Ex- Patna\n\nपैकेज की अवधि- 7 रात और 8 दिन\n\nट्रैवल मोड- फ्लाइट\n\nडेस्टिनेशन कवर्ड- क्वालालंपुर, सिंगापुर\n\nप्रस्थान की तारीख- 13 अक्टूबर 2022\n\nमिलेगी यह सुविधा-\n\n1. आने- जाने के लिए फ्लाइट की सुविधा मिलेगी।\n\n2. ठहरने के लिए 3 स्टार होटल की सुविधा मिलेगी।\n\n3. 6 ब्रेकफास्ट (Breakfast), 6 लंच (Lunch) और 7 डिनर (Dinner) की सुविधा मिलेगी।\n\n4. घूमने के लिए एसी व्हीकल की सुविधा मिलेगी।\n\n5. इस टूर पैकेज में ट्रैवल इंश्योरेंस (Travel Insurance) की भी सुविधा मिलेगी।\n\nयात्रा में लगेगा इतना शुल्क-\n\n1. अगर आप इस ट्रिप पर अकेले यात्रा करते हैं तो आपको 1,25,202 रुपए चुकाने होंगे।\n\n2. दो लोगों के लिए टूर पैकेज की कीमत प्रति व्यक्ति 1,07,268 रुपए है।\n\n3. वहीं तीन लोगों को प्रति व्यक्ति 1,07,268 रुपए का शुल्क देना होगा।\n\n4. बच्चों के लिए आपको अलग से शुल्क का भुगतान करना होगा। बेड के साथ 96,180 और बिना बेड के 85,166 रुपए देने होंगे।\n\nSingapore’s picture-perfect skyline & adventurous holiday experience explore Little India, Sentosa Island, Merlion Park etc. with IRCTC's Air tour package. Book on https://t.co/W5aNnj6DcS @AmritMahotsav #AzadiKiRail — IRCTC (@IRCTCofficial) September 12, 2022\n\nऐसे करा सकते हैं बुकिंग\n\nआप इस टूर पैकेज के लिए बुकिंग आईआरसीटीसी की ऑफिशियल वेबसाइट के जरिए कर सकते हैं। इसके अलावा आईआरसीटीसी पर्यटक सुविधा केंद्र, अंचल कार्यालयों और क्षेत्रीय कार्यालयों के जरिए भी बुकिंग की जा सकती है। पैकेज से जुड़ी ज्‍यादा जानकारी के ल‍िए आप आईआरसीटीसी ऑफिशियल वेबसाइट पर विजिट कर सकते हैं।\n\nPic credit- freepik",
    "भारतीय नागरिक को सिंगापुर में जहाजरानी कंपनी के सौदों में भ्रष्टाचार का दोषी करार दिया गया": "सिंगापुर, 23 सितंबर (भाषा) सिंगापुर में 51 वर्षीय एक भारतीय नागरिक को यहां एक अंतरराष्ट्रीय जहाजरानी कंपनी के एक विभाग के प्रबंध निदेशक के तौर पर कार्य करने के दौरान भ्रष्टाचार करने का बृहस्पतिवार को दोषी ठहराया गया।\n\n‘सिनोचेम शिपिंग सिंगापुर’ के ‘आओक्सिंग शिप मैनेंजमेंट सिंगापुर’ विभाग के प्रबंध निदेशक अनंतकृष्णन नंदा ने भ्रष्टाचार, नशीले पदार्थों की तस्करी एवं अन्य गंभीर अपराधों (लाभ की जब्ती) कानून के तहत अपना अपराध स्वीकार किया।\n\n‘द स्ट्रेट्स टाइम्स’ समाचार पत्र ने बताया कि नंदा की नवंबर 2015 में ‘मरीन केयर सिंगापुर’ के निदेशक एवं महाप्रबंधक कुणाल चड्ढा से मुलाकात हुई थी। ‘मरीन केयर सिंगापुर’ कंपनी पोतों की सफाई और रखरखाव के लिए समुद्री रसायनों और उपकरणों की आपूर्ति करती है।\n\nनंदा ने दिसंबर 2015 में चड्ढा से आओक्सिंग के विक्रेता के तौर पर मरीन केयर को जोड़ने के संबंध में बात की थी। आओक्सिंग उस समय सिनोचेम पोतों में साफ-सफाई और दक्षता बढ़ाने के लिए टैंक सफाई संबंधी कार्यक्रम शुरू करने पर विचार कर रही थी।\n\nचड्ढा ने इस बात पर सहमति जताई कि आओक्सिंग और सिनोचेम के साथ सौदा होने पर नंदा को उस राशि का 10 प्रतिशत मिलेगा, जो मरीन केयर आओक्सिंग एवं सिनोचेम से कमाएगी।\n\nरिपोर्ट में कहा गया, ‘‘आओक्सिंग में मरीन केयर के कारोबारी हितों को आगे बढ़ाने के लिए आरोपी को यह पुरस्कार दिया गया।’’\n\nअखबार ने बताया कि नंदा को अब फरवरी 2023 में अदालत में पेश होना है और उस समय उसकी सजा पर सुनवाई होगी।\n\nनंदा पर इस मामले में सात आरोप लगाए गए गए हैं और भ्रष्टाचार के हर आरोप के लिए उसे पांच साल तक की कैद हो सकती है और उस पर 70,412.63 डॉलर जुर्माना लगाया जा सकता है या दोनों सजा सुनाई जा सकती हैं। इसके अलावा भ्रष्टाचार, मादक पदार्थों की तस्करी और अन्य गंभीर अपराध (लाभ की जब्ती) अधिनियम के तहत हर आरोप के लिए उसे 10 साल तक की जेल हो सकती है और उस पर 3,52,063.15 डॉलर जुर्माना लगाया जा सकता है या दोनों सजा दी सकती हैं।",
    "सिंगापुर यूनिवर्सिटी के छात्रों ने किया काव्य पाठ: बनारस की डॉ. संध्या सिंह ने सिंगापुर के बच्चों को हिंदी का महत्व बताया": "Hindi News\n\nLocal\n\nUttar pradesh\n\nVaranasi\n\nPeople Of Varanasi Celebrated Hindi Diwas In Singapore; Peter, Isaac, Tony, Tiago Recited Hindi Poetry In Singaporean Style\n\nसिंगापुर यूनिवर्सिटी के छात्रों ने किया काव्य पाठ: बनारस की डॉ. संध्या सिंह ने सिंगापुर के बच्चों को हिंदी का महत्व बताया\n\nसिंगापुर में विश्व हिंदी दिवस पर आयोजित कार्यक्रम में मौजूद हिंदी भाषी।\n\nसिंगापुर नेशनल यूनिवर्सिटी में हिंदी दिवस मनाया गया। भारतीय उच्चायोग सिंगापुर, विश्व हिंदी सचिवालय मॉरीशस, संगम सिंगापुर हिंदी संस्था और सिंगापुर संगम हिंदी पत्रिका की ओर से कई सांस्कृतिक कार्यक्रम हुए। जिसमें सिंगापुर के सभी स्कूलों से 200 से ज्यादा हिंदी बोलने और जानने वाले बच्चे और उनके माता-पिता भी आए। बनारस की रहने वाली डॉ. सिंगापुर नेशनल यूनिवर्सिटी में हिंदी की प्रोफेसर हैं। उन्हेंने फोन पर इसकी जानकारी दी।\n\nसिंगापुर में विदेशी छात्र के साथ बनारस की डॉ. संध्या सिंह।\n\nविदेशी छात्रों ने हिंदी में कविता पाठ किया\n\nसिंगापुर में विदेशी छात्रों ने कार्यक्रम का संचालन और कविता पाठ किया। जो कार्षण का केंद्र था। नेशनल यूनिवर्सिटी ऑफ सिंगापुर में हिंदी सीख रहे पीटर, आइजैक, टोनी, टियागो ने हिंदी की कई कविताएं सुनाई।\n\nमैं वह भाषा हूं... बोलकर कहा, \"मैं हिंदी सीखकर भारत को समझना चाहता हूं। बहुत मेहनत करेंगे और जल्द कामयाबी मिलेगी।\" चारों विदेशी छात्रों ने कहा, \"सिंगापुर में चार सप्ताह से हिंदी सीख रहे हैं।\" इनकी कविताएं सुनने के बाद हिंदी भाषियों ने तालियां बजाकर लोगों का स्वागत किया। वहीं, नेशनल यूनिवर्सिटी ऑफ सिंगापुर से अमोन मारिया कैस्पर, तान छुआन जीन फ़्रे और अकारी मोरी ने मंच का संचालन किया।\n\nसिंगापुर में मंच का संचालन करते विदेशी छात्र।\n\nहिंदी दिवस के मंच पर सेल्फी लेते विदेशी छात्र।\n\nसिंगापुर में हिंदी का प्रसार\n\nसिंगापुर संगम की अध्यक्ष वाराणसी की डॉ. संध्या सिंह ने कहा, \"हिंदी किसी एक दिवस की भाषा नहीं है बल्कि, यह तो हम भारत वासियों की रग-रग में संस्कृति समाई है। सिंगापुर कई दूसरे देशों से अलग है। यहां बहु प्रजातीय समाज है, जिसमें हर किसी को अपने पारंपरिक प्रतीक, सांस्कृतिक विविधताओं, भाषाई एकता को बरकरार रखने का भरपूर अवसर मिलता है। सिंगापुर की हिंदी संस्था संगम सिंगापुर और पत्रिका सिंगापुर संगम इस पूरे द्वीप में पल-बढ़ रही हिंदी के संगम का मंच है। इस मंच ने पिछले कई साल से हिंदी दिवस उत्सव को एक नया रूप दिया है।\"\n\nहिंदी दिवस के मौके पर सिंगापुर में मंच पर प्रतियोगिता आयोजित कराई गई।\n\nसिंगापुर में बच्चे बने अटल बिहार और नरेंद्र मोदी\n\nहिंदी दिवस पर 3 प्रतियोगिताएं हुईं। सिंगापुर के स्कूलों के बच्चों ने इसमें हिस्सेदारी की। नन्हे-मुन्ने बच्चों ने कई वेश धारण कर जल, जंगल और जमीन बचाने की हिमाकत की। अटल बिहारी वाजपेयी, देवी सरस्वती, पंजाब की कुड़ी, कैलाश सत्यार्थी, महादेवी वर्मा, रानी पद्मावती, प्रकृति, साहित्य, किरण बेदी, रामप्रसाद बिस्मिल, झांसी की रानी, रवींद्र नाथ टैगोर, अहिल्याबाई होल्कर, भारत की बेटी, नरेंद्र मोदी के वेश में आकर पर्यावरण को संरक्षित रखने का मंत्र दिया। वाद-विवाद में संस्कृति से दूर होती जा रही युवा पीढ़ी को चेताया भी।\n\nसिंगापुर में भारतीय उप उच्चायुक्त सिद्धार्थ नाथ ने मंच पर छात्रों को संबोधित किया।\n\nदो साल बाद मनाया हिंदी दिवस\n\nकोविड के दो साल बाद आर्य समाज सिंगापुर के प्रांगण में हिंदी दिवस मनाने का मौका मिला। सिंगापुर में रहने वाला हर भारतीय यहां पर आया है।भारतीय परंपरा के अनुसार नेशनल यूनिवर्सिटी ऑफ सिंगापुर की छात्रा अकारी मोरी ने अतिथियों का तिलक किया। भारतीय उच्चायोग सिंगापुर से चांसरी प्रमुख शिवजी तिवारी, उनकी पत्नी मीना तिवारी, आर्य समाज के अध्यक्ष प्रोफेसर राजेश राय, डीएवी हिंदी स्कूल के अध्यक्ष ओपी राय और भारत से आए भाषा विशेषज्ञ डॉ. विमलेश कांति वर्मा ने कार्यक्रम की शुरुआत की।\n\nइन्होंने कहा कि हिंदी दिवस का उद्देश्य यही है कि उस भाषा में हमारी बाल, युवा और किशोर पीढ़ी आगे आए। वाहक बनकर उस भाषा को ऊंचाई पर लेकर जाए। हम सिंगापुर संगम के माध्यम से हिंदी के वाहकों को लेकर समय-समय पर अनेक कार्यक्रम करते रहते हैं, क्योंकि भाषा भावी पीढ़ी में रहेगी तभी समृद्ध होगी।\n\nमुख्य अतिथि भारतीय उप उच्चायुक्त सिद्धार्थ नाथ ने सभी बच्चों को सर्टिफिकेट और विजेताओं को ट्रॉफी देकर उनका हौसला बढ़ाया। कार्यक्रम के संचालन में अरुणा सिंह, नीलिमा गुप्ते, प्रसून सिंह, प्रतिमा सिंह, आराधना झा श्रीवास्तव, पूनम चुघ, डॉ लतिका रानी, मनोज सिंह, सौरभ श्रीवास्तव, परीक्षित शुक्ला, रश्मि जनकराज, लता डांगी, डॉ. बीना मिश्रा ने सहयोग किया।",
    "Singapore कर रहा है विदेशी कर्मचारियों की तलाश, वीजा नियमों में भी बदलाव": "सिंगापुर टैलेंटेड कर्मियों की कमी से इन दिनों जूझ रहा है. टेक्निकल फील्ड में कर्मियों की भारी कमी देखी जा रही है. सरकार द्वारा ऐसे कदम उठाए जाने के लिए वीजा नियमों में ढील देने का फैसला किया है. माना जा रहा है कि इस फैसले से हांगकांग और संयुक्त अरब अमीरात जैसे देशों से बेहतर रोजगार मुहैया कराया जा सकेगा, जिससे ऑस्ट्रेलिया और यूके तक पहुंचने में मदद मिलेगी. जिनके पास समान वैश्विक प्रतिभा वीजा हैं. भर्ती फर्म रॉबर्ट वाल्टर्स के अनुसार, पिछले साल 700 से अधिक वित्त पेशेवर हांगकांग से सिंगापुर चले गए थे.",
    "सिंगापुर: बैंक से धोखाधड़ी मामले में भारतीय मूल की महिला दोषी करार, अदालत ने सुनाई छह महीने कैद की सजा": "{\"_id\":\"630c7e7aac956e1cbf143982\",\"slug\":\"singapore-indian-origin-woman-convicted-in-bank-fraud-case-sentenced-to-six-months-imprisonment\",\"type\":\"story\",\"status\":\"publish\",\"title_hn\":\"सिंगापुर: बैंक से धोखाधड़ी मामले में भारतीय मूल की महिला दोषी करार, अदालत ने सुनाई छह महीने कैद की सजा\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nसिंगापुर: बैंक से धोखाधड़ी मामले में भारतीय मूल की महिला दोषी करार, अदालत ने सुनाई छह महीने कैद की सजा\n\nवर्ल्ड डेस्क, अमर उजाला, सिंगापुर Published by: Published by: प्रांजुल श्रीवास्तव Updated Mon, 29 Aug 2022 02:23 PM IST\n\nसार कोर्ट ने कहा है कि महिला ने सिटी बैंक से लोन प्राप्त करने के लिए जाली दस्तावेजों का इस्तेमाल किया। महिला को छह महीने कैद की सजा सुनाई गई है।\n\nविज्ञापन\n\nख़बर सुनें\n\nख़बर सुनें\n\nसिंगापुर में भारतीय मूल की 29 वर्षीय महिला को बैंक से धोखाधड़ी करने का दोषी पाया गया। कोर्ट ने दोषी महिला को छह महीने कैद की सजा सुनाई है। कोर्ट ने कहा है कि महिला ने सिटी बैंक से लोन प्राप्त करने के लिए जाली दस्तावेजों का इस्तेमाल किया। द स्ट्रेट्स टाइम्स की रिपोर्ट के अनुसार, भारतीय मूल की महिला किरण कौर ने जब लोन के लिए आवेदन किया था, तब वह बेरोजगार थी और आर्थिक संकट का सामना कर रही थी।\n\n\n\n2018 में लोन के लिए किया था आवेदन\n\nउप लोक अभियोजक धीरज जी. चैनानी ने कहा कि किरण कौर ने सितंबर 2018 में फास्ट कैश नौकरी का विज्ञापन देखा। इसके बाद व्हाट्सएप के माध्यम चार्ल्स नाम के व्यक्ति के संपर्क में आई। चार्ल्स ने कहा कि व सिटी बैंक से लोन प्राप्त करने में उसकी मदद कर सकता है। कोर्ट ने कहा कि आरोपी महिला ने चार्ल्स को बताया कि वह इस समय बेरोजगार है और लोन प्राप्त करने के लिए उसके पास कोई भविष्य निधि नहीं है।\n\n\n\nचार्ल्स ने जानबूझ कर लोन के लिए कराया आवेदन\n\nरिपोर्ट में कहा गया है कि चार्ल्स नामक व्यक्ति ने महिला से कहा कि लोन प्राप्त करने के लिए उसे आय की शर्तों को पूरा करने की आवश्यकता नहीं है। इसके बाद उसने आरोपी महिला को अपना ब्योरा देने को कहा। महिला ने बताया, लोन के लिए आवेदन करने के लिए सिटी बैंक के बाहर एक अज्ञात व्यक्ति से मिली और उससे आवेदन के दस्तावेजों प्राप्त किए। कौर ने वैसा ही किया जैसा उन्हें बताया गया था। इन दस्तावेजों में कहा गया था कि कौर किसी दूसरे बैंक में काम करती हैं और 6,700 सिंगापुरी डॉलर कमा रही हैं।\n\n\n\nकौर को लोन में मिले 13,490 सिंगापुरी डॉलर\n\nरिपोर्ट के मुताबिक, कौर को बैंक से 13,490 सिंगापुरी डॉलर नकद मिले। हालांकि, किरण कौर ने दावा किया कि उसने सिर्फ 4,000 सिंगापुरी डॉलर अपने पास रखे और बाकी रकम उस व्यक्ति को दे दी, जिसने उसे जाली दस्तावेज दिए थे। इस मामले में दो अक्तूबर को सिटी बैंक के एक प्रतिनिधि की ओर से पुलिस में रिपोर्ट दर्ज कराई गई थी।",
    "Multibagger Penny Stock: रॉकेट बना इस कंपनी का शेयर, 5 दिन में ही 25 फीसदी ऊपर चढ़ा": "Penny Stocks: गुजरात हाई स्पिन (Gujarat High Spin) के लाखों शेयर सिंगापुर की कंपनी एफआईआई (FII) ने खरीदे हैं. उसके बाद से इस कंपनी का शेयर रॉकेट की तरह भाग रहा है. आपको बता दें कि ये कंपनी कपड़ा क्षेत्र के कारोबार में सक्रिय है. ये कंपनी बॉम्‍बे स्‍टॉक एक्‍सचेंज में लिस्‍टेड है. इस कंपनी की स्‍थापना वर्ष 2011 में हुई थी. कंपनी के शेयर ने पिछले एक साल में लगभग 135 फीसदी तक का रिटर्न अपने निवेशकों को दिया है. यानी कि अगर किसी ने 1 लाख रुपये का निवेश किया होगा और उस निवेश को बनाए रखा होगा तो आज उन शेयरों की वैल्‍यू 2 लाख 35 हजार रुपये हो चुकी है.\n\nसिंगापुर की कंपनी ने लगाया दांव\n\nसिंगापुर की एक कंपनी जिसका नाम एफआईआई है, उसने इस पेनी स्‍टॉक पर बड़ा दांव लगाया है, आपको बता दें कि इस कंपनी ने गुजरात हाई स्पिन के 1 लाख 10 हजार शेयर खरीद लिए हैं. ये डील 22 सितंबर 2022 को हुई है. बॉम्‍बे स्‍टॉक एक्‍सचेंज की वेबसाइट पर डील की जानकारी के मुताबिक, एफआईआई ने कंपनी के इन शेयरों के लिए प्रति शेयर ₹11.40 का भुगतान किया है. यानी कि एफआईआई ने इस माइक्रो-कैप कंपनी में ₹12 लाख 54 हजार रुपये का निवेश किया है.\n\nरॉकेट बना ये शेयर\n\nपिछले एक महीने में बीएसई का यह लिस्टेड स्टॉक 11.70 रुपये से बढ़कर 15.09 रुपये हो गया है, जिससे इसके शेयरधारकों को 28 फीसदी का रिटर्न (Stock return) मिला है. पिछले छह महीनों में यह माइक्रो-कैप स्टॉक ₹9.85 से ₹15.09 प्रति शेयर स्तर तक चढ़ गया है. यानी इस दौरान 53 प्रतिशत की वृद्धि दर्ज की गई है. सालाना आधार पर इस शेयर ने 135 प्रतिशत तक कर रिटर्न दिया है. इस दौरान ये पेनी स्टॉक ₹7.86 से ₹15.09 के स्तर तक बढ़ गया है. साधारण भाषा में समझें तो पिछले एक साल में, इस पेनी स्टॉक ने शेयरधारकों के पैसे को दोगुना कर दिया है. इस दौरान यह ₹6.40 से ₹15.09 प्रति स्तर पर पहुंच गया है.\n\n600 फीसदी चढ़ा शेयर\n\nइस कंपनी का शेयर 27 मार्च 2020 को 2 रुपये 16 पैसे पर था, जो अब बढ़कर ₹15.09 के स्तर पर पहुंच गया है, जिससे इसके शेयरधारकों को 600 प्रतिशत का रिटर्न मिला है. 26 सितंबर को यह मल्टीबैगर पेनी स्टॉक ₹21 करोड़ के मार्केट कैप के साथ बना हुआ है. इसका 52-सप्ताह का हाई ₹15.50 है जबकि इसका 52-सप्ताह का लो ₹5.20 है. सिर्फ 5 दिनों में ये शेयर 11.90 पैसे से 15.09 पैसे पर आ गया है. यानी 5 दिन में 25 फीसदी से भी ज्‍यादा का रिटर्न.\n\nये ख़बर आपने पढ़ी देश की नंबर 1 हिंदी वेबसाइट Zeenews.com/Hindi पर",
    "स्मार्ट सिटी की ये सडक़ उस जिले की है जिसे सिंगापुर सरीके बनाने का वादा है": "बारिश होने के बाद रास्ते दलदल में तब्दील हो जाते हैं। पेयजल व्यवस्था भी भगवान भरोसे है। वादा के अनुरूप कॉलोनी में आज तक न ही आरओ प्लांट लगाया गया और पाइपलाइन के जरिए पानी की आपूर्ति की शुरू हो पाई। कॉलोनी को बसाए 30 वर्ष से अधिक का समय व्यतीत हो चुका है, लेकिन अभी तक पेयजल की व्यवस्था हैंडपंप व टैंकर के भरोसे है। इसी प्रकार अन्य दूसरी अव्यवस्थाओं से भी रहवासी जूझ रहे हैं, लेकिन कोई सुनने वाला नहीं है।\n\nनिर्माण की नहीं मिल रही स्वीकृति\n\nवार्ड पार्षद बबली शाह ने कॉलोनी में कंपनियों के सीएसआर मद से सडक़ निर्माण सहित दूसरी व्यवस्थाएं कराने की कई बार अपील की गई, लेकिन प्रशासन की ओर से स्वीकृति नहीं मिली। दावा नगर निगम के जरिए निर्माण कार्य कराने का किया जाता है, लेकिन अब तक दावे केवल जुबानी खर्च तक सीमित है।\n\n4500 आबादी की है नंदगांव कॉलोनी\n\nवार्ड क्रमांक 25 में स्थित नंदगांव कॉलोनी की आबादी 4500 से अधिक की है, लेकिन सुविधाएं एक भी नहीं। कॉलोनी में वर्षों पुराने मकान के अलावा कुछ भी नहीं है। कॉलोनी के रहवासी गर्मी में ओबी की धूल और बरसात में ओबी के पहाड़ों से बहकर आने वाली मिट्टी की समस्या झेलते हैं, लेकिन कोई सुनने वाला नहीं है।\n\nकॉलोनी में इन सुविधाओं की मांग\n\n- बाजार के रूप में विक्रय केंद्र को विकसित किया जाए।\n\n- सेक्टर तीन व चार में खेल का मैदान बनाया जाए।\n\n- कॉलोनी में एक सामुदायिक भवन बनाया जाए।\n\n- बिजली आपूर्ति की उचित व्यवस्था की जाए।",
    "सिंगापुर से गुजरात लाए गये थे दो जोड़ी चीते, नहीं हो सका प्रजनन, 12 साल की उम्र में तोड़ा दम": "अहमदाबाद: नामीबिया से लाए जाने के बाद पिछले हफ्ते भारत में जंगल में छोड़े गए आठ चीतों से पूर्व 2009 में सिंगापुर से गुजरात के सक्करबाग प्राणी उद्यान सहित विदेशों से लाए गए चीतों के प्रजनन के प्रयास नाकाम हो चुके हैं। अधिकारियों ने यह जानकारी दी। भारत के जंगलों में चीतों को फिर से बसाने के लिए 17 सितंबर को मध्य प्रदेश के कुनो राष्ट्रीय उद्यान में प्रधानमंत्री नरेंद्र मोदी द्वारा आठ चीतों को छोड़ा गया। इन चीतों को दक्षिणी अफ्रीका के नामीबिया से विमान से लाया गया था। गुजरात सरकार के 2009 में किए गए प्रयासों को याद करते हुए, राज्य के वन विभाग के अधिकारियों ने कहा कि दो जोड़ी चीते सिंगापुर प्राणी उद्यान से एक एशियाई शेर और दो शेरनी के बदले लाए गए थे। उन्होंने कहा कि 24 मार्च 2009 को तत्कालीन मुख्यमंत्री नरेंद्र मोदी की अध्यक्षता में एक सार्वजनिक समारोह के बाद जूनागढ़ में देश के सबसे पुराने सक्करबाग प्राणी उद्यान में इन चीतों को लाया गया था।\n\nसक्करबाग प्राणी उद्यान के सहायक निदेशक नीरव मकवाना के एक नोट के अनुसार, जोड़े 2012 तक मिलन करने में नाकाम रहे और स्कॉटलैंड के एक विशेषज्ञ भ्रूणविज्ञानी की देखरेख में प्रजनन के सहायक प्रयास के प्रस्ताव को लागू नहीं किया जा सका। नोट में कहा गया है कि चीतों के दो जोड़े मार्च 2009 में अदला-बदली कार्यक्रम के तहत सिंगापुर प्राणी उद्यान से लाए गए थे। दरअसल, (सक्करबाग प्राणी उद्यान में) कुशल प्रबंधन और पशु चिकित्सा देखभाल के कारण, जोड़े 12 साल की उम्र तक जिंदा रहे। सिंगापुर प्राणी उद्यान ने 2006 में अफ्रीकी चीतों के बदले सक्करबाग प्राणी उद्यान से एशियाई शेरों को लाने का प्रस्ताव रखा था और उस वर्ष अगस्त में केंद्रीय चिड़ियाघर प्राधिकरण द्वारा इसे मंजूरी दी गई थी।",
    "Vistara को दुनिया की टॉप- 20 एयरलाइनों की लिस्ट में मिली जगह, जानें कौन है 2022 की सबसे बेस्ट एयरलाइंस": "Worlds Best Airlines 2022: देश की दूसरी सबसे बड़ी एयरलाइन विस्तारा (Vistara) ने एक नई उपलब्धि हासिल की है। ग्लोबल एयर ट्रांसपोर्ट रेटिंग ऑर्गेनाइजेशन स्काईट्रैक्स के वर्ल्ड एयरलाइन अवार्ड्स 2022 (Skytrax World Airline Awards 2022) में विस्तारा को शामिल किया गया है।\n\nजापान की ऑल निप्पॉन एयरवेज कंपनी (All Nippon Airways Co.) और ऑस्ट्रेलिया की क्वांटास एयरवेज लिमिटेड (Qantas Airways Limited) ने शीर्ष पांच में जगह बनाई।\n\nस्काईट्रैक्स के अनुसार, \"सिंगापुर एयरलाइंस की ग्राहक सेवा के प्रति समर्पण से बढ़ी है।\" हॉन्गकॉन्ग की मशहूर एयरलाइन कैथे पैसिफिक (Cathay Pacific) छठे स्थान से गिरकर 16वें स्थान पर आ गया है।\n\nअलग-अलग कैटेगरी में दिया गया अवार्ड\n\nबेस्ट फर्स्ट क्लास केबिन का अवार्ड सिंगापुर एयरलाइंस को मिला, जबकि कतर एयरवेज को बेस्ट बिजनेस क्लास के लिए चुना गया। वर्जिन अटलांटिक एयरवेज लिमिटेड ने प्रीमियम इकोनॉमी और अमीरात को सर्वश्रेष्ठ इकोनॉमी केबिन के लिए सम्मानित किया गया।\n\nअन्य कैटेगरी में सिंगापुर एयरलाइंस के बजट कैरियर Scoot ने सर्वश्रेष्ठ लंबी दूरी की कम लागत वाली एयरलाइन के लिए शीर्ष स्थान हासिल किया। वहीं, सिंगापुर एयरलाइंस को सर्वश्रेष्ठ केबिन स्टाफ के लिए पुरस्कृत किया गया। एएनए केबिन की सफाई के मामले में भी सिंगापुर एयरलाइंस ने पहला स्थान हासिल किया।\n\nस्काईट्रैक्स के मुख्य कार्यकारी अधिकारी (CEO) एडवर्ड प्लास्टेड ने एक प्रेस विज्ञप्ति में कहा कि कतर एयरवेज कोविड -19 महामारी के दौरान लगातार उड़ान भरने वाली सबसे बड़ी एयरलाइन थी। वर्ल्ड एयरलाइन अवार्ड्स का ऐलान एक ऑनलाइन सर्वे के बाद किया गया।\n\nये हैं दुनिया की टॉप-20 एयरलाइंस\n\nQatar Airways\n\nSingapore Airlines\n\nEmirates\n\nAll Nippon Airways (ANA)\n\nQantas Airways\n\nJapan Airlines\n\nTurk Hava Yollari (Turkish Airlines)\n\nAir France\n\nKorean Air\n\nSwiss International Air Lines\n\nBritish Airways\n\nEtihad Airways\n\nChina Southern\n\nHainan Airlines\n\nLufthansa\n\nCathay Pacific\n\nKLM\n\nEVA Air\n\nVirgin Atlantic",
    "सजेगा संवरेगा अपना झांसी, सिंगापुर की कंपनी बना रही डेवलपमेंट प्लान": "{\"_id\":\"631ce7e0b4b8cb04af4a1e69\",\"slug\":\"singapur-company-will-be-made-development-plan-jhansi-news-jhs2285093192\",\"type\":\"story\",\"status\":\"publish\",\"title_hn\":\"सजेगा संवरेगा अपना झांसी, सिंगापुर की कंपनी बना रही डेवलपमेंट प्लान\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nसजेगा संवरेगा अपना झांसी, सिंगापुर की कंपनी बना रही डेवलपमेंट प्लान\n\nझांसी ब्यूरो\n\nUpdated Sun, 11 Sep 2022 01:09 AM IST Updated Sun, 11 Sep 2022 01:09 AM IST\n\nविज्ञापन\n\nख़बर सुनें\n\nख़बर सुनें\n\nझांसी। झांसी महानगर की सूरत बदलने को जेडीए नया डेवलपमेंट प्लान तैयार कर रहा है। इसका जिम्मा सिंगापुर की विशेषज्ञ कंपनी को सौंपा गया है। इसकी मदद से महानगर की सीमा विस्तार समेत यहां उद्योग, पर्यटन, रोजगार को बढ़ाने का प्लान तैयार किया जा सकेगा। कंपनी को इसे तैयार करने के लिए चार माह का समय दिया गया है।\n\nस्मार्ट सिटी मिशन में चुने जाने के बाद महानगर के विकास के लिए एक डेवलपमेंट प्लान की जरूरत महसूस की जा रही थी। इसे तैयार करने का जिम्मा झांसी विकास प्राधिकरण को सौंपा गया है। पिछले माह जेडीए ने इसके लिए सिंगापुर स्थित कंपनी माइन हार्ट को चयनित किया था। कंपनी ने झांसी महानगर के भीतर सर्वे कार्य आरंभ कर दिया है। प्राधिकरण अफसरों का कहना है कि डेवलपमेेंट प्लान के जरिए पूरे शहर के विकास का नए सिरे से खाका खींचा जाएगा। नई महायोजना- 2031 के आधार पर यह डेवलपमेंट प्लान तैयार होगा। इसके अंतर्गत उद्योग एवं पर्यटन को बढ़ाने वाले क्षेत्रों को खास तौर से चिन्हित किया जाएगा। इनके विकास के लिए नई योजनाएं तैयार होंगी। झांसी में अभी बिजौली इलाके में ही औद्योगिक केंद्र है। यहां चार अन्य केंद्र तैयार किए जाने की योजना है। इससे झांसी में करीब 500 करोड़ रुपये सालाना कारोबार के बढ़ने की उम्मीद जताई जा रही है। कंपनी को इस साल के आखिरी तक अपना काम पूरा करना होगा।\n\nइस नए डेवलपमेंट प्लान की मदद से महानगर में आधारभूत सुविधाएं मुहैया कराने में मदद मिलेगी। इसकी मदद से पर्यटन, उद्योग समेत रोजगार को भी बढ़ाया जा सकेगा।\n\nआलोक यादव\n\nउपाध्यक्ष, जेडीए\n\nएक नजर में महानगर\n\nकुल क्षेत्रफल- 732 वर्ग किलोमीटर\n\nजनसंख्या- 772143\n\nवार्डों की संख्या- 60",
    "लालू जाएंगे सिंगापुर...किडनी के इलाज के लिए विदेश जाने का रास्ता साफ": "राष्ट्रीय जनता दल (RJD)सुप्रीमो लालू प्रसाद यादव अब अपनी किडनी के इलाज के लिए सिंगापुर जा सकेंगे. लंबे समय से बीमार चल रहे लालू प्रसाद यादव का इलाज के लिए विदेश जाने का रास्ता साफ हो गया है. उनके वकील ने सीबीआई की स्पेशल कोर्ट में उनका पासपोर्ट रिलीज करने की अपील दायर की थी, जिसकी कोर्ट ने अनुमति दे दी है.\n\nखारिज की सीबीआई की आपत्ति\n\nलालू के वकील अनंत विज ने 13 सितंबर को सीबीआई की स्पेशल कोर्ट में पासपोर्ट रिलीज करने की याचिका दायर की थी. कोर्ट ने याचिका पर आपत्ति जताने या सप्लीमेंट्री फाइल करने के लिए तीन दिन का वक्त दिया था. सीबीआई ने 16 सितंबर को याचिका पर सुनवाई के दौरान इसके विरोध में मौखिक आपत्ति दर्ज की, लेकिन स्पेशल कोर्ट ने इसे खारिज कर दिया और लालू प्रसाद यादव के पासपोर्ट को रिलीज कर दिया.\n\n24 सितंबर को सिंगापुर में अपॉइंटमेंट\n\nलालू प्रसाद यादव के वकील अनंत विज ने आजतक से खास बातचीत में कहा कि लालू की सिंगापुर में डॉक्टर के साथ 24 सितंबर को अपॉइंटमेंट है. वो और उनका परिवार उनके किडनी ट्रांसप्लांट पर गंभीरता से विचार कर रहे हैं. अगर लालू प्रसाद यादव को 24 को डॉक्टर से मुलाकात करनी है, तो उन्हें 22 तारीख तक सिंगापुर के लिए निकलना होगा, ताकि वो सही समय पर डॉक्टर से मिल सकें. लालू प्रसाद यादव लंबे समय से किडनी की समस्या से जूझ रहे हैं.\n\nगंभीर है लालू की किडनी की समस्या\n\nलालू यादव को डाइबिटीज, ब्लड प्रेशर, ह्रदय रोग, किडनी की बीमारी, किडनी में स्टोन, तनाव, थैलीसीमिया, प्रोस्टेट का बढ़ना, यूरिक एसिड का बढ़ना, ब्रेन से सम्बंधित बीमारी, कमज़ोर इम्युनिटी, दाहिने कंधे की हड्डी में दिक्कत, पैर की हड्डी की समस्या और आंख में दिक्कत जैसी कई बीमारियों ने घेर रखा है. पर उनकी सबसे बड़ी समस्या किडनी की ही है. लालू की किडनी लेवल फोर में यानी लास्ट स्टेज में है जो 20 से 25 प्रतिशत तक ही काम करती है. ऐसे में किडनी ट्रांसप्लांट के विकल्प पर उनका परिवार गंभीरता से विचार कर रहा है.",
    "पारिवारिक रिश्तों संबंधी भारतीय अदालत का आदेश सिंगापुर में विवाह की परिभाषा के लिये चुनौती: मंत्री": "षणमुगम ने बृहस्पतिवार को एक फेसबुक पोस्ट में कहा कि सिंगापुर सरकार जो संवैधानिक संशोधन करना चाहती है उसमें यह सुनिश्चित करने की कोशिश की जाएगी कि यहां विवाह की परिभाषा संसद में तय की जाए न कि अदालतों के माध्यम से।\n\nभारत की शीर्ष अदालत ने पिछले महीने कहा था कि कानून के तहत परिवार को मिलने वाले लाभ समलैंगिक दंपतियों तथा ऐसे अन्य परिवारों को भी मिलने चाहिए। द स्ट्रेट्स टाइम्स की खबर के अनुसार, मंत्री ने कहा कि सिंगापुर की अदालतों ने यह रवैया नहीं अपनाया और कानून बदलने का दायित्व संसद को दिया है।\n\nषणमुगम ने कहा कि भारत के उच्चतम न्यायालय ने 2018 में अपने दंड विधान से धारा 377 को हटा दिया था जो सिंगापुर की धारा 377ए की तरह समलैंगिकता को अपराध की श्रेणी में रखती थी।",
    "लालू प्रसाद यादव दिल्ली के लिए हो रहें रवाना, सिंगापुर में होगा अब इलाज": "Patna:\n\nआरजेडी सुप्रीमो लालू प्रसाद यादव आज दिल्ली के लिए रवाना हो रहें हैं. सिंगापुर जाके अब वो अपना इलाज करवायेंगे. दरअसल, कोर्ट से उन्हें विदेश जाकर इलाज कराने की इजाजत दे दी है, जिसके बाद आज लालू यादव दिल्ली जा रहे हैं. जहां से वो सिंगापुर के लिए रवाना हो सकते हैं. लालू प्रसाद यादव को अपना किडनी ट्रांसप्लांट कराना है. इसको लेकर वे सिंगापुर जाना चाहते हैं. लेकिन पासपोर्ट जब्त होने के कारण लालू का दिल्ली एम्स में ही इलाज चल रहा था.\n\nअब जब कोर्ट ने उन्हें जाने की इजाजत दे दी है उनका पासपोर्ट रिलीज कर दिया तो सिंगापुर जाने की पूरी तैयारी की जाने लगी है. इसी सिलसिले में आज लालू दिल्ली जा रहे हैं. बताया जा रहा है कि वहां से वे सिंगापुर के लिए रवाना हो सकते हैं.\n\nदरअसल, लालू प्रसाद यादव की पिछले कई दिनों से तबीयत खराब चल रही थी. कई बार उन्हें दिल्ली एम्स में भर्ती कराया गया है, जहां डॉक्टर्स की टीम ने उनका इलाज किया है. रिपोर्ट में बताया गया था कि लालू यादव डाइबिटीज, ब्लड प्रेशर, हृदय रोग, प्रोस्टेट का बढ़ना, यूरिक एसिड का बढ़ना, किडनी की बीमारी, किडनी में स्टोन, थैलीसीमिया (रक्त से संबंधित बीमारी), ब्रेन से सम्बंधित बीमारी, दाहिने कंधे की हड्डी में दिक्कत, पैर की हड्डी की समस्या, आंख में दिक्कत, POST AVR (हृदय से सम्बंधित) बीमारियों से ग्रस्त हैं. पिछले दिनों वे पटना लौटे थे और अब लालू वापस दिल्ली जा रहे हैं.",
    "Coca Cola: सिंगापुर में 170 रुपये की कोका कोला की 3 केन चुराने के आरोप में भारतीय मूल के शख्स को 6 हफ्ते की जेल": "Man stolen 3 cans of Coca-Cola: सिंगापुर में भारतीय मूल के एक शख्स को स्थानीय दुकान से कोका-कोला की तीन 'केन' चोरी करना भारी पड़ गया. उसे इस मामले में 6 हफ्ते जेल की सजा सुनाई गई है. टेलीविजन चैनल न्यूज एशिया की एक रिपोर्ट के मुताबिक इस शख्स की पहचान जसविंदर सिंह उर्फ दिलबरा सिंह (61) के रूप में की गई है. उसे चोरी के मामले में दोषी करार देते हुए यह सजा सुनाई गई है. फिलहाल उसकी यह हरकत पूरी दुनिया में अलग अलग मीडिया और सोशल मीडिया प्लेटफॉर्म पर चर्चा का विषय बना हुआ है.\n\n26 अगस्त की है घटना\n\nलोकल मीडिया की रिपोर्ट के मुताबिक, इस मामले की सुनवाई के दौरान अदालत को बताया गया कि जसविंदर सिंह 26 अगस्त को बुकित मेराह पब्लिक हाउसिंग एस्टेट में एक मिनी मार्ट से गुजर रहे थे, तभी उन्होंने वहां रुककर एक फ्रिज का दरवाजा खोला और अंदर से कोका-कोला की तीन केन बिना भुगतान किए ही लेकर अपने घर चले गए. अगले दिन सुबह दुकान खोलने पर दुकानदार की पत्नी ने देखा कि फ्रिज का दरवाजा थोड़ा खुला हुआ है. अंदर से कुछ केन भी कम हैं. इसके बाद दंपति ने अपने सीसीटीवी फुटेज की जांच की तो उसमें सिंह को फ्रिज से तीन सिंगापुर डॉलर (लगभग 170 रुपये) मूल्य वाली कोका-कोला की तीन केन चुराते हुए देखा गया.\n\nसीसीटीवी फुटेज में कैद हुई हरकत\n\nसीसीटीवी फुटेज देखने के बाद दंपति ने इसकी सूचना फौरन पुलिस को दी. पुलिस ने शिकायत मिलने के बाद कार्रवाई शुरू की और जसविंदर सिंह के फ्लैट पर छापा मारा. घर की तलाशी के दौरान टीम ने उसके फ्रिज से कोका-कोला की 2 केन बरामद की. जिसे पुलिस ने मिनीमार्ट को लौटा दिया. वहीं तीसरी केन का इस्तेमाल जसविंदर ने कर लिया था. पुलिस ने सबूतों के आधार पर जसविंदर को गिरफ्तार कर लिया.\n\n(इनपुट – भाषा)\n\nये ख़बर आपने पढ़ी देश की नंबर 1 हिंदी वेबसाइट Zeenews.com/Hindi पर",
    "Press Trust of India: छेत्री सिंगापुर के खिलाफ भारतीय टीम के प्रदर्शन से खुश नहीं": "Subscriber Login\n\nClick here for old website",
    "सिंगापुर बना सबसे तेज ब्रॉडबैंड डाउनलोड स्पीड सर्विस देने वाला देश, जानिए भारत कौन से नंबर पर": "इंटरनेट स्पीड मॉनिटर Ookla ने अगस्त महीने का स्पीडटेस्ट ग्लोबल इंडेक्स जारी किया है. इसमें ब्रॉडबैंड डाउनलोड स्पीड और मोबाइल इंटरनेट स्पीड की रैंकिंग जारी की गई है. इंटरनेट स्पीड मॉनिटर Ookla के रैंकिंग के अनुसार फिक्स्ड ब्रॉडबैंड डाउनलोड स्पीड में भारत की रैंक 7 स्थान नीचे गिरी है. भारत की अब ब्रॉडबैंड डाउनलोड स्पीड में 78वें स्थान पर पहुंच गया है, जबकि मोबाइल इंटरनेट स्पीड की रैंकिंग 117 पर कायम है. फिक्स्ड ब्रॉडबैंड डाउनलोड स्पीड में भारत जुलाई महीने में 71 वें स्थान पर था. भारत कि अगस्त महीने में फिक्स्ड ब्रॉडबैंड डाउनलोड स्पीड 48.04 Mbps रही.\n\nसिंगापुर रहा सबसे तेज ब्रॉडबैंड डाउनलोड स्पीड वाला देश\n\nइंटरनेट स्पीड मॉनिटर Ookla ने फिक्स्ड ब्रॉडबैंड डाउनलोड स्पीड दुनिया में 182 देशों की लिस्ट जारी की है. जिसके अनुसार सिंगापुर 219.01 Mbps स्पीड के साथ पहले नंबर है. वहीं चिली में 211.43 Mbps स्पीड और थाईलैंड में 188.75 Mbps स्पीड के साथ दूसरा और तीसरा स्थान मिला है. अफगानिस्तान में सबसे धीमी फिक्स्ड ब्रॉडबैंड डाउनलोड स्पीड 1.90 Mbps है.\n\nनार्वे रहा सबसे तेज मोबाइल डाउनलोड स्पीड वाला देश\n\nबात करें मोबाइल ब्रॉडबैंड स्पीड की तो भारत का 117वां स्थान है. भारत का मोबाइल डाउनलोड स्पीड 13.41 Mbps से बढ़कर 13.52 Mbps हो गई है. नॉर्वे में सबसे ज्यादा मोबाइल डाउनलोड स्पीड 122.7 Mbps दर्ज की गई है. संयुक्त अरब अमीरात, जो पिछले महीने पहले नंबर पर था, वो अब 118.42 Mbps की गति के साथ दूसरे स्थान पर आ गया है. Ookla की रिपोर्ट के अनुसार क्यूबा की सबसे धीमी मोबाइल डाउनलोड स्पीड 4.15 Mbps रही.\n\n5G सेवा शुरू होने के बढ़ सकती है इंटरनेट स्पीड\n\nOokla की रिपोर्ट के अनुसार भारत की ब्रॉडबैंड स्पीड और मोबाइल स्पीड में वैश्विक औसत से कम थी. जो कमजोर डिजिटल इंफ्रास्ट्रक्चर की तरफ इशारा करती है. हालांकि यह उम्मीद लगाया जा रहा है कि भारत में 5G सेवा शुरू होने के बाद इंटरनेट स्पीड में गति मिल सकती है. 5G सेवा शुरू होने के बाद वीडियो स्ट्रीमिंग स्पीड बढ़ने के साथ ही अंतरसंचार को बढ़ावा को बढावा मिलेगा. साथ ही डिजिटल सेवाओं का नए स्पेश भी खुल जाएंगे.",
    "56 लाख के सोने के साथ सिंगापुर से लौटे एक भारतीय नागरिक को कोलकाता एयरपोर्ट पर पकड़ा": "\n\nनई दिल्ली । कस्टम विभाग (Customs Department) ने कोलकाता एयरपोर्ट पर (At Kolkata Airport) सिंगापुर से लौटे (Returned from Singapore) एक भारतीय नागरिक को (An Indian national) 56 लाख के सोने के साथ (With Gold worth 56 Lakhs) पकड़ा (Caught) । कोलकाता कस्टम विभाग ने ये जानकारी दी ।\n\nजानकारी के मुताबिक कोलकाता एयरपोर्ट पर सिंगापुर से लौटे एक भारतीय नागरिक को सीमा शुल्क विभाग ने 56 लाख से अधिक के सोने के साथ पकड़ा है। बताया जा रहा है कि कोलकाता कस्टम्स के अधिकारियों ने स्पॉट इंटेलिजेंस के आधार पर सिंगापुर से आने वाले एक भारतीय यात्री को रोककर उसके पैकेट की जांच की। पैकेट की खोजबीन के बाद पता चला कि उसमें सोने के सिक्के और सोने की छड़ें मौजूद हैं। इसके बाद यात्री को हिरासत में ले लिया गया।\n\nपकड़े गए यात्री का नाम मुकेश अग्रवाल है। उसके पास से 27 सोने के सिक्के और तीन सोने की छड़ें बरामद की गईं हैं। इसका वजन करीब 1140 ग्राम है। बताया जा रहा है कि सोने की बाजार में कीमत 56 लाख 78 हजार 694 रुपये है। यात्री पूछताछ में सोना लाने की वजह और कोई दस्तावेज पेश नहीं कर पाया। फिलहाल कस्टम विभाग आगे की जांच में जुट गया है। गौरतलब है कि इसके पहले भी कई बार कोलकाता एयरपोर्ट पर सोने को जब्त करने के मामले सामने आ चुके हैं।\n\nShare:",
    "सिंगापुर ने भारत के पूर्व नौसेना प्रमुख लांबा को ‘मेरिटोरियस सर्विस मेडल’ किया प्रदान": "(गुरदीप सिंह)\n\nसिंगापुर, नौ सितंबर (भाषा) भारतीय नौसेना के पूर्व प्रमुख एडमिरल सुनील लांबा को सिंगापुर के प्रतिष्ठित विशिष्ट सेवा पदक ‘मेरिटोरियस सर्विस मेडल’ (मिलिट्री) (एमएसएम(एम) से सम्मानित किया गया है।\n\nलांबा को भारतीय नौसेना और ‘रिपब्लिक ऑफ सिंगापुर नेवी’ के बीच दीर्घकालिक द्विपक्षीय रक्षा संबंधों को मजबूत करने में उनके उत्कृष्ट योगदान के लिए बृहस्पतिवार को यह पुरस्कार प्रदान किया गया।\n\nसिंगापुर के रक्षा मंत्री एनजी इंग हेन ने रक्षा मंत्रालय में आयोजित एक समारोह में लांबा को पुरस्कार प्रदान किया।\n\nएक आधिकारिक बयान में कहा गया, ‘‘ लांबा के नेतृत्व में, दोनों देशों की नौसेनाओं ने नवंबर 2017 में ‘नौसैन्य सहयोग के लिए द्विपक्षीय समझौता’ और जून 2018 में ‘पारस्परिक समन्वय, रसद और सेवा समर्थन के लिए कार्यान्वयन व्यवस्था’ समझौता किया। इसने नौसेना के बीच संवाद बढ़ाने और पनडुब्बी बचाव अभियानों, समुद्री सुरक्षा के क्षेत्र में सूचनाओं के आदान-प्रदान व साजो-सामान संबंधी सहयोग समेत आपसी हित के क्षेत्रों में सहयोग बढ़ाने की रूपरेखा तैयार की।’’\n\nलांबा के कार्यकाल में दोनों नौसेनाओं ने 2018 में सिंगापुर-भारत समुद्री द्विपक्षीय अभ्यास की रजत जयंती मनाई और सितंबर 2019 में पहले सिंगापुर-भारत-थाईलैंड समुद्री अभ्यास का सफलतापूर्वक आयोजन किया।\n\nसिंगापुर के रक्षा मंत्रालय ने बृहस्पतिवार को जारी विज्ञप्ति में कहा कि इन पेशेवर आदान-प्रदान ने दोनों सेनाओं के कर्मियों के बीच अभियानगत-क्षमता बढ़ाई तथा आपसी समझ और विश्वास को गहरा किया।\n\nएडीएम (सेवानिवृत्त) लांबा ने इस अवसर पर कहा, ‘‘ सिंगापुर सरकार द्वारा एमएसएम (एम) से सम्मानित किया जाना मेरे लिए सम्मान की बात है।’’\n\nउन्होंने कहा, ‘‘भारत और सिंगापुर रणनीतिक साझेदार हैं और दोनों नौसेनाओं के बीच समुद्री पड़ोसियों के रूप में लंबे समय से मजबूत संबंध रहे हैं।’’\n\nलांबा को रक्षा मंत्रालय में सलामी गारद भी दिया गया।",
    "Singapore: भारतीय मूल के युवक को अदालत ने सुनाई उम्रकैद की सजा, जॉगिग के दौरान की थी एक शख्स की हत्या": "{\"_id\":\"63231142888a2c45877fe762\",\"slug\":\"singapore-court-sentences-indian-origin-man-to-life-imprisonment-for-murder\",\"type\":\"story\",\"status\":\"publish\",\"title_hn\":\"Singapore: भारतीय मूल के युवक को अदालत ने सुनाई उम्रकैद की सजा, जॉगिग के दौरान की थी एक शख्स की हत्या\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nSingapore: भारतीय मूल के युवक को अदालत ने सुनाई उम्रकैद की सजा, जॉगिग के दौरान की थी एक शख्स की हत्या\n\nवर्ल्ड डेस्क, अमर उजाला, सिंगापुर Published by: Published by: वीरेंद्र शर्मा Updated Thu, 15 Sep 2022 10:36 PM IST\n\nसार ताई ने उस दौरान जॉगिंग करना शुरू कर दिया था। 2020 में कोविड 19 के दौरान लोगों को गैर-जरूरी गतिविधियों के लिए घर छोड़ने की अनुमति नहीं थी, जबकि सूरजश्रीकन भी एक नियमित धावक थे।\n\nविज्ञापन\n\nख़बर सुनें\n\nख़बर सुनें\n\nभारतीय मूल के एक 22 वर्षीय युवक को सिंगापुर की अदालत ने चाकू से एक युवक की हत्या करने के आरोप में आजीवन कारावास और 15 बेंत लगाने की भी सजा सुनाई गई है। मीडिया रिपोर्ट्स के मुताबिक, 10 मई 2020 को सूरजश्रीकन दिवाकर मणि त्रिपाठी ने जॉगिंग के दौरान 38 वर्षीय ताई रुई हाओ को चाकू मार दिया था। उपचार के दौरान 11 मई को उनकी मौत हो गई। पुलिस ने हत्या के आरोप में गिरफ्तार किए गए सूरजश्रीकन से चाकू बरामद किया था।\n\n\n\nसूरजश्रीकन और और ताई रुई हाओ पुंगगोल में रहते थे, लेकिन एक दूसरे को नहीं जानते थे। ताई रुई हाओ ने उस दौरान जॉगिंग करना शुरू कर दिया था। 2020 में कोविड 19 के दौरान लोगों को गैर-जरूरी गतिविधियों के लिए घर छोड़ने की अनुमति नहीं थी, जबकि सूरजश्रीकन भी एक नियमित धावक थे।\n\n\n\nजानकारी के मुताबिक, हत्या की घटना के वक्त सूरजश्रीकन दौड़ रहे थे, तभी वह दौड़ते वक्त एक बस स्टॉप के पास गिर गए। उधर, ताई रुई हाओ ने उसे पीछे छोड़ा दिया। तभी सूरजश्रीकन गुस्से में आ गए। गुस्से पर काबू पाने के लिए करीब 10 मिनट तक वह इधर-उधर घूमता रहा। लेकिन बाद में उसने चाकू से ताई पर हमला कर दिया। पीड़ित ने पुलिस को कॉल कर सहायता मांगी। बाद में उन्हें उपचार के लिए अस्पतल में भर्ती कराया गया। पोस्टमार्टम रिपोर्ट में ताई रुई हाओ के शरीर पर 10 गहरे घाव मिले थे।\n\n\n\n",
    "लालू यादव के लिए सिंगापुर जाना नहीं है आसान, रांची के बाद पटना की अदालत में लगाई थी अर्जी": "लालू यादव के लिए सिंगापुर जाना नहीं है आसान, रांची के बाद पटना की अदालत में लगाई थी अर्जी\n\nBihar News राजद अध्‍यक्ष लालू प्रसाद यादव इलाज के लिए जाना चाहते हैं विदेश। सिंगापुर में है किडनी का इलाज कराने की तैयारी। कई मामलों में फंसे लालू को हर मामले में कोर्ट से लेनी पड़ रही है अनुमति\n\nजागरण संवाददाता, पटना। Bihar News: राष्‍ट्रीय जनता दल अध्‍यक्ष लालू प्रसाद यादव (RJD Chief Lalu Prasad Yadav) को किडनी का इलाज कराने सिंगापुर जाना है। इसके लिए उनका परिवार काफी समय से कोशिश कर रहा है। लेकिन, कई मुकदमों में घिरे और कई मामलों में सजायाफ्ता राजद अध्‍यक्ष के लिए यह इतना आसान नहीं है। दरअसल, उन्‍हें देश छोड़ने से पहले अलग-अलग न्‍यायालयों से अनुमति लेनी है। बारी-बारी से वे इस बारे में अनुमति हासिल करने में जुटे हैं।\n\nरांची की अदालत के बाद पटना में लगाई थी अर्जी\n\nकुछ दिनों पहले लालू यादव की ओर से उनके वकील ने झारखंड की अदालत में विदेश जाने की अनुमति के लिए अर्जी लगाई थी। दरअसल, राजद अध्‍यक्ष के खिलाफ चारा घोटाले के बड़े मामले झारखंड की कोर्ट में ही हैं। झारखंड की अदालत से अनुमति मिलने के बाद लालू यादव ने पटना की सीबीआइ कोर्ट से अनुमति की अर्जी लगाई थी।\n\nपटना की अदालत ने भी मंजूर की अर्जी\n\nपशुपालन घोटाला की सुनवाई कर रहे सीबीआई के विशेष जज महेश कुमार की अदालत ने राजद सुप्रीमो सह बिहार के पूर्व मुख्यमंत्री लालू प्रसाद यादव को विदेश जाने की अनुमति गुरुवार को प्रदान कर दी। अदालत ने सीबीआइ का पक्ष सुनने के बाद यह अनुमति दी है। लालू प्रसाद यादव के अधिवक्ता सुधीर कुमार सिन्हा ने बुधवार को विशेष कोर्ट में आवेदन देकर कहा था कि लालू प्रसाद यादव को इलाज कराने के लिए विदेश जाना अतिआवश्यक है।\n\nअब तक पांच मामलों में मिली अनुमति\n\nअधिवक्ता ने अदालत को बताया था कि रांची में चल रहे पशुपालन घोटाला से संबंधित पांच मामलों में अदालत से लालू प्रसाद यादव को विदेश जाने की अनुमति मिल गई है। आवेदन के बाद अदालत ने सुनवाई के लिए 22 सितंबर की तारीख मुकर्रर की थी। पशुपालन घोटाला से संबंधित एक मामला सीबीआई की अदालत में लंबित है। यह मामला गवाही पर चल रहा है।\n\nतेजस्‍वी यादव लगातार चिंतित\n\nबिहार के उप मुख्‍यमंत्री तेजस्‍वी यादव अपने पिता लालू यादव की सेहत को लेकर लगातार चिंतित हैं। लालू यादव की किडनी काफी हद तक क्षतिग्रस्‍त हो चुकी है। सिंगापुर में किडनी का इलाज बेहतर हो सकता है। वहां लालू यादव की दूसरे नंबर की बेटी रोहिणी आचार्य भी रहती हैं। उम्‍मीद है कि कानूनी औपचारिकता पूरी होते ही लालू यादव सिंगापुर रवाना हो जाएंगे। इससे पहले वे अपनी छोटी बहू और तेजस्‍वी यादव की पत्‍नी राजश्री को लेकर अपने पैतृक गांव गोपालगंज के फुलवरिया जाने वाले हैं।",
    "विलियम्स के ड्राइवर एल्बोन को उम्मीद ,सर्जरी की जटिलताओं के बाद सिंगापुर वापस लौटेगा": "मोनाको, विलियम्स के ड्राइवर एलेक्स एल्बोन पिछले सप्ताहांत के इतालवी ग्रां प्री को एपेंडिसाइटिस के साथ लापता होने के बाद 2 अक्टूबर को सिंगापुर में दौड़ के लिए आशान्वित हैं।\n\nपिछले सप्ताहांत के इटालियन ग्रां प्री के लिए अंतिम अभ्यास से पहले, यह घोषणा की गई थी कि एल्बोन को एपेंडिसाइटिस का पता चला था। उनकी टीम के एक बयान के अनुसार, एल्बोन को तब \"अप्रत्याशित पोस्ट-ऑपरेटिव एनेस्थेटिक जटिलताओं का सामना करना पड़ा जिसके कारण श्वसन विफलता हुई\"। फिर उन्हें गहन देखभाल में स्थानांतरित कर दिया गया और यांत्रिक वेंटिलेशन पर रखा गया।\n\n26 वर्षीय एल्बोन को मंगलवार को अस्पताल से छुट्टी दे दी गई और वह 30 सितंबर से अभ्यास के साथ शुरू होने वाले सिंगापुर दौर से पहले मोनाको में घर पर ठीक हो रहे हैं।\n\nएल्बोन ने सोशल मीडिया पर एक वीडियो संदेश में कहा, \"मुझे बहुत अच्छा लग रहा है, मुझे ठीक लग रहा है।\"\n\n\"जाहिर है कि शनिवार को मुझे थोड़ी परेशानी हुई और डॉक्टरों ने अद्भुत काम किया। मैं बहुत आभारी हूं कि उन्होंने मुझे अच्छे स्वास्थ्य में और मंगलवार तक अस्पताल से बाहर कर दिया। मैं तब से मोनाको में हूं, मैं रहा हूं चारों ओर घूमना शुरू करना और लक्ष्य सिंगापुर के लिए तैयार होना है जो कठिन होने वाला है। यह सबसे कठिन दौड़ में से एक है, इसलिए यह आसान नहीं है। लेकिन आइए उच्च लक्ष्य रखें और देखें कि क्या होता है, \"उन्होंने कहा .",
    "चीन के सबसे अमीर लोगों के लिए अब पहली पसंद बन रहा सिंगापुर, जानिए क्या है वजह": "सिंगापुर चीन के अमीर और सफल बिजनेसमेन परिवारों की पहली प्राथमिकता और पसंद के लिए भी जाना जाता है.\n\nसिंगापुर कोरोना से पहले की स्थिति में काफी तेजी से वापस लौट रहा है, फिर वो चाहे पर्यटन स्थलों को फिर से खोलने के मामले हो या बिजनेस के मामले में. इसके अलावा देश की आर्थिक स्थिति भी बेहतर हो रही है. सिंगापुर अमीर और चीन के सफल बिजनेसमेन परिवारों की पहली प्राथमिकता और पसंद के लिए भी जाना जाता है. ऐसे में अब इनमें से ज्यादातर लोग चीन के संभावित राजनीतिक और कोविड संकट से बचने के लिए सिंगापुर का रुख कर रहे हैं.\n\nइसके अलावा ताइवान को लेकर बढ़ता तनाव भी इसकी एक बड़ी वजह है. हाल ही में अलीबाबा जैसे बड़े खिलाड़ियों के साथ किए गए व्यवहार को लेकर चीन के अमीर लोगों में चिंता है.\n\nसिंगापुर को टैक्स हेवेन के रूप में इस्तेमाल करने वालों से बचाने के लिए उठाया गया ये कदम\n\nवहीं दूसरी ओर हाल ही में, सिंगापुर ने पारिवारिक कार्यालयों को उनकी निवेश से होने वाली आय पर टैक्स छूट के लिए क्वालिफाई करने के लिए न्यूनतम निवेश आवश्यकता में बढ़ोतरी की थी. इसका मकसद सिंगापुर को टैक्स हेवन के रूप में उपयोग करने वाले विदेशियों की संख्या को कम करना है. सिंगापुर के अधिकारियों ने घोषणा की कि निवेशकों को अब सिंगापुर में कम से कम S$10mn (US $7.1mn) यानी करीब 56 करोड़ स्थानीय स्तर पर या अपनी संपत्ति के 10 प्रतिशत के बराबर (जो भी कम हो) खर्च करना होगा. पहले, यह केवल S$5mn यानी 28 करोड़ के करीब था. यह मुख्य रूप से उन चीनी समूह और बड़े अरबपति परिवारों की संख्या को कम करने के लिए था जो सिंगापुर को अपने सेफ्टी नेट के रूप में इस्तेमाल करते हैं.\n\nइंडिया टुडे की रिपोर्ट के मुताबिक 2019 और 2020 के बीच सिंगापुर में पारिवारिक कार्यालयों की संख्या दोगुनी हो गई और वर्तमान में ये संख्या लगभग 400 पारिवारिक कार्यालय है. महामारी के बाद इसके और बढ़ने की उम्मीद है.परिवार कार्यालय संरचना का मतलब सिंगापुर में एक निजी इकाई की स्थापना से है जो इसमें निवेश करने वाले परिवार के लिए निवेश और धन प्रबंधन को संभाल सकती है.\n\nधन प्रबंधन विशेषज्ञ मानो चुगानी के मुताबिक सिंगापुर की मजबूत आर्थिक संरचना” हमेशा विदेशियों के लिए एक आकर्षक प्रस्ताव रही है. चीन सिंगापुर का सबसे बड़ा व्यापारिक भागीदार भी है. हांगकांग पर चीन की पकड़ मजबूत होने के साथ, और चीन, चीन के भीतर ही अपने व्यापारिक नेताओं के पीछे जा रहा है. ऐसे में सिंगापुर चीनी एचएनडब्ल्यू खिलाड़ियों के लिए एक स्वाभाविक पसंद है.",
    "भारत व सिंगापुर भविष्योन्मुखी कार्यबल के लिये ‘संयुक्त उत्कृष्ठता केंद्र’ स्थापित करने पर सहमत हुए": "इंडोनेशिया के बाली में जी-20 समूह के शिक्षा मंत्रियों की बैठक में हिस्सा लेने गए प्रधान ने सिंगापुर के मंत्री के साथ विविध विषयों पर चर्चा की।\n\nप्रधान ने अपने एक ट्वीट में कहा, ‘‘शिक्षा एवं कौशल विकास के क्षेत्र में सहयोग को और मजबूत बनाने को लेकर सिंगापुर के द्वितीय शिक्षा एवं विदेश मामलों के मंत्री मोहम्मद मलिकी बिन ओस्मान के साथ सार्थक चर्चा हुई।’’\n\nउन्होंने कहा कि भारत के साथ शिक्षा एवं उद्यमिता के क्षेत्र में द्विपक्षीय सहयोग एवं सम्पर्क बढ़ाने की मोहम्मद की उत्सुकता की वह सराहना करते हैं।\n\nवहीं, शिक्षा मंत्रालय के ट्वीट के अनुसार, ‘‘दोनों नेताओं ने प्रारंभिक शिक्षा, कौशल विकास, प्रशिक्षक प्रशिक्षण, उद्यमिता एवं नवाचार सहित शिक्षा के क्षेत्र में सहयोग को मजबूत बनाने पर जोर दिया। दोनों नेताओं ने भविष्य की जरूरतों के अनुरूप कार्यबल तैयार करने के लिये एक संयुक्त ‘उत्कृष्ठता केंद्र’ स्थापित करने पर सहमति व्यक्त की।’’\n\nबैठक के बाद प्रधान ने कहा कि उन्होंने भारत के उच्च शिक्षण संस्थानों और सिंगापुर के विश्वविद्यालयों के बीच दोहरी डिग्री, छात्रों की आवाजाही, संयुक्त कौशल प्रमाणन, अर्द्ध कुशल कामगारों के लिये सिंगापुर में ‘वर्क परमिट’ जैसे विषयों पर चर्चा की।\n\nशिक्षा मंत्री ने कहा कि हमने शिक्षा, कौशल, स्थानीय एवं वैश्विक ब्रांड को लेकर युवाओं को रोजगार योग्य कौशल प्रदान करने तथा दोनों देशों में भविष्य की जरूरतों के अनुरूप कार्यबल तैयार करने पर सहमति व्यक्त की।",
    "वृद्धावस्था संबंधी मुद्दों का सामना कर रहा है सिंगापुर: श्री नारायण मिशन सीईओ": "सिंगापुर, तीन सितंबर (भाषा) सिंगापुर की 39 लाख की आबादी उम्र संबंधी मुद्दों का सामना कर रही है, जिनमें से लगभग नौ प्रतिशत भारतीय मूल के हैं। एक प्रमुख परोपकार संस्था श्री नारायण मिशन के प्रमुख ने कहा है कि देश के वरिष्ठ नागरिकों की सहायता के लिए सामुदायिक सेवा पहले से कहीं अधिक जरूरी है।\n\n74 साल से परोपकार सेवा में शामिल श्री नारायण मिशन (सिंगापुर-एसएनएम) के मुख्य कार्यकारी अधिकारी (सीईओ) एस. देवेंद्रन ने कहा कि एसएनएम सिंगापुर में वरिष्ठ नागरिकों के जीवन को प्रभावित करने वाले मुद्दों को हल करना चाहता है।\n\n60 वर्षीय देवेंद्रन ने कहा, ‘‘2023 में हम सिंगापुर में एसएनएम की 75वीं वर्षगांठ मनाएंगे, सभी को समान रूप से सामाजिक सेवाएं प्रदान करेंगे, चाहे वे चीनी हों, भारतीय हों या अन्य जाति और धर्मों के हों।’’\n\nउन्होंने कहा, ‘‘हम कम वंचितों के जीवन में बदलाव लाने की कोशिश कर रहे हैं।’’ एसएनएम को जून 1948 में 109 सामुदायिक संगठनों में से एक के रूप में पंजीकृत किया गया था। यह 224 बिस्तरों वाला नर्सिंग होम, 200 बिस्तरों वाला मनोरोग केंद्र, बुजुर्गों के लिए दो ‘डे केयर सेंटर’ और एक देखभाल केंद्र संचालित करता है। एसएनएम कई सामुदायिक कार्यक्रम संचालित करता है।\n\nदेवेंद्रन ने कहा कि सिंगापुर की 39 लाख आबादी उम्र संबंधी मुद्दों का सामना कर रही है, जिनमें से लगभग नौ प्रतिशत भारतीय मूल के हैं।\n\nउन्होंने प्रस्ताव दिया कि अन्य भारतीय संगठनों को संसाधनों को एकत्रित करने के तरीकों पर गौर करना चाहिए और ‘डेकेयर सेंटर’ में बुजुर्गों और ‘डिमेंशिया’ से पीड़ित लोगों की मदद करनी चाहिए और समाज की मुख्यधारा में शामिल करने के लिए उनका पुनर्वास करना चाहिए।\n\nउन्होंने कहा, ‘‘हमें इस बात पर गहराई से विचार करने की जरूरत है कि हमारा भारतीय समुदाय उम्र बढ़ने के प्रबंधन में और इन खाइयों को पाटने में सरकार की कैसे मदद कर सकता है।’’",
    "Cheetah in India: 2009 में शेर और दो शेरनी के बदले सिंगापुर से गुजरात लाए गये थे दो जोड़ी चीते, नहीं हो सका प्रजनन, 12 साल की उम्र में तोड़ा दम": "नामीबिया से लाए जाने के बाद पिछले हफ्ते भारत में जंगल में छोड़े गए आठ चीतों से पूर्व 2009 में सिंगापुर से गुजरात के सक्करबाग प्राणी उद्यान सहित विदेशों से लाए गए चीतों के प्रजनन के प्रयास नाकाम हो चुके हैं। भारत के जंगलों में चीतों को फिर से बसाने के लिए 17 सितंबर को मध्य प्रदेश के कुनो राष्ट्रीय उद्यान में प्रधानमंत्री नरेंद्र मोदी द्वारा आठ चीतों को छोड़ा गया।",
    "इस आईटी कंपनी ने मारी 18% की छलांग, नोमुरा सिंगापुर की खरीदारी ने लगाए पंख": "BLS International ने आज एनएसई पर 18 फीसदी की उछाल भरते हुए 269.70 रुपये का स्तर छुआ। गौरतलब है कि नोमुरा सिंगापुर (Nomura Singapore) ने खुले बाजार में कंपनी के 11 लाख शेयरों की खरीदारी की है। इस खबर के चलते आज यह शेयर जोश में रहा ।\n\nइस शेयर की चाल पर नजर डालें तो पिछले 6 महीने में इसमें 50 फीसदी की तेजी देखने को मिली है जबकि इसी अवधि में बेंचमार्क इंडेक्स सिर्फ 5 फीसदी भागा है। 29 अगस्त 2022 को नोमुरा सिंगापुर ने कंपनी के 11 लाख इक्विटी शेयर यानी 0.54 फीसदी हिस्सेदारी अधिग्रहित की है। इस खरीदारी के लिए 25.3 करोड़ रुपये चुकाए गए है। यह खरीदारी 230 रुपये प्रति शेयर के भाव पर की गई है।\n\nइसके पहले जुलाई 2022 में भी नोमुरा सिंगापुर ने BLS International में 12.5 लाख शेयर खरीदें थे। यह खरीदारी 214 रुपये प्रति शेयर के भाव पर हुई थी।\n\nबता दें कि BLS International एक आईटी सेक्टर की कंपनी है। जो सरकार और देश के नागरिकों को वीजा, पासपोर्ट , सिटीजनशिप, ई-गर्वनेस, बायोमेट्रिक और ई-वीजा जैसे सेवाएं देने के लिए जानी जाती है। कंपनी 2005 से इस कारोबार में है। 46 से ज्यादा सरकारी संगठनों, दूतावासों के साथ कंपनी के कारोबारी संबंध है।\n\nमनीकंट्रोल.कॉम पर दिए गए विचार एक्सपर्ट के अपने निजी विचार होते हैं। वेबसाइट या मैनेजमेंट इसके लिए उत्तरदाई नहीं है। यूजर्स को मनी कंट्रोल की सलाह है कि कोई भी निवेश निर्णय लेने से पहले सार्टिफाइड एक्सपर्ट की सलाह लें।",
    "विदेशी श्रमिकों के आवास स्थलों के मानकों में सुधार करेगा सिंगापुर": "मंगलवार में मीडिया में आयी खबरों के अनुसार इस बदलाव के बाद विदेशी कर्मी डॉर्मेटरी कानून (फेडा) के तहत लाइसेंसशुदा डॉर्मेटरी की संख्या 53 से बढ़कर 1600 हो जाएंगी। इसके कारण इनके दायरे में कुल 4,39,00 बिस्तर आ जाएंगे जहां अन्य श्रमिकों के साथ भारतीय श्रमिक भी रहते हैं।\n\nकार्य बल मंत्रालय (एमओएम) ने मंगलवार को घोषणा की कि अगले साल एक अप्रैल से फेडा के दायरे के तहत उन डॉर्मेटरी को लाया जाएगा जहां सात से लेकर 1000 से नीचे तक बिस्तरे हों।\n\nचैनल न्यूज एशिया के अनुसार फिलहाल सभी डॉर्मेटरी को अग्नि सुरक्षा, जीवन परिस्थितयों, स्वच्छता एवं जन स्वास्थ्य आवश्यकताओं के जैसे विषयों में विभिन्न कानूनों के तहत अलग अलग मानक पूरे करने पड़ते हैं।\n\nसिंगापुर में 1000 या उससे अधिक बिस्तर वाले डॉर्मेटरी ही फेडा के तहत लाइसेंसशुदा हैं और उन्हें वहां रहने वालों के लिए जनस्वास्थ्य, सुरक्षा तथा मनोरंजन एवं वाणिज्यिक सुविधाओं की शर्तें पूरी करनी होती है।\n\nवर्ष 2020 में इन डॉर्मेटरी में रहने वाले हजारों प्रवासी कोविड-19 से संक्रमित हो गये थे। पिछले साल एमओएम ने घोषणा कि वह फेडा के दायरे का विस्तार करने के लिए उसकी समीक्षा करेगा।",
    "सिंगापुर जाएंगे लालू यादव, डॉक्टर ने 24 सितंबर का दिया समय": "सीबीआई कोर्ट से अधिवक्ता ने लिया पासपोर्ट\n\nन्यूज11 भारत\n\n\n\n\n\n\n\nरांची: चारा घोटाले के पांच मामलों में सजायाफ्ता पूर्व मुख्यमंत्री सह राजद सुप्रीमो लालू प्रसाद यादव बेहतर इलाज के सिंगापुर जाएंगे. उनका पासपोर्ट उनके अधिवक्ता प्रभात कुमार ने मंगलवार को सीबीआई के स्पेशल जज दिनेश राय के कोर्ट से प्राप्त कर लिया. इस दौरान उन्होंने सिंगापुर जाने की अनुमति से संबंधित आदेश की कॉपी भी अदालत से ले ली. किडनी रोग से ग्रस्त लालू प्रसाद को बेहतर इलाज के लिए सिंगापुर के डॉक्टर से 24 सितंबर का अप्वाइंमेंट मिला हुआ है. कोर्ट से पासपोर्ट रिलीज होने के बाद सिंगापुर जाने के लिए वीजा बनवाना होगा.\n\nवीजा बनने के बाद लालू प्रसाद वहां के लिए उड़ान भरेंगे. मालूम हो कि लालू प्रसाद का पासपोर्ट सीबीआई कोर्ट में जमा था. पासपोर्ट जारी कराने को लेकर उनके अधिवक्ता ने 13 सितंबर को कोर्ट में आवेदन दिया था. अदालत ने 16 सितंबर को सुनवाई के बाद सिंगापुर जाने की अनुमति दे दी थी. साथ ही पासपोर्ट प्राप्त करने के लिए शपथपत्र जमा करने को कहा था. मंगलवार को लालू प्रसाद के अधिवक्ता द्वारा कोर्ट में शपथपत्र जमा किया गया.",
    "सिंगापुर के सबसे खूबसूरत कैफे जहा आप कर सकते है विजिट": "हम सभी अपने सोशल मीडिया अकाउंट को ढेर सारे सौंदर्यशास्त्र, अविश्वसनीय स्थानों, खूबसूरत रेस्तरां और मन को लुभाने वाले कैफे के साथ सुशोभित करना पसंद करते हैं। लेकिन वे सभी रेस्तरां, कैफ़े या स्थान हमारे Instagram खातों में नहीं आते हैं। यह वे चुनिंदा लोग हैं जो हमारे दिल को छूते हैं और हम अंत में उन्हें इंस्टाग्राम पर पोस्ट करने के लिए पकड़ लेते हैं। और सिंगापुर एक ऐसा देश है जो फोटोजेनिक कैफे से भरा हुआ है, जो अपने आकर्षक माहौल, स्वादिष्ट भोजन और मनभावन सौंदर्यशास्त्र के साथ पूरक है। तो, आपके अगले सोशल मीडिया पोस्ट के लिए, हम आपके लिए कुछ खूबसूरत कैफे लेकर आए हैं, जिन्हें आपको जरूर देखना चाहिए।\n\nक्रीम्स क्राफ्टहाउस, मैक्सवेल चेम्बर्स, सिंगापुर\n\nधूप में धुँधली पत्तियों के साथ, मैक्सवेल कक्षों में स्थित क्रीम्स क्राफ्टहाउस, जो पतझड़ की लहरों का अनुभव करता है और सिंगापुर की अत्यधिक गर्मी से बचता है। जैसे ही आप कैफे में प्रवेश करते हैं, आपकी निगाहें खूबसूरत मेपल के पेड़ों, सजी हुई छत और जीवंत आंतरिक सज्जा पर अटक जाती हैं। यह एक कोरियाई-प्रेरित कैफे है जो कुरकुरे स्प्रिंकल्स के साथ स्वादिष्ट कोरियाई टॉफ़ी कैंडी और कोरियाई पेय परोसता है। पत्ते की इसकी सुंदर छतरी किसी को भी जगह छोड़ने का मन नहीं करती है। शीर्ष पर आइसक्रीम के स्कूप के साथ इस कैफे की कॉफी और डालगोना कॉफी निश्चित रूप से आपके इंस्टाग्राम अकाउंट पर एक जगह की हकदार है। कोई फर्क नहीं पड़ता कि आप किस समय जाते हैं, कैफे ठंडा रहता है और पूरे साल शरद ऋतु का माहौल प्रदान करता है।\n\nमर्सी मार्सेल, टियोंग बाहरू, सिंगापुर\n\nआपके इंस्टाग्राम पोस्ट के लिए एक और कैफे मर्सी मार्सेल है जो सिंगापुर के सबसे प्रसिद्ध शहर टियोंग बहरू में स्थित है, जो इंस्टा-योग्य साइटों से भरा हुआ है। यह कैफे शानदार, सुंदर, आकर्षक और क्या नहीं है, और बोहेमियन वाइब्स का अनुभव करता है। कैफे का फ्रेंच रिवेरा से प्रभाव है और यह आकर्षक अंदरूनी हिस्सों से भरा है। यह एक कांच के घर के रूप में है, जो हरे-भरे घास के मैदानों से घिरा हुआ है और इसमें मोज़ेक फर्श है। इस कैफे की पृष्ठभूमि इतनी मनोरम है कि आप एक हजार तस्वीरें क्लिक करने से खुद को नियंत्रित नहीं कर पाएंगे। और जब आप इस कैफे में हों, तो उनके विशेष, जैसे टार्टे फ्लैम्बी और ऑस्ट्रेलियन बीफ के लिए ऑर्डर दें।\n\nले जार्डिन, फोर्ट कैनिंग आर्ट सेंटर, सिंगापुर के पास\n\nसिंगापुर में फोर्ट कैनिंग आर्ट्स सेंटर के पास हाल ही में खोला गया यह नया फ्रेंच-थीम वाला कैफे, ले जार्डिन है। सिर्फ फ्रेंच ही नहीं, कैफे का थोड़ा यूरोपीय प्रभाव भी है। यह कैफे डी निकोल के फूलों की एक टीम द्वारा स्थापित किया गया था और यह एक पालतू-मैत्रीपूर्ण कैफे है। इसकी समकालीन वास्तुकला, आरामदायक आंतरिक सज्जा और प्रकृति के शांत दृश्य निश्चित रूप से इसे आपके इंस्टाग्राम अकाउंट पर बना देंगे। इंटीरियर के अलावा, कैफे के भीतर स्थित उनके विशाल बगीचों और उनके ताज़ा अच्छी तरह से संरक्षित फूलों में डूब जाएं। इसका विस्तृत मेनू फ्रेंच और यूरोपीय व्यंजनों से भरा है, जिसमें से आप अपनी स्वाद कलियों को गुदगुदाने के लिए कोई भी व्यंजन चुन सकते हैं।\n\nगंदा कुकी फैक्टरी, काकी बुकित, सिंगापुर\n\nएक कैफे जो सभी कुकीज़ के बारे में है, सिंगापुर में काकी बुकैत के लोकप्रिय पड़ोस, गंदा कुकी फैक्ट्री में स्थित है। कैफे 4000 वर्ग फुट के क्षेत्र में फैला है और इसमें एक इन-हाउस मर्चेंडाइज स्टोर है। इंस्टाग्राम पर अपनी अगली पोस्ट के लिए कैफे के प्रभावशाली फोटो बूथ के सामने कुछ क्रेजी पोज पर क्लिक करें। नुटेला प्रेमियों के लिए, यह जगह स्वर्ग है क्योंकि कुकीज़ कुछ कुरकुरे चॉकलेट चिप्स के साथ गूई नुटेला से भरी हुई हैं। उनका रमणीय और विस्तारित मेनू कई प्रकार की कुकीज़ से भरा हुआ है। आप यह चुनने में पागल हो सकते हैं कि कौन सी कुकीज खाएं क्योंकि कोई भी कुकी के प्रत्येक प्रकार को आजमाने से नहीं चूक सकता। केवल इंस्टाग्राम पर अपने पोज़ पोस्ट न करें, स्वादिष्ट कुकीज़ की कुछ तस्वीरें कैप्चर करें और अपने अनुयायियों को ईर्ष्या करें।\n\nकैफे यूटू, जियाक चुआन रोड, सिंगापुर\n\nरंगीन अफ्रीकी संस्कृति से काफी प्रभावित, कैफे उटू सिंगापुर के जियाक चुआन रोड के पड़ोस में स्थित है। इसमें कुछ आकर्षक कलाकृतियां, भव्य फर्नीचर और एक आकर्षक उद्यान के साथ सुंदर आंतरिक सज्जा है। सिर्फ ग्लैमरस गार्डन ही नहीं, इसमें एक सजाया हुआ छत है जो आपको इसकी सुंदरता से चकित कर देगा। इसकी सुंदरता का आनंद लेने के लिए अकेले न जाएं, बल्कि अपने पूरे समूह को हंसी और मस्ती से भर दें। इसके बगीचे और छत पर ही रुकें नहीं, इस कैफे की अन्य विशेषताओं को देखें और तस्वीरें क्लिक करें। इसके अफ्रीकी व्यंजन, जैसे स्वाहिली फिश करी और बकरी करी निश्चित रूप से आपकी इंस्टाग्राम कहानियों पर हावी होने चाहिए।\n\nकुमोया, जिन क्लापा, सिंगापुर\n\nजिन क्लापा में कुमोया कैफे सिंगापुर में एकमात्र कैफे है जो विभिन्न एनीमेशन चरित्र विषयों को प्रस्तुत करता है। हाल ही में, कुछ ऐसे विषय हैं जो कैफे पर हावी रहे हैं",
    "Kathua: सिंगापुर भेजने के नाम पर तीन युवकों से 6 लाख रुपये ठगे, आरोपी फरार": "{\"_id\":\"630fb556e4c8b4430468502b\",\"slug\":\"crime-fraud-kathua-news-kathua-news-jmu267084412\",\"type\":\"story\",\"status\":\"publish\",\"title_hn\":\"Kathua: सिंगापुर भेजने के नाम पर तीन युवकों से 6 लाख रुपये ठगे, आरोपी फरार\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nKathua: सिंगापुर भेजने के नाम पर तीन युवकों से 6 लाख रुपये ठगे, आरोपी फरार\n\nअमर उजाला नेटवर्क, जम्मू Published by: Published by: जम्मू और कश्मीर ब्यूरो Updated Thu, 01 Sep 2022 04:17 PM IST\n\nसार कठुआ में विदेश भेजने का झांसा देकर एजेंट छह लाख रुपये ऐंठकर फरार हो गया है। अब एजेंट का फोन नंबर भी बंद है। पंजाब में उसका बताया गया पता और युवकों को दिए गए दस्तावेज भी फर्जी निकले हैं। आरोपी वारस मसीह बटाला के गांव गीलों वाली (पंजाब) का रहने वाला है।\n\nविज्ञापन\n\nख़बर सुनें\n\nख़बर सुनें\n\nजिला कठुआ में लखनपुर से सिंगापुर भेजने के नाम पर तीन युवकों से ठगी का मामला सामने आया है। अविनाश सिंह निवासी भल्लड़ (कठुआ), रामेश्वर शर्मा निवासी हरेयाल (पठानकोट) और हर्ष सिंह चीनू निवासी मथुराचक (हीरानगर) को वर्क वीजा पर विदेश भेजने का झांसा देकर एजेंट छह लाख रुपये ऐंठकर फरार हो गया है। अब एजेंट का फोन नंबर भी बंद है। पंजाब में उसका बताया गया पता और युवकों को दिए गए दस्तावेज भी फर्जी निकले हैं। आरोपी वारस मसीह बटाला के गांव गीलों वाली (पंजाब) का रहने वाला है। ठगी के शिकार तीनों युवाओं ने जैसे-तैसे उसके घर का पता निकाला तो परिजनों कहना है कि उन्होंने बेटे को घर से बेदखल कर दिया है।\n\n\n\nपीड़ित हर्ष ने बताया कि अविनाश के गांव में इश्तेहार देखने के बाद उसके माध्यम से ही उन्हें एसएस जॉब प्लेसमेंट के बारे में जानकारी मिली। ऑफिस का पता लखनपुर में पीएनबी बैंक के नजदीक का था। ठगी का शिकार तीनों युवक आपस में जान-पहचान के हैं। वे तीन जुलाई को पहली बार एसएस जॉब प्लेसमेंट के लखनपुर स्थित कार्यालय पहुंचे। बताया कि कार्यालय में वारस मसीह अकेला ही था और पूछे जाने पर उसने बताया कि स्टाफ छुट्टी पर है। इसके बाद उसने तीनों को विदेश जाने के सब्जबाग दिखाने शुरू कर दिए। उन्हेें अलग-अलग यूरोपीय देशों के लिए फीस बताई गई, जिसमें से सिंगापुर में वर्क वीजा के साथ पौने चार लाख रुपये का खर्च बताया गया।\n\n\n\nहर्ष ने बताया कि आरोपी ने पहले तीनों से एक-एक लाख रुपये की मांग रखी, जिसे पूरा भी कर दिया गया। शेष राशि उसने विदेश भेजने से पहले मांगी। आरोपी दस्तावेज दिखाकर युवकों को बेवकूफ बनाने में जुटा रहा। फर्जी नियुक्ति पत्र मंगवाए गए। फर्जी वर्क वीजा दिखाने के बाद उन्हें 18 जुलाई को दिल्ली चलने के लिए तैयार कर लिया। जहां उन्हें बताया गया कि पहले दिल्ली से मुंबई और फिर मुंबई से सिंगापुर की हवाई टिकट भी बुक कर दी गई है। दस्तावेजों की फाइल थमाने के साथ उसने शेष राशि मांगी। ठगी के शिकार युवकों में से अरविंद ने बताया कि उसने ढाई लाख, हर्ष ने एक लाख 65 हजार और रामेश्वर ने एक लाख 70 हजार रुपये आरोपी के खाते में जमा करवाए हैं। कुछ राशि कैश भी दी गई है।\n\n\n\nदिल्ली एयरपोर्ट में काउंटर पर टिकट दिखाए तो निकले फर्जी\n\n\n\nअविनाश, हर्ष और रामेश्वर के सपने दिल्ली एयरपोर्ट पर ही चकनाचूर हो गए। पासपोर्ट के जरिये एयरपोर्ट में दाखिल होने के बाद काउंटर पर जब टिकट दिखाए तो पता चला कि ये फर्जी हैं। जिसके बाद दूसरे काउंटर पर भेजा गया तो मामला साफ हो गया। कॉल की तो आरोपी वारस मसीह के नंबर भी बंद हो चुके थे। युवकों ने बताया कि अगले ही दिन तीनों पंजाब में वारस के बताए पते पर पहुंचे तो गांव के सरपंच से पता चला कि पहले भी डेढ़ दर्जन लोग पता पूछ चुके हैं, लेकिन वारस उनके गांव का नहीं है।\n\n\n\nफोटो दिखाने मालूम हुआ कि आरोपी नजदीक के गांव गीलों वाली का रहने वाला है। घर पहुंचे तो परिवार ने वारस को पहले ही फारगति दिए जाने की बात कह डाली। युवकों ने बताया कि उन्होंने मामला वहां के स्थानीय पुलिस थाने में दर्ज करवाने की कोशिश की, लेकिन उन्हें पहले कठुआ में मामला दर्ज करवाने की हिदायत देकर भेज दिया गया। इसके बाद उन्होंने लखनपुर पुलिस थाने में लिखित शिकायत दी है। पुलिस मामले की तफ्तीश में जुटी हुई है।",
    "IRCTC ने शुरू किया सिंगापुर और थाईलैंड के लिए सेवा, सस्ते में दे रही हैं होटेल, फ़्लाइट, खाना और घूमना.": "IRCTC international tour package: इंडियन रेलवे में अब केवल देश में ही नहीं बल्कि विदेशों के लिए भी टूरिज्म का पैकेज ला दिया है जिसके जरिए लोग एक भरोसेमंद इंडियन रेलवे एजेंसी के साथ अपना विदेश यात्रा पूरा कर सकते हैं. जिसमें रहने खाने-पीने से लेकर सुरक्षा तक की जिम्मेदारी खुद भारतीय रेलवे ही उठाएगी.\n\nOctober में सिंगापुर मलेशिया का IRCTC टूर पैकेज\n\nअब आईआरसीटीसी बिहार के लोगों को कम खर्च में विदेश यात्रा भी कराने जा रही है। अक्टूबर महीने में सिंगापुर व मलेशिया के लिए पटना से फ्लाइट उड़ान भरेगी। जबकि थाईलैंड की यात्रा नवंबर में होगी। आईआरसीटीसी के पूर्वी क्षेत्र कोलकाता के डीजीएम जफर आजम ने रविवार को समस्तीपुर में बताया कि सिंगापुर व मलेशिया की यात्रा 13 नवंबर से शुरू होगी। यह यात्रा 7 रात और 8 दिनों की होगी। पूरी यात्रा के लिए एक यात्री को प्लेन टिकट के साथ ही घूमने सुबह का नास्ता, दोपहर व रात का खाना, रहने के लिए होटल के एवज में मात्र 1 लाख 7 हजार रुपए देना होगा।\n\nNovember में थाईलैंड का टूर पैकेज\n\nइसी तरह 11 November को थाईलैंड के लिए पटना से फ्लाइट है। यह यात्रा पांच रात व 6 दिनों की होगी। इस यात्रा के लिए यात्री को कुल 48351 देने होंगे। इसके अलावा कोई राशि नहीं देनी होगी।\n\nडीजीएम आजम ने बताया कि पूरी यात्रा के दौरान उक्त राशि में ही यात्रियों को\n\nविदेशों में रहने के लिए होटल, घूमने के लिए बस, भोजन की व्यवस्था होगी।\n\nयात्रा के दौरान टीम के साथ डॉक्टर्स व यात्रियों की सुरक्षा के लिए सुरक्षा गार्ड भी के रहेंगे।\n\nजफर ने बताया कि पहली बार विदेश यात्रा की शुरुआत बिहार से की जा रही है। इस यात्रा के लिए नो लॉस नो बेनिफिट का फार्मूला अपनाया गया है। इसमें यह ध्यान रखा गया है कि लोग कम से कम राशि में भी देशों की यात्रा कर लें।",
    "भारत-चीन संबंधों का सामान्य होना एशिया के लिए महत्वपूर्ण : सिंगापुर के पूर्व विदेश मंत्री जॉर्ज यो": "सिंगापुर, एक सितंबर (भाषा) सिंगापुर के पूर्व विदेश मंत्री जॉर्ज यो ने कहा है कि भारत और चीन के बीच संबंधों का सामान्य होना क्षेत्रीय समृद्धि और स्थिरता के लिए जरूरी है।\n\nउन्होंने उम्मीद जताई कि दोनों देशों (भारत और चीन) के शीर्ष नेतृत्व शीघ्र ही इंडोनेशिया में मुलाकात करेंगे और एशियाई सदी के लिए काम करेंगे।\n\nपूर्व विदेश मंत्री ने बुधवार को अपनी पुस्तक ‘जॉर्ज यो म्यूजिंग्स’ के विमोचन से इतर पीटीआई-भाषा से कहा, ‘‘हमारे लिए, यदि भारत और चीन के संबंध अच्छे हैं तो यह फायदेमंद है...और यदि भारत चीन-संबंध खराब हैं तो यह हमें प्रभावित करेगा।’’\n\nबिहार में 800 साल पुराने नालंदा विश्वविद्यालय पुनरूद्धार में भी यो (67) का अहम योगदान रहा है।\n\nउन्होंने कहा , ‘‘नालंदा विश्वविद्यालय में मेरी पूरी भागीदारी इस आंशिक उम्मीद के साथ रही कि इस परियोजना के जरिये हम भारत और चीन को सभ्यताओं के रूप में एक-दूसरे के करीब लाएंगे।’’\n\nयो का मानना है कि नवंबर में प्रस्तावित जी-20 शासनाध्यक्षों के शिखर सम्मेलन के बाद दोनों एशियाई देशों के नेतृत्व के बीच बाली में एक बैठक होगी।\n\nप्रधानमंत्री नरेंद्र मोदी और चीन के राष्ट्रपति शी चिनफिंग के जी-20 शिखर सम्मेलन में शरीक होने की उम्मीद है। मई 2020 में पूर्वी लद्दाख गतिरोध शुरू होने के बाद से दोनों नेता एक-दूसरे से नहीं मिले हैं, ना ही उनके बीच बातचीत हुई है।\n\nअभी नेशनल यूनिवर्सिटी ऑफ सिंगापुर के ली कुआन येव स्कूल ऑफ पब्लिक पॉलिसी संस्थान में अध्यापन कर रहे यो ने कहा है कि उन्हें लगता है कि भारत शीघ्र ही क्षेत्रीय व्यापक आर्थिक साझेदारी (आरसीईपी) में शामिल होगा।\n\nउन्होंने कहा, ‘‘मुझे नहीं लगता कि भारत अनिश्चितकाल तक आरसीईपी से बाहर रहेगा।’’\n\nआरसीईपी एशिया-प्रशांत देशों के बीच एक मुक्त व्यापार समझौता है। इसमें 15 देश शामिल हैं।\n\nविशेषज्ञों का मानना है कि बैंकाक में भारत ने आरसीईपी समझौते पर इन चिंताओं को लेकर हस्ताक्षर नहीं किया कि भारतीय कृषि उत्पाद और छोटे उद्योगों के उत्पाद क्षेत्रीय बाजारों में प्रतिस्पर्धा नहीं कर पाएंगे।\n\nयो ने टाटा समूह के जमशेदपुर संयंत्र के इस्पात का उदाहरण देते हुए कहा कि शुरूआत में इसके उत्पाद स्कॉटिश और ब्रिटिश कारखानों के उत्पादों के सामने प्रतिस्पर्धी नहीं थे लेकिन अब भारतीय इस्पात अंतरराष्ट्रीय बाजार में है।\n\nउन्होंने टाटा समूह के अधिकारियों के न्योते पर 2007 में जमशेदपुर (झारखंड) की यात्रा की थी।\n\nयो ने 464 पृष्ठों की अपनी पुस्तक में लिखा है, ‘‘मेरी बेटी ने स्कूल में भारतीय नृत्य सीखा है।’’",
    "T20 World Cup Australia squad: सिंगापुर में जन्में डेविड को मिली ऑस्ट्रेलिया की टी-20 विश्व कप टीम में जगह": "T20 World Cup Australia squad: सिंगापुर में जन्में डेविड को मिली ऑस्ट्रेलिया की टी-20 विश्व कप टीम में जगह\n\nT20 World Cup Australia squad ऑस्ट्रेलियाई चयनसमिति के अध्यक्ष जार्ज बेली ने बयान में कहा टिम डेविड ने विश्र्वभर की लीग में अच्छा प्रदर्शन करके अपने लिए विशेष स्थान बनाया है और इस कारण उन्हें टीम में जगह दी गई है।\n\nसिडनी, एजेंसी। सिंगापुर में जन्में आक्रामक बल्लेबाज टिम डेविड को ऑस्ट्रेलिया की टी-20 विश्व कप की टीम में शामिल किया गया है जबकि सीनियर सलामी बल्लेबाज डेविड वार्नर को भारत दौरे से विश्राम दिया गया है। ऑस्ट्रेलिया ने गुरुवार को टी-20 विश्र्वकप और भारत दौरे के लिए 15 सदस्यीय टीम का चयन किया।\n\nलंबे शाट मारने के लिए मशहूर 26 वर्षीय डेविड ने 2019 और 2020 में सिंगापुर की तरफ से 14 टी-20 अंतरराष्ट्रीय मैच खेले जिनमें उनका औसत 46.5 रहा। आइसीसी के नियमों के अनुसार वह तुरंत प्रभाव से ऑस्ट्रेलिया की तरफ से खेल सकते हैं। डेविड ने क्ति्रकेट के सबसे छोटे प्रारूप में अपने लिए विशेष जगह बनाई है। वह विश्व भर की टी-20 लीग में खेलते हैं। डेविड के माता-पिता ऑस्ट्रेलियाई हैं लेकिन उनका जन्म सिंगापुर में हुआ था। जब वह दो वर्ष के थे तब उनके माता-पिता पर्थ में बस गए थे।\n\nइंडियन प्रीमियर लीग में मुंबई इंडियंस ने डेविड को इस साल के शुरू में 8.25 करोड़ रुपए में खरीदा था। ऑस्ट्रेलियाई चयनसमिति के अध्यक्ष जार्ज बेली ने बयान में कहा, 'टिम डेविड ने विश्र्वभर की लीग में अच्छा प्रदर्शन करके अपने लिए विशेष स्थान बनाया है और इस कारण उन्हें टीम में जगह दी गई है।'\n\nआरोन फिंच की अगुवाई वाली 15 सदस्यीय टीम इस महीने के आखिर में भारत का दौरा करेगी जिसमें वह 20 सितंबर से तीन टी-20 मैचों की सीरीज खेलेगी। सलामी बल्लेबाज डेविड वार्नर को भारत दौरे से विश्राम दिया गया है। भारत दौरे के लिए चुनी गई टीम में उनकी जगह कैमरन ग्रीन को रखा गया है। पिछले साल विश्व कप जीतने वाली ऑस्ट्रेलियाई टीम में केवल एक बदलाव किया गया है तथा मिशेल स्वेपसन की जगह डेविड को टीम में लिया गया है।\n\nटी-20 विश्र्व कप के लिए टीम :\n\nआरोन फिंच (कप्तान), पैट कमिंस (उप-कप्तान), एश्टन एगर, टिम डेविड, जोश हेजलवुड, जोश इंगलिस, मिशेल मार्श, ग्लेन मैक्सवेल, केन रिचर्डसन, स्टीव स्मिथ, मिशेल स्टार्क, मार्कस स्टोइनिस, मैथ्यू वेड , डेविड वार्नर, एडम ज़म्पा।\n\nनोट : भारत दौरे में वार्नर की जगह कैमरन ग्रीन लेंगे।",
    "भारत को सिंगापुर-US से मिला सबसे अधिक FDI, लिस्ट से चीन का नाम गायब": "एफडीआई की लिस्ट में सिंगापुर 15.9 अरब डॉलर के निवेश के साथ पहले स्थान पर काबिज है. इसके बाद 10.5 अरब डॉलर के एफडीआई के साथ अमेरिका दूसरे और 9.4 अरब डॉलर के साथ मॉरीशस तीसरे स्थान पर है.\n\nभारत को जिन देशों से सबसे अधिक प्रत्यक्ष विदेशी निवेश यानी कि एफडीआई मिला है, उनमें सिंगापुर पहले स्थान पर है. वित्त वर्ष 2021-22 में भारत को 58.8 अरब डॉलर का एफडीआई मिला जिसमें सिंगापुर का निवेश सबसे अधिक रहा. इसके बाद अमेरिका का स्थान है. दुनिया के 15 देश ऐसे हैं जो भारत में सबसे अधिक निवेश कर रहे हैं. इस लिस्ट में सिंगापुर, अमेरिका और मॉरीशस का नाम प्रमुख है. अहम बात ये है कि एफडीआई वाले देशों की लिस्ट से पड़ोसी मुल्क चीन का नाम गायब है. यह मौजूदा वित्त वर्ष से ही नहीं, बल्कि 2017-18 के दौर से भारत में विदेशी निवेश करने वाले देशों की लिस्ट से चीन का नाम गायब है.\n\nएफडीआई की जानकारी भारतीय रिजर्व बैंक ने दी है और इस रिपोर्ट को समाचार एजेंसी आईएएनएस ने प्रकाशित की है. किस देश ने एफडीआई के तहत भारत में कितना पैसा लगाया, इससे जानने के लिए उन देशों के योगदान को देख सकते हैं. एफडीआई की लिस्ट में सिंगापुर 15.9 अरब डॉलर के निवेश के साथ पहले स्थान पर काबिज है. इसके बाद 10.5 अरब डॉलर के एफडीआई के साथ अमेरिका दूसरे और 9.4 अरब डॉलर के साथ मॉरीशस तीसरे स्थान पर है.\n\nकिन-किन देशों ने किया एफडीआई\n\nइन देशों के बाद देखें तो टैक्स हैवेन (टैक्स चोरी का पैसा खपाने वाले देश) केमैन आइलैंड ने भी भारत में बड़ा एफडीआई लगाया है. केमैन आइलैंड ने भारत में 3.8 अरब डॉलर का निवेश किया है. खास बात ये है कि केमैन आइलैंड ने दुनिया की कई महाशक्तियों जैसे यूके, जर्मनी, यूएई, जापान और फ्रांस को भी पीछे छोड़ दिया है. हालांकि इन देशों के नाम 15 एफडीआई वाले देशों की लिस्ट में शुमार है.\n\nकेमैन आइलैंड से हुए एफडीआई के बारे में एक्सपर्ट का मानना है कि भारत में यह लगा पैसा ‘शुद्ध’ हो सकता है, लेकिन बाद में यह निवेश उथल-पुथल भी मचा सकता है. पिछले 5 साल का हिसाब देखें तो सिंगापुर 2017-18 से ही भारत में लगातार सबसे अधिक एफडीआई देने वाला देश बना हुआ है. इस छोटे से देश ने भारत में 2017-18 में 12.2 अरब डॉलर, 2018-19 में 16.2 अरब डॉलर, 2019-20 में 14.7 अरब डॉलर और 2020-21 में 17.4 अरब डॉलर का निवेश किया.\n\nलिस्ट से चीन का नाम गायब\n\nपिछले 5 साल में देखें तो सिंगापुर के बाद अमेरिका और मॉरीशस का नाम एफडीआई में प्रमुखता से बना हुआ है. इन देशों की लिस्ट में चीन का नाम गायब है. इसके बारे में एक्सपर्ट कहते हैं कि भारत सरकार पहले चीनी कंपनियों को मंजूरी देती है, उसके बाद ही एफडीआई की बात होती है. इस साल जुलाई में चीनी कंपनियों से 382 एफडीआई के प्रस्ताव मिले जिनमें से केवल 80 कंपनियों को ही भारत में निवेश करने की मंजूरी दी गई. एक और महत्वपूर्ण तथ्य ये है कि जर्मनी, कनाडा, फ्रांस और डेनमार्क जैसे देशों ने 2021-22 में भारत में 1 अरब डॉलर से भी कम का निवेश किया है.",
    "गैजप्रॉम सिंगापुर ने एलएनजी आपूर्ति में चूक पर भारत को मामूली जुर्माना चुकाया": "नयी दिल्ली, 12 सितंबर (भाषा) रूसी कंपनी गैजप्रॉम की एक पूर्व इकाई तरलीकृत प्राकृतिक गैस (एलएनजी) आपूर्ति में चूक के लिए भारत को ‘मामूली’ जुर्माना अदा कर रही है।\n\nएक सरकारी अधिकारी ने यह जानकारी देते हुए बताया कि गैजप्रॉम सिंगापुर समझौते की शर्तों के बावजूद जून की शुरुआत से भारत को आपूर्ति करने में विफल रही है।\n\nगैजप्रॉम मार्केटिंग एंड ट्रेडिंग सिंगापुर (जीएमटीएस) को 20 साल के लंबे अनुबंध के तहत इस साल सरकारी स्वामित्व वाली कंपनी गेल (इंडिया) लिमिटेड को 25 लाख टन एलएनजी की आपूर्ति करनी थी। लेकिन, जीएमटीएस ने जून की शुरुआत से एलएनजी के किसी भी कार्गो की आपूर्ति नहीं की है।\n\nएक अधिकारी ने नाम न छापने की शर्त पर कहा, ‘‘अनुबंध के तहत आपूर्तिकर्ता को चूक के मामले में सहमत मूल्य का 20 प्रतिशत जुर्माना देना होगा। जीएमटीएस सभी संविदात्मक देनदारियों से खुद को मुक्त करने के लिए उस जुर्माने का भुगतान कर रही है।’’\n\nउन्होंने कहा कि लंबी अवधि के अनुबंध के तहत एलएनजी की कीमत 12-14 अमेरिकी डॉलर प्रति 10 लाख ब्रिटिश थर्मल इकाई है और जीएमटीएस चूक के चलते इसका 20 प्रतिशत भुगतान कर रही है।\n\nअधिकारी ने कहा, ‘‘हाजिर बाजार में एलएनजी लंबी अवधि की कीमत के मुकाबले तिगुने दाम पर बेची जा रही है और इसलिए किसी को भी मामूली जुर्माना चुकाने में खुशी होगी और फिर भी वह बड़ा मुनाफा कमाएगा।’’\n\nपीटीआई-भाषा ने सबसे पहले 19 जुलाई को जीएमटीएस द्वारा आपूर्ति में चूक की खबर दी थी।",
    "सम्मेलनों के आयोजन से सिंगापुर में लौटी रौनक, होटल के कमरे का 2 हजार डॉलर से ज्यादा किराया": "करीब दो साल से कोविड प्रतिबंधों से परेशान हो चुके सिंगापुर में अब रौनक लौट आई है। आने वाले दिनों में शहर दो बड़े सम्मेलनों की मेजबानी करने जा रहा है, जिनमें सुपररिटर्न शिखर सम्मेलन और फार्मूला-वन शामिल हैं।\n\nइंटरनेशनल डेस्क: करीब दो साल से कोविड प्रतिबंधों से परेशान हो चुके सिंगापुर में अब रौनक लौट आई है। आने वाले दिनों में शहर दो बड़े सम्मेलनों की मेजबानी करने जा रहा है, जिनमें सुपररिटर्न शिखर सम्मेलन और फार्मूला-वन शामिल हैं। यह सम्मेलन कोरोना महामारी के कारण करीब दो साल बाद हो रहे हैं और इसका खासा फायदा पर्यटन उद्योग से जुड़े लोगों को सीधे तौर पर होगा। समृद्ध द्वीप राष्ट्र के होटलों में सम्मेलन में आने वाले प्रतिनिधियों 4 जार रुपए डॉलर तक वसूल किए जाएंगे, जो किराए में एक बड़ी वृद्धि है। मरीना बे सैंड्स से रैफल्स होटल तक होटल के कमरों के किराए 2 हजार डॉलर से ऊपर ही चल रहे हैं।\n\n\n\nहजारों डॉलर खर्च कर रहे हैं लोग जानकारों की माने तो आवासीय किराए यहां अपने उच्चतम स्तर पर पहुंच गए हैं। हर्मिटेज कैपिटल के संस्थापक और सीईओ सीन जियांग सुपर रिटर्न शिखर सम्मेलन में शिकरत करने के लिए सिंगापुर में दो सप्ताह के ठहराव के लिए 40 से 50 हजार डॉलर का बजट रखा है। वह कोविड प्रतिबंधों के बाद अपनी पहली यात्रा कर रहे हैं। वह कहते हैं कि उन्होंने सैंड्स में एक जगह की बुकिंग की है, जहां पर एशिया का सबसे बड़ा कसीनो है। जियांग सुपररिटर्न शिखर सम्मेलन में अपने उन भागीदारों से भी मिलेंगे जो बाजार में बिकवाली से जूझ रहे हैं।\n\n\n\nवह कहते हैं कि सुपररिटर्न शिखर सम्मेलन सम्मेलन को चीन के फंड मैनेजरों ने तीन साल के लिए रोक दिया था, यह एक ऐसा आयोजन है जिसे आप छोड़ नहीं सकते हैं। इस आयोजन से न केवल फाइनेंसरों बल्कि स्टार्टअप्स को भी आकर्षित करने की उम्मीद है। चीन में कई फंड, विशेष रूप से छोटे लोगों को देश के इंटरनेट क्षेत्र पर बीजिंग की व्यापक कार्रवाई के बाद पूंजी जुटाने में मुश्किल हो रही है। सिंगापुर सितंबर में मिलकेन इंस्टीट्यूट एशिया शिखर सम्मेलन, फोर्ब्स ग्लोबल सीईओ सम्मेलन और कई क्रिप्टो कार्यक्रमों की मेजबानी करेगा, इसके बाद अक्टूबर में गेम्सकॉम एशिया की मेजबानी करेगा।",
    "व्लॉगर को ठगने का प्रयास: सिंगापुर गए कंवलप्रीत की मां को फोन कर दी गिरफ्तारी की सूचना, सेटलमेंट के लिए बुलाया": "Hindi News\n\nLocal\n\nPunjab\n\nAmritsar\n\nFraud With Scoot Airlines Passenger, Vlogger Mother Call With Wrong Information\n\nव्लॉगर को ठगने का प्रयास: सिंगापुर गए कंवलप्रीत की मां को फोन कर दी गिरफ्तारी की सूचना, सेटलमेंट के लिए बुलाया\n\nअमृतसर 19 दिन पहले\n\n\n\nकॉपी लिंक\n\nपंजाब के अमृतसर एयरपोर्ट से सिंगापुर गए एक नामी व्लॉगर के साथ ठगी के प्रयास का मामला सामने आया है। व्लॉगर व उनके परिवार की सूझबूझ से ठगी होने से बच गई। व्लॉगर ने पंजाब पुलिस से मांग की है कि ठगों के खिलाफ नकेल कसी जाए। वहीं एयरपोर्ट अथॉरिटी और एयरलाइंस से भी अपने डाटा को संभाल कर रखने की अपील की है।\n\nमोगा के रहने व्लॉगर कंवलप्रीत ने फोन पर जानकारी दी कि वह स्कूट एयरलाइंस से 4 सितंबर को सिंगापुर पहुंचे हैं। फ्लाइट के बीच में ही उनके परिवार से ठगी की कोशिश की गई। कंवलप्रीत ने बताया कि 3 सितंबर को उन्हें सिंगापुर के नंबर से कॉल आया और युवक ने खुद को सिंगापुर एयरपोर्ट का अधिकारी बताया। इसके बाद उनसे आल्टरनेट भारतीय नंबर की मांग की गई। कंवलप्रीत ने यहां अपनी मां का नंबर दे दिया। जब कंवलप्रीत अपनी पत्नी के साथ 4 सितंबर को फ्लाइट में थे तो उसी समय उनकी मां को ठग का फोन आ गया। ठग ने गलत सूचना दी कि कंवलप्रीत व उनकी पत्नी दिल्ली एयरपोर्ट पर नशे के साथ पकड़े गए हैं। अगर सेटलमेंट करनी है तो तुरंत संपर्क करें।\n\nफ्लाइट पर मोबाइल चलाया तो मिली जानकारी\n\nकंवलप्रीत ने फ्लाइट के अंदर इंटरनेट की सुविधा ले रखी थी। उन्होंने फ्लाइट के अंदर से अपनी मां को फोन किया। तब मां ने पूरी कहानी कंवलप्रीत को बताई। कंवलप्रीत ने उन्हें दोबारा फोन ना उठाने की बात कही और वे ठगी से बच गए।\n\nसिंगापुर के नंबर से आया फोन\n\nकंवलप्रीत ने जानकारी दी कि उन्हें पहले सिंगापुर के नंबर +6565957876 नंबर से 3 सितंबर को फोन आया था। वहीं उनकी मां को भारतीय नंबर +91 22-35241011 से फोन आया, जिन्होंने गिरफ्तारी की गलत सूचना उनकी मां को दी थी। वहीं कंवलप्रीत ने एयरपोर्ट अथॉरिटी और स्कूट एयरलाइंस से पैसेंजर्स की गोपनीयता बनाए रखने की मांग की है।\n\nफ्लाइट से इस मुद्दे पर बातचीत करेंगे\n\nअमृतसर एयरपोर्ट अथॉरिटी डॉयरेक्टर वीके सेठ ने कहा कि मामला उनके ध्यान में आया है। वह स्कूट एयरलाइंस के स्टेशन हेड से बातचीत करेंगे और पैसेंजर की गोपनीयता पर भी बातचीत करेंगे। वहीं कंवलप्रीत को इस बारे में तुरंत साइबर क्राइम को शिकायत करने के लिए भी कहा है।\n\nयह क्राइम का मामला है\n\nवहीं दूसरी तरफ स्कूट एयरलाइंस के स्टेशन हेड दिलबाग सिंह ने बताया कि फ्लाइट में जाने वाले पेसेंजर्स का डाटा उनके या अमृतसर स्टेशन पर नहीं होता। यह एक क्राइम का मामला है। कंवलप्रीत को चाहिए कि वे इसकी शिकायत पुलिस में करें। जांच के बाद ही स्पष्ट हो पाएगा कि डाटा कहां से चोरी हुआ है। कई मामलों में आया है कि ठगी के लिए किसी जान-पहचान वाले ने ही कहानी बनाई होती है।",
    "WTT ने सिंगापुर स्मैश के 2023 सीजन की योजना की घोषणा की !": "स्पोर्टस न्यूज डेस्क !! विश्व टेबल टेनिस (डब्ल्यूटीटी) ने मंगलवार को डब्ल्यूटीटी सिंगापुर स्मैश के 2023 सीजन की योजना की घोषणा की, जिसमें बढ़-चढ़ कर प्रतिभागी अगले मार्च में होने वाली प्रतियोगिता में भाग लेंगे। चीन के फैन झेंडोंग और चेन मेंग को मार्च में सिंगापुर में पहले ग्रैंड स्मैश चैंपियन का ताज पहनाया गया था। डब्ल्यूटीटी के अनुसार, उद्घाटन कार्यक्रम 196 देशों और क्षेत्रों में प्रसारित किया गया था, जो 160 मिलियन से अधिक के दर्शकों तक पहुंचा था। समाचार एजेंसी शिन्हुआ की रिपोर्ट के अनुसार, डब्ल्यूटीटी ने पुष्टि की है कि 2023 के लिए मिश्रित युगल ड्रा 16 जोड़े से बढ़कर 24 जोड़े हो जाएगा, और एकल प्रतियोगिताओं की संख्या 8 से बढ़कर 16 हो जाएगी। सिंगापुर स्मैश 2023 में 64 खिलाड़ी पुरुष और महिला एकल ड्रॉ और 24 जोड़ी युगल और मिश्रित प्रतियोगिताएं होंगी। सिंगापुर स्मैश 2023 का मुख्य ड्रॉ 11 से 19 मार्च के बीच होगा और एकल क्वालीफाइंग प्रतियोगिताएं 7 से 9 मार्च तक होंगी।\n\n--आईएएनएस\n\nआरजे/एएनएम",
    "IRCTC Tour Package: सिंगापुर और मलेशिया घूमने की बना रहे हैं प्लानिंग तो IRCTC के किफायती टूर पैकेज का उठाएं लाभ! यहां जानें इसके डिटेल्स": "इस पूरे टूर पैकेज के लिए आपको कम से कम 1,07,268 रुपये खर्च करने होंगे. यह शुल्क तीन लोगों को प्रति व्यक्ति के हिसाब से देना होगा. वहीं दो लोगों को 1,07,268 रुपये का खर्च करना होगा. वहीं एक व्यक्ति को अकेले 1,25,202 रुपये खर्च करना होगा. इसके साथ ही बता दें कि इस ट्रिप के लिए डबल वैक्सीनेशन बहुत जरूरी है. इसके साथ ही आपके पासपोर्ट की कम से कम 6 महीने की वैलिडिटी होनी चाहिए ताकि आप आसानी से भारत वापस आ सकें.",
    "Crime: सिंगापुर भेजने के नाम पर 65 लोगों से 50 लाख की ठगी": "{\"_id\":\"63147d81dec4f30ea9758882\",\"slug\":\"50-lakh-rupees-fraud-on-the-name-of-sending-people-singapore\",\"type\":\"story\",\"status\":\"publish\",\"title_hn\":\"Crime: सिंगापुर भेजने के नाम पर 65 लोगों से 50 लाख की ठगी\",\"category\":{\"title\":\"Crime\",\"title_hn\":\"क्राइम\",\"slug\":\"crime\"}}\n\nCrime: सिंगापुर भेजने के नाम पर 65 लोगों से 50 लाख की ठगी\n\nसंवाद न्यूज एजेंसी, लखनऊ Published by: Published by: ishwar ashish Updated Sun, 04 Sep 2022 03:58 PM IST\n\nसार बेरोजगारों से 75 हजार रुपये लेकर फर्जी वीजा व एयर टिकट थमा दिया गया। पुलिस मामले की जांच कर रही है।\n\nविज्ञापन\n\nख़बर सुनें\n\nख़बर सुनें\n\nबेरोजगारों को सिंगापुर भेजने के नाम पर लाखों की ठगी का मामला सामने आया है। आरोप है कि एबी टूर एंड ट्रैवल्स एजेेंसी ने 65 से ज्यादा बेरोजगारों से 50 लाख रुपये ऐंठकर फर्जी वीजा व एयर टिकट थमा दिया। पीड़ितों में उन्नाव, गोंडा, बस्ती, गोरखपुर, महराजगंज, देवरिया, कौशांबी समेत अन्य जिलों के युवक हैं। आरोप है कि प्रति व्यक्ति से 75-75 हजार रुपये लिए गए। तहरीर पर कैसरबाग थाने की पुलिस जांच कर रही है।\n\n\n\nउन्नाव से आए पीड़ित प्रदीप साहू के मुताबिक, दिल्ली एयरपोर्ट पर जांच में उनके वीजा और टिकट फर्जी निकले। इसके बाद वह लखनऊ के कैंट रोड स्थित एबी टूर एंड ट्रैवल्स एजेंसी पहुंचे तो वहां ताला लगा था।\n\n\n\nपीड़ित जब कोतवाली कैसरबाग पहुंचे तो संबंधित चौकी का रास्ता दिखा दिया गया। गोरखपुर से आए पीड़ित जितेंद्र यादव ने आरोप लगाया कि ठगी के सारे सुबूत देने के बाद भी पुलिस ने मुकदमा नहीं लिखा। प्रभारी निरीक्षक अजय नारायण सिंह के मुताबिक, आधार कार्ड के अनुसार धोखाधड़ी के आरोपी का पता गोमती नगर का है। उसके आवास पर जाकर पड़ताल करवाई जा रही है। जांच के बाद केस दर्ज किया जाएगा।",
    "सिंगापुर का खिलाड़ी उड़ाएगा टीम इंडिया की नींद… नेट्स पर की ‘No Look Six’ की बरसात": "डेविड है फॉर्म में\n\nऑस्ट्रेलियाई टीम ने सोशल मीडिया पर एक वीडियो शेयर किया है, जिसमें टिम डेविड को नेट्स पर ताबड़तोड़ बैटिंग करते देखा जा सकता है। वीडियो में साफ नजर आ रहा है कि कैसे डेविड बिना गेंद को देखे छक्के लगा रहे हैं। इस तरह के शॉट्स को 'No Look Six' के नाम से जाना जाता है। जिस तरह के शॉट टिम लगा रहे हैं, उसे देखकर यह कहना गलत नहीं होगा कि मैच में टीम इंडिया की शामत आने वाली है।\n\n🔊 SOUND ON 🔊 Tim David whacking balls in Australian kit 🔥 #INDvAUS pic.twitter.com/q0n0C7OnpN— cricket.com.au (@cricketcomau) September 18, 2022\n\nटीम का स्ट्राइक रेट तूफानी है\n\nडेविड अभी तक कुल 14 टी20 इंटरनेशनल मैच खेल चुके हैं और इसमें से 11 मैच उन्होंने कंगारू और 3 सिंगापुर की ओर से खेले। कंगारू टीम ने आगामी टी20 वर्ल्ड कप को देखते हुए उन्हें टीम का हिस्सा बनाया है। 26 वर्षीय खिलाड़ी ने अभी तक 14 T20I मैचों में 158.52 के स्ट्राइक रेट के साथ कुल 558 रन बनाए हैं। PSL 2022 में 199 की स्ट्राइक रेट से 251 रन बनाए थे और BBL के पिछले सीजन में उनका स्ट्राइक रेट 163 का रहा था।\n\nमुंबई के लिए भी मचाया धमाल\n\nआईपीएल के 15वें सीजन में मुंबई इंडियंस की ओर से खेलते हुए डेविड ने अपनी पावर हिटिंग से सबको हैरान किया था। पूरे टूर्नामेंट में उन्होंने कुल 89 गेंदें खेली, जिसमें 210.11 की स्ट्राइक रेट से 187 रन बनाए। खास बात रन नहीं थी, बल्कि उनके द्वारा 89 गेंदों पर लगाए 16 छक्के हैं। सोचिए, जो खिलाड़ी आते ही छक्कों में डील करता हो, ऐसे खिलाड़ी का फ्यूचर कितना ब्राइट हो सकता है।\n\nदोनों टीमें इस प्रकार हैं"
}