{
    "Fact Check: पोलैंड के अभिनेता की तस्वीर को गोवा के पादरी का बताकर गलत दावे के साथ किया जा रहा शेयर": "विश्वास न्यूज की पड़ताल में गोवा के पादरी को लेकर किया जा रहा वायरल दावा गलत साबित हुआ। वायरल तस्वीर गोवा के पादरी की नहीं, बल्कि पोलैंड के एक अभिनेता की है। जो कि पोलैंड की एक टीवी सीरीज में पादरी का किरदार निभा रहे थे।\n\nनई दिल्ली (विश्वास न्यूज): सोशल मीडिया पर पादरी की तरह कपड़े पहने हुए और चर्च में खड़े एक शख्स की तस्वीर तेजी से सोशल मीडिया पर वायरल हो रही है। तस्वीर को शेयर कर दावा किया जा रहा है कि ये गोवा के जियोनिस्ट चर्च के पादरी हैं। इनके पूर्वज 400 सालों से ईसाई थे, लेकिन इन्होंने ईसाई धर्म छोड़कर सनातन धर्म अपना लिया। राम कृष्ण मंदिर में घरवापसी के दौरान पादरी ने कहा, “मुझे सच्चाई के साथ रहने के लिए जगह चाहिए, मैं नींद में भी झूठ बोल-बोल कर थक चुका हूं।\n\nविश्वास न्यूज की पड़ताल में वायरल दावा गलत साबित हुआ। वायरल तस्वीर गोवा के पादरी की नहीं, बल्कि पोलैंड के एक अभिनेता की है, जो कि पोलैंड की एक टीवी सीरीज में पादरी का किरदार निभा रहे थे।\n\nक्या है वायरल पोस्ट में ?\n\nट्विटर यूजर काशी वाला पंडित #महादेव का नंदी ने वायरल तस्वीर को शेयर करते हुए लिखा है, “गोआ के जियोनिस्ट चर्च के फादर एंथनी फर्नांडीस कैथोलिक पादरी जिनका परिवार 400 साल से क्रिस्चन था …..क्रिस्टियनिटी छोड़कर सनातन धर्म में लौट आए हैं…राम कृष्ण मंदिर में घर वापसी के दौरान, उन्होंने ईसाई धर्म छोड़ने का कारण बताया …..”उन्हें सच्चाई के साथ रहने के लिए जगह चाहिए,वो नींद में भी चौबीसों घंटे झूठ बोल बोल कर थक चुके थे ….!”राहुल @RahulGandhi अपनी भारत जोड़ो यात्रा में इस पादरी से मिल लेते ….!।”\n\nफेसबुक पोस्‍ट के कंटेंट को यहां ज्‍यों का त्‍यों लिख दिया गया है। पोस्‍ट को सच समझकर दूसरे यूजर्स भी वायरल कर रहे हैं। पोस्ट के आर्काइव वर्जन को यहां देखा जा सकता है।\n\nhttps://twitter.com/Kashi_Ka_Pandit/status/1570677795189297153\n\nपड़ताल\n\nवायरल तस्वीर के दावे की सच्चाई जानने के लिए हमने फोटो को गूगल रिवर्स इमेज के जरिए सर्च किया। वे की जानने के लिए हमने फोटो को गूगल रिवर्स इमेज के जरिए सर्च किया। इस दौरान हमें पोलैंड की एक वेबसाइट Atmgrupa पर मिली। वेबसाइट पर दी गई जानकारी के मुताबिक, वायरल तस्वीर पोलिश टीवी सीरीज ‘फादर मैथ्यूज’ की है। इस सीरीज में मुख्य किरदार Artur Zmijewski ने निभाया रहे हैं, जो कि वायरल तस्वीर में नजर आ रहे हैं।\n\nपड़ताल के दौरान हमें यह तस्वीर कई अन्य वेबसाइट पर इसी जानकारी के साथ अपलोड मिली।\n\nटीवी सीरीज के बारे में अधिक जानकारी जानने के लिए हमने IMDB की वेबसाइट पर इस सीरीज के बारे में सर्च करना शुरू किया। IMDB के अनुसार, यह टीवी सीरीज पोलैंड में साल 2008 में शुरू हुई थी। अब तक इस टीवी सीरीज के कुल 365 एपिसोड ऑनएयर हुए हैं।\n\nजांच के दौरान विश्वास न्यूज को TVP VOD नामक एक यूट्यूब चैनल पर फादर मैथ्यूज सीरीज का एक ट्रेलर अपलोड मिला। ट्रेलर में साफ तौर पर अभिनेता Artur Zmijewski को फादर मैथ्यूज का किरदार निभाते हुए देखा जा सकता है।\n\nअधिक जानकारी के लिए हमने गोवा के एक स्थानीय रिपोर्टर अनिल कुमार से संपर्क किया। उन्होंने हमें बताया कि वायरल दावा गलत है। इस तरह की कोई घटना हाल-फिलहाल में यहां पर नहीं हुई है।\n\nफर्जी पोस्ट को शेयर करने वाले यूजर काशी वाला पंडित #महादेव का नंदी की सोशल स्कैनिंग में हमने पाया कि यूजर को 7806 लोग फॉलो करते हैं। यूजर ट्विटर पर मई 2021 से सक्रिय है। स्कैनिंग में हमने यह भी पाया कि यूजर एक विचारधारा से प्रभावित है।\n\nनिष्कर्ष: विश्वास न्यूज की पड़ताल में गोवा के पादरी को लेकर किया जा रहा वायरल दावा गलत साबित हुआ। वायरल तस्वीर गोवा के पादरी की नहीं, बल्कि पोलैंड के एक अभिनेता की है। जो कि पोलैंड की एक टीवी सीरीज में पादरी का किरदार निभा रहे थे।\n\nClaim Review : गोवा के पादरी ने किया धर्म परिवर्तन\n\nClaimed By : काशी वाला पंडित #महादेव का नंदी\n\nFact Check : झूठ झूठ फेक न्यूज की प्रकृति को बताने वाला सिंबल सच\n\nभ्रामक\n\nझूठ\n\nपूरा सच जानें... किसी सूचना या अफवाह पर संदेह हो तो हमें बताएं सब को बताएं, सच जानना आपका अधिकार है। अगर आपको ऐसी किसी भी मैसेज या अफवाह पर संदेह है जिसका असर समाज, देश और आप पर हो सकता है तो हमें बताएं। आप हमें नीचे दिए गए किसी भी माध्यम के जरिए जानकारी भेज सकते हैं...\n\nContribute to Vishwas News कॉरपोरेट और राजनीतिक दबाव से मुक्त होकर सत्ता को हमेशा आइना दिखाने वाली फैक्ट चेक जर्नलिज्म सिर्फ और सिर्फ आपके सहयोग से संभव है। इस मुहिम में हमें आपके साथ और सहयोगी की जरूरत है। फर्जी और गुमराह करने वाली खबर के खिलाफ जारी इस लड़ाई में हमारी मदद करें और कृपया हमें आर्थिक सहयोग दें।\n\nटैग्स",
    "पोलैंड में भारतीय के खिलाफ नस्लीय टिप्पणी, अमेरिकी नागरिक ने कहा- तुम 'परजीवी' लोग अपने देश क्यों नहीं जाते": "पोलैंड में भारतीय के खिलाफ नस्लीय टिप्पणी, अमेरिकी नागरिक ने कहा- तुम 'परजीवी' लोग अपने देश क्यों नहीं जाते\n\nभारतीयों के खिलाफ नस्लीय टिप्पणी का मामला थमने का नाम नहीं ले रहा है। अमेरिका के बाद अब पोलैंड में भारतीय के खिलाफ नस्लीय टिप्पणी की गई है। भारतीय से कहा गया तुम अपने देश क्यों नहीं जाते? अमेरिका में तुम लोग अधिक हो।\n\nनई दिल्ली, एजेंसी। संयुक्त राज्य अमेरिका में भारतीयों को लगातार निशाना बनाया जा रहा है। इसी कड़ी में एक ताजा वीडियो सामने आया है, लेकिन यह अमेरिका से नहीं बल्कि यूरोपीय देश से आया है। इस वीडियो में जहां एक भारतीय व्यक्ति को कथित तौर पर 'परजीवी' (Parasite) कहा जा रहा है।\n\nसोशल मीडिया प्लेटफार्म पर एक वीडियो क्लिप वायरल हुई है, जिसमें एक भारतीय व्यक्ति दिखाई दे रहा है, जिसकी पहचान अभी तक नहीं हो पाई है, एक हमलावर द्वारा लक्षित किया जा रहा है।\n\nपोलैंड का मामला\n\nबता दें, यह ताजा घटना पोलैंड में कथित तौर पर एक अमेरिकी द्वारा अंजाम दिया गया है। वीडियो में दिख रहे हमलावर की पहचान एक अमेरिकी 'श्वेत' के रूप में हुई है। इसके अलावा, वीडियो में आदमी को 'मुझे फिल्माना बंद करो' कहते हुए सुना जा सकता है, लेकिन हमलावर ने कहा कि उसे उसे फिल्माने का अधिकार है क्योंकि यह उसका देश है।\n\n'तुम अपने देश वापस क्यों नहीं जाते'\n\nवीडियो में हमलावर को यह कहते हुए सुना जा सकता है, 'तुम पोलैंड में क्यों हैं?' जब भारतीय ने कहा कि तुम मुझे क्यों फिल्मा रहे हो? इस पर उसने कहा कि मैं अमेरिका से हूं... और अमेरिका में, तुम लोग बहुत अधिक हो। तो तुम पोलैंड में क्यों हो? उसने भारतीय से आगे कहा, 'क्या तुमको लगता है कि तुम पोलैंड पर आक्रमण कर सकते हो? तुम्हारा अपना देश है। तुम अपने देश वापस कैसे नहीं जाते?' इस पर भारतीय उसे टाला और चलता रहा।\n\n'तुम आक्रमणकारी हो, अपने देश वापस जाओ'\n\nहमलावर ने आगे कहा, 'यूरोपीय लोग जानना चाहते हैं कि तुम हमारी मेहनत से आगे बढ़ने के लिए गोरे आदमी की भूमि पर क्यों आ रहे हैं। तुम अपना देश क्यों नहीं बनाते? तुम परजीवी क्यों हो? तुम हमारी जाति का नरसंहार कर रहे हो। तुम एक आक्रमणकारी हो। अपने घर जाओ। हम तुमको यूरोप में नहीं चाहते। पोलैंड केवल पोलिश के लिए है। तुम पोलिश नहीं हो।'\n\nअमेरिका में भारतीय व्यक्ति पर की गई नस्लवादी टिप्पणी\n\nबता दें, इससे पहले एक भारतीय-अमेरिकी व्यक्ति को अमेरिकी राज्य कैलिफोर्निया में नस्लवादी गालियों और हिंदू विरोधी टिप्पणियों का सामना करना पड़ा था। अमेरिकी मीडिया रिपोर्टों में कहा गया है कि कृष्णन जयरामन पर 21 अगस्त को फ्रेमोंट में टैको बेल में कैलिफोर्निया के तेजिंदर सिंह द्वारा मौखिक रूप से हमला किया गया था।\n\nलंबी वीडियो रिकार्डिंग में तेजिंदर और जयरामन के बीच बातचीत का एक हिस्सा दिखाया गया है, जहां तेजिंदर को कैमरे को पकड़े हुए जयरामन को धार्मिक गालियां देते और उस पर अपमानजनक टिप्पणी करते हुए देखा और सुना जा सकता है।\n\n'भारत वापस जाओ'\n\nइससे पहले, अमेरिकी राज्य टेक्सास में भारतीय-अमेरिकी महिलाओं के साथ नस्लीय दुर्व्यवहार और मारपीट का एक वीडियो सोशल मीडिया पर वायरल हुआ था, जिसके बाद आरोपी अमेरिकी महिला को गिरफ्तार किया गया था। यह घटना डलास में हुई थी। अमेरिका में पैदा हुए मैक्सिकन होने का दावा करने वाली महिला भारतीय-अमेरिकी महिलाओं के एक समूह को 'भारत वापस जाने' के लिए कह रही थी।",
    "पोलैंड में मिला महिला 'वैंपायर' का कंकाल, गले पर लगा है हंसिया, ताले से बंद है पांव": "Poland Vampire: पोलैंड में एक महिला का कंकाल मिला है। इस कंकाल के गर्दन पर हंसिया लगा है। यूरोप में एक समय मरने के बाद लोगों को जिंदा होने और खून चूसने वाले पिशाच बनने की कहानिंया प्रसिद्ध थीं। शोधकर्ताओं का कहना है कि ये मृतक जिंदा न हो इसलिए ऐसा उपाय किया गया है।",
    "Nazis World War II: जर्मनी से मुआवजे की मांग करेगा पोलैंड, द्वितीय विश्व युद्ध में हुए नुकसान का मामला": "{\"_id\":\"6310aabe5be9b62f8644ac64\",\"slug\":\"poland-to-seek-equivalent-of-over-usd-one-trillion-from-germany-for-the-nazis-world-war-ii-invasion-occupation\",\"type\":\"story\",\"status\":\"publish\",\"title_hn\":\"Nazis World War II: जर्मनी से मुआवजे की मांग करेगा पोलैंड, द्वितीय विश्व युद्ध में हुए नुकसान का मामला\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nNazis World War II: जर्मनी से मुआवजे की मांग करेगा पोलैंड, द्वितीय विश्व युद्ध में हुए नुकसान का मामला\n\nवर्ल्ड डेस्क, अमर उजाला, वारसा Published by: Published by: अभिषेक दीक्षित Updated Thu, 01 Sep 2022 06:21 PM IST\n\nसार दूसरा विश्व युद्ध एक सितंबर 1939 को शुरू हुआ था। नाजी जर्मनी ने पोलैंड पर हमला किया था। जर्मनी ने पोलैंड को पांच साल से अधिक समय तक अपने कब्जे में रखा था।\n\nविज्ञापन\n\nख़बर सुनें\n\nख़बर सुनें\n\nपोलैंड जर्मनी से 1300 अरब अमेरिकी डॉलर की राशि की मांग करेगा। यह राशि द्वितीय विश्व युद्ध के दौरान नाजियों के हमले और कब्जे के बाद हुए नुकसान के मद्देनजर मांगा जाएगा। पोलैंड के शीर्ष नेता ने गुरुवार को कहा कि सरकार द्वितीय विश्व युद्ध के दौरान नाजियों के हमले और उनके देश पर कब्जे के लिए जर्मनी से मुआवजे मांगेगी।\n\n\n\nपोलैंड के सत्तारूढ़ दल के नेता जेरोस्लाव काजिंस्की ने कहा कि ऐसा करना पोलैंड का फर्ज है। हमें ऐसा ही करना होगा। वे नाजी जर्मन के कब्जे से देश को हुए नुकसान के संबंध में लंबे समय से प्रतीक्षित रिपोर्ट जारी किए जाने से पहले बोल रहे थे।\n\n\n\nपोलैंड की दक्षिणपंथी सरकार का कहना है कि उनका देश दूसरे विश्व युद्ध का पहला शिकार था। उसे पड़ोसी देश जर्मनी की ओर से पर्याप्त मुआवजा नहीं दिया गया। अब जर्मनी यूरोपीय संघ के प्रमुख भागीदारों में से एक है।\n\n\n\nबता दें कि दूसरा विश्व युद्ध एक सितंबर 1939 को शुरू हुआ था। नाजी जर्मनी ने पोलैंड पर हमला किया था। जर्मनी ने पोलैंड को पांच साल से अधिक समय तक अपने कब्जे में रखा था।",
    "वारसॉ में भारतीय महाराजा के नाम पर बने स्कूल में पढ़े हैं पोलैंड के वर्तमान राजदूत": "द्वितीय विश्व युद्ध के समय महाराजा ने सैकड़ों अनाथ पोलिश बच्चों को नवानगर में पनाह दी थी। उनकी याद में आज पोलैंड में एक स्कूल है। एक चौराहे का नाम उनके नाम पर है और उनकी प्रतिमा भी वहां मौजूद है।\n\nनई दिल्ली, स्कन्द विवेक धर। गुजरात के नवानगर (वर्तमान जामनगर) के महाराजा जाम साहब दिग्विजयसिंहजी रंजीतसिंहजी; भारत ने तो उन्हें भुला दिया, लेकिन पोलैंड ने उन्हें इतिहास के पन्नों से मिटने नहीं दिया। द्वितीय विश्व युद्ध के समय महाराजा ने सैकड़ों अनाथ पोलिश बच्चों को नवानगर में पनाह दी थी। उनकी याद में आज पोलैंड में एक स्कूल है। एक चौराहे का नाम उनके नाम पर है और उनकी प्रतिमा भी वहां मौजूद है। भारत में पोलैंड के वर्तमान राजदूत एडम बुराकोव्स्की इसी स्कूल के छात्र रहे हैं।\n\nबुराकोव्स्की ने जागरण प्राइम से कहा, साल 1939 में पोलैंड पर जर्मनी और सोवियत संघ की सहयोगी सेनाओं ने आक्रमण किया था। पोलैंड का पूर्वी भाग सोवियत कब्जे में था। सोवियत संघ ने लाखों पोलैंडवासियों को साइबेरिया के मृत्यु शिविरों में भेज दिया। 1941 में, जब जर्मनी ने सोवियत संघ पर भी हमला कर दिया तब इन लोगों को साइबेरिया छोड़ने की अनुमति मिली।\n\nबुराकोव्स्की कहते हैं, निर्वासित पोलिश सरकार ने इन शरणार्थियों के लिए कई आश्रयों का आयोजन किया। भारत में दो आश्रय थे। एक गुजरात के नवानगर (अब जामनगर) में, जहां एक हजार पोलिश बच्चे थे। दूसरा महाराष्ट्र के कोल्हापुर में जहां पांच हजार लोगों के लिए जगह थी। जामनगर और कोल्हापुर दोनों शाही परिवारों ने उन आश्रयों को चलाने में मदद की और उनकी देखभाल की।\n\nइतिहासकारों के मुताबिक, सोवियत संघ ने 1941 में एक माफी की घोषणा की थी। इसके तहत, साइबेरिया में कैद एक हजार पोलिश बच्चों को डेथ कैंप से आजाद कर दिया गया था। लेकिन वे बच्चे युद्धग्रस्त पोलैंड नहीं जा सकते थे। आखिरकार नवानगर के महाराजा दिग्विजयसिंहजी रंजीतसिंहजी जडेजा ने इस मामले में दखल देने का फैसला किया। ब्रिटिश प्रशासन के प्रतिरोध के बावजूद, 'जाम साहब' डटे रहे। 1942 में उन्होंने पोलिश शरणार्थियों के जहाज को रोजी नामक बंदरगाह पर डॉक करने का आदेश दिया, जो उनके क्षेत्र में आता था। उन्होंने कुल 640 शरणार्थियों की मदद की, जिनमें महिलाएं और बच्चे दोनों शामिल थे।\n\nबीते दिनों महाराज के सम्मान में आयोजित एक कार्यक्रम में शिरकत करते हुए बलाचडी शिविर में एक पोलिश शरणार्थी ने बताया था कि महाराजा ने यह सुनिश्चित किया कि पोलिश शरणार्थी वहां घर जैसा महसूस करें। उन्होंने यह भी सुनिश्चित किया कि उन्हें भोजन से लेकर बिस्तर तक आवश्यक चीजें उपलब्ध कराई जाएं।\n\nपोलैंड सरकार के संस्कृति मंत्रालय और नेशनल हेरिटेज ऑफ दि रिपब्लिक ऑफ पोलैंड से वित्त पोषित और पोलैंड की सांस्कृतिक विरासतों का संरक्षण करने वाली संस्था कल्चर डॉट पीएल महाराजा के बारे में लिखती है, सोवियत संघ में बच्चों ने जिस नर्क का अनुभव किया था, उसकी तुलना में उनकी नई मंजिल स्वर्ग की तरह लग रही थी। महाराज ने नवागंतुकों का इन शब्दों के साथ स्वागत किया, 'अब आप अनाथ नहीं हैं। अब से आप नवानगरी हो, और मैं बापू, सभी नवानगरियों का पिता, इसलिए मैं तुम्हारा पिता भी हूं'।\n\nमहाराज ने बच्चों के लिए शयनगृह बनवाए, जिनमें प्रत्येक का एक अलग बिस्तर था। अपने गेस्ट हाउस में उन्होंने बच्चों के लिए स्कूल खोला। पोलिश पुस्तकों के साथ एक विशेष पुस्तकालय की स्थापना की गई ताकि वे अपनी मातृभाषा को न भूलें। वे अक्सर नाटकों का मंचन करते थे, जिनमें दिग्विजयसिंहजी हमेशा भाग लेते थे। बच्चों ने अपने प्रवास के दौरान फुटबॉल, वॉलीबॉल, ग्रास हॉकी भी खेली और कैंपिंग भी की। 1946 में जब युद्ध समाप्त हुआ और बच्चों को यूरोप लौटना पड़ा, तो बच्चे और महाराजा दोनों फूट कर रोए।\n\nकल्चर डॉट पीएल लिखता है, दिग्विजयसिंहजी ने कभी अपनी इस मदद के लिए वित्तीय मुआवजे का अनुरोध नहीं किया। उनकी एकमात्र इच्छा, जिसका उन्होंने पोलिश जनरल व्लादिस्लॉ सिकोरस्की के साथ बातचीत के दौरान उल्लेख किया था, वह थी आजाद पोलैंड में उनके नाम पर एक सड़क बनाना। अफसोस की बात है कि उनका सपना उनके जीवनकाल में पूरा नहीं हुआ। साम्यवादी शासन लाल सेना के अत्याचारों को स्वीकार करने के लिए तैयार नहीं था।\n\nहालांकि, 1989 में जब पोलैंड पूरी तरह से स्वतंत्र देश बन गया, तब महाराज का सपना पूरा हुआ। पोलैंड की राजधानी वारसॉ में एक चौराहे का नाम दिग्विजयसिंहजी के नाम पर रखा गया। 2012 में शहर के दक्षिण-पश्चिमी क्षेत्र ओचोटा में एक छोटे से पार्क का नाम “गुड महाराजा” रखा गया। यहां उन्हें समर्पित एक स्मारक भी बनाया गया। उन्हें मरणोपरांत पोलैंड के सर्वोच्च सम्मान कमांडर क्रॉस ऑफ द ऑर्डर ऑफ मेरिट दिया गया। उनके नाम पर वारसॉ में एक स्कूल भी बनाया गया है।\n\nराजदूत एडम बुराकोव्स्की कहते हैं, पोलैंड-भारत संबंधों में महाराजा दिग्विजयसिंहजी की कहानी बहुत महत्वपूर्ण है। इसका उल्लेख हमेशा द्विपक्षीय बैठकों के दौरान किया जाता है। 2018 में जामनगर में और 2019 में हमने कोल्हापुर में एक कार्यक्रम का आयोजन भी किया था। इसमें शाही परिवारों के वंशजों ने शिरकत की थी। हमने 'महाराजा के बच्चों' को भी आमंत्रित किया, यानी वे लोग जिन्हें द्वितीय विश्व युद्ध के दौरान भारत में आश्रय दिया गया था।\n\nपोलिश राजदूत ने कहा, आजकल हम यूक्रेन के शरणार्थियों की त्रासदी का सामना कर रहे हैं। पोलैंड में यूक्रेन से लाखों की संख्या में शरणार्थी आए हैं। इनमें 6 हजार भारतीय छात्र भी थे, जो ऑपरेशन गंगा के दौरान पोलैंड के रास्ते भारत वापस आए थे। यह पोलिश-इंडियन सहयोग का एक उत्कृष्ट उदाहरण था। आजकल पोलैंड में टिप्पणीकार कहते हैं: हमारा देश एक \"विशाल दयालु महाराजा\" बन गया है। मेरा एक बहुत सरल संदेश है। लोगों के प्रति दयालु और मददगार बनें। ऐसा करने से हर कोई दयालु महाराजा बन सकता है!",
    "रूस के हमले का खतरा, अमेरिका से 96 अपाचे हेलीकॉप्टर खरीदेगा पोलैंड, भारतीय वायुसेना की शान हैं 'उड़ते टैंक'": "Poland Apache Helicopter: रूस और यूक्रेन का युद्ध लगातार चल रहा है। युद्ध खत्म होने का नाम नहीं ले रहा है। वहीं, रूस के आक्रामक रुख को देखते हुए यूक्रेन के पड़ोसी देशों की चिंता बढ़ी हुई है। पोलैंड भी उनमें से एक है। पोलैंड ने अब अमेरिका से 96 अपाचे हेलीकॉप्टर खरीदने की घोषणा की है।",
    "Shortage of Teachers: हंगरी और पोलैंड में शिक्षकों की घटती संख्या चिंताजनक": "{\"_id\":\"6313de0a6eec1057ac63dc38\",\"slug\":\"teacher-shortages-grow-worrisome-in-poland-and-hungary\",\"type\":\"story\",\"status\":\"publish\",\"title_hn\":\"Shortage of Teachers: हंगरी और पोलैंड में शिक्षकों की घटती संख्या चिंताजनक\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nShortage of Teachers: हंगरी और पोलैंड में शिक्षकों की घटती संख्या चिंताजनक\n\nएजेंसी, वारसा (पोलैंड)। Published by: Published by: देव कश्यप Updated Sun, 04 Sep 2022 04:36 AM IST\n\nसार समस्या और विकराल होने वाली है, क्योंकि दोनों देश यूक्रेनी शरणार्थियों की समस्या से जूझ रहे हैं। इनमें भी पोलैंड की हालत ज्यादा खराब है, क्योंकि यहां स्कूल जाने की उम्र वाले करीब दो लाख यूक्रेनी रह रहे हैं।\n\nविज्ञापन\n\nख़बर सुनें\n\nख़बर सुनें\n\nइवा जावोरस्का 2008 तक शिक्षिका थीं। अपना काम उन्हें पसंद था, लेकिन कम वेतन ने हतोत्साहित कर दिया। कई बार उन्हें कक्षा में पढ़ाने के लिए सामान तक अपने पैसे से खरीदना पड़ता था। सरकार के स्कूलों को रूढ़िवादी विचारों को बढ़ावा देने का माध्यम बनाने पर उनमें गुस्सा था। 44 साल की इवा कहती हैं कि उन्हें हालात बदलने की उम्मीद थी, लेकिन वह और खराब होने लगे तो उन्होंने शिक्षण छोड़ ही दिया। शिक्षक और अभिभावक मानते हैं कि सत्ताधारी पार्टी स्कूलों का उपयोग कर विद्यार्थियों में रूढ़िवादी और राष्ट्रवादी नजरिया विकसित कर रही है।\n\n\n\nहंगरी में भी हालात ऐसे ही हैं। कम वेतन और काम के भारी बोझ की ओर ध्यान दिलाने के लिए यहां शिक्षकों ने चेहरे को काले कपड़े से ढककर और काले छाते लेकर प्रदर्शन किया। शिक्षकों की यूनियन पीएसजेड का कहना है कि युवा शिक्षकों को टैक्स देने के बाद वेतन के नाम पर केवल 500 यूरो मिलते हैं। इसी कारण कई लोग काम ही छोड़ रहे हैं। शुक्रवार को सैकड़ों लोगों ने मार्च निकालकर शिक्षकों को समर्थन दिया। उन्होंने आरोप लगाया कि प्रधानमंत्री विक्टर ओरबान की सरकार के निर्देश पर शिक्षकों का वेतन कम रखा गया है। इस दौरान उन्होंने ‘स्वतंत्र देश’ और ‘मुफ्त शिक्षा’ के नारे लगाए।\n\n\n\nसमस्या और विकराल होने वाली है, क्योंकि दोनों देश यूक्रेनी शरणार्थियों की समस्या से जूझ रहे हैं। इनमें भी पोलैंड की हालत ज्यादा खराब है, क्योंकि यहां स्कूल जाने की उम्र वाले करीब दो लाख यूक्रेनी रह रहे हैं। 24 फरवरी को युद्ध शुरू होने के बाद इनमें से ज्यादातर ने पोलैंड के स्कूलों में दाखिला ले लिया है। शिक्षा मंत्री ने आशंका जताई कि अगले साल यूक्रेनी विद्यार्थियों की संख्या तीन गुनी हो सकती है।",
    "पोलैंड सैन्य विमानों की खरीद के लिए दक्षिण कोरिया के साथ करेगा समझौता": "पोलैंड सैन्य विमानों की खरीद के लिए दक्षिण कोरिया के साथ करेगा समझौता\n\nपोलैंड सैन्य विमानों की खरीद के लिए दक्षिण कोरिया के साथ करेगा समझौता\n\nAdvertisement\n\nजानो (पोलैंड)। पोलैंड 48 कोरियाई एफए-50 लड़ाकू विमानों की खरीद के लिए दक्षिण कोरिया के साथ तीन अरब डॉलर का समझौता करने वाला है। यूक्रेन पर रूस के हमले के बीच मध्य यूरोपीय देश पोलैंड अपनी प्रतिरोधी क्षमता और रक्षा क्षमताओं को बढ़ाने के लिए कदम उठा रहा है। लड़ाकू फाल्कन विमानों की खरीद के लिए दो समझौतों से पूर्व पोलैंड ने लगभग 5.8 अरब डॉलर के दक्षिण कोरियाई टैंक और हॉवित्जर तोपों की खरीद के लिए पिछले महीने अनुबंधों पर हस्ताक्षर किए थे।\n\nAdvertisement\n\nपोलैंड के राष्ट्रपति और सैन्य बलों के सर्वोच्च कमांडर आंद्रेज डूडा और दक्षिण कोरिया के रक्षा खरीद कार्यक्रम के मंत्री इओम डोंग ह्वान मध्य पोलैंड के जानो में एक सैन्य बेस और हवाई अड्डे पर समझौते के लिए दस्तखत समारोह में भाग लेने वाले हैं। दस्तावेजों पर पोलैंड के उप प्रधानमंत्री और रक्षा मंत्री मारियस ब्लैस्ज़क और दक्षिण कोरियाई अधिकारियों द्वारा हस्ताक्षर किए जाने हैं। पोलैंड के रक्षा मंत्रालय के मुताबिक एक समझौते के तहत पहले 12 विमानों की आपूर्ति अगले साल की दूसरी छमाही की शुरुआत तक हो जाएगी।\n\nAdvertisement\n\nदूसरा समझौता खास विशिष्टताओं वाले 36 विमानों के लिए है जिसकी आपूर्ति 2025 से 2028 के बीच की जाएगी। ये विमान अमेरिका के एफ-16 लड़ाकू विमान और एफ-35 ए के समान होंगे। समझौतों में प्रशिक्षण, साजो सामान और तकनीक का हस्तांतरण शामिल है जो पोलैंड में विमानों के रख-रखाव की अनुमति देगा। पोलैंड ने कहा है कि यह हाल के वर्षों में देश के सबसे बड़े और सबसे महत्वपूर्ण रक्षा सौदों में से एक है।\n\nपोलैंड की सरकार यूक्रेन पर रूस के हमले के जवाब में अपनी रक्षा क्षमता बढ़ाने के लिए कदम उठा रही है। यूरोपीय देशों और अमेरिका की तरह पोलैंड ने यूक्रेन को सैन्य हथियार भेजे हैं। पोलैंड अमेरिका निर्मित अब्राम्स टैंक समेत कुछ सैन्य उपकरणों को भी बदलने की सोच रहा है।\n\nये भी पढ़ें:- शी जिनपिंग ने की शहबाज शरीफ से अपील, कहा- CPEC पर काम कर रहे चीनी कर्मियों को कराई जाए कड़ी सुरक्षा मुहैया",
    "पिंक फ़्लॉइड: यूक्रेन के विवादास्पद भाषण के बाद पोलैंड में रोजर वाटर्स के शो रद्द": "लाइव नेशन पोलैंड, पार्टी के प्रमोटर, ने शनिवार को रद्द करने की पुष्टि की, लेकिन कोई कारण नहीं बताया।\n\nवाटर्स ने इन “कट्टरपंथी राष्ट्रवादियों” पर क्रेमलिन द्वारा निर्धारित “कई लाल रेखाओं” को पार करके यूक्रेन को रूस के साथ युद्ध के रास्ते पर लाने का आरोप लगाया।\n\nवाटर्स ने रविवार को इस बात से इनकार किया कि उन्होंने खुद शो रद्द किए हैं। प्रदर्शन उनके अंतरराष्ट्रीय दौरे के हिस्से के रूप में क्राको में होने वाले थे।\n\nमें फेसबुक स्टेटमेंट ब्रिटेन के गार्जियन समाचार पत्रों और पोलैंड के गज़ेटा क्राकोव्स्का को संबोधित करते हुए, वाटर्स ने इस बात से इनकार किया कि उन्होंने या उनके प्रबंधन ने पोलैंड में शो रद्द कर दिए थे। इसके बजाय, उन्होंने क्राको नगर पार्षद लुकास वतोश को दोषी ठहराया, जिन्होंने वाटर्स के प्रस्तावों का विरोध करते हुए 10 सितंबर को अपना फेसबुक पोस्ट लिखा था।\n\nयह सच है कि क्राको सिटी काउंसिल के सदस्य, श्री लुकाज़ वांटच ने एक बैठक बुलाने की धमकी दी है, जिसमें परिषद से मुझे “व्यक्तित्व गैर ग्रेटा” घोषित करने के लिए कहा गया है, क्योंकि यूक्रेन में विनाशकारी युद्ध में शामिल सभी लोगों को प्रोत्साहित करने के मेरे खुले प्रयासों के कारण, विशेष रूप से संयुक्त राज्य अमेरिका की दो सरकारों, वाटर्स ने फेसबुक पर लिखा: और रूस, एक बातचीत की शांति की दिशा में काम करने के लिए, न कि एक कड़वे अंत की ओर बढ़ने के लिए जो कि परमाणु युद्ध और इस ग्रह पर सभी जीवन का अंत हो सकता है।\n\n“कोई फर्क नहीं पड़ता कि इस अध्याय में उकाज़ वंटुच को मेरे काम के इतिहास के बारे में कुछ भी नहीं पता है, मेरे पूरे जीवन में, व्यक्तिगत कीमत पर, मानवाधिकारों की सेवा में, उन्होंने, एक स्थानीय समाचार पत्र में एक लेख में, अच्छे लोगों से आग्रह किया क्राको माई शो टिकट नहीं खरीदेंगे।”\n\nउन्होंने आगे कहा कि अगर वतोश ने अपना “लक्ष्य … यह मेरे लिए एक दुखद नुकसान होगा” और साथ ही क्राको के लोगों के लिए भी हासिल किया।\n\nवाटर्स ने निष्कर्ष निकाला, “मेरे काम पर उनका सख्त नियंत्रण उन्हें अपने निर्णय लेने के अवसर से वंचित कर देगा।”\n\nवांटोच की पोस्ट ने वाटर्स के शो के लिए अपना विरोध व्यक्त किया, संगीतकार को “पुतिन का मुखर समर्थक” और क्राको में उनके नियोजित प्रदर्शन को “हमारे शहर के लिए एक अपमान” कहा।\n\n“रोजर वाटर्स, पुतिन के एक मुखर समर्थक, क्राको में टोरोन एरिना में खेलना चाहते हैं,” वांटच ने लिखा। “बुधवार को हमारे पास क्राको सिटी काउंसिल का एक सत्र है और मैं इसे रोकने के लिए अध्यक्ष और परिषद के सदस्यों से बात करूंगा। इस तरह की घटना हमारे शहर के लिए एक अपमान होगी। उसे मॉस्को में गाने दें।”\n\nवांटच ने रविवार को वाटर्स के बयान का जवाब देते हुए लिखा कि वह अभी भी यूक्रेन में है लेकिन शाम को वाटर्स को “एक प्रस्ताव मिलेगा”।",
    "Russia-Ukraine War: लातविया के राष्ट्रपति और पोलैंड के पीएम से यूक्रेन ने की ये मांग, मदद न मिली तो हार का डर": "Follow us on Created with Sketch. Image Source : INDIA TV Russia-Ukraine war\n\nHighlights यूक्रेन ने पोलैंड और लातविया से मांगी मदद\n\nयूक्रेन के पास गोला-बारूद खत्म होने से छाई खेमे में चिंता\n\nलातविया और पोलैंड ने दिया यूक्रेन को कई बिलियन यूरो\n\nRussia-Ukraine War: क्या रूस के साथ युद्ध लड़ते-लड़ते अब यूक्रेन का हौसला जवाब देने लगा है, क्या रूस अब यूक्रेन से लड़ाई जीतने के करीब है, क्या यूक्रेन के पास अब लड़ने के लिए जरूरी हथियार कम पड़ गए हैं... इनमें से लगभग सभी सवालों का जवाब हां है। अब आप सोच रहे होंगे कि क्या ऐसी स्थिति में में यूक्रेन सरेंडर कर देगा या फिर मान लिया जाए कि रूस अब युद्ध जीतने के बिल्कुल करीब है तो इस बारे में अभी कुछ भी कहना जल्दबाजी होगी।\n\nयूक्रेन के राष्ट्रपति व्लादिमिर जेलेंस्की ने कीव में अपने लातवियाई समकक्ष एगिल्स लेविट्स और पोलैंड के प्रधानमंत्री माटुज मोराविएकी के साथ महत्वपूर्ण बैठक की है। इस दौरान रूस से लड़ाई जारी रखने के लिए यूक्रेन ने दोनों देशों से हथियार और गोला-बारूद और अधिक मात्रा में दिए जाने की मांग की है। ताकि वह रूस का मुकाबला कर सके। समाचार एजेंसी शिन्हुआ की रिपोर्ट के अनुसार, बैठक में जेलेंस्की को लातविया और पोलैंड को राजनीतिक, रक्षा और मानवीय समर्थन दिया है। इसके लिए जेलेंस्की ने दोनों देशों का धन्यवाद भी किया है।\n\nरूस के हमले के बाद ही पोलैंड और लातविया ने किया था समर्थन\n\nरूस ने जब 24 फरवरी 2022 को कीव पर हमला किया था तो उसके बाद ही लातविया और पोलैंड ने यूक्रेन को समर्थन दिया था। दोनों देशों ने इस हमले के लिए रूस की निंदा करते हुए यूक्रेन की हर तरह से लड़ाई में मदद करने की बात कही थी। तब से दोनों देश काफी मात्रा में हथियार और गोल-बारूद यूक्रेन को लड़ने के लिए दे चुके हैं। इधर अमेरिका भी यूक्रेन की पूरी मदद कर रहा है। यही वजह है कि यूक्रेन से जंग जीतने में रूस को अपनी पूरी ताकत झोंकनी पड़ी है। बावजूद अभी तक कोई ठोस नतीजा नहीं निकल सका है।\n\nलातविया और पोलैंड ने दिया यूक्रेन को कई बिलियन यूरो\n\nरूस के साथ करीब छह महीने से लड़ाई लड़ रहे यूक्रेन को दोनों देशों ने दिल खोल कर मदद की है। हथियार और गोला-बारूद के साथ ही साथ लातविया और पोलैंड की यूरोपीय संघ (ईयू) ने यूक्रेन को 5 बिलियन यूरो आवंटित करने का आह्वान किया है। साथ ही 27-सदस्यीय ब्लॉक में कीव की स्थिति को बढ़ावा देने में उनकी भूमिका के लिए प्रशंसा भी की है। पार्टियों ने यूक्रेन के यूरोपीय एकीकरण, रूस के खिलाफ प्रतिबंध नीति, ऊर्जा मुद्दों और यूक्रेनी शरणार्थियों के लिए सहायता पर भी चर्चा की।\n\nलेविट्स और मोरावीकी एक दिन पहले कीव पहुंचे थे\n\nलातवियाई राष्ट्रपति ने एक ट्वीट में कहा, आज मैं जेलेंस्की को आश्वस्त करने के लिए कीव में हूं कि लातविया इस युद्ध में जीत तक यूक्रेन को लगातार मजबूत समर्थन देता रहेगा। लातविया आपका एडवोकेट है। लातविया पुनर्निर्माण के प्रयास में मदद करेगा। अपनी ओर से, मोराविकी ने कहा, मैं यूक्रेन में हूं। एक ऐसी जगह जहां आज इतिहास रचा जा रहा है, जहां पूरे यूरोप की आजादी और सुरक्षा के लिए संघर्ष हो रहा है। इस लड़ाई में, हम एकमात्र संभावित अंत तक यूक्रेन के साथ रहेंगे।\n\nLatest World News",
    "यूरोपीय स्पाइवेयर जांचकर्ताओं ने इजरायल और पोलैंड की आलोचना की": "यूरोपीय संघ की सरकारों द्वारा निगरानी स्पाइवेयर के उपयोग की जांच कर रहे यूरोपीय संसद सदस्यों ने बुधवार को इजरायल की आलोचना की कि यूरोपीय सरकारों को शक्तिशाली इजरायली स्पाइवेयर की बिक्री की अनुमति देने में पारदर्शिता की कमी है जिन्होंने इसे आलोचकों के खिलाफ इस्तेमाल किया है।\n\n\n\n\n\n\n\n\"यह खेदजनक है और हम इस तथ्य की निंदा करते हैं कि पोलिश अधिकारी हमारी जांच समिति के साथ सहयोग नहीं करना चाहते थे,\" प्रतिनिधिमंडल के प्रमुख जेरोइन लेनार्स ने वारसॉ में एक संवाददाता सम्मेलन में कहा।\n\n\n\n\n\n\"हमें लगता है कि यह इस सरकार के नियंत्रण और संतुलन, लोकतांत्रिक जांच और निर्वाचित प्रतिनिधियों के साथ संवाद करने के महत्व की पूर्ण कमी का भी एक स्पष्ट संकेत है।\"\n\n\n\n\n\nसमिति इजरायल के पेगासस स्पाइवेयर और अन्य आक्रामक निगरानी उपकरणों की सरकारों द्वारा उपयोग की जांच कर रही है, इस तरह की तकनीक को 27-राष्ट्र ब्लॉक में लोकतंत्र के लिए खतरे के रूप में देख रही है।\n\n\n\n\n\nपेगासस को इज़राइल के एनएसओ ग्रुप द्वारा विकसित किया गया था और इसे मोबाइल फोन का उल्लंघन करने और टेक्स्ट संदेश, पासवर्ड, स्थान और माइक्रोफ़ोन और कैमरा रिकॉर्डिंग सहित बड़ी मात्रा में जानकारी निकालने के लिए डिज़ाइन किया गया है। कंपनी अपराधियों को लक्षित करने के लिए एक उपकरण के रूप में प्रौद्योगिकी का विपणन करती है लेकिन असंतुष्टों, पत्रकारों और राजनीतिक विरोधियों के खिलाफ इसका उपयोग करने वाली सरकारों के कई मामलों की खोज की गई है।\n\n\n\n\n\nजांच के प्रतिवेदक सोफी इन वेल्ड ने कहा कि समिति को पता चला है कि एनएसओ समूह ने 14 यूरोपीय संघ की सरकारों को स्पाइवेयर बेचे हैं, जो इजरायल सरकार द्वारा जारी निर्यात लाइसेंस का उपयोग कर रहे हैं। यह पता चला है कि एनएसओ ने उनमें से दो को बेचना बंद कर दिया है, लेकिन यह नहीं बताएगा कि कौन से हैं। उनके लोकतांत्रिक बैकस्लाइडिंग के कारण उन्हें व्यापक रूप से पोलैंड और हंगरी माना जाता है।",
    "दूसरे विश्वयुद्ध के बाद यूरोप में ताकतवर होता दक्षिणपंथ – DW – 26.09.2022": "दूसरे विश्वयुद्ध के बाद पहली बार इटली में धुर दक्षिणपंथी धड़े की जीत हुई है. पोलैंड के पीएम ने एक इमोजी के साथ इटली को बधाई दी है. पोलैंड की बधाई में यूरोपीय संघ के लिए गंभीर चेतावनी भी छुपी है.\n\nदूसरे विश्वयुद्ध में एक दूसरे से लड़ रहे यूरोप के देशों ने जंग खत्म होने के बाद आर्थिक साझेदारी पर आधारित व्यवस्था को बढ़ावा देने की कोशिश की. इसी क्रम में 25 मार्च 1957 में इटली की राजधानी रोम में एक संधि हुई. संधि में इटली समेत छह देशों ने कई आर्थिक क्षेत्रों में सहयोग बढ़ाने का समझौता किया. संधि के तहत यूरोपियन इकोनॉमिक कम्युनिटी बनाई गई. बाद में यही कम्युनिटी, यूरोपीय संघ की बुनियाद बनी. एक जनवरी 1958 से यह रोम संधि लागू हुई और इसके तीन महीने बाद मार्च में यूरोपीय संसद का जन्म हुआ. वक्त बीतने के साथ इसका दायरा बढ़ता गया. इसमें यूरोपीय संघ, यूरोपीय आयोग, कोर्ट ऑफ जस्टिस ऑफ द यूरोपियन यूनियन, यूरोपियन सेंट्रल बैंक, यूरोपियन कोर्ट ऑफ ऑडिटर्स जैसी कई संस्थाएं जन्म लेती गईं.\n\nइटली चुनाव: धुर दक्षिणपंथी नेता मेलोनी बनेंगी पहली महिला प्रधानमंत्री\n\nरोम संधि से शुरू हुआ सफर आज रोम के चुनावी नतीजों से परेशान हो रहा है. इटली में धुर दक्षिणपंथी पार्टी के नेतृत्व में सरकार बनने जा रही है. कई मुद्दों पर यूरोपीय संघ की आलोचना करने वाली जॉर्जिया मेलोनी इटली की पहली महिला प्रधानमंत्री बनने जा रही हैं. उनकी पार्टी ब्रदर्स ऑफ इटली को पूर्व प्रधानमंत्री सिल्वियो बैर्लुस्कोनी का समर्थन हासिल है. चुनाव नतीजों से ठीक पहले रूसी राष्ट्रपति व्लादिमीर पुतिन का समर्थन कर चुके बैर्लुस्कोनी फिर से इटली में सरकार चलाने की स्थिति में आ चुके हैं.\n\nइटली में अखबार में चुनाव नतीजे पढ़ते बुजुर्ग तस्वीर: LaPresse/AP/picture alliance\n\nइटली को बधाई, यूरोप को ताने\n\nइटली में धुर दक्षिणपंथी पार्टी के नेतृत्व में बन रही गठबंधन सरकार को पहली बधाई, पोलैंड की दक्षिणपंथी सरकार से मिली. पोलिश प्रधानमंत्री मातेयुस मोराविकी ने फेसबुक पर लिखा, \"शानदार जीत! बधाई!\"\n\nपोलैंड के उप कृषि मंत्री यानुस कोवालस्की ने ट्वीट किया, \"यूरोपीय संघ का दक्षिणपंथी पलड़ा मजबूती से बढ़ रहा है, हम कम्युनिस्ट, वामपंथी और एलजीबीटी लॉबी और उन सबको को हरा देंगे जो हमारी सभ्यता को बर्बाद कर रहे हैं.\"\n\nइटली के नतीजों ने जर्मन नेता और यूरोपीय आयोग की प्रमुख उर्सुला फॉन डेय लायन की मुश्किलें बढ़ा दी हैं. फॉन डेय लायन ने हाल ही में इटली में राइटविंग गठबंधन की जीत की संभावना पर चिंता जताते हुए कहा था, \"अगर चीजें मुश्किल राह की तरफ बढ़ेंगी तो जैसा मैंने हंगरी और पोलैंड के बारे में कहा, हमारे पास उपाय हैं.\"\n\nइटली की नई गठबंधन सरकार में शामिल अहम नेता मातेओ सालविनी ने फॉन डेय लायन के बयान को \"शर्मनाक घमंड\" करार देते हुए, उनसे माफी मांगने को कहा है. वहीं पोलैंड के उप न्यायमंत्री मिखाल वोजसिक ने इटली के चुनावी नतीजों को उर्सुला फॉन डेय लायन की हार बताया है. पोलिश नेता ने यूरोपीय आयोग की प्रमुख को\" यूरोपीय संघ की लोकतंत्र विरोधी ताकतों का प्रतिनिधि\" भी करार दिया.\n\nयूरोपीय आयोग की प्रमुख उर्सुला फॉन डेय लायन तस्वीर: Evan Vucci/AP Photo/picture alliance\n\nदक्षिणपंथ के उभार से चिंता में डूबे देश\n\nजर्मनी के नेताओं ने इटली में जॉर्जिया मेलोनी की जीत के बाद चिंता जताई है. जर्मनी की मुख्य विपक्षी और सेंटर राइट पार्टी सीडीयू के नेता युर्गेन हार्ट कहते हैं कि मेलोनी खुलकर पोस्ट फासिस्ट बयान देती हैं. विदेश नीति के एक्सपर्ट हार्ट कहते हैं, \"नस्लवाद और अल्पसंख्यकों को मुख्य धारा से अलग करने की यूरोप में कोई जगह नहीं है.\" हार्ट उम्मीद कर रहे हैं कि 86 साल के बैर्लुस्कोनी अपने अनुभव की मदद से इटली की नई सरकार को सही रास्ते पर रख सकेंगे.\n\nजर्मनी में सरल कारोबार की समर्थक और सरकार में शामिल पार्टी, एफडीपी के नेता आलेक्जांडर ग्राफ लामब्सडोर्फ को लगता है कि अब यूरोपीय संघ के स्तर पर फैसले करने में ज्यादा मुश्किलें सामने आयेंगी. जर्मन सरकार में दूसरे नंबर की गठबंधन पार्टी ग्रीन के नेता ओमिद नौरिपोर के मुताबिक ये बात सब जानते हैं कि दक्षिणपंथी राष्ट्रवादी गठबंधन के भीतर के लोगों के \"क्रेमलिन के साथ बेहद करीबी रिश्ते हैं\"\n\nफ्रांस में दक्षिणपंथ की ताकत बढ़ने और इमानुएल माक्रों के कमजोर होने के मायने\n\nस्पेन के विदेश मंत्री खोसे मानुएल अल्बारेस ने इटली के चुनाव नतीजों के बाद सोमवार को चेतावनी देते हुए कहा, \"ये बहुत ही असमंजस वाली घड़ी है और ऐसे मौकों पर लोकलुभावन आंदोलन उभरता है, लेकिन यह हमेशा एक ही ढंग से खत्म होता है- त्रासदी में क्योंकि वह बहुत ही जटिल समस्याओं का क्षण भर के लिए साधारण उत्तर देता है.\"\n\nफ्रांस के नेताओं ने इटली के चुनाव नतीजों को लेकर सतर्क रहने की बात कही है. फ्रांस की प्रधानमंत्री एलिजाबेथ बोर्न ने कहा, \"मैं इटली के लोगों की लोकतांत्रिक पसंद पर टिप्पणी नहीं करूंगी.\" इसके बाद उन्होंने कहा कि महिला अधिकारों और यूरोपीय मूल्यों का सम्मान हर सदस्य देश को करना चाहिए.\n\nस्वीडन में जीत के बाद धुर दक्षिणपंथी पार्टी के नेता जिमी ओकेसन तस्वीर: Maja Suslin/TT News Agency/AP Photo/picture alliance\n\nयूरोप में कहां कहां दक्षिणपंथी सरकारें\n\n27 यूरोपीय देशों के संघ ईयू में दक्षिणपंथी रुझान वाली पार्टियों का दबदबा बढ़ता जा रहा है. हंगरी और पोलैंड में दक्षिणपंथी पार्टियां मजबूती से सत्ता में हैं. हाल के वर्षों में ऑस्ट्रिया जैसा देश भी राइटविंग सरकार देख चुका है. अप्रैल 2022 में फ्रांस में हुए राष्ट्रपति चुनावों में भी इमानुएल माक्रों को दक्षिणपंथी धड़े से कांटे की टक्कर मिली. इसके कुछ ही महीनों बाद स्वीडन में पहली बार दक्षिणपंथी सरकार बनी. अब इटली में भी धुर दक्षिणपंथी पार्टी सत्ता में बैठने जा रही है.\n\nस्वीडन में पहली बार सत्ता के करीब धुर दक्षिणपंथी पार्टी\n\nनीदरलैंड्स, जर्मनी, फ्रांस और स्पेन के कई प्रांतों में दक्षिणपंथी पार्टियां बेहद मजबूत हो चुकी हैं. दूसरे विश्वयुद्ध के बाद, उदारवाद और सामाजिक सुरक्षा से भरे पूंजीवाद के लिए पहचान बनाने वाला यूरोप अब बदलता दिख रहा है. दक्षिणपंथी पार्टियां कुछ मुद्दों पर बिल्कुल अलग राय रखती हैं. वे अल्पसंख्यकों और विदेशी मूल के लोगों के प्रति पूर्वाग्रह रखती हैं. महिला अधिकारों और एलजीबीटी समुदायों के प्रति भी वे कठोर रुख अपनाती हैं. उदारवादी वैश्विक व्यवस्था को लेकर भी उनमें एक झिझक नजर आती हैं.\n\nओएसजे/एनआर (एएफपी, डीपीए, रॉयटर्स)",
    "Adam Burakowski: चीन पर पोलैंड के राजदूत ने कहा- अंतरराष्ट्रीय कानूनों के उल्लंघन के खिलाफ, रूस पर कही यह बात": "{\"_id\":\"63120265b68cc15b03591c78\",\"slug\":\"poland-ambassador-adam-burakowski-to-india-on-china-india-border-issues-also-warned-russia-for-ukraine-crisis\",\"type\":\"story\",\"status\":\"publish\",\"title_hn\":\"Adam Burakowski: चीन पर पोलैंड के राजदूत ने कहा- अंतरराष्ट्रीय कानूनों के उल्लंघन के खिलाफ, रूस पर कही यह बात\",\"category\":{\"title\":\"India News\",\"title_hn\":\"देश\",\"slug\":\"india-news\"}}\n\nAdam Burakowski: चीन पर पोलैंड के राजदूत ने कहा- अंतरराष्ट्रीय कानूनों के उल्लंघन के खिलाफ, रूस पर कही यह बात\n\nन्यूज डेस्क, अमर उजाला, नई दिल्ली Published by: Published by: अभिषेक दीक्षित Updated Fri, 02 Sep 2022 09:30 PM IST\n\nसार भारत में पोलैंड के राजदूत ने कहा कि भारत एक शांतिपूर्ण देश है, यह वैश्विक व्यवस्था में एक स्थिर भूमिका निभा सकता है।\n\nख़बर सुनें\n\nख़बर सुनें\n\nचीन-भारत सीमा मुद्दों पर भारत में पोलैंड के राजदूत एडम बुराकोव्स्की ने कहा कि हम अंतरराष्ट्रीय आदेशों और कानूनों के किसी भी उल्लंघन के खिलाफ हैं। दिल्ली में बोलते हुए उन्होंने रूस पर भी हमला बोला। उन्होंने कहा कि 6 महीने पहले रूस ने यूक्रेन पर आक्रमण किया और कई अपराध किए। रूस इस युद्ध को जारी रख रहा है जो न केवल यूक्रेन की स्वतंत्रता के लिए बल्कि वैश्विक व्यवस्था के लिए और अन्य क्षेत्रों में अस्थिरता के लिए भी एक बड़ा खतरा है।\n\n\n\nउन्होंने कहा कि इस आक्रमण ने वैश्विक मुद्रास्फीति में बहुत योगदान दिया। रूस खाद्य सुरक्षा को हथियार के रूप में इस्तेमाल कर रहा है और यूक्रेन में फसलों को नष्ट कर रहा है। वह यूक्रेन से निर्यात को रोकने की कोशिश कर रहा है। पोलैंड यूक्रेन के निर्यात को पोलिश क्षेत्र से भेजने में मदद कर रहा है।\n\n\n\nभारत में पोलैंड के राजदूत ने कहा कि भारत एक शांतिपूर्ण देश है, यह वैश्विक व्यवस्था में एक स्थिर भूमिका निभा सकता है। हम यूक्रेन की मदद करने और रूसी आक्रमण को रूस के लिए और ज्यादा मुश्किल करने की कोशिश कर रहे हैं। हम इस संदर्भ में अधिक यूक्रेन की मदद करने के बारे में सोच रहे हैं क्योंकि यह मुद्दा दुनिया को प्रभावित कर रहा है।\n\n\n\nउन्होंने कहा कि लगभग 22,000 भारतीय छात्र भी रूसी आक्रमण के दौरान वहीं फंस गए थे। अब उनके भविष्य पर सवाल उठ रहे हैं। रूस उनके जीवन को कठिन बना रहा है। उन्हें यूक्रेन के पड़ोसी देशों से निकाला गया था। पोलैंड ने लगभग 6,000 भारतीय छात्रों को निकालने में मदद की। इसी वजह से ऑपरेशन गंगा सफल रहा। अब ये छात्र एक विश्वविद्यालय में जगह खोजने की कोशिश कर रहे हैं और हम पोलिश और भारतीय दोनों भागीदारों के साथ इस पर चर्चा कर रहे हैं। पोलैंड में भारतीय छात्रों की संख्या लगभग 4,000 है और वे बढ़ रहे हैं, कोई भी पोलैंड के कॉलेजों में आवेदन कर सकता है।\n\n\n\nरूस ने कहा- भारत प्रतिबंधों के साथ नहीं\n\nरूसी विदेश मंत्री सर्गेई लावरोव ने कहा कि भारत प्रतिबंधों में शामिल नहीं होना चाहता। मेरे सहयोगी विदेश मंत्री डॉ. एस जयशंकर सहित भारतीय नेताओं ने रूसी ऊर्जा खरीद पर प्रतिबंधों में शामिल होने के किसी भी प्रयास को सार्वजनिक रूप से खारिज कर दिया है। लावरोव ने रूसी-भारतीय साझेदारी की संभावनाओं पर कहा कि उन्होंने स्पष्ट कर दिया है कि वे अपने हितों का पालन करेंगे।",
    "रूस से निर्भरता कम करने के लिए पोलैंड ने खोला नया समुद्री जलमार्ग": "पोलैंड के शीर्ष नेताओं ने एक नए के उद्घाटन शनिवार का जश्न मनाया - हालांकि अधूरा - नहर, जिसका अर्थ है कि जहाजों को अब रूस की अनुमति को बाल्टिक सागर से विस्तुला लैगून के बंदरगाहों तक जाने की अनुमति नहीं देनी चाहिए।\n\n\n\n\n\n\n\nयह आयोजन द्वितीय विश्व युद्ध के दौरान पोलैंड पर सोवियत आक्रमण के 83 साल बाद और रूस के कैलिनिनग्राद एक्सक्लेव की सीमा से लगे क्षेत्र की अर्थव्यवस्था और विकास पर मास्को के कहने के प्रतीकात्मक रूप से प्रदर्शित करने के लिए किया गया था। सरकार का कहना है कि जलमार्ग पोलैंड को पूर्वोत्तर क्षेत्र में पूर्ण संप्रभुता देता है, जिसे निवेश और आर्थिक विकास की आवश्यकता है।\n\n\n\n\n\nपोलिश राष्ट्रपति आंद्रेजेज डूडा ने कहा, \"इस जलमार्ग को खोलने का विचार था और अब किसी ऐसे देश से अनुमति नहीं लेनी पड़ेगी जो मित्रवत नहीं है और जिसके अधिकारी दूसरों पर हमला करने और उन्हें वश में करने में संकोच नहीं करते हैं।\"\n\n\n\n\n\nउन्होंने कहा कि व्यापार, व्यापार और पर्यटन में वृद्धि के कारण लैगून पर शहरों और बंदरगाहों के विकास के माध्यम से, इसके आसपास की भूमि के मूल्य में वृद्धि के माध्यम से निवेश का भुगतान किया जाएगा।\n\n\n\n\n\nराष्ट्रीय सफेद और लाल झंडों के साथ कुछ हजार लोग राशि चक्र II तकनीकी जहाज को नहर के उद्घाटन के लिए पानी के फाटकों से गुजरते हुए देखने के लिए बारिश में इकट्ठा हुए। राष्ट्रगान बजाया गया और जहाजों ने अपने सींग बजाए।\n\nपोलैंड की दक्षिणपंथी सत्ताधारी पार्टी के नेता, जारोस्लाव काकज़िन्स्की ने भीड़ को बताया कि यह \"पोलैंड के चौथे बड़े बंदरगाह (एलब्लैग) की शुरुआत है और इस भूमि के विकास के लिए एक नया आवेग है\" जो बेरोजगारी को कम करेगा, जो पोलैंड के सबसे ऊंचे शहरों में से एक है। अब 7.6 फीसदी पर है।\n\n\n\n",
    "रूस के करीबी सहयोगी, बेलारूस ने पोलैंड सीमा पर सैन्य अभ्यास शुरू किया": "जनता से रिश्ता वेबडेस्क। मिन्स्क: बेलारूस ने पोलिश सीमा के पास ब्रेस्ट शहर, इसकी राजधानी मिन्स्क और विटेबस्क के पूर्वोत्तर क्षेत्र में सैन्य अभ्यास शुरू कर दिया है, रक्षा मंत्रालय ने गुरुवार को कहा, डेली मेल ने बताया।\n\nरूस के एक करीबी सहयोगी बेलारूस ने कहा कि यूक्रेन की सीमा से सिर्फ 20 मील और पोलैंड से छह मील की दूरी पर स्थित अभ्यास, 'दुश्मन द्वारा अस्थायी रूप से जब्त किए गए क्षेत्र को मुक्त करने' और सीमा क्षेत्रों पर नियंत्रण हासिल करने का अभ्यास करेगा।\n\nडेली मेल की रिपोर्ट के अनुसार, रूसी राष्ट्रपति व्लादिमीर पुतिन ने इस साल की शुरुआत में यूक्रेन पर अपने आक्रमण को सही ठहराने के लिए इसी तरह की बयानबाजी का इस्तेमाल किया था और अपने सैनिकों को युद्ध में भेजने से पहले सीमा के पास युद्ध का मंचन किया था।\n\nमिन्स्क ने महीनों से नाटो देशों द्वारा अपनी सीमाओं के पास सैनिकों को जमा करने की शिकायत की है - पोलैंड, लिथुआनिया और लातविया सभी गठबंधन के सदस्य हैं - और जवाब में अपने स्वयं के सैन्य अभ्यास की मात्रा और तीव्रता बढ़ा रहे हैं।\n\nबेलारूसी रक्षा मंत्रालय ने कहा कि अभ्यास, जो 14 सितंबर तक चलने वाला है, 'मार्शल लॉ के सशक्त उपायों को सुनिश्चित करने' के साथ-साथ 'दुश्मन और अवैध सशस्त्र संरचनाओं' के खिलाफ लड़ने का अभ्यास करेगा।\n\nस्थानीय मीडिया ने बताया कि 7,500 सैन्यकर्मी, 260 बख्तरबंद वाहन और लगभग 30 विमान और हेलीकॉप्टर अभ्यास में हिस्सा लेंगे।\n\nरक्षा मंत्रालय के अनुसार, अभ्यास में शामिल सैनिकों और सैन्य उपकरणों के स्तर के लिए उन्हें ओएससीई दिशानिर्देशों के तहत नोटिस देने की आवश्यकता नहीं थी।\n\nअभ्यास विटेबस्क के पूर्वोत्तर क्षेत्र मिन्स्क में और ब्रेस्ट शहर में होगा, जो यूक्रेन की सीमा से सिर्फ 20 मील की दूरी पर स्थित है।\n\nपिछले हफ्ते, यूक्रेन के वरिष्ठ सैन्य अधिकारी ओलेक्सी ग्रोमोव ने कहा कि यूक्रेन के सशस्त्र बल बेलारूस के सैन्य अभ्यास के दौरान घटनाओं के किसी भी विकास के लिए 'तैयार' हैं।\n\nलेकिन ग्रोमोव ने कहा कि यूक्रेन पर बेलारूस के हमले की 'संभावना' 'कम बनी हुई है', यूक्रेनी समाचार एजेंसी इंटरफैक्स की रिपोर्ट।\n\nडेली मेल की रिपोर्ट के अनुसार, बेलारूसी राष्ट्रपति अलेक्सांद्र लुकाशेंको द्वारा पिछले महीने यूक्रेन पर रूस के आक्रमण के लिए अपने समर्थन की पुष्टि करने के बाद सैन्य अभ्यास शुरू हुआ।\n\nबेलारूस रूस का एक करीबी सहयोगी है और उसने मास्को को अपने क्षेत्र का उपयोग पड़ोसी यूक्रेन में हजारों सैनिकों को भेजने के साथ-साथ अपने हवाई क्षेत्र से मिसाइलों को लॉन्च करने की अनुमति दी है।",
    "रानी के अंतिम संस्कार में पोलैंड के राष्ट्रपति के पीछे 14 पंक्तियों में बैठने के लिए मजबूर बिडेंस; पता है क्यों": "जनता से रिश्ता वेबडेस्क।\n\nएक अजीब बैठने की योजना के रूप में माना जा रहा है, अमेरिकी राष्ट्रपति जो बिडेन, जो लंदन के वेस्टमिंस्टर एब्बे के अंदर महारानी एलिजाबेथ द्वितीय के राजकीय अंतिम संस्कार के लिए विश्व नेताओं की एक लंबी स्लेट में शामिल हुए थे, को 14 वीं पंक्ति में बैठाया गया था। बिडेंस पोलिश राष्ट्रपति आंद्रेजेज डूडा और उनकी पत्नी अगाता कोर्नहौसर-डूडा के पीछे बैठे थे। वे महारानी एलिजाबेथ द्वितीय के अंतिम संस्कार में शामिल होने वाले 2,000 लोगों में शामिल थे, जिसमें वैश्विक गणमान्य व्यक्ति, हाई-प्रोफाइल राजनेता, सार्वजनिक हस्तियां और यूरोपीय राजघराने शामिल थे।\n\nरॉयल पेजेंट्री एक ऐसे सम्राट को श्रद्धांजलि देने के लिए पूरे प्रदर्शन पर थी, जिसका शासन ब्रिटेन और बिडेन में सात दशकों तक फैला था, यहां तक ​​​​कि उसे 14 वीं पंक्ति में भेज दिया गया था, चेक गणराज्य के प्रधान मंत्री पीटर फियाला और उनकी पत्नी जाना फियालोवा के सामने और साथ में बैठा था। राष्ट्रमंडल राज्यों के प्रमुख। अन्य शाही परिवारों के सदस्य, जैसे कि जापानी सम्राट नारुहितो, को रानी के अंतिम संस्कार समारोह के लिए अभय के सामने बैठने के लिए बनाया गया था। संयुक्त राज्य अमेरिका की प्रथम महिला जिल बिडेन को स्विट्ज़रलैंड के राष्ट्रपति इग्नाज़ियो कैसिस के बगल में बैठने के लिए बनाया गया था।\n\nराष्ट्रपति बिडेन और प्रथम महिला जिल को सोमवार को महारानी एलिजाबेथ के अंतिम संस्कार में 14 पंक्तियों में बैठाया गया था। क्रेडिट: एपी\n\nपढ़ें | ओलेना ज़ेलेंस्का ने यूक्रेन के लिए 'समर्थन के महत्वपूर्ण संकेत' के लिए रानी का आभार व्यक्त किया\n\nक्या महारानी एलिजाबेथ के अंतिम संस्कार में बिडेन को देर हो गई थी?\n\nयह अनुमान लगाया जा रहा है कि बाइडेंस ट्रैफिक में फंस गए होंगे, और रॉयल्स द्वारा उनका वीवीआईपी उपचार वहीं समाप्त हो गया, हालांकि वे दावे असत्यापित हैं। रानी के अंतिम संस्कार में शामिल होने वाले अधिकांश वीआईपी को वेस्टमिंस्टर एब्बे के लिए बस लेने की आज्ञा दी गई थी। हालांकि, अमेरिकी राष्ट्रपति ने भारी बख्तरबंद लिमोसिन \"द बीस्ट\" में यात्रा करना चुना। यह बताया गया कि राज्य के अमेरिकी प्रमुख बिडेन को शाही परिवार द्वारा अनुशंसित सख्त सुरक्षा प्रोटोकॉल के लिए एक \"अपवाद\" प्राप्त हुआ, जिसने मेहमानों को निजी विमान से लंदन ले जाने या यहां तक ​​​​कि राज्य के वाहनों का उपयोग करने से सख्त मना किया था।\n\nपढ़ें | महारानी एलिजाबेथ द्वितीय को उनके 2 गहनों के साथ अंतिम संस्कार दिया गया; यहां बताया गया है कि शाही खजाना किसे मिलेगा\n\nजबकि विदेशी गणमान्य व्यक्तियों को वेस्टमिंस्टर एब्बे में सुबह 9:35 और 9:55 के बीच अपनी सीटों पर बसने की आवश्यकता थी, अंतिम संस्कार समारोह के लिए आधिकारिक शुरुआत समय 11 बजे से काफी पहले, अमेरिकी राष्ट्रपति लिमोसिन अभी भी एक प्रेट ए के पीछे रेंग रहा था। भारी यातायात भीड़ में प्रबंधक। ट्विटर पर प्रसारित फुटेज में दिखाया गया है कि बिडेन की राष्ट्रपति की लिमोसिन ट्रैफिक जाम में फंसी हुई है, और संयुक्त राज्य के राष्ट्रपति सुबह 10:07 बजे तक कार्यक्रम स्थल पर नहीं पहुंच सके।",
    "फैक्ट चेक: धर्म बदलकर हिंदू बनने वाला गोवा का पादरी नहीं, ये पोलैंड का एक एक्टर है": "गोवा के एक ऐसे कथित पादरी की कहानी सोशल मीडिया पर वायरल हो गई है जिसके ईसाई धर्म से आजिज आकर हिंदू धर्म अपना लेने की बात कही जा रही है.\n\nऐसा कहने वाले लोग हरे रंग के कपड़े पहनकर चर्च में खड़े एक पादरी की फोटो शेयर कर रहे हैं. कहा जा रहा है कि इस पादरी के पूर्वज 400 साल से ईसाई थे. लेकिन अब इन्होंने सनातन धर्म को अपना कर ‘घर वापसी’ कर ली है.\n\nएक फेसबुक यूजर ने इस तस्वीर को शेयर करते हुए लिखा, “ये है गोआ के जियोनिस्ट चर्च के फादर एंथनी फर्नांडीस कैथोलिक पादरी जिनका परिवार 400 साल से क्रिश्चियन था. इन्होंने क्रिस्टियनिटी छोड़कर पुनः सनातन धर्म को स्वीकार किया.\n\nराम कृष्ण मंदिर में घर वापसी के दौरान, उन्होंने ईसाई धर्म छोड़ने का कारण बताते हुवे कहा की \"मुझे सच्चाई के साथ रहने के लिए जगह चाहिए, में नींद में भी चौबीसों घंटे झूठ बोल बोल कर थक चुका हूं.\"\n\nट्विटर पर भी ये तस्वीर जमकर वायरल हो रही है.\n\nइंडिया टुडे फैक्ट चेक टीम ने पाया कि वायरल हो रही तस्वीर गोवा के किसी पादरी की नहीं बल्कि पोलैंड की एक टीवी सीरीज की है. इसमें पादरी के कपड़े पहने हुए शख्स असल में एक एक्टर है.\n\nकैसे पता लगाई सच्चाई?\n\nरिवर्स सर्च के जरिए हमें ये तस्वीर कुछ पोलिश वेबसाइट्स और WikiWand पर मिली.\n\nइससे पता चला कि ये तस्वीर पोलिश टीवी सीरीज ‘फादर मैथ्यूज’ के मुख्य किरदार की है जिसे Artur Zmijewski ने निभाया है.\n\nमनोरंजन की दुनिया का हिसाब-किताब रखने वाली वेबसाइट ‘IMDb’ के मुताबिक ये सीरीज साल 2008 में शुरू हुई थी और अब तक इसके 356 एपिसोड रिलीज हो चुके हैं. Artur Zmijewski पहले सीजन से ही ‘फादर मैथ्यूज’ का किरदार अदा कर रहे हैं. साथ ही हमें इस वेबसाइट पर Artur Zmijewski की एक वैसी ही तस्वीर भी मिली जो अब वायरल हो रही है.\n\nहमें TVP VOD नाम के यूट्यूब चैनल पर इस टीवी सीरीज का एक ट्रेलर भी मिला. इसमें हरे रंग के कपड़े पहने ‘फादर मैथ्यूज’ का किरदार निभाते हुए Artur Zmijewski दिख रहे हैं.\n\nसाफ है, एक विदेशी टीवी सीरीज के किरदार की तस्वीर को गोवा के एक चर्च के फादर की तस्वीर बताकर भ्रामक तरीके से वायरल किया जा रहा है.\n\n(रिपोर्ट- सुमित कुमार दुबे)",
    "बीएनपी परिबास पोलैंड ओपन, 2022": "प्रश्न – 31 जुलाई, 2022 को संपन्‍न टेनिस प्रतियोगिता बीएनपी परिबास पोलैंड ओपन, 2022 के महिला एकल का खिताब किसने जीता है?\n\n(a) एना बोगडान\n\n(b) कैरोलिन गार्सिया\n\n(c) जैस्मीन पोलिनी\n\n(d) कातरयाना बाईंदल\n\nउत्तर – (b)\n\nसंबंधित तथ्य –\n\n25-31 जुलाई, 2022 के मध्य महिला टेनिस प्रतियोगिता बीएनपी परिबास पोलैंड ओपन, 2022 वारसॉ, पोलैंड में संपन्‍न हुई।\n\nप्रतियोगिता परिणाम-\n\nलेखक-विजय प्रताप सिंह\n\nसंबंधित लिंक भी देखें…\n\nhttps://www.wtatennis.com/tournament/2037/warsaw",
    "विश्व की नंबर एक टेनिस खिलाड़ी पोलैंड की इगा स्वियातेक साल के तीसरे ग्रैंड स्लैम सेमीफाइनल में": "न्यूयॉर्क – विश्व की नंबर एक टेनिस खिलाड़ी पोलैंड की इगा स्वियातेक ने यूएस ओपन क्वार्टरफाइनल में अमेरिका की जेसिका पेगुला को हराकर साल के तीसरे ग्रैंड स्लैम सेमीफाइनल में जगह बना ली है। स्वियातेक ने बुधवार को आर्थर ऐश स्टेडियम में आठवीं सीड पेगुला को 6-3, 7-6(4) से हराया। पोलैंड की स्वियातेक ने फ्रेंच ओपन 2022 खिताब जीतने से पहले साल के पहले ग्रैंड स्लैम आयोजन ऑस्ट्रेलियन ओपन के सेमीफाइनल तक सफर किया था। स्वियातेक 2016 में सेरेना विलियम्स के बाद सेमीफाइनल में पहुंचने वाली पहली टॉप सीड खिलाड़ी हैं।\n\nअब वह सेमीफाइनल में अरीना सबालेंका का सामना करेंगी, जो चेक गणराज्य की कैरोलीना प्लिस्कोवा को हराकर आ रही हैं। स्वियातेक आमने-सामने के मुकाबलों में सबालेंका से 3-1 से आगे हैं। सबालेंका ने पिछले साल के डब्ल्यूटीए फाइनल में स्वियातेक को हराया था, जबकि टॉप सीड स्वियातेक ने अपनी शानदार फॉर्म की बदौलत उन्हें 2022 में तीन बार मात दी है।",
    "पुतिन का मिशन डिकोड, यूक्रेन को दुनिया के नक्शे से खत्म करना चाहता है रूस": "असल में जबसे रूस ने यूक्रेन पर हमला किया है, तब से यूक्रेन के पड़ोसी देश, खासकर बाल्टिक नेशन और पोलैंड को भी रूसी आक्रमण का डर सता रहा है.\n\nरूस और यूक्रेन के बीच जारी युद्ध की वजह से बड़ी संख्‍या में यूक्रेन के लोगों को व‍िस्‍थाप‍ित होना पड़ा है.\n\nअगर पिछले 24 घंटे के डेवलपमेंट को देखेंगे, नाटो चीफ का बयान सुनेंगे और पोलैंड (Poland) के रक्षा मंत्री की बात समझेंगे तो ये बात क्रिस्टल क्लियर हो जाएगी कि अब यूक्रेन वॉर (Ukraine War) का दायरा बढ़ने के सॉलिड संकेत सामने आने लगे हैं. शुरुआत नाटो चीफ के उस बयान से करते हैं. जिसने रूस के खौफ को, पुतिन के मिलिट्री ऑपरेशन को और दुनिया पर और हावी कर दिया है.\n\nनाटो चीफ ने साफ कह दिया है कि अब यूक्रेन वॉर क्रिटिकल फेज़ में आ चुकी है. जेंस स्टोल्टेनबर्ग ने कहा कि पश्चिमी देशों को रूस की तरफ से खतरा है. सबसे बुरे हालात से बचने के लिए पश्चिमी देशों को बड़ी कीमत चुकानी होगी. अगर ऐसा नहीं हुआ तो फिर रूस का आक्रमण दूसरे देशों तक भी फैल जाएगा. अगर पुतिन को कामयाबी मिल गई तो रूस नाटो के सदस्य देश पर भी हमला कर सकता है. अगर रूस रुक गया तो शांति होगी और अगर यूक्रेन झुक गया तो फिर उसका नामोनिशां मिट जाएगा\n\nअभी तक बात इशारों में थी लेकिन अब आमने सामने के टकराव का सीन बनता दिखाई देने लगा है. स्टोल्टेनबर्ग ने फाइनेंशियल टाइम्स को दिए इंटरव्यू ने पुतिन की मंशा को लेकर बड़ी बात कह दी. उन्होंने चिंता जाहिर करे हुए बताया है कि पुतिन यूक्रेन को दुनिया के नक्शे से ही खत्म करना चाहते हैं और यूरोप के सिक्योरिटी ऑर्डर को नए सिरे से लिखना चाहते हैं. इसका मतलब ये कि वो वर्ल्ड ऑर्डर बदलने की कोशिश कर रहे हैं. हालांकि ये बातें तो खुद पुतिन ने भी ईस्टर्न इकॉनोमिक फोरम के प्लेटफॉर्म से कह दी थी.\n\nबाल्टिक नेशन और पोलैंड को सता रहा रूसी हमले का डर\n\nअसल में जबसे रूस ने यूक्रेन पर हमला किया है, तब से यूक्रेन के पड़ोसी देश, खासकर बाल्टिक नेशन और पोलैंड को भी रूसी आक्रमण का डर सता रहा है. इसीलिए उन्होंने नाटो से ईस्टर्न यूरोप की सिक्योरिटी लगातार बढ़ाने की मांग की और अब काफी सिक्योरिटी कवर मिल भी चुकी है. लेकिन इस सबके बीच पोलैंड के रक्षा मंत्री ने नाटो चीफ की बातों को और क्लियर कर दिया. जो बात नाटो चीफ ने इशारों में कहीं, उसे साफ बता दिया. डिफेंस मिनिस्टर मर्चिन ओसिपा ने रूस और पोलैंड जंग की टाइमलाइन बता दी.\n\n3 से 10 साल में होगा पोलैंड और रूस में युद्ध\n\nपोलैंड पर हमले से पहले रूस अपनी मिलिट्री को रीबिल्ड करेगा. पोलैंड को वक्त रहते अपने हथियारों की संख्या बढ़ानी होगी. रूस से युद्ध के लिए पोलैंड को बहुत ज्यादा हथियारों की जरूरत होगी.",
    "Ghaziabad Crime News: पोलैंड का निवासी बन महिला डॉक्टर को लगाया सोशल मीडिया दोस्त ने 29 लाख का चूना": "सोशल मीडिया पर दोस्ती कर महिला के साथ हुई ठगी | तस्वीर साभार: Representative Image\n\nमुख्य बातें सोशल मीडिया के जरिए लोगों से ठगी के मामले बढ़े जा रहे हैं पोलैंड निवासी बन महिला डॉक्टर के साथ लाखों रुपये की ठगी घटना गाजियाबाद के मसूरी थाना क्षेत्र की है\n\nGhaziabad Crime News: सोशल मीडिया के जरिए लोगों को ठगी के मामले बढ़े जा रहे हैं। अक्सर ठग मासूम लोगों को सोशल मीडिया पर दोस्ती कर उन्हें लाखों का चूना लगा देते हैं। हालांकि साइबर पुलिस ऐसे मामलों को रोकने के लिए हर संभव कोशिश करती रहती है। अब ठगी का नया और हैरान कर देने वाला मामला सामने आया है। एक ठग ने पोलैंड निवासी बन महिला डॉक्टर के साथ लाखों रुपये की ठगी की है।\n\nघटना गाजियाबाद के मसूरी थाना क्षेत्र की है। शातिर ने एक महिला डॉक्टर से पहले इंस्टाग्राम पर दोस्ती की और फिर उसे 29.40 लाख रुपये का चूना लगाया है। ठगी का पता चलने के बाद पीड़ित ने तुरंत पुलिस में मामला दर्ज करवाया। पुलिस ने बताया है कि आरोपी ने महिला को अपना नाम फ्रैंक विलियम्स बताया जो पोलैंड में रहता है।\n\n2018 में हुई थी ठग से महिला की दोस्ती\n\nमहिला गाजियाबाद के मसूरी के अस्पताल में डॉक्टर है। आरोपी फ्रैंक ने महिला डॉक्टर से कहा कि वह एक शिप पर नौकरी करता है और इंटरनेट की परेशानी के चलते वह किसी भी बैंक खाते में रकम नहीं भेज पा रहा है। पुलिस के अनुसार पीड़ित महिला की साल 2018 में इंस्टाग्राम के जरिए फ्रैंक विलियम्स नाम के एक शख्स से दोस्ती हुई थी, जिसने खुद को जर्मनी से बताया और कहा कि पोलैंड में एक शिप पर सेलर था। दोनों के बीच अच्छी दोस्ती हो जाने के बाद फ्रैंक ने एक दिन इंटरनेट की परेशानी बताकर अपने खाते की डिटेल पीड़ित महिला को दे दी और कहा किसी अन्य को 70 हजार डॉलर का भुगतान कर दो। महिला ने उसके खाते से रकम ट्रांसफर कर दी थी।\n\nआईपी एड्रेस की पेनल्टी के नाम पर लगाया चूना\n\nमहिला ने अपनी पुलिस शिकायत में आगे कहा कि कुछ दिन बाद फ्रैंक ने उसे इंटरनेशनल भुगतान के लिए आईपी एड्रेस ट्रेस होने की पेनल्टी लगने के नाम पर महिला से 85 हजार रुपये मांगे। इस परेशानी से बचाने के नाम पर फ्रैंक महिला से लगातार पैसों की ठगी करने लगा था। जिसके बाद उसने महिला से कुल 29.40 लाख रुपये ठगी कर ली। इसके बाद परेशान होकर महिला डॉक्टर ने साइबर सेल में शिकायत दर्ज कराई है। साइबर सेल प्रभारी सौरभ विक्रम सिंह बताया है कि मामले की जांच की जा रही है।",
    "Russia Ukraine War: इन 4 देशों ने दी पुतिन को बड़ी चुनौती, यूरोपीय संघ और शेंगेन क्षेत्र में रूसियों की एंट्री पर लगाया प्रतिबंध": "Poland and 3 Other Country Banned Russian Entry: यूक्रेन से युद्ध में फंसे रूस को अब उसके पड़ोसी देशों ने भी घेरना शुरू कर दिया है. पोलैंड, लिथुआनिया, लातविया और एस्टोनिया के प्रधानमंत्रियों ने एक संयुक्त बयान जारी किया है. इसमें इन्होंने पर्यटन, संस्कृति, खेल और व्यावसायिक उद्देश्यों के लिए यूरोपीय संघ (ईयू) और शेंगेन क्षेत्र में रूसी वीजाहोल्डर्स के प्रवेश को अस्थायी रूप से प्रतिबंधित करने पर सहमति व्यक्त की है. यह सूचना पोलैंड के प्रधानमंत्री कार्यालय से एक विज्ञप्ति जारी करते हुए दी गई है.\n\n19 सितंबर तक इन सभी देशों में लागू हो जाएगा प्रतिबंध\n\nसमाचार एजेंसी शिन्हुआ ने बताया, रूस-यूक्रेन संघर्ष से पहले और विभिन्न भू-राजनीतिक परिस्थितियों और विचारों के तहत अधिकतर वीजा रूसी नागरिकों को जारी किए गए थे. लेकिन यूरोपीय संघ और शेंगेन क्षेत्र में रूसी नागरिकों की संख्या सार्वजनिक सुरक्षा के लिए एक बड़ा खतरा है. इसे देखते हुए रूसी नागरिकों के लिए अस्थायी रूप से प्रतिबंध लगाया गया है. यह प्रतिबंध 19 सितंबर तक प्रत्येक देश में लागू हो जाएगा.\n\nचारों देशों के प्रधानमंत्री ने प्रतिबंध को बताया सही कदम\n\nइन चारों देशों के प्रधानमंत्रियों ने कहा कि वे रूस के साथ यूरोपीय संघ के वीजा सुविधा समझौते के निलंबन का स्वागत करते हैं और जारी किए गए वीजा की संख्या को अत्यधिक सीमित करने और यूरोपीय संघ और शेंगेन क्षेत्र में रूसी नागरिकों की संख्या को कम करने के लिए और उपायों का आह्वान करते हैं. इस क्रम में फिलहाल इनकी एंट्री पर प्रतिबंध लगाना सही कदम है.\n\nरूस ने कहा, प्रतिबंध लगा तो जवाबी कार्रवाई करेंगे\n\n30-31 अगस्त को प्राग में अपनी अनौपचारिक बैठक के दौरान, यूरोपीय संघ के विदेश मंत्रियों ने वीजा सुविधा समझौते को निलंबित करने पर सहमति व्यक्त की, जो रूसी नागरिकों को वीजा जारी करने के लिए सरल प्रक्रियाओं की अनुमति देता है. हालांकि, फैसले को अभी तक अंतिम रूप नहीं दिया गया है. वहीं रूस ने रविवार को इस मुद्दे पर जवाब दिया कि, अगर यूरोपीय संघ औपचारिक रूप से रूसी नागरिकों पर वीजा प्रतिबंध लगाता है तो वह इसके लिए जवाबी कार्रवाई करेगा.\n\nये ख़बर आपने पढ़ी देश की नंबर 1 हिंदी वेबसाइट Zeenews.com/Hindi पर",
    "Breaking News: भारत-चीन विवाद पर पोलैंड का बड़ा बयान": "Breaking News: भारत-चीन विवाद पर पोलैंड का बड़ा बयान\n\n| Updated: Sep 02, 2022, 10:28 PM IST\n\nभारत-चीन सीमा मुद्दे पर पोलैंड का बड़ा बयान सामने आया है. भारत के समर्थन में पोलैंड के राजदूत ने कहा कि किसी भी तरह के अंतरराष्ट्रीय कानून के उल्लंघन के खिलाफ हैं हम.",
    "Nations League: क्रोएशिया-नीदरलैंड नेशंस लीग के सेमीफाइनल में, फ्रांस की टीम डेनमार्क से 0-2 से हारी": "{\"_id\":\"6331e77497faa571d13d5d1a\",\"slug\":\"croatia-netherlands-in-the-semi-finals-of-the-nations-league-france-lost-lost-0-2-to-denmark\",\"type\":\"story\",\"status\":\"publish\",\"title_hn\":\"Nations League: क्रोएशिया-नीदरलैंड नेशंस लीग के सेमीफाइनल में, फ्रांस की टीम डेनमार्क से 0-2 से हारी\",\"category\":{\"title\":\"Football\",\"title_hn\":\"फुटबॉल\",\"slug\":\"football\"}}\n\nNations League: क्रोएशिया-नीदरलैंड नेशंस लीग के सेमीफाइनल में, फ्रांस की टीम डेनमार्क से 0-2 से हारी\n\nस्पोर्ट्स डेस्क, अमर उजाला, पेरिस Published by: Published by: स्वप्निल शशांक Updated Mon, 26 Sep 2022 11:25 PM IST\n\nसार 20 नवंबर से कतर में शुरू होने वाले विश्वकप में हिस्सा लेने वाली टीमों के लिए यह आखिरी मैच था। विश्वकप में नीदरलैंड की टीम इक्वाडोर और सेनेगल के ग्रुप में है। फ्रांस और डेनमार्क की टीमें कतर में फिर से भिड़ेंगी, जिसमें ट्यूनीशिया और आस्ट्रेलिया भी उनके ग्रुप में हैं।\n\nविज्ञापन\n\nख़बर सुनें\n\nख़बर सुनें\n\nक्रोएशिया और नीदरलैंड ने रविवार को अपने आखिरी नेशंस लीग मैच जीतकर अगले साल होने वाले सेमीफाइनल के लिए क्वालिफाई कर लिया है। क्रोएशिया की टीम ऑस्ट्रिया को 3-1 से हराकर ग्रुप ए-1 में शीर्ष पर रही। नीदरलैंड ने बेल्जियम को 1-0 से हराया और 16 अंक लेकर ग्रुप ए-4 में शीर्ष पर रही। वहीं नेशंस लीग और मौजूदा विश्व चैंपियन फ्रांस की टीम डेनमार्क से 0-2 से हार गई। हालांकि ऑस्ट्रिया के हारने की वजह से फ्रांस की टीम रेलीगेशन से बच गई, जबकि ऑस्ट्रिया की टीम सेकंड टायर में पहुंच गई।\n\n\n\nअब विश्वकप में डेनमार्क से भिड़ेगी फ्रांस\n\n20 नवंबर से कतर में शुरू होने वाले विश्वकप में हिस्सा लेने वाली टीमों के लिए यह आखिरी मैच था। विश्वकप में नीदरलैंड की टीम इक्वाडोर और सेनेगल के ग्रुप में है। फ्रांस और डेनमार्क की टीमें कतर में फिर से भिड़ेंगी, जिसमें ट्यूनीशिया और आस्ट्रेलिया भी उनके ग्रुप में हैं।\n\n\n\nमोड्रिक ने क्रोएिशया को दिलाई शानदार शुरुआत\n\nक्रोएशिया के 37 वर्षीय मिडफील्डर लुका मोड्रिक के लिए विश्वकप आखिरी अंतरराष्ट्रीय टूर्नामेंट हो सकता है। वह अच्छी फॉर्म में हैं। उन्होंने छठवें मिनट में गोल कर टीम को बढ़त दिला दी। तीन मिनट बाद ही ऑस्ट्रिया के मिडफील्डर क्रिस्टोफ बौमगार्टनर के हेडर से हुए गोल से बराबरी की। इसके बाद क्रोएशिया के लिए फारवर्ड मार्को लिवाजा (69 वें मिनट) और सेंट्रल डिफेंडर देजान लॉवरेन (72 वें मिनट) ने गोल दागे और टीम को जीत दिला दी। विश्वकप में क्रोएशिया की टीम बेल्जियम, कनाडा और मोरक्को के ग्रुप में है।\n\n\n\nदूसरे हाफ में म्बापे के प्रयास रहे नाकाम\n\nग्रुप में डेनमार्क की टीम क्रोएशिया से एक अंक कम 12 अंक लेकर दूसरे स्थान पर रही, जिसने अपने घर में फ्रांस को 2-0 से हराया। डेनमार्क की जीत में स्ट्राइकर कास्पर डोलबर्ग ने 33वें मिनट में और इसके तत्काल ही 39वें मिनट में मिडफील्डर एंड्रियास स्कोव ओसलेन गोल कर फ्रांस पर 2-0 की निर्णायक बढ़त दिला दी। दूसरे हाफ में फ्रांस के लिए स्टार स्ट्राइकर कलियान म्बापे ने गोल करने के प्रयास किए लेकिन गेंद को गोल पोस्ट में नहीं पहुंचा सके। फ्रांस की टीम ग्रुप में सिर्फ एक मैच जीत सकी और पांच अंक लेकर तीसरे स्थान पर रही। छह मैचों में फ्रांस ने पांच गोल किए, जबकि उसने सात गोल खाए।\n\n\n\nवर्जिल ने किया नीदरलैंड के लिए गोल\n\nबेल्जियम की टीम को तीन गोल से जीत की जरूरत थी लेकिन नीदरलैंड से 0-1 से हार गई। नीदरलैंड की जीत में 73वें मिनट में लिवरपूल के डिफेंडर वर्जिल वान डिक ने 73वें मिनट में एकमात्र गोल किया। ग्रुप ए-4 के एक अन्य मैच में रॉबर्ट लेवंडोवस्की की टीम पोलैंड ने वेल्स को 1-0 से हराया। पोलैंड के लिए कैरोल स्विडर्स्की ने 57वें मिनट में गोल किया। 64 वर्षों में पहली बार वेल्स की टीम इस बार विश्वकप में खेलेगी। उसका पहला मैच 21 नवंबर को अमेरिका से होगा। नेशंस लीग में ग्रुप की विजेता टीम अंतिम चार में प्रवेश करती है।\n\n\n\nसेमीफाइनल के लिए हंगरी और पुर्तगाल को सिर्फ ड्रॉ की जरूरत\n\nअगले साल होने वाले नेशंस लीग सेमीफाइनल के लिए अन्य दो टीमें और क्वालिफाई करेंगी। ग्रुप ए-3 में हंगरी और इटली के बीच होने वाले मैच की विजेता टीम अंतिम चार में जगह बनाएगी। हालांकि हंगरी को शीर्ष पर रहने के लिए सिर्फ ड्रॉ की जरूरत है। वहीं ग्रुप ए-2 में मंगलवार को स्पेन और पुर्तगाल के बीच अंतिम लीग मैच होगा। पुर्तगाल की टीम अभी 10 अंक लेकर शीर्ष पर है। स्पेन को अंतिम चार के लिए हरहाल में जीतना होगा, जबकि पुर्तगाल का काम ड्रॉ खेलने से ही चल जाएगा।",
    "Laver Cup: रोजर फेडरर करियर के आखिरी मैच में राफेल नडाल के साथ बनाएंगे जोड़ी, जानें लेवर कप का पूरा शेड्यूल": "{\"_id\":\"632c63115ff68b4fec64d016\",\"slug\":\"laver-cup-schedule-roger-federer-will-pair-with-rafael-nadal-in-the-last-match-of-his-career\",\"type\":\"feature-story\",\"status\":\"publish\",\"title_hn\":\"Laver Cup: रोजर फेडरर करियर के आखिरी मैच में राफेल नडाल के साथ बनाएंगे जोड़ी, जानें लेवर कप का पूरा शेड्यूल\",\"category\":{\"title\":\"Sports\",\"title_hn\":\"खेल\",\"slug\":\"sports\"}}\n\nतारीख मैच खिलाड़ी 23 सितंबर एकल कैस्पर रूड बनाम जैक सॉक 23 सितंबर एकल स्टेफानोस सितसिपास बनाम डिएगो श्वार्ट्जमैन 23 सितंबर एकल एंडी मरे बनाम एलेक्स डी मिनौर 24 सितंबर युगल फेडरर-नडाल बनाम सॉक-टियाफो\n\nदुनिया के दिग्गज टेनिस खिलाड़ी रोजर फेडरर करियर के अपने आखिरी टूर्नामेंट लेवर कप में शुक्रवार (23 सितंबर) को उतरेंगे। वह अपने आखिरी मैच में सबसे ज्यादा ग्रैंड स्लैम जीतने वाले स्पेन के राफेल नडाल के साथ जोड़ी बनाकर पुरुष युगल में उतरेंगे। 20 ग्रैंड स्लैम जीतने वाले फेडरर ने टीम यूरोप के लिए खेलेंगे। लेवर कप टूर्नामेंट लंदन में खेला जाएगा।फेडरर और नडाल का मुकाबला टीम वर्ल्ड के खिलाड़ी अमेरिका के फ्रांसेस टियाफो और जैक सॉक से होगा। फेडरर अपने पिछले पेशेवर मैच में पोलैंड के ह्यूबर्ट हूरकैज के खिलाफ विंबलडन के क्वार्टरफाइनल में हार गए थे। वह घुटने की समस्या के कारण लंबे समय तक नहीं खेल पाए। फेडरर लेवर कप में एकल के मुकाबले में नहीं उतरेंगे। 41 वर्षीय फेडरर ने कहा, ''मुझे नहीं पता कि मैं अच्छे से खेल पाऊंगा या नहीं, लेकिन मैं कोशिश जरूर करूंगा। यह एक अलग अनुभव है। मैं उन्हें (नडाल) अपनी टीम में देखकर और उनके खिलाफ नहीं खेलकर खुश हूं।\" दूसरी ओर, नडाल ने कहा कि वह अपने स्विस प्रतिद्वंद्वी के साथ एक \"अविस्मरणीय\" मैच की प्रतीक्षा कर रहे थे। उन्होंने कहा, ''मेरे टेनिस करियर के सबसे महत्वपूर्ण खिलाड़ी अब खेल से अलग हो रहे हैं। यह क्षण मुश्किल होगा। मैं उनके साथ खेलने के लिए बहुत उत्साहित और आभारी हूं।\"टीम यूरोप लेवर कप के 2022 संस्करण के लिए एक ड्रीम लाइन-अप के साथ तैयार है। नडाल, फेडरर, जोकोविच और मरे को विश्व टेनिस के बिग फोर के रूप में जाना जाता है। यह चारों खिलाड़ी 21वीं सदी में अब तक टेनिस में हावी रहे हैं। इन चारों ने मिलकर पिछले 76 ग्रैंड स्लैम टूर्नामेंटों में से 66 जीते हैं।नडाल 22 ग्रैंडस्लैम के साथ सूची में सबसे आगे हैं। इसके बाद जोकोविच (21), फेडरर (20) और मरे (3) हैं। 2003 से लेकर अब तक विंबलडन का खिताब इन्हीं चारों में से किसी एक खिलाड़ी ने जीता है। वहीं, इन्हीं चारों में से कोई खिलाड़ी फरवरी 2004 से लेकर फरवरी 2022 के बीच लगातार 18 वर्षों तक एटीपी रैंकिंग में शीर्ष स्थान पर रहा।इन चारों के अलावा टीम यूरोप से कैस्पर रूड और स्टेफानोस सितसिपास भी खेलते दिखेंगे। टीम यूरोप की कप्तान पूर्व महान टेनिस खिलाड़ी ब्योर्न बर्ग करते दिखेंगे। वहीं, इस टीम का सामना टीम वर्ल्ड से होगा। टीम वर्ल्ड की कप्तानी पूर्व महान खिलाड़ी जॉन मैकेनरो करेंगे। इस टीम में डिएगो श्वार्ट्जमैन, फेलिक्स ऑगर-अलियासिम, टेलर फ्रिट्ज, एलेक्स डी मिनौर, फ्रांसेस टियाफो, जैक सॉक खेलते दिखेंगे। इटली के मातियो बैरेटनी को टीम यूरोप और टॉमी पॉल को टीम वर्ल्ड में अल्टरनेट के तौर पर शामिल किया गया है।",
    "फुटबॉल विश्व कप के दौरान यूक्रेन के समर्थन में बैंड पहनेंगे पोलैंड के कप्तान लिवांडाउस्की": "पोलैंड की फुटबॉल टीम के कप्तान और बार्सिलोना क्लब के फॉरवर्ड रॉबर्ट लिवांडाउस्की ने ऐलान किया है कि वह कतर में होने वाले फुटबॉल विश्व कप के दौरान यूक्रेन का समर्थन करेंगे। रूस के यूक्रेन पर हमले के बाद लगातार यूक्रेन के हक में आवाज उठाने वाले लिवांडाउस्की अपनी बाजुओं पर यू्क्रेन के झंडे के रंग दिखाता आर्मबैंड पहनेंगे।\n\nRobert Lewandowski @lewy_official Thank you @jksheva7 . It was a pleasure to meet you! It will be an honour for me to carry this captains armband in the colors of Ukraine to the World Cup. @LaureusSport Thank you @jksheva7. It was a pleasure to meet you! It will be an honour for me to carry this captains armband in the colors of Ukraine to the World Cup. @LaureusSport https://t.co/y9lyQyyGDR\n\nलिवांडाउस्की को ये आर्मबैंड यूक्रेन के पूर्व फुटबॉल कप्तान एंद्रीय शेवचेंको ने पोलैंड की राजधानी वॉरसो में बने नेशनल स्टेडियम में दिया। लिवांडाउस्की ने खासतौर से उनके लिए बनाए गए इस बैंड को पहनने का वादा किया है।\n\nमैं कतर विश्व कप के दौरान यूक्रेन के रंगों को पहनूंगा। मैं शेवचेंको की ओर से दिया गया आर्मबैंड नवंबर 2022 में विश्व कप में पहनने वाला हूं ताकि सभी को याद रहे कि यूक्रेन के लोग अकेले नहीं हैं और हमेशा हमारे विचारों में रहेंगे।\n\nवहीं लिवांडाउस्की के इस समर्थन की शेवचेंको ने तारीफ की। शेवचेंको बतौर खिलाड़ी क्लब फुटबॉल में एसी मिलान और चेल्सी के लिए बतौर फॉरवर्ड खेलते थे और यूक्रेन पर रूसी हमले के बाद लगातार अपने देश के लोगों की मदद के लिए फंड जुटाने का प्रयास कर रहे हैं। लिवांडाउस्की फरवरी में रूस के हमले के बाद से ही लगातार यूक्रेन के समर्थन में बयान देते आए हैं। 26 फरवरी 2022 को रूसी हमले के तुरंत बाद जब फीफा ने रूस पर बैन लगाया था तो लिवांडाउस्की ने इस प्रतिबंध का स्वागत किया था और लिखा था कि 'रुसी खिलाड़ी और फैंस हमले के लिए जिम्मेदार नहीं हैं लेकिन हम ऐसा बर्ताव भी नहीं कर सकते कि कुछ हो नहीं रहा'।\n\nRobert Lewandowski @lewy_official Cezary Kulesza @Czarek_Kulesza i , aby przedstawić FIFA wspólne stanowisko. Koniec ze słowami, czas na czyny! W związku z eskalacją agresji Federacji Rosyjskiej na Ukrainę, reprezentacja Polski nie zamierza rozegrać barażowego meczu z rep. Rosji. To jedyna słuszna decyzja. Prowadzimy rozmowy z federacjami, aby przedstawić FIFA wspólne stanowisko. Koniec ze słowami, czas na czyny! W związku z eskalacją agresji Federacji Rosyjskiej na Ukrainę, reprezentacja Polski nie zamierza rozegrać barażowego meczu z rep. Rosji. To jedyna słuszna decyzja. Prowadzimy rozmowy z federacjami 🇸🇪 i 🇨🇿, aby przedstawić FIFA wspólne stanowisko. It is the right decision! I can’t imagine playing a match with the Russian National Team in a situation when armed aggression in Ukraine continues. Russian footballers and fans are not responsible for this, but we can’t pretend that nothing is happening. twitter.com/Czarek_Kulesza… It is the right decision! I can’t imagine playing a match with the Russian National Team in a situation when armed aggression in Ukraine continues. Russian footballers and fans are not responsible for this, but we can’t pretend that nothing is happening. twitter.com/Czarek_Kulesza…\n\nपोलैंड को नवंबर-दिसंबर 2022 में होने वाले विश्व कप के लिए ग्रुप सी में रखा गया है जिसमें अर्जेंटीना, सऊदी अरब और मेक्सिको की टीमें भी शामिल हैं। पोलैंड का पहला मैच 7 नवंबर को मेक्सिको के खिलाफ होगा।\n\nLIVE POLL Q. 0 votes so far",
    "ये हैं दुनिया के कुछ ऐसे शहर जिनके नाम है बड़े ही मुश्किल, पढ़ते ही इंसान की जीभ मार जाए लकवा": "Llanfairpwllgwyngyll, वेल्स - Llanfairpwllgwyngyll, Wales एंग्लिसी द्वीप पर स्थित, यह विचित्र वेल्श शहर अपने लंबे और मुश्किल नाम की वजह से दुनियाभर में प्रसिद्ध है। कहते हैं कि 1880 के दशक में एक दर्जी अपने गांव को प्रसिद्ध बनाना चाहता था इसलिए उसने इस नाम को रखने का फैसला लिया। हालांकि, चूंकि इसका उच्चारण करना बहुत कठिन है, इसलिए स्थानीय लोगों ने इसे छोटा करके Llanfair PG कर दिया है।\n\nओक्साका, मेक्सिको - Oaxaca, Mexico ओक्साका शहर का सही उच्चारण वा-ह-काह है। यह रंगीन राज्य मेक्सिको के दक्षिण-पश्चिमी भाग में स्थित है।",
    "विश्व कप चुनौतीपूर्ण होगा: लेवांडोवस्की – Niharika Times": "वॉरसॉ, 22 सितम्बर (आईएएनएस)। पोलैंड के कप्तान रोबर्ट लेवांडोवस्की ने स्वीकार किया है कि उनकी टीम को कतर में होने वाले फीफा विश्व कप में कड़ी चुनौती का सामना करना पड़ेगा।\n\nलेवांडोवस्की ने हॉलैंड के खिलाफ होने वाले यूएफा नेशंस लीग मैच से पहले कहा, मैं नहीं जानता कि यह मेरा आखिरी बड़ा टूर्नामेंट होगा या नहीं लेकिन इतना तय है कि मैं एक विशेष प्रतियोगिता में हिस्सा लूंगा जो पिछले संस्करणों से काफी अलग होगा। हम अतिरिक्त तैयारी के बिना सत्र के दौरान प्रतियोगिता में हिस्सा लेंगे।\n\nयह मैच पोलैंड का विश्व कप से पहले आखिरी बड़ा टेस्ट होगा। विश्व कप के ग्रुप चरण में पोलैंड का मुकाबला अर्जेंटीना, मैक्सिको और सऊदी अरब से होगा।\n\nफॉरवर्ड ने कहा, मैं अगले चरण में जाने के लिए खुद को दावेदार के रूप में नहीं देखता हूं। मैक्सिको बड़े स्तर पर हमेशा अच्छा करता है और हर विपक्षी को हराना मुश्किल होगा। हमारे लिए कतर की उड़ान पकड़ना और साल का सबसे बड़ा मैच खेलना बड़ा चैलेंज होगा। मुझे लगता है कि मैक्सिको के खिलाफ हमारे पहले मैच का परिणाम महत्वपूर्ण होगा।\n\n34 वर्षीय लेवांडोवस्की ने इन गर्मियों में बार्सिलोना से जुड़ने के बाद अच्छी शुरूआत की है और छह मैचों में आठ गोल कर चोटी पर हैं।\n\nउन्होंने कहा, ईमानदारी से कहूं तो मुझे नए स्थान पर इतनी अच्छी शुरूआत की उम्मीद नहीं थी। मैं जानता था कि मेरे पहले सप्ताह न केवल मेरे लिए बल्कि पूरी टीम के लिए महत्वपूर्ण होंगे।\n\nआईएएनएस\n\nआरआर",
    "(Indian Ambassador):पोलैंड में भारतीय राजदूत नगमा मोहम्मद मलिक से मिले पूर्व मंत्री": "पोलैंड में भारतीय राजदूत नगमा मोहम्मद मलिक से मिले पूर्व मंत्री\n\nरामपुर । पोलैंड (Indian Ambassador) में भारतीय एंबेसेडर (Indian Ambassador) नगमा मोहम्मद मलिक से रामपुर के नवाब खानदान से ताल्लुक रखने वाले काजिम अली खान उर्फ नावेद मियां ने मुलाकात। उन्होंने पेरिस, फ्रांस, यूनेस्को, नेपाल, श्रीलंका, थाईलैंड, ब्रुनुई में भी अपनी सेवाएं दी हैं। नगमा मोहम्मद मलिक 1991 बैच की आईएफएस अधिकारी हैं।\n\nनावेद मियां ने राजदूत को विदेश मंत्रालय में सचिव बनाए जाने पर बधाई भी दी। पूर्व मंत्री नावेद मियां ने नगमा मोहम्मद मलिक को विदेश मंत्रालय में सचिव बनाए जाने पर मुबारकबाद पेश की। साथ ही इस मौके पर दोनों देशों के बीच के संबंधों और विभिन्न विषयों पर बारीकी से विचार विमर्श किया।\n\nपोलैंड की राजधानी वॉरसॉ स्थित भारतीय दूतावास में उनका शानदार स्वागत किया गया। यहां भारतीय राजदूत नगमा मोहम्मद मलिक और नवेद मियां की मुलाकात हुई। मुलाकात में विभिन्न विषयों पर बातचीत हुई। अनवर मलिक काबुल में एयर इंडिया और इंडियन एयरलाइंस के प्रमुख के रूप में तैनात रहे थे।\n\nवो उनके पिता मिक्की मियां के दोस्त थे। नावेद मियां ने बताया कि नगमा मोहम्मद मलिक ने भारत सरकार में विभिन्न पदों पर कार्य किया है। मंगलवार को पूर्व मंत्री नवाब काजिम अली खान ने बताया कि भारतीय राजदूत नगमा मोहम्मद मलिक के ससुर अनवर मलिक अमरोहा के रहने वाले थे। रामपुर के नवाब खानदान से ताल्लुक रखने वाले पूर्व मंत्री नवाब काजिम अली खां उर्फ नावेद मियां का पोलैंड में स्वागत किया गया।",
    "द आइसमैन किलर: बिजनेस डील के बहाने कत्ल करने वाला सीरियल किलर": "सन 1983.सिंडी पॉलसन नाम की एक 17 साल की लड़की अलास्का के एंकोरेज की एक गली में हथकड़ी पहने हुए नंगे पाव भागती मिलती है। उसके चेहरे पर खौफ था...हालात से लग रहा था कि वो किसी बड़ी मुसीबत से पीछा छुड़ाना चाहती है. सिंडी सीधे पुलिस स्टेशन पहुंचती है और पुलिस को बताती है कि वो एक यौनकर्मी है और वो एक दरिंदे के चंगुल से छूटकर आई है जो उसे 200 डॉलर देने के बहाने अपने घर ले गया और उसे हथकड़ी से बांधकर रेप और टॉर्चर किया. इतना ही नहीं वो हैवान उसे अपने निजी विमान में बिठाकर कहीं और ले जाने वाला था लेकिन मौका पाकर वो वहां से फरार हो गई...पुलिस हरकत में आती है और सिंडी के बयानों के आधार पर आरोपी के घर पहुंचती है...जुर्म की दुनिया में आज बात होगी अलास्का के सीरियल किलर रॉबर्ट क्रिश्चियन हैनसेन की जिसे बुचर बेकर के नाम से जाना जाता है। 1971 और 1983 के बीच, हैनसेन ने एंकोरेज, अलास्का में और उसके आसपास कम से कम 31 महिलाओं के साथ बलात्कार और 17 हत्याएं की थीं. वो पहले महिलाओं का अपहरण करता. फिर उन्हें जंगल में ले जाकर छोड़ देता और इसके बाद उनका किसी जानवर की तरह बंदूक और चाकू से शिकार करता था. उसे 1983 में गिरफ्तार किया गया और 461 साल की सजा सुनाई गई।",
    "ट्रेलर में लिफ्ट देकर लड़कों को हवस का शिकार बनाता था ये सीरियल किलर": "सन 1983.सिंडी पॉलसन नाम की एक 17 साल की लड़की अलास्का के एंकोरेज की एक गली में हथकड़ी पहने हुए नंगे पाव भागती मिलती है। उसके चेहरे पर खौफ था...हालात से लग रहा था कि वो किसी बड़ी मुसीबत से पीछा छुड़ाना चाहती है. सिंडी सीधे पुलिस स्टेशन पहुंचती है और पुलिस को बताती है कि वो एक यौनकर्मी है और वो एक दरिंदे के चंगुल से छूटकर आई है जो उसे 200 डॉलर देने के बहाने अपने घर ले गया और उसे हथकड़ी से बांधकर रेप और टॉर्चर किया. इतना ही नहीं वो हैवान उसे अपने निजी विमान में बिठाकर कहीं और ले जाने वाला था लेकिन मौका पाकर वो वहां से फरार हो गई...पुलिस हरकत में आती है और सिंडी के बयानों के आधार पर आरोपी के घर पहुंचती है...जुर्म की दुनिया में आज बात होगी अलास्का के सीरियल किलर रॉबर्ट क्रिश्चियन हैनसेन की जिसे बुचर बेकर के नाम से जाना जाता है। 1971 और 1983 के बीच, हैनसेन ने एंकोरेज, अलास्का में और उसके आसपास कम से कम 31 महिलाओं के साथ बलात्कार और 17 हत्याएं की थीं. वो पहले महिलाओं का अपहरण करता. फिर उन्हें जंगल में ले जाकर छोड़ देता और इसके बाद उनका किसी जानवर की तरह बंदूक और चाकू से शिकार करता था. उसे 1983 में गिरफ्तार किया गया और 461 साल की सजा सुनाई गई।",
    "नहीं, यह वीडियो हाल ही में भारत में देखे गए स्टारलिंक सैटेलाइट का नहीं है": "सोशल मीडिया पर एक वीडियो बड़े पैमाने पर वायरल है जिसमें आसमान से गुज़रती चमकदार रौशनी की एक स्ट्रिंग नज़र आ रही है. वीडियो इस दावे से वायरल है कि यह भारत के आसमान से गुज़रते स्टारलिंक सैटेलाइट का हालिया दृश्य दिखाता है.\n\nउत्तर प्रदेश के लखनऊ और लखीमपुर खीरी सहित कई शहरों में 12 सितंबर की रात को स्टारलिंक सैटेलाइट देखे जाने की ख़बर को मीडिया में कवर किया गया है. कई सोशल मीडिया यूज़र्स ने कैमरे में कैद स्टारलिंक सैटेलाइट के दृश्य दिखाते वीडियो को सोशल मीडिया पर शेयर किया है.\n\nबूम ने पाया कि वायरल वीडियो पुराना है और पोलैंड का है. इसका उत्तर प्रदेश के शहरों में देखे गए स्टारलिंक सैटेलाइट से कोई संबंध नहीं है.\n\n'ग़दर 2' बैन करने के लिए मुस्लिम वकील ने नहीं डाली याचिका, दावा फ़र्ज़ी है\n\nफ़ेसबुक पर वीडियो शेयर करते हुए एक यूज़र ने कैप्शन दिया, \"दुनिया के सबसे अमीर शख्स और टेस्ला के मालिक एलन मस्क का स्टार लिंक सैटेलाइट भारत के आसमान से गुजरा। तस्वीरें और VIDEO में एक चमकती हुई लकीर दिखाई दी। ऐसा लगा जैसे आसमान से जगमगाती ट्रेन गुजर रही हो। पहले तो लोग इस नजारे को देखकर घबराए, पर उसके बाद फोटो खींची और VIDEO बनाने लगे.\"\n\n\n\n\n\nपोस्ट यहां देखें.\n\n\n\nएक अन्य यूज़र ने वीडियो शेयर करते हुए लिखा, \"दुनिया के सबसे अमीर शख्स और टेस्ला के मालिक एलन मस्क का स्टार लिंक सैटेलाइट भारत के आसमान से गुजरा...एक अद्भुत दृश्य.\"\n\n\n\n\n\nपोस्ट यहां देखें.\n\n\n\nइसी दावे के साथ वीडियो को फ़ेसबुक और ट्विटर पर ख़ूब शेयर किया जा रहा है.\n\nफ़िल्म 'ब्रह्मास्त्र' के ख़राब रिव्यू का दावा करता यह वीडियो 2016 का है\n\n\n\nफ़ैक्ट चेक\n\nबूम ने वायरल वीडियो के साथ किये गए दावे की सत्यता जांचने के लिए वीडियो से स्क्रीनग्रैब निकालकर रिवर्स इमेज सर्च पर खोजा.\n\nइस दौरान वायरल वीडियो से मेल खाता वीडियो हमें नाईट स्काई नाम के यूट्यूब चैनल पर 11 अगस्त 2020 को अपलोड हुआ मिला. वीडियो के साथ दी गई जानकारी के अनुसार यह वीडियो पश्चिमी पोलैंड के पॉज़्नान में रिकॉर्ड किया गया था.\n\nइसके अलावा, वीडियो पर दिए गए टेक्स्ट के अनुसार यह वीडियो 10 जुलाई 2020 का है.\n\n\n\nहमने वीडियो को ध्यान से देखा और पाया कि इस वीडियो और वायरल वीडियो के बैकग्राउंड में सुनाई दे रही ध्वनि एक जैसी ही है. और स्ट्रिंग का प्रवाह भी हूबहू नज़र आता है.\n\nहमने इस वीडियो और वायरल वीडियो के बीच तुलनात्मक विश्लेषण किया है. नीचे देखें.\n\n\n\n\n\nहालांकि, बूम स्वतंत्र रूप से इस बात की पुष्टि नहीं करता कि असल में यह वीडियो कब और कहां रिकॉर्ड किया गया था. लेकिन हमारी अब तक कि जांच से यह ज़रूर स्पष्ट हो जाता है कि इस पुराने वीडियो के कुछ हिस्सों को काटकर उत्तर प्रदेश के शहरों में देखे गए स्टारलिंक सैटेलाइट के रूप में शेयर किया गया है.\n\nस्टारलिंक सैटेलाइट क्या है?\n\nस्टारलिंक SpaceX के एक सैटेलाइट नेटवर्क का नाम है जो विशेष रूप से दूरदराज के क्षेत्रों के लिए हाई-स्पीड इंटरनेट एक्सेस के लिए ब्रॉडबैंड कवरेज प्रदान करता है. स्टारलिंक के सैटेलाइट पृथ्वी के काफ़ी क़रीब यानी लो-लेवल ऑर्बिट में होते हैं. और समय-समय पर ऐसे सैटेलाइट दुनिया के विभिन्न क्षेत्रों में देखे जाते रहे हैं.",
    "यूरोप में महंगाई ने 11 साल का रिकॉर्ड तोड़ा: मिडिल क्लास सड़कों पर; जर्मनी, फ्रांस और इटली में सस्ते दामों वाले स्टोर्स खोल रही सरकारें": "Hindi News\n\nInternational\n\nOn Middle Class Streets; Governments Opening Cheap Stores In Germany, France And Italy\n\nयूरोप में महंगाई ने 11 साल का रिकॉर्ड तोड़ा: मिडिल क्लास सड़कों पर; जर्मनी, फ्रांस और इटली में सस्ते दामों वाले स्टोर्स खोल रही सरकारें\n\nलंदन/नई दिल्ली एक महीने पहले\n\n\n\nकॉपी लिंक\n\nयूरोप महंगाई से जूझ रहा है। यहां महंगाई की दर पिछले 11 साल के रिकॉर्ड 8.9% के स्तर पर है। यूरोजोन में शामिल इन देशों के आंकड़ों में 19 देशों में ये हालात हैं। बाकी देशों में महंगाई की दर और भी ज्यादा है। पूर्वी यूरोप के देश एस्टोनिया में सबसे ज्यादा 23% महंगाई दर है। मिडिल क्लास में सरकारों के प्रति गुस्सा बना हुआ है। कई जगहों पर लोगों ने सड़कों पर उतर कर प्रदर्शन भी किया है। इससे सरकारें घबराई हुई हैं। ब्रिटेन में प्रधानमंत्री पद के चुनावों में महंगाई सबसे बड़ा मुद्दा बना हुआ है।\n\nसाथ ही फ्रांस में भी राष्ट्रपति इमैनुएल मैक्रों को भी लोगों के विरोध का सामना करना पड़ रहा है। पश्चिमी यूरोप के अपेक्षाकृत धनी देश जैसे जर्मनी, फ्रांस, नीदरलैंड्स, स्पेन और इटली की सरकारों ने महंगाई पर काबू पाने के लिए कई कदम उठाए हैं। इनमें लोगों को रोजमर्रा की कई चीजों को काफी कम दामों पर उपलब्ध कराने के लिए स्टोर्स खोले गए हैं। इन स्टोर्स पर भीड़ देखी जा सकती है।\n\nपोलैंड में यूक्रेनी शरणार्थियों को मान रहे महंगाई का कारण\n\nयुद्ध की वजह से विस्थापित होकर पड़ोसी देश पहुंचे यूक्रेनियों के खिलाफ स्थानीय लोगों ने विरोध भी शुरू कर दिया है।\n\nपोलैंड में महंगाई की दर पिछले दो दशकों के दौरान रिकॉर्ड 18% हो गई है। पोलैंड में सबसे ज्यादा 3 लाख से ज्यादा यूक्रेनी शरणार्थी आए हैं। इन लोगों ने राजधानी वॉरसा में पनाह ली हुई है। दूसरे बड़े शहर रेजेजॉव में लगभग एक लाख यूक्रेनी शरणार्थियों के आने से यहां अब स्थानीय लोगों ने विरोध भी शुरू कर दिया है। हाल ही में उन्होंने विरोध प्रदर्शन किया। दक्षिण पंथी पोलिश पार्टी के इन समथर्कों का मानना है कि यूक्रेनी शरणार्थियों के कारण पोलैंड में महंगाई की दर बेतहाशा बढ़ रही है।\n\nयूरोप के 58% युवाओं में बढ़ रहा असंतोष\n\nयूरोपीय कमीशन ने अगस्त में जारी अपनी एक रिपोर्ट में कहा कि यूरोप में 30 साल तक की उम्र के 58% युवाओं में बढ़ती महंगाई और रोजगार के अवसरों में कमी से असंतोष बढ़ रहा है। पूर्वी यूरोप के कम विकसित देशों के साथ-साथ पश्चिमी यूरोप के विकसित देशों में भी युवाओं में गुस्सा है। कोरोना काल के बाद हालात और खराब हो गए हैं।\n\nसर्दी में हालात और बिगड़ सकते हैं, बिजली की दरें रिकॉर्ड ऊंचाई पर\n\nयूरोप में सर्दी के मौसम में हालात और बिगड़ने की आशंका है। अभी से बिजली की कीमतें रिकॉर्ड स्तर हैं। जर्मनी में बिजली की कीमतें 80 हजार रुपए प्रति मेगावाट, जबकि फ्रांस में यह 87 हजार रुपए हो गई है। पिछले साल की तुलना में इन दोनों देशों में 10 गुना से अधिक का इजाफा हुआ है। ब्रिटेन में अक्टूबर से बिजली की दरें 80% बढ़ने की आशंका है।",
    "Julius Baer Cup: अर्जुन दूसरे और प्रगनाननंदा चौथे स्थान पर पहुंचे, मैग्नस कार्लसन पहले स्थान पर": "{\"_id\":\"632b46008f1de4247c6a69e7\",\"slug\":\"julius-baer-cup-arjun-erigaisi-second-and-praggnanandhaa-fourth-magnus-carlsen-in-first-place\",\"type\":\"story\",\"status\":\"publish\",\"title_hn\":\"Julius Baer Cup: अर्जुन दूसरे और प्रगनाननंदा चौथे स्थान पर पहुंचे, मैग्नस कार्लसन पहले स्थान पर\",\"category\":{\"title\":\"Sports\",\"title_hn\":\"खेल\",\"slug\":\"sports\"}}\n\nJulius Baer Cup: अर्जुन दूसरे और प्रगनाननंदा चौथे स्थान पर पहुंचे, मैग्नस कार्लसन पहले स्थान पर\n\nस्पोर्ट्स डेस्क, अमर उजाला, नई दिल्ली Published by: Published by: रोहित राज Updated Wed, 21 Sep 2022 10:42 PM IST\n\nसार भारत के ग्रैंडमास्टर अर्जुन इरिगियासी और आर प्रज्ञानानंद 12 दौर के बाद जूलियस बेहर जनरेशन कप ऑनलाइन रेपिड शतरंज टूर्नामेंट में दूसरे और चौथे नंबर पर पहुंच गए हैं।\n\nविज्ञापन\n\nख़बर सुनें\n\nख़बर सुनें\n\nभारत के ग्रैंडमास्टर अर्जुन इरिगियासी और आर प्रज्ञानानंद 12 दौर के बाद जूलियस बेहर जनरेशन कप ऑनलाइन रेपिड शतरंज टूर्नामेंट में दूसरे और चौथे नंबर पर पहुंच गए हैं। विश्व चैंपियन मैग्नस कार्लसन 25 अंक के साथ पहले स्थान पर हैं। चीन के क्वांग लीम ली 20 अंक लेकर तीसरे स्थान पर हैं। अर्जुन के 24 और प्रज्ञानानंद के 19 अंक हैं।\n\n\n\n19 वर्षीय अर्जुन ने तीसरे दिन की शुरुआत यूक्रेन के वेसली इवांचुक को हराकर की। हालांकि, दसवें दौर में वह पोलैंड के जोन क्रिजिस्टोफ डूडा से हार गए। इसके बाद इस्राइल के बॉरिस गेलफांड के खिलाफ 11वें दौर का मैच ड्रॉ खेला। 12वें दौर में अर्जुन ने अमेरिका के क्रिस्टोफर यू को हराया। वहीं, 17 वर्षीय प्रज्ञानानंद ने तीसरे दिन चार ड्रॉ बाजी खेलीं। एक अन्य भारतीय बी अधिबान 8 अंक के साथ 15वें स्थान पर हैं। अभी तीन दौर बाकी हैं। 16 खिलाड़ियों में से शीर्ष आठ खिलाड़ी क्वार्टर फाइनल में प्रवेश करेंगे।",
    "संयुक्त राष्ट्र बोर्ड ने रूस से यूक्रेन परमाणु संयंत्र छोड़ने का आह्वान किया": "पोलैंड और कनाडा ने यूक्रेन की ओर से प्रस्ताव रखा। यूक्रेन अंतरराष्ट्रीय परमाणु ऊर्जा एजेंसी (आईएईए) की शीर्ष निर्णय लेने वाली संस्था का सदस्य नहीं हैं। प्रस्ताव 26 मतों से पारित हुआ। रूस और चीन ने इसके खिलाफ मतदान किया, जबकि सात एशियाई और अफ्रीकी देशों ने मतदान से परहेज किया।\n\nदस्तावेज में वियना स्थित आईएईए के अधिकारियों के पिछले बयानों की तुलना में इस बार स्पष्ट रूप से कठोर स्वर अपनाया गया। प्रस्ताव में कहा गया है कि बोर्ड ‘‘यूक्रेन में परमाणु केंद्रों के खिलाफ रूसी संघ की लगातार हिंसक कार्रवाइयों की निंदा करता है, जिसमें परमाणु केंद्रों पर बलपूर्वक नियंत्रण करना शामिल है।’’\n\nइसमें रूस से आग्रह किया गया है कि ‘‘यूक्रेन में जापोरिज्जिया परमाणु ऊर्जा संयंत्र और किसी भी अन्य परमाणु केंद्र के खिलाफ वह सभी कार्रवाई तुरंत बंद करे।’’ रूस ने युद्ध की शुरुआत में चेरनोबिल में रेडियोधर्मी अपशिष्ट केंद्रों पर कब्जा कर लिया था, जहां 1986 में दुनिया की सबसे भीषण परमाणु आपदा हुई थी, लेकिन बाद में वहां से हट गया था।\n\nप्रस्ताव में रूस से ऊर्जा संयंत्र का नियंत्रण वापस यूक्रेन के अधिकारियों को सौंपने की भी अपील की गई है। इसमें कहा गया है कि संयंत्र में रूसी सैनिकों की उपस्थिति से परमाणु दुर्घटना का खतरा काफी बढ़ जाता है।\n\nएपी सुरभि वैभव\n\nवैभव",
    "वो घातक जहर, जो नौजवान को भी चंद घंटों में 100 साल का बूढ़ा करके बेमौत मार डाले…": "दुनिया बात अगर रासायनिक जहरों की करें तो इनकी संख्या असंख्य है. इन्हीं में से एक ऐसा भी जहर है जो किसी नौजवान को भी बिना किसी पीड़ा को दिए ही मार डालने की क्षमता रखता है. इस जहर की बदन में मौजूदगी किसी भी नौजवान को चंद घंटों में 100 साल का बूढ़ा बनाकर मारने की ताकत रखती है.\n\nपोलोनियम एक दुर्लभ रासायनिक जहर है. यह अत्यधिक रेडियोएक्टिव रासायनिक तत्व की श्रेणी में शुमार है, जिसे रासायन विज्ञान की भाषा में Po के चिन्ह द्वारा दर्शाया जाता है. बात अगर इसकी परमाणु संख्या की करें तो वो 34 है. पोलोनियम की विरलता का अंदाजा इसी से लग सकता है कि यूरेनियम अयस्क के प्रति मीट्रिक टन में इसकी मात्रा करीब 100 ग्राम होती है. अगर यह कहें कि प्रकृति में इसकी जितनी रेडियम की मात्रा होती है उसकी, लगभग 0.2 प्रतिशत मात्रा पोलोनियम की होती है. कहा जाता है कि रुसी खुफिया एजेंसी (पहले केजीबी और अब एफएसबी) के पूर्व भगोड़ा घोषित खुफिया अधिकारी ऐलेक्जेंडर लिट्वनेनको की संदिग्ध मौत इसी से हुई थी.\n\nहालांकि इस तथ्य को कभी भी रुस ने स्वीकार नहीं किया. कहा जाता है कि रुस से भागने के बाद इंग्लैंड में निर्वासित जीवन जी रहे ऐलेक्जेंडर ने 1 नवंबर 2006 को मारियो स्कारामैला नाम के शख्स के साथ खाना खाया था. मारियो इतावली मूल के थे. उन दोनों ने जापानी रेस्त्रां में खाना खाया उसके बाद से ही ऐलेक्जेंडर की तबियत बिगड़ने लगी. पहले से ही इंग्लैंड में निर्वासित जीवन जी रहे रूसी पूंजीपति बोरिस बेरोजोविस्की ने इंग्लैंड में ऐलेक्जेंडर को छिपने की जगह मुहैया कराई थी. ताकि रुसी एजेंसियां उन तक पहुंचकर उन्हें न तो गिरफ्तार कर सके न ही उनका कत्ल करवा सकें. ऐसा मगर हो न सका जैसा कि बोरिस और ऐलेक्जेंडर ने सोचा था.\n\nपत्नी ने डरावनी मौत के राज\n\nअपने ही देश की (रुसी) खुफिया एजेंसी से सीधे-सीधे टकरा कर 44 साल की उम्र में संदिग्ध हालातों में दुनिया छोड़ जाने वाले ऐलेक्जेंडर की पत्नी मरीना रो ने बाद में पति के अंतिम दुर्दिनों का बेवाकी से जिक्र किया था, जिसमें उन्होंने बताया था, “इतालवी मूल के मारियो स्कारामैला के साथ जापानी रेस्त्रां में खाना खाने के बाद से ही उनकी हालत बिगड़ने लगी. हर बीतने वाले 24 घंटे में मेरे पति की उम्र औसतन 10 साल बढ़ती जा रही थी. चंद दिन में ही उनके सिर के सुनहरे बाल जहर के असर ने गायब कर दिए. वे पूरी तरह से गंजे हो चुके थे. शरीर भी हर घंटे ऐसे अपना डरावना रुप लेता गया, मानो वे हर लम्हा 100 साल की उम्र की ओर तेजी से बढ़ रहे हों.”\n\nफिर भी इलाज नहीं हो सका\n\nबिना किसी छटपटाहट और दर्द के तिल-तिल कर पति को आंखों के सामने, मरते देखने वाली ऐलेक्जेंडर की पत्नी मरीना रो आगे बताती थीं, “ब्रिटिश चिकित्सकों ने पहचान लिया था कि ऐलेक्जेंडर के शरीर में पोलोनियम-210 (210 Po) मौजूद है. बावजूद इस सबके, ब्रिटिश विशेषज्ञ पोलोनियम से घातक रासायनिक जहर का असर ऐलेक्जेंडर के बदन में से कम कर पाने में पूरी तरह नाकाम रहे. 22-23 दिन की जिंदगी और मौत से जंग लड़ने के बाद 23 नवंबर 2006 को ऐलेक्जेंडर अकाल मौत के सामने हार गए.” ऐलेक्जेंडर का इंग्लैंड में इलाज करने वाले चिकित्सकों को जैसे ही पता चला कि उनके बदन में पोलोनियम है, तभी उन्होंने आगाह कर दिया था कि,पहली बात तो ऐलेक्जेंडर की उम्र अब घंटों और दिनों की बाकी बची है.\n\nजिंदगी बचकर भी नरक ही रहती\n\nइत्तिफाकन अगर उनका जीवन बच भी गया तो वे 44 साल की उम्र में भी 100 साल के बुजुर्ग का सा जर्जर बदन लेकर जीवन को ढोएंगे न कि जी सकेंगे. डॉक्टर्स ने यहां तक आगाह कर दिया था कि जीवन अगर बच भी गया तो ऐलेक्जेंडर को कैंसर होने की पूरी-पूरी संभावना थी. कहा तो यह भी जाता है कि पोलोनियम से घातक रासायनिक जहर के अंश ऐलेक्जेंडर की पत्नी मरीना रो के शरीर में भी मौजूद पाए गए थे. मगर उनके शरीर में मौजूद पोलोनियम की मात्रा उतनी नहीं थी जो उनकी जान ले पाती. इसलिए उनका जीवन सुरक्षित बच गया. रिपोर्ट्स के मुताबिक, बाद में जब ब्रिटिश एजेंसियों ने जांच की तो पोलोनियम के अंश उस जापानी रेस्तरां में भी मिले थे, जहां ऐलेक्जेंडर ने जीवन का अंतिम भोजन किया था.\n\nहर जगह पाया गया था पोलोनियम\n\nइसके अलावा उन बोरिस बेरोजविक्सी के ग्रॉसवेनर स्ट्रीट स्थित सुरक्षा मुख्यालय दफ्तर में भी पोलोनियम के अंश पाए गए, जो तब खुद भी रुस से भागकर इंग्लैंड में निर्वासित जीवन जी रहे थे और जिन्होंने रूस से फरार होने के बाद इंग्लैंड में ऐलेक्जेंडर को शरण दी थी. इंग्लैंड में पोलोनियम की वजह से ऐलेक्जेंडर की दर्दनाक और संदेहास्पद हालातों में हुई मौत के बाद ब्रिटिश एजेंसियों ने बड़े पैमाने पर जांच अभियान छेड़ दिया. तब पता चला कि चार हवाई जहाजों में भी पोलोनियम-210 की मौजूदगी के सबूत मिले थे. उन चारों हवाई जहाजों में तब तक करीब 33 हजार यात्री यात्रा कर चुके थे. उन सभी हवाई जहाजों के उड़ान भरने पर रोक लगाकर तब सभी 33 हजार लोगों की जांच भी ब्रिटिश की एजेंसियों ने की थी. यहां बताना जरुरी है कि पोलोनियम को उसकी खोज किए जाने के शुरुआती दौर में ‘रेडियम एफ’ नाम दिया गया था.\n\nपोलोनियम के खोज की कहानी\n\nइसकी खोज 1898 में मशहूर वैज्ञानिक और नोबल पुरस्कार विजेता दंपति मैरी क्यूरी व उनके पति पियरे क्यूरी ने की थी. मैरी क्यूरी मूल रुप से पोलैंड की निवासी थीं. जब मैरी और उनके पति ने इस घातक रासायनिक जहर पोलोनियम को खोजा तब, उन दिनों पोलैंड, रूस, आस्ट्रिया और पुरुशियाई के कब्जे में था. इसलिए मैरी क्यूरी ने अपने देश पोलैंड के नाम पर ही इस रासायनिक जहर का नाम ‘पोलोनियम’ रख दिया था. इसके पीछे मैरी क्यूरी की मंशा थी कि रेडियम एफ का नाम बदलकर पोलोनियम रखने से उनके गुलाम देश पोलैंड की ओर जमाने की नजरें जाएंगी, जो उनके देश पोलैंड को आजाद कराने में शायद कुछ हद तक मददगार साबित हो सकें. 1918 में प्रथम विश्वयुद्ध के दौरान जब पोलैंड आजाद हुआ तो, मैरी क्यूरी की वो आशंका उस साल सच साबित हुई.",
    "Vladimir Putin Denies Mikhail Gorbachev State Funeral, Will Stay Away": "Small\n\nMedium\n\nLarge",
    "पोडोरोस्का को हराकर फ्रुविरतोवा चेन्नई ओपन के फाइनल में": "सत्रह साल की दुनिया की 130वें नंबर की खिलाड़ी फ्रुविरतोवा ने पोडोरोस्का को दो घंटे और 53 मिनट में 5-7, 6-2, 6-4 से हराकर पहली बार डब्ल्यूटीए टूर स्तर की प्रतियोगिता के फाइनल में प्रवेश किया।\n\nकरीबी सेमीफाइनल मुकाबले में निर्णायक सेट में फ्रुविरतोवा ने प्रभावशाली प्रदर्शन करते हुए महत्वपूर्ण अंक जीते।\n\nदूसरे सेमीफाइनल में ब्रिटेन की केटी स्वान का सामना तीसरी वरीयता प्राप्त पोलैंड की मैग्डा लिनेट से होगा।\n\nइससे पहले महिला युगल सेमीफाइनल में कनाडा की गैब्रिएला डाब्रोवस्की और ब्राजील की लुइसा स्टेफनी की शीर्ष वरीयता प्राप्त जोड़ी ने पींगटार्न प्लिपुच और मोयुका उचिजिमा पर 6-3, 6-3 से जीत दर्ज की।\n\nरविवार को होने वाले फाइनल में डाब्रोवस्की और स्टेफनी का सामना अन्ना ब्लिंकोवा और नटेला दजालामिद्जे से होगा।",
    "Audi ने एयरबैग मॉड्यूल बदलने के लिए कुछ कारों को वापस मंगाया": "जब ऑटोमोबाइल की बात आती है तो सुरक्षा एक सर्वोपरि विषय है और इसमें थोड़ी देर के लिए भी शामिल नहीं होना खेल का नाम है। हालाँकि कभी-कभी अवर्गीकृत परिस्थितियों के कारण, कुछ मुद्दे कभी-कभी वाहनों को परेशान करते हैं। और सामने आने वाले सबसे हालिया मामले जर्मन लक्जरी ऑटोमोटिव निर्माता Audi के हैं। Recently Audi ने अपनी छोटी कारों में से 4,117 को वापस बुलाने की घोषणा की, क्योंकि इसमें एक खामी थी जिसके कारण विस्तार होने पर आगे वाले यात्री का एयरबैग फट सकता है। कंपनी के अनुसार 2022 A3, S3 और प्रदर्शन-उन्मुख RS3 ऐसे मॉडल हैं जिनमें यह समस्या पाई गई है।\n\nAudi के दावों के अनुसार, समस्या शुरू में 4 मार्च को देखी गई थी, जब इंस्ट्रूमेंट पैनल के लिए सीरियल मॉनिटरिंग और कंफर्मेंस टेस्टिंग को पूरा करने की प्रक्रिया में, यह पता चला था कि टेस्ट कार में फ्रंट पैसेंजर एयरबैग तैनाती के बाद क्षतिग्रस्त हो गया था। Audi ने विशेष रूप से मुद्दे की खोज के लिए अप्रैल में आठ और वाहनों का परीक्षण करने का विकल्प चुना, लेकिन कोई आँसू नहीं मिला। पहले निर्मित किए गए 120 एयरबैग को शामिल करने के लिए परीक्षण का विस्तार करके, निर्माता ने एयरबैग को मोड़ने के तरीके में अनियमितताओं का पता लगाया।\n\nइसके बाद Audi ने एयरबैग के निर्माता, Autoliv Airbags पोलैंड से मुलाकात की, ताकि अंतर्निहित मुद्दे की पहचान करने के लिए अनुपालन परीक्षण को आठ बार दोहराया जा सके। हालांकि, एयरबैग की खराबी के साथ कोई भी समाप्त नहीं हुआ। हालांकि संबंधित घटक के उत्पादन डेटा ने विचलन का कोई संकेत नहीं दिखाया, Audi और Autoliv ने समस्याओं के लिए 120 एयरबैग का निरीक्षण करने के बाद “एयरबैग की तह के अंदर विचलन” की खोज की।\n\nयह समस्या, जो 26 जुलाई, 2021 और 26 अप्रैल, 2022 के बीच उत्पादित 3,681 A3 सेडान, 8 जुलाई, 2021 और 22 मार्च, 2022 के बीच उत्पादित 420 S3 सेडान और 23 मार्च से 28 अप्रैल, 2022 के बीच उत्पादित 16 RS3 सेडान को प्रभावित करती है। , सौभाग्य से किसी वारंटी दावों या ग्राहक शिकायतों का विषय नहीं है।\n\nसंयुक्त राज्य अमेरिका के राष्ट्रीय राजमार्ग यातायात सुरक्षा प्रशासन को प्रस्तुत दस्तावेज के अनुसार, प्रतिस्थापन मॉड्यूल का सटीक प्रतिस्थापन फ्रंट पैसेंजर एयरबैग मॉड्यूल वाहक है जो भाग संख्या 8Y1880204 D को सहन करता है। अतिरिक्त निगरानी कदम, एयरबैग फोल्डिंग में किसी भी गलती को दूर करने का इरादा है प्रक्रिया, संदिग्ध और सही एयरबैग मॉड्यूल के बीच एकमात्र अंतर है। 28 अप्रैल के बाद, उत्पादित प्रत्येक वाहन में एक एयरबैग मॉड्यूल स्थापित किया गया था। इसलिए उन्हें सुरक्षित रहना चाहिए। Audi 28 अक्टूबर से शुरू होने वाली उस तारीख से पहले बनाए गए वाहनों के मालिकों से संपर्क करना चाहती है। उन्हें स्थानीय डीलरशिप पर जाने का निर्देश दिया जाएगा ताकि सामने वाले यात्री एयरबैग मॉड्यूल को बदला जा सके।\n\nएयरबैग कुछ सबसे प्रभावी सुरक्षा विशेषताएं हैं जो किसी भी ऑटोमोबाइल में पेश की जाती हैं और दुर्घटना के मामले में इसका बहुत महत्व है। यही कारण है कि हमारे देश के केंद्रीय सड़क परिवहन और राजमार्ग मंत्री Nitin Gadkari वाहन निर्माताओं को अपनी कारों में 6 एयरबैग पेश करने के लिए मजबूर कर रहे हैं। हाल ही में IAA के ग्लोबल समिट में बोलते हुए कहा, “वही निर्माता उन कारों को निर्यात करते समय 6 एयरबैग लगाते हैं। तो फिर आप भारतीय कारों में सिर्फ 4 एयरबैग ही क्यों लगाते हैं? क्या हमारे जीवन का कोई मूल्य नहीं है? एक एयरबैग की कीमत केवल ₹900 है और जब संख्या बढ़ेगी, तो लागत कम होगी,” उन्होंने यह भी कहा “मैंने उद्योग से कहा – लोग मर रहे हैं। मेरा खुद का एक्सीडेंट हुआ था। सड़क सुरक्षा को लेकर अंतरराष्ट्रीय मानक हैं- हम उनसे कोई समझौता नहीं करेंगे। लोगों की जान बचाना हमारी सर्वोच्च प्राथमिकता है।”",
    "अमेरिका: वॉलमार्ट स्टोर से क्रैश करने की धमकी देने के बाद पायलट ने सुरक्षित उतारा प्लेन": "ANI Copyright: ANI सुशील मोदी Image caption: सुशील मोदी\n\nमणिपुर में जनता दल यूनाइटेड छह में से पांच विधायक बीजेपी में शामिल हो गए हैं. इस घटना को बिहार में बीजेपी के वरिष्ठ नेता सुशील मोदी ने विधायकों का विद्रोह करार दिया है.\n\nसुशील मोदी ने कहा कि मणिपुर जेडीयू मुक्त हो गया है.\n\nअपने ट्विटर हैंडल पर सुशील मोदी ने एक वीडियो शेयर किया है. इस वीडियो में वे कह रहे हैं, \"जदयू की मणिपुर इकाई में विद्रोह हो गया. मणिपुर इकाई नीतीश जी के इस निर्णय से सहमत नहीं है जिसमें उन्होंने बीजेपी से गठबंधन तोड़कर राजद और कांग्रेस से हाथ मिला लिया. इसलिए उनके पांच विधायक विद्रोह करके बीजेपी में शामिल हो गए और मणिपुर जेडीयू से मुक्त हो गया.\"\n\n'बिहार भी जदयू मुक्त होने वाला है'\n\nसुशील कुमार मोदी ने कहा कि बिहार भी जेडीयू मुक्त होने वाला है. उन्होंने कहा, \"आने वाले दिनों में लालू प्रसाद यादव आपकी पार्टी को तोड़कर बिहार को भी जेडीयू से मुक्त कर देंगे. बड़ी संख्या में विधायक राजद में चले जाएंगे, कुछ लोग कांग्रेस में चले जाएंगे और कुछ लोग बीजेपी में आ जाएंंगे.\"\n\nवहीं, नीतीश कुमार ने मणिपुर में हुए दल-बदल की तुलना विधायकों की खरीद-फरोख्त से करते हुए कहा, \"जब हम एनडीए में थे तो उन्होंने हमारे विधायकों को कुछ नहीं दिया. अब उन्होंने उनका दिल जीत लिया है.\"\n\n\"क्या ये वाजिब बात है? क्या ये संवैधानिक है? क्या ये निर्धारित प्रक्रियाओं के अनुसार है? वे हर कहीं ऐसा कर रहे हैं. इसलिए सभी राजनीतिक दलों को साल 2024 में एक सकारात्मक जनादेश के लिए एकजुट होना चाहिए.\"\n\nखरीद फरोख्त के आरोप पर सुशील मोदी ने क्या कहा\n\nखरीद फरोख्त के आरोप पर सुशील मोदी ने कहा, \"लल्लन जी कह रहे हैं कि आपके विधायकों को खरीद लिया गया. क्या आपके विधायक बिकाऊ हैं. क्या आपके विधायकों को कोई खरीद सकता है. ये आरोप बेबुनियाद और भ्रामक हैं. किसी को खरदीने की जरूरत नहीं है. ये आपके निर्णय से सहमत नहीं थे इसलिए वो लोग बीजेपी में शामिल हुए हैं.\"\n\nइस साल मार्च में जब मणिपुर में विधानसभा के चुनाव हुए थे तो जनता दल यूनाइटेड ने 38 सीटों पर अपने उम्मीदवार खड़े किए थे जिनमें पार्टी को छह सीटों पर जीत हासिल हुई थी. इनमें से पांच विधायक शुक्रवार को भारतीय जनता पार्टी में शामिल हो गए.\n\nकौन हैं जेडीयू के पांच विधायक\n\nविधानसभा सचिवालय ने बयान जारी कर बताया कि मणिपुर विधानसभा के अध्यक्ष ने संविधान की दसवीं अनुसूची के तहत जद(यू) के पांच विधायकों के बीजेपी में विलय को स्वीकार किया है. इसमें ख. जॉयकिशन सिंह, नगुरसंगलूर सनाटे, मोहम्मद अचब उद्दीन, थंगजाम अरुण\n\nके भाजपा में विलय को स्वीकार करते हुए प्रसन्नता व्यक्त की है। इन नामों में ख. जॉयकिशन सिंह, नगुरसंगलूर सनाटे, मोहम्मद अचब उद्दीन, थंगजाम अरुणकुमार और एलएम खौटे शामिल हैं.\n\nहाल ही में हुए विधानसभा चुनावों में भारतीय जनता पार्टी ने 60 सदस्यीय मणिपुर विधानसभा में 32 सीटों का बहुमत हासिल किया था, जिसके नतीजे 10 मार्च को आए थे.\n\n@BJP4Manipur Copyright: @BJP4Manipur\n\nअरुणाचल प्रदेश में भी विद्रोह\n\nवीडियो में उन्होंने अरुणाचल प्रदेश के एक विधायक का भी जिक्र किया जो हाल ही में जेडीयू छोड़कर बीजेपी में शामिल हुए हैं. उन्होंने कहा कि आने वाले दिनों में जेडीयू की कई राज्य इकाइयों में विद्रोह होगा.\n\n25 अगस्त को अरुणाचल प्रदेश में जेडीयू के एकमात्र विधायक टेची कासो बीजेपी में शामिल हो गए थे. उन्होंने बीजेपी के राष्ट्रीय अध्यक्ष जेपी नड्डा और अरुणाचल प्रदेश के सीएम की उपस्थिति में पार्टी ज्वाइन की थी.",
    "ग्रैंड मास्टर्स चेस टूर्नामेंट: राजधानी रायपुर में 15 देशों के 500 से अधिक खिलाड़ियों के बीच शतरंज का मुकाबला": "प्रदेश में इन दिनों छत्तीसगढ़ चीफ मिनिस्टर ट्रॉफी इंटरनेशनल ग्रैंड मास्टर्स चेस टूर्नामेंट चल रहा है। जिसमे राजधानी रायपुर में 15 देशों के 500 से अधिक खिलाड़ियों के बीच शतरंज का मुकाबला जारी है।\n\nछत्तीसगढ़ में इन दिनों शह-मात के खेल के महारथियों का आमना-सामना हो रहा है। यहां छत्तीसगढ़ चीफ मिनिस्टर ट्रॉफी इंटरनेशनल ग्रैंडमास्टर्स चेस टूर्नामेंट में भारत के विभिन्न राज्यों समेत 15 देशों के 500 से अधिक शतरंज खिलाड़ी चेसबोर्ड पर अपने बौद्धिक कौशल का प्रदर्शन कर रहे हैं। यह स्पर्धा दो कैटेगरी में आयोजित हो रही है, जिसमें मास्टर्स कैटेगरी की स्पर्धा होटल ग्रेंड इम्पीरिया में और चैलेंजर्स कैटेगरी की स्पर्धा शगुन फॉर्म वीआईपी रोड रायपुर में खेली जा रही है। इसमें मास्टर्स कैटेगरी में 50 बोर्ड लाइव चलते हैं। वहीं इस कैटेगरी में 64 बोर्ड पर प्रतिदिन बिसात बिछती है। जबकि चैलेंजर्स कैटेगरी में रोजाना 120 से ज्यादा बोर्ड पर बिसात में शह-मात का खेल चल रहा है। अंतरराष्ट्रीय स्तर का यह पूरा आयोजन मुख्यमंत्री भूपेश बघेल की पहल पर हो रहा है।",
    "यूक्रेन युद्ध को लेकर बाल्टिक राष्ट्रों ने रूसियों की सीमाएँ बंद कर दीं": "मास्को: यूक्रेन में युद्ध के लिए रूस में व्यापक घरेलू समर्थन के जवाब में एस्टोनिया, लातविया और लिथुआनिया ने सोमवार को अधिकांश रूसी नागरिकों के लिए अपनी सीमाएं बंद कर दीं। समन्वित यात्रा प्रतिबंध के तहत, पर्यटकों के रूप में या व्यवसाय, खेल या सांस्कृतिक उद्देश्यों के लिए बाल्टिक देशों और पोलैंड की यात्रा करने के इच्छुक रूसियों को अनुमति नहीं दी जाएगी, भले ही उनके पास यूरोपीय संघ के चेक-मुक्त शेंगेन क्षेत्र के लिए वैध वीजा हो।\n\nतीन बाल्टिक देशों और पोलैंड के प्रधानमंत्रियों ने इस महीने की शुरुआत में रूसी नागरिकों को स्वीकार करने से रोकने के लिए सहमति व्यक्त की, यह कहते हुए कि यह कदम यूरोपीय संघ के सदस्य देशों के पड़ोसी रूस की सुरक्षा की रक्षा करेगा।\n\n\"रूस एक अप्रत्याशित और आक्रामक राज्य है। इसके तीन-चौथाई नागरिक युद्ध का समर्थन करते हैं। यह अस्वीकार्य है कि युद्ध का समर्थन करने वाले लोग स्वतंत्र रूप से दुनिया भर में लिथुआनिया, यूरोपीय संघ में यात्रा कर सकते हैं, '' लिथुआनियाई आंतरिक मंत्री एग्ने बिलोटाइट ने सोमवार को कहा। \"शत्रुता के लिए इस तरह का समर्थन हमारे देश और यूरोपीय संघ की सुरक्षा के लिए खतरा पैदा कर सकता है,\" उसने कहा।\n\nप्रतिबंध में मानवीय कारणों से अपवाद शामिल हैं, यूरोपीय संघ के नागरिकों के परिवार के सदस्य, रूसी असंतुष्ट, सेवारत राजनयिक, परिवहन कर्मचारी और 26 शेंगेन देशों के निवास परमिट या लंबे समय तक रहने वाले राष्ट्रीय वीजा वाले रूसी।\n\nपोलैंड में प्रवेश करने के इच्छुक रूसियों के लिए सोमवार को नए यात्रा प्रतिबंधों का कोई संकेत नहीं था, भले ही देश बाल्टिक देशों के साथ 19 सितंबर तक प्रतिबंध लगाने के लिए सहमत हो।\n\nपोलैंड, जो रूस के कलिनिनग्राद एक्सक्लेव की सीमा में है, अभी भी COVID-19 महामारी से बचे रूसी यात्रियों पर कड़े प्रतिबंध हैं।\n\nपूर्वी पोलिश शहर बेलस्टॉक में, पोलैंड में रूसी संस्कृति और शिक्षा संघ के एक सदस्य ने कहा कि एक नया प्रतिबंध बहुत कठिन होता अगर महामारी प्रतिबंध पहले से ही रूस के साथ यात्रा और विनिमय संपर्कों को काफी हद तक सीमित नहीं करते।\n\n\"दो साल से अधिक समय के प्रतिबंधों के बाद, हमें सुधार की कोई संभावना नहीं दिखती है, और यह सबसे खराब हिस्सा है,\" पोलिश नागरिक आंद्रेज रोमनज़ुक ने एसोसिएटेड प्रेस को बताया।लिथुआनियाई आंतरिक मंत्रालय ने कहा कि 11 रूसी नागरिकों को आधी रात से उस देश में प्रवेश करने से रोक दिया गया था।अधिकांश कैलिनिनग्राद या बेलारूस से जमीन से प्रवेश करने की कोशिश कर रहे थे। किसी घटना की सूचना नहीं मिली।\n\nएस्टोनियाई विदेश मंत्री उर्मास रीनसालु ने पिछले हफ्ते फिनिश अखबार हेलसिंगिन सनोमैट के साथ एक साक्षात्कार में कहा कि रूसी यात्रा सुरक्षा चिंताओं को उत्पन्न करती है क्योंकि \"हम जानते हैं कि रूसी जासूसों ने नकली आईडी का इस्तेमाल किया है और पर्यटक वीजा का उपयोग करके यूरोप में विभिन्न गतिविधियों को अंजाम दिया है।\" उन्होंने आरोपों का भी हवाला दिया कि यूरोप में यूक्रेनी शरणार्थियों को स्पा और अन्य प्रतिष्ठानों में अमीर रूसी ग्राहकों की सेवा करने के लिए मजबूर किया गया है।\n\n\"मुझे लगता है कि यह एक विकृत स्थिति है,\" रेंसालु ने कहा। लगभग 1.3 मिलियन निवासियों के एक राष्ट्र एस्टोनिया ने यूक्रेन पर रूस के युद्ध की शुरुआत के बाद से रूसी नागरिकों द्वारा सैकड़ों हजारों सीमा पार पंजीकृत किए हैं।हालाँकि, देश रूसी नागरिकों को दूसरे शेंगेन राष्ट्र के माध्यम से प्रवेश करने से नहीं रोक सकते।\n\nवे चाहते हैं कि यूरोपीय संघ के सभी 27 सदस्य देशों द्वारा समान उपाय किए जाएं, लेकिन अब तक इस पर सहमति नहीं बनी है, हालांकि कुछ यात्रा प्रतिबंध - रूस से यूरोपीय संघ के लिए उड़ानों पर - पहले ही पेश किए जा चुके हैं। नया प्रतिबंध मुख्य रूप से भूमि यात्रा को लेकर है।\n\nचेक गणराज्य, जो रूस के साथ सीमा साझा नहीं करता है, रूसी नागरिकों को वीजा जारी करने से रोकने वाले पहले यूरोपीय संघ के देशों में से एक था। प्राग में सरकार ने 24 फरवरी को यूक्रेन पर आक्रमण के एक दिन बाद इस उपाय को मंजूरी दे दी।\n\nतीन बाल्टिक राज्य कभी सोवियत संघ के गणराज्य थे, जबकि पोलैंड और चेकिया - चेकोस्लोवाकिया का हिस्सा - मास्को के उपग्रह थे। वह और पहले का इतिहास उन्हें मास्को की आक्रामक नीतियों के प्रति विशेष रूप से संवेदनशील बनाता है।",
    "दुनिया में ‘पोलोनियम’ से घातक रासायन को खोजने वाले दंपत्ति की बेटी की जान इसी जहर ने ले ली!": "फिजिक्स-रसायन में नोबल पुरस्कार विजेता और Polonium से घातक रासायनिक जहर की खोज करने वाले, दंपत्ति के बेटी की जान आखिर पोलोनियम ने ही कैसे ले ली?\n\nयह किस्सा है अब से करीब 124 साल पहले का यानी सन् 1898 का. मतलब एक सदी से पुराना मगर सच्चा किस्सा है. नाम था मैरी क्यूरी. मैरी क्यूरी की जन्म 7 नवंबर सन् 1867 को पोलैंड (वारसा) में हुआ था. जिनकी 4 जुलाई सन् 1934 को मृत्यु हो गई. मैरी क्यूरी की शादी पियरे क्यूरी से शादी हुई थी. मैरी क्यूरी का जन्म पोलैंड के वारसा नगर में हुआ था. लड़की होने के चलते तत्कालीन वारसा में मैरी को सीमित शिक्षा की ही अनुमति मिली थी. इसलिए उन्होंने अपनी उच्च शिक्षा छिप-छिपकर जैसे तैसे पूरी की. उसके बाद वे बड़ी बहन से हासिल आर्थिक मदद के बलबूते भौतिकी और गणित की पढ़ाई के लिए पेरिस पहुंच गईं.\n\nपेरिस में उन्हें डॉक्टरेट पूरा करने वाली पहली पोलिश महिला होने का गौरव मिला, यह वही क्यूरी दंपति था जिसने दुनिया में सबसे पहले सन् 1898 में पोलोनियम जैसे घातक रासायनिक जहर की खोज की. मैरी क्यूरी का पूरा नाम था मैरी स्क्लाडोवका क्यूरी. इसके बाद वे पेरिस विश्वविद्यालय में प्रोफ़ेसर बनने वाली पहली महिला भी दुनिया में साबित हुईं. पियरे क्यूरी से यहीं उनकी मुलाकात हुई. बाद में दोनो ने सहमति से शादी कर ली. इसी क्यूरी दंपति ने 1898 में पोलोनियम की महत्त्वपूर्ण खोज की. पोलोनियम खोज निकालने के बाद इसी दंपत्ति ने दुनिया में रेडियम की खोज कर डाली जो, चिकित्सा विज्ञान और रोगों के उपचार में रामबाण साबित हुई.\n\nयह भी रिकॉर्ड मैरी दंपत्ति के नाम\n\nविज्ञान की दो शाखाओं यानि भौतिकी व रसायन विज्ञान में नोबेल पुरस्कार से सम्मानित होने वाली मैरी क्यूरी पहली वैज्ञानिक भी सिद्ध हुईं. क्यूरी दंपत्ति को वो नोबेल पुरस्कार सन् 1903 में मिला था. उसी वर्ष मैरी क्यूरी ने पीएचडी भी पूरी की थी. क्यूरी दंपत्ति को रेडियोएक्टिविटी की खोज के लिए भौतिकी का नोबेल पुरस्कार मिला था. जबकि इसके कुछ साल बाद ही उन्हें यानी सन् 1911 में रसायन विज्ञान के क्षेत्र में रेडियम के शुद्धीकरण (आइसोलेशन ऑफ प्योर रेडियम) के लिए, रसायनशास्त्र का नोबेल पुरस्कार भी मिल गया. विज्ञान की भौतिकी और रासायनिक यानी दोनो ही शाखाओं में नोबेल पुरस्कार से सम्मानित होने वाली मैरी क्यूरी पहली वैज्ञानिक बनी.\n\nमां-पिता के खोजे जहर ने ली बेटी की जान\n\nखबरों के मुताबिक ऐसे क्यूरी दंपति की बेटी आइरीन क्यूरी की संदिग्ध मौत, उसी पोलोनियम रासायन के संपर्क में पहुंचने के चलते हो गई थी, जिसकी खोज खुद आइरीन की मां मैरी क्यूरी और पिता पियरे क्यूरी ने सन् 1898 में की थी. कहा जाता है कि मैडम क्यूरी की बेटी आइरीन क्यूरी, गलती से एक दिन प्रयोगशाला में मौजूद पोलोनियम जैसे घातक रसायनिक जहर के संपर्क में आ गई थी. जिसके बाद आइरीन को ल्यूकीमिया हो गया और तमाम कोशिशों को बाद भी आइरीन की बाद में मौत हो गई. मतलब, दुनिया में जिस पोलोनियम से खतरनाक रसायनिक जहर की उत्पत्ति मैरी दंपति ने की थी. उसी पोलोनियम जहर ने उनकी बेटी आइरीन की जाने-अनजाने जान ले ली.\n\nइजराइल ने लेकिन कभी पुष्टि नहीं की\n\nकहा तो यह भी जाता है कि इजरायल के लेखक माइकल कारपिन ने कभी दावा किया था जिसके मुताबिक, सन् 1957 में वहां के वीजमान इंस्टीट्यूट ऑफ सांइसेज की प्रयोगशाला में पोलोनियम लीक हो गया था. जिस कारण कई वैज्ञानिक उसकी चपेट में आ गए थे. बाद में उनमें से अधिकांश की मौत कैंसर होने के चलते हो गई. कैंसर होने की वजह भी इसी पोलोनियम रसायन को माना गया था. हालांकि इजरायल ने कभी इस तथ्य को नहीं स्वीकारा. सायनाइड के बारे में लगभग सभी लोगों को पता होगा। लेकिन सायनाइड की तरह ही एक और खतरनाक जहर है जिसका नाम पोलोनियम है। उसके बारे में बहुत कम लोगों को पता है। पोलोनियम के बारे में कहा जाता है कि इसका सिर्फ एक ग्राम लाखों लोगों की जान लेने के लिए काफी है। आइए आज इस पोलोनियम के बारे में जानते हैं कि यह है क्या बला, कहां इसकी पैदावार होती है, यह कितना खतरनाक है?\n\nइस कदर घातक है ‘पोलोनियम’\n\nदरअसल पोलोनियम में एक धातु है जो, यूरेनियम के अयस्क में पाया जाता है. इसे पोलोनियम 210 के नाम से दुनिया जानती-पहचानती है. इससे छोटे-छोटे अल्फा कण निकलते हैं. अगर पोलोनियम मानव शरीर के संपर्क में नहीं आता है तो, इसका कोई असर नहीं होता है, क्योंकि इसके अल्फा कण कुछ सेंटीमीटर तक से ज्यादा की दूरी तय कर पाने अक्षम होते हैं. लिहाजा ऐसे में वे इंसान की त्वचा को पार नहीं कर पाते. हां, अगर भूल से भी इसकी अंश मात्र मात्रा भी इंसान के शरीर में प्रवेश कर जाए तो यह, शरीर के आंतरिक अंगों को धीरे-धीरे नष्ट कर देता है.\n\nदूसरी मुसीबत यह है कि जब तक इंसान को अपने बदन में इसकी मौजूदगी का अहसास होता है, तब तक यह इंसान की जान लेने के कगार पर पहुंच चुका होता है. इसका नाम भी पोलोनियम दरअसल, पोलैंड के नाम पर ही रखा गया है. पोलैंड को लैटिन भाषा में “पोलोनिया” कहा जाता है सो क्यूरी दंपत्ति द्वारा खोजा गया यह रासायनिक जहर भी आज दुनिया में “पोलोनियम” के नाम से ही जाना-पहचाना जाता है. करीब 66 साल की उम्र में फ्रांस के सांटोरियम में अप्लास्टिक एनीमिया की वजह से सन् 1934 में ऐसी हस्ती मैडम मैरी क्यूरी की मौत हो गई थी.",
    "चोट से वापसी कर रही बूचार्ड ने चेन्नई ओपन में जुगर को हराया": "डिसक्लेमर:यह आर्टिकल एजेंसी फीड से ऑटो-अपलोड हुआ है। इसे नवभारतटाइम्स.कॉम की टीम ने एडिट नहीं किया है।\n\nचेन्नई, 12 सितंबर (भाषा) चोट के कारण लंबे समय तक खेल से दूर रही विश्व रैंकिंग की पांचवें नंबर की पूर्व खिलाड़ी यूजिनी बूचार्ड ने सोमवार को यहां स्विट्जरलैंड की जोआन जुगर पर जीत के साथ चेन्नई ओपन डब्ल्यूटीए 250 टेनिस टूर्नामेंट में अपने अभियान की शानदार शुरुआत की।कनाडा की खिलाड़ी ने पहले दौर के इस मुकाबले को 7-5, 6-2 से अपने नाम किया।विम्बलडन उपविजेता (2014) रही बुचार्ड ने डब्ल्यूटीए स्पर्धा में मार्च 2021 के बाद पहली जीत दर्ज की है।अन्य मैचों में पोलैंड की कटारजिना कावा ने ऑस्ट्रेलिया की एस्ट्रा शर्मा को 6-4, 6-3 से और सातवीं वरीयता प्राप्त रेबेका",
    "पुतिन के 'परमाणु हथियार' के इस्तेमाल के बयान के बाद ज़ेलेंस्की, बाइडन ने दिया जवाब": "पुतिन के 'परमाणु हथियार' के इस्तेमाल के बयान के बाद ज़ेलेंस्की, बाइडन ने दिया जवाब\n\n21 सितंबर 2022 अपडेटेड 22 सितंबर 2022\n\nइमेज स्रोत, EPA\n\nरूस के राष्ट्रपति व्लादिमीर पुतिन ने यूक्रेन युद्ध में परमाणु हथियारों के इस्तेमाल की बात को दोहराया है. उनके ताज़ा बयान पर कई तीखी प्रतिक्रियाएं आ रही हैं.\n\nवहीं यूक्रेन के राष्ट्रपति वोलोदिमीर ज़ेलेंस्की का कहना है कि उन्हें नहीं लगता कि रूस यूक्रेन के साथ युद्ध में परमाणु हथियारों का इस्तेमाल करेगा.\n\nउनका यह बयान रूस के उस बयान के बाद आया है जिसमें राष्ट्रपति व्लादिमीर पुतिन ने अपनी सीमा की रक्षा के लिए सभी संभव उपाय के इस्तेमाल की बात कही है.\n\nज़ेलेंस्की ने जर्मनी के बिल्ड न्यूज़पेपर के टीवी स्टेशन से कहा, \"मुझे नहीं लगता कि वो परमाणु हथियारों के इस्तेमाल करेंगे. मुझे नहीं लगता कि दुनिया उन्हें परमाणु हथियारों के इस्तेमाल की इजाजत देगी.\"\n\nयूक्रेन के राष्ट्रपति ने पुतिन की धमकियों के सामने झुकने के प्रति आगाह किया.\n\nउन्होंने कहा, \"कल पुतिन कह सकते हैं कि यूक्रेन के साथ वो पोलैंड को अपना हिस्सा बनाना चाहते हैं, ऐसा न होने पर वे परमाणु हथियारों का इस्तेमाल करेंगे. तो क्या हम इसे मान जाएंगे.\"\n\nपुतिन के आंशिक रूप से रिज़र्व सैनिकों की लामबंदी पर ज़ेलेंस्की ने कहा उनका ये आदेश सेना के मनोबल में गिरावट के कारण है.\n\nवे कहते हैं, \"लाखों की संख्या में उन्हें सैनिकों की ज़रूरत है... वे देख रहे हैं कि जिन सैनिकों को हमारे पास (यूक्रन में युद्ध के लिए) भेजा था उनका एक बड़ा हिस्सा भाग गया है.\"\n\nज़ेलेंस्की ने कहा, \"पुतिन यूक्रेन को ख़ून में डूबा देखना चाहते हैं, उसमें उनके ख़ुद के सैनिकों का ख़ून भी होगा.\"\n\nइमेज स्रोत, Rex/Shutterstock\n\nअमेरिकी राष्ट्रपति बाइडन क्या बोले?\n\nपुतिन के इस बयान पर जहां दुनिया भर के नेताओं ने टिप्पणी की है वहीं अमेरिकी राष्ट्रपति जो बाइडन ने संयुक्त राष्ट्र सुरक्षा परिषद में अपने संबोधन के दौरान इस पर कहा कि रूस यूक्रेन के एक देश के रूप में बने रहने के उसके अधिकारों को ख़त्म करने का लक्ष्य बना रहा है.\n\nइस दौरान उन्होंने कहा कि अमेरिका रूसी हमले के विरोध में यूक्रेन के साथ खड़ा है. साथ ही बाइडन ने सुरक्षा परिषद में वीटो के इस्तेमाल पर रोक लगाने की बात भी कही और साथ ही ये भी कहा कि अमेरिका सुरक्षा परिषद में सदस्यों की संख्या बढ़ाने का समर्थन करता है.\n\nक्या रूस वाकई परमाणु हथियारों का इस्तेमाल कर सकता है?\n\nबीबीसी न्यूज़ के सुरक्षा संवाददाता गॉर्डन कोरेरा के मुताबिक़, यूक्रेन की सरकार को उखाड़ फेंकने में शुरुआती विफलता के बाद व्लादिमीर पुतिन ने पहली बार परमाणु हथियार के इस्तेमाल की बात कही थी अब एक बार फिर रूस बैकफुट पर हैं तो उन्होंने परमाणु हथियारों की बात फिर उठाई है.\n\nउन्हें उम्मीद है कि विनाशकारी क्षमता वाले हथियार की धमकी उनके विरोधियों को डराएगा.\n\nरूस की जनता पुतिन के इस दावे से भी भयभीत होगी कि नेटो रूस को धमकी दे रहा है. तो उनका यह कहना वहां की जनता को आश्वस्त करने का एक तरीक़ा भी हो सकता है कि देश ख़ुद की रक्षा करने में सक्षम है.\n\nरूस के सैन्य सिद्धांत के मुताबिक परमाणु हथियार तभी इस्तेमाल किए जाएंगे जब रूस बतौर एक देश ख़तरे में होगा और पुतिन ने अपनी चेतावनी में कहा कि वो पश्चिम की धमकियों का जवाब दे रहे हैं. उन्होंने जब ये कहा कि वे धौंस नहीं दे रहे हैं, तो वे उस स्थिति की बात कर रहे थे जब रूस की सीमा को ख़तरा पैदा होगा. एक अहम सवाल ये है कि आगामी जनमत संग्रह के बाद वे यूक्रेन के कितने भूभाग तक अपनी सीमा का विस्तार देखते हैं.\n\nइन बातों से ये पता चलता है कि परमाणु हथियारों का उपयोग फिलहाल संभव नहीं है. हालांकि इसकी संभावना को पूरी तरह ख़ारिज नहीं किया जा सकता, ख़ास कर तब जब पुतिन को लगता है कि उनके देश की सुरक्षा ख़तरे में है. निश्चित तौर पर पश्चिम की ख़ुफ़िया एजेंसियां पुतिन की बातों से अधिक रूस के वास्तविक व्यवहार पर नज़र रखेंगी.\n\nइमेज स्रोत, Reuters\n\nपुतिन ने परमाणु हथियारों के इस्तेमाल की बात क्यों कही?\n\nइससे पहले बुधवार को रूसी राष्ट्रपति व्लादिमीर पुतिन ने कहा कि पश्चिम रूस को ब्लैकमेल कर रहा है, लेकिन रूस के पास जवाब देने के लिए कई हथियार हैं. पुतिन ने कहा कि वह अपने नागरिकों की रक्षा के लिए सभी संसाधनों का इस्तेमाल करेंगे. उन्होंने कहा कि रूस की जनता के समर्थन में उनका पूरा भरोसा है.\n\nपुतिन ने कहा कि यूक्रेन में रूसी नियंत्रण में रह रहे लोगों को वह न्यू-नाज़ी व्यवस्था के दमन का शिकार नहीं होने देंगे. रूसी राष्ट्रपति ने कहा कि पश्चिम परमाणु युद्ध की आड़ में ब्लैकमेल कर रहा है.\n\nरूसी राष्ट्रपति ने कहा कि उनके पास जवाब देने के लिए बहुत हथियार हैं और यह कोई धौंस नहीं है. उन्होंने कहा कि वह डोनबास के लोगों की रक्षा कर रहे हैं.\n\nपुतिन ने देश के नाम अपने इस संबोधन में यूक्रेन में 'विशेष सैन्य अभियान' के लिए आंशिक रूप से रिज़र्व सैनिकों को लामबंद करने की घोषणा की. उन्होंने कहा कि 'आज़ाद भूभाग' के लोगों की रक्षा के लिए तत्काल फ़ैसला लेना ज़रूरी हो गया है.\n\nपुतिन ने कहा कि उन्होंने रूस के रक्षा मंत्रालय से सेना को लामबंद करने का आदेश दिया है.\n\nरूसी राष्ट्रपति ने कहा कि इस मामले में जारी आदेश पर हस्ताक्षर कर दिया गया है और यह बुधवार से लागू हो गया है.\n\nआर्म्स फ़ोर्सेज का दर्जा हासिल किए सभी नागरिकों को एकजुट किया जाएगा. पुतिन ने 'आज़ाद भूभाग' यूक्रेन के कुछ इलाक़ों को कहा है.\n\nइस बीच रूस के रक्षा मंत्री सेर्गेई शोइगु ने कहा है कि सैन्य अनुभव वाले तीन लाख लोगों को बुलाया गया है.\n\nइमेज स्रोत, Reuters\n\nरूस ने बताया- अब तक कितने सैनिक मारे गए हैं?\n\nपूर्वी यूरोप में बीबीसी संवाददाता सारा रेन्सफोर्ड के मुताबिक़, पुतिन के भाषण के बाद उनके रक्षा मंत्री ने विस्तार से बताया कि तीन लाख रिज़र्व सैनिक बुलाए जाएंगे. हालांकि उन्होंने ये भी स्पष्ट किया कि सभी को एक साथ नहीं बल्कि ज़रूरत के मुताबिक़ बुलाया जाएगा.\n\nउन्होंने ये भी कहा, \"स्टूडेंट्स का इस्तेमाल नहीं किया जाएगा. वे शांत रहें और अपनी पढ़ाई जारी रखें. न ही अनिवार्य सैन्य सेवा करने वालों को सीमा पर भेजा जाएगा.\"\n\nरूस ने ये स्पष्ट किया कि उन लोगों का ही इस्तेमाल किया जाएगा जिन्हें युद्ध का अनुभव है.\n\nअपने बयान में सर्गेई शुइगु ने दावा किया कि अब तक यूक्रेन के साथ युद्ध में क़रीब छह हज़ार (5,937) सैनिकों की मौत हुई है. ये संख्या पश्चिमी ख़ुफ़िया एजेंसियों के अनुमान से कहीं कम है, यहां तक कि ये स्वतंत्र स्रोत की रिपोर्ट से भी कहीं कम है.\n\nलेकिन ये बीते महीनों में पहली बार है जब रूस ने युद्ध में मारे गए सैनिकों की संख्या बताई है.\n\nरक्षा मंत्री के सौम्य स्वर और शांत लहजे के बावजूद रूस के ताज़ा रुख को इस युद्ध को लेकर बड़ा बदलाव माना जा रहा है. जिस युद्ध की रूस के कई लोग अनदेखी करने की कोशिश कर रहे थे उसकी आंच अब हज़ारों की तादाद में लोगों के घरों तक पहुंच रही है.\n\nपुतिन ने देश के नाम संदेश में क्या कहा?\n\nराष्ट्रपति पुतिन ने घोषणा की कि यूक्रेन में 'विशेष सैन्य अभियान' के लिए आंशिक रूप से रिज़र्व सैनिकों को लामबंद किया जाएगा.\n\nरूस के क़ब्ज़े वाले इलाकों के लोगों की सुरक्षा और इलाकाई अखंडता लिए यह क़दम आवश्यक.\n\nपुतिन का पश्चिम पर परमाणु हथियारों को लेकर ब्लैकमेल करने का आरोप.\n\nपुतिन ने कहा, \"रूस के पास 'बहुत से जवाबी हथियार' हैं और ये कोई धौंस नहीं है.\"\n\nसैन्य अनुभव वाले 3,00,000 लोगों को बुलावा- रक्षा मंत्री सर्गेई शोइगु.\n\nएक अनुमान के मुताबिक़, रूस में 20 लाख सैन्य रिज़र्व है. ये वो लोग हैं जिन्होंने अनिवार्य सैन्य सेवा के तहत मिलिट्री ट्रेनिंग ले रखी है. रूस में सैन्य प्रशिक्षण लेना अनिवार्य है.\n\nपुतिन का प्रण और पश्चिम पर आरोप\n\nबीबीसी रूस के संपादक स्टीव रोज़नबर्ग का कहना है कि अब तक रूस ये कहता रहा है कि यूक्रेन में स्पेशल मिलिट्री ऑपरेशन योजनाबद्ध तरीक़े से चल रहा है.\n\nरूस के राष्ट्रपति के मन में यूक्रेन पर हमले का कोई अफ़सोस नहीं है. पुतिन का कहना है कि पश्चिम रूस को तोड़ना चाहता है.\n\nरूस ने यूक्रेन के इलाक़ों पर कथित जनमत संग्रह के ज़रिए क़ब्ज़ा किया है और उसे लगता है कि पश्चिम उन इलाकों को वापस लेने की कोशिश कर रहा है.\n\nपुतिन ने कहा कि जो परमाणु हथियार को लेकर ब्लैकमेल कर रहे हैं, उन्हें ध्यान रखना चाहिए कि हवा का रुख़ मुड़ सकता है.\n\nहालांकि, रिज़र्व सेना को आंशिक रूप से लामबंद करने की घोषणा करके पुतिन ने परोक्ष रूप से यह भी स्वीकार कर लिया कि रूस को युद्ध के मैदान के लिए और अधिक सैनिक चाहिए.\n\nप्लेबैक आपके उपकरण पर नहीं हो पा रहा वीडियो कैप्शन, रूसी कब्ज़े से छुड़ाए गए इज़्यूम शहर में लगभग 450 लोगों के अवशेष मिले.\n\nसैनिकों की लामबंदी का तुरंत कितना असर?\n\nबीबीसी के राजनयिक संवाददाता पॉल एडम्स के मुताबिक़, भले ही उन लोगों को बुलाया जा रहा है जिन्हें पहले से सैन्य अनुभव है, लेकिन उन्हें संगठित करने और नई युद्ध शक्ति से लैस करने में महीनों लगते हैं.\n\nअगर रूस ने उन्हें योजना बना कर सैन्य टुकड़ियों में नहीं डाला, तो वो अगले वसंत तक युद्ध में शामिल नहीं हो सकेंगे.\n\nयूक्रेन में अहम नुकसान को देखते हुए रूस के लिए इन नए सैनिकों को ज़रूरी हथियार मुहैया कराने में भी मुश्किलों का सामना करना पड़ सकता है.\n\nपश्चिम से मिले अत्याधुनिक हथियारों और रूस से क़ब्ज़े में लिए मशीनों से यूक्रेनी सैनिकों ने कहर बरपा दिया है और गोला-बारूदों के ढेरों, कमांड पोस्ट, फ्रंट लाइन के लिए बनाए गए बेस को उड़ा दिया है.\n\nरूस के लिए युद्ध में पहले से मौजूद सैनिकों को ही संगठित करना मुश्किल हो गया है, किसी नए की तो बात ही छोड़ दें.\n\nये भी माना जा रहा है कि यूक्रेन में तैनात सैनिकों के मनोबल पहले से ही कमज़ोर हैं. साथ ही अब कुछ लोगों की वहां तैनाती की अवधि बढ़ाई भी जा रही है क्योंकि आने वाले ठंड में भी युद्ध के चलते रहने की संभावना जताई जा रही है.\n\nइमेज स्रोत, Reuters इमेज कैप्शन, ब्रिटिश रक्षा मंत्री बेन वॉलेस\n\nपुतिन के फ़ैसले पर तीखी प्रतिक्रिया\n\nयूक्रेन के विदेश मंत्री दिमित्रो कुलेबा ने ट्वीट किया, \"पुतिन ने चीन, भारत, मैक्सिको, तुर्की और अन्य एशियाई, अफ़्रीकी, मध्य पूर्व, लातिन अमेरिकी देशों का घोर अनादर किया है जिन्होंने रूस को यूक्रेन के साथ युद्ध ख़त्म करने की कूटनीतिक सलाह दी थी. वे और अधिक लोगों को इस युद्ध की आग में झोंकना चाहते हैं, उनके जीतने की कोई संभावना नहीं है.\"\n\nब्रितानी रक्षा मंत्री बेन वॉलेस ने कहा कि यूक्रेन में युद्ध के लिए रिज़र्व सैनिकों को लामबंद करना ये बताता है कि रूस के हमले नाकाम हो रहे हैं.\n\nउन्होंने कहा, \"वो और उनके रक्षा मंत्री ने कमज़ोर नेतृत्व के साथ अपने हज़ारों नागरिकों को उनकी मौत के लिए वहां भेजा है जिनके पास लड़ाई के उचित संसाधन भी मौजूद नहीं हैं.\"\n\nयूक्रेन में अमेरिकी राजदूत ने पुतिन के आंशिक रूप से रिज़र्व सैनिकों को लामबंद करने के आदेश को कमज़ोरी का संकेत बताया.\n\nब्रिगेट ब्रिंक ने ट्विटर पर लिखा, \"जनमत संग्रह और लामबंद करना रूस की नाकामी और कमज़ोरी का संकेत है.\"\n\n\"यूक्रेन की सीमा पर रूसी क़ब्ज़े को अमेरिका कभी मान्यता नहीं देगा और यूक्रेन के साथ हमेशा खड़ा रहेगा, चाहे जितना भी वक़्त क्यों न लगे.\"\n\nयूक्रेन में युद्ध के लिए रिज़र्व सैनिकों को भेजने की रूस की तैयारी पर यूरोप के नेताओं ने भी अपनी प्रतिक्रियाएं दी हैं.\n\nचेक रिपब्लिक के प्रधानमंत्री पेट्र फियाला ने कहा कि आंशिक रूप से रिज़र्व सैनिकों को लामबंद करने की रूस की कोशिश \"यूक्रेन में युद्ध को और बढ़ाने का प्रयास है\" और \"ये सबूत है कि रूस ही अकेला आक्रमणकारी है.\"\n\nप्रधानमंत्री फियाला ने कहा कि यूक्रेन को सहायता देना ज़रूरी है और ऐसा करना चेक रिपब्लिक के हित में है.\n\nचेक रिपब्लिक वो पहला देश है जिसने यूक्रेन के भारी हथियार मुहैया कराए थे. उसने अब तक यूक्रेन को टैंक, हेलीकॉप्टर और तोपख़ाने भेजे हैं.\n\nजर्मनी के वाइस चांसलर रॉबर्ट हाबेक ने रिज़र्व सैनिकों की लामबंदी को \"रूस का एक और ग़लत क़दम\" करार दिया.\n\nनीदरलैंड्स के प्रधानमंत्री मार्क रूट ने जनमत संग्रह और रिज़र्व सैनिकों की लामबंदी को रूस की \"घबराहट का संकेत\" बताया.\n\nइमेज स्रोत, Reuters इमेज कैप्शन, एलेक्सी नवेलनी\n\nराष्ट्रपति व्लादिमीर पुतिन के बड़े आलोचक एलेक्सी नवेलनी ने कहा कि आंशिक रूप से सैन्य लामबंदी \"बहुत बड़ी त्रासदी\" का कारण बनेगी.\n\nजेल से अपने वकील के ज़रिए भेजे एक वीडियो संदेश में उन्होंने कहा, 'ये विशाल त्रासदी का कारण बनेगी जिसमें बड़ी संख्या में लोग मारे जाएंगे... अपनी निजी ताक़त को बरकरार रखने के लिए पुतिन पड़ोसी देश में गए, वहां लोगों को मारा और अब बहुत बड़ी संख्या में रूस के नागरिकों को इस युद्ध में भेज रहे हैं.'",
    "बच्चियों को हवस का शिकार बनाने वाला सीरियल किलर, जिसे पकड़ने में लग गए सालों": "सन 1983.सिंडी पॉलसन नाम की एक 17 साल की लड़की अलास्का के एंकोरेज की एक गली में हथकड़ी पहने हुए नंगे पाव भागती मिलती है। उसके चेहरे पर खौफ था...हालात से लग रहा था कि वो किसी बड़ी मुसीबत से पीछा छुड़ाना चाहती है. सिंडी सीधे पुलिस स्टेशन पहुंचती है और पुलिस को बताती है कि वो एक यौनकर्मी है और वो एक दरिंदे के चंगुल से छूटकर आई है जो उसे 200 डॉलर देने के बहाने अपने घर ले गया और उसे हथकड़ी से बांधकर रेप और टॉर्चर किया. इतना ही नहीं वो हैवान उसे अपने निजी विमान में बिठाकर कहीं और ले जाने वाला था लेकिन मौका पाकर वो वहां से फरार हो गई...पुलिस हरकत में आती है और सिंडी के बयानों के आधार पर आरोपी के घर पहुंचती है...जुर्म की दुनिया में आज बात होगी अलास्का के सीरियल किलर रॉबर्ट क्रिश्चियन हैनसेन की जिसे बुचर बेकर के नाम से जाना जाता है। 1971 और 1983 के बीच, हैनसेन ने एंकोरेज, अलास्का में और उसके आसपास कम से कम 31 महिलाओं के साथ बलात्कार और 17 हत्याएं की थीं. वो पहले महिलाओं का अपहरण करता. फिर उन्हें जंगल में ले जाकर छोड़ देता और इसके बाद उनका किसी जानवर की तरह बंदूक और चाकू से शिकार करता था. उसे 1983 में गिरफ्तार किया गया और 461 साल की सजा सुनाई गई।",
    "नफरत में महिलाओं को मारकर घर में दफन करने वाला सीरियल किलर माइकल मैडीसन": "सन 1983.सिंडी पॉलसन नाम की एक 17 साल की लड़की अलास्का के एंकोरेज की एक गली में हथकड़ी पहने हुए नंगे पाव भागती मिलती है। उसके चेहरे पर खौफ था...हालात से लग रहा था कि वो किसी बड़ी मुसीबत से पीछा छुड़ाना चाहती है. सिंडी सीधे पुलिस स्टेशन पहुंचती है और पुलिस को बताती है कि वो एक यौनकर्मी है और वो एक दरिंदे के चंगुल से छूटकर आई है जो उसे 200 डॉलर देने के बहाने अपने घर ले गया और उसे हथकड़ी से बांधकर रेप और टॉर्चर किया. इतना ही नहीं वो हैवान उसे अपने निजी विमान में बिठाकर कहीं और ले जाने वाला था लेकिन मौका पाकर वो वहां से फरार हो गई...पुलिस हरकत में आती है और सिंडी के बयानों के आधार पर आरोपी के घर पहुंचती है...जुर्म की दुनिया में आज बात होगी अलास्का के सीरियल किलर रॉबर्ट क्रिश्चियन हैनसेन की जिसे बुचर बेकर के नाम से जाना जाता है। 1971 और 1983 के बीच, हैनसेन ने एंकोरेज, अलास्का में और उसके आसपास कम से कम 31 महिलाओं के साथ बलात्कार और 17 हत्याएं की थीं. वो पहले महिलाओं का अपहरण करता. फिर उन्हें जंगल में ले जाकर छोड़ देता और इसके बाद उनका किसी जानवर की तरह बंदूक और चाकू से शिकार करता था. उसे 1983 में गिरफ्तार किया गया और 461 साल की सजा सुनाई गई।",
    "रूस और जर्मनी के बीच अनाक्रमण संधि का सच": "यूक्रेन-रूस संघर्ष के साथ ही दुनिया मानो एक बार फिर से प्रथम विश्व युद्ध के पहले की परिस्थितियों में लौट आई है। प्रथम विश्व युद्ध में भी चिंगारी का काम एक छोटे से देश सर्बिया की वजह से हुआ, जब ऑस्ट्रिया-हंगरी के प्रिंस और उनकी पत्नी ने अपने अधीन राज्य का दौरा किया था, तब एक 18 साल के युवा के हाथों उनकी हत्या कर दी गई थी।\n\nलेकिन यह तो सिर्फ एक चिंगारी थी। इसके पीछे की पूर्वपीठिका कई वर्षों से तैयार हो रही थी। विश्व में औद्योगिक क्रांति के अलंबरदार ग्रेट ब्रिटेन ने दुनिया के अधिकांश भूभाग पर अपना साम्राज्य स्थापित किया हुआ था। उसके बाद फ़्रांस, पुर्तगाली, डच, स्पेनिश और इटली के साम्राज्य ने अपनी जकड़ बनाये हुए थी। जर्मनी इस दौड़ में पिछड़ गया था, लेकिन उसके पास पश्चिमी यूरोप का सबसे बड़ा भूभाग था। 19 वीं शताब्दी के उत्तरार्ध में जर्मनी में पूंजीवाद के विकास के साथ उसने भी जोर पकड़ा और तीव्र गति से अपना औद्योगिक विकास किया। जर्मनी के एकीकरण के बाद उसकी भी साम्राज्यवाद की लिप्सा हिलोरे मारने लगी थी। ग्रेट ब्रिटेन ने इस बीच अपने साम्राज्यवाद को महफूज रखने के लिए समुद्री नौसेना को मजबूत करने का अभियान लिया। कहा जाता है कि नौसेना के लिए ब्रिटेन ने बजट आवंटन को थल और नभ सेना के खर्च के बराबर कर दिया था। जर्मनी इसे देख रहा था, और उसने भी अपनी नौसेना को बड़े पैमाने पर सुसज्जित किया।\n\nबहरहाल हम सभी जानते हैं कि प्रथम विश्व युद्ध (1914-18) का नतीजा दुनिया में भयानक रक्तपात के साथ खत्म हुआ। इसमें फ़्रांस, ब्रिटेन, रूस और अमेरिका मित्र देश थे और जर्मनी, ऑस्ट्रिया-हंगरी और इटली का अपना समूह था। इस युद्ध में जर्मनी और फ़्रांस को भारी नुकसान हुआ, और फ़्रांस को अपनी पिछली हार का बदला चुकाना था। फ़्रांस में दोनों पक्षों के बीच वेर्साइल संधि हुई, जिसमें जर्मनी और उसकी जनता के ऊपर भारी जुर्माना और आहत करने वाली शर्तें थोपी गईं। जर्मनी के शासकों और जनता के लिए उस समय अपमान का घूंट पीने के सिवाय कोई चारा नहीं था, क्योंकि शर्तें नहीं मानने पर मित्र देशों ने जर्मनी को पूर्ण रूप से पराभव की स्थिति में ले जाना था।\n\nलेकिन प्रथम विश्व युद्ध के दौरान ही रूस में जारशाही का अंत भी हो चुका था। अक्टूबर की बोल्शेविक क्रांति ने दुनिया में पहले समाजवादी देश के सपने को साकार कर दिखाया था। इसके जन्म के साथ ही इसके खात्मे के लिए साम्राज्यवादी देशों ने सामूहिक रूप से प्रतिक्रांति के लिए अपने संसाधन खोल दिए। इसी का नतीजा था कि एक बेहद पिछड़े देश में मजदूर किसान के राज को अमल में लाने के साथ ही लेनिन और उनके सहयोगियों को घरेलू और बाहरी मोर्चे पर भारी कठिनाइयों का एक साथ सामना करना पड़ रहा था। लेनिन को जल्द ही अपने कदम पीछे खींचने पड़े थे और तात्कालिक समाधान के तौर पर एनईपी (नव आर्थिक नीति) को लागू करना पड़ा, जिसमें सामूहिक खेती की जगह पर व्यक्तिगत खेती और उद्योग धंधों को मान्यता दी गई।\n\nलेकिन क्या युद्ध में हार-जीत के साथ ही सारे फैसले तय हो जाते हैं? प्रथम विश्व युद्ध से पराजित और बुरी तरह से आहत जर्मनी में जर्मन राष्ट्रवाद की भावनाएं फिर से सर उठा रही थीं। अमेरिका अपनी आर्थिक स्थिति को लगातार मजबूत करता जा रहा था। दुनियाभर में साम्राज्यवाद के अधीन रह रहे तीसरी दुनिया के देशों में आजादी की चाहत बढ़ती जा रही थी। सभी साम्राज्यवादी देश इस बात से भलीभांति परिचित थे कि यह शांति जल्द ही भंग होने वाली है। लेकिन उनके लिए अब दुनिया के आपसी बन्दरबांट से भी बड़ा खतरा पूर्वी एशिया में सोवियत रूस के रूप में था। यानि, खुद आपस में निपटने के साथ-साथ ही अब उनके लिए सोवियत रूस नामक भूत से निपटना सबसे पहली जरूरत थी, क्योंकि यह पश्चिमी यूरोप सहित समूचे विश्व के वंचित वर्गों के लिए एक आदर्श बनता जा रहा था, और अपने विस्तार की तो छोड़िये खुद के अस्तित्व के ऊपर संकट बनता जा रहा था।\n\nअनाक्रमण संधि पर हस्ताक्षर करते रूस के तत्कालीन विदेश मंत्री माल्तोव। साथ में पीछे खड़े हैं ब्रिटेन के विदेशमंत्री रिब्बनट्रॉप और स्टालिन।\n\nलेनिन ने अपनी पुस्तक “साम्राज्यवाद: पूंजीवाद का सर्वोच्च स्वरूप” में इसे पूंजीवाद का ही आधुनिकतम स्वरुप के रूप में निरुपित किया है। इन सभी स्थितियों को देखते हुए और अमेरिका के सबसे प्रभावशाली पूंजीवादी देश के रूप में विकसित हो जाने के बाद दुनिया को पुराने ढर्रे पर चला पाना उत्तरोत्तर संभव नहीं रह गया था।\n\nजर्मनी में हिटलर के नाजीवादी शासन ने 32 में शासन में आने के साथ ही जर्मनी के जख्मों को फिर से ताजा करने, जर्मनी के विस्तार और नस्लीय आधार पर जर्मन राष्ट्रवाद का नारा बुलंद करते हुए तेजी से वरसाइल संधि को कूड़े में फेंकते हुए खुद को सुसज्जित करना शुरू किया। यहूदियों के नरसंहार के बारे में कौन नहीं जानता। यहूदी और कम्युनिस्ट नाजीवाद के सबसे बड़े दुश्मन थे। बोल्शेविक क्रांति में भी उसका मानना था कि यह सब यहूदियों की करतूत है और सोवियत रूस में शीर्ष पर यहूदियों का कब्जा है।\n\nलेनिन की मृत्यु के बाद स्टालिन ने नई आर्थिक नीति को कुछ साल चलाया। लेकिन 1928 में सोवियत रूस में नियोजित विकास की पहल शुरू हुई। इस बार राज्य नियंत्रित आर्थिक विकास की रुपरेखा बनाई गई थी। इसके पीछे भी कहा जाता है कि सोवियत रूस के शीर्षस्थ नेताओं का आकलन था कि आगामी वर्षों में एक बार फिर से बड़े युद्ध का खतरा है। दुनिया में जब तक विभिन्न देशों में सर्वहारा क्रांति नहीं होती, तब तक एकमात्र समाजवादी देश को बरकरार रखने के लिए सोवियत रूस को बड़ी तेजी से खुद को औद्योगिक देशों की अग्रिम कतार में लाना होगा।\n\nइसके लिए कृषि के सामूहिकीकरण से लेकर आबादी के बड़े हिस्से को औद्योगिक उत्पादन के क्षेत्र में स्थानापन्न करना होगा। यह वह समय था जब पूंजीवादी देश अब तक के सबसे बड़े आर्थिक संकट (ग्रेट डिप्रेशन) की चपेट में आने वाले थे। समूचे विश्व में भयानक आर्थिक मंदी का दौर था, उत्पादन निगेटिव में था और बड़ी संख्या में बेरोजगारी और कंगाली फ़ैल रही थी। लेकिन उसी दौर में रूस में प्रथम पंच वर्षीय योजना को लागू किया गया। 1928 से 1938 के बीच में सोवियत रूस में जो कायापलट हुआ है, वह अपने आप में दुनिया में अजूबा है। एक पिछड़ा देश अचानक से औद्योगिक दृष्टि से दुनिया के अग्रणी देशों की पांत में शामिल हो गया था। कृषि में सामूहिकीकरण के साथ ही वहां पर भी आधुनिक मशीनों और औजारों का सहारा लिया जाने लगा था।\n\nइस दौरान कुछ ज्यादतियां भी अवश्य हुईं, जिसे निश्चित रूप से यदि असाधारण परिस्थिति नहीं होती तो उससे बचा जा सकता था। निश्चित रूप से किसी भी बदलाव को सफलतापूर्वक संपन्न करने के लिए उसमें शामिल होने वाले लोगों को भागीदार बनाकर करना अधिक समीचीन होता है। लेकिन यह भी सही है कि जमींदारों से उनके द्वारा कब्जाई जमीन और पूंजीपति से उसके द्वारा लूट कर अर्जित की गई पूंजी को यदि सरकार राष्ट्रीय संपत्ति घोषित करेगी तो ऐसा करने पर वे कोई विरोध भी न करें यह संभव नहीं है। कई बार उसे जबरन भी अधिग्रहण करना पड़ सकता है। लेकिन इसे लागू करने के लिए बेहद सतर्कता और मनमाने पूर्ण ढंग से हर्गिज नहीं किया जा सकता है। स्टालिन के ऊपर पर्जिंग और गुलाग व्यवस्था में लाखों रूसियों को बंदी बनाने के आरोप हैं, जिनके बारे में निश्चित रूप से कुछ सच्चाई है लेकिन उससे कई सौ गुना साम्राज्यवादी दुष्प्रचार है। वह कुछ ऐसा है कि भारत में रहने वाले 100 करोड़ से भी अधिक बेहद गरीब और वंचित समुदाय को भी लग सकता है कि कम्युनिस्ट शासन आने पर उनका सब कुछ लुट जायेगा।\n\nबहरहाल, यहाँ पर हम बात कर रहे हैं सोवियत रूस और जर्मनी के संधिपत्र पर समझौते को लेकर। इस मुद्दे को पश्चिमी जगत ने इतना स्पिन दिया है कि अब तक जो लोग यह मानते थे कि नाजी जर्मनी को जिस लाल सेना ने पूरी तरह से धराशाई कर दिया था, असल में उसने ही जर्मनी को दूसरे विश्व युद्ध के लिए उकसाया। इतिहास को आजकल कई बार मिटाया जा रहा है, फिर से लिखा जा रहा है। यह सारी दुनिया में हो रहा है, भारत में आप इसे होते साफ़-साफ देख रहे हैं। यह सही है कि 1939 में जर्मनी और सोवियत रूस में संधि हुई थी। लेकिन यह संधि क्यों और किन वजहों से की गई, इसकी या तो व्याख्या में बेईमानी की जाती है या इसके सभी पहलुओं को नहीं पेश किया जाता है।\n\nहम इसी मुद्दे पर उपलब्ध जानकारियों को आपके साथ साझा करने का प्रयास करते हैं। ब्रिटिश मार्क्सवादी बिल ब्लांड, जिन्होंने ब्रिटेन और न्यूजीलैंड की कम्युनिस्ट पार्टियों में रहकर अग्रणी भूमिका निभाई है ने इस बारे में फरवरी 1990 में एक लेख लिखा था, जिसमें उन्होंने सुबूतों के साथ इस बात को स्थापित किया है कि सोवियत रूस ने जर्मनी के साथ अनाक्रमण समझौता करने से पहले ब्रिटेन और फ़्रांस के साथ कई दौर की बातचीत की और उन्हें त्रिपक्षीय समझौते के लिए रजामंद करने की कोशिश की। लेकिन ब्रिटेन और फ़्रांस की ओर से इस बारे में लगातार टालमटोल की नीति अपनाई गई, जिसके पीछे उनकी मंशा यह भी थी कि हिटलर का रुख पश्चिमी यूरोप के बजाय सोवियत रूस की ओर किया जाये। इससे एक पंथ और दो काज सध जायेंगे।\n\nहिटलर की आत्मकथा मेन कैम्पफ में हिटलर के शब्दों में “पश्चिमी और दक्षिणी यूरोप की जगह पूर्वी यूरोप की भूमि आकार ले रही है।”\n\nइस समझौते से पूर्व मार्च 1939 में सीपीएसयू की 18 वीं कांग्रेस में स्टालिन ने कहा, “ इंगलैंड, फ़्रांस और अमेरिका की ओर से आक्रमणकारी को एक के बाद एक छूट दी जा रही है”।\n\nइस प्रकार हम देख रहे हैं कि गैर-आक्रमणकारी देशों की कीमत पर खुले तौर पर दुनिया का बंटवारा हो रहा है, इसका कोई प्रतिरोध नहीं किया जा रहा है, यहाँ तक कि इस सबमें एक आपसी समझदारी भी दिखती है।\n\nआखिरकार यह कैसे संभव है कि गैर-आक्रमणकारी देश इतनी आसानी से बिना कोई प्रतिरोध किये ही आक्रमणकारियों को उपकृत करने के लिए अपने-अपने प्रभाव क्षेत्र को त्याग रहे हैं?\n\nक्या इसके पीछे की वजह गैर-आक्रमणकारियों की कमजोर स्थिति है? हर्गिज नहीं। गैर-आक्रमणकारी देशों, और लोकतांत्रिक देशों की यदि आर्थिक और सैन्य शक्ति का संयुक्त रूप से मूल्यांकन करें तो वे हर हाल में फासिस्ट शक्तियों से मजबूत स्थिति में हैं।\n\nइसकी मुख्य वजह यह है कि अनाक्रमणकारी देशों में ब्रिटेन और फ़्रांस ने आक्रमणकारी के खिलाफ सामूहिक सुरक्षा, सामूहिक प्रतिरोध की नीति को ख़ारिज कर दिया है, और गैर-हस्तक्षेप की नीति को अपना रखा है…\n\nयह गैर-हस्तक्षेप की नीति जर्मनी को सोवियत रूस के साथ उलझने में कोई बाधा नहीं बनने देने की ओर इशारा करती है।\n\nइसी बीच सोवियत संघ के साथ किसी भी प्रकार की बातचीत के बिना ही इंग्लैंड ने पोलैंड के साथ समझौते पर दस्तखत कर दिए, और किसी भी प्रकार के आक्रमण पर अपनी तरफ से साथ खड़े होने की गारंटी दे दी।\n\nहाउस ऑफ़ कॉमन्स में लिबरल पार्टी के नेता डेविड लायड जार्ज का वक्तव्य काबिलेगौर है: “मुझे यह बात समझ में नहीं आ रही है कि रूस को विश्वास में लिए बिना ही इस समझौते पर मुहर क्यों लगा दी गई? यदि पोलैंड नहीं चाहता है कि रूस इस सबके बीच में आये, यदि पोलैंड इस शर्त को स्वीकार नहीं करता है तो इसके लिए जिम्मेदारी उसकी होगी।”\n\nइंग्लैंड-फ़्रांस की गारंटी ने जनता के दबाव को ध्यान में रखते हुए आक्रमणकारी को पुचकारने की अपनी नीति में बदलाव करते हुए सामूहिक सुरक्षा के प्रयास के लिए बाध्य किया। 15 अप्रैल 1939 को ब्रिटिश सरकार ने सोवियत संघ के साथ संपर्क साधा और कहा कि उसे अपनी सीमा से सटे देशों की सुरक्षा के लिए सैन्य सहयोग की सार्वजनिक घोषणा करनी चाहिए।\n\n17 अप्रैल को सोवियत संघ ने अपने जवाब में इस प्रकार के किसी भी एकतरफा घोषणा से इंकार किया और बताया कि वह अन्य शक्तियों की तुलना में एकतरफा घोषणा कर असमानता की स्थिति के लिए तैयार नहीं है। रूस ने प्रस्तावित किया:\n\nसबसे पहले रूस, ब्रिटेन और फ़्रांस के बीच में आक्रमण के खिलाफ एक त्रिपक्षीय समझौता हो।\n\nदूसरा, इस गारंटी को बाल्टिक देशों (इस्टोनिया, फ़िनलैंड, लातिविया और लुथियानिया) के लिए विस्तारित किया जाये, क्योंकि इन देशों को गारंटी न देने का अर्थ है जर्मनी के लिए अपने पूर्वी यूरोप के और विस्तार को खुला न्यौता देना।\n\nतीसरा, यह संधि अस्पष्ट नहीं होनी चाहिए, बल्कि हस्ताक्षर करने वाले देशों के लिए इसमें स्पष्ट रूप से सैन्य सहायता किस रूप में दी जायेगी, स्पष्ट होना चाहिए।\n\nइस पर फ़्रांस और इंग्लैंड की सरकार की ओर से कहा गया कि फ़िनलैंड, एस्टोनिया और लातिविया की गारंटी नहीं दी जा सकती।\n\nयहाँ पर यह समझना बेहद महत्वपूर्ण है कि यूरोप के सभी प्रमुख राष्ट्र इस बात से पूरी तरह से वाकिफ थे कि युद्ध अपरिहार्य है। ऐसे में जर्मनी, इंग्लैंड और सोवियत रूस की ओर से लगातार पुनर्संयोजन और अपनेआप को आवश्यक हथियारों और सैन्यीकरण से लामबंद करने की तैयारी हो रही थी।\n\nसोवियत संघ के विदेशी मामलों के प्रमुख मेक्सिम लितविनोव का उल्लेख यहाँ पर बेहद अहम है। 1876 में यहूदी परिवार में जन्में लितविनोव की विदेशी मामलों में भूमिका (1930-39) तक बेहद महत्वपूर्ण रही। वे विश्व निरस्त्रीकरण व सामूहिक सुरक्षा के सबसे बड़े पैरोकार बनकर उभरे थे। द्वितीय विश्व युद्ध से पहले नाज़ी जर्मनी के खिलाफ पश्चिमी शक्तियों, विशेषकर इंग्लैंड और फ़्रांस के साथ सोविएत संघ का एक सामूहिक सुरक्षा समझौता हो जाए, के लिए उनकी ओर से अथक प्रयास किये गये। उस दौरान ऐसा देखा गया कि स्टालिन की ओर से लितविनोव को विदेशी मामलों को देखने की पूर्ण स्वायत्तता मिली हुई थी, और स्टालिन का पूरा ध्यान सोवियत संघ के आंतरिक मसलों और औद्योगीकरण पर केंद्रित था।\n\nलीग ऑफ़ नेशन में सोवियत प्रतिनिधिमंडल का नेतृत्व करने वाले लितविनोव ने राष्ट्र संघ के सामने सोवियत संघ की ओर से विश्व निरस्त्रीकरण की जोरदार पेशकश की थी और बड़े पैमाने पर विश्व में निरस्त्रीकरण के प्रस्ताव को रखा था। सोवियत संघ की ओर से यह प्रयास विश्व निरस्त्रीकरण सम्मेलन (1927-30), जेनेवा में हुए विदेशी मामलों के प्रमुखों के सम्मेलन (1932), लंदन के विश्व आर्थिक सम्मेलन (1933) सहित सोवियत संघ एवं संयुक्त राज्य अमेरिका के साथ राजनयिक संबंधों में सुधार में लितविनोव के नेतृत्व में (1934) जारी रहे।\n\nजब नाज़ी जर्मनी की ताकत एक आसन्न खतरा बनकर उभरने लगी थी, तो लितविनोव के द्वारा 1934 से लेकर 1938 के बीच में लीग ऑफ़ नेशन के सामने बारम्बार जर्मनी के खिलाफ सामूहिक प्रतिरोध की योजनाओं को तैयार किये जाने की अपील की गई। जाहिर सी बात है सोवियत रूस की ओर से किये जा रहे इस पेशकश के पीछे एक ऐसा मजबूत ब्लॉक बनाने की थी जो आसानी से जर्मनी के आक्रमण को कुचलने में कामयाब हो सकता था, और इसके लिए ब्रिटेन, फ़्रांस और सोवियत संघ का मजबूत गठजोड़ आवश्यक था। इसके लिए 2 मई 1935 में फ़्रांस के साथ और 16 मई 1935 में चेकोस्लोवाकिया के साथ जर्मन विरोधी संधि भी की गई। लेकिन इतिहास के इस दौर की विवेचना करने पर हम पाते हैं कि फ़्रांस की ओर से हीला हवाली की गई और ब्रिटेन का मन्तव्य कभी भी इस दौरान स्पष्ट नहीं हो पाया।\n\nइससे पहले ब्रिटेन के प्रधानमंत्री चैम्बरलेन की म्यूनिख वार्ता और हिटलर के साथ 30 सितंबर 1938 को चेकोस्लोवाकिया के जर्मन मूल वाले इलाके को जर्मनी को हस्तगत करने को लेकर संधि पर हस्ताक्षर की घटना सबसे अहम है। इसे चैम्बरलेन के द्वारा ऐतिहासिक बताया गया और विश्व युद्ध के खतरे को टालने वाला कदम बताया गया। इस वार्ता में इससे प्रभावित चेकोस्लोवाकिया और सोवियत रूस की कोई हिस्सेदारी नहीं रही, और इस प्रकार ब्रिटेन, फ़्रांस और इटली ने अपनी ओर से जर्मनी के साथ मिलकर चेकोस्लोवाकिया के भाग्य का फैसला कर लिया। इसे साफ तौर पर हिटलर को खुश करने वाली नीति समझा गया।\n\nइसके अलावा भी ऐसी बहुत सी घटनाएं हैं, जिन्हें ब्रिटेन और फ़्रांस जैसी प्रमुख साम्राज्यवादी शक्तियों के द्वारा हिटलर को खुश किये जाने के तौर पर देखा जा सकता है। 20 अप्रैल 1939 को हिटलर का 50 वां जन्मदिन था। इससे एक महीने पहले ही जर्मन सेना चेक गणराज्य को अपने कब्जे में लेने के लिए कूच कर चुकी थी, और ब्रिटिश प्रधानमंत्री नेविले चैम्बरलेन के साथ म्यूनिख समझौता रद्दी की टोकरी में डाल दिया गया था। इसके बावजूद ब्रिटेन की सरकार हिटलर को प्रसन्न रखने के लिए कोई कोर-कसर बाकी नहीं रख रही थी।\n\nब्रिटिश मंत्रिमंडल ने फैसला लिया कि हिटलर के जन्मदिन के अवसर पर किंग जार्ज VI को उन्हें व्यक्तिगत तौर पर जन्मदिन की बधाई वाला टेलीग्राम भेजा जाना चाहिए। द टाइम्स और डेली एक्सप्रेस के अनुसार इस भव्य समारोह में ब्रिटेन के राजदूत, जिन्हें प्राग पर हमले के बाद वापस बुला लिया गया था, को फिर से भेजा गया था, बल्कि उनके अलावा ब्रिटिश जनरल जे ऍफ़ सी फुलर भी खाकी टोपी के साथ उपस्थित थे। इसके अलावा भी ऐसे कई दृष्टांत हैं, जिनसे सोवियत रूस के पास यह सोचने की कोई वजह नहीं थी कि असल में हिटलर का सबसे बड़ा हमला यदि किसी पर होना है तो वह फ़्रांस या ब्रिटेन नहीं बल्कि सोवियत रूस होने वाला है। ऐसे एक नहीं अनेकों उदाहरण भरे पड़े हैं, जिनका अंत यूरोप में घोषित युद्ध के बाद जाकर खत्म हुआ।\n\nये वे कुछ ऐसे कठिन हालात और प्रश्न थे जिनसे जूझने के लिए सोवियत रूस के पास कोई विकल्प नहीं था। इस बीच सोवियत रूस में विदेशी मामलों के प्रमुख लिवित्नोव के स्थान पर व्यच्स्लेव मोलोतोव को नियुक्त कर दिया गया था। ब्रिटेन-फ़्रांस-रूस के सुरक्षा समझौते पर फ़्रांस और ब्रिटेन के जवाब को मोलोतोव ने यह कहकर ख़ारिज कर दिया कि इस ड्राफ्ट में हमले की स्थिति में तत्काल मदद की जगह पर लीग ऑफ़ नेशन से सलाह मशविरे की बात कही गई है, जिसका कोई अर्थ नहीं है। सोवियत संघ की ओर से 2 जून को इसके जवाबी ड्राफ्ट को भेजा गया, जिस पर ब्रिटेन और फ़्रांस ने फ़िनलैंड, एस्टोनिया और लातिविया की गारंटी से इंकार कर दिया था।\n\nसोवियत सरकार की ओर से इसके बाद भी प्रयास जारी रहे, और आखिरकार मोलोतोव ने 17 जुलाई को अपने बयान में कहा कि सैन्य संधि के बगैर राजनैतिक संधि का कोई अर्थ नहीं रह जाता है।\n\nआखिरकार 23 जुलाई को ब्रिटेन, फ़्रांस सैन्य संधि के लिए राजी हुए, और इसके लिए ब्रिटिश प्रतिनिधिमंडल की अगुआई के लिए एडमिरल रेगीनाल्ड प्लंकेट को भेजा गया, जिनके पास असल में संधि पर हस्ताक्षर करने का अधिकार नहीं था। ऊपर से तुर्रा यह कि इस दल को हवाई जहाज के बजाय समुद्री रास्ते से लेनिनग्राद भेजा गया, जो आखिरकार ट्रेन पकड़कर 11 अगस्त को मास्को पहुंचा। दस्तावेजों से पता चलता है कि इस प्रतिनिधिमंडल को धीमी गति से वार्ता चलाने के निर्देश दिए गए थे।\n\nआखिरकार सोवियत रूस ने जर्मनी के साथ अनाक्रमण संधि का फैसला लिया। इस दौरान मोलोतोव, जर्मनी विदेश मामलों के प्रमुख रिब्बनट्रॉप के बीच में कई दौर के पत्राचार हुए। जर्मन-सोवियत रूस के बीच अनाक्रमण संधि के मसौदे को तैयार किया गया और आखिरकार हिटलर ने 20 अगस्त को स्टालिन को व्यक्तिगत रूप से पत्र लिखकर मसौदे पर अपनी सहमति व्यक्त करते हुए 27 अगस्त तक रिब्बनट्रॉप के मास्को में पहुँचने की सूचना दी। इस अनाक्रमण संधि से सोवियत संघ ने अपने लिए कुछ समय के लिए जरुरी तैयारी का समय ले लिया था। लेकिन इस समझौते की यह कहकर भारी आलोचना की जाती है कि इसके साथ-साथ जर्मनी और सोवियत रूस के बीच में एक गुप्त समझौता हुआ था, जिसमें यूरोप में उनके अपने-अपने प्रभाव क्षेत्र का भी बंटवारा किया गया था।\n\nइसमें यह सहमति बनी थी कि यदि जर्मनी ने पोलैंड पर आक्रमण किया तो वह कर्जन लाइन का अतिक्रमण नहीं करेगा (प्रथम विश्व युद्ध के बाद ब्रिटिश विदेश मंत्री लार्ड कर्जन के द्वारा तय की गई सीमा) जो कि पॉलिश बहुल आबादी को यूक्रेनी और बेलारूसी समुदाय से विभाजित करता है। ज्ञातव्य हो कि पोलैंड का यह पूर्वी भूभाग 1917 की क्रांति के दौरान रूस से छिन गया था।\n\n11 अगस्त 1939 को स्विस राजनयिक और इतिहासकार और लीग ऑफ़ नेशन के कमिश्नर, कार्ल जैकब बुखार्ड के समक्ष हिटलर ने सोवियत संघ के खिलाफ आक्रमण के इरादे यह कहकर उजागर किये थे, “मेरा हर कदम रूस के खिलाफ है। अगर पश्चिम इतना ही मूर्ख है तो मुझे रूसियों के साथ समझौते में जाने के लिए मजबूर होना पड़ेगा। पहले पश्चिम को हराना होगा और उसके बाद अपनी सारी शक्ति को सोवियत रूस के खिलाफ लगाना होगा। मुझे हर हाल में यूक्रेन चाहिए, ताकि वे हमें भूखा न मार सकें, जैसा कि प्रथम विश्व युद्ध के दौरान हुआ था।”\n\nद्वितीय विश्व युद्ध को खत्म हुए आज 77 वर्ष से अधिक का समय बीत चुका है। इन बीतें सात दशकों में संयुक्त राज्य अमेरिका का बोलबाला पूरी तरह से छाया रहा है। सोवियत संघ भी एक प्रमुख महाशक्ति बना रहा, और उसके पतन को भी अब 30 वर्ष हो चुके हैं। आज दुनिया के अधिकांश गुलाम देश राजनैतिक रूप से आजाद हैं, लेकिन साम्राज्यवाद के नए नए रूपों के जरिये उनके शोषण के नए नए तरीकों को ईजाद कर लिया गया है। इस बीच एशिया में चीन के बड़े आर्थिक शक्ति के रूप में उभरने और रूस पर पश्चिमी यूरोप के अधिकाधिक निर्भरता से भयभीत संयुक्त राज्य अमेरिका के द्वारा शीत युद्ध के दौरान बनाये गए नाटो गुट को रूस की सीमा तक जबरन पहुंचाने के विरोध में ठीक वैसी ही स्थिति बन गई है, जैसा कि हम प्रथम विश्व युद्ध की पूर्वपीठिका में पाते हैं। कल यदि दुनिया का अस्तित्व रहा, तो भावी पीढ़ी के लिए यह प्रश्न सकते में डालने वाला रहेगा कि इतनी छोटी वजहों से पूरी दुनिया को खत्म करने वाले विश्व युद्ध आखिर क्यों हुए?\n\nशायद वे समझ पाएं कि इनकी वजह ऑस्ट्रिया-हंगरी के प्रिंस की हत्या या यूक्रेन के नाटो में शामिल होने न होने का मसला नहीं बल्कि पूंजी के सरमायेदारों की भूख और आपसी खींचतान इसकी जिम्मेदार है, इसके संपूर्ण खात्मे और वैश्विक सर्वहारा के मातहत ही विश्व में स्थायी शांति, सुख, समृद्धि और जलवायु परिवर्तन से कारगर ढंग से निपटा जा सकता है।\n\n(रविंद्र सिंह पटवाल लेखक और टिप्पणीकार हैं।)"
}