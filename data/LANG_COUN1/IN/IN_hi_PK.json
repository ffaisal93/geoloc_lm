{
    "Pakistan: सरकार को व्यापारियों की चेतावनी- भारत से आयात करें खाद्य सामग्री, वरना और बुरे होंगे हालात": "{\"_id\":\"6331b49d4eabd75dbc1ab1e9\",\"slug\":\"paks-businessmen-and-economists-ask-govt-to-import-food-from-neighbouring-countries-including-india\",\"type\":\"story\",\"status\":\"publish\",\"title_hn\":\"Pakistan: सरकार को व्यापारियों की चेतावनी- भारत से आयात करें खाद्य सामग्री, वरना और बुरे होंगे हालात\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nPakistan: सरकार को व्यापारियों की चेतावनी- भारत से आयात करें खाद्य सामग्री, वरना और बुरे होंगे हालात\n\nवर्ल्ड डेस्क, अमर उजाला, इस्लामाबाद Published by: Published by: निर्मल कांत Updated Mon, 26 Sep 2022 07:48 PM IST\n\nसार बयान में आगे कहा गया है कि रूस-यूक्रेन युद्ध से जिस अनाज पर सबसे ज्यादा असर पड़ा है, वह गेहूं है, जिसकी कीमतों में रिकॉर्ड उछाल आया है और अब विनाशकारी बाढ़ से लाखों एकड़ में खड़ी गेहूं की फसल पूरी तरह से बर्बाद हो गई है।\n\nविज्ञापन\n\nख़बर सुनें\n\nख़बर सुनें\n\nआर्थिक संकट से जूझ रहे पाकिस्तान की हालिया बाढ़ ने और मुश्किलें बढ़ा दीं हैं। बाढ़ से हजारों एकड़ में खड़ी फसल बर्बाद हो गई। इसके चलते देश को भविष्य में बड़े खाद्य संकट का भी सामना करना पड़ सकता है। इसके मद्देजनर पाकिस्तान के प्रमुख व्यापारियों और अर्थशास्त्रियों ने सरकार से भारत से आयात करने का आग्रह किया है।\n\n\n\nपीबीआईएफ (पाकिस्तान बिजनेसमैन एंड इंटेलेक्चुअल फोरम) ने एक बयान जारी कर कहा कि सरकार को देश के कृषि उत्पादन की स्थिति में सुधार और सामान्य स्थिति में लौटने तक सभी करों (टैक्स) को समाप्त करना चाहिए।\n\n\n\nइस संगठन के अध्यक्ष जाहिद हुसैन ने कहा, हम सरकार से सभी चारों पड़ोसी देशों से आयात की अनुमति देने का अनुरोध करते हैं। उन्होंने कहा कि रूस-यूक्रेन युद्ध ने वैश्विक कृषि को बहुत नुकसान पहुंचाया है और सभी कृषि वस्तुओं की कीमतें आसमान छू रहीं हैं।\n\n\n\nबयान में आगे कहा गया है कि रूस-यूक्रेन युद्ध से जिस अनाज पर सबसे ज्यादा असर पड़ा है, वह गेहूं है, जिसकी कीमतों में रिकॉर्ड उछाल आया है और अब विनाशकारी बाढ़ से लाखों एकड़ में खड़ी गेहूं की फसल पूरी तरह से बर्बाद हो गई है।\n\n\n\nइसमे कहा गया है कि भारत त्वरित और सस्ते खाद्य आयात के लिए सबसे अच्छा विकल्प था लेकिन सरकार द्वारा इसकी अनुमति नहीं दी गई क्योंकि मुख्य विपक्षी पार्टी इसे राजनीतिक लाभ के लिए एक हथियार के रूप में इस्तेमाल कर सकती थी। बयान में यह भी कहा गया है कि भारत से सीधे व्यापार के अभाव में भारतीय व पाकिस्तानी बिजनेसमैन संयुक्त अरब अमीरात (यूएई) के जरिए अतिरिक्त पैसा देकर व्यापार करने पर मजबूर हैं।\n\n\n\nबयान में कहा गया है कि सरकार को लोगों के कल्याण को प्राथमिकता देनी चाहिए और दूर के देशों से कृषि उत्पादों के आयात के बजाय पड़ोसी देशों को प्राथमिकता देनी चाहिए। इसके अलावा अगर 17 अरब डॉलर (4000 अरब रुपये) पाकिस्तानी किसानों को ब्याज मुक्त ऋण के रूप में दिए जाते हैं तो कृषि उत्पादन में क्रांति हो सकती है। वरना स्थिति 2050 तक और भी खराब हो सकती है। पाकिस्तान की आबादी 38 करोड़ तक पहुंचने का अनुमान है।\n\n\n\nइसमें कहा गया है कि विनाशकारी बाढ़ के कारण पाकिस्तान को चालीस बिलियन अमेरिकी डॉलर से ज्यादा का आर्थिक नुकसान हुआ है और ऐसी आशंका है कि फसलों का नुकसान होने से खाद्य संकट पैदा हो सकता है। सकारात्मक सोच रखने के बाजवूद सरकार भारत से आयात की अनुमति देने से हिचकिचा रही है।",
    "Pakistan: ऑडियो लीक मामले में इमरान खान हुए हमलावर, पीएम शहबाज शरीफ से मांगा इस्तीफा": "{\"_id\":\"6331e61d372c6c1a1a26eaf4\",\"slug\":\"ruckus-in-pakistan-due-to-leak-of-audio-imran-khan-demanded-resign-to-pm-shehbaz-sharif\",\"type\":\"story\",\"status\":\"publish\",\"title_hn\":\"Pakistan: ऑडियो लीक मामले में इमरान खान हुए हमलावर, पीएम शहबाज शरीफ से मांगा इस्तीफा\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nPakistan: ऑडियो लीक मामले में इमरान खान हुए हमलावर, पीएम शहबाज शरीफ से मांगा इस्तीफा\n\nवर्ल्ड डेस्क, अमर उजाला, लाहौर Published by: Published by: शिव शरण शुक्ला Updated Mon, 26 Sep 2022 11:19 PM IST\n\nसार पाकिस्तान तहरीक -ए-इंसाफ पार्टी के अध्यक्ष खान ने कहा कि प्रधानमंत्री शहबाज शरीफ को मंत्रिमंडल के सदस्यों एवं सरकारी अधिकारियों से जुड़े ऑडियो के लीक होने के बाद इस्तीफा दे देना चाहिए। उन्होंने गवर्नमेंट कॉलेज यूनिवर्सिटी में अपने संबोधन के दौरान ये मांग की।\n\nविज्ञापन\n\nख़बर सुनें\n\nख़बर सुनें\n\nपाकिस्तान में सियासी उठापटक जारी है। पाकिस्तान के प्रधानमंत्री शहबाज शरीफ का एक ऑडियो लीक हो गया है। इसके बाद वहां की राजनीति में भूचाल आ गया है। इमरान खान की पार्टी पाकिस्तान तहरीक-ए-इंसाफ ने इस मामले को मुद्दा बनाते हुए शहबाज सरकार पर निशाना साधना शुरू कर दिया है। इतना ही नहीं उन्होंने शहबाज शरीफ के इस्तीफे की मांग की है। हालांकि इस मामले में पाकिस्तान के खुफिया विभाग ने सुरक्षा चूक में जांच का आदेश दिया है।\n\n\n\nपाकिस्तान तहरीक -ए-इंसाफ पार्टी के अध्यक्ष खान ने कहा कि प्रधानमंत्री शहबाज शरीफ को मंत्रिमंडल के सदस्यों एवं सरकारी अधिकारियों से जुड़े ऑडियो के लीक होने के बाद इस्तीफा दे देना चाहिए। उन्होंने गवर्नमेंट कॉलेज यूनिवर्सिटी में अपने संबोधन के दौरान ये मांग की। उन्होंने कहा कि 'लीक ऑडियो में शहबाज अपनी भतीजी मरियम नवाज के पति राहिल मुनीर के लिए भारत से कोई मशीनरी मंगाने के बारे में बात कर रहे हैं। यदि शहबाज में जरा भी शर्म बची है तो उन्हें तत्काल इस्तीफा दे देना चाहिए, नहीं तो हम तो उन्हें घर भेज ही देंगे।'\n\n\n\nउन्होंने आगे कहा कि पूर्व प्रधानमंत्री नवाज शरीफ की बेटी मरियम नवाज से जुड़ा ये दूसरा ऑडियो जल्दी ही लीक होगा। जिसमें वह मेरे बारे में बयान देती नजर आएंगी।\n\n\n\nलीक ऑडियो में क्या है?\n\nसोशल मीडिया पर दो ऑडियो लीक हुए हैं। पहले ऑडियो में प्रधानमंत्री शहबाज शरीफ सत्तारूढ़ पीएमएल-एन की उपाध्यक्ष और अपनी भतीजी मरियम नवाज के बारे में चर्चा करते सुनाई दिए थे। इसमें वे अपने दामाद के लिए भारत से बिजली संयंत्र आयात करने के लिए कह रहे थे।\n\n\n\nदूसरे ऑडियो में पाकिस्तान के प्रधानमंत्री शहबाज शरीफ, राष्ट्रीय असेंबली के स्पीकर सरदार अयाज सादिक, केंद्रीय गृह मंत्री राना सनाउल्ला, केंद्रीय रक्षा मंत्री ख्वाजा आसिफ, केंद्रीय कानून मंत्री आजम नजीर तारड़ और केंद्रीय योजना मंत्री अहसन इकबाल की आवाज होने का दावा किया जा रहा है। ये सभी प्रधानमंत्री आवास में कोई बैठक कर रहे थे। इसमें इमरान खान की पार्टी यानी पाकिस्तान तहरीक-ए-इंसाफ के इस्तीफों पर बात की जा रही है। वे इस्तीफों को स्वीकार करने की लंदन (नवाज शरीफ) की अनुमति के बारे में भी बात कर रहे हैं।",
    "पाकिस्तान की मंत्री मरियम औरंगज़ेब को घेर लंदन में क्यों कहा भला-बुरा": "पाकिस्तान की मंत्री मरियम औरंगज़ेब को घेर लंदन में क्यों कहा भला-बुरा\n\n26 सितंबर 2022, 12:47 IST\n\nइमेज स्रोत, Video Grab इमेज कैप्शन, मरियम औरंगज़ेब\n\nपाकिस्तान की सूचना मंत्री मरियम औरंगज़ेब को लंदन में एक कॉफ़ी शॉप में कुछ लोगों ने घेर लिया और उनके ख़िलाफ़ नारेबाज़ी की.\n\nसंयुक्त राष्ट्र महासभा के लिए प्रधानमंत्री शहबाज़ शरीफ़ के प्रतिनिधिमंडल में शामिल मरियम औरंगज़ेब फिलहाल लंदन में हैं.\n\nसोशल मीडिया पर वायरल एक वीडियो में लंदन में रहने वाले पाकिस्तानी नागरिकों को मंत्री के ख़िलाफ़ नारे लगाते देखा जा सकता है. यही नहीं, कुछ लोगों ने मरियम औरंगज़ेब को 'चोरनी' कहकर भी संबोधित किया.\n\nइसी वीडियो में एक महिला मरियम से ये भी कह रही हैं- वहाँ (पाकिस्तान) टीवी पर बड़े-बड़े दावे करो और यहाँ इनके सिर पर दुपट्टा भी नहीं है.\n\nमरियम औरंगज़ेब को घेरने वाले लोगों का कहना था कि एक ओर जहाँ उनका देश भीषण बाढ़ की चपेट में है, वहीं उनके नेता विदेश में जनता के पैसों पर घूमकर ऐश कर रहे हैं.\n\nदावा किया जा रहा है कि मरियम औरंगज़ेब को घेरने वाले पाकिस्तान के पूर्व प्रधानमंत्री इमरान ख़ान की पार्टी पीटीआई के समर्थक थे.\n\nइस वीडियो के सामने आने के बाद पाकिस्तान में पीएम शहबाज़ शरीफ़ सहित कई जाने-माने लोग मरियम औरंगज़ेब के समर्थन में आ गए हैं.\n\nवायरल वीडियो में क्या है\n\nमरियम के साथ लंदन में हुई नारेबाज़ी के अलग-अलग वीडियो वायरल हो रहे हैं.\n\nपाकिस्तानी अख़बार द न्यूज़ के अनुसार मरियम औरंगज़ेब मार्बल आर्च स्टेशन के पास एक कैफ़े में कॉफ़ी पीने पहुँची थीं. यहाँ पीटीआई के कथित समर्थकों ने उन्हें घेरकर नारेबाज़ी शुरू कर दी.\n\nसोशल मीडिया पर जो वीडियो वायरल हो रहे हैं, उनमें एक महिला कहती हैं, \"मरियम औरंगज़ेब पाकिस्तान से लूटे पैसों को लंदन में उड़ा रही हैं.\"\n\nइमेज स्रोत, Getty Images इमेज कैप्शन, मरियम औरंगज़ेब\n\nइसके अलावा एक और वीडियो शेयर हो रहा है जिसमें मरियम चल रही हैं और कुछ लोग उन्हें घेरकर आपत्तिजनक नारेबाज़ी कर रहे हैं.\n\nएक महिला जो संभवतः वीडियो बना रही हैं वो कहती हैं, \"ये मरियम औरंगज़ेब हैं, जो वहाँ बैठकर बड़े-बड़े दावे करती हैं और यहाँ पर दुपट्टा इनके सिर पर नहीं है.\" इसी वीडियो के बैकग्राउंड में चोर-चोर जैसे नारे भी सुने जा सकते हैं.\n\nवायरल वीडियो में दिखा कि जब लोग उनके आसपास घेरा बना रहे थे और उन पर टिप्पणी कर रहे थे, तब मरियम औरंगजेब ने कोई प्रतिक्रिया नहीं दी और वो अपने मोबाइल में व्यस्त रहीं.\n\nपाकिस्तानी वेबसाइट एआरवाई न्यूज़ के अनुसार, दूसरे देशों में रह रहे पाकिस्तानी देश में बाढ़ से मची तबाही के बीच सूचना मंत्री के विदेश जाने से ख़फ़ा थे.\n\nपीटीआई के कार्यकर्ता वीडियो का एक दूसरा हिस्सा ट्वीट कर रहे हैं. इसमें मरियम औरंगज़ेब नारेबाज़ी करने वालों से शांत रहने को कह रही हैं. मरियम एक महिला से कह रही हैं कि या तो वो शांत रहे और अगर नहीं रह सकती तो वो पाकिस्तान आएँ.\n\nमरियम औरंगज़ेब ने क्या कहा?\n\nपाकिस्तानी पत्रकार सैयद तलत हुसैन ने ट्विटर पर घटना का एक वीडियो पोस्ट किया, जिसमें कुछ लोग पाकिस्तान तहरीक-ए-इंसाफ़ के झंडे के रंग में दिख रहे हैं. वे लोग मरियम औरंगज़ेब की तस्वीरें और वीडियो ले रहे थे.\n\nइस ट्वीट के जवाब और पूरे मामले में मरियम औरंगज़ेब ने एक ट्वीट किया और कहा, \"ये इमरान ख़ान की नफ़रत और विभाजन की राजनीति का ज़हरीला प्रभाव है जो हमारे भाइयों और बहनों पर दिख रहा है. मैं रुकी और उनके हर सवाल का जवाब दिया. दुख की बात यह है कि वे लोग इमरान ख़ान के प्रोपगैंडा का शिकार हैं. हम इमरान ख़ान की ज़हरीली राजनीति का मुक़ाबला करेंगे और लोगों को साथ लाने का काम करेंगे.\"\n\nपाकिस्तान के प्रधानमंत्री शहबाज़ शरीफ़ ने इस पूरी घटना के सामने आने के बाद मरियम औरंगज़ेब के शांत और सम्मानजनक प्रतिक्रिया पर गर्व जताया है.\n\nउन्होंने ट्वीट किया, \"पीटीआई समर्थकों की ओर से परेशान किए जाने पर मरियम औरंगज़ेब ने जो प्रतिक्रिया दी, वो उनकी शिष्टता को दिखाता है. उनके शांत और सम्मानजनक बर्ताव से उन्होंने उत्पीड़कों और उन्हें बढ़ावा देने वालों का घिनौना चेहरा सामने ला दिया. हमें उन पर नाज़ है.\"\n\nपाकिस्तान के पीएम शहबाज़ शरीफ़ के साथ ही लगभग सरकार के सभी मंत्री मरियम के समर्थन में उतर आए हैं.\n\nयोजना और विकास मंत्री एहसान इक़बाल ने इसे निंदनीय बताया और कहा कि ये हिटलर के कामकाज का तरीक़ा था. उन्होंने कहा कि इमरान ख़ान फासीवादी हैं और अपने समर्थकों को सड़क छाप गुंडों में बदल रहे हैं.\n\nवहीं, वित्त मंत्री पद छोड़ने का ऐलान करने वाले मिफ़्ताह इस्माइल ने लिखा है, \"इस तरह के उत्पीड़न और बेबुनियाद झूठ के सामने इस तरह सौम्य और शांत बर्ताव करने के लिए मैं अपनी बहन मरियम को सलाम करता हूँ.\"\n\nपाकिस्तानी विदेश मंत्री बिलावल अली भुट्टो की बहन बख़्तावर ज़रदारी ने लिखा है कि सामान्य बौद्धिक क्षमता वालों के लिए भी इमरान ख़ान का समर्थक न होना गर्व की बात है.\n\nपहले भी लग चुके हैं 'चोर-चोर' के नारे\n\nमरियम औरंगज़ेब के ख़िलाफ़ हुई नारेबाज़ी कोई पहला वाक़या नहीं है. इससे पहले पाकिस्तान के प्रधानमंत्री जब सऊदी अरब गए थे, तो वहाँ मस्जिद में 'चोर-चोर' के नारे लगने लगे थे.\n\nये मामला इसी साल अप्रैल महीने का है. शहबाज़ शरीफ़ पीएम बनने के बाद पहले विदेश दौरे पर सऊदी अरब गए थे. उनके प्रतिनिधिमंडल में मरियम औरंगज़ेब भी थीं.\n\nइमेज स्रोत, Getty Images इमेज कैप्शन, शहबाज़ शरीफ़\n\nसऊदी दौरे पर गए पाकिस्तानी पीएम अपने प्रतिनिधिमंडल के साथ मदीना में मस्जिद पहुँचे. हालाँकि, पाकिस्तानी नेताओं के आते ही यहाँ मौजूद लोग 'चोर-चोर' कहने लगे.\n\nसोशल मीडिया पर एक वीडियो ऐसा भी आया था, जिसमें मरियम औरंगज़ेब और शाहज़ेन बुगती के साथ लोग धक्कामुक्की करते दिखे. पाकिस्तानी वेबसाइट डॉन न्यूज़ के अनुसार उस समय शाहज़ेन बुगती के बाल भी खींचे गए थे. हालाँकि, बाद में सऊदी गार्ड्स दोनों नेताओं को सुरक्षित बाहर ले गए.\n\nउस समय पीएमएल-एन नेता मरियम औरंगज़ेब ने एक वीडियो संदेश जारी करते हुए इसे एक खास समूह का काम बताया और कहा कि अधिकांश पाकिस्तानी मदीना की मस्जिद का सम्मान करते हैं.\n\nइसी साल सोशल मीडिया पर ऐसे वीडियो भी वायरल हुए थे, जिसमें पाकिस्तानी मंत्री एहसान इक़बाल के ख़िलाफ़ पंजाब प्रांत में 'चोर-चोर' नारे लगाए गए थे.\n\nउस समय इसका वीडियो ख़ूब वायरल हुआ था. वीडियो में महिलाएँ, बच्चे भी पीएमएल-एन नेताओं के ख़िलाफ़ नारेबाज़ी कर रहे थे.\n\nपाकिस्तानी न्यूज़ चैनल एआरवाई न्यूज़ के मुताबिक, लंदन में कुछ पाकिस्तानों ने पूर्व प्रधानमंत्री नवाज़ शरीफ़ के घर के बाहर भी विरोध प्रदर्शन किया.",
    "‘आप किसे बेवकूफ बना रहे हैं... सभी को पता है कहां इस्तेमाल होगा पैसा’ पाकिस्तान को F-16 पैकेज देने पर विदेश मंत्री का जवाब": "S Jaishankar On US Pakistan Relations: भारत (India) के विदेश मंत्री एस जयशंकर (S Jaishankar) ने अमेरिका (America) और पाकिस्तान (Pakistan) के संबंधों पर सवाल उठाए हैं. वॉशिंगटन (Washington) में आयोजित इंडियन-अमेरिकन कम्युनिटी के एक कार्यक्रम में उन्होंने कहा कि ये संबंध अमेरिका के हित नहीं हैं. अमेरिका और पाकिस्तान के रिश्तों को लेकर जयशंकर ने कहा कि ये संबंध दोनों देशों में से किसी के भी काम के नहीं हैं.\n\nपाकिस्तान को एफ-16 विमानों के बेड़े के लिए 45 करोड़ डॉलर के मेंटेनेंस पैकेज की मंजूरी पर सवाल उठाते हुए विदेश मंत्री ने यह बात कही. उन्होंने कहा कि अमेरिका-पाकिस्तान का ऐसा रिश्ता है जिसने न तो पाकिस्तान की अच्छी तरह से सेवा की है और न ही अमेरिकी हितों की. अमेरिका को इस बात पर विचार करना चाहिए कि इस रिश्ते की लाभ क्या हैं और इससे उन्हें क्या हासिल होता है?\n\nसंबंधों से न अमेरिका और न पाकिस्तान का भला\n\nजयशंकर ने कहा कि अमेरिका और पाकिस्तान के जो रिश्ते हैं, उनसे न ही कभी पाकिस्तान को फायदा हुआ है और न ही अमेरिका को. अब अमेरिका को इस बात पर चिंतन करना चाहिए की उन्हें पाकिस्तान के साथ संबंध बरकरार रखने से क्या फायदा मिल रहा है. दोनों देशों के रिश्ते आने वाले समय में कितने मजबूत और फायदेमंद हो सकते हैं, इस पर विचार करना चाहिए.\n\nकिसी को मूर्ख नहीं बना सकते\n\nअमेरिका (America) ने इसको लेकर तर्क दिया था कि आतंकवाद (Terrorism) से मुकाबला करने के लिए एफ-16 (F-16) के रख-रखाव के लिए पैकेज को मंजूरी दी गई है. जयशंकर (Jaishankar) ने अमेरिका के इस तर्क का जिक्र करते हुए कहा कि हर कोई जानता है कि एफ-16 का कहां और किसके खिलाफ इस्तेमाल किया जाता है. उन्होंने एक सवाल के जवाब में कहा, ‘‘आप इस प्रकार की बातें कहकर किसी को मूर्ख नहीं बना सकते.''\n\nये भी पढ़ें: S Jaishankar: भारत की पक्षपातपूर्ण कवरेज करने के लिए अमेरिकी मीडिया पर बरसे एस जयशंकर, जानें क्या कहा\n\nये भी पढ़ें: S Jaishankar: पीएम मोदी की वजह से आज भारत की आवाज दुनिया में बुलंद, जानिए, अमेरिका से रिश्तों पर विदेश मंत्री ने क्या कहा",
    "पाकिस्तानी सेना का हेलिकॉप्टर क्रैश, 6 अफसरों की मौत, BLA ने ली जिम्मेदारी": "पाकिस्तान के बलोचिस्तान प्रांत में सोमवार को सेना का हेलिकॉप्टर क्रैश हो गया. इस हादसे में 2 पायलट समेत 6 पाकिस्तानी अफसरों की मौत हो गई. इसी बीच बलोच लिबरेशन आर्मी (BLA) ने पाकिस्तानी सेना के हेलिकॉप्टर को मार गिराने का दावा किया है. इतना ही नहीं BLA ने दावा किया है कि उन्होंने पाकिस्तानी सेना के दो कर्मियों का भी अपहरण किया है.\n\nपाकिस्तानी सेना का हेलिकॉप्टर बलूचिस्तान से हरनाई में हुआ. हादसा रविवार रात को हुआ, इस दौरान पाकिस्तानी सेना अफसर किसी मिशन पर थे. पाकिस्तानी सेना ने बताया कि इसमें सवार सभी 6 अधिकारी, जिनमें 2 पायलट भी शामिल थे, सभी की मौत हो गई. हालांकि, सेना की ओर से क्रैश की वजह नहीं बताई गई. पाकिस्तान के प्रधानमंत्री शहबाज शरीफ और राष्ट्रपति आरिफ आल्वी ने इस हादसे पर दुख जताया है.\n\n​\n\nइससे पहले 1 अगस्त को बलूचिस्तान में पाकिस्तानी आर्मी का हेलिकॉप्टर क्रैश हुआ था. इसमें एक लेफ्टिनेंट जनरल समेत 6 लोग मारे गए थे. आर्मी ने बताया था कि हादसा खराब मौसम की वजह से हुआ.\n\n​\n\nबलोच लिबरेशन आर्मी ने इस घटना के बाद बयान जारी किया. BLA की ओर से कहा गया है कि रविवार की रात को पाकिस्तानी सेना के 2 जवानों को खुफिया जानकारी के आधार पर गिरफ्तार किया गया है. इसके बाद बलोच फ्रीडम फाइटर ने पाकिस्तानी सेना के हेलिकॉप्टर को भी मार गिराया है. यह हादसा उस जगह से 5 किमी दूर की है, जहां से दो जवानों को गिरफ्तार किया गया था. हेलिकॉप्टर में सवार सभी लोग मारे गए हैं.\n\nपाकिस्तान के जियो न्यूज की रिपोर्ट के अनुसार, बलूचिस्तान में हेलीकॉप्टर दुर्घटना में शहीद हुए 6 सैन्य कर्मियों में पाकिस्तानी सेना के 2 मेजर शामिल थे. बलूच लिबरेशन आर्मी (बीएलए) ने बलूचिस्तान के हरनाई जिले में पाकिस्तानी सेना के 2 कर्मियों का अपहरण करने का दावा किया है और एक पाकिस्तानी हेलीकॉप्टर को मार गिराया है, जिसमें 6 कर्मियों की मौत हुई है.",
    "पाकिस्तान में बाढ़ का आफ्टर इफेक्ट, डेंगू के बढ़े मामले, 24 घंटे में आए 1,017 नए केस": "Pakistan Dengue: पाकिस्तान में बाढ़ के बाद लगातार डेंगू के मामले बढ़ रहे हैं। डेंगू के मच्छर पानी के एक जगह जमने के कारण पैदा होते हैं। इस बीमारी में इंसान की जान तक जा सकती है। 24 घंटे में सिंध राज्य में 419 नए मामले सामने आ चुके हैं।",
    "India-Pakistan Relation: भारत और पाकिस्तान के बीच शांति प्रस्ताव की उम्मीद नहीं- रिपोर्ट": "India-Pakistan Relation पाकिस्तानी अखबार डॉन की रिपोर्ट के अनुसार पाकिस्तानी सेना में आगामी कमान परिवर्तन और दोनों पड़ोसी देशों में आम चुनाव द्विपक्षीय संबंधों को सामान्य बनाने की दिशा में कोई बड़ी प्रगति नहीं होने की बात कही है।\n\nइस्लामाबाद, एजेंसी। भारत और पाकिस्तान के बीच तनातनी की संभावना बहुत कम है। पाकिस्तानी अखबार डॉन की रिपोर्ट के अनुसार, पाकिस्तानी सेना में आगामी कमान परिवर्तन और दोनों पड़ोसी देशों में आम चुनाव द्विपक्षीय संबंधों को सामान्य बनाने की दिशा में कोई बड़ी प्रगति नहीं होने की बात कही है। कम से कम कुछ और वर्षों के लिए तो बिल्कुल नहीं।\n\nभारत और पाकिस्तान\n\nअंतर्राष्ट्रीय थिंक टैंक इंटरनेशनल इंस्टीट्यूट फॉर स्ट्रैटेजिक स्टडीज, मस्कट में आयोजित एक कार्यक्रम में यह बात सामने निकलकर आई। इस कार्यक्रम में वर्तमान और पूर्व वरिष्ठ पाकिस्तानी और भारतीय राजनयिकों और सुरक्षा अधिकारियों, दोनों देशों की खुफिया एजेंसियों के अधिकारियों और राजनेताओं के बीच यह चर्चा का केंद्र बिंदु था।\n\nइस कार्यक्रम में शामिल एक पाकिस्तानी प्रतिभागी ने इस बात पर जोर देते हुए कहा कि इसमें भारतीय सामान्यीकरण के बारे में गंभीर नहीं थे। इसमें मिले होने से बचने के लिए आतंकवाद के आरोपों को कवरअप के रूप में इस्तेमाल किया। उन्होंने याद दिलाया कि पाकिस्तान ने हाल ही में भारत को खुफिया जानकारी प्रदान की थी जिसके कारण अहमदाबाद में आतंकवादियों की गिरफ्तारी हुई, लेकिन फिर भी दिल्ली से कोई प्रतिक्रिया नहीं हुई।\n\nपिछले सप्ताह के अंत में हुई बैठक में कई विषयों को शामिल किया गया था, जो भारत-पाकिस्तान संबंधों को प्रभावित करते हैं। यह बैठक आपसी अविश्वास और विरोध से भरी हुई थी। कश्मीर, आतंकवाद और व्यापार जैसे सामान्य विषयों के अलावा, दोनों पक्षों ने चीन और अफगानिस्तान से संबंधित विकास पर भी विचारों का आदान-प्रदान किया, क्योंकि ये संभावित रूप से क्षेत्रीय गणना को बदल सकते हैं।\n\nयह भी पढ़ें- यूक्रेन से युद्ध में आखिर रूस को क्‍यों बदलना पड़ा अपना शीर्ष जनरल, किस बात से नाराज थे राष्‍ट्रपति पुतिन\n\nयह भी पढ़ें- Pakistan: रूस से गेहूं खरीदने पर पाकिस्तान ने दिखाई दिलचस्पी; देश में लाखों लोग कर रहे खाद्य संकट का सामना",
    "Pak vs Eng 4th T20I: रिजवान की एक और तूफानी पारी, पाकिस्तान ने इंग्लैंड को 3 रन से हराया": "नई दिल्ली. पाकिस्तान की टीम ने कराची में खेले गए चौथे टी20 मुकाबले में इंग्लैंड पर 3 रन से जीत दर्ज की. पाकिस्तान के सलामी बल्लेबाज मोहम्मद रिजवान के 88 रनों की बदौलत टीम ने पहले बल्लेबाजी करते हुए इंग्लैंड के सामने 167 रनों का लक्ष्य रखा. मोहम्मद नवाज और हैरिस रऊफ की घातक गेंदबाजी के दम पर पाक टीम ने इंग्लैंड को 163 रन पर समेट दिया. मुकाबले में तीन विकेट लेने वाले रऊफ को मैन ऑफ द मैच चुना गया. सीरीज अब 2-2 से बराबर हो गई है.\n\nचौथे टी20 मुकाबले में इंग्लैंड के कप्तान मोईन अली ने टॉस जीतकर पहले गेंदबाजी का फैसला किया. पाकिस्तान के कप्तान बाबर आजम और मोहम्मद रिजवान की सदाबहार जोड़ी ने एक बार फिर टीम को जबरदस्त शुरुआत दिलाई. दोनों खिलाड़ियों के बीच पहले विकेट के लिए 71 गेंदों में 97 रनों की साझेदारी हुई. बाबर 28 गेंद में तीन चौके की मदद से 36 रन की पारी खेलकर आउट हुए. उनका विकेट लियाम डाउसन ने लिया.\n\nदूसरे छोर पर रिजवान टिके रहे और उन्होंने टी20 करियर का 19वां अर्धशतक जड़ा. रिजवान ने 67 गेंदों में 9 चौके और एक छक्के की मदद से 88 रनों की पारी खेली. उनके अलावा तीसरे नंबर पर उतरे शॉन मसूद ने 19 गेंद में 21 रन बनाए. आखिरी क्षणों में आसिफ अली ने 3 गेंदों में दो छक्के की मदद से 13 रन जड़े और टीम का स्कोर 160 पार पहुंचाया. इंग्लैंड ने आखिरी 8 ओवर में कसी हुई गेंदबाजी की और पाकिस्तान को सिर्फ 69 रन बनाने दिया.\n\nइंग्लैंड की शुरुआत बेहद खराब रही. सिर्फ 12 गेंदों के अंदर उसने तीन विकेट खो दिए. पाकिस्तान के तेज गेंदबाज मोहम्मद हसनैन ने एलेक्स हेल्स (5) और विल जैक्स (0) को पवेलियन भेजा. वहीं, स्पिनर मोहम्मद नवाज ने फिल साल्ट को 8 रन के निजी स्कोर पर आउट किया. इंग्लैंड की ओर से बेन डकेट (33) हैरी ब्रुक (34), मोईन अली (29) और लियाम डाउसन (17 गेंद में 34 रन, पांच चौके और एक छक्के) ने छोटी-छोटी पारियां खेली लेकिन टीम को जीत नहीं दिला सके.\n\nपाकिस्तान की ओर से मोहम्मद नवाज ने 35 रन देकर तीन विकेट, हसनैन ने 40 रन देकर दो विकेट, रऊफ ने 32 रन देकर तीन विकेट झटके. इसके अलावा तेज गेंदबाज मोहम्मद वसीम जूनियर को 1 विकेट मिला.\n\nTags: Babar Azam, Karachi, Moeen ali, Mohammad Rizwan, Pakistan vs England",
    "इमरान खान बोले- योग्यता के आधार पर की जानी चाहिए पाकिस्तान के नए सेना प्रमुख की नियुक्‍ति‍": "पूर्व प्रधानमंत्री और पाकिस्तान तहरीक-ए-इंसाफ (पीटीआई) के प्रमुख इमरान खान ने रविवार को पाकिस्तान के नए सेना प्रमुख की न‍ियुक्‍ति को लेकर एक नई बात रख दी। वह खैबर पख्तूनख्वा के कराक में एक रैली को संबोधित कर रहे थे।\n\nखैबर पख्‍तूनख्‍वा, एजेंसी। पाकिस्‍तान में नए सेना प्रमुख की नियुक्‍ति‍ के मसले पर जारी सियासी घमासान थमने का नाम नहीं ले रहा है। पूर्व प्रधानमंत्री और पाकिस्तान तहरीक-ए-इंसाफ (पीटीआई) के प्रमुख इमरान खान ने रविवार को खैबर पख्तूनख्वा के कराक में एक रैली को संबोधित करते हुए पाकिस्तान के नए सेना प्रमुख की न‍ियुक्‍ति को लेकर एक नई बात रख दी। उन्‍होंने कहा कि पाकिस्तान के नए सेना प्रमुख की नियुक्‍ति‍ योग्यता के आधार पर की जानी चाहिए।\n\nयोग्यता के आधार पर किया जाना चाहिए चयन\n\nजियो न्यूज की रिपोर्ट के अनुसार इमरान खान ने विदेश मंत्री बिलावल भुट्टो जरदारी पर पलटवार करते हुए कहा कि मैंने कभी भी अपनी पसंद के सेना प्रमुख की नियुक्ति करने की कोशिश नहीं की। हम चाहते हैं कि पाकिस्‍तान के नए सेना प्रमुख का चयन योग्यता के आधार पर किया जाना चाहिए। दरअसल बिलावल भुट्टो जरदारी (Bilawal Bhutto Zardari) ने इमरान खान पर आरोप लगाया था कि पूर्व पीएम (Imran Khan) अपनी पसंद का सेना प्रमुख नियुक्‍त करना चाहते थे।\n\nमरियम नवाज पर लगाए भाई-भतीजावाद के आरोप\n\nपाकिस्तान डेमोक्रेटिक मूवमेंट (Pakistan Democratic Movement, PDM) नेतृत्व की आलोचना करते हुए इमरान खान ने कहा कि पीडीएम नेताओं के सत्ता में आने का एकमात्र कारण भ्रष्‍टाचार को जारी रखना है। जियो न्यूज की रिपोर्ट के अनुसार, खान ने कहा कि पाकिस्तान मुस्लिम लीग-नवाज (पीएमएल-एन) की उपाध्यक्ष मरियम नवाज सच बोलने में असमर्थ हैं। उन्होंने एक बार फिर मरियम नवाज पर भाई-भतीजावाद को राष्ट्रीय हितों से ऊपर रखने का आरोप लगाया।\n\n40 वर्षों से दूसरों की आर्थिक मदद पर जीवित है पाकिस्‍तान\n\nसोशल मीडिया पर वायरल हुए ऑडियो के लीक होने के विवाद का जिक्र करते हुए इमरान खान ने कहा कि मरियम अपने दामाद के लिए भारत से बिजली संयंत्र की मशीनरी आयात करना चाहती हैं। आडियो में पीएम शहबाज अपनी भतीजी पीएमएल-एन की उपाध्यक्ष मरयम नवाज के दामाद के लिए एक अज्ञात अधिकारी से भारत से पावर प्लांट आयात करने को लेकर बातचीत करते सुनाई दे रहे हैं। इमरान खान ने कहा कि पाकिस्तान पिछले 40 वर्षों से दूसरों की आर्थिक मदद पर जीवित है, जबकि भारत और बांग्लादेश ने प्रगति की है।\n\nयह भी पढ़ें- Pakistan Politics: बाढ़ से पाकिस्‍तानी आवाम बेहाल फ‍िर भी सेनाध्‍यक्ष बदलने की जल्‍दबाजी में क्‍यों शहबाज सरकार..?\n\nयह भी पढ़ें- विदेश मंत्री एस. जयशंकर ने संयुक्त राष्ट्र महासभा में चीन और पाक को लिया आड़े हाथ, संबोधन की बड़ी बातें...",
    "Pakistan: पाकिस्तान के वित्त मंत्री ने दिया इस्तीफा, मरियम नवाज ने पीएम शहबाज से की थी शिकायत": "आम चुनाव से पहले राजनीतिक जमीन फिर से हासिल करने के लिए पीएमएल-एन के वरिष्ठ नेता इशाक डार को नया वित्त मंत्री बनाया जाएगा। हाल ही में मरियम नवाज की आडियो वायरल हुई थी जिसमें वे वित्त मंत्री की पीएम शहबाज से शिकायत कर रहीं थी।\n\nइस्लामाबाद, एएनआइ। पाकिस्तान के वित्त मंत्री मिफ्ताह इस्माइल ने पद से त्यागपत्र दे दिया है। एक्सप्रेस ट्रिब्यून ने लिखा है कि आम चुनाव से पहले राजनीतिक जमीन फिर से हासिल करने के लिए पीएमएल-एन के वरिष्ठ नेता इशाक डार को नया वित्त मंत्री बनाया जाएगा। इससे पहले इंटरनेट मीडिया पर मरियम नवाज का कथित रूप से एक आडियो क्लिप प्रसारित हो रहा था। इसमें वह प्रधानमंत्री शहबाज शरीफ से वित्त मंत्री की शिकायत कर रही थीं। वह शहबाज से कह रही थीं-चाचा, अमेरिकी डालर मजबूत हो रहा है और मिफ्तार जिम्मेदारी तक लेने के लिए तैयार नहीं हैं। इसके बाद वह इशाक डार की प्रशंसा करने लगीं। कहा, डार साहब का चीजों पर नियंत्रण है। उनको पता है कि क्या करना है, लेकिन मिफ्ताह नहीं जानते। बातचीत में वह शहबाज शरीफ को पेट्रोल की कीमत बढ़ाने का भी सुझाव दे रही थीं।\n\nनवाज शरीफ की बैठक के बाद आया फैसला\n\nएक्सप्रेस ट्रिब्यून के अनुसार यह फैसला पाकिस्तान मुस्लिम लीग-नवाज (पीएमएल-एन) सुप्रीमो और पूर्व प्रधानमंत्री नवाज शरीफ की अध्यक्षता में रविवार को लंदन में हुई पार्टी की एक महत्वपूर्ण बैठक के बाद आया है। बैठक में भाग लेने वाले नेताओं में प्रधानमंत्री शहबाज शरीफ, सूचना मंत्री मरियम औरंगजेब, निवर्तमान वित्त मंत्री मिफ्ता इस्माइल और इशाक डार और मलिक मुहम्मद अहमद खान सहित पार्टी के अन्य नेता शामिल थे।\n\nपहले से थी इस्तीफे की अटकलें\n\nबता दें कि कई हफ्तों से ऐसी अटकलें लगाई जा रही हैं कि मौजूदा वित्त मंत्री मिफ्ता इस्माइल को हटाकर डार को बनाया जा सकता है। मरियम नवाज और जावेद लतीफ समेत पीएमएल-एन के कई शीर्ष नेता कई मौकों पर सार्वजनिक रूप से उनकी नीतियों पर हमला करते रहे हैं।",
    "Reply to Pakistan : पाकिस्तान को भारत का करारा जवाब": "Reply to Pakistan : पड़ौसी देश पाकिस्तान शुरू से अंतर्राष्ट्रीय मंचों का भारत के खिलाफ दूषप्रचार करने के लिए दुरूपयोग करता रहा है। एक बार फिर उसने संयुक्त राष्ट्र महासभा में भारत के खिलाफ जमकर जहर उगला लेकिन भारतीय विदेश मंत्री एस. जय शंकर ने पाकिस्तान को करारा जवाब देकर उसकी बोलती बंद कर दी। संयुक्त राष्ट्र में अपने संबोधन के दौरान पाकिस्तानी प्रधानमंत्री शहबाज शरीफ ने एक बार फिर वहीं घीसा पीठा बेसुरा कश्मीरी राग अलापा और भारत पर आरोप लगाया कि वह कश्मीरियों के साथ अत्याचार कर रहा है।\n\nकश्मीर में अल्पसंख्यकों का उत्पीड़ किया जा रहा है। वहां बड़ी मात्रा (Reply to Pakistan) में भारतीय फौज की तैनाती कर दी गई है जो कश्मीरियों की आवाज को दबा रही है। शहबाज शरीफ ने कश्मीर समस्या के समाधान के लिए भारत और पाकिस्तान के बीच बातचीत की जरूरत पर जोर दिया। इसके जवाब में भारत के विदेश मंत्री ने शहबाज शरीफ को खरी-खरी सुना दी। उन्होंने कहा कि पाकिस्तान में अल्पसंख्यकों की कैसी दुर्दशा है यह किसी छिपा नहीं है, वहां जो थोड़ बहुत हिन्दु और सिख रह गए है उनके साथ घोर अन्याय किया जा रहा है। पाकिस्तान पहले अपने गिरेबान में झांक कर देखे उसके बाद ही दूसरों के मामलों में दखल दें। रही बात कश्मीर की तो वह भारत का अभिन्न हिस्सा है और आगे भी रहेगा।\n\nइस बारे में पाकिस्तान के साथ किसी भी तरह की कोई बातचीत नहीं की जाएगी। भारतीय विदेश मंत्री एस जय शंकर ने पाकिस्तान को इस बात के लिए भी जमकर लताड़ लगाई की वह आतंकवादियों की सुरक्षित शरण स्थली बन गया है। भारत के खिलाफ आतंकवाद की आग को हवा देने का काम पाकिस्तान ही कर रहा है और दूसरी तरफ वह भारत के साथ बातचीत की भी पेशकश कर रहा है। ये दोनों बातें एक साथ नहीं हो सकती। इसके पूर्व पाकिस्तानी मंत्री बिलावल भूट्टों ने भी अमेरिका प्रवास के दौरान भारत के खिलाफ जमकर जहर उगला था। उसका भी भारत ने कड़ा प्रतिकार किया था, किन्तु हमारे देश में ही कुछ पाकिस्तान परस्त ऐसे नेता है।\n\nजो पाकिस्तान की भाषा बोलते रहे हैं। इनमें से एक जम्मू-कश्मीर की पूर्व मुख्यमंत्री महबूबा मुफ्ती ने संयुक्त राष्ट्र में शहबाज शरीफ के वक्तव्य का समर्थन किया है और कहा है कि कश्मीर को लेकर पाकिस्तान के साथ बातचीत होनी ही चाहिए। महबूबा मुफ्ती इसके पहले भी कई बार पाकिस्तान की पैरोकारी करती रही है। डॉ. फारूक अब्दुल्ला और उमर अब्दुल्ला इस प्रकार के विवादास्पद बयान देते रहे हैं। ये वो लोग है जो खाते तो हिन्दुस्तान का है लेकिन गाते पाकिस्तान का है।\n\nऐसे देशविरोधियों के कारण ही पड़ौसी देश पाकिस्तान (Reply to Pakistan) के हुकमरानों का हौसला बुंलद होता है और वे विश्व मंचों पर भारत के खिलाफ विषवमन करने का दुषशाहस करते है पाकिस्तान को तो भारत ने करारा जवाब दे दिया है लेकिन अब उसे महबूबा मुफ्ती जैसे लोगों का भी इलाज करना होगा। जो विवादास्पद बयानबाजी कर कश्मीर में अशांती फैलाने की हर संभव कोशिश करती रही है। ऐसे लोगों के खिलाफ देशद्रोह का मुकदमा दर्ज किया जाना चाहिए और कड़ी से कड़ी सजा दी जानी चाहिए।",
    "'PAK जिंदाबाद के नारे लगाने वाले पाकिस्तानी नहीं बन जाते...', बोले शिवानंद तिवारी": "बिहार में नीतीश कुमार और तेजस्वी यादव ने मिलकर सरकार तो बना ली है लेकिन पार्टी नेताओं के जुबानी तीर लगातार चल रहे हैं. कारण, आरजेडी के नेता खुलकर नीतीश कुमार के खिलाफ बोलते नजर आ रहे हैं. जहां एक तरफ गठबंधन सरकार में बनाए गए तेजस्वी गुट के सुधाकर सिंह की नाराजगी दिख चुकी है तो वहीं हाल ही में आरजेडी के प्रमुख नेता शिवनंद तिवारी ने भी नीतीश कुमार को आश्रम खोलने की सलाह दे डाली. इस बीच शिवानंद तिवारी का एक और बयान सामने आया है, जिसमें वह पाकिस्तान जिंदाबाद के नारे लगाने वालों की वकालत करते नजर आ रहे हैं.\n\nPatna, Bihar | Pakistan zindabad slogans are just a part of a protest but that doesn't mean those raising such slogans become Pakistani & will go to Pakistan: RJD leader Shivanand Tiwari on 'Pakistan zindabad' slogans heard during PFI protest in Pune pic.twitter.com/w5tEN8Yq7n — ANI (@ANI) September 25, 2022\n\nन्यूज एजेंसी के मुताबिक पुणे में पीएफआई के विरोध प्रदर्शन के दौरान कथित तौर पर 'पाकिस्तान जिंदाबाद' के नारे लगाए जाने पर शिवानंद तिवारी ने अपनी प्रतिक्रिया दी है. इस पर सवाल किए जाने पर उन्होंने कहा, 'पाकिस्तान जिंदाबाद के नारे सिर्फ एक विरोध का हिस्सा हैं, लेकिन इसका मतलब यह नहीं है कि इस तरह के नारे लगाने वाले पाकिस्तानी बन जाएंगे और पाकिस्तान चले जाएंगे.'\n\nPFI के खिलाफ कार्रवाई के विरोध में हुआ था प्रदर्शन\n\nबता दें कि राष्ट्रीय जांच एजेंसी (NIA) ने गुरुवार को देशभर में पॉपुलर फ्रंट ऑफ इंडिया (PFI) के ठिकानों पर छापेमारी की थी. इस दौरान एनआईए ने सौ से अधिक लोगों को हिरासत में लिया था. इस कार्रवाई के खिलाफ PFI के समर्थकों ने शुक्रवार को जगह-जगह विरोध प्रदर्शन किया. इस क्रम में पुणे में भी पीएफआई के कार्यकर्ताओं ने कलेक्टर ऑफ़िस के बाहर प्रदर्शन किया. प्रदर्शनकारियों को पुलिस ने हिरासत में लिया. इस दौरान प्रदर्शनकारियों और पुलिस के बीच नोकझोंक भी हुई. यहां कथित तौर पर 'पाकिस्तान जिंदाबाद' के नारे भी लगाए गए. हालांकि पुलिस प्रशासन ने इससे इनकार कर दिया था.\n\nमहाराष्ट्र के सीएम ने दिए थे कार्रवाई के निर्देश\n\nपुणे में कथित तौर पर हुई नारेबाजी पर मुख्यमंत्री एकनाथ सिंदे ने सख्त कार्रवाई के निर्देश दिए थे. उन्होंने कहा था कि पुणे में जिस तरह के देश-विरोधी 'पाकिस्तान जिंदाबाद' के नारे लगाए जा रहे हैं, उसके लिए जितनी निंदा की जाए उतनी कम है. इसके खिलाफ पुलिस उचित कार्रवाई जरूर करेगी, लेकिन शिवाजी की जमीन पर इस तरह के नारे बर्दाश्त नहीं किए जाएंगे. वहीं उप मुख्यमंत्री देवेंद्र फडणवीस ने कहा था कि जो कोई भी पाकिस्तान जिंदाबाद का नारा लगाएगा, उसके खिलाफ कड़ी कार्रवाई की जाएगी.",
    "पाकिस्तान को आतंक के सवाल पर यूएन में सीधे घेरने से क्यों बचते रहे विदेश मंत्री जयशंकर": "पाकिस्तान को आतंक के सवाल पर यूएन में सीधे घेरने से क्यों बचते रहे विदेश मंत्री जयशंकर\n\nदीपक मंडल\n\nबीबीसी संवाददाता\n\n25 सितंबर 2022\n\nइमेज स्रोत, Getty Images\n\nविदेश मंत्री एस. जयशंकर ने शुक्रवार को संयुक्त राष्ट्र महासभा में अपने भाषण के दौरान रूस-यूक्रेन युद्ध से पैदा हालात को शांति से सुलझाने और भारत को सुरक्षा परिषद की स्थायी सदस्यता देने की मांग की. लेकिन जयशंकर के इस भाषण की ज़्यादा चर्चा आतंकवाद के सवाल पर बिना नाम लिए पाकिस्तान और चीन को उनकी कथित भूमिकाओं के लिए ज़िम्मेदार ठहराने की वजह से हो रही है.\n\nजयशंकर ने चीन का नाम लिए बग़ैर उस पर संयुक्त राष्ट्र की प्रस्ताव संख्या 1267 की राजनीति करने का आरोप लगाया.\n\nउन्होंने कहा, \"संयुक्त राष्ट्र की प्रस्ताव संख्या 1267 का राजनीतिकरण करने वाले कभी-कभी आतंकवादियों का बचाव करने की हद तक चले जाते हैं. लेकिन वो अपने खतरे पर इसे करते हैं. विश्वास करें, ऐसा करके न तो वो अपने हितों को आगे बढ़ाते हैं न अपनी प्रतिष्ठा को.\"\n\nयूएन का 1267 प्रस्ताव क्या है?\n\nसंयुक्त राष्ट्र सुरक्षा परिषद ने प्रस्ताव संख्या 1267 को 15 अक्टूबर 1999 को सर्वसम्मति से स्वीकार किया था. इस प्रस्ताव के तहत संयुक्त राष्ट्र का कोई भी सदस्य देश किसी आंतकवादी को ग्लोबल टेररिस्ट की लिस्ट में शामिल करने की मांग कर सकता है. लेकिन इस पर सुरक्षा परिषद की स्थायी समिति की मंजूरी ज़रूरी है. अगर सुरक्षा परिषद का कोई एक स्थायी सदस्य देश इस प्रस्ताव का वीटो करता है तो मांग नामंजूर हो जाएगी.\n\nइमेज स्रोत, Reuters\n\nजयशंकर ने सीमा पार से आतंकवाद को बढ़ावा देने में पाकिस्तान की कथित भूमिका का भी ज़िक्र किया. उन्होंने कहा, \"कोई भी बयानबाजी चाहे कितनी भी दिखावटी हो, ख़ून के धब्बों को छिपा नहीं सकती.\"\n\nभारतीय विदेश मंत्री ने इस मंच से चीन और पाकिस्तान दोनों को 'चरमपंथ को बढ़ावा देने' की उनकी कथित भूमिका के लिए घेरा. हाल के कुछ महीनों में चीन ने पाकिस्तान से ऑपरेट कर रहे कई चरमपंथियों के ख़िलाफ़ प्रस्तावों पर रोक लगाने के लिए संयुक्त राष्ट्र में अपने विशेषाधिकार का इस्तेमाल किया है. भारत का इशारा इसी ओर था.\n\nलेकिन भारतीय विदेश मंत्री ने अपने भाषण के दौरान सीधे तौर पर न तो पाकिस्तान और न ही चीन का नाम लिया. हालांकि आतंकवाद के मामले में पाकिस्तान की कथित भूमिका को लेकर संयुक्त राष्ट्र में भारत का अब तक का रुख़ काफ़ी आक्रामक रहा है.\n\nजयशंकर के भाषण की ख़ास बातें\n\nसंयुक्त राष्ट्र महासभा में विदेश मंत्री एस. जयशंकर ने 16 मिनट का बेहद कसा हुआ भाषण दिया.\n\nभाषण में जयशंकर ने रूस-यूक्रेन युद्ध से लेकर चरमपंथ और वैश्विक अर्थव्यवस्था पर भारत का पक्ष रखा.\n\nविदेश मंत्री ने इशारों-इशारों में संयुक्त राष्ट्र सुरक्षा परिषद में भारत की स्थायी सदस्यता की दावेदारी की.\n\nरूस के विदेश मंत्री ने भी अपने संयुक्त राष्ट्र में दिए गए भाषण में भारत को सुरक्षा परिषद का स्थायी सदस्य बनाने की वकालत की.\n\nसंयुक्त राष्ट्र सुरक्षा परिषद की स्थायी सदस्यता बढ़ाने का समर्थन अमेरिकी राष्ट्रपति जो बाइडन भी कर चुके हैं.\n\nक्या ये भारत की सोची-समझी रणनीति है?\n\nइसके पहले पूर्व विदेश मंत्री सुषमा स्वराज ने संयुक्त राष्ट्र में पाकिस्तान का सीधे तौर पर नाम लेकर उसे भारत में आतंकवाद को बढ़ावा देने का दोषी ठहराया था.\n\nलेकिन मौजूदा विदेश मंत्री एस जयशंकर अपने पूरे भाषण में चीन और पाकिस्तान का नाम लेने से बचते रहे. क्या ये भारतीय विदेश नीति में किसी बदलाव का संकेत है या फिर पाकिस्तान को नज़रअंदाज करने की उसकी सोची-समझी रणनीति का हिस्सा है? क्या भारतीय विदेश मंत्रालय में स्ट्रैटेजी तय करने वालों ने इस वक़्त पाकिस्तान को ज़्यादा तवज्जो न देने की पॉलिसी तय की है?\n\nइस सवाल पर 'द प्रिंट' की डिप्लोमेसी एडिटर नयनिमा बासु बीबीसी से कहती हैं, \"ये बात बिल्कुल सही है. भारतीय विदेश मंत्रालय में अभी यही माइंडसेट और स्ट्रैटेजी है कि किसी भी अंतरराष्ट्रीय बहुपक्षीय फोरम में उसका नाम तक न लिया जाए. पाकिस्तान को अभी इतनी तवज्जो देनी ही नहीं है.\"\n\nनयनिमा भारत की रणनीति की वजह भी बताती हैं.\n\nवे कहती हैं, \"भारत का एक और मक़सद है. वह चाहता है कि जब वो सीमा पार से आतंकवाद को बढ़ावा देने की बात रहा है तो अमेरिका और उस जैसे दुनिया के दूसरे ताक़तवर देशों को यह समझना चाहिए कि इशारा सीधा पाकिस्तान की ओर है. भारत बार-बार पाकिस्तान का नाम लेकर उसे अहमियत नहीं देना चाहता.\"\n\nइमेज स्रोत, Getty Images\n\n\"पाकिस्तान से बात करनी ही होगी\"\n\nसवाल ये भी है कि आख़िर पाकिस्तान को तवज्जो न देने की अपनी रणनीति पर भारत कहां तक कायम रह सकता है?\n\nनयनिमा कहती हैं, \"मेरी राय में ये स्ट्रैटेजी ज़्यादा वक़्त तक नहीं चल सकती. क्योंकि पाकिस्तान, भारत का अहम पड़ोसी देश है. यूएन में भारत दशकों से सीमा पार से आतंकवाद को बढ़ावा देने की बात करता रहा है. लेकिन अगर वो चाहता है कि अंतररराष्ट्रीय समुदाय इस मुद्दे पर कार्रवाई करे और इसे गंभीरता से ले तो उसे पाकिस्तान से बातचीत करनी ही होगी.\"\n\nआखिर पाकिस्तान में किससे बात की जाए. क्या वहां की राजनीतिक अस्थिरता को देखते हुए ऐसा करना संभव है?\n\nनयनिमा कहती हैं, \"पाकिस्तान में भले ही राजनीतिक अस्थिरता हो लेकिन वहां की सरकार से भारत को बात करनी ही होगी. वहां सेना काफ़ी ताक़तवर है. बात नहीं करेंगे तो आपको कुछ पता नहीं चलेगा. जब आप कहते हैं कि कश्मीर द्विपक्षीय मामला है तो फिर बातचीत करने में क्या दिक्कत है?\"\n\nपाकिस्तान की स्थिति\n\nऐसे वक़्त में जब अफ़ग़ानिस्तान में हालात बहुत अच्छे नहीं है और चीन से भी रिश्ते अच्छे नहीं चल रहे हैं तब भारत के लिए पाकिस्तान को नज़रअंदाज करना कितना मुफ़ीद है?\n\nक्या भारत की ओर से पाकिस्तान को तवज्जो न देना उचित रणनीति है.\n\nइस सवाल के जवाब में 'इंडिपेंडेंट उर्दू' के संपादक हारुन रशीद ने कहा, \"देखिए पाकिस्तान में भी ऐसे हालात नहीं हैं कि भारत के बारे में बहुत ज़्यादा बात हो रही है. भारत में लोगों को लग सकता है कि पाकिस्तान को कड़ा संदेश दिया गया है लेकिन पाकिस्तान में इस वक़्त अंतरराष्ट्रीय मामलों, ख़ास कर भारत के बारे में न तो सिविल सोसाइटी में बात हो रही है और न ही राजनेताओं के बीच.\"\n\nरशीद कहते हैं, \"पाकिस्तान की ओर से इस वक़्त न तो कश्मीर में चरमपंथ को बढ़ावा मिल रहा है और न वह अभी इस हालत में है कि ऐसा कर सके. पाकिस्तान में घरेलू राजनीति की दिक्कतें ही काफी ज़्यादा बढ़ी हुई हैं. अगले साल चुनाव होने हैं. देश की आर्थिक स्थिति काफी ख़राब है और बाढ़ से हालात नाजुक हो गए हैं. इसके अलावा पाकिस्तान टेरर फंडिंग के मामले में अभी भी ग्रे लिस्ट में है. इसलिए भी वह जोखिम नहीं ले सकता.\"\n\nतो क्या भारत का यूएन में पाकिस्तान का नाम न लेना एक सोची-समझी रणनीति है?\n\nरशीद कहते हैं, ''भारतीय विदेश मंत्री ने पाकिस्तान का सीधे नाम लिए बगैर आतंकवाद पर बयान देकर अपने देश में लोगों को बता दिया कि उन्होंने एक पड़ोसी देश को चेतावनी दे दी है. यह दोहरा खेल है, उन्होंने बिना नाम लिए आतंकवाद पर बयान देकर पाकिस्तान की ओर से आने वाली कड़ी प्रतिक्रिया भी रोक ली और अपने लोगों को यह भी दिखा दिया कि हम उसका नाम लेकर उसे तवज्जो भी नहीं देना चाहते. यह एक तीर से दो शिकार है,''\n\nक्या पाकिस्तान को कोई गंभीरता से नहीं लेता?\n\nपूर्व राजनयिक और विदेश मामलों की टिप्पणीकार भास्वती मुखर्जी भारत के इस रुख को सही ठहराती हैं.\n\nउनका कहना है, \"कइयों की राय है कि इस समय पाकिस्तान की स्थिति ऐसी है कि दुनिया में कोई भी उसे गंभीरता से नहीं लेता. ये एक दिवालिया देश है. आतंकवाद की फंडिंग करता है. पाकिस्तान के प्रधानमंत्री ख़ुद कहते हैं कि उनके देश के मित्र राष्ट्रों ने भी उसका साथ छोड़ दिया है क्योंकि वो हर जगह उनसे मदद मांगने पहुंच जाता है. क्या भारत ऐसे देश को गंभीरता से ले सकता है. अब तो लोगों का कहना है कि क्या ज़रूरत है ऐसे देश को जवाब देने की. उसे इग्नोर करो.\"\n\nभास्वती मुखर्जी कहती हैं, \"पाकिस्तान अंतरराष्ट्रीय मंचों पर लगातार झूठ बोलता रहा है. उसकी आज अंतरराष्ट्रीय स्तर पर कोई प्रतिष्ठा नहीं है. पाकिस्तान भारत से कोई मदद नहीं चाहता है. वहां के नेता भारत से कारोबार नहीं करना चाहते. वो विकास में पैसा लगाने के बजाय सेना पर खर्च करना चाहता है. पाकिस्तान के पूर्व प्रधानमंत्री जुल्फिकार भुट्टो ने कहा था कि उनका देश भले ही घास खाएगा लेकिन वो परमाणु बम बना कर रहेगा.''\n\nइमेज स्रोत, Getty Images\n\nवे कहती हैं, \"ये तो पाकिस्तान का हाल है. उसके झूठ और अनाप-शनाप बोलने की वजह से ही हमने उनको जवाब देने की अपनी रणनीति तय की है. पाकिस्तान के प्रधानमंत्री जब बोलते हैं तब भारत का सबसे जूनियर अफसर इसका जवाब देता है.\"\n\nभास्वती कहती हैं, \"पाकिस्तान के झूठ की वजह से ही वहां के पीएम के स्तर पर दिए गए बयान का जवाब भी भारत यूएन में अपने परमानेंट मिशन के सबसे जूनियर अफसर के ज़रिए देता है. जब मैं 1986-89 में दौरान न्यूयॉर्क में यूएन के परमानेंट मिशन में थी तो बतौर सबसे जूनियर अफसर मैंने पाकिस्तान के पीएम के बयान का जवाब दिया था. हम यह दिखाना चाहते हैं कि उनकी झूठी बातों पर हमारा क्या रुख़ है.\"",
    "DNA : पाकिस्तान के मंत्री की इंटरनेशनल बेइज्जती": "DNA : पाकिस्तान के मंत्री की इंटरनेशनल बेइज्जती\n\n| Updated: Sep 27, 2022, 01:54 AM IST\n\nपाकिस्तान दुनिया के लगभग हर मंच पर कोसना नहीं छोड़ता. जिस मंच से भारत दुनिया को शांति का संदेश देता है पाकिस्तान वहां भी अपना रोना ही रोता है. इस DNA रिपोर्ट देखिए पाकिस्तान के मंत्रियों की इंटरनेशनल बेइज्जती.",
    "Pakistan Flood: भुखमरी और महंगाई से परेशान पाकिस्तान में अब बीमारियां बढ़ा रही टेंशन, 1600 से ज्यादा लोगों की मौत": "Pakistan Flood: भुखमरी और महंगाई से परेशान पाकिस्तान में अब बीमारियां बढ़ा रही टेंशन, 1600 से ज्यादा लोगों की मौत\n\nFlood in Pakistan पाकिस्तान में बाढ़ से हालात और बदतर हो गए हैं। बाढ़ के पानी से अब बीमारियों की खतरा भी बढ़ रहा है। आर्थिक तंगी झेल रहे पाकिस्तान में बाढ़ के चलते समस्याएं और बढ़ती दिख रही हैं।\n\nFlood in Pakistan: पाकिस्तान इन दिनों भीषण आर्थिक समस्या से जूझ रहा है। ऐसे में पाकिस्तान के कई इलाकों में बाढ़ से जनता को दोहरी मार पड़ रही है। विनाशकारी बाढ़ से पाकिस्तान की हालत और ज्यादा खराब हो गई है। बाढ़ की वजह से लोगों के लिए बीमारियों की खतरा भी बढ़ गया है। हालात ये है कि हर तरफ तबाही का मंजर देखने को मिल रहा है।पाकिस्तान को कई अरबों डॉलर का नुकसान भी हो चुका है।\n\n1600 से ज्यादा लोगों की मौत\n\nमीडिया रिपोर्ट्स के मुताबिक, पाकिस्तान में बाढ़ के चलते अब तक 1600 से ज्यादा लोगों की जान जा चुकी है। जबकि लाखों लोग इससे प्रभावित हैं। खेत-खलिहान, घर सब बर्बाद हो गए हैं। बाढ़ प्रभावित लोगों को खाने-पीने की दिक्कतों का भी सामना करना पड़ रहा है। बाढ़ से सबसे ज्यादा प्रभावित सिंध प्रांत है।\n\nबीमारियों का खतरा बढ़ा\n\nपाकिस्तान में बाढ़ से होने वाली बीमारियों का भी कहर देखने को मिल रहा है। मलेरिया, टाइफाइड और डेंगू बुखार जैसे संक्रामक रोग कई जगहों पर फैल चुका है। स्वास्थ्य विभाग की रिपोर्ट के अनुसार, पिछले 24 घंटों में सिंध डायरिया के 14,619, त्वचा संबंधी रोगों के 15,227, संदिग्ध मलेरिया के 9,201 और मलेरिया के पुष्ट 665 मामले सामने आ चुके हैं।\n\nइसके अलावा डेंगू के भी 11 मरीजों का इलाज किया जा रहा है। स्वास्थ्य विभाग के आंकड़ों के मुताबिक, एक जुलाई से अब तक सिंध में 27 लाख से अधिक लोगों का इलाज किया गया है। बाढ़ से 1,082 स्वास्थ्य केंद्रों को नुकसान पहुंचा है।\n\nसरकार से नाराज लोग\n\nपाकिस्तान की जनता में सरकार को लेकर नाराजगी भी है। बीबीसी की रिपोर्ट के मुताबिक, लोगों का कहना है कि कोई उनकी मदद नहीं कर रहा है। सरकार की तरफ से एक किलो आटा तक भी नहीं मिल रहा है।\n\nये भी पढ़ें:\n\nPM Sharifs Speech At UNGA: इमरान खान की पार्टी ने UNGA में पीएम शरीफ के भाषण को खान के संबोधन का 'कापी पेस्ट' बताया\n\nPakistan Malaria Cases: पाकिस्तान में बाढ़ का कहर जारी, कई क्षेत्रों में फैल रहा डेंगू और मलेरिया",
    "एक तरफ बाढ़ में डूबा है आधा पाकिस्‍तान तो दूसरी तरफ इमरान खान चमका रहे राजनीति, कहीं उल्‍टा न पड़ जाए दांव": "बाढ़ से घिरे पाकिस्‍तान में इमरान खान की रैलियां ये बताने के लिए काफी हैं कि उनकी मंशा क्‍या है। एक तरफ देश के 60 लाख से अधिक बाढ़ पीडि़त लोग हैं तो दूसरी तरफ इमरान खान की रैलियों में जुटने वाली कुछ हजार की भीड़।\n\nनई दिल्‍ली (आनलाइन डेस्‍क)। पाकिस्‍तान की बाढ़ से एक तरफ देश के करीब 60 लाख से अधिक लोग प्रभावित हो रखे हैं वहीं पीटीआई चीफ और पूर्व पीएम इमरान खान अपनी रैलियों के जरिए राजनीति करने से नहीं कतरा रहे हैं। उनका फिलहाल केवल एक ही मकसद रह गया है कि वो किसी तरह से सत्‍ता में वापस आ सकें। इसके लिए वो पूरी तरह से गंभीर भी दिखाई दे रहे हैं। रैली के जरिए अपने समर्थकों को जुटाने और सत्‍ता तक पहुंचने को वो आजादी के अधिकार की लड़ाई का नाम दे रहे हैं। जिस तरह से इमरान खान हर सप्‍ताह रैलियां कर रहे हैं उसको देखते हुए ऐसा लग रहा है जैसे देश में आम चुनाव का ऐलान किया जा चुका है। हालांकि ऐसा नहीं है। सरकार का फिलहाल आम चुनाव का ऐलान करने का कोई इरादा भी दिखाई नहीं दे रहा है।\n\nसही समय का इंतजार\n\nजानकारों की मानें तो सरकार इसके लिए सही समय का इंतजार कर रही है। पाकिस्‍तान में 2018 में आम चुनाव हुए थे। इन चुनावों में महज 51 फीसद ही वोटिंग हुई थी और देश की 342 सांसदों की नेशनल असेंबली में इमरान खान की पीटीआई ने 149 सीटें जीती थीं। इस चुनाव में दूसरे नंबर पर पीएमएल-एन और तीसरे नंबर पर पीपीपी रही थी। ऐसे में अगस्‍त 2023 में मौजूदा संसद को भंग कर दिया जाएगा। देश के कानून के मुताबिक इसके पहले या इसके तीन माह के अंदर आम चुनाव करवाने का प्रावधान है। इस लिहाज से इमरान खान और सरकार के पास अधिक समय नहीं बचा है।\n\nइमरान को नहीं मिलेगा फायदा\n\nपाकिस्‍तान की राजनीति पर नजर रखने वाले विश्‍लेषक कमर आगा की मानें तो इमरान खान जिस तरह से प्राकृतिक आपदा के बीच ताबड़-तोड़ रैलियां कर रहे हैं उससे वो अपना फायदा नहीं कर सकेंगे। उनके मुताबिक वो एक रैली में ये तक कह चुके हैं कि उनके पास फिलहाल बाढ़ पीडि़तों के लिए खाली नहीं हैं।\n\nबाढ़ की वजह से घुटनों पर आया पाकिस्‍तान\n\nउनके मुताबिक इस बाढ़ ने पाकिस्‍तान को घुटनों पर ला दिया है। इसके बाद भी इमरान की रैलियों में बाढ़ पीडि़तों का जिक्र नहीं होता है। अपनी रैलियों में वो केवल सरकार और विदेशी ताकतों के जरिए बनी सरकार तक ही सीमित रहते हैं। पाकिस्‍तान के जो हालात हैं उनमें इमरान खान को बाढ़ पीडि़तों की मदद के लिए आगे आना चाहिए था। इससे मुमकिन था कि वो सत्‍ता में वापसी के लिए लोगों के मन में अपनी जगह बना पाते। लेकिन, अब ऐसा नहीं लगता है।\n\nसत्‍ता वापसी तक सीमित है इमरान की राजनीति\n\nआगा के मुताबिक इमरान खान को लेकर अधिकतर लोगों के जहन में ये बात जरूर होगी कि वो केवल अपनी सत्‍ता वापसी तक ही सीमित हैं। उन्‍हें देश के मौजूदा हालातों से कोई सरोकार नहीं रह गया है। इमरान खान केवल रैलियों में ही रजनीति नहीं कर रहे हैं बल्कि सोशल मीडिया पर भी बाढ़ पीडि़तों के लिए उनकी गंभीरता पूरी तरह से नदारद ही दिखाई देती है।\n\nपीएम शहबाज शरीफ हैं अच्‍छे Boot Polisher, जितना खास होगा जूता उतनी ही चमकदार होगी पालिश- इमरान खान",
    "महादेव एप: पाकिस्तान से जुड़े हैं सरगना के तार, देशभर में फैला है सटोरियों का नेटवर्क": "पुलिस ने कुल 80 लोगो की सूचि बनाई है जिसमे प्रदेशभर के कई शहरों के लोग शामिल है। इन सभी लोगों के नाम व पते मिल चुके हैं और पुलिस उनके लौटने का इंतजार कर रही है। एयरपोर्ट में पुलिस ने सादे कपड़ों में जवान तैनात किए हैं। पुलिस के अनुसार सटोरिए पकड़े जाने के डर से अलग-अलग जगहों पर छिपे हुए हैं\n\nपुलिस की गिरफ्तारी में सटोरियों से यह पता चला है की सौरभ और रवि उप्पल ने दुबई पहुंचने के बाद दो पाकिस्तानियों से संपर्क किया। और उन दोनों पाकिस्तानियों को बिजनेस पार्टनर बनाकर इस अवैध सट्टे के कारोबार में करोड़ों रूपए निवेश कराए। गौरतलब है की सौरभ और रवि ने पहले ही दुबई के एक शेख को अपने गेम प्लान में जोड़ रखा था। इसके बाद हैदराबाद के रेड्डी अन्ना एप संचालक के साथ मिलकर सट्टे के इस अवैध कारोबार की ट्रेनिंग ली। गौरतलब है की इस पूरे मामले में रायपुर भिलाई के आठ कारोबारी व बिल्डर एवं सफेदपोश भी सट्टे के इस खेल में शामिल है।\n\nसट्टे का यह पूरा खेल अंतर्राष्ट्रीय स्तर पर दुबई से ऑनलाइन पूरे देश में ऑपरेट हो रहा है। भारत में कुल पांच ब्रांच पुणे बैंगलोर विशाखापटनम हैदराबाद चेन्नई मुंबई नागपुर में ब्रांच स्थपित किया गया है। हर ब्रांच की वेबसाइट के माध्यम से सट्टेबाजों को 10 से 15 लाख रूपए में आईडी उपलब्ध कराकर कारोबार का सञ्चालन कराया जा रहा है।\n\nगौरतलब है की सट्टे की दुनिया में इन दिनों महादेव ऐप चर्चा का विषय बना हुआ है। आरोपी सोशल मीडिया ग्रुपों का इस्तेमाल करके अपने कारोबार को दिन रात बढ़ाने में लगे है। पुलिस इस नेटवर्क के सदस्यों पर कार्रवाई करती है, लेकिन वो जमानत में छूटकर फिर से दूसरे ठिकाने में बैठकर इस कारोबार को अंजाम देने लगते है। महादेव ऐप के सोशल मीडिया में 50 हजार से ज्यादा सब्सक्राइबर है। इस ऐप ने सट्टे के कारोबार को हर हाथ तक पहुंचाया है। हर दिन इस ऐप में खिलाड़ियों द्वारा लाखों रुपए का दांव लगाया जाता है। महोदव के अलावा बैट भाई नाइन, रैडी अन्ना, टाइगर लाइन के नाम से आईडी भी हर गेम में सट्टा खिलाने का काम कर रही है।",
    "India Pakistan Trade Relations: क्या भारत-पाकिस्तान के बीच बंद ट्रेड के दरवाजे फिर से खुलेंगे? देखें वीडियो": "सिंध के बाढ़ प्रभावित क्षेत्रों में संक्रामक रोग खतरनाक स्तर पर पहुंच गए हैं। अर्थव्यवस्था को भी 30 अरब अमेरिकी डालर से अधिक का नुकसान होने का अनुमान है। इसके अलावा, 1,500 से अधिक लोगों की मौत हुई है। पाकिस्तान में खाने-पीने की चीजों का संकट बढ़ गया है। ऐसे में सवाल ये उठता है कि क्या भारत पाक के बीच फिर से सीमित मात्रा में ही सही कारोबार दोबारा शुरू हो पाएगा? अर्थव्यवस्था (Pakistan Economy) के लिहाज से देखें तो व्यापार (India Pakistan Trade) हमेशा एक दूसरे को फायदा पहुंचाने वाला होता है। लेकिन अगर कारोबार शुरू होता है तो ये भारत और पाकिस्तान (India Pakistan Relation) के साथ इस पूरे क्षेत्र के लिए फायदेमंद होगा।",
    "नहीं सुधर रहा पाकिस्तान: पंजाब में भारतीय सीमा पर फिर घुसा ड्रोन, जवानों ने 48 गोलियां दागीं तो लौटा": "{\"_id\":\"6331a17c19a2865fcb479fb9\",\"slug\":\"drone-entered-indian-border-in-punjab-again\",\"type\":\"story\",\"status\":\"publish\",\"title_hn\":\"नहीं सुधर रहा पाकिस्तान: पंजाब में भारतीय सीमा पर फिर घुसा ड्रोन, जवानों ने 48 गोलियां दागीं तो लौटा\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nनहीं सुधर रहा पाकिस्तान: पंजाब में भारतीय सीमा पर फिर घुसा ड्रोन, जवानों ने 48 गोलियां दागीं तो लौटा\n\nसंवाद न्यूज एजेंसी, गुरदासपुर (पंजाब) Published by: Published by: ajay kumar Updated Mon, 26 Sep 2022 06:34 PM IST\n\nसार ड्रोन पर करीब 48 गोलियां दागी गईं जबकि 10 के करीब रोशनी वाले गोले दागे गए। इसके बाद ड्रोन वापस पाकिस्तान चला गया। घटना के बाद पुलिस के सहयोग से इलाके को पूरी तरह से घेर लिया गया और सर्च ऑपरेशन चलाया गया।\n\nविज्ञापन\n\nख़बर सुनें\n\nख़बर सुनें\n\nपंजाब के गुरदासपुर में भारत-पाकिस्तान अंतरराष्ट्रीय सीमा पर पाकिस्तानी ड्रोन देखा गया। ड्रोन को देखे जाने के बाद जवानों ने फायरिंग की और रोशनी वाले गोले दागे। इसके बाद ड्रोन वापस चला गया। इसके बाद सीमा सुरक्षा बल (बीएसएफ) के जवानों ने पुलिस के सहयोग के साथ सीमावर्ती इलाके में सर्च अभियान चलाया। मगर खबर लिखे जाने तक पुलिस के हाथ कोई भी संदिग्ध वस्तु नहीं लगी। मामला चक्करी पोस्ट का है।\n\n\n\nडीआईजी प्रभाकर जोशी ने बताया कि रविवार रात को उक्त पोस्ट पर तैनात 58 बटालियन के जवानों ने ड्रोन की आवाज सुनी। इसके बाद हरकत में आते ही जवानों ने फायरिंग करनी शुरू कर दी। इसके साथ ही रोशनी वाली गोले भी दागे। उन्होंने बताया कि ड्रोन पर करीब 48 गोलियां दागी गईं जबकि 10 के करीब रोशनी वाले गोले दागे गए। इसके बाद ड्रोन वापस पाकिस्तान चला गया। घटना के बाद पुलिस के सहयोग से इलाके को पूरी तरह से घेर लिया गया और सर्च ऑपरेशन चलाया गया।\n\n\n\nउन्होंने लोगों से अपील की है कि अगर कोई संदिग्ध गतिविधि देखें तो इसकी सूचना तुरंत पुलिस या बीएसएफ को दें। उन्होंने कहा कि बीएसएफ और पुलिस गांव के लोगों के साथ है। अगर कोई संदिग्ध गतिविधि के बारे में सूचना देता है तो उसका नाम गुप्त रखा जाएगा। इसके साथ ही सही सूचना देने वाले को एक लाख का इनाम भी दिया जाएगा।\n\n\n\nअमृतसर में भी दाखिल हुआ था ड्रोन, गिराई थी नशे की खेप\n\nउधर, अमृतसर में अंतरराष्ट्रीय सीमा पर पाकिस्तान से शनिवार देर रात ड्रोन भारतीय क्षेत्र में घुसा और नशे की खेप गिराकर लौट गया था। सीमा सुरक्षा बल (बीएसएफ) के जवानों ने रविवार सुबह सर्च अभियान के दौरान सीमांत गांव धनोआ के एक खेत से हेरोइन की खेप बरामद की थी। इसका वजन सवा तीन किलो था।",
    "Pakistan: UN में भारत के करारे जवाब से तिलमिलाया पाकिस्तान, RSS और अजीत डोभाल को बनाया निशाना": "Pakistan Vs India: 77वीं संयुक्त राष्ट्र महासभा में पाकिस्तान (Pakistan) ने जम्मू-कश्मीर मुद्दे पर जब भारत को घेरने की कोशिश की तो भारत की तरफ से इसका करारा जवाब दिया गया. अब पाकिस्तान और ज्यादा तिलमिलाया हुआ नजर आ रहा है. इस बार पाक महिला राजनयिक साइमा सलीम (Saima Saleem) ने राष्ट्रीय सुरक्षा सलाहकार अजीत डोभाल, हिंदुत्व, बीजेपी और आरएसएस को निशाना बनाकर टिप्पणियां की हैं.\n\nदरअसल, भारत के जवाब से पाकिस्तान बौखला गया है. ऐसे में अब उसने भारत पर आरोप लगाने के लिए UN में अपनी महिला राजनयिक साइमा सलीम को उतारा. इस दौरान पाक महिला राजनयिक ने भारत पर सभी पड़ोसी मुल्कों में सीमा आतंकवाद फैलाने का मनगढ़ंत आरोप लगाया. साथ ही इस कड़ी में भारत के राष्ट्रीय सुरक्षा सलाहकार अजीत डोभाल (Ajit Doval) का नाम लेते हुए की आपत्तिजनक टिप्पणी भी की.\n\nभारत ने दिया था करारा जवाब\n\nराइट टू रिप्लाई अधिकार का इस्तेमाल करते हुए भारतीय राजनयिक मिजिटो विनिटो ने पाकिस्तान को आड़े हाथ लिया था. उन्होंने कहा था कि जम्मू-कश्मीर पर दावा करने के बजाय, इस्लामाबाद को \"सीमा पार आतंकवाद\" को रोकना चाहिए. उन्होंने पाकिस्तान के सभी बयानों को गलत करार दिया है. पीएम शहबाज के बयानों को खेदजनक बताते हुए कहा कि उन्होंने अपने ही देश में कुकर्मों को छिपाने के लिए ऐसे बयान जारी किए.\n\nवहीं, इससे पहले पाकिस्तान के प्रधानमंत्री शहबाज शरीफ ने यूएन में भारत के खिलाफ कई झूठे आरोपों का पुलिंदा बनाकर पेश किया था, लेकिन भारत के मुंहतोड़ जवाब ने एक बार फिर पड़ोसी मुल्क को बयानजाबी करने पर मजबूर कर दिया है.\n\nये भी पढ़ें:\n\n'पाकिस्तान ने लगाए झूठे आरोप, आतंकवाद और बातचीत एक साथ संभव नहीं'- UN में भारत का करारा जवाब\n\nUN महासभा को आज संबोधित करेंगे विदेश मंत्री एस जयशंकर, कश्मीर पर पाकिस्तान को दे सकते हैं जवाब",
    "Most T20Is Match: 200 मैच खेलने के बावजूद भारत के पीछे पाकिस्तान, देखें हैरान करने वाले आंकड़े": "Follow us on Created with Sketch. Image Source : PTI Mohammad Rizwan & Babar Azam\n\nHighlights साल 2005 में खेला गया था पहला टी20 इंटरनेशनल मैच\n\nसाल 2007 में पहली बार खेला गया था टी20 विश्व कप\n\nभारत और पाकिस्तान के बीच खेला गया था फाइनल मुकाबला\n\nMost T20Is Match: टी20 क्रिकेट का सबसे छोटा फॉर्मेट का खेल है। भारत समेत पूरी दुनिया में क्रिकेट फैंस इसे काफी ज्यादा पसंद करते हैं। टी20 फॉर्मेट ने लोगों के बीच काफी कम समय में अपनी जगह बनाई है। टी20 इंटरनेशनल का पहला मैच साल 2005 में खेला गया था। इस मैच में ऑस्ट्रेलिया और न्यूजीलैंड की टीम आपस में भिड़ी थीं। भारत का सबसे ज्यादा पॉपुलर लीग यानी आईपीएल भी टी20 फॉर्मेट में ही खेला जाता है। भारत समेत क्रिकेट के तमाम बड़े देश टी20 फॉर्मेट में लीग करवाते हैं।\n\nभारत और पाकिस्तान के बीच साल 2007 में जब टी20 विश्व कप का फाइनल खेला गया तब से दोनों देशों में टी20 और भी ज्यादा मशहूर हो गया। इस मुकाबले में भारत ने पाकिस्तान को हराकर पहला टी20 विश्व कप अपने नाम किया था। भारत में बीसीसीआई द्वारा साल 2008 में आईपीएल को लॉन्च किया गया। वहीं पाकिस्तान में साल 2016 में पहली बार पीएसएल खेला गया। पाकिस्तान ने रविवार को इंग्लैंड के खिलाफ टी20 में एक बड़ी उपलब्धि हासिल कर ली है।\n\nभारत से इस मामले में पीछे पाकिस्तान\n\nदरअसल, पाकिस्तान और इंग्लैंड के बीच सात मैचों की सीरीज का चौथा मैच कराची में खेला गया। इस मैच के बाद पाकिस्तान पहली ऐसी टीम बनी है जिसने टी20 इंटरनेशनल में 200 मैच खेला है। वहीं इस सूची में भारत 182 मैचों के साथ दूसरे स्थान पर है। पाकिस्तान ने साल 2006 में अपना पहला टी20 मैच खेला था। तबसे लेकर आज तक उन्होंने 200 मैच खेल लिए हैं। जिसमें उन्हें 122 में जीत और 70 मुकाबलों में हार का सामना करना पड़ा है। वहीं 8 मुकाबले बेनतीजा या ड्रा रहे हैं। वहीं भारत की बात करें तो उन्होंने 182 टी20 मुकाबलों में से 116 में जीत और 58 में हार का सामना करना पड़ा है। लेकिन पाकिस्तान की जीत-हार रेशियो 1.74 है और भारत की 2.0। इस मामले में पाकिस्तान 200 मैच खेलने के बावजूद भारत से पीछे है। आइए नजर डालते हैं सबसे ज्यादा टी20 मैच खेलने वाली टीमों की सूची पर।\n\nदेश खेले जीत हार पाकिस्तान 200 122 70 भारत 182 116 58 वेस्टइंडीज 171 70 88 न्यूजीलैंड 170 89 71 ऑस्ट्रेलिया 165 86 73\n\nटी20 विश्व कप में भिड़ेगी दोनों टीम\n\nइस साल टी20 विश्व कप का आयोजन ऑस्ट्रेलिया में होना है। इससे पहले पाकिस्तान और भारत दोनों ही देश अपने घर पर टी20 सीरीज खेल रहे हैं। विश्व कप की तैयारियों के लिए यह सीरीज दोनों ही टीमों के लिए अहम है। भारत ने ऑस्ट्रेलिया को 2-1 से सीरीज हराया और वहीं पाकिस्तान सात मैचों की सीरीज में 2-2 की बराबरी पर है। टी20 विश्व कप में भारत और पाकिस्तान की टीमें 23 अक्टूबर को आमने-सामने होंगी।\n\nयह भी पढ़े:\n\nPAK vs ENG: मोहम्मद हसनैन की 'घटिया' गेंदबाजी से सोशल मीडिया पर मचा बवाल, बाबर आजम के छूटे पसीने\n\nIND vs AUS: हर्षल और बुमराह के नाम दर्ज हुआ अनचाहा रिकॉर्ड तो भुवी ने रचा इतिहास, मैच में बने ये 8 RECORDS\n\nLatest Cricket News",
    "Pakistan: यूक्रेन को हथियार पहुंचाने में ब्रिटेन की मदद कर रहा पाकिस्तान, बढ़ सकती है चीन की चिंता": "Pakistan Helps Britain: एक रिपोर्ट में खुलासा हुआ है कि पाकिस्तान (Pakistan) के प्रधानमंत्री शहबाज शरीफ (Shahbaz Sharif) भी पूर्व प्रधानमंत्री इमरान खान (Imran Khan) की राह पर चलते दिखाई दे रहे हैं और रूस (Russia) के खिलाफ जाकर यूक्रेन (Ukraine) को हथियारलैस करने के लिए ब्रिटेन (Britain) की मदद कर रहे हैं, जिससे चीन (China) की चिंता बढ़ सकती है. दरअसल चीन यूक्रेन के साथ चल रहे युद्ध में रूस की मदद कर रहा है लेकिन पाकिस्तान यूक्रेन को हथियार पहुंचाने के लिए ब्रिटेन की मदद कर रहा है.\n\nGeopolitica.info की एक रिपोर्ट के मुताबिक फ्लाइट ट्रैकिंग की वेबासइटों ने पाया है कि ब्रिटेन की रॉयल एयरफोर्स ने रोमानिया से पाकिस्तान एयरफोर्स के चकलाला में नूर खान एयरबेस तक उड़ाने भरी हैं. इतना ही नहीं पाकिस्तान के सेना प्रमुख जनरल बाजवा भी ब्रिटेन गए हैं. हाल ही में जनरल बाजवा को सैन्य अकादमी सैंडहर्स्ट में संप्रभु की परेड के दौरान, रानी का प्रतिनिधि बनने का दुर्लभ विशेष सम्मान दिया गया था. इसके अलावा एकेडमी की पासिंग आउट परेड को संबोधित करने वाले पहले पाकिस्तानी भी बन गए हैं. ऐसे ये माना जा रहा है कि बिना किसी फायदे के ब्रिटेन पाकिस्तान को इतना सम्मान नहीं देने वाला.\n\nपश्चिमी देशों के साथ संबंध बढ़ रहा पाकिस्तान\n\nपिछले कुछ सालों से पाकिस्तान के रिश्ते पश्चिमी देशों के साथ मजबूत नहीं रहे है, ऐसे में चीन के साथ अपने मजबूत संबंध के साथ पाकिस्तान और ब्रिटेन के बीच ये गुप्त सहयोग जियो पॉलिटिक्स में बदलाव का संकेत रहे हा है. Geopolitica.info की रिपोर्ट के अनुसार, सेना प्रमुख ने पिछले साल पाकिस्तान की गंभीर आर्थिक स्थिति और FATF (फाइनेंशियल एक्शन टास्क फोर्स) के प्रतिबंधों की तलवार को देखते हुए जियो-आर्थिक रणनीति बनाने का आह्वान किया था. जनरल अब अमेरिका का दौरा करने के इच्छुक हैं, जो हाल के वर्षों में देश में फैली अराजकता को दूर करने के लिए पाकिस्तानी सेना की सोची समझी चाल का एक स्पष्ट संकेत है.\n\nबाजवा सार्वजनिक रूप से ये दिखाने की कोशिश कर रहे हैं कि आर्थिक पतन के बचाव के लिए सेना देश का नेतृत्व कर रही है. हालांकि पाकिस्तान में गुप्त रूप से हो रहे इस हवाई यातायात का कोई शोर शराबा नहीं है, लेकिन रावलपिंडी से यूक्रेन के लिए हथियारों की भारी आवाजाही इसका एक सबूत है.\n\nरोमानिया के जरिए यूक्रेन को हथियार भेज रहा पाकिस्तान\n\nGeopolitica.info की रिपोर्ट के मुताबिक, आरएएफ का बोइंग सी-17ए ग्लोबमास्टर III कॉल साइन 'जेडजेड173' के साथ 77,000 किलोग्राम तक कार्गो ले जा सकता है. हालांकि इसकी कोई स्पष्टता नहीं है कि पाकिस्तान (Pakistan) रोमानिया (Romania) के अवराम इंकु क्लुज अंतरराष्ट्रीय हवाई अड्डे के लिए किस तरह के हथियार (Ammunition) और गोला-बारूद भेज रहा है. संभावना है कि पाकिस्तान की ऑर्डिनेंस फैक्ट्री (Ordinance Factory) में बने 155 अर्टिलरी हथियों की खेंप रोमानिया के रास्ते यूक्रेन (Ukraine) तक जा रही है.\n\nये भी पढ़ें: Pakistan: पीएम शहबाज शरीफ ने नए आर्मी चीफ की नियुक्ति को लेकर नवाज शरीफ से की चर्चा, लगा देशद्रोह का आरोप\n\nये भी पढ़ें: Pakistan News: चकवाल रैली में वीडियो दिखाकर बोले इमरान खान- पुतिन से मिलते वक्त शहबाज शरीफ के कांप रहे थे पैर",
    "पाकिस्तान क्रिकेटर्स की सैलरी स्टाफ से भी कम, चीफ बोले- कपड़े दे रहे हैं ना, Video": "पाकिस्तान क्रिकेट एकेडमी के मुख्य ने सैलरी के सवाल पर कहा कि क्रिकेटर्स को कपड़े सहित बाकी सुविधा दी जा रही है. दरअसल क्रिकेटर्स की सैलेरी बोर्ड के पूरे सपोर्ट स्टाफ के बराबर मुश्किल से पहुंची\n\nपाकिस्तानी क्रिकेटर्स और पाकिस्तान क्रिकेट बोर्ड के सपोर्ट स्टाफ की सैलरी चर्चा में है. जिस पर पाकिस्तान क्रिकेट एकेडमी के मुख्य मुदस्सर नजर ने बड़ा बयान दिया है. दरअसल हाल में ही पाकिस्तानी खिलाड़ियों की सैलेरी का नया सेटअप आया. एशिया कप 2022 से पहले पाकिस्तानी क्रिकेटर्स की सैलरी में थोड़ा इजाफा भी किया गया था. दरअसल मुदस्सर नजर एक पाकिस्तानी चैनल से पाकिस्तान की बेंच स्ट्रेथ पर बात कर रहे थे कि उस पर काम किया जा रहा है. घरेलू क्रिकेटर्स को सुविधाएं दी जा रही है. इसी बीच उनसे सैलरी को लेकर सवाल पूछा गया कि पाकिस्तान क्रिकेट बोर्ड के पूरे सपोर्ट स्टाफ की महीनेभर की सैलेरी 3 करोड़ 30 लाख रुपये है और खिलाड़ियों की सैलरी बढ़ने के बाद मुश्किल से यहां तक पहुंची है.\n\nक्रिकेटर्स को कपड़े सहित बाकी सुविधा\n\nसैलरी के सवाल पर नजर ने कहा कि इंटरनेशनल और घरेलू क्रिकेटर्स में जो बहुत बड़ा अंतर है, हम उसे कम करने की कोशिश कर रहे हैं. सुविधा के तौर पर देखें तो आयोजक हो या फिर घरेलू क्रिकेट के लिए काम करने वाले बोर्ड के पदाधिकारी सभी की कोशिश मैदान से बाहर की सुविधा देने की है, जिसमें ट्रैवलिंग, कपड़े शामिल हैं. साथ ही हर साल उनकी फीस भी बढ़ाने की कोशिश कर रहे हैं. उन्होंने कहा कि घरेलू क्रिकेट में खिलाड़ी शानदार प्रदर्शन कर रहे हैं. युवा खिलाड़ी कमाल कर रहे हैं. नजर ने उमर अकमल पर भी बड़ा बयान दिया है.\n\nअकमल लंबे समय से टीम से बाहर\n\nदरअसल अकमल ने शिकायत की थी कि उन्हें मौका नहीं दिया जा रहा है. क्रिकेट एकेडमी के हेड ने कहा कि हाई परफॉर्मेंस में वो खिलाड़ी शामिल होते हैं, जो अपने पीक पर हैं या फिर उस तरफ पहुंच रहे हैं और दुर्भाग्य से उमर अकमल लंबे समय से टीम से बाहर हैं. उन्होंने कहा कि घरेलू क्रिकेट से वापसी का मौका होता है, इसीलिए उसकी भी एक वैल्यू होनी चाहिए. जिससे अगर कोई पेशेवर खिलाड़ी पाकिस्तान टीम से बाहर होता है तो घरेलू क्रिकेटर्स खेले. फीस ऐसी होनी चाहिए कि पेशेवर क्रिकेटर्स यहां आए तो उन्हें आर्थिक समस्या से जूझना न पड़े और फॉर्म में आने के बाद नेशनल टीम में लौट सके. उन्होंने कहा कि घरेलू क्रिकेट से ही खिलाड़ी आ रहे हैं.",
    "पाकिस्तान के कन्वर्जन फैक्ट्री के मास्टर माइंड मियां मिट्ठू ने कबूला, हजारों लड़कियों को कबूल करवाया इस्लाम": "मियां मिट्ठू पाकिस्तान में हिंदू बच्चियों का जबरन धर्मांतरण कराने वाले कुख्यात मौलवी हैं. उन्होंने अपने कबूलनामे में बताया कि हमने 1000 से ज्यादा कन्वर्जन कराए हैं, 50 से ज्यादा लोग एक साथ कन्वर्ट हुए.\n\nपाकिस्तान में हिंदू बच्चियों का जबरन धर्मांतरण कराने वाले कुख्यात मौलवी मियां मिट्ठू ने कड़वा सच पहली बार TV9 पर कबूला है. पाकिस्तान के ये वो मौलवी हैं जिसे पाकिस्तान के कन्वर्जन फैक्ट्री का मास्टर माइंड कहा जाता है. मियां मिठू ने TV9 भारतवर्ष से खास बातचीत की और कबूल किया कि वो गांव के गांव को मुसलमान बना चुके हैं. मियां अब्दुल हक, जिसे आमतौर पर मियां मिठू के नाम से जाना जाता है, सिंध प्रांत के एक प्रभावशाली परिवार से हैं और घोटकी में एक प्रभावशाली राजनीतिक और धार्मिक व्यक्ति हैं. उन्हें 2008 के चुनाव में पाकिस्तान पीपुल्स पार्टी (पीपीपी) के टिकट पर घोटकी से नेशनल असेंबली के सदस्य के रूप में चुना गया था. वह एक मुस्लिम धर्मस्थल, बरचुंडी शरीफ के संरक्षक भी हैं.\n\nमियां मिट्ठू पाकिस्तान में हिंदू बच्चियों का जबरन धर्मांतरण कराने वाले कुख्यात मौलवी हैं. उन्होंने अपने कबूलनामे में बताया कि हमने 1000 से ज्यादा कन्वर्जन कराए हैं, 50 से ज्यादा लोग एक साथ कन्वर्ट हुए. गांव के गांव का धर्म परिवर्तन किया. उन्होंने कहा, ” कलमा पढ़ा कर मुसलमान बना देता हूं. हजारों लड़कियों को इस्लाम कबूल करवाया है.”\n\nइमरान खान के करीबी माने जाते हैं मियां मिट्ठू\n\nसिंध प्रांत में धर्म परिवर्तन और मासूम बच्चियों के निकाह की इस फैक्ट्री को मौलवी मिट्ठू मियां या पीर अब्दुल हक आका चलाता है जो घोटकी में भारचुंडी दरगाह में रहता है. पाकिस्तान के इस इलाके और इसके आस-पास के इलाकों में से अगर कोई भी लड़की इस्लाम कबूल करती है तो वह मिट्ठू मियां के पास पहुंच जाती है. मिट्ठू मियां बच्चियों का धर्म परिवर्तन कराता है और उनका निकाह करवा देता है.\n\n200 लड़कियों को उनकी मर्जी से मुसलमान बनाने का दावा\n\nकुछ साल पहले न्यूयार्क टाइम्स के संवाददाता ने मियां मिट्ठू और उसके भाई पीर मियां शमां से मुलाकात की थी. दोनों ने हिंदू लड़कियों को जबरन मुसलमान बनाने से इनकार किया था, लेकिन यह दावा किया था कि वे अब तक 200 हिंदू लड़कियों को उनकी कथित मर्जी से मुसलमान बनाकर उनका निकाह करा चुके हैं.\n\n12.9 फीसदी से घटकर 1.6 फीसदी हुई हिंदुओं की संख्या\n\nआजादी के समय वर्ष 1947 में पाकिस्तान की कुल आबादी का 23 प्रतिशत हिंदू, ईसाई, सिख जैसे अल्पसंख्यक थे. साल 2017 की जनगणना के मुताबिक पाकिस्तान में अब 96.28% मुस्लिम हैं और मात्र 3.72% अल्पसंख्यक या गैर मुस्लिम हैं. साल 1951 की जनगणना के मुताबिक पाकिस्तान में 12.9 प्रतिशत हिंदू थे लेकिन अब देश में केवल 1.6 प्रतिशत हिंदू हैं. अल्पसंख्यकों की लगातार कम होती आबादी पाकिस्तान में उनकी स्थिति की भयावह तस्वीर पेश करती है.",
    "ऑपरेशन टेकरी नार: Pakistan की खुली पोल, मारे गए आतंकियों से बरामद हुईं ये चीजें": "जम्मू-कश्मीर में सुरक्षाबलों को आतंकवाद के खिलाफ बड़ी सफलता मिली है. कुपवाड़ा जिले में खुफिया इनपुट के आधार पर शुरू किए गए ऑपरेशन में सेना और पुलिस की संयुक्त टीम ने दो आतंकियों को मार गिराया. आतंकियों के कब्जे से हथियार, गोला-बारूद और आपत्तिजनक सामग्री मिली है. यह पाकिस्तान प्रायोजित आतंकवाद की तस्दीक करती है.\n\nगौरतलब है कि कश्मीर संभाग के कुपवाड़ा जिले में आतंकियों ने घुसपैठ की कोशिश की थी. आतंकियों की मूवमेंट की भनक लगते ही भारतीय सेना और कुपवाड़ा पुलिस ने ज्वाइंट ऑपरेशन शुरू किया. इस ऑपरेशन में रविवार को सुरक्षाबलों ने दो आतंकियों को मार गिराने में सफलता पाई थी.\n\nबरामद हथियार और गोला-बारूद\n\nमारे गए आतंकियों के पास से दो AK-47 राइफल, दो पिस्टल, चार हैंड ग्रेनेड, छह मैग्जीन, पाकिस्तानी करेंसी, कारतूस, खाद्य सामग्री के साथ ही आपत्तिजनक सामग्री भी बरामद गई है. इस संबंध में सेना और पुलिस के अधिकारियों ने सोमवार को प्रेसवार्ता कर विस्तार से जानकारी दी.\n\nजवाबी कार्रवाई में दो दहशतगर्द ढेर\n\nसेना के अधिकारी ने बताया, \"कुपवाड़ा जिले में माछिल सेक्टर के टेकरी नार में खुफिया इनपुट के आधार पर 24 सितंबर को भारतीय सेना और कुपवाड़ा पुलिस ने ज्वाइंट ऑपरेशन शुरू किया था. इस इलाके में काफी नाले हैं, घना जंगल और विपरीत परिस्थितिया हैं.\"\n\nउन्होंने बताया \"इसके बीच सुरक्षाबलों की संयुक्त टीम ने ऑपरेशन लांच किया था. इसी दौरान आतंकियों से सामना हुआ. खुद को घिरता देख आतंकियों ने सुरक्षाबलों पर फायरिंग शुरू कर दी. जवाबी कार्रवाई में जवानों ने दो आतंकियों को मार गिराया.\"\n\nऑपरेशन टेकरी नार के बारे में जानकारी देते अधिकारी.\n\n4 सितंबर को मारे गए थे दो आतंकी\n\nइससे पहले 14 सितंबर को सुरक्षाबलों ने मुठभेड़ में दो आतंकियों को ढेर किया था. मारे गए आतंकी गजवत उल हिंद (AGuH) से जुड़े थे. जम्मू-कश्मीर पुलिस के मुताबिक, \"दोनों आतंकी बीते दो सितंबर को पश्चिम बंगाल के मजदूर पर हमला करने के मामले में भी शामिल थे.\"\n\nकश्मीर के एडीजीपी ने इन आतंकियों की पहचान करते हुए बताया, \"एक आतंकी पुलवामा का रहने वाला था. उसकी पहचान एजाज रसूल के रूप में हुई है. दूसरा मारे गए दूसरे आतंकी की पहचान शाहिद अहमद उर्फ अबु हमजा के रूप में की गई है.\"",
    "मोहम्मद रिजवान के बल्ले में नहीं ‘आग’ है, पाकिस्तान को बल्लेबाजी ने बेचैन किया रे": "इंग्लैंड के खिलाफ चौथे टी20 में पाकिस्तान भले ही जीत गया पर बल्लेबाजी को लेकर उसकी भद पिट रही है. मोहम्मद रिजवान खास तौर पर निशाने पर हैं और होने भी चाहिए क्योंकि बल्लेबाजी में उनका अप्रोच ही वैसा रहा है.\n\nक्रिकेट में कब बाजी पलट जाए कहा नहीं जा सकता. और कराची में कुछ वैसा ही देखने को मिला. जो मुकाबला पाकिस्तान हार रहा था, आखिरी लम्हों में उसने उसे गिरते-पड़ते जीत लिया. लेकिन, देखा जाए तो इस जीती बाजी में भी उसकी हार रही. हार इसलिए क्योंकि बल्लेबाजी का डिब्बा गोल रहा. पाकिस्तान की टीम अपनी बल्लेबाजी को लेकर बेचैन फिर रही है. और, अगर अब भी वो नींद से नहीं जागा है तो फिर तो उसका ऊपरवाला ही मालिक है. अब आप सोच रहे होंगे कि उसकी बल्लेबाजी में ऐसा क्या रहा. तो जनाब जो आग होनी चाहिए वही गायब दिखी. सीधे शब्दों में कहें तो जो दिखा उसे देखने के बाद यही कह सकते हैं कि T20I में केवल मोहम्मद रिजवान की ही नहीं पाकिस्तान की पूरी बैटिंग खराब है.\n\nमोहम्मद रिजवान के बल्ले में नहीं ‘आग’ है\n\nइंग्लैंड के खिलाफ चौथे टी20 में पाकिस्तान भले ही जीत गया पर बल्लेबाजी को लेकर उसकी भद पिट रही है. मोहम्मद रिजवान खास तौर पर निशाने पर हैं और होने भी चाहिए क्योंकि बल्लेबाजी में उनका अप्रोच ही वैसा रहा है. वो ऐसे खेले जैसे टीम को जिताने के लिए नहीं बल्कि अपने लिए खेल रहे हों. पाकिस्तान के लिए ओपन करते हुए उन्होंने 67 गेंदों पर 131. 3 की स्ट्राइक रेट से 88 रन बनाए. यानी देखा जाए तो 20 ओवरों के खेल में 11.1 ओवर उन्होंने अकेले खेले. रिजवान के इसी धीमे अप्रोच के चलते पाकिस्तान को T20 वर्ल्ड कप 2021 में और एशिया कप के फाइनल में हार का सामना करना पड़ा था. लेकिन, जनाब हैं कि अब भी सुधरने और मानने को तैयार नहीं हैं.\n\nपहले 10 ओवरों में विकेट बचाकर क्या कर लिया?\n\nपहले 10 ओवर में विकेट बचाने की मोहम्मद रिजवान और बाबर आजम की सोच भले ही कामयाब रही, लेकिन सच तो ये है कि पाकिस्तान को उसका ज्यादा फायदा नहीं हुआ. पहले 10 ओवरों में जहां उसने बिना विकेट खोए 82 रन बनाए तो वहीं बाद के 10 ओवरों में 4 विकेट खो दिए 84 रन बनाने में. हैरानी इस बात से भी है कि 4 विकेट गिरने के बाद भी टीम की ओर से छक्के सिर्फ 3 ही लगे.\n\nआखिरी 10 ओवरों में सिर्फ एक ओवर 10+ रन वाला\n\nआखिर के 10 ओवरों में सिर्फ 1 ओवर ऐसा रहा जिसमें 10 या उससे ज्यादा रन बने. बाकी सबमें स्कोर इससे कम रहा. अंतिम 5 ओवरों में पाकिस्तान के 9 विकेट हाथ में थे. फिर भी उसने 3 विकेट खोकर केवल 46 रन बनाए. ये दिखाता है कि पाकिस्तान की बैटिंग में फायर पावर की भारी कमी है. उसके बैटिंग क्रम में स्ट्राइक रेट की समस्या है और ये चीज इंग्लैंड के खिलाफ चौथे टी20 में पाकिस्तान की बल्लेबाजी देखकर भी चलती है.\n\nइस स्ट्राइक रेट से खेले तो हो लिया काम\n\nइंग्लैंड के खिलाफ चौथे टी20 में रिजवान ने 131.3 बाबर ने 128.5, शान मसूद 110.5 और खुशदिल शाह ने 66.6 की स्ट्राइक रेट से बल्लेबाजी की. साफ है कि टॉप ऑर्डर के इन बल्लेबाजों में से किसी का भी स्ट्राइक रेट टी20 के मिजाज में रंगा नहीं दिखा. यही हाल इनके करियर के स्ट्राइक रेट का भी है. अब जब बल्लेबाजी की आग इस तरह से बुझी दिखेगी तो पाकिस्तान को तो बेचैन करेगी ही ना.",
    "पाकिस्तान ने खेल पलट दिया, 10 गेंदों पर 5 रन नहीं बना सका इंग्लैंड, गजब बजा बैंड": "PAK vs ENG: जहां सभी की सोच जवाब दे गई वहीं पर पाकिस्तान ने खेल पलटने वाला काम किया. आसान भाषा में वो कहते हैं ना हारी बाजी को जीत लेना, बस वही कर बैठी बाबर आजम की सेना.\n\nक्रिकेट अनिश्चचताओं का खेल है, सुना तो होगा ही. लेकिन कराची में ये देखने को मिला. जिस वक्त हैदराबाद में भारत की टीम ऑस्ट्रेलिया पर अपनी विजयगाथा लिख रही थी, उसी दौरान वहां से हजारों किलोमीटर दूर पाकिस्तान की धरती पर एक ऐसा मुकाबला खेला जा रहा था, जो शायद रोमांच की हद का बेहतरीन उदाहरण था. इस मुकाबले में जीत का क्लच एक वक्त पाकिस्तान के हाथ में था. लेकिन, फिर जैसे ही मुकाबला आखिर के 2 ओवरों तक पहुंचा पाकिस्तान की जीत का प्रतिशत घटकर 2-3 फीसद ही रह गया. यानी उसकी हार तय थी. इस वक्त तक हर किसी ने इंग्लैंड की जीत मान भी ली होगी. लेकिन, जहां सभी की सोच जवाब दे गई वहीं पर पाकिस्तान ने खेल पलटने वाला काम किया. आसान भाषा में वो कहते हैं ना हारी बाजी को जीत लेना, बस वही कर बैठी बाबर आजम की सेना.\n\nपाकिस्तान ने पलट दी हारी बाजी\n\nआखिर के 10 गेंदों पर 5 रन बनाना कोई मुश्किल काम नहीं था, वो भी तब जब ये पता हो कि हाथ में 3 विकेट बचे हैं. और, जल्दबाजी करने जैसा कोई दबाव भी नहीं था. लेकिन, ये सबकुछ जानते हुए इंग्लैंड की टीम जीता हुआ मैच हार गई. कमाल देखिए कि इंग्लैंड को हार के मुंह में धकेलने में पाकिस्तान की सबसे बड़ी कमजोरी ही उसकी ताकत बनीं. इसमें गेंदबाज हैरिस रऊफ की तो भूमिका रही ही, लेकिन आखिर में शान मसूद के किए रन आउट का रोल सबसे अहम रहा.\n\nहैरिस रऊफ ने 19वें ओवर में लिए बैक टू बैक विकेट\n\nअब जरा आखिर के 2 ओवरों यानी 19वें और 20वें ओवर का रोमांच सिलसिलेवार तरीके से समझिए. इंग्लैंड को 12 गेंदों पर चाहिए थे 9 रन. हैरिस रऊफ 19वां ओवर डालने आए. पहली गेंद डॉट फेंकने के बाद दूसरी गेंद पर उन्होंने चौका दे दिया. यानी अब अगली 10 गेंदों पर इंग्लैंड को 5 रन बनाने रह गए और हाथ में विकेट 3 बचे थे. लेकिन यहीं क्रिकेट की इस कहानी में ट्विस्ट आया. हैरिस रऊफ ने तीसरी गेंद पर लियाम डाउसन और चौथी गेंद पर स्टोन को बैक टू बैक आउट किया. यानी अब इंग्लैंड के सामने 8 गेंदों पर 5 रन बनाने का लक्ष्य रह गया, जबकि बचे हुए विकेट की संख्या 3 से घटकर 1 रह गई. रऊफ की 5वीं गेंद पर लेग बाई से टॉपले ने सिंगल लिया. जबकि ओवर की आखिरी गेंद डॉट रही.\n\nशान मसूद की डायरेक्ट हिट, पाकिस्तान का मामला फिट\n\nमतलब खेल अब आखिरी ओवर में पहुंचा, जहां इंग्लैंड के सामने 4 रन बनाने का टारगेट था और विकेट 1 बचा था. मोहम्मद वसीम के इस ओवर की पहली गेंद डॉट पड़ी. दूसरी पर स्ट्राइक टॉपले ने सिंगल लेना चाहा पर इस चक्कर में वो शान मसूद के एक जबदस्त थ्रो पर रनआउट हो गए और मैच इंग्लैंड की झोली से छिटककर पाकिस्तान की पोटली में जा गिरा.\n\nजिस पर किसी को यकीन नहीं था पाकिस्तान ने 3 रन से वैसी रोमांचक जीत दर्ज की. उसने इंग्लैंड के सामने 167 रन का लक्ष्य रखा था. जवाब में इंग्लैंड की टीम 19.2 ओवरों में 163 रन ही बना सकी. पाकिस्तान की इस जीत के साथ ही 7 मैचों की टी20 सीरीज 2-2 की बराबरी पर आ चुकी है.",
    "IND vs PAK: एशिया कप में एक बार फिर हो सकता है भारत और पाकिस्तान के बीच मुकाबला, जानिए कब और कैसे": "IND vs PAK in Asia Cup: एशिया कप 2022 में भारतीय टीम सुपर फॉर में पहुंच गई है. भारतीय टीम ने बुधवार को हांगकांग को 40 रनों से हराकर सुपर 4 में अपना स्थान पक्का कर लिया. वहीं भारत से पहले अफगानिस्तान सुपर 4 में पहुंची हुई है. अभी तो टीमों का इसमें क्वालीफाई करना बाकि है. जिसमें से एक का चयन बांग्लादेश और श्रीलंका के बीच आज के मैच के परिणाम से हो जाएगा. वहीं चौथी टीम पाकिस्तान और हांगकांग के मैच के परिणाम से सुपर 4 में पहुंचेगी.\n\nफिर होगा भारत-पाक का महामुकाबला\n\nएशिया कप में भारत और पाकिस्तान के बीच एक बार फिर हाईवोल्टेज मुकाबला हो सकता है. दरअसल, आज श्रीलंका और बांग्लादेश के बीच जो भी टीम जीतेगी वह सुपर फोर में पहुंच जाएगी. वहीं सुपर फोर के लिए आखिरी मुकाबला पाकिस्तान और हांगकांग के बीच होने वाला है. इस मुकाबले को भी जो टीम जीतेगी वह सुपर 4 में पहुंच जाएगी.\n\nपाकिस्तान और हांगकां के बीच होने वाले इस मुकाबले में पाकिस्तान की जीत तय मानी जा रही है. ऐसे में पाकिस्तान का भारत से मुकाबला सुपर फोर में होना लगभग तय माना जा रहा है. सुपर फोर में सभी टीमें एक दूसरे के खिलाफ एक-एक मुकाबला खेलेंगी. हर टीम कुल तीन मैच खेलेगी. इन तीन मैचों में सबसे अच्छा प्रदर्शन करने वाली टीम एशिया कप के फाइनल में पहुंचेगी.\n\nटीमों को देखकर सभी को यही उम्मीद है कि सुपर फोर के अलावा भारत और पाकिस्तान के बीच ही एशिया कप 2022 का फाइनल मुकाबला खेला जाएगा. हालांकि अफगानिस्तान टीम ने भी शानदार प्रदर्शन किया है. ऐसे में वह भी बड़ा उलटफेर कर एशिया कप के फाइनल में पहुंच सकती है. वहीं श्रीलंका और बांग्लादेश में से जो भी टीम जीतेगी उसे भारत और पाकिस्तान जैसी मजबूत टीमों को हराना मुश्किल होगा. ऐसे में भारत और पाकिस्तान के बीच अभी दो मुकाबले हो सकते हैं.\n\nयह भी पढ़ें:\n\nIND vs HK: विराट की फिफ्टी पर पत्नी अनुष्का ने बरसाया प्यार, हांगकांग टीम ने भी कोहली को दिया खास गिफ्ट\n\nVideo: हांगकांग के खिलाफ 6 गेंदों पर 6 छक्के लगाना चाहते थे सूर्यकुमार, कोहली को दिए इंटरव्यू में किया खुलासा",
    "भुखमरी की कगार पर पाकिस्तान, बाढ़ से फसलें बर्बाद, रूस से गेहूं आयात करेंगे शहबाज शरीफ": "पाकिस्तान इस समय बाढ़ से जूझ रहा है। फसलें पूरी तरह बर्बाद हो गई हैं, जिससे खाद्य संकट खड़ा हो गया है। पाकिस्तान में लगभग 3.3 करोड़ लोगों के सामने खाने की समस्या होने वाली है। ऐसे में पाकिस्तान के प्रधानमंत्री शबाज शरीफ ने रूस से गेहूं आयात करने की बात कही है।",
    "रोहिंज्या संकट के पाँच साल: अन्तराष्ट्रीय समुदाय से पीड़ितों के लिये एकजुटता से काम जारी रखने की अपील": "पाकिस्तान के बलोचिस्तान प्रान्त में हरनाई की निवासी 32 वर्षीय बख़्तनामा ख़ैरुल्लाह ने कहा, \"चूँकि बाढ़ ने मेरे गाँव और अस्पताल के बीच की सड़क को क्षतिग्रस्त कर दिया था. मुझे प्रसव पीड़ा में लगभग 35 किलोमीटर तक पैदल चलना पड़ा.\"\n\nWomen & girls need urgent health & protection services amid the #Pakistanfloods2022: “I walked for about 35 km while in labor because the floods had damaged the road between my village & the hospital,” said Bakhtnama who gave birth to twins. Read more on https://t.co/0ZaRTbpjB6 — UNFPA Pakistan (@UNFPAPakistan) September 22, 2022\n\nदेश का एक तिहाई हिस्सा, मॉनसून के दौरान अभूतपूर्व बारिश की चपेट में आया है, और सबसे पहले प्रभावित होने वाले क्षेत्रों में बख़्तनामा ख़ैरुल्लाह का इलाक़ा भी था. बख़्तनामा ख़ैरुल्लाह जिस पहाड़ी रास्ते से चल कर गईं, वो इलाक़ा सूखे दिनों में भी जोखिम से भरा है.\n\nएक महिला के लिये प्रसव पीड़ा के दौरान, बाढ़ के पानी से होकर गुज़रना, उनके जीवन के लिये बेहद ख़तरनाक साबित हो सकता है.\n\nख़ैरुल्लाह, हरनाई के प्रसूति अस्पताल में 10 सितम्बर को स्वस्थ जुड़वाँ बच्चों को जन्म देने के बाद फ़िलहाल घर पर स्वास्थ्य लाभ कर रही हैं, और वो स्वयं को भाग्यशाली मानती हैं.\n\nअपने साथ बर्बादी लाने वाली बाढ़ और उससे हुए भूस्खलन से 76 लाख लोगों के विस्थापित होने का अनुमान है. कम से कम डेढ़ हज़ार लोगों की मौत हुई है, लाखों लोगों ने अपने घर और अपने परिवारों का भरण-पोषण करने के साधन खो दिये हैं.\n\nबलोचिस्तान और सिन्ध प्रान्तों में एक हज़ार 400 से अधिक स्वास्थ्य केन्द्र क्षतिग्रस्त या नष्ट हो गए हैं, जिनमे वो प्रसूति अस्पताल भी है, जहाँ बख़्तनामा ख़ैरुल्लाह ने अपने बच्चों को जन्म दिया था.\n\nमातृ व नवजात शिशु स्वास्थ्य विशेषज्ञ डॉक्टर सरमद सईद ख़ान, अस्पताल में यूएन एजेंसी-समर्थित एक परियोजना के तहत सामुदायिक दाइयों के साथ काम करते हैं.\n\nडॉक्टर ख़ान का कहना है कि “दाइयाँ इस आपात स्थिति के दौरान मातृत्व देखभाल व प्रजनन सेवाएँ प्रदान करने के लिये दिन-रात काम कर रहीं हैं. ये दाइयाँ अस्पताल में बाढ़ प्रभावित महिलाओं के लिये सुरक्षित प्रसव सुनिश्चित करने में बहादुरी से जुटी हैं.”\n\nसबसे भीषण बाढ़\n\nबाढ़ से अब तक तीन करोड़ से अधिक लोग प्रभावित हुए हैं और 64 लाख लोगों को मानवीय सहायता की आवश्यकता है.\n\nइनमें प्रजनन आयु की 16 लाख से अधिक महिलाएँ हैं, जिनमें लगभग एक लाख 30 हज़ार गर्भवती महिलाओं को तत्काल स्वास्थ्य सेवाओं की ज़रूरत है.\n\nमौजूदा संकट के दौरान ही, अगले तीन महीनों में 42 हज़ार से अधिक महिलाएँ माँ बनने वाली हैं.\n\nपाकिस्तान में यूएन जनसंख्या कोष के कार्यवाहक प्रतिनिधि डॉक्टर बख़्तियोर कादिरोफ़ ने आगाह किया, \"तत्काल समर्थन और चिकित्सा व स्वास्थ्य सेवाओं तक पहुँच के अभाव में, इन महिलाओं का जीवन ख़तरे में पड़ जाएगा.\"\n\nबाढ़ की चपटे में आई इमारतें ध्वस्त हो गई हैं, पानी और बिजली के स्रोत उपयोग करने के लिये असुरक्षित हैं. चिकित्सा आपूर्ति व उपकरण बह गए हैं.\n\nनिर्बल समुदायों का स्वास्थ्य केन्द्रों और अस्पतालों से सम्पर्क कट गया है, और 12 हज़ार किलोमीटर से अधिक सड़कों व दूरस्थ क्षेत्रों को आवश्यक सेवाओं से जोड़ने वाले सैकड़ों पुल टूटने के कारण, आपूर्ति मार्ग अवरुद्ध हैं.\n\nइन परिस्थितियों में कुछ स्थानों पर गर्भवती महिलाओं का इलाज अस्थाई शिविरों में किया जा रहा है. मगर, स्वास्थ्य देखभाल सुविधाओं और आवश्यक दवाओं व चिकित्सा आपूर्ति तक पहुँच सीमित है.\n\nकईं महिलाएँ और बच्चे अब कुपोषित हैं. वे हैज़ा, मलेरिया और पेचिश जैसी जल-जनित बीमारियों से जूझ रहे हैं और उन्हें इलाज के लिये घण्टों क़तार में खड़ा रहना पड़ रहा है.\n\nबाढ़ से पहले भी, एशिया में पाकिस्तान की मातृ मृत्यु दर सबसे अधिक थी, लेकिन इन परिस्थितियों में मातृ मृत्यु दर और अधिक बढ़ने की सम्भावना है, चूँकि महिलाओं की स्वास्थ्य देखभाल तक पहुँच सीमित है. साथ ही, देश में कुपोषण, मातृ मृत्यु का एक प्रमुख कारण है.\n\nUNICEF/Asad Zaidi पाकिस्तान में बाढ़ के पानी से गुज़रती एक लड़की.\n\nआपात सहायता अभियान का विस्तार\n\nयूएन एजेंसी ने विस्थापन शिविरों में लोगों तक सहारा पहुँचाने और गम्भीर मामलों को सुगम अस्पतालों में भेजने के लिये एक सचल स्वास्थ्य सेवा की स्थापना की है.\n\nइसके अलावा बाढ़ प्रभावित क्षेत्रों में टैण्ट अस्पताल व जीवन रक्षक आपूर्ति भी प्रदान की जा रही है ताकि कुशल दाइयों से सहायता और आपातकालीन प्रसूति देखभाल जैसी महत्वपूर्ण स्वास्थ्य सेवाएँ जारी रह सकें.\n\nइस बीच आठ हज़ार से अधिक किट का वितरण शुरू किया गया है, जिसमें स्वच्छता बरतने के लिये साबुन, सैनेट्री पैड सहित साफ़-सफ़ाई के लिये ज़रूरी सामान का ध्यान रखा जा रहा है.\n\nनवजात शिशुओं के लिये ज़रूरी सामग्री की सात हज़ार किट वितरित की गई हैं. सिन्ध, बलोचिस्तान, ख़ैयबर पख़्तूनख़्वा व पंजाब प्रान्त में सुरक्षित प्रसव सुविधा के लिये छह हज़ार से अधिक किट्स का वितरण किया गया है.\n\nUN Photo/Eskinder Debebe पाकिस्तान में जुलाई-अगस्त में भारी बढ़ से हुई भीषण तबाही का एक हवाई दृश्य. यूएन महासचिव ने देश के साथ एकजुटता दिखाने के लिये सितम्बर 2022 में बाढ़ प्रभावित कुछ इलाक़ों का दौरा किया.\n\nलिंग आधारित हिंसा में वृद्धि\n\nमहिलाओं और लड़कियों को लिंग आधारित हिंसा की घटनाएँ बढ़ने का भी सामना करना पड़ रहा है.\n\nविस्थापितों के लिये बनाए केन्द्रों और वितरण स्थलों पर यौन उत्पीड़न, दुर्व्यवहार और शोषण का जोखिम अधिक है, विशेष रूप से उन मामलों में जहाँ काम की तलाश में वयस्कों के बाहर जाने के बाद, लड़कियाँ अकेली रह जातीं हैं.\n\nविस्थापितों को अस्थाई शिविरों में तंग जगह में रहने के लिये मजबूर होना पड़ रहा है, जहाँ बेहद कम रौशनी होती है. पुरुषों और महिलाओं को अपने घर से दूर स्थित व गन्दगी भरे स्नान-घर साझा करना पड़ते हैं, जिससे हिंसा का जोखिम बढ़ता है.\n\nलैंगिक भेदभाव, युवा महिलाओं और लड़कियों को बाल विवाह या तस्करी के ख़तरे में धकेलता है.\n\nयूएन एजेंसी महिलाओं व लड़कियों की सुरक्षा के लिये सुरक्षित स्थान सुनिश्चित किये के समर्थन में है, जिसके लिये और अधिक प्रयासों की आवश्यकता है.\n\nयूएन जनसंख्या कोष ने पाकिस्तन में ज़रूरतमन्दों तक जीवनरक्षक सहायता व अतिआवश्यक आपूर्ति पहुँचाने के लिये 80 लाख डॉलर की सहायता धनराशि की अपील की है.\n\nयह लेख पहले यहाँ प्रकाशित हुआ.",
    "उस्मान कादिर ने एलेक्स हेल्स का पकड़ा शानदार कैच: 5 रन पर आउट हुए इंग्लिश ओपनर एलेक्स हेल्स, इंग्लैंड पाकिस्तान सीरीज 2-2 से बराबर": "Hindi News\n\nSports\n\nCricket\n\nPakistan Vs England 4th T20 Update; Babar Azam Mohammad Rizwan\n\nउस्मान कादिर ने एलेक्स हेल्स का पकड़ा शानदार कैच: 5 रन पर आउट हुए इंग्लिश ओपनर एलेक्स हेल्स, इंग्लैंड पाकिस्तान सीरीज 2-2 से बराबर\n\nकराची 10 घंटे पहले\n\n\n\nकॉपी लिंक\n\nअगला मुकाबला 28 सितंबर को खेला जाएगा।\n\nपाक स्पिनर उस्मान कादिर ने रविवार रात को गजब का कैच पकड़ा। उनकी इस कमाल फील्डिंग की बदौलत इंग्लैंड के ओपनर एलेक्स हेल्स महज 5 रन बनाकर पवेलियन लौट गए। इस विकेट ने इंग्लैंड पर शुरुआती दवाब बनाया। क्योंकि, जब हेल्स आउट हुए तब टीम का स्कोर 13 रन था और उसे दूसरा झटका लगा था। टीम ने एक रन बाद तीसरा विकेट भी गंवा दिया। उसने पहला विकेट 8 रन पर फिल सॉल्ट के रूप में गंवाया था। 167 के लक्ष्य का पीछा कर रही इंग्लैंड की पारी के दूसरे ओवर में मोहम्मद हसनैन ने पटकी हुई बॉल डाली। जिसे हेल्स ने मिड विकेट की ओर खेला। बॉल हवा में थी। तभी शार्ट मिड विकेट से छलांग लगाई और कैच पकड़ लिया।\n\nपाक की 3 रन की रोमांचक जीत\n\nमुकाबले में पाकिस्तान ने 3 रन की रोमांचक जीत हासिल की। उसने पहले तो 166/4 का स्कोर खड़ा किया। उसके बाद इंग्लिश बल्लेबाजों को 163 रनों पर रोक लिया। पाक टीम की ओर से हारिस रऊफ और मोहम्मद नवाज ने 3-3 विकेट हासिल किए। जबकि मोहम्मद हसनैन को दो सफलताएं मिलीं। एक विकेट वसीम के हिस्से आया।\n\nइंग्लैंड के लिए हैरी ब्रुक ने सबसे ज्यादा 34 और बेन डकेट ने 33 और कप्तान मोइन अली ने 29 रन बनाए। इससे पहले पाकिस्तानी ओपनर फिर रंग में नजर आए। कप्तान बाबर आजम (36) और मोहम्माद रिजवान (88) की जोड़ी ने पहले विकेट के लिए 97 रन जोड़े। इंग्लैंड रीस टोपली को तीन सफलताएं मिलीं।\n\nरिजवान ने 88 रन बनाए। उन्होंने बाबर आजम (36) के साथ 97 रनों की साझेदारी की।\n\n7 मैचों की सीरीज का रोमांच बरकरार, मुकाबला 2-2 का\n\n7 मैचों टी-20 मुकाबलों की सीरीज में रोमांचक बरकरार है। इसमें पाक-इंग्लैंड के बीच कांटे की टक्कर देखने को मिल रही है। तीसरे मुकाबले को हारकर 2-1 से पिछड़ने वाली पाक टीम ने जीत के साथ 2-2 की बराबरी हासिल कर ली है। अगला मुकाबला 28 सितंबर को खेला जाना है।",
    "Pakistan Flood: बाढ़ की तबाही से कई साल पीछे पहुंचा पाकिस्तान, भूख से मर रहे जानवर, दाने-दाने को मोहताज हुई जनता": "Pakistan Flood: आर्थिक संकट से जूझ रहे पाकिस्तान (Pakistan) में आयी विनाशकारी बाढ़ ने हालत बदतर कर दिए हैं. बाढ़ के चलते भारी संख्या में घर उजड़ गए हैं, खेत तबाह हो गए हैं, पेट्रोल पंप डूब गए हैं. सामने आयी तस्वीरों में हर तरफ बर्बादी देखने को मिल रही है. वहीं, बाढ़ ने सबसे ज्यादा तबाही पाकिस्तान के सिंध प्रांत में मचाई है.\n\nपाकिस्तान के इतिहास में इस तरह की बाढ़ पहली बार देखने को मिली है. देश का एक तिहाई हिस्सा बाढ़ में डूबा हुआ है. पानी की निकासी के लिए पाकिस्तानी इंजीनियरों ने देश की सबसे बड़ी ताजे पानी की मंचर झील की दीवार को तोड़ा और पानी को डायवर्ट किया हालांकि इससे गांव और शहरों पर खतरा और बढ़ गया..\n\nनासा अर्थ ने जारी की तस्वीर\n\nनासा अर्थ (NASA Earth) की जारी तस्वीर में तीन हिस्से दिख रहे हैं. पहले हिस्से को देखें तो ये तस्वीर 25 जून की है जिसमें आपको पाकिस्तान की मंचर झील दिखाई दे रही है जो पाकिस्तान के सिंध प्रांत के जामशोरो जिले में है और सिंधु नदी के पश्चिम में है. सिंधु नदी इसके बेहद करीब है. मॉनसून में क्या होता है उसके लिए दूसरी तस्वीर को देखें. 28 अगस्त को मंचर झील का पानी रिहायशी इलाकों की तऱफ बढ़ने लगा था और फिर 5 सितंबर की तस्वीर देखें तो मंचर झील विकराल हो चुकी थी. मंचर फटी और उसका पानी सिंध नदी में समाने के बजाय गांवों में घुस गया था.\n\n\n\n\n\n10 लाख एकड़ की फसल बाढ़ से तबाह\n\nमंचर झील के आसपास खेती की जितनी जमीन है वो बेहद उपजाऊ है लेकिन अब वो जमीन भी बाढ़ के पानी में सम चुकी है. बाढ़ ने पाकिस्तान में अनाज से लेकर पीने का पानी तक छीन लिया है. पाकिस्तानी अखबार की रिपोर्ट है कि सिंध और पंजाब में कपास की खेती बर्बाद हो चुकी है. कपास की करीब 10 लाख एकड़ की फसल बाढ़ के चलते तबाह हो चुकी है. इसके अलावा, 6 लाख एकड़ का चावल, खजूर एक लाख एकड़ और गन्ना करीब 7 लाख एकड़ तबाह हो चुका है. वहीं, 50% सब्जियां भी बर्बाद हो चुकी हैं. वहीं, कुल नुकसान की बात करें तो पाकिस्तान में 2.2 लाख करोड़ की फसल बर्बाद हुई है जो पाकिस्तान की कुल जीडीपी का करीब 3 फीसदी है.\n\nपाकिस्तान ऊपर से समंदर जैसा दिखने लगा- प्रधानमंत्री शहबाज शरीफ\n\nइस साल पाकिस्तान को करीब 25 लाख गांठ कपास के आयात करने की जरूरत हो सकती है. हालांकि इतनी बर्बादी के बावजूद पाकिस्तान सरकार भारत से कपास आयात के मूड में नहीं दिख रही है. पाकिस्तान के प्रधानमंत्री शहबाज शरीफ ने बाढ़ प्रभावित इलाकों का दौरा करते हुए कहा था कि पाकिस्तान ऊपर से समंदर जैसा दिखने लगा है लेकिन अपनी जनता के हित में फैसले लेने से अब भी उनको कश्मीर वाला एजेंडा रोक रहा है.\n\nपाकिस्तान में तबाही की तस्वीर कितनी भयानक है उसके लिए इन आंकड़ों को देखिए...\n\nबाढ़ से मौत का आंकड़ा 1400 के करीब पहुंच चुका है.\n\nपाकिस्तान नें 6689 किमी का सड़क नेटवर्क तबाह हो चुका है.\n\nआम जनता के 17 लाख 39 हजार घर तबाह हो चुके हैं.\n\nयह भी पढ़ें.\n\nराहुल गांधी ने कांग्रेस चीफ बनने से किया इनकार! अब मनीष तिवारी समेत 5 सांसदों ने चिट्ठी लिख की ये बड़ी मांग\n\nHimachal Election: हिमाचल चुनाव के लिए AAP की एक और गारंटी, 'देंगे फ्री बिजली और युवाओं को रोजगार'",
    "पाकिस्तान : 60 साल के युवक को हुआ प्यार! 20 वर्षीय लड़की के साथ किया ILU-ILU": "BREAKING NEWS\n\nकांग्रेस के सामने नई चुनौती, अशोक गहलोत की बगावत का गुजरात चुनाव पर पड़ेगा असर?◾राजस्थान में बगावत के बीच शशि थरूर के ट्वीट से संदेश देने की कोशिश? गांधी परिवार के करीब होने के बावजूद बगावत के सुर ◾AAP का कटाक्ष- ‘भारत जोड़ो यात्रा’ की बजाय पहले ‘कांग्रेस जोड़ो यात्रा’ निकालें◾Congress crisis: शांति धारीवाल बोले- गहलोत को बदला गया तो कांग्रेस को नुकसान होगा ◾CPI(M) का तंज: ममता ने ‘भ्रष्टाचारियों-अपराधियों के गठजोड़’ को बचाने के लिए RSS, मोदी के प्रति रुख नरम किया◾CM शिंदे बोले- किसी विधायक या सांसद के हमारे खेमे में शामिल होने की कोई जानकारी नहीं◾Droupadi Murmu: राष्ट्रपति ने देशवासियों से भारत को 2047 तक विकसित, आत्मनिर्भर बनाने का संकल्प लेने की अपील की◾Rajasthan Congress crisis: पायलट-गहलोत की लड़ाई, बगावत पर आई ◾नीतीश की विपक्ष को एकजुट करने की मुहिम आरम्भ से पहले ही हुई फेल? रैली से नदारद रहे कई नेता◾राजस्थान के सियासी संकट में कमलनाथ की एंट्री? कांग्रेस आलाकमान ने तुरंत दिल्ली किया तलब◾गहलोत के मंत्री का बयान, बोले-राजस्थान की सड़कों पर उतरने वाली है ED, CBI और IT ◾पाकिस्तान : 60 साल के युवक को हुआ प्यार! 20 वर्षीय लड़की के साथ किया ILU-ILU◾Uttar Pradesh: सपा नेता विनोद यादव गिरफ्तार, हत्‍या के प्रयास समेत लगे कई संगीन आरोप◾राजस्थान में सियासी संकट के बीच बीजेपी का सचिन पायलट को खुला ऑफर, जानिए पूरा मामला ◾गुजरात : CM अरविंद केजरीवाल के घर लंच पर परिवार सहित पहुंचा गुजरात का सफाईकर्मी◾गहलोत गुट के विधायकों पर हुई कार्रवाई तो कांग्रेस में पड़ेगी बड़ी फूट, नई पार्टी बनाने को तैयार बागी MLA ◾गुलाम नबी आजाद ने किया अपनी नई पार्टी 'डेमोक्रेटिक आजाद पार्टी' का ऐलान◾झारखंड : डायन बताकर एक ही परिवार की तीन महिलाओं को जबरन मैला खिलाया, गर्म सलाखों से दागा◾मुख्यमंत्री बनने की महत्वाकांक्षा को लेकर बेनकाब हुई कांग्रेस : BJP◾बिहार के कृषि मंत्री का विवादित बयान, अधिकारी को जूता से मारने की दी सलाह ◾",
    "भारत ने पाकिस्तान को पीछे छोड़ बनाया वर्ल्ड रिकार्ड, एक कैलेंडर वर्ष में जीते सर्वाधिक टी-20 मैच": "भारत ने पाकिस्तान को पीछे छोड़ बनाया वर्ल्ड रिकार्ड, एक कैलेंडर वर्ष में जीते सर्वाधिक टी-20 मैच\n\nInd vs Aus India broke Pakistan record आस्ट्रेलिया को हराकर भारतीय टीम एक कैलेंडर वर्ष में सबसे ज्यादा टी-20 मैच जीतने के मामले में पहले नंबर पर आ गई और उन्होंने इस मामले में पाकिस्तान को पीछे छोड़ दिया।\n\nनई दिल्ली, आनलाइन डेस्क। भारतीय टीम ने रोहित शर्मा की कप्तानी में आस्ट्रेलिया की टीम को हैदराबाद में खेले गए तीन मैचों की टी20 सीरीज के आखिरी मैच में 6 विकेट से हरा दिया। इस जीत के साथ भारतीय टीम एक कैलेंडर वर्ष में सबसे ज्यादा टी-20 मैच जीतने के मामले में पहले नंबर पर आ गई और उन्होंने इस मामले में पाकिस्तान को पीछे छोड़ दिया।\n\nभारत ने पाकिस्तान को पीछे छोड़ा\n\nभारत ने इस कैलेंडर वर्ष यानी 2022 में 27 टी-20 मैचों में 21वीं जीत हासिल की। पाकिस्तान ने वर्ष 2021 में 29 टी-20 में से 20 जीते थे। भारत ने कभी इससे पहले एक कैलेंडर वर्ष में इतनी जीत हासिल नहीं की थी। भारत ने घरेलू सरजमीं पर 12 में से 10 मैच जीते हैं। वह इस एक कैलेंडर वर्ष में घर पर सबसे ज्यादा टी-20 जीतने के मामले में शीर्ष पर आ गया। उसने जिंबाब्वे को पीछे छोड़ दिया। जिंबाब्वे ने भी इस कैलेंडर वर्ष में घर पर नौ मैच जीते हैं।\n\nएक कैलेंडर वर्ष में सबसे ज्यादा मैच जीतने वाली टीम-\n\nभारत - 21 जीत, 2022\n\nपाकिस्तान- 20 जीत, 2021\n\nआपको बता दें कि भारत और आस्ट्रेलिया के बीच तीन मैचों की टी20 सीरीज खेली गई जिसमें टीम इंडिया ने रोहित शर्मा की कप्तानी में आरोन फिंच की कप्तानी वाली कंगारू टीम को 2-1 से हरा दिया। दोनों देशों की बीच तीसरा मैच हैदराबाद में खेला गया था जिसमें भारतीय टीम को 6 विकेट से जीत मिली। भारत को इस मैच में जीत के लिए 187 रन का लक्ष्य मिला था, लेकिन टीम इंडिया ने विराट कोहली के 63 रन (4 छक्के और 3 चौके) व सूर्यकुमार यादव के 69 रन की पारी के दम पर इस टारगेट को 19.5 ओवर में 6 विकेट शेष रहते हासिल कर लिया और सीरीज भी जीत ली। इस मैच में सूर्यकुमार यादव को अपनी बेहतरीन पारी के लिए प्लेयर आफ द मैच चुना गया।",
    "India vs Pakistan Asia Cup: भारत के खिलाफ 'काली पट्टी' बांधकर खेलेगी पाकिस्तान टीम, जानिए क्या है बड़ी वजह": "India vs Pakistan Asia Cup: एशिया कप 2022 सीजन का दूसरा मैच आज (28 अगस्त) को खेला जाएगा. इस मैच में भारत और पाकिस्तान टीमें आमने-सामने होंगी. यह मुकाबला दुबई इंटरनेशनल स्टेडियम में भारतीय समयानुसार शाम 7.30 बजे से खेला जाएगा.\n\nइस मैच में पाकिस्तान क्रिकेट टीम 'काली पट्टी' बांधकर उतरेगी. टीम ने यह फैसला पाकिस्तानी में बाढ़ के कारण जान गंवाने वालों और पीड़ियों को सपोर्ट करने के लिए किया है. यह बात पाकिस्तानी कप्तान बाबर आजम ने भी प्रेस कॉन्फ्रेंस में कही.\n\nआधिकारिक बयान में दी ये जानकारी\n\nपाकिस्तान क्रिकेट बोर्ड (PCB) ने एक आधिकारिक बयान जारी किया. इसमें कहा, 'पाकिस्तान क्रिकेट टीम एशिया कप में आज अपना पहला मैच भारतीय टीम के खिलाफ खेलेगी. इस मैच में पाकिस्तान टीम काली पट्टी बांधकर खेलेगी. यह पाकिस्तान में बाढ़ पीड़ितों को सपोर्ट के लिए किया जाएगा.'\n\nक्लिक करें: ऋषभ पंत- दिनेश कार्तिक में कौन होगा OUT? ये हो सकती है भारत-पाकिस्तान की प्लेइंग-11\n\nबाबर ने भी की बाढ़ पीड़ितों के लिए दुआ\n\nमैच से एक दिन पहले बाबर आजम ने भी प्रेस कॉन्फ्रेंस में पाकिस्तान में आई बाढ़ को लेकर बात कही थी. उन्होंने लोगों से बाढ़ पीड़ितों की मदद करने और उनके लिए दुआएं करने की अपील भी की थी. बाबर ने कहा था कि यह हमारे देश के लिए मुश्किल समय चल रहा है. हम सभी बाढ़ पीड़ितों के लिए दुआएं कर रहे हैं.\n\nबाढ़ में एक हजार से ज्यादा लोगों की मौत\n\nबता दें कि पाकिस्तान के खैबर पख्तूनख्वा, बलूचिस्तान और सिंध प्रांत के ज्यादातर इलाकों में भीषण बाढ़ आई है. स्थानीय मीडिया रिपोर्ट्स के मुताबिक, पाकिस्तान के 3 करोड़ से ज्यादा लोग बाढ़ से प्रभावित हुए हैं. इनमें एक हजार से ज्यादा लोगों की मौत हो चुकी है. तीनों प्रांतों के हालात बेहद खराब बताए जा रहे हैं.\n\nभारत ने सबसे ज्यादा 7 बार जीता एशिया कप\n\nएशिया कप पहली बार 1984 में आयोजित हुआ था. भारत ने सबसे ज्यादा 7 बार खिताब अपने नाम किया है. जबकि दूसरी सफल टीम श्रीलंका है, जो 5 बार चैम्पियन रही. वहीं पाकिस्तान ने दो बार एशिया कप का खिताब जीता है. भारत इकलौती टीम है, जिसने एशिया कप को दो अलग फॉर्मेट (वनडे और टी20) में जीता है. इस बार भी टी20 फॉर्मेट में ही एशिया कप खेला जा रहा है, जिसमें एशिया कप में 6 टीमें भाग ले रही हैं.\n\nइन्हें दो ग्रुप में बांटा गया है. भारत, पाकिस्तान और हॉन्ग कॉन्ग ग्रुप-ए में हैं. जबकि श्रीलंका, बांग्लादेश और अफगानिस्तान ग्रुप-बी में हैं. इस बार टूर्नामेंट में सभी 6 टीमों के बीच कुल 13 मैच खेले जाएंगे. इनमें 10 मैच दुबई और तीन मैच शारजाह में होंगे.",
    "Asia Cup: पाकिस्तान की हार पर अफगानिस्तान में मना जश्न, लोगों ने जमकर फोड़े पटाखे Video": "एशिया कप के फाइनल में श्रीलंका ने पाकिस्तान के खिलाफ 23 रनों से शानदार जीत हासिल की. दुबई में खेले गए फाइनल मैच में पाकिस्तान को 171 रनों का टारगेट मिला था लेकिन उसके बल्लेबाज बड़े टारगेट का प्रेशर नहीं झेल पाए और पूरी टीम 147 रनों पर सिमट गई. इस हार के साथ ही बाबर आजम की अगुवाई वाली पाकिस्तानी टीम का खिताब जीतने का सपना टूट गया. पाकिस्तान ने आखिरी बार साल 2012 में एशिया कप का खिताब जीता था.\n\nखिताबी जीत के बाद जहां आर्थिक संकट से जूझ रहे श्रीलंका में जश्न का माहौल है. वहीं अफगानिस्तान में भी श्रीलंकाई टीम की जीत पर लोगों ने खूब जश्न मनाया. सोशल मीडिया पर एक वीडियो जमकर वायरल हो रहा है. यह वीडियो काबुल शहर का है, जिसमें अफगानी लोग पाकिस्तान की हार पर डांस करने के साथ-साथ जमकर पटाखे फोड़ रहे हैं.\n\nजीत के बाद शनाका ने दिया ये बयान\n\nजीत के बाद श्रीलंका के कप्तान दासुन शनाका ने कहा, 'हमने पिछले साल भी क्वालिफायर खेले थे. यह ऐसा सेट-अप है जो तीन या चार साल पहले आया है. पिछले दो साल वास्तव में हमारे लिए अच्छे थे और एशिया कप जीतना हमें विश्व कप के लिए मदद करेगा. यह जीत विश्व कप क्वालिफायर में भी मदद करेगा क्योंकि हम मुख्य टूर्नामेंट होने से पहले उन परिस्थितियों में खेलेंगे, इसलिए यह वास्तव में हमारे लिए अच्छा होगा.'\n\nलोगों के चेहरे पर मुस्कान लाकर खुश हूं: राजपक्षे\n\nइस बीच मैच जिताऊ पारी खेलने वाले भानुका राजपक्षे ने कहा, 'हम सभी कुछ दशक पहले पूरी दुनिया को दिखाना चुके थे कि हमारे साइड में किस तरह की आक्रामकता थी और हम उन पलों को फिर से याद दिलाने चाहते थे. मुझे लगता है एक यूनिट के रूप में हम इस समय बहुत अच्छा कर रहे हैं. हम वर्ल्ड कप में भी इस मोमेंटम को बनाए रखना चाहते हैं. एक राष्ट्र के रूप में, मुझे लगता है कि यह एक बड़ी जीत है, ये श्रीलंकाई लोगों के लिए कठिन समय है. हम उनके चेहरे पर मुस्कान लाकर काफी खुश हैं.'\n\n...जब भिड़ गए थे अफगानी और PAK फैन्स\n\nअफगानिस्तान की टीम ने एशिया कप 2022 में दिल जीतने वाला प्रदर्शन किया था. ग्रुप मुकाबले में अफगानिस्तान ने शानदार खेल दिखाते श्रीलंका और बांग्लादेश को हराकर सुपर-4 में जगह बनाई. फिर सुपर-चार में उसे अपने तीनों मुकाबले गंवाने पड़े, लेकिन पाकिस्तान के खिलाफ हुआ मुकाबला काफी करीबी रहा था. उस मुकाबले के दौरान फरीद अहमद और आसिफ अली आपस में भिड़ गए थे. वहीं मुकाबले के बाद अफगानिस्तान और पाकिस्तानी फैन्स के बीच जमकर मारपीट हुई थी.\n\n\n\n",
    "Pakistan Floods: अभूतपूर्व बाढ़ से तबाह पाकिस्तान क्‍या भारत से लेगा मदद? देश में मच्छरदानियों के लिए भी मोहताज हुए लोग": "पाकिस्तान में भारी बारिश के बाद आई अभूतपूर्व बाढ़ ने आम जन-जीवन को बड़े स्तर पर नुकसान पहुंचा है। आशंका है कि बाढ़ के चलते 1500 से ज्यादा लोगों की मौत हुई है और तीन करोड़ से ज्यादा लोग प्रभावित हुए हैं।\n\nइस्लामाबाद, एजेंसियां: पाकिस्तान में भारी बारिश के बाद आई अभूतपूर्व बाढ़ ने आम जन-जीवन को बड़े स्तर पर नुकसान पहुंचा है। आशंका है कि बाढ़ के चलते 1500 से ज्यादा लोगों की मौत हुई है और तीन करोड़ से ज्यादा लोग प्रभावित हुए हैं। पाकिस्तान में बाढ़ के कारण हुई तबाही के बाद अब पानी तो कम होना शुरू हो गया है, लेकिन बीमारियों का खतरा बढ़ने लगा है।\n\nपाकिस्तान में बड़ी तादाद में मलेरिया के केस रिपोर्ट किए जा रहे हैं। बीते दिनों विश्व स्वास्थ्य संगठन ने भी पाकिस्तान में बाढ़ के पैदा होने वाली गंभीर बीमारियों को लेकर चिंता जाहिर की थी। WHO ने कहा है कि पाकिस्तान के डॉक्टर और चिकित्सा कर्मचारी पानी के भराव से पैदा होने वाली बीमारियों से लड़ने के लिए भारी संघर्ष का सामना करना पड़ सकता है। ऐसे में कुल लोगों ने पाकिस्तान की सरकार को सुझाव दिए हैं कि उन्हें तेजी से बढ़ती बीमारियों से निपटने के लिए भारत की मदद लेनी चाहिए।\n\nसमाचार एजेंसी एएनआई के मुताबिक, पाकिस्तान के वरिष्ठ पत्रकार गुलाम अब्बास शाह ने दावा किया है कि पाक स्वास्थ्य मंत्रालय ने मलेरिया के संक्रमण को नियंत्रित करने के लिए भारत से 71 लाख मच्छरदानियां आयात करने की अनुमति मांगी है। पाकिस्तान में गंभीर स्वास्थ्य स्थिति के कारण मच्छरदानी की अत्यधिक मांग हो गई है। उन्होंने दावा किया कि बाढ़ प्रभावित सिंध और बलूचिस्तान में पिछले दो महीनों में दो लाख से ज्यादा लोग मलेरिया से संक्रमित हुए हैं, जिनमें 22 फीसदी मामले प्लास्मोडियम फाल्सीपेरम प्रकार के हैं।\n\nजियो न्यूज की रिपोर्ट के अनुसार, पाकिस्तान के बाढ़ प्रभावित क्षेत्रों में स्किन इंफेक्शन, दस्त और मलेरिया बड़े पैमाने पर हैं, जिससे अब तक 324 लोग मारे जा चुके हैं। इस बीच देश के प्रधानमंत्री शहबाज शरीफ ने अपने एक बयान में कहा है कि देश इस वक्त एक कठिन दौर से गुजर रहा है। बाढ़ से विस्थापित हुए सैकड़ों-हजारों लोग खुले में रहने के लिए मजबूर हैं। पाकिस्तान में सैकड़ों किलोमीटर तक बाढ़ का पानी भरा हुआ है, जिसे कम होने में दो से छह महीनों तक का वक्त लग सकता है। रुके हुए पानी से गंभीर स्वास्थ्य समस्याएं होने का गंभीर खतरा है।",
    "PAK vs AFG Asia Cup: अफगानिस्तान के खिलाफ पाकिस्तान की जीत दो टीमों को निकाल देगी एशिया कप से बाहर": "PAK vs AFG Asia Cup शारजाह में खेले जाने वाले पाकिस्तान और अफगानिस्तान के बीच मैच में कई टीमों का भाग्य निर्भर करेगा। आज के मैच में पाकिस्तान की जीत भारत और अफगानिस्तान के एशिया कप के सफर को खत्म कर देगा।\n\nनई दिल्ली, ऑनलाइन डेस्क। शारजाह के मैदान पर बुधवार को पाकिस्तान सुपर 4 के अपने दूसरे मैच में अफगानिस्तान की टीम से भिड़ेगी। यह मैच न केवल पाकिस्तान के लिए बल्कि दो और टीम भारत और अफगानिस्तान के लिए भी बेहद जरूरी है। इस मैच के रिजल्ट पर एशिया कप में इन दो टीमों के आगे का भविष्य निर्भर करेगा। अफगानिस्तान को सुपर 4 के पहले मैच में श्रीलंका के हाथो हार मिली थी और अब उसके लिए भी जीत के अलावा कोई दूसरा विकल्प नहीं है।\n\nआज के मैच पर दो टीमों का फैसला\n\nशारजाह में जब दो पड़ोसी मुल्क की टीम आमने-सामने होगी तो इस मैच पर भारतीय फैंस भी नजरें गड़ाए रखेंगे। कारण साफ है कि यदि आज के मैच में अफगानिस्तान चमत्कार करने में सफल रहती है और पाकिस्तान को हरा देती है तो भारत की उम्मीदों को एक नया पंख मिल जाएगा। लेकिन अगर पाकिस्तान की टीम इस मैच को जीतने में कामयाब हो जाती है तो दो टीमों अफगानिस्तान और भारत का सफर एशिया कप में खत्म हो जाएगा। आज की जीत के साथ ही पाकिस्तान और श्रीलंका की टीम 2-2 मैच जीत जाएगी और उसका फाइनल में पहुंचना लगभग तय हो जाएगा।\n\nपाकिस्तान का पलड़ा है भारी\n\nशारजाह में खेले जाने वाले इस मैच में अफगानिस्तान के खिलाफ पाकिस्तान का पलड़ा ज्यादा भारी है। पाकिस्तान की टीम न केवल बल्लेबाजी में बल्कि गेंदबाजी में भी अच्छा कर रही है। मोहम्मद रिजवान और फखर जमां के बल्ले से लगातार रन निकल रहे हैं। भारत के खिलाफ रोमांचक मुकाबले में जीत के साथ पाकिस्तान टीम का हौसला बुलंद है और वह किसी भी तरह से अफगानिस्तान को हल्के में नहीं लेना चाहेगी जो लीग में अच्छे मुकाबले जीत कर यहां पहुंची है।\n\nपाकिस्तान की टीम ने सुपर 4 के अपने पहले मैच में टीम इंडिया को 5 विकेट से हराया था जबकि अफगानिस्तान की टीम को श्रीलंका के खिलाफ हार मिली थी। श्रीलंका ने अफगानिस्तान को 4 विकेट से हराया था।",
    "इंग्लैंड-पाकिस्तान छूटे बहुत पीछे, टी20 रैंकिंग में टीम इंडिया को हुआ फायदा": "दुबई। भारत ने ऑस्ट्रेलिया को तीन मैचों की श्रृंखला में हराकर आईसीसी टी20 रैंकिंग में दूसरे स्थान पर काबिज इंग्लैंड पर बढत सात अंक की कर ली है। पहले मैच में मिली हार के बाद रोहित शर्मा की कप्तानी वाली भारतीय टीम ने नागपुर में श्रृंखला में बराबरी की और हैदराबाद में तीसरा वनडे और श्रृंखला अपने नाम कर ली।\n\nभारत को इससे एक अंक का फायदा मिला और अब उसके 268 अंक है जबकि इंग्लैंड उससे सात अंक पीछे है। भारत को अब दक्षिण अफ्रीका से श्रृंखला खेलनी है जिससे शीर्ष पर अपनी जगह और पुख्ता करने का मौका मिलेगा। दक्षिण अफ्रीका 258 अंक के साथ तीसरे स्थान पर है और वह भी बुधवार से शुरू हो रही श्रृंखला के जरिये अपनी रैंकिंग बेहतर कर सकता है।\n\nपाकिस्तान ने इंग्लैंड को कराची में चौथे टी20 में हराकर भारत को इंग्लैंड पर बढत पक्की करने में मदद की। पाकिस्तान और दक्षिण अफ्रीका दोनों तीसरे स्थान पर है। पाकिस्तान को अभी इंग्लैंड से तीन मैच और खेलने है और वह अपनी रैंकिंग में सुधार कर सकता है। इंग्लैंड बाकी तीन में से एक भी मैच जीतने पर दूसरे स्थान पर बना रहेगा। विश्व कप विजेता ऑस्ट्रेलिया छठे स्थान पर खिसक गया है।",
    "Pakistan On Kashmir: पाक ने फिर अलापा कश्मीर राग, भारत ने कहा- केंद्र शासित प्रदेश हमारा अभिन्न अंग था और रहेगा": "पाकिस्तान ने न्यूयार्क में फिर से कश्मीर का राग अलापा है। पाकिस्तानी विदेश मंत्री बिलावल भुट्टो जरदारी ने कश्मीर मुद्दे को उठाया है। इस मुद्दे पर भारत ने पाकिस्तान को करारा जवाब देते हुए कहा कि कश्मीर भारत का हिस्सा था और हमेशा रहेगा।\n\nन्यूयार्क, ANI। पाकिस्तान ने न्यूयार्क में फिर से कश्मीर का राग अलापा है। पाकिस्तानी विदेश मंत्री बिलावल भुट्टो जरदारी ने कश्मीर मुद्दे को उठाया है। उन्होंने न्यूयार्क में विदेश संबंध परिषद को संबोधित करने के बाद, प्रश्न काल के दौरान कहा कि कहा कि इस्लामाबाद ने भारत के साथ संबंधों के फिर से जोड़ने के कोई संकेत नहीं देखे हैं। इस मुद्दे पर भारत ने पाकिस्तान को करारा जवाब देते हुए कहा कि कश्मीर भारत का हिस्सा था और हमेशा रहेगा। इस समय जरदारी संयुक्त राष्ट्र महासभा (UNGA) की उच्च स्तरीय बैठक के लिए न्यूयार्क में हैं।\n\nभारत-पाकिस्तान के बीच संबंध स्थापित करना मुश्किल\n\nभारत के साथ संबंधों को फिर से स्थापित करने के बारे में जरदारी ने कहा, 'मैंने फिलहाल इसके कोई संकेत नहीं देखे हैं। भारत उन देशों में से नहीं है, जिन्होंने मदद की पेशकश की है। जहां तक जहां तक ​​मेरी पार्टी का संबंध है, हम भारत के साथ एक शांतिपूर्ण वातावरण बनाने की कोशिश कर रहे हैं और भारत के साथ संबंध स्थापित करने के लिए हम लगातार वकालत कर रहे हैं। लेकिन भारत मौलिक रूप से बदल गया है।'\n\nये भी पढ़ें: अभूतपूर्व बाढ़ से तबाह पाकिस्तान क्‍या भारत से लेगा मदद? देश में मच्छरदानियों के लिए भी मोहताज हुए लोग\n\nपाकिस्तान ने कश्मीर राग अलापा\n\nजरदारी ने कहा कि पाकिस्तान के लिए भारत के साथ संबंध को फिर से स्थापित करना काफी कठिन हो गया है। उन्होंने कहा, 'अमेरिकी-पाकिस्तान संबंध अपनी योग्यता के आधार पर खड़े हैं। हमारे बीच ऐतिहासिक संबंध हैं।' उन्होंने संयुक्त राष्ट्र महासभा में कश्मीर मुद्दे को उठाने के लिए ट्वीट किया, 'जम्मू और कश्मीर पर OIC संपर्क समूह में मैंने IIOJK में गंभीर मानवाधिकारों और मानवीय स्थिति पर प्रकाश डाला।'\n\nभारत ने दिया करारा जवाब\n\nजरदारी संयुक्त राष्ट्र महासभा में उपस्थिति से पहले आरोप लगाया कि भारत हिंदू राष्ट्र की ओर बदल रहा है। जिसपर भारत के UNES के संयुक्त सचिव श्रीनिवास गोटरू ने करारा जवाब देते हुए कहा कि यह विडंबना है कि जिसने (इस्लामाबाद) ने खुद अल्पसंख्यकों के अधिकारों का उल्लंघन किया है, वह अल्पसंख्यकों के अधिकारों के बारे में बोल रहा है। श्रीनिवास ने कहा कि जम्मू-कश्मीर और लद्दाख भारत का अभिन्न और अविभाज्य हिस्सा था और हमेशा रहेंगा। पाकिस्तान का प्रतिनिधि चाहे जो भी माने। हम पाकिस्तान से सीमा पार आतंकवाद को रोकने का आह्वान करते हैं ताकि हमारे नागरिक शांतिपूर्वक जीवन जी सकें और स्वतंत्रता के अधिकार का प्रयोग कर सकें।\n\nये भी पढ़ें: Poonch के देगवार सेक्टर में LoC पर पाकिस्तान की नापाक हरकत नाकाम, ग्रेनेड सहित विस्फोटक सामग्री बरामद",
    "Pakistan: बाढ़ प्रभावित पाकिस्तान की कहानी UN में सुनाएंगे शहबाज शरीफ, स्पेन के प्रधानमंत्री से भी करेंगे मुलाकात": "Pakistan: बाढ़ प्रभावित पाकिस्तान की कहानी UN में सुनाएंगे शहबाज शरीफ, स्पेन के प्रधानमंत्री से भी करेंगे मुलाकात\n\nपाकिस्तान के प्रधानमंत्री शहबाज शरीफ इस सप्ताह संयुक्त राष्ट्र महासभा (यूएनजीए) के 77वें सत्र में भाग लेने के लिए अमेरिका पहुंच गए हैं। वह अपने संकटग्रस्त देश के मुद्दों को दुनिया के सामने पेश करेंगे जिन पर तत्काल ध्यान देने की जरूरत है।\n\nइस्लामाबाद, एजेंसी। पाकिस्तान के प्रधानमंत्री शहबाज शरीफ इस सप्ताह संयुक्त राष्ट्र महासभा (यूएनजीए) के 77वें सत्र में भाग लेने के लिए अमेरिका पहुंच गए हैं। वह अपने संकटग्रस्त देश के मुद्दों को दुनिया के सामने पेश करेंगे, जिन पर तत्काल ध्यान देने की जरूरत है। द न्यूज की रिपोर्ट के अनुसार, प्रधानमंत्री शुक्रवार को अपनी हाई लेवल डिबेट के दौरान 193 सदस्यीय महासभा को संबोधित करेंगे और उनकी यात्रा के दौरान कई उच्च स्तरीय द्विपक्षीय बैठकें होंगी।\n\nमंगलवार को ट्विट कर उन्होंने कहा, 'बाढ़ के कारण हुई एक बड़ी मानवीय त्रासदी से उत्पन्न गहरी पीड़ा और दर्द की पाकिस्तान की कहानी दुनिया को बताने के लिए कुछ घंटे पहले न्यूयॉर्क पहुंचे। यूएनजीए और द्विपक्षीय बैठकों में अपने संबोधन में, मैं उन मुद्दों पर पाकिस्तान का मामला पेश करूंगा, जिन पर दुनिया को तत्काल ध्यान आकर्षित करना चाहिए।'\n\nReached NY a few hours ago to tell Pakistan's story to the world, a story of deep anguish & pain arising out of a massive human tragedy caused by floods. In my address at UNGA & bilateral meetings, I will present Pakistan's case on issues that call for world's immediate attention — Shehbaz Sharif (@CMShehbaz) September 20, 2022\n\nमंगलवार शाम को, प्रधानमंत्री संयुक्त राष्ट्र महासचिव एंटोनियो गुटेरेस द्वारा आयोजित एक स्वागत समारोह में शामिल होंगे।\n\nउसी दिन वह फ्रांस के राष्ट्रपति इमैनुएल मैक्रों, ऑस्ट्रिया के चांसलर और स्पेन के प्रधानमंत्री से भी मुलाकात करेंगे।\n\nयूरोपीय संघ परिषद के अध्यक्ष चार्ल्स मिशेल के साथ एक बैठक और सेनेगल और अफ्रीकी संघ के राष्ट्रपतियों द्वारा आयोजित वैश्विक खाद्य सुरक्षा शिखर सम्मेलन में भाग लेना भी शरीफ की यात्रा के एजेंडे में है।\n\nबुधवार को प्रधानमंत्री अंतरराष्ट्रीय मुद्रा कोष की प्रबंध निदेशक क्रिस्टालिना जॉर्जीवा और विश्व बैंक के अध्यक्ष डेविड मलपास, तुर्की के राष्ट्रपति रेसेप तईप एर्दोगन और ईरानी राष्ट्रपति इब्राहिम रायसी से मुलाकात करेंगे।\n\nयह भी पढ़ें- Pakistan Politics: इमरान खान का दावा- 'रूसी राष्ट्रपति पुतिन की मौजूदगी से डर गए थे पीएम शहबाज शरीफ'\n\nसंयुक्त राष्ट्र महासभा अध्यक्ष से मुलाकात के अलावा शरीफ अमेरिकी राष्ट्रपति जो बाइडेन द्वारा आयोजित रात्रिभोज में भी शामिल होंगे।\n\nमाइक्रोसॉफ्ट के संस्थापक बिल गेट्स और गुटेरेस, चीनी प्रीमियर ली केकियांग और जापानी प्रधानमंत्री फुमियो किशिदा के साथ बैठकें भी शहबाज शरीफ की व्यस्तताओं का हिस्सा है।",
    "IND vs PAK: रोमांचक मुकाबले में पाकिस्तान ने मारी बाज़ी, एशिया कप में 8 साल बाद भारत को हराया": "India vs Pakistan Super 4, Asia Cup 2022: दुबई में खेले गए एशिया कप के सुपर-4 में पाकिस्तान ने भारत को 5 विकेट से हरा दिया. भारतीय टीम ने पहले खेलने के बाद 20 ओवर में 7 विकेट पर 181 रन बनाए थे. इसके जवाब में पाकिस्तान ने अंतिम ओवर में एक गेंद पहले लक्ष्य का पीछा कर लिया. पाकिस्तान के लिए मोहम्मद नवाज़ ने मैच बदलने वाली पारी खेली. नवाज ने 20 गेंदों में 42 रनों की तूफानी पारी खेली. इस दौरान उनके बल्ले से छह चौके और दो छक्के निकले.\n\nगौरतलब है कि एशिया कप में 8 साल बाद पाकिस्तान ने भारत को हराया है. इससे पहले एशिया कप में भारत के खिलाफ 2014 में पाकिस्तान को जीत मिली थी. लगातार पांच हार के बाद अब पाकिस्तान की जीत नसीब हुई है.\n\nपाकिस्तान की इस यादगार जीत के हीरो रहे मोहम्मद नवाज़. दरअसल, भारत से मिले 182 रनों के लक्ष्य का पीछा करने उतरी पाकिस्तान की शुरुआत बेहद खराब रही थी. एक समय पाक ने 8.4 ओवर में 63 रनों पर अपने दो महत्वपूर्ण विकेट गंवा दिए थे. इसके बाद नवाज़ ने सिर्फ 20 गेंदों में 42 रन बनाकर मैच अपनी टीम की तरफ मोड़ दिया. उन्होंने छह चौके और दो छक्के जड़े.\n\nभारत के 182 रन के लक्ष्य का पीछा करते हुए पाकिस्तान ने रिजवान (51 गेंद में 71 रन, छह चौके और दो छक्के) और करियर की सर्वश्रेष्ठ पारी खेलने वाले नवाज (20 गेंद में 42 रन, छह चौके, दो छक्के) के बीच तीसरे विकेट की 73 रन की साझेदारी से एक गेंद शेष रहते पांच विकेट पर 182 रन बनाकर जीत दर्ज की.\n\nरिजवान और नवाज के आउट होने के बाद आसिफ अली (16) और खुशदिल शाह (नाबाद 14) ने टीम की जीत सुनिश्चित की. भारत के लिए रवि बिश्नोई (26 रन पर एक विकेट) और अर्शदीप सिंह (27 रन पर एक विकेट) ने उम्दा गेंदबाजी की लेकिन टीम को जीत नहीं दिला सके.\n\nभारत ने कोहली की 44 गेंद में चार चौकों और एक छक्के से 60 रन की पारी से सात विकेट पर 181 रन बनाए. कप्तान रोहित शर्मा (28) और लोकेश राहुल (28) की सलामी जोड़ी ने भारत को तेज शुरुआत दिलाते हुए 5.1 ओवर में 54 रन जोड़े.\n\nपाकिस्तान की तरफ से लेग स्पिनर शादाब खान सबसे सफल गेंदबाज रहे जिन्होंने 31 रन देकर दो विकेट चटकाए. बाएं हाथ के स्पिनर मोहम्मद नवाज ने किफायती गेंदबाजी करते हुए 25 रन देकर एक विकेट हासिल किया.\n\nलक्ष्य का पीछा करते हुए रिजवान और बाबर आजम (14) दोनों ने भुवनेश्वर के पहले ओवर में चौके से खाता खोला. बाबर ने भुवनेश्वर के अगले ओवर में एक और बाउंड्री लगाई लेकिन लेग स्पिनर बिश्नोई की गेंद पर रोहित शर्मा को कैच दे बैठे.\n\nहार्दिक पंड्या के अगले ओवर में रिजवान ने दो जबकि फखर जमां (15) ने एक चौका मारा. रिजवान ने अर्शदीप सिंह पर पारी का पहला छक्का जड़ा. पाकिस्तान ने पावर प्ले में एक विकेट पर 44 रन बनाए.\n\nफखर ने युजवेंद्र चहल पर चौका जड़ा लेकिन अगली गेंद पर बड़ा शॉट खेलने की कोशिश में लांग आन पर कोहली को आसान कैच दे बैठे. नवाज ने चहल पर चौके से खाता खोला और फिर पंड्या और बिश्नोई पर छक्के मारे.\n\nरिजवान ने अर्शदीप की गेंद पर दो रन के साथ 37 गेंद में अर्धशतक बनाया और 13वें ओवर में टीम के रनों का सैकड़ा पूरा किया. नवाज ने पंड्या और चहल पर दो-दो चौकों के साथ रन गति में इजाफा किया.\n\nपाकिस्तान को अंतिम पांच ओवर में जीत के लिए 47 रन की दरकार थी. रोहित ने भुवनेश्वर की गेंदबाजी में वापसी कराई और उन्होंने कप्तान को निराश नहीं करते हुए नवाज को लांग आफ पर हुड्डा के हाथों कैच करा दिया.\n\nपंड्या के अगले ओवर में रिजवान भी गेंद को हवा में लहराकर लांग आफ पर सूर्यकुमार को कैच दे बैठे. अर्शदीप ने बिश्नोई की गेंद पर शॉर्ट थर्ड मैन पर आसिफ अली का कैच टपकाया. आसिफ ने जीवनदान का फायदा उठाते हुए 19वें ओवर में भुवनेश्वर पर छक्का और चौका जड़ा जबकि खुशदिल ने भी चौका मारा. इस ओवर में 19 रन बने.\n\nपाकिस्तान को अंतिम ओवर में सिर्फ सात रन बनाने थे. आसिफ ने अर्शदीप पर चौका जड़ा लेकिन फिर पगबाधा को गए. इफ्तिखार अहमद (नाबाद 02) ने पांचवीं गेंद पर दो रन के साथ पाकिस्तान को जीत दिला दी.\n\nयह भी पढ़ें:\n\nVideo: फखर ने बिश्नोई का आसान सा कैच टपका कर भारत को दिया तोहफा, बाबर का रिएक्शन वायरल\n\nVideo: हसनैन की घातक स्पीड के आगे हार्दिक पांड्या ने किया सरेंडर, देखिए कैसे शून्य पर हुए आउट",
    "Pakistan Politics: बाढ़ से पाकिस्‍तानी आवाम बेहाल फ‍िर भी सेनाध्‍यक्ष बदलने की जल्‍दबाजी में क्‍यों शहबाज सरकार..?": "बाढ़ की मार से बेहाल पाकिस्तानी आवाम भीषण आर्थिक तंगी का सामना कर रही है। हालांकि शहबाज शरीफ की सरकार नए सेना प्रमुख की नियुक्‍ति को लेकर माथापच्‍ची कर रही है। ऐसे में सवाल यह कि शहबाज सरकार सेनाध्‍यक्ष को बदलने की जल्‍दबाजी में क्‍यों है..?\n\nनई दिल्‍ली, ऑनलाइन डेस्‍क। बाढ़ की मार से बेहाल पाकिस्तानी आवाम भीषण आर्थिक तंगी का सामना कर रही है। इतना ही नहीं इस बाढ़ ने पहले से ही बदहाली की शिकार पाकिस्‍तानी अर्थव्‍यवस्‍था के लिए 'कोढ़ में खाज' वाली स्थितियां पैदा कर दी है। आवाम के लिए बीमारियों की खतरा भी बढ़ गया है। बाढ़ से अब तक 1600 से ज्यादा लोगों की मारे जाने की रिपोर्टें सामने आ रही हैं। ऐसे में सरकार की जिम्‍मेदारियां बढ़ जाती है। हालांकि शहबाज शरीफ की सरकार नए सेना प्रमुख की नियुक्‍ति को लेकर माथापच्‍ची कर रही है। ऐसे में सवाल यह कि शहबाज सरकार सेनाध्‍यक्ष को बदलने की जल्‍दबाजी में क्‍यों है..?\n\nनवंबर में खत्म हो रहा बाजवा का कार्यकाल\n\nदरअसल, मौजूदा सेना प्रमुख जनरल कमर जावेद बाजवा का कार्यकाल इस साल नवंबर में खत्म हो रहा है। क्या बाजवा को सेवा विस्तार दिया जाएगा या वह पद छोड़ देंगे। उनकी जगह कौन ले सकता है..? इन मुद्दों पर अटकलों का बाजार गर्म है। पाकिस्तान के रक्षा रक्षा मंत्रालय का कहना है कि जल्द ही इस पर कोई फैसला ले लिया जाएगा।\n\nसियासी खींचतान भी तेज\n\nइस मसले पर पाकिस्‍तान में सियासी खींचतान भी तेज हो गई है। पूर्व प्रधानमंत्री इमरान खान ने नए सेना प्रमुख की नियुक्ति को लेकर दिखाई जा रही जल्‍दबाजी पर सवाल उठाए हैं। इमरान खान ने जल्द से जल्‍द आम चुनाव कराए जाने की मांग की। साथ ही यह भी कहा कि सेनाध्यक्ष जनरल कमर जावेद बाजवा को नई सरकार के चुने जाने तक सेवा विस्तार दिया जाना चाहिए।\n\nइमरान के आरोपों से बेचैनी\n\nहाल ही में इमरान खान ने आरोप लगाया था कि आसिफ अली जरदारी और नवाज शरीफ अपने चहेते को अगला सेना प्रमुख बनाना चाहते हैं। खान ने यह भी कहा कि जरदारी और शरीफ को डर है कि यदि सेना प्रमुख के पद पर कोई देशभक्त आ गया तो वह उनसे उनकी लूट के बारे में सवाल पूछने लगेगा। इमरान के इन आरोपों से सेना और सरकार दोनों बैकफुट पर नजर आ रहे हैं।\n\nइतना आसान नहीं है बाजवा के उत्‍तराधिकारी का चयन\n\nइस बार सेना प्रमुख के उत्तराधिकार का मुद्दा अधिक चुनौति‍पूर्ण माना जा रहा है। इसकी सबसे ठोस वजह यह कि पूर्व पीएम इमरान खान के पाकिस्तानी सेना के साथ रिश्‍ते किसी से छिपे नहीं हैं। खान पहले ही बाजवा का कार्यकाल बढ़ाए जाने की मांग उठा चुके हैं। ऐसे में शहबाज शरीफ की सरकार के लिए नए सेना प्रमुख का चयन करना बेहद चुनौतिपूर्ण है। सनद रहे सैन्य तानाशाह जनरल परवेज मुशर्रफ ने महज 17 घंटे में पूर्व की नवाज शरीफ सरकार का तख्‍तापलट कर दिया था।\n\nशहबाज ने शरीफ से किया था मशविरा\n\nपाकिस्‍तान की समा टीवी की रिपोर्ट के मुताबिक हाल ही में पाकिस्तान के रक्षा मंत्री ख्वाजा आसिफ और प्रधानमंत्री शहबाज शरीफ लंदन में नवाज शरीफ से मंत्रणा करने पहुंचे थे। रक्षा मंत्री ख्वाजा आसिफ ने वहां बयान दिया था कि जनरल मुख्यालय (जीएचक्यू) अक्टूबर के अंत तक अगले सेनाध्यक्ष की नियुक्ति पर विचार विमर्श शुरू कर देगा।\n\nविनाशकारी बाढ़ ने बढ़ाई सरकार की चुनौतियां\n\nहालांकि नए सेना प्रमुख की नियुक्‍ति‍ का मसला इतना सरल भी नहीं नजर आ रहा है क्‍योंकि पाकिस्‍तान के इतिहास में पहली बार है कि विपक्षी नेता के तौर पर इमरान खान इस मसले पर सवाल खड़े कर रहे हैं। गौर करने वाली बात यह कि इमरान खान पाकिस्‍तान की उस आवाम के बीच जाकर रैलियों में ऐसे बयान दे रहे हैं जो बाढ़ के दर्द से पहले ही बेहाल है। यही नहीं आवाम मौजूदा सरकार से भी बेहद खुश नहीं बताए जाते हैं। सनद रहे इमरान पहले भी मौजूदा सरकार पर अमेरिका परस्‍ती के आरोप लगाते रहे हैं।\n\nराजनीति में सेना की अहम भूमिका\n\nपाकिस्तानी सेना देश की राजनीति में एक भूमिका निभाती आई है। इतना ही नहीं अंतरराष्ट्रीय और कूटनीतिक मामलों पर भी उसकी दखल होती है। यही नहीं आम चुनावों में भी सेना की भूमिका किसी से छिपी नहीं है। ऐसे में नए सेना प्रमुख के चयन का मसला सरकार और विपक्ष दोनों के लिए बेहद अहम हो चला है। शरीफ के खेमे का मानना ​​है कि अगले मई यानी सरकार के कार्यकाल के अंत तक बने रहना बेहद जरूरी है। शरीफ के खेमे को यह भी लगता है कि चुनाव तक सरकार की नई नीतियों के जरिए वह पाकिस्‍तान में अपनी खोई सियासी जमीन को फिर से हासिल कर सकती है।\n\nयह भी पढ़ें- शहबाज शरीफ सरकार के खिलाफ इमरान खान के हाथ लग गया तुरुप का पत्‍ता, ओडियो क्लिप बिगाड़ सकती है खेल\n\nयह भी पढ़ें- Pakistan Flood: भुखमरी और महंगाई से परेशान पाकिस्तान में अब बीमारियां बढ़ा रही टेंशन, 1600 से ज्यादा लोगों की मौत",
    "लाइव मैच के दौरान पाकिस्तानी क्रिकेटर की मौत, हादसे का हिला देने वाला VIDEO वायरल": "हाइलाइट्स पाकिस्तानी क्रिकेटर की लाइव मैच के दौरान हुई मौत अचानक मैदान पर गश खाकर गिरा, वीडियो वायरल\n\nनई दिल्ली. पाकिस्तान में खेले जा रहे एक क्रिकेट मैच के दौरान ऐसा हादसा घटा कि सभी खिलाड़ी सकते में आ गए. दरअसल, फील्डिंग कर रहे उस्मान शिनवारी नाम के खिलाड़ी अचानक गश खाकर गिर गए. जैसे ही बाकी खिलाड़ियों ने यह देखा, सबने उनकी तरफ दौड़ लगा दी और उठाने की कोशिश की. लेकिन, वो बेसुध पड़ाे रहे. इसके बाद आनन-फानन में उस्मान को अस्पताल ले जाया गया. लेकिन, उनकी मौत हो गई. डॉक्टरों के मुताबिक, दिल का दौरा पड़ने के कारण इस खिलाड़ी की जान गई. इस क्रिकेटर की मौत ने मैदान पर मौजूद सभी खिलाड़ियों को हिलाकर रख दिया. इस घटना का वीडियो सोशल मीडिया पर वायरल हो रहा है.\n\nजानकारी के मुताबिक, पाकिस्तान कॉरपोरेट लीग के तहत लाहौर के मशहूर जुबली क्रिकेट ग्राउंड में रविवार (25 सितंबर) को यह मैच खेला जा रहा था. इस मैच में बर्जर पेंट्स और फ्राइजलैंड की टीमें आमने-सामने थीं. यह हादसा जब हुआ, तब बर्जर पेंट्स की बल्लेबाजी चल रही थी. तभी मैदान पर मौजूद फ्राइजलैंड के फील्डर उस्मान शिनवारी मैदान पर ही गश खाकर गिर गए.\n\nये वाकया देखकर सभी खिलाड़ी सब छोड़कर उनकी तरफ भागे. इस घटना का जो वीडियो वायरल हो रहा है, उसमें यह नजर भी आ रहा है कि कैसे फील्डिंग कर रहे उस्मान अचानक मैदान पर गिर जाते हैं और कुछ खिलाड़ी पास पहुंचकर उन्हें होश में लाने की कोशिश करते हैं. लेकिन, वो इसमें असफल रहते हैं.\n\nDuring a match between Burger Paints and Friesland , Usman Shinwari fell down due to heart attack and was brought to the hospital immediately where he couldn’t survive. RIP pic.twitter.com/YKnnawSiTq — Tahir Jamil Khan (@TahirJamilKhan3) September 25, 2022\n\nदिल का दौरा पड़ने से क्रिकेटर की मौत\n\nइसके बाद उस्मान को फौरन अस्पताल ले जाया गया. लेकिन, डॉक्टर उसकी जान नहीं बचा सके. डॉक्टरों ने बताया कि दिल का दौरा पड़ने से उस्मान की मौत हुई. शिनवारी काफी समय से क्लब के साथ कॉरपोरेट क्रिकेट खेल रहे थे. वो फ्राइजलैंड कंपनी के सेल्स डिपार्टमेंट के हेड थे.\n\nकुलदीप यादव की हैट्रिक के बाद पृथ्वी शॉ ने की चौके-छक्कों की बरसात, संजू सैमसन की कप्तानी में भारत सीरीज जीता\n\n11 महीने में हुआ सिर्फ 1 बार आउट, कैंसर को हराने वाला बल्लेबाज आज है टी20 का सबसे बड़ा फिनिशर!\n\nउस्मान शिनवारी को लेकर फैली अफवाह\n\nयह वीडियो सोशल मीडिया पर तेजी से वायरल होने लगा और यह अफवाह फैल गई कि दिल का दौरा पड़ने से जिस क्रिकेटर की मौत हुई है, वो कहीं पाकिस्तान की तरफ से टेस्ट, वनडे खेल चुके उस्मान शिनवारी तो नहीं. हालांकि, जल्द ही पाकिस्तानी पत्रकारों ने इस अफवाह को फैलने से रोक दिया और सही जानकारी देते हुए बताया कि जिस खिलाड़ी की जान गई है, वो कॉरपोरेट क्रिकेट खेलने वाले उस्मान हैं. पाकिस्तान की तरफ से खेलने वाले उस्मान बिल्कुल ठीक हैं.\n\nTags: Pakistan, Pakistan cricket, Pcb",
    "Pakistan News: बेनकाब हुआ पाकिस्तान, पहली बार आतंकी को अपना नागरिक माना": "आतंकी गाइड तबारक के शव को पाक अधिकारियों को सौंपा गया। 22 अगस्त को गोलीबारी में घायल होने के बाद अस्पताल में आतंकी की मौत हो गई थी। ऐसा पहली बार हुआ है कि पाक ने आतंकी को अपना नागरिक माना है।\n\nपुंछ, जेएनएन। आतंकवाद पर पाकिस्तान एक बार फिर बेनकाब हुआ है। भारतीय क्षेत्र में घुसपैठ करने के बाद मारे जाने वालों को अमूमन पाकिस्तान अपना नागरिक मानने से इन्कार कर देता है, लेकिन ऐसा पहली बार हुआ है जब किसी आतंकी के शव को उसने स्वीकार किया है। सोमवार को पुंछ जिले में ट्रेड सेंटर चक्का दा बाग में आतंकी गाइड तबारक हुसैन के शव को पाकिस्तानी अधिकारियों को सौंपा गया। बता दें कि तबारक 22 अगस्त को राजौरी के नौशहरा सेक्टर में नियंत्रण रेखा (एलओसी) से घुसपैठ के दौरान भारतीय सेना की गोलीबारी में घायल होने के बाद पकड़े गए तबारक हुसैन की सैन्य अस्पताल राजौरी में उपचार के दौरान मौत हो गई थी।\n\n2016 में भी भारतीय क्षेत्र में घुसा था आतंकी\n\nतबारक 2016 में भी भारतीय क्षेत्र में घुसा था, लेकिन पकड़ा गया। दो साल की सजा काटने के बाद उसे पाकिस्तान भेजा गया था। सेना की तरफ से कानूनी कार्रवाई के बाद शव को पुलिस ने प्रशासन राजौरी के सहयोग से रविवार देर रात पुंछ पहुंचाया। हालांकि इसकी सूचना पहले से पाकिस्तान सेना को दे दी गई थी। पुंछ के राजा सुखदेव सिंह जिला अस्पताल में शव का पोस्टमार्टम किया गया।\n\nआतंकी के शव को पाक अधिकारियों को सौंपा\n\nसोमवार सुबह 11:15 बजे नियंत्रण रेखा पर स्थित चक्का दा बाग के मुख्य गेट दोनों सेनाओं की सहमति से खोले गए। प्रशासनिक अधिकारियों की देखरेख में आतंकी के शव को चक्का दा बाग के रास्ते पाकिस्तानी अधिकारियों को सौंप दिया गया।गौरतलब है कि राजोरी के नौशेरा इलाके से एलओसी पर जख्मी हालत में पकड़े गए आतंकी तबारक की तीन सितंबर को सैन्य अस्पताल में मौत हो गई थी। अस्पताल में तबारक ने माना था कि पाकिस्तानी सेना ने उसके समेत आतंकियों के दस्ते को भारतीय सेना पर हमले के लिए भेजा था।",
    "TV breaking video in Pakistan after Asia Cup loss turns out to be old": "Small\n\nMedium\n\nLarge",
    "Pakistan Flour Crisis: पाकिस्तान में अब 'रोटी' खाना भी हुआ मुश्किल, 125 रुपये में बिक रहा एक किलो आटा": "Pakistan Flour Crisis: पाकिस्तान में अब 'रोटी' खाना भी हुआ मुश्किल, 125 रुपये में बिक रहा एक किलो आटा\n\nPakistan Flour Crisis पाकिस्तान के लोगों पर महंगाई की मार पड़ी है। अब उनके लिए रोटी खाना भी मुश्किल हो रहा है। बलूचिस्तान प्रांत पिछले तीन हफ्तों से आटा संकट का सामना कर रहा है। यहां 20 किलो आटा 2300 से 2500 रुपये में मिल रहा है।\n\nक्वेटा (पाकिस्तान), एजेंसी। Pakistan Flour Crisis: देश में चल रही मुद्रास्फीति के बीच, बलूचिस्तान प्रांत पिछले तीन हफ्तों से आटा संकट का सामना कर रहा है। मिल मालिकों ने प्रांतीय सरकार को इस साल आवश्यक गेहूं की खरीद में विफल रहने के लिए दोषी ठहराया है। स्थानीय मीडिया ने रविवार को यह जानकारी दी।\n\nमांग और आपूर्ति के बीच बड़ा अंतर\n\nएआरवाई न्यूज की रिपोर्ट के मुताबिक, पाकिस्तान फ्लोर मिल्स एसोसिएशन (पीएफएमए) के बलूचिस्तान चैप्टर के प्रतिनिधियों ने कहा कि मांग और आपूर्ति के बीच बहुत बड़ा अंतर है, जिससे संकट पैदा हुआ है। उन्होंने कहा, 'आटा मिल मालिकों को संकट के लिए दोषी ठहराया जा रहा था, जबकि वास्तव में, प्रांतीय सरकार ने कटाई के मौसम के दौरान गेहूं के परिवहन पर अंतर-प्रांतीय और अंतर-जिला प्रतिबंध लगा दिया है।'\n\nआटा मिल मालिकों ने सरकार को ठहराया जिम्मेदार\n\nएआरवाई न्यूज की रिपोर्ट के मुताबिक, इससे पहले 13 सितंबर को आटा मिल मालिकों ने प्रांत में चल रहे आटा संकट के लिए प्रांतीय सरकार को दोषी ठहराया था और आरोप लगाया था कि खाद्य विभाग इस साल की आवश्यकता के अनुसार गेहूं की खरीद करने में विफल रहा है।\n\n2500 रुपये में मिल रहा 20 किलो आटा\n\nगौरतलब है कि पाकिस्तान ने गेहूं और आटे की कीमतों में 10-20 फीसदी तक की बढ़ोतरी की है। बलूचिस्तान में आटे का 20 किलो का एक बैग 2,380 रुपये से 2,500 रुपये में बिक रहा था। इसके अलावा, आसमान छूती कीमतों के कारण, प्रांत भर की अधिकांश दुकानों में आटा उपलब्ध नहीं था।\n\nशुक्रवार को, पाकिस्तान सांख्यिकी ब्यूरो (पीबीएस) ने अपनी रिपोर्ट में कहा कि 15 सितंबर को समाप्त सप्ताह में गेहूं के आटे की कीमत औसतन 7.51 प्रतिशत बढ़कर पीकेआर 106.38 / किग्रा हो गई, जिसकी कीमत आठ सितंबर को समाप्त हुए सप्ताह में पीकेआर 98.95/ किग्रा थी।\n\nकराची में 125 रुपये में मिल रहा एक किलो आटा\n\nकराची में गेहूं के आटे की कीमत कुछ ही दिनों में पीकेआर 20-25 प्रति किलोग्राम बढ़कर पीकेआर 120-125 प्रति किलोग्राम हो गई है। इसी तरह, गेहूं (अनाज) की कीमत एक सप्ताह में 14 प्रतिशत बढ़कर पीकेआर 88/किलोग्राम हो गई, जो पिछले सप्ताह में पीकेआर 77.42/किलोग्राम थी।\n\nसब्जियों का भी संकट\n\nद एक्सप्रेस ट्रिब्यून के अनुसार, इस्माइल इकबाल सिक्योरिटी हेड ऑफ रिसर्च फहद रउफ ने कहा, 'गेहूं ने तीन महीनों में (पीबीएस के अनुसार) 30 फीसदी की छलांग लगाई है।' भीषण बाढ़ के बाद देश में भोजन की आपूर्ति कम हो रही है। सब्जियों की कीमतें भी बढ़ गई हैं क्योंकि पूरा देश सब्जियों की कमी का सामना कर रहा है। देश का बड़ा हिस्सा डूबा हुआ है- खासकर दक्षिण में बलूचिस्तान, खैबर पख्तूनख्वा और सिंध के प्रांत।\n\nबारिश अभी भी जारी\n\nडब्ल्यूएचओ की रिपोर्ट के अनुसार, 'जुलाई 2022 के मध्य में शुरू हुई पाकिस्तान में भारी मानसूनी बारिश देश के कई हिस्सों में जारी है और इसने पाकिस्तान के 154 जिलों में से 116 जिलों (75 प्रतिशत) को प्रभावित किया है। सबसे अधिक प्रभावित प्रांत सिंध है। उसके बाद बलूचिस्तान है।'\n\nचालू खाता खाटा बढ़ा\n\nइस बीच, अप्रैल 2022 में सत्ता संभालने वाली पीएम शहबाज शरीफ की गठबंधन सरकार कई राजनीतिक और आर्थिक संकटों से जूझ रही है। इसका चालू खाता घाटा पिछले वित्त वर्ष के दौरान बढ़ते व्यापार घाटे के कारण बढ़कर 17.4 अरब अमेरिकी डॉलर या अर्थव्यवस्था के आकार का 4.6 प्रतिशत हो गया है।\n\nमुद्रास्फीति को बढ़ावा\n\nबहुपक्षीय और द्विपक्षीय ऋणदाताओं से डालर के प्रवाह में कमी और विदेशी निवेश में कमी के बीच बढ़ते चालू खाता घाटे ने पिछले कई महीनों में विदेशी मुद्रा भंडार और रुपये को भारी दबाव में ला दिया है। इसने तेजी से मुद्रास्फीति को बढ़ावा दिया है। साथ ही, स्टेट बैंक को उधार लेने की लागत को एक बहुवर्षीय उच्च तक बढ़ाने और अर्थव्यवस्था में निवेशकों के विश्वास को कम करने के लिए मजबूर किया है।\n\nये भी पढ़ें: Imran Khan: इमरान खान का राजनीतिक करियर होगा खत्म, या बनेंगे फिर से पकिस्तान के प्रधानमंत्री? पढ़ें यह रिपोर्ट\n\nये भी पढ़ें: Pakistan: पाकिस्तान के पीएम शहबाज शरीफ को मिली राहत, जवाबदेही अदालतों ने भ्रष्टाचार के बड़े मामले लिए वापस",
    "Pakistan T20 World Cup: T20 वर्ल्डकप के लिए पाकिस्तान की नई जर्सी लीक, फैन्स ने उड़ाया जमकर मज़ाक": "टी-20 वर्ल्डकप शुरू होने में अब सिर्फ एक ही महीना बचा है, कई टीमों ने अपने स्क्वॉड का ऐलान कर दिया है. जबकि कुछ टीमों ने वर्ल्डकप के लिए अपनी नई जर्सी भी लॉन्च कर दी है, जिसमें टीम इंडिया भी शामिल है. इस बीच पाकिस्तान की भी नई जर्सी सामने आई है, जिसकी तस्वीरें सोशल मीडिया पर लीक हो गई हैं.\n\n\n\nसोशल मीडिया पर पाकिस्तानी कप्तान बाबर आजम समेत अन्य कुछ प्लेयर्स की नई टी-शर्ट में तस्वीर वायरल है. जिसका फैन्स मज़ाक भी उड़ा रहे हैं, हालांकि अभी तक पाकिस्तान ने आधिकारिक तौर पर नई जर्सी लॉन्च नहीं की है, बल्कि यह लीक हुई तस्वीरें हैं.\n\n\n\nसोशल मीडिया पर वायरल हुई तस्वीरों पर फैन्स ने रिएक्ट किया कि यह तो तरबूज़े का डिजाइन है और उसी के हिसाब से वर्ल्डकप की जर्सी भी बना दी है. नई ड्रेस पहने हुए बाबर आजम की तस्वीर भी सोशल मीडिया पर काफी वायरल हो रही है.\n\nMore leaks of what could potentially be Pakistan’s #T20WorldCup kit. pic.twitter.com/qV3SEvnS4G — Change of Pace (@ChangeofPace414) September 18, 2022\n\nPakistan's kit for WT20? Someone please say No pic.twitter.com/mRZo4qrWSZ — Noman Bin Basheer (@NomanBinBasheer) September 18, 2022\n\nPakistan ki kit for worldcup hows it? pic.twitter.com/isRrZx3uHV September 18, 2022\n\n\n\nआपको बता दें कि भारत ने भी रविवार को ही अपनी नई जर्सी लॉन्च की है. कप्तान रोहित शर्मा, हार्दिक पंड्या, महिला टीम की कप्तान हरमनप्रीत कौर समेत अन्य स्टार प्लेयर्स की मौजूदगी में टीम इंडिया की नई जर्सी लॉन्च हुई है जो इस बार स्काई ब्लू कलर की है. भारत और पाकिस्तान टी-20 वर्ल्डकप में अपने मिशन का आगाज़ एक-दूसरे के खिलाफ 23 अक्टूबर से ही करेंगे.\n\n\n\nटी-20 वर्ल्डकप के लिए दोनों देशों की टीम\n\n\n\nभारतीय टीम: रोहित शर्मा (कप्तान), केएल राहुल (उप-कप्तान), विराट कोहली, सूर्यकुमार यादव, दीपक हुड्डा, ऋषभ पंत (विकेटकीपर), दिनेश कार्तिक (विकेटकीपर), हार्दिक पंड्या, आर. अश्विन, युजवेंद्र चहल, अक्षर पटेल, जसप्रीत बुमराह, भुवनेश्वर कुमार, हर्षल पटेल, अर्शदीप सिंह.\n\nस्टैंडबाय खिलाड़ी - मोहम्मद शमी, श्रेयस अय्यर, रवि बिश्नोई, दीपक चाहर.\n\n\n\nपाकिस्तान टीम: बाबर आजम (कप्तान), शादाब खान, आसिफ अली, हैदर अली, हारिस रऊफ, इफ्तिखार अहमद, खुशदिल शाह, मोहम्मद हसनैन, मोहम्मद नवाज, मोहम्मद रिजवान, मोहम्मद वसीम जूनियर, नसीम शाह, शाहीन शाह आफरीदी, शान मसूद, उस्मान कादिर.\n\nट्रेवलिंग रिजर्व: मोहम्मद हारिस, फखर जमां और शाहनवाज दहानी.",
    "Pakistan Flood Crisis: पाकिस्तान में बदतर हुए हालात, बाढ़ की तबाही के बाद महंगाई की मार- पेट्रोल 235 रुपये पार": "Pakistan Flood Crisis: पहले से ही आर्थिक तंगी की मार झेल रहे पाकिस्तान को भीषण बाढ़ ने लगभग बर्बाद कर दिया है. देश को इससे करीब 4.5 अरब डॉलर का नुकसान हो चुका है. जिसके बाद पाकिस्तान की जनता पर इसका सीधा असर पड़ रहा है. पाकिस्तान में कई चीजों के दाम आसमान छू रहे हैं. वहीं पेट्रोल की कीमतों में भी लगातार इजाफा हो रहा है. पाकिस्तान में एक बार फिर पेट्रोल की कीमतें बढ़ाई गई हैं. जिसके बाद यहां पेट्रोल का दाम 235.98 रुपये प्रति लीटर हो चुका है.\n\nपाकिस्तानी मीडिया के मुताबिक पेट्रोल की कीमतों में 2.07 रुपये की बढ़ोतरी दर्ज की गई, जिससे पहले से ही महंगाई की मार झेल रहे लोगों को एक और बड़ा झटका लगा है. पाकिस्तान में लोग मजबूर होकर महंगा पेट्रोल और महंगा सामन ले रहे हैं, सरकार से उम्मीद की जा रही है कि वो जल्द इसका कोई समाधान निकाले.\n\nबाढ़ से तबाही के बाद महंगाई की मार\n\nबाढ़ से हुई तबाही के बाद पाकिस्तान के लोगों को प्याज से लेकर टमाटर और बाकी सब्जियों के भारी भरकम दाम चुकाने पड़ रहे हैं. पिछले दिनों यहां एक किलो प्याज की कीमत 500 रुपये तक पहुंच गई थी. वहीं बाकी सब्जियों का आज भी यही हाल है. सब्जियों के साथ फलों और बाकी जरूरी सामान के दाम भी तेजी से बढ़े हैं. इसके बाद पाकिस्तान की तरफ से भारत से टमाटर और प्याज आयात करने की बात कही गई थी. बता दें कि प्रधानमंत्री नरेंद्र मोदी खुद पाकिस्तान में मची तबाही को लेकर चिंता जता चुके हैं.\n\nबाढ़ से पाकिस्तान में कितना नुकसान?\n\nपाकिस्तान में बाढ़ से अब तक करीब 1100 से ज्यादा लोगों की मौत हो चुकी है. इसके अलावा करीब 10 लाख लोग ऐसे हैं, जो पूरी तरह से बेघर हो चुके हैं. पाकिस्तान में आई इस पूरी आपदा से करीब 3 करोड़ लोग प्रभावित हुए हैं. हालात इस कदर बदतर हुए कि पाकिस्तान सरकार को इमरजेंसी की घोषणा करनी पड़ी. इसके बाद तमाम प्रभावित इलाकों में राहत बचाव कार्य के लिए सेना को लगाया गया. अब भी लोगों को सुरक्षित जगहों पर ले जाने का काम किया जा रहा है. वहीं सरकार ये सोच रही है कि इस नुकसान की भरपाई कैसे हो पाए.\n\nये भी पढ़ें -\n\nSonali Phogat Death: सोनाली फोगाट मर्डर मिस्ट्री का सबसे बड़ा राजदार बना सुधीर सांगवान, जानिए उसके बारे में सबकुछ\n\nPakistan Flood: पाकिस्तान में एक हजार से ज्यादा की मौत, हाथों से लिखे पर्चे फेंककर जान बचाने की गुहार लगा रहे लोग",
    "पाकिस्तान में तबाही: एक तिहाई हिस्सा जलमग्न, 1200 से ज्यादा लोगों की मौत, 3 करोड़ लोग प्रभावित": "Pakistan Flood: पाकिस्तान (Pakistan) में भारी बारिश और बाढ़ (Flood) के चलते स्थिति काफी भयावह हो चुकी है. हालात इस कदर बिगड़ चुके हैं कि एक रिपोर्ट के मुताबिक पाकिस्तान का एक तिहाई (1/3) हिस्सा पानी में डूब गया है. सैकड़ों लोगों की मौत के साथ-साथ लाखों लोग बेघर हो गए हैं. बाढ़ के पानी से तबाह हुई फसलों के चलते अब दिन पर दिन भोजन की आपूर्ति भी कम होते दिख रही है.\n\nबताया जा रहा है कि, इस साल मानसून बारिश सामान्य से 10 गुना ज्यादा हुई है. वहीं, बाढ़ के चलते पाकिस्तान में लोगों का जीवन पूरी तरह अस्त-व्यस्त हो गया है. भोजन संकट (Food Shortage) के साथ-साथ स्वास्थ्य संकट भी पैदा हो गया है. सीएनएन की एक रिपोर्ट की माने तो पाकिस्तान में 27 मिलियन लोगों के पास बाढ़ से पहले पर्याप्त भोजन उप्लब्ध नहीं थी वहीं अब बाढ़ के बाद ये खतरा और बढ़ गया है.\n\nभोजन संकट से जूझ रहे लोग- प्रधानमंत्री शहबाज़ शरीफ\n\nपाकिस्तान के प्रधानमंत्री शहबाज़ शरीफ ने 30 अगस्त को दिए एक बयान में कहा था कि, देश की जनता भोजन संकट से जूझ रहे हैं. वहीं, सबज्जियां, जैसे टमाटर-प्याज की कीमत आसाम छू रही है. उन्होंने कहा कि, हम लोगों को खाना उपलब्ध कराने की कोशिश में जुटे हैं. उनका भूखे नहीं सोए ये हमारा मकसद है.\n\nहालात इस कदर बिगड़े\n\nपाकिस्तान में आई बाढ़ की वजह से अब तक 1200 से ज्यादा लोगों की मौत हो गई है जिसमें 400 बच्चे भी शामिल हैं. वहीं, 3.3 करोड़ लोग बाढ़ से प्रभावित हुए हैं. बाढ़ से 11 लाख से ज्यादा घरों को नुकसान पहुंचा है और पूरे पाकिस्तान में 18 हजार स्कूलों बाढ़ की चपेट में आ गए हैं. वहीं, पाकिस्तान में बाढ़ के चलते 160 से ज्यादा पुल टूट गए हैं. 5 हजार किलोमीटर की सड़क बर्बाद हो गई है वहीं, 35 लाख एकड़ की फसल बर्बाद हो गई है जबकि 8 लाख से ज्यादा मवेशियों की जान चली गई है. ये नहीं, पाकिस्तान में अब लोग गंभीर बीमारियां से भी जूझ रहे हैं. बाढ़ के चलते डायरिया, हैजा, डेंगू और मलेरिया जैसी बीमारी तेजी से फैल रही है.\n\nचीन कैसे बना हालात का जिम्मेदार?\n\nपाकिस्तान में बने इस हालात के पीछे एक वजह बहुत ज्यादा बारिश है तो वहीं चीन भी इसकी वजह माना जा रहा है. दरअसल, चीन-पाकिस्तान आर्थिक गलियारा (China–Pakistan Economic Corridor) की वजह से पाकिस्तान बर्बाद होते दिख रहा है.\n\nअब ये समझिए कि CPEC की वजह से पाकिस्तान कैसे बर्बाद हुआ. पाक अधिकृत कश्मीर यानी POK, गिलगिट-बाल्टिस्तान और खैबर पख्तूनख्वा पहाड़ी इलाके हैं. यहीं पर काराकोरम रेंज समेत पूरे पाकिस्तान के ऊपरी इलाके में 7200 से ज्यादा ग्लेशियर्स हैं. चीन के कार्यों की वजह से बढ़ रहे तापमान से ग्लेशियर पिघल रहे हैं. भारी बारिश और इस पिघले हुए ग्लेशियर की वजह से बाढ़ आ गई. विश्व बैंक ने चेतावनी दी है इस सदी के अंत तक पाकिस्तान में एक तिहाई ग्लेशियर खत्म हो जाएंगे जिसकी वजह से पाकिस्तान में बहुत बड़े स्तर का सूखा पड़ सकता है. वहीं, CPEC- चीन ने इसी इलाके में निर्माण कार्यों की लाइन लगा दी है जिसकी वजह से पूरी परिस्थितिकी पर असर पड़ रहा है और बाढ़ की त्रास्दी उनमें एक है.\n\nयह भी पढ़ें.\n\nJDU का बड़ा बयान, CM नीतीश कुमार नहीं हैं PM पद के उम्मीदवार, ललन सिंह ने कहा- सिर्फ विपक्ष को एकजुट कर रहे\n\nExclusive: कौन होगा कांग्रेस का अध्यक्ष? अशोक गहलोत के साथ सोनिया और राहुल गांधी इन 2 नामों की भी कर रहे हैं चर्चा"
}