{
    "सर्बिया के विदेश मंत्री ने आलोचना के बीच रूस के साथ समझौते का बचाव किया": "यूरोपीय संघ की सदस्यता पाने को इच्छुक सर्बिया यह समझौता करने के बाद आलोचनाओं से घिर गया है।\n\nसर्बिया के विदेश मंत्री निकोला सेलाकोविच ने शुक्रवार को न्यूयार्क में संयुक्त राष्ट्र महासभा से इतर रूस के विदेश मंत्री सर्गेई लावरोव के साथ एक समझौते पर हस्ताक्षर किये थे। वहां ज्यादातर पश्चिमी प्रतिनिधियों ने यूक्रेन पर हमले को लेकर रूस के शीर्ष राजनयिक की निंदा की थी।\n\nसेलाकोविच ने रविवार को संवाददाता सम्मेलन में कहा कि यह एक ‘तकनीकी’ समझौता है, जिसका संबंध सुरक्षा मुद्दों से नहीं, बल्कि द्विपक्षीय रिश्तों से हैं।\n\nउन्होंने कहा कि सर्बिया 1996 से रूस के साथ ऐसे दस्तावेजों पर दस्तखत करता रहा है। उन्होंने कहा , ‘‘ सरकार ऐसी योजना को अस्वीकार कर सकती थी, लेकिन उसमें कुछ विवादास्पद नहीं है। इसकी आलोचना वे लोग कर रहे हैं, जिन्होंने इसे देखा नहीं है।’’\n\nसर्बिया यूरोपीय संघ की सदस्यता का अधिकारिक रूप से उम्मीदवार है, लेकिन उसकी सरकार का रूस के साथ अच्छा संबंध रहा है।\n\nइस नये समझौते को लेकर घरेलू स्तर पर यूरोपीय संघ समर्थक विपक्ष एवं यूरोपीय संघ के कुछ नेताओं ने कड़ी आलोचना की है। जर्मनी से यूरोपीय संसद की सदस्य वियोला वोन क्रेमोन ने सर्बिया के यूरोपीय संघ में शामिल होने को लेकर वार्ता निलंबित करने का सुझाव दिया है।\n\nएपी राजकुमार दिलीप\n\nदिलीप",
    "WEF और सर्बिया गणराज्य ने मंत्री केटीआर को सर्बिया में एक मंच पर आमंत्रित किया": "हैदराबाद: सर्बिया गणराज्य की सरकार और विश्व आर्थिक मंच ने तेलंगाना के आईटी और उद्योग मंत्री केटी रामा राव को 20 अक्टूबर, 2022 को बेलग्रेड, सर्बिया में आयोजित होने वाले 'बायोटेक फ्यूचर फोरम' में भाग लेने के लिए आमंत्रित किया है।\n\n\"हैदराबाद को भारत के स्वास्थ्य और जीवन विज्ञान केंद्र में बदलने में आपके नेतृत्व को देखते हुए, प्रतिभागी आपके दृष्टिकोण और अनुभवों को सुनने के लिए बहुत महत्व देंगे,\" केटीआर को दिए गए निमंत्रण को पढ़ें, एना ब्रनाबिक, प्रधान मंत्री, सर्बिया गणराज्य, और बोर्ज ब्रेंडे, अध्यक्ष, विश्व आर्थिक मंच।\n\nफोरम उभरते हुए नवाचारों और अत्याधुनिक अनुसंधान पर ध्यान केंद्रित करके बायोटेक के लाभों को अधिकतम करने के लिए आवश्यक संरचनाओं, नीतियों और व्यावसायीकरण का पता लगाएगा। यह भाग लेने वाले नेताओं को जैव प्रौद्योगिकी के विकास और अनुप्रयोग पर अपने दृष्टिकोण साझा करने का अवसर प्रदान करेगा, विशेष रूप से चिकित्सा और स्वास्थ्य सेवा के संबंध में।",
    "सर्बिया में भारत जून के मुक्के ने दिलाया स्वर्ण पदक, दो बार एशियन खेलों में भी जीत चुके स्वर्ण पदक": "सर्बिया में भारत जून के मुक्के ने दिलाया स्वर्ण पदक, दो बार एशियन खेलों में भी जीत चुके स्वर्ण पदक\n\nभारत जून ने रविवार को फाइनल में जीत हासिल की है। भारत जून को गोल्डन गलोव प्रतियोगिता में स्वर्ण पदक मिला है। भारत जून का मुकाबला स्कॉटलैंड के खिलाड़ी गोउअनके के साथ था। मुकाबला काफी दिलचस्प रहा। मुक़ाबले में भारत जून ने 4-1 से जीत हासिल की है।\n\nजागरण संवाददाता, झज्जर : जिले के दोनों खिलाड़ी भारत जून और प्रियंका ने सर्बिया में होने वाली अंतरराष्ट्रीय यूथ बाक्सिंग में अपना दमदार प्रदर्शन दिखाया। हालांकि, प्रियंका का सफर क्वार्टर फाइनल तक ही रहा। वहीं, दूसरी ओर से भारत जून अपना जलवा बिखेरते रहे। भारत जून ने रविवार को फाइनल में जीत हासिल की है। भारत जून को गोल्डन गलोव प्रतियोगिता में स्वर्ण पदक मिला है। भारत जून का मुकाबला स्कॉटलैंड के खिलाड़ी गोउअनके के साथ था। मुकाबला काफी दिलचस्प रहा। मुक़ाबले में भारत जून ने 4-1 से जीत हासिल की है।\n\nकोच हितेश देशवाल ने भारत जून की जीत पर कहा कि वह काफी खुश हैं और बहुत भी उत्साहित हैं, जिस तरह से भारत जून ने सर्बिया में अच्छा प्रदर्शन किया है उसकी उन्होंने काफी तारीफ की है। उन्होंने कहा कि पहले भी वह दो बार स्वर्ण ला चुका है और अब तीसरी बार स्वर्ण पदक जीता है। भारत जून जैसे ही एयरपोर्ट पर आएगा उसका धूमधाम से स्वागत किया जाएगा।\n\nप्रैक्टिस करने के लिए स्टेडियम के पास रहता है भारत जून\n\nभारत जून लोवा माजरा, बहादुरगढ़ का रहने वाला है। पिता रविंद्र जून दिल्ली पुलिस में तैनात है। माता मंजू जून पेशे से एक सरकारी टीचर है। भारत जून ने महर्षि दयानंद स्टेडियम में प्रैक्टिस के लिए पास में ही एक किराए का कमरा ले रखा है। कोच हितेश ने बताया कि बहादुरगढ़ से रोजाना आने जाने में काफी समय व्यतीत होता था। इस वजह से जून ने स्टेडियम के पास ही किराए पर कमरा लिया है ताकि प्रैक्टिस में कोई बाधा ना आए।\n\n11 सितंबर को हुए थे रवाना\n\n11 सितंबर रविवार को दोनों खिलाड़ी दिल्ली से सर्बिया के लिए रवाना हुए थे। कोच हितेश देशवाल ने बताया कि मुकाबला 12 से 19 सितंबर तक चला। इस मुकाबले में 30 देशों के खिलाड़ियों ने भाग लिया था। झज्जर से भारत जून 92 प्लस और प्रियंका ने 66 किलों भारवर्ग में भाग लिया था।\n\nपहले भी जीत चुके हैं पदक\n\nकोच हितेश ने बताया कि दोनों खिलाड़ी इससे पहले भी अंतरराष्ट्रीय स्तर के मुकाबलों में पदक जीत चुके हैं। जुलाई 2022 में चेन्नई में हुई पांचवीं राष्ट्रीय महिला यूथ बाक्सिंग मुकाबले में भी दोनों ने स्वर्ण पदक हासिल किए थे। मगर इस बार प्रियंका स्वर्ण पदक जीतने से चूक गई और भारत जून ने स्वर्ण पदक हासिल किया है।\n\nभारत जून का तीसरा स्वर्ण पदक\n\nभारत जून का यह तीसरा स्वर्ण पदक है। इससे पहले जून ने दो स्वर्ण पदक हासिल किए हैं। कोच हितेश देशवाल ने बताया कि भारत जून ने इससे पहले एशियन खेलों में दो स्वर्ण पदक जीते हैं। कुवैत, दुबई में होने वाले एशियाई खेलों में जून ने यह पदक हासिल किए हैं और अब सर्बिया में यह तीसरा पदक है।\n\nअगला लक्ष्य यूथ वर्ल्ड चैंपियनशिप\n\nभारत जून की इस जीत से उसका काफी मनोबल बढ़ा है। कोच हितेश ने बताया कि नबंवर में यूथ वर्ल्ड चैंपियनशिप होने वाला है। यह जीत जून के लिए काफी मायने रखती है। यूथ वर्ल्ड चैंपियनशिप इटली में नवंबर में आरंभ होगा। इस चैंपियनशिप में जीत हासिल करना अब भारत जून का अगला लक्ष्य है।",
    "सर्बिया में आशीष ने झटका स्वर्ण": "{\"_id\":\"632a19a6c435a56e031c9522\",\"slug\":\"ashish-won-gold-in-serbia-ambala-news-knl121839429\",\"type\":\"story\",\"status\":\"publish\",\"title_hn\":\"सर्बिया में आशीष ने झटका स्वर्ण\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nसर्बिया में आशीष ने झटका स्वर्ण\n\nअमर उजाला ब्यूरो\n\nUpdated Wed, 21 Sep 2022 01:21 AM IST Updated Wed, 21 Sep 2022 01:21 AM IST\n\nविज्ञापन\n\nख़बर सुनें\n\nख़बर सुनें\n\nअंबाला। छावनी के डीआरएम कार्यालय के निकट चंद्रपुरी कॉलोनी निवासी आशीष ने बॉक्सिंग में सर्बिया में आयोजित इंटरनेशनल गोल्डन ग्लोव्स टूर्नामेंट में स्वर्ण पदक जीता। आशीष इससे पहले 27 अगस्त 2021 को दुबई में इंटरनेशनल प्रतिस्पर्धा में तीसरे स्थान पर रहा था। वहीं 11 जुलाई 2022 को तमिलानाडु चेन्नई एसआरएम यूनिवर्सिटी में आयोजित नेशनल में गोल्ड मेडल हासिल कर चुका है। संवाद",
    "सर्बिया में कैथल की बेटी ने गोल्‍डेन पंच, अब विश्व बाक्सिंग चैंपियनशिप में दम दिखाने की तैयारी": "सर्बिया में कैथल की बेटी ने गोल्‍डेन पंच, अब विश्व बाक्सिंग चैंपियनशिप में दम दिखाने की तैयारी\n\nसर्बिया में हुई बाक्सिंग चैंपियनशिप में कैथल की बेटी कीर्ति ढुल ने स्वर्ण पदक जीता। कैथल से दो खिलाडि़यों ने भाग लिया था। दोनों ने पदक जीता है। अब 14 से 26 नवंबर तक स्पेन में यूथ महिला और पुरुष विश्व बाक्सिंग चैंपियनशिप की तैयारी करेंगी।\n\nकैथल, जागरण संवाददाता। सर्बिया में हुई अंतरराष्ट्रीय गोल्डन ग्लोव बाक्सिंग स्पर्धा में कैथल की खिलाड़ी कीर्ति ढुल ने 81 प्लस किलो भारवर्ग में स्वर्ण पदक हासिल किया है। रविवार को देर रात कीर्ति का फाइनल मुकाबला हुआ था। इस मुकाबले में कजाकिस्तान की खिलाड़ी को 5-0 से हराया। इसी स्पर्धा में लासू यादव भी 70 किलो में कांस्य पदक जीत चुकी हैं।\n\nदो खिलाडि़यों ने लिया था हिस्‍सा\n\nकैथल से दो खिलाड़ियों ने ही स्पर्धा में भाग लिया था और दोनों ने पदक जीत कर प्रदेश का नाम रोशन किया है। यहां पहुंचने पर दोनों का स्वागत किया जाएगा। अब 14 से 26 नवंबर तक स्पेन में यूथ महिला और पुरुष विश्व बाक्सिंग चैंपियनशिप होनी है। दोनों इस स्पर्धा में स्थान बनाने और पदक लाने के लिए तैयारी करेंगी।\n\nखेल मंत्री संदीप सिंहने दी बधाई\n\nदोनों खिलाड़ी आरकेएसडी कालेज में चल रहे बाक्सिंग प्रशिक्षण केंद्र पर कोच राजेंद्र सिंह, विक्रम ढुल और गुरमीत सिंह के पास अभ्यास करती हैं। कोच विक्रम ढुल ने बताया कि दोनों खिलाड़ियों को खेल मंत्री संदीप सिंह, राज्यमंत्री कमलेश ढांडा, डीएसओ अमरजीत सिंह ने बधाई दी है। बता दें कि मूल रूप से गांव हरसौला निवासी कीर्ति ढुल अब नेहरू गार्डन कालोनी में रह रही हैं। चाचा विक्रम ढुल अंतरराष्ट्रीय स्तर के बाक्सर रहे हैं और उन्हें देखकर ही कीर्ति ने खेलना शुरू किया था।\n\nये हैं कीर्ति की मुख्य उपलब्धियों\n\n- 2018 में भोपाल में हुई स्कूली राष्ट्रीय स्पर्धा में कांस्य पदक।\n\n- 2019 में दिल्ली में हुई स्कूली राष्ट्रीय स्पर्धा में स्वर्ण पदक।\n\n- 2021 में सोनीपत में हुई जूनियर राष्ट्रीय बाक्सिंग स्पर्धा में स्वर्ण पदक।\n\n- चेन्नई में हुई यूथ राष्ट्रीय बाक्सिंग स्पर्धा में स्वर्ण पदक।\n\n- 2021 में दुबई में हुई जूनियर एंड यूथ एशियन बाक्सिंग स्पर्धा में स्वर्ण पदक।\n\n- 2022 में जार्डन में हुई यूथ एशियन बाक्सिंग चैंपियनशिप में रजत पदक।\n\n- राज्य स्तरीय स्पर्धाओं में अब तक छह स्वर्ण पदक।",
    "सर्बिया में साई की बॉक्सर भावना ने दिखाया पंच का दम, जीता सोना": "{\"_id\":\"6328bb88737d420adc697f36\",\"slug\":\"sai-boxer-bhawna-hits-golden-punch-in-serbia-hisar-news-hsr6423590131\",\"type\":\"story\",\"status\":\"publish\",\"title_hn\":\"सर्बिया में साई की बॉक्सर भावना ने दिखाया पंच का दम, जीता सोना\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nसर्बिया में साई की बॉक्सर भावना ने दिखाया पंच का दम, जीता सोना\n\nअमर उजाला ब्यूरो\n\nUpdated Tue, 20 Sep 2022 12:27 AM IST Updated Tue, 20 Sep 2022 12:27 AM IST\n\nविज्ञापन\n\nख़बर सुनें\n\nख़बर सुनें\n\nहिसार। सर्बिया में हुए गोल्डन ग्लब्ज बॉक्सिंग टूर्नामेंट में साई की बॉक्सर भावना ने गोल्डन पंच जड़ स्वर्ण पदक जीता वहीं, 50 किग्रा. भारवर्ग में कशिश ने कांस्य पदक हासिल किया। दोनों बॉक्सर हिसार के साई (स्पोर्ट्स अथॉरिटी ऑफ इंडिया) में प्रशिक्षण ले रही हैं।\n\nभावना ने फाइनल में 48 किलोग्राम भारवर्ग में थाइलैंड की बॉक्सर को 4-1 से हराया। वहीं सेमीफाइनल मुकाबले में कशिश को कजागिस्तान की खिलाड़ी से 5-0 से हार का सामना करना पड़ा। भावना और कशिश बॉक्सिंग कोच महेंद्र ढाका व अमरजीत सिंह से प्रशिक्षण ले रही हैं। कोच महेंद्र ढाका ने बताया कि टूर्नामेंट 13 सितंबर से 19 सितंबर तक हुआ था।\n\nपिता की प्रेरणा से रिंग में उतरी थी भावना\n\nबैंक कॉलोनी की भावना आर्मी से सेवानिवृत्त पिता अनिल कुमार की प्रेरणा से पांच साल पहले रिंग में उतरी थी। परिवार का साथ मिला तो उसकी खेल में रुचि बढ़ती गई। भावना ने सर्बिया में हुए टूर्नामेंट में स्वर्ण पदक जीतकर देश का नाम रोशन किया है। भावना बताती है कि सेना में रहते हुए उनके पिता ने बॉक्सिंग की। पिता का सपना था कि बेटी भी रिंग में उतरकर नाम चमकाए।\n\nदोनों बॉक्सर ने अच्छा प्रदर्शन कर पदक हासिल किए हैं। इससे पहले भी भावना और कशिश कई पदक जीत चुकी हैं। दोनों बॉक्सर का हिसार साई में पहुंचने पर जोरदार स्वागत किया जाएगा।\n\n- हरभजन सिंह, प्रभारी, साई",
    "Davis Cup finals: स्पेन ने डेविस कप फाइनल्स में सर्बिया को हराया": "Davis Cup finals स्पेन ने शानदार खेल का प्रदर्शन करके डेविस कप फाइनल्स टेनिस प्रतियोगिता में सर्बिया को 3-0 से हराकर अपने ग्रुप में शीर्ष स्थान हासिल किया। यहां यूएस ओपनर जीतने वाले स्टार कार्लोस अलकराज के बिना ही खेलने उतरी थी।\n\nवालेंसिया, एजेंसी। स्पेन ने यूएस ओपन चैंपियन कार्लोस अलकराज के बिना भी शानदार खेल का प्रदर्शन करके डेविस कप फाइनल्स टेनिस प्रतियोगिता में सर्बिया को 3-0 से हराकर अपने ग्रुप में शीर्ष स्थान हासिल किया। विश्व में नंबर एक खिलाड़ी अलकराज एक दिन पहले ही यहां पहुंचे थे और वह पहले दौर के मैच में नहीं खेले। इस 19 वर्षीय खिलाड़ी ने रविवार को कैस्पर रूड को हराकर यूएस ओपन जीता था।\n\nउनकी अनुपस्थिति में अल्बर्ट रामोस विनोलस ने लासलो सेरे को 2-6, 7-6 (5), 7-5 से, जबकि राबर्टो बतिस्ता अगुत ने मिओमिर केकमानोविक को 7-6 (5), 7-6 (5) से हराकर स्पेन को शानदार शुरुआत दिलाई। इसके बाद मार्सेल ग्रेनोलर्स और पेड्रो मार्टिनेज ने डबल्स में निकोला कैसिक और दुसान लाजोविक को 6-7 (5), 6-2, 6-2 से हराया। सर्बिया नोवाक जोकोविक के बिना इस मुकाबले में उतरा था।\n\nअमेरिका ने ब्रिटेन को हराया :\n\nग्लासगो में ग्रुप-डी के मुकाबले में एंडी मरे की डेविस कप में वापसी निराशाजनक रही। अमेरिका ने इस मुकाबले में ब्रिटेन को 2-1 से हराया। टामी पाल ने डैन इवांस को 6-4, 4-6, 6-4 से हराकर अमेरिका को शुरुआती बढ़त दिलाई, लेकिन कैमरून नोरी ने पहला सेट गंवाने के बाद शानदार वापसी करके टेलर फ्रिट्ज को 2-6, 7-6 (2), 7-5 से हरा दिया। मरे ने 2016 के बाद से डेविस कप में अपना दूसरा मैच खेला। उन्होंने डबल्स में जो सैलिसबरी के साथ जोड़ी बनाई, लेकिन उन्हें जैक साक और राजीव राम ने 5-7, 6-4, 7-5 से पराजित कर दिया।\n\nजर्मनी ने फ्रांस पर दर्ज की जीत :\n\nहैंबर्ग में ग्रुप-सी में जर्मनी ने 1938 के बाद से फ्रांस पर अपनी पहली जीत दर्ज की। जेन लेनार्ड स्ट्रफ ने बेंजामिन बोंजी को 6-4, 2-6, 7-5 से हराया, लेकिन एड्रियन मन्नारिनो ने आस्कर ओट्टे पर 6-4, 6-3 से जीत से मुकाबले को बराबरी पर ला दिया। केविन क्राविट्ज और टिम पुट्ज ने निकोलस माहुत और आर्थर को 6-2, 3-6, 7-6 (1) से हराकर जर्मनी को जीत दिलाई।बोलोग्ना में इटली ने क्रोएशिया को 3-0 से हराया। क्रोएशिया पिछले साल फाइनल में रूस से हार गया था। रूस को यूक्रेन पर हमला करने के कारण इस बार अपनी ट्राफी का बचाव का मौका नहीं मिला।",
    "World Wrestling Championship: सर्बिया रवाना हुआ महिला कुश्ती दल, 10 से 18 सितंबर तक होंगे मुकाबले": "{\"_id\":\"631e2545273c6a3bf225c928\",\"slug\":\"indian-womens-wrestling-team-leaves-for-serbia-for-world-wrestling-championship\",\"type\":\"story\",\"status\":\"publish\",\"title_hn\":\"World Wrestling Championship: सर्बिया रवाना हुआ महिला कुश्ती दल, 10 से 18 सितंबर तक होंगे मुकाबले\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nWorld Wrestling Championship: सर्बिया रवाना हुआ महिला कुश्ती दल, 10 से 18 सितंबर तक होंगे मुकाबले\n\nसंवाद न्यूज एजेंसी, सोनीपत (हरियाणा) Published by: Published by: भूपेंद्र सिंह Updated Sun, 11 Sep 2022 11:43 PM IST\n\nसार 10 से 18 सितंबर तक सर्बिया के बेलग्रेड में विश्व कुश्ती चैंपियनशिप आयोजित होगी। फ्री-स्टाइल के पहलवान 13 सितंबर को जाएंगे।\n\nविज्ञापन\n\nख़बर सुनें\n\nख़बर सुनें\n\n\n\n\n\nभारतीय कुश्ती संघ के सहायक सचिव विनोद तोमर ने बताया कि 10 सितंबर से शुरू हो रही चैंपियनशिप 18 सितंबर तक चलेगी। उन्होंने बताया कि दल में नीलम (50), विनेश फौगाट (53), सुषमा शोकीन (55), सरिता (57), मानसी (59), सोनम मलिक (62), शैफाली (65), निशा (69), रीतिका (72) व प्रियंका (76) शामिल हैं।\n\n\n\nयह भी पढ़ें : JEE Advanced Result 2022: पार्थ ने टीवी और सोशल मीडिया से बनाई दूरी, ओबीसी वर्ग में पाई 94वीं रैंक\n\n\n\nप्रतियोगिता में सोनीपत की विनेश फौगाट के साथ ही सरिता मोर भी पदक की प्रबल दावेदार हैं। अन्य पहलवान भी शानदार फार्म में हैं। ऐेसे में इस बार महिला कुश्ती दल से पदक की उम्मीद हैं। विश्व कुश्ती चैंपियनशिप में भाग लेने के लिए महिला पहलवानों का दल सर्बिया के बेलग्रेड के लिए रवाना हो गया। दल में महिला पहलवानों के साथ उनके प्रशिक्षक भी हैं। फ्री स्टाइल के पहलवान 13 सितंबर को जाएंगे।भारतीय कुश्ती संघ के सहायक सचिव विनोद तोमर ने बताया कि 10 सितंबर से शुरू हो रही चैंपियनशिप 18 सितंबर तक चलेगी। उन्होंने बताया कि दल में नीलम (50), विनेश फौगाट (53), सुषमा शोकीन (55), सरिता (57), मानसी (59), सोनम मलिक (62), शैफाली (65), निशा (69), रीतिका (72) व प्रियंका (76) शामिल हैं।प्रतियोगिता में सोनीपत की विनेश फौगाट के साथ ही सरिता मोर भी पदक की प्रबल दावेदार हैं। अन्य पहलवान भी शानदार फार्म में हैं। ऐेसे में इस बार महिला कुश्ती दल से पदक की उम्मीद हैं।",
    "पुतिन ने बोस्नियाई सर्ब अलगाववादी नेता से मुलाकात की, सर्बिया की प्रशंसा की": "सर्बिया - बोस्नियाई सर्ब अलगाववादी नेता मिलोराड डोडिक ने यूक्रेन के खिलाफ मास्को की आक्रामकता का समर्थन करने के बाद मंगलवार को मास्को में रूसी राष्ट्रपति व्लादिमीर पुतिन से मुलाकात की, रूसी और सर्बियाई मीडिया ने बताया।\n\n\n\n\n\n\n\nयूरोप के एक राजनेता द्वारा मास्को की दुर्लभ यात्रा के दौरान, रूसी राष्ट्रपति ने सर्बिया के साथ अपने देश की \"रणनीतिक साझेदारी\" की प्रशंसा की।\n\n\n\n\n\nयूरोपीय संघ की बार-बार चेतावनी के बीच यह यात्रा हुई कि सर्बिया को अपनी विदेश नीतियों को ब्लॉक के साथ संरेखित करना चाहिए यदि वह वास्तव में सदस्य बनना चाहता है। सर्बिया एकमात्र ऐसा देश है जो यूरोपीय संघ की सदस्यता चाहता है जिसने यूक्रेन में अपने युद्ध को लेकर रूस के खिलाफ पश्चिमी प्रतिबंधों में शामिल होने से इनकार कर दिया है।\n\n\n\n\n\nबोस्निया के त्रिपक्षीय राष्ट्रपति पद के सर्ब सदस्य डोडिक अक्सर पुतिन से मिलते हैं, खासकर चुनावों से पहले जब वह अत्यधिक रूसी समर्थक बोस्नियाई सर्ब मतदाताओं को दिखाना चाहते हैं कि उनके पास पुतिन का समर्थन है। फरवरी में यूक्रेन पर रूस के आक्रमण के महीनों बाद, डोडिक ने आखिरी बार जून में पुतिन से मुलाकात की थी।\n\n\n\n\n\nबोस्निया में 2 अक्टूबर को आम चुनाव है जिसमें डोडिक बोस्नियाई सर्ब राष्ट्रपति पद के लिए चुनाव लड़ रहे हैं।\n\n\n\n\n\nबोस्नियाई मीडिया द्वारा प्रकाशित बातचीत के एक प्रतिलेख के अनुसार पुतिन ने कहा, \"चुनाव आ रहे हैं और मैं आपकी सफलता की कामना करता हूं। मुझे उम्मीद है कि वोट के परिणामों के बाद ऐसा होगा, कि देशभक्त ताकतों की स्थिति मजबूत किया जाएगा, जो हमें उपयोगी और पारस्परिक रूप से लाभकारी सहयोग को और विकसित करने में सक्षम बनाएगा।\"\n\n\n\n\n\nमॉस्को पर अक्सर पश्चिम द्वारा सर्बिया और बोस्निया में अपने परदे के पीछे बोस्निया और बाकी बाल्कन को अस्थिर करने की कोशिश करने का आरोप लगाया गया है। डोडिक ने खुले तौर पर बोस्निया के सर्ब-नियंत्रित आधे हिस्से को बोस्नियाक-क्रोएट महासंघ से अलग करने और पड़ोसी सर्बिया के साथ जुड़ने की वकालत की है।\n\n\n\n\n\n1995 में एक अमेरिकी-दलाल शांति समझौते ने बोस्निया में एक युद्ध को समाप्त कर दिया जिसमें कम से कम 100,000 लोग मारे गए और लाखों लोग बेघर हो गए, लेकिन देश को अपने तीन मुख्य जातीय समूहों के बीच गहराई से विभाजित कर दिया। मास्को डोडिक की अलगाववादी नीतियों का मौन समर्थन करके विभाजनों का शोषण करता रहा है।\n\n\n\n\n\nमॉस्को की अपनी यात्रा की पूर्व संध्या पर, डोडिक ने रूस की राज्य टीएएसएस समाचार एजेंसी को एक साक्षात्कार दिया जहां उन्होंने अपने अलगाववादी विचारों को दोहराया लेकिन यूक्रेन पर रूस के आक्रमण का समर्थन भी जोड़ा।\n\n\n\n\n\nपूर्वी यूक्रेन में अलगाववादी समर्थक रूसी क्षेत्र का जिक्र करते हुए डोडिक ने साक्षात्कार में दावा किया, \"कई वर्षों तक पश्चिम ने यूक्रेन में रूसी आबादी के विनाश पर प्रतिक्रिया नहीं दी, डोनबास में दैनिक हत्याएं और बम विस्फोट हुए।\" \"यह सब स्पष्ट था, और रूस को जवाबी कार्रवाई करने के लिए मजबूर किया गया था।\"\n\n\n\n",
    "विनेश फोगाट ने वर्ल्ड रेसलिंग चैंपियनशिप में जीता ब्रॉन्ज: सर्बिया में भारत को पहला मेडल दिलाया; पिछले माह CWG में जीता था गोल्ड": "Hindi News\n\nSports\n\nWorld Wrestling Championship 2022; Vinesh Phogat\n\nविनेश फोगाट ने वर्ल्ड रेसलिंग चैंपियनशिप में जीता ब्रॉन्ज: सर्बिया में भारत को पहला मेडल दिलाया; पिछले माह CWG में जीता था गोल्ड\n\nसर्बिया 12 दिन पहले\n\n\n\nकॉपी लिंक\n\nस्टार रेसलर विनेश फोगाट ने वर्ल्ड रेसलिंग चैंपियनशिप में भारत को ब्रॉन्ज मेडल दिलाया है। सर्बिया (बेलग्रेड) में चल रहीइस चैंपियनशिप में भारत का पहला मेडल है।\n\n28 साल की भारतीय पहलवान विनेश ने 53 KG वेट कैटेगरी के रेपचेज मुकाबले में स्वीडन की रेसलर एम्मा जोना मालमग्रेन को 8-0 से हराया। यह विनेश का वर्ल्ड रेसलिंग चैंपियनशिप में दूसरा मेडल भी है। इससे पहले उन्होंने 2019 में नूर सुल्तान में आयोजित वर्ल्ड चैंपियनशिप में ब्रॉन्ज जीता था। वे एक से अधिक वर्ल्ड चैंपियनशिप में मेडल जीतने वाली पहली भारतीय महिला रेसलर बनी हैं। इतना ही नहीं, वे ऐसा करने वाली दूसरी भारतीय रेसलर हैं।\n\nक्या है रेपचेज\n\nरेपचेज शुरुआती दौर में हारने वाले पहलवान को एक मौका और देता है। बशर्ते, वह शुरुआती दौर में जिस पहलवान से हारा है। उसने फाइनल में जगह बना ली हो। सीधे शब्दो में कहे फाइनलिस्ट पहलवानों ने शुरुआती राउंड में जिन्हें हराया है उनके पास रेपचेज राउंड से ब्रॉन्ज जीतने का मौका होता है।\n\nविनेश ने अगस्त में बर्मिंघम कॉमनवेल्थ गेम्स-2022 में देश को गोल्ड मेडल दिलाया था।\n\n7-0 से गंवाया था पहले दौर का मुकाबला\n\nविनेश फोगाट चैंपियनशिप के क्वालिफिकेशन राउंड में हार गई थीं। उन्हें मंगोलियाई पहलवान खुलान बटखुयाग ने 7-0 (53 KG) से हराया था। बटखुयाग के फाइनल में पहुंचने के बाद विनेश रेपचेज में मौका मिला।\n\nसेमीफाइनल हारीं निशा दाहिया, आज ब्रॉन्ज के लिए खेलेंगी\n\nनिशा दाहिया 68 KG का सेमीफाइनल मुकाबला हार गई हैं। उन्हें जापान की अमी ईशी ने 5-4 से हराया। निशा इस सीजन के सेमीफाइनल में पहुंचने वाली पहली भारतीय रेसलर हैं।",
    "यूरोप के सर्बिया में दांव-पेच दिखाएंगी रोहतक की तीन पहलवान बेटियां, पढ़ें संघर्ष की कहानी": "यूरोप के सर्बिया में दांव-पेच दिखाएंगी रोहतक की तीन पहलवान बेटियां, पढ़ें संघर्ष की कहानी\n\nरोहतक के हिसार बाइपास स्थित शास्त्री नगर निवासी मानसी बीए की पढ़ाई कर रही हैं। उनका पैतृक गांव शेरिया जिला झज्जर में है। वे 2013 से छोटूराम स्टेडियम में प्रैक्टिस कर रही हैं। मानसी डबल लैग अटैक करती है और उनकी पकड़ भी मजबूत है।\n\nरोहतक, रतन चंदेल। कुश्ती के दम पर रोहतक के पहलवान देश ही नहीं बल्कि विदेशों में भी नाम रोशन कर रहे हैं। इसी कड़ी में अब रोहतक की तीन पहलवान बेटियां यूरोप के सर्बिया में दांव-पेच दिखाएंगी। इन पहलवानों में मानसी 57 किलो, शेफाली 65 किलो व रितिका 72 किलो में हरियाणवी दम दिखाएंगी। छोटूराम स्टेडियम में कोच मनदीप व नीतू दहिया के पास ये तीनों पहलवान प्रैक्टिस करती हैं। सर्बिया में 10 से 18 सितंबर तक सीनियर वर्ल्ड चैंपियनशिप में ये खिलाड़ी भारत का प्रतिनिधित्व करेंगी।\n\nमानसी 57 किलो, शेफाली 65 किलो व रितिका 72 किलो में दिखाएंगी दम\n\nरोहतक के हिसार बाइपास स्थित शास्त्री नगर निवासी मानसी बीए की पढ़ाई कर रही हैं। उनका पैतृक गांव शेरिया जिला झज्जर में है। वे 2013 से छोटूराम स्टेडियम में प्रैक्टिस कर रही हैं। मानसी डबल लैग अटैक करती है और उनकी पकड़ भी मजबूत है। रोहतक के रामगोपाल कालोनी निवासी शेफाली तीन बार हरियाणा केसरी रह चुकी है। उनका पैतृक गांव गिरावड है, उनके पिता सतीश कुमार बीएसएफ में हैं जबकि मां सुनीता गृहणी हैं। वे छोटूराम स्टेडियम में ही 2027 से प्रैक्टिस कर रही हैं और बीपीएड पास हैं। शेफाली की मजबूत पकड़ है। वे ताकतवर भी हैं और सिंगल लैग अटैक करती हैं।\n\nइनके अलावा अस्थल बोहर में रहने वाली रितिका का पैतृक गांव खरकड़ा है। उनके पिता जगबीर सिंह सेना से सेवानिवृत हवलदार हैं। मां नीलम गृहणी हैं। वे 2014 से सीआर स्टेडियम में प्रैक्टिस करती है और बीए प्रथम वर्ष में पढ़ाई कर रही हैं। रितिका की पकड़ काफी मजबूत है वे तकनीक के साथ खेलती हैं और मौका मिलते ही डबल लैग अटैक करती हैं।\n\nमानसी की उपलब्धियां\n\n- 2018 में सब जूनियर नेशनल कुश्ती चैंपियनशिप में पूणे में गोल्ड मेडल\n\n- 2018 में कैडेट एशियन चैंपियनशिप में सिल्वर मेडल\n\n- 2018 में जूनियर नेशनल चैंपियनशिप में जयपुर में गोल्ड मेडल\n\n- 2018 में जूनियर एशियन कुश्ती चैंपियनशिप में दिल्ली में सिल्वर मेडल\n\n- 2018 में जूनियर वर्ल्ड चैंपियनशिप में स्लोवाकिया में कांस्य पदक\n\n-2020 में जूनियर नेशनल कुश्ती चैंपियनशिप में हिमाचल में गोल्ड मेडल\n\n- 2021 में सीनियर नेशनल कुश्ती चैंपियनशिप में यूपी में गोल्ड मेडल\n\n- 2022 में रैंकिंग सीरिज में कजाकिस्तान में गोल्ड मेडल\n\n- 2022 में अंडर-23 एशियन चैंपियनशिप में किरगिस्तान में गोल्ड मेडल\n\nशेफाली की उपलब्धियां\n\n- 2018 में जूनियर नेशनल कुश्ती चैंपियनशिप में कांस्य पदक\n\n- 2019 में आल इंडिया यूनिवर्सिटी खेलों में गोल्ड मेडल\n\n- खेलों इंडिया यूनिवर्सिटी में उडीसा में गोल्ड मेडल\n\n- सीनियर बीच रेसलिंग में चैन्नई में कांस्य पदक\n\n- सीनियर नेशनल खेलों में गोंडा में कांस्य पदक\n\n- सीनियर फेडरेशन कप कुश्ती में गोल्ड मेडल\n\n- सीनियर वर्ल्ड चैंपियनशिप में में चयनित\n\nरितिका की उपलब्धियां\n\n- 2018 में स्कूली नेशनल खेलों में दिल्ली में गोल्ड मेडल\n\n- 2018 में स्कूली नेशनल खेलों में सोनीपत में गोल्ड मेडल\n\n- 2019 खेलों इंडिया यूथ गेम पूणे में गोल्ड मेडल\n\n- 2019 कैडेट नेशनल खेलों में सिल्वर मेडल\n\n- 2021 सीनियर बीच रेसलिंग चैन्नई में सिल्वर मेडल\n\n- 2022 सीनियर रैंकिंग नेशनल गोंडा में गोल्ड मेडल\n\n- 2022 जूनियर अंडर-23 एशियन चैंपियनशिप किरगिस्तान में गोल्ड मेडल\n\n- 2022 सीनियर वर्ल्ड चैंपियनशिप में चयनित",
    "सर्बिया: बेलग्रेड में गिरफ्तारियां क्योंकि प्रतिबंध के बावजूद यूरोप्राइड मार्च के लिए लोग इकट्ठा हुए": "बेलग्रेड: पुलिस ने शनिवार को बेलग्रेड में 64 लोगों को हिरासत में लिया क्योंकि एलजीबीटीक्यू कार्यकर्ता सरकारी प्रतिबंध के बावजूद यूरोप्राइड मार्च के लिए एकत्र हुए थे।\n\nइस आयोजन का उद्देश्य EuroPride सभा की आधारशिला घटना के रूप में था। लेकिन दक्षिणपंथी समूहों द्वारा विरोध प्रदर्शन करने की धमकी के बाद सुरक्षा चिंताओं का हवाला देते हुए आंतरिक मंत्रालय ने इस सप्ताह की शुरुआत में मार्च पर प्रतिबंध लगा दिया।\n\nआधिकारिक प्रतिबंध के बावजूद, प्रदर्शनकारी संवैधानिक न्यायालय से कुछ सौ मीटर की दूरी पर पास के पार्क में बारिश में मार्च करने में सक्षम थे, आयोजकों की मूल योजना की तुलना में बहुत छोटा मार्ग था। सर्बियाई आंतरिक मंत्री अलेक्जेंडर वुलिन ने जोर देकर कहा कि प्रतिबंध लागू किया गया था, और लोगों को केवल \"एक संगीत कार्यक्रम में ले जाया गया\"।स्थानीय मीडिया ने बताया कि घटना के बाहर झड़पें हुईं और गुंडों के एक समूह ने पुलिस पर आग लगा दी।\n\nबाल्कन देश की प्रधान मंत्री एना ब्रनाबिक - जो खुले तौर पर समलैंगिक हैं - ने कहा कि शनिवार को 64 लोगों को गिरफ्तार किया गया और दस पुलिस अधिकारी घायल हुए, लेकिन उन्होंने रेखांकित किया कि उन्हें \"गर्व\" था कि दिन \"कोई बड़ी घटना नहीं\" के साथ समाप्त हुआ।\n\nसर्बिया में समलैंगिक विवाह को कानूनी रूप से मान्यता नहीं दी जाती है, जहां भेदभाव को कम करने में वर्षों से कुछ प्रगति के बावजूद समलैंगिकता गहरी बनी हुई है।\n\n\"यह एक समलैंगिक गौरव से बहुत बड़ा है\", एक सर्बियाई सहभागी लुका माज़ांती जोविसेविक ने एएफपी को बताया।\n\nहम देश के भविष्य के लिए लड़ रहे हैं।\n\nमॉडल और कार्यकर्ता यास्मीन बेनोइट ने कहा कि वह कई समलैंगिक गौरव परेड में गई हैं \"लेकिन यह दूसरों की तुलना में थोड़ा अधिक तनावपूर्ण है\"।\"मैं यूके से हूं जहां हर कोई अधिक सहायक है और यह अधिक वाणिज्यिक है,\" उसने एएफपी को बताया।\n\n\"लेकिन यहाँ, यह वास्तव में गर्व होना चाहिए ... उन ताकतों के लिए खड़ा होना जो हमें रोकना चाहती हैं।\"प्राइड रैली के आसपास भारी पुलिस की मौजूदगी थी, जिसमें अधिकारी क्रॉस और धार्मिक प्रतीक चिन्ह लहराते हुए काउंटर-प्रदर्शनकारियों के छोटे समूहों को पीछे धकेल रहे थे।\n\nदंगा पुलिस से घिरे एक समूह के एक प्रति-प्रदर्शनकारी 36 वर्षीय लेडी बैकिक ने शनिवार को एएफपी को बताया, \"मैं यहां सर्बियाई परंपराओं, विश्वास और संस्कृति को संरक्षित करने के लिए हूं, जिसे सोडोमाइट्स द्वारा नष्ट किया जा रहा है।\"यूरोपीय संघ की सदस्यता के लिए एक उम्मीदवार बाल्कन देश पर मार्च की अनुमति देने के लिए गहन अंतरराष्ट्रीय दबाव था।अमेरिका, फ्रांस और ब्रिटेन सहित 20 से अधिक दूतावासों ने एक संयुक्त बयान जारी कर अधिकारियों से प्रतिबंध हटाने का आग्रह किया है।\n\n\"हम कार्यकर्ता के रूप में, सविनय अवज्ञा के अपने लोकतांत्रिक अधिकार का उपयोग करेंगे और विरोध करेंगे,\" बेलग्रेड प्राइड आयोजकों ने शनिवार को कहा, एक अदालत द्वारा प्रतिबंध को खत्म करने की उनकी अपील को खारिज करने के बाद।\n\nआंतरिक मंत्रालय ने किसी भी विरोध प्रदर्शन पर रोक लगा दी थी, लेकिन कुछ दूर-दराज़ समूह कई बेलग्रेड चर्चों के सामने जमा हो गए।\n\nआंतरिक मंत्री अलेक्जेंडर वुलिन ने एक बयान में चेतावनी दी कि \"हम बेलग्रेड की सड़कों पर किसी भी हिंसा को बर्दाश्त नहीं करेंगे, अवैध मार्च से ज्यादा कुछ नहीं।\"अमेरिकी दूतावास ने अपने नागरिकों से \"अनियंत्रित भीड़, हिंसा, साथ ही संभावित जुर्माना\" की संभावना के कारण घटना से बचने का आग्रह किया।\n\nमानवाधिकार समूहों और यूरोपीय संघ ने सर्बियाई सरकार से प्रतिबंध को रद्द करने का आह्वान किया है।ह्यूमन राइट्स वॉच में एलजीबीटी अधिकार कार्यक्रम के निदेशक ग्रीम रीड ने कहा, \"यूरोप्राइड को रद्द करने का सर्बियाई सरकार का निर्णय एक शर्मनाक आत्मसमर्पण है, और कट्टरता और गैरकानूनी हिंसा की धमकियों को मंजूरी देना है।\"\n\nयूरोपीय संसद के कम से कम 15 सदस्य एकजुटता दिखाने के लिए प्राइड मार्च में शामिल हुए।2001 में बेलग्रेड गौरव मार्च और फिर 2010 में दूर-दराज़ समूहों द्वारा इस घटना को लक्षित करने के बाद हिंसा और दंगों से शादी कर ली गई थी।2014 के बाद से, परेड को बिना किसी उल्लेखनीय अशांति के नियमित रूप से आयोजित किया गया है, लेकिन एक बड़ी कानून प्रवर्तन उपस्थिति के साथ संरक्षित किया गया था।\n\nऔपचारिक प्रतिबंध कुछ ही दिनों बाद आया जब हजारों लोगों ने बेलग्रेड में एक गौरव-विरोधी प्रदर्शन में भाग लिया, जिसमें बाइकर गिरोह, रूढ़िवादी पुजारी और दूर-दराज़ राष्ट्रवादियों ने यूरोप्राइड रैली को खत्म करने की मांग की।",
    "Agra: वर्ल्ड शूटिंग पैरा स्पोर्ट्स ग्रांड प्रिक्स में सोनिया का चांदी पर निशाना, बढ़ाया देश का मान, सर्बिया में हुई प्रतियोगिता": "Agra: वर्ल्ड शूटिंग पैरा स्पोर्ट्स ग्रांड प्रिक्स में सोनिया का चांदी पर निशाना, बढ़ाया देश का मान, सर्बिया में हुई प्रतियोगिता\n\nAgra News वर्ल्ड शूटिंग पैरा स्पोर्ट्स ग्रांड प्रिक्स का मुकाबला 22 सितंबर को हुआ था। हंगरी प्रथम भारत द्वितीय और फ्रांस रहा तृतीय स्थान पर। सोनिया करीब छह महीने तक खेल से दूर रही थी। इसके बाद उनका प्रदर्शन काफी अच्छा रहा है।\n\nआगरा, जागरण संवाददाता। आगरा की शूटर सोनिया शर्मा ने सर्बिया में हुई वर्ल्ड शूटिंग पैरा स्पोर्ट्स ग्रांड प्रिक्स में शानदार प्रदर्शन कर रजत पदक प्राप्त किया है। प्रतियोगिता में हंगरी प्रथम, भारत द्वितीय और फ्रांस तृतीय स्थान पर रहा। 22 सितंबर को मिली इस सफलता से परिवार खासा उत्साहित है क्योंकि सर्पदंश के बाद वह छह महीने तक खेल से दूर हो गई हैं।\n\nरजत पदक जीतकर बढ़ाया देश का मान\n\nकोच व संकल्प शूटिंग अकेडमी के विक्रांत सिंह ने बताया कि 22 सितंबर को हुए मुकाबले में शामिल होने के लिए सोनिया 16 सितंबर को दिल्ली से रवाना हुईं। इसके बाद 22 सितंबर को हुई व्यक्तिगत प्रतियोगिता में उन्होंने शानदार प्रदर्शन से रजत पदक जीतकर पूरे देश के साथ सभी का सिर गर्व से ऊंचा कर दिया।\n\nहादसे के बाद था पहला अंतरराष्ट्रीय मुकाबला\n\nसोनिया की जीत की खबर से परिवार में खुशी का माहौल है। मां जनक दुलारी, बूआ पूनम शर्मा और बहन आरजू शर्मा ने इस खुशी को पड़ोसियों में मिठाई बांटकर साझा किया। बुआ पूनम शर्मा ने बताया कि यह मुकाबला सोनिया के लिए काफी अहम था क्योंकि बल्लभगढ़ में प्रैक्टिस के दौरान 13 नवंबर 2021 को उन्हें सर्पदंश हुआ था। तब उनकी हालत बहुत बिगड़ गई थी।\n\nये भी पढ़ें... Atithi Bhooto Bhava: जैकी श्राफ संग नजर आए आगरा के सुनील, शूट की तस्वीरों में देखिए 'जग्गू दादा' का अंदाज\n\nछह महीने बिस्तर पर रहने के बाद उनका ट्रैक पर लौटने को लेकर कई सवाल उठ रहे थे। यह उनका पहला अंतरराष्ट्रीय मुकाबला था। लेकिन उन्होंने सारी आशंकाओं को पीछे छोड़कर यह शानदार सफलता पाई।\n\nवर्ल्ड कप में जीत चुकी हैं गोल्ड\n\nसोनिया अब तक आठ पैरा वर्ल्ड कप (2017), बैंकाक (2017), (2018), साउथ कोरिया (2018), फ्रांस (2018), लिमा पेरू (2021) में प्रतिभाग कर चुकी हैं, यह उनका सातवां वर्ल्ड कप था। वह बैंकाक पैरा वर्ल्ड कप के टीम इवेंट में उन्होंने स्वर्ण पदक जाती था, वहीं 2017 में पैरा नेशनल शूटिंग में भी उन्होंने रजत पदक जीता था। वहीं जीवी मावलंकर प्रतियोगिता 2018 में उन्होंने स्वर्ण व रजत पदक जीता था।\n\nये भी पढ़ें... Agniveer Bharti: 5 मिनट की दौड़ लगाने में 65 प्रतिशत युवा हो रहे फेल, शनिवार को इटावा और फिरोजाबाद के युवाओं का दिन\n\n12 वर्ष की उम्र से शुरू की शूटिंग\n\nसोनिया के पिता ठाकुर दास शर्मा का निधन हो चुका है। कोच विक्रांत सिंह ने बताया कि सोनिया जब 12 वर्ष की थी, तो दयालबाग शूटिंग रेंज पर उनसे मुलाकात हुई। इसके बाद उन्होंने बल्केश्वर स्थित सेंट एंड्रयूज स्कूल में शूटिंग करना शुरू किया। वह पहले राइफल से शूटिंग करती थीं, जन्म से सीधे हाथ में परेशानी होने के कारण कोच विक्रांत ने पिस्टल शूटिंग शुरू कराई। एकलव्य स्पोर्ट्स स्टेडियम शूटिंग रेंज में प्रैक्टिस की और पीछे मुड़कर नहीं देखा।",
    "सर्बिया के नोवाक जोकोविच ने लेवर कप में विजयी वापसी करते हुए फ्रांसिस तियाफो को 6-1, 6-3 से हराया ... - Latest Tweet by IANS Hindi": "(SocialLY के साथ पाएं लेटेस्ट ब्रेकिंग न्यूज, वायरल ट्रेंड और सोशल मीडिया की दुनिया से जुड़ी सभी खबरें. यहां आपको ट्विटर, इंस्टाग्राम और यूट्यूब पर वायरल होने वाले हर कंटेंट की सीधी जानकारी मिलेगी. ऊपर दिखाया गया पोस्ट अनएडिटेड कंटेंट है, जिसे सीधे सोशल मीडिया यूजर्स के अकाउंट से लिया गया है. लेटेस्टली स्टाफ द्वारा इसमें कोई बदलाव या एडिट नहीं किया गया है. सोशल मीडिया पोस्ट लेटेस्टली के विचारों और भावनाओं का प्रतिनिधित्व नहीं करता है, हम इस पोस्ट में मौजूद किसी भी कंटेंट के लिए कोई जिम्मेदारी या दायित्व स्वीकार नहीं करते हैं.)\n\nserbias-novak-djokovic-makes-a-winning-comeback-in-the-laver-cup-to-beat-francis-tiafoe-6-1-6-3",
    "Hardik Pandya: हार्दिक पंड्या पहली बार अपने सास-ससुर से मिले, शेयर किया ये मजेदार वीडियो": "टीम इंडिया के ऑलराउंडर हार्दिक पंड्या काफी सुर्खियों में हैं. हार्दिक ने रविवार (25 सितंबर) को ऑस्ट्रेलिया के खिलाफ टी20 मुकाबले में फिनिशिंग रोल निभाया था. हार्दिक ने आखिरी ओवर की चौथी बॉल पर चौका जड़कर भारत को छह विकेट से जीत दिलाई थी. इस जीत के साथ ही भारतीय टीम ने तीन मैचों की टी20 सीरीज पर 2-1 से कब्जा जमा लिया.\n\nहार्दिक अपने सास-ससुर से मिले\n\nअब हार्दिक पंड्या ने ट्विटर पर एक स्पेशल वीडियो पोस्ट किया है. इस वीडियों में हार्दिक अपनी सास-ससुर से मुलाकात करते दिखाई दे रहे हैं. हार्दिक ने इस पोस्ट के कैप्शन में लिखा, वीडियो और फोन कॉल के बाद: व्यक्तिगत रूप से मिला, पहली बार नेट्स (नताशा) की फैमिली से मिलकर बहुत अच्छा लगा. ऐसे मोमेंट्स के लिए आभारी हूं.'\n\nवीडियो में हार्दिक की सास रेडमिला स्टेनकोविक कहती हैं, मैं जानती थी कि वह जरूर आएगा. मैं काफी खुश हूं. मुझे हार्दिक को देख लेने दो.' हार्दिक अपनी सास से मजाक में कहते हैं कि उनके पति बिना शर्ट पहले बैठे हुए हैं. इसपर हार्दिक की सास ने कहा कि उन्होंने अबतक तो शर्ट पहना हुआ था. इसके बाद हार्दिक अपने ससुर गोरान स्टेनकोविक से भी मुलाकात करते है. हार्दिक अपने ससुर से शर्ट को लेकर सवाल पूछते हैं.\n\nFrom video and phone calls to finally meeting in person, wonderful to meet Nats’ (and now my) family for the first time. Grateful for moments like these ❤️ pic.twitter.com/ZrPcxJsUHr — hardik pandya (@hardikpandya7) September 26, 2022\n\nनताशा स्टेनकोविक मूल रूप से सर्बिया की रहने वाली हैं और उन्होंने अपनी फिल्मी करियर की शुरुआत बॉलीवुड मूवी सत्याग्रह से की थी. बाद में उन्हें असली पहचान बॉलीवुड सिंगर बादशाह के सुपरहिट गाने 'डीजे वाले बाबू...' से मिली. इस गाने में नताशा स्टेनकोविक ने धांसू परफॉर्मेंस दिया. नताशा बिग बॉस और नच बलिए जैसे रियलिटी शो में भी शिरकत कर चुकी हैं.\n\n2020 में हुई थी दोनों की सगाई\n\nनताशा को काफी मुकाबलों के दौरान हार्दिक एवं उनकी टीम का हौसला अफजाई करते देखा जा चुका है. नताशा सोशल मीडिया पर काफी एक्टिव रहती हैं और अक्सर फैन्स के साथ अपनी खूबसूरत फोटोज और वीडियो शेयर करने से . नताशा और हार्दिक ने 2020 की शुरुआत में अपनी सगाई की घोषणा की थी. फिर नताशा ने जुलाई 2020 में बेटे को जन्म दिया था. हार्दिक और नताशा ने अपने बेटे का नाम अगस्त्य रखा था.\n\nशानदार प्रदर्शन कर रहे हार्दिक\n\nहार्दिक पंड्या की बात करें तो पिछले टी20 वर्ल्ड कप के बाद वह खराब फॉर्म एवं फिटनेस समस्याओं के चलते लगभग 5 महीने तक क्रिकेटिंग एक्शन से दूर रहे. इसके बाद आईपीएल 2022 के जरिए हार्दिक ने खुद को साबित किया और गुजरात टाइटन्स को अपनी कप्तानी में चैम्पियन भी बनाया. बाद में शानदार फॉर्म के चलते उनकी भारतीय टीम में वापसी हुई. वापसी के बाद से हार्दिक लगातार शानदार प्रदर्शन करते आ रहे हैं.",
    "पंचकूला की बेटी प्रांजल सर्बिया में गोल्डन पंच लगाने को तैयार": "{\"_id\":\"6324cb664d89ab60a6003c32\",\"slug\":\"panchkula-s-daughter-pranjal-ready-to-apply-golden-punch-in-serbia-pkl-office-news-pkl462630966\",\"type\":\"story\",\"status\":\"publish\",\"title_hn\":\"पंचकूला की बेटी प्रांजल सर्बिया में गोल्डन पंच लगाने को तैयार\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nपंचकूला की बेटी प्रांजल सर्बिया में गोल्डन पंच लगाने को तैयार\n\nपंचकुला ब्‍यूरो\n\nUpdated Sat, 17 Sep 2022 12:45 AM IST Updated Sat, 17 Sep 2022 12:45 AM IST\n\nविज्ञापन\n\nख़बर सुनें\n\nख़बर सुनें\n\nपंचकूला। अंतरराष्ट्रीय बॉक्सर प्रांजल यादव ने साइबेरिया में ग्लोवस बॉक्सिंग प्रतियोगिता में अपनी प्रतिद्वंद्वी कजाकिस्तान की खिलाड़ी को तीन राउंड में 5-0 से हराकर फाइनल में गोल्डन पंच लगाने की तैयारी में है। जिस महिला खिलाड़ी बजेनोवा को सेमी फाइनल में प्रांजल ने हराया है, वह दो बार एशियन चैंपियन रह चुकी है। अब प्रांजल 75 किलो भार वर्ग में भारत की ओर से फाइनल मुकाबले में 18 सितंबर को नॉर्वे के बॉक्सर से भिड़ेगी।\n\nप्रांजल के कोच वीरेंद्र डांगी ने बताया कि यह प्रतियोगिता सर्बिया में 13 से 19 सितंबर तक चलेगी। प्रतियोगिता में प्रांजल ने अच्छा प्रदर्शन कर रही है। उन्होंने बताया कि सेक्टर-3 ताऊ देवीलाल स्टेडियम में 10 साल से प्रैक्टिस कर रही है। वह एसडी स्कूल सेक्टर-32 चंडीगढ़ में 12वीं की छात्रा है।\n\n2017 से नेशनल में लगातार गोल्डन पंच\n\nपंचकूला सेक्टर-21 पुलिस लाइन में रहने वाली प्रांजल यादव स्कूल नेशनल और नेशनल चैंपियनशिप में 2017 से लगातार स्वर्ण पदक जीतकर नेशनल चैंपियन बनती आई हैं। इसके अलावा खेलो इंडिया में दो बार रजत और एक बार कांस्य पदक जीत चुकी हैं। वहीं पिछले साल मार्च में आयोजित एशियन चैंपियनशिप में भी प्रांजल ने स्वर्ण पदक हासिल किया था। हरियाणा सरकार ने प्रांजल को इन खेलों के आधार पर पांच लाख रुपये नकद इनाम भी दिया है। प्रांजल का अगला लक्ष्य विश्व चैंपियनशिप है। जो नवंबर में होना है।\n\nपिता ने कहा बेटी से ओलंपिक में पदक की उम्मीद\n\nप्रांजल के पिता संदीप कुमार ने बताया कि प्रांजल की प्रेरणा उसके चाचा विकास यादव हैं। वह तीन बार के ओलंपियन हैं। उनसे ही बॉक्सिंग की प्रेरणा मिली। हमारी इच्छा है कि बेटी वर्ल्ड चैंपियनशिप और ओलंपिक में देश के लिए स्वर्ण पदक जीतकर लाए।",
    "मुक्केबाज अमन और आनंद सर्बिया में बरसाएंगे पंच": "मुक्केबाज अमन और आनंद सर्बिया में बरसाएंगे पंच\n\nमप्र राज्य बॉक्सिंग अकादमी ऑफ एक्सीलेंस के दो मुक्केबाजों का चयन भारतीय टीम में किया गया है। इसमें अकादमी के होनहार मुक्केबाज अमन सिंह बिष्ट और आनंद यादव का चयन किया गया है।\n\nभोपाल Updated: September 13, 2022 10:28:52 pm\n\nमप्र राज्य बॉक्सिंग अकादमी ऑफ एक्सीलेंस के दो मुक्केबाजों का चयन भारतीय टीम में किया गया है। इसमें अकादमी के होनहार मुक्केबाज अमन सिंह बिष्ट और आनंद यादव का चयन किया गया है। अमन 92 से अधिक भारवर्ग में अपनी प्रतिभा का प्रदर्शन करेंगे। जबकि आनंद यादव 57 केजी में अपना दमखम दिखाएंगे। ये दोनों की खिलाड़ी गोल्डन ग्लोव्स कप में अपनी प्रतिभा का प्रदर्शन करते नजर आएंगे। यह प्रतियोगिता 13 से 20 सितंबर तक सर्बिया में आयोजित की जाएगी। बतादें कि ये दोनों मुक्केबाज बॉक्सिंग अकादमी में चीफ कोच रोशनलाल से खेल की बारीकियां सीख रहे हैं। कोच ने बताया कि इन दोनों ही मुक्केबाजों ने देश को पदक जीतने की आस है।\n\nमुक्केबाज अमन और आनंद सर्बिया में बरसाएंगे पंच\n\nभोपाल डिवीजन टीम का चयन ट्रायल अंकुर मैदान में 14 को\n\nमप्र क्रिकेट एसोसिएशन की ओर से आयोजित होने वाली जेएन भाया टी-20 क्रिकेट प्रतियोगिता में भाग लेने के लिए भोपाल संभाग की सीनियर टीम का चयन ट्रायल अब अंकुर मैदान में आयोजित किया जाएगा। यह ट्रायल पहले ओल्ड कैंपियन मैदान में आयोजित होना था। ट्रायल 14 सितंबर को सुबह 8 बजे से आयोजित किया जाएगा। इसमें भोपाल डिवीजन के खिलाड़ी भाग लेंगे। ट्रायल बीडीसीए द्वारा गठित की गई चयन समिति द्वारा लिया जाएगा। मॉडल स्कूल के वैदिक तिवारी ने जीता रजत पदक\n\n33वीं वेस्ट जोन जूनियर एथलेटिक्स चैंपियनशिप आयोजन रायपुर में किया गया। जिसमें अंडर-18 एज ग्रुप के शॉटपुट स्पधार् में वैदिक तिवारी ने 14.63 मीटर थ्रोकर दूसरा स्थान हासिल कर रजत पदक जीता। इसके साथ ही वैदिक तिवारी ने जूनियर नेशनल चैंपियनशिप के लिए मप्र टीम में जगह बनाई। यह चैंपियनशिप गुवाहाटी में आयोजित होगी। इस अवसर पर विद्यालय की प्राचार्य रेखा शर्मा, उपप्राचार्य आरके श्रीवास्तव खेल शिक्षक दीवानचंद मौली ने बधाई दी है। पढ़ना जारी रखे\n\nपत्रिका डेली न्यूज़लेटर अपने इनबॉक्स में दिन की सबसे महत्वपूर्ण समाचार / पोस्ट प्राप्त करें सब्सक्राइब करें",
    "अमेरिका भेजने के नाम पर 20 लाख रुपये ठगे": "{\"_id\":\"632b718139635c2e5a106dd0\",\"slug\":\"20-lakh-rupees-cheated-in-the-name-of-sending-them-to-america-kaithal-news-knl121959015\",\"type\":\"story\",\"status\":\"publish\",\"title_hn\":\"अमेरिका भेजने के नाम पर 20 लाख रुपये ठगे\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nअमेरिका भेजने के नाम पर 20 लाख रुपये ठगे\n\nअमर उजाला ब्यूरो\n\nUpdated Thu, 22 Sep 2022 01:48 AM IST Updated Thu, 22 Sep 2022 01:48 AM IST\n\nविज्ञापन\n\nख़बर सुनें\n\nख़बर सुनें\n\nकैथल। अमेरिका भेजने के नाम पर दो आरोपियों ने दो व्यक्तियों से 20 लाख रुपये ठग लिए। शिकायत के आधार पर पुलिस ने गांव कौल निवासी सोनू व सूबा सिंह के खिलाफ पूंडरी थाना में धोखाधड़ी का केस दर्ज कर जांच शुरू कर दी है।\n\nपूंडरी पुलिस को दी शिकायत में रघुबीर व कलावती ने बताया कि वे अपने-अपने लड़कों को अमेरिका भेजना चाहते थे। गांव कौल निवासी आरोपी सोनू से उनकी 2021 में मुलाकात हुई। उसने दोनों बच्चों को अमेरिका भेजने की बात कही और काम के लिए 64 लाख रुपये मांगे। इसके बाद आरोपी सोनू ने उनकी मुलाकात कौल निवासी सुबा सिंह से करवाई। दोनों आरोपियों ने बच्चों को अमेरिका एक नंबर में भेजने का वादा किया। एक दिन आरोपी सोनू घर आया और बच्चे के पासपोर्ट ले गया। 15 जनवरी को सोनू के व्हाट्सएप नंबर से रघुबीर के बेटे गगनदीप व कलावती के बेटे विक्रम की दुबई जाने की टिकट आई। 16 जनवरी को दिल्ली एयरपोर्ट से गगनदीप व विक्रम को दुबई भेजा गया। फिर 24 जनवरी को गगनदीप को सर्बिया भेज दिया गया।\n\nइसके बाद आरोपी सोनू कलावती के घर आकर आठ लाख रुपये ले गया। पैसे देने के दो दिन बाद विक्रम को दुबई से सर्बिया भेजा गया। बच्चों से बातचीत हुई तो पता चला कि उन्हें सर्बिया की माफिया गैंग के पास छोड़ रखा है। सोनू से बात की उसने बताया कि किसी कारणवश सर्बिया से टिकट नहीं हो पाई। इसके लिए उन्हें पहले यूनान भेजा जाएगा। माफिया इस काम में मदद करेगा। इसके बाद बच्चे यूनान पहुंचे वहां बॉर्डर पुलिस ने उन्हें पकड़ लिया गया और एक दिन पुलिस चौकी में रखा गया। अगले दिन पुलिस ने मैसेडोनिया के बॉर्डर के पास उन्हें छोड़ा तो वहां की पुलिस ने गिरफ्तार कर लिया। पुलिस ने बच्चों के फोन व पैसे जब्त कर लिए। इसके बाद पुलिस ने उन्हें तुर्की भेज दिया। तुर्की से बच्चों ने बातचीत हुई और फिर वे भारतीय नागरिक की मदद से बच्चे दिल्ली पहुंचे।\n\nजब जब आरोपियों से रुपये वापस मांगे तो उन्होंने देने से मना कर दिया। साथ ही जान से मारने और चोरी का झूठा केस दर्ज करवाने की धमकी दे रहे हैं। शिकायतकर्ताओं ने बताया कि उन्होंने जमीन बेचकर बच्चों को विदेश भेजने के पैसे एकत्रित किए थे। पूंडरी थाना के एसएचओ शिव कुमार ने बताया कि कौल निवासी सोनू व सुबा सिंह के खिलाफ पुलिस ने धोखाधड़ी का केस दर्ज कर लिया है।",
    "बाॅक्सिंग चैंपियनशिप: ब्लूमिंग डेल्स स्कूल की छात्रा भावना शर्मा ने बाॅक्सिंग चैंपियनशिप में जीता गाेल्ड": "Hindi News\n\nLocal\n\nHaryana\n\nHisar\n\nBhavna Sharma, A Student Of Blooming Dales School, Won The Gold Medal In The Boxing Championship.\n\nबाॅक्सिंग चैंपियनशिप: ब्लूमिंग डेल्स स्कूल की छात्रा भावना शर्मा ने बाॅक्सिंग चैंपियनशिप में जीता गाेल्ड\n\nहिसार 2 दिन पहले\n\n\n\nकॉपी लिंक\n\nब्लूमिंगडेल्स स्कूल की 11वीं कक्षा की बॉक्सिंग चैंपियन भावना शर्मा ने एक और बड़ी उपलब्धि हासिल करते हुए देश का नाम ऊंचा किया है। सर्बिया में हुई अंतरराष्ट्रीय बाॅक्सिंग चैंपियनशिप में गाेल्ड मेडल हासिल िकया। यह चैंपियनशिप 12 से 19 सितंबर तक सर्बिया में आयोजित की गई थी। भावना शर्मा ने भारत की तरफ से खेलते हुए अपने देश का परचम लहराया ।48 किलो वेट केटेगरी में भारत का प्रतिनिधित्व करते हुए भावना ने स्वर्ण पदक पर कब्जा किया। यह चालीसवां गोल्डन ग्लो यूथ वूमेन इंटरनेशनल बॉक्सिंग चैंपियनशिप सरबिया में आयोजित की गई थी जिसमें 20 से ज्यादा देशों ने हिस्सा लिया। भावना शर्मा ने सेमीफाइनल में कजाकिस्तान की खिलाड़ी को 4-1 से हराकर फाइनल में जगह बनाई। वहीं, फाइनल में उम्दा प्रदर्शन करते हुए भावना शर्मा ने थाईलैंड की खिलाड़ी को 4-1 से हराकर खिताब पर कब्जा किया।",
    "रूस छोड़कर क्यों जा रहे हैं लोग": "रूस छोड़कर क्यों जा रहे हैं लोग\n\nप्लेबैक आपके उपकरण पर नहीं हो पा रहा\n\nरूस छोड़कर क्यों जा रहे हैं लोग\n\n24 सितंबर 2022\n\nरूस में बड़ी संख्या में लोगों ने देश छोड़ना शुरू कर दिया है. रूस से सर्बिया के लिए जाने वाली सभी डायरेक्ट फ्लाइट्स भर चुकी हैं और ये सब पुतिन के हालिया फैसले के बाद हुआ है.",
    "Roger Federer Rafael Nadal: आंसुओं के साथ रोजर फेडरर की इमोशनल विदाई, राफेल नडाल और नोवाक जोकोविच भी हुए भावुक, VIDEO": "Roger Federer Rafael Nadal: स्विट्जरलैंड के स्टार टेनिस खिलाड़ी रोजर फेडरर ने हाल ही में संन्यास का ऐलान किया था. 41 साल के फेडरर ने शुक्रवार (23 सितंबर) की देर रात अपना आखिरी मैच खेला. फेडरर ने यह मैच डबल्स में खेला. इसमें उनके जोड़ीदार स्पेन के टेनिस स्टार राफेल नडाल रहे.\n\nलंदन में खेले गए रोजर फेडरर अपने करियर के आखिरी मुकाबले में जीत दर्ज नहीं कर सके. उनका मुकाबला अमेरिका के फ्रांसेस टियाफो और जैक सॉक के साथ हुआ, जिसमें उन्हें 4-6, 7-6 (2), 11-9 से हार मिली. मैच के बाद फेडरर की इमोशनल तरीके से विदाई हुई.\n\nआखिरी मैच के बाद रोने लगे फेडरर\n\nसोशल मीडिया पर एक वीडियो वायरल हुआ, जिसमें साफ देखा जा सकता है कि अपने आखिरी मैच के बाद फेडरर की आंख से आंसू छलक पड़े. वह सिसक सिसक कर रोते हुए दिखाई दिए. इस दौरान नडाल के अलावा सर्बिया के स्टार प्लेयर नोवाक जोकोविच भी साथ नजर आए. साथ ही कई स्टार प्लेयर और भी साथ थे. फेडरर इन सभी से गले मिले और टेनिस को अलविदा कहा.\n\nइस दौरान राफेल नडाल समेत बाकी प्लेयर्स भी भावुक नजर आए. बता दें कि रोजर फेडरर पुरुष सिंगल्स में सबसे ज्यादा ग्रैंड स्लैम खिताब जीतने के मामले में तीसरे नंबर पर हैं. उन्होंने अब तक 20 ग्रैंड स्लैम खिताब जीते हैं. जबकि इस मामले में राफेल नडाल टॉप पर हैं, जिन्होंने सबसे ज्यादा 22 ग्रैंड स्लैम खिताब जीते हैं.\n\n2018 में जीता था आखिरी ग्रैंड स्लैम खिताब\n\nरोजर फेडरर ने अपना आखिरी ग्रैंड स्लैम खिताब 28 जनवरी 2018 को ऑस्ट्रेलियन ओपन जीता था. तब उन्होंने खिताबी मुकाबले में क्रोएशिया के मारिन सिलिच को मात दी थी. उस समय वह 20 ग्रैंडस्लैम जीतने वाले पहले पुरुष खिलाड़ी बन गए थे. हालांकि बाद में राफेल नडाल ने इस साल उनके इस रिकॉर्ड को तोड़ डाला था.\n\nउस खिताब के बाद से फेडरर पर उम्र का असर साफ दिखना शुरू हो गया और उनके फॉर्म में गिरावट आ गई. चोट के चलते इस साल फेडरर ने एक भी ग्रैंड स्लैम में भाग नहीं ले पाए. आखिरी बार फेडरर ने 2021 के फ्रेंच ओपन में हिस्सा लिया था.\n\nइसी महीने किया था संन्यास का ऐलान\n\nफेडरर ने इसी महीने 15 सितंबर को एक सोशल मीडिया पोस्ट शेयर करते हुए टेनिस से संन्यास का ऐलान किया था. उन्होंने कहा था कि 41 साल की उम्र में उन्हें लगता है कि इसे छोड़ने का समय आ गया है.\n\nफेडर ने लिखा था, 'मैं 41 साल का हूं. मैंने 24 वर्षों में 1500 से अधिक मैच खेले हैं. टेनिस ने मेरे साथ पहले से कहीं अधिक उदारता से व्यवहार किया है और अब मुझे यह पहचान करनी होगी कि यह मेरे प्रतिस्पर्धी करियर का अंत कब है.'\n\nसबसे ज्यादा मेंस सिंगल्स ग्रैंड स्लैम खिताब:\n\n1. राफेल नडाल (स्पेन)- 22 (ऑस्ट्रेलियन-2, फ्रेंच-14, विम्बलडन-2, यूएस-4)\n\n2. नोवाक जोकोविच (सर्बिया )- 21 (ऑस्ट्रेलियन-9, फ्रेंच-2, विम्बलडन-7, यूएस-3)\n\n3. रोजर फेडरर (स्विट्जरलैंड)- 20 (ऑस्ट्रेलियन-6, फ्रेंच-1, विम्बलडन-8, यूएस-5)\n\n4. पीट सैम्प्रास (अमेरिका)-14 (ऑस्ट्रेलियन-2, फ्रेंच-0, विम्बलडन-7, यूएस-5)",
    "Vinesh Phogat: शुरुआती हार के बाद विनेश फोगाट की शानदार वापसी, वर्ल्ड चैंपियनशिप में जीता ब्रांज मेडल; रच दिया नया इतिहास": "Vinesh Phogat won bronze medal in World Championships: भारत की कुश्ती खिलाड़ी विनेश फोगाट (Vinesh Phogat) ने सर्बिया की राजधानी बेलग्रेड शहर में आयोजित वर्ल्ड रेसलिंग चैंपियनशिप (World Wrestling Championships 2022) में ब्रांज मेडल जीत लिया है. उन्होंने मुकाबले में स्वीडन की एम्मा जोना मालमग्रेन (Jonna Malmgren) को 8-0 से हराकर हराकर कांस्य पदक अपने नाम किया. उन्होंने 53 किलोग्राम वर्ग में हिस्सा लिया था. लगातार दो वर्ल्ड चैंपियनशिप में मेडल जीतने वाली वे भारत की पहली पहलवान बन गईं. उन्होंने वर्ष 2019 में कजाकिस्तान के नूर-सुल्तान शहर में हुई वर्ल्ड चैंपियनशिप में भी ब्रांज मेडल जीता था.\n\nघुटनों की चोट के बावजूद की दमदार फाइट\n\nमुकाबले से पहले विनेश फोगाट (Vinesh Phogat) के घुटनों में चोट लग गई थी. वे मैच के बीच में अपने घुटने को पकड़कर बैठी हुई थीं लेकिन इसके बावजूद विनेश ने जबरदस्त जीवट दिखाया और चोट की परवाह न करते हुए विरोधी को पस्त करने में पूरा दम-खम लगा दिया. विनेश की जीत के बाद कोच ने उन्हें कंधों का सहारा देकर रिंग से बाहर ले जाने में मदद की. विनेश फोगाट की जीत के साथ ही भारत का इस बार की वर्ल्ड चैंपियनशिप में मेडल का खाता खुल गया.\n\nमंगलवार को पहला मुकाबला हार गईं थी विनेश\n\nइससे पहले मंगलवार को हुए मुकाबले में विनेश फोगाट (Vinesh Phogat) अपनी प्रतिद्वंदी मंगोलिया की खुलन बटखुयाग से हार गई थीं. इस साल एशियाई चैंपियनशिप में सिल्वर मेडल जीतने वाली खुलन बटखुयाग ने 7-0 से विनेश को हराया था. बटखुयाग के फाइनल में पहुंचने के बाद विनेश को रेपचेज राउंड में खेलने का मौका मिला और उन्होंने इसे बिल्कुल नहीं गंवाया. उन्होंने रेपचेज राउंड के जरिए कांस्य प्ले-ऑफ में जगह बनाई और स्वीडन की खिलाड़ी को हराकर मेडल जीत लिया.\n\nकुश्ती में लगा रखी है पदकों की झड़ी\n\nविनेश फोगाट के हाल के पदकों (Career Profile of Vinesh Phogat) की बात करें तो उन्होंने इसी साल बर्मिंघम में संपन्न हुए राष्ट्रमंडल खेलों में महिलाओं के 53 किलोग्राम वर्ग में स्वर्ण पदक जीता था. वे लगातार 3 राष्ट्रमंडल खेलों में गोल्ड मेडल जीतने वाली भारत की प्रतिष्ठित खिलाड़ियों की सूची में शामिल हो गईं. उन्होंने वर्ष 2014 ग्लासगो और 2018 गोल्ड कोस्ट में आयोजित कॉमनवेल्थ गेम्स में भी गोल्ड मेडल जीते थे. वे एशियाई खेलों में 2 पदक जीत चुकी हैं.\n\n(ये ख़बर आपने पढ़ी देश की नंबर 1 हिंदी वेबसाइट Zeenews.com/Hindi पर)",
    "भारतीय युवा मुक्केबाजों ने वोजवोदिना टूर्नामेंट में 19 पदक जीते": "भावना शर्मा (48 किग्रा), देविका घोरपाडे (52 किग्रा), कुंजारानी देवी (60 किग्रा), रवीना (63 किग्रा) और कीर्ति (+81 किग्रा) ने महिला वर्ग में स्वर्ण पदक जीते जबकि सभी 12 प्रतिभागी पदक के साथ लौंटी।\n\nमुस्कान (75 किग्रा) और प्रांजल यादव (81 किग्रा) ने फाइनल में हारकर रजत पदक जीते जबकि कशिश (50 किग्रा), नीरू (54 किग्रा), आर्या (57 किग्रा), प्रियंका (66 किग्रा) और लाशू (70 किग्रा) ने कांस्य पदक अपने नाम किये।\n\nपुरूष मुक्केबाजों में विश्वनाथ (48 किग्रा), आशीष (54 किग्रा) और साहिल (71 किग्रा) ने फाइनल में अपने प्रतिद्वंद्वियों पर 5-0 से जीत हासिल की। वहीं जादूमणि (51 किग्रा) और भरत जून (92 किग्रा) ने 4-1 के अंतर की जीत से स्वर्ण पदक जीते।\n\nनिखिल (57 किग्रा) और दीपक (75 किग्रा) को कांस्य पदक मिले।\n\nजादूमणि को ‘टूर्नामेंट का सर्वश्रेष्ठ फाइटर’ और रवीना को ‘सर्वश्रेष्ठ मुक्केबाज’ चुना गया।",
    "Roger Federer Retirement: रोजर फेडरर ने की संन्यास की घोषणा, भारतीय क्रिकेटर्स भी थे फैन्स, पढ़िए रिएक्शन्स": "Roger Federer Retirement: रोजर फेडरर ने की संन्यास की घोषणा, भारतीय क्रिकेटर्स भी थे फैन्स, पढ़िए रिएक्शन्स\n\nRoger Federer Retirement: सबसे महान पुरुष टेनिस खिलाड़ियों में से एक रोजर फेडरर ने ग्रैंड स्लैम और एटीपी दौरों से संन्यास लेने का फैसला किया है। फेडरर ने गुरुवार (15 सितंबर) को प्रतिस्पर्धी टेनिस से संन्यास की घोषणा की। उन्होंने 20 ग्रैंड स्लैम जीते हैं। Roger Federer ने सोशल मीडिया के जरिए इसका ऐलान किया और कहा कि अब करियर खत्म करने का समय आ गया है। लंदन में अगले हफ्ते लेवर कप आखिरी एटीपी इवेंट होगा जिसमें फेडरर हिस्सा लेंगे। फेडरर ने अपनी यात्रा में अपने प्रशंसकों और प्रतियोगी को धन्यवाद दिया और कहा कि 41 साल की उम्र में उन्हें लगता है कि इसे छोड़ने का समय आ गया है। Roger Federer के खेल के दीवाने दुनिया भर में हैं। कई भारतीय क्रिकेटर उनका खेल पसंद करते हैं। यही कारण है कि संन्यास के ऐलान सुनकर प्रतिक्रिया देने वालों में कई क्रिकेटर भी रहे।\n\nTo my tennis family and beyond, With Love, Roger pic.twitter.com/1UISwK1NIN — Roger Federer (@rogerfederer) September 15, 2022\n\nRoger Federer Retirement: भारतीय क्रिकेटरों की प्रतिक्रिया\n\nDavis Cup 2022 Update: स्पेन ने डेविस कप फाइनल्स में सर्बिया को हराया\n\nस्पेन ने यूएस ओपन चैंपियन कार्लोस अलकराज के बिना भी शानदार खेल का प्रदर्शन करके डेविस कप फाइनल्स टेनिस प्रतियोगिता में सर्बिया को 3-0 से हराकर अपने ग्रुप में शीर्ष स्थान हासिल किया। विश्व में नंबर एक खिलाड़ी अलकराज एक दिन पहले ही यहां पहुंचे थे और वह पहले दौर के मैच में नहीं खेले। इस 19 वर्षीय खिलाड़ी ने रविवार को कैस्पर रूड को हराकर यूएस ओपन जीता था। उनकी अनुपस्थिति में अल्बर्ट रामोस विनोलस ने लासलो सेरे को 2-6, 7-6 (5), 7-5 से, जबकि राबर्टो बतिस्ता अगुत ने मिओमिर केकमानोविक को 7-6 (5), 7-6 (5) से हराकर स्पेन को शानदार शुरुआत दिलाई। इसके बाद मार्सेल ग्रेनोलर्स और पेड्रो मार्टिनेज ने डबल्स में निकोला कैसिक और दुसान लाजोविक को 6-7 (5), 6-2, 6-2 से हराया। सर्बिया नोवाक जोकोविक के बिना इस मुकाबले में उतरा था।\n\nअमेरिका ने ब्रिटेन को हराया : ग्लासगो में ग्रुप-डी के मुकाबले में एंडी मरे की डेविस कप में वापसी निराशाजनक रही। अमेरिका ने इस मुकाबले में ब्रिटेन को 2-1 से हराया। टामी पाल ने डैन इवांस को 6-4, 4-6, 6-4 से हराकर अमेरिका को शुरुआती बढ़त दिलाई, लेकिन कैमरून नोरी ने पहला सेट गंवाने के बाद शानदार वापसी करके टेलर फ्रिट्ज को 2-6, 7-6 (2), 7-5 से हरा दिया। मरे ने 2016 के बाद से डेविस कप में अपना दूसरा मैच खेला। उन्होंने डबल्स में जो सैलिसबरी के साथ जोड़ी बनाई, लेकिन उन्हें जैक साक और राजीव राम ने 5-7, 6-4, 7-5 से पराजित कर दिया।\n\nPosted By:",
    "किरण लिम्बू समेत 5 विदेशी बनेंगे Punjab FC का हिस्सा": "मोहाली : राउंड ग्लास पंजाब एफसी ने आई-लीग के आगामी सत्र में नेपाल के गोलकीपर किरण लिम्बू समेत 5 विदेशी खिलाडिय़ों के साथ अनुबंध किया है। लिम्बु के अलावा स्लोवेनिया के फॉरवर्ड लुका माजसेन, स्पेन के मिड फील्डर जुआन मेरा, सर्बिया के डिफेंडर अलेक्सेंडर इग्नजाटोविक और बोस्निया और हर्जेगोविना के मिडफील्डर अदनान सेसेरोविक को आगामी हीरो-आई लीग सत्र के लिए साइन किया गया है।\n\nनेपाल के अनुभवी गोलकीपर किरण चेमजोंग लिम्बु, भारतीय फुटबॉल में एक जाना-पहचाना चेहरा है। साल 2020-21 वाले हीरोआई-लीग सत्र में इसी इसी क्लब की ओर से खेलते हुए किरण ने शानदार प्रदर्शन किया था, जिसके लिए उन्हें गोल्डन ग्लव्स अवार्ड से सम्मानित किया गया था। एक बार फिर से वह राउंड ग्लास पंजाब एफसी में वापसी कर रहे हैं।\n\nस्लोवेनियाई स्ट्राइकर लुकामाजसेन पिछले सीजऩ में हीरोआई-लीग विजेता टीम गोकुलम केरला का हिस्सा भी थे, जिसमें इन्होंने 13 गोल दागे थे और सात गोल में मदद की थी। भारत में अपने दो सत्रों में, वह दोनों मौकों पर शीर्ष स्कोरर की सूची में दूसरे स्थान पर रहे हैं। आई लीग के दो सत्रों में इन्होंने 24 गोल मारे हैं। वहीं, 28 वर्षीय जुआन मेरा को मिडफील्ड पे खेलने का काफी अधिक अनुभव है, ईस्ट बंगाल एफसी और नेरोका एफसी के लि एआई-लीग में पहले खेल चुके हैं।\n\nअलेक्जेंडर इग्नजाटोविक ने सर्बियाई शीर्ष डिवीजन में अधिकांश फुटबॉल खेला है, उन्हें यूईएफए कप (अब यूईएफ एयूरो पालीग के रूप में जाना जाता है) में खेलने के अनुभव भी है और राउंड ग्लास पंजाब एफसी के डिफेंस को मजबूत करने में मदद करेंगे।\n\nराउंड ग्लास पंजाब एफसी के फुटबॉल निदेशक निकोलास टोपोलियाटिस ने कहा कि हम आगामी हीरोआई-लीग सीजन के लिए इन प्रतिभाशाली विदेशी खिलाडिय़ों की सेवाएं लेने के लिए बेहद उत्साहित हैं। उच्चतम स्तर पर खेलने का उनका अनुभव हमारी टीम की क्षमता और ताकत को और बढ़ाएगा और मुझे विश्वास है कि वे हमारी टीम का नेतृत्व करते हुए प्रेरणादायक प्रदर्शन करने में महत्वपूर्ण निभाएंगे।",
    "यूक्रेन जनमत संग्रह एक बड़ी घटना क्यों है?": "रूस की नई आईसीबीएम सरमत युद्धाभ्यास से लैस है\n\n23 से 27 सितंबर को यूक्रेन के डोनबास और दक्षिणी खेरसॉन और ज़ापोरोज़े इलाकों में रूसी फेडरेशन में शामिल होने पर जनमत संग्रह होगा, जो प्रथम दृष्टया, मूल आबादी द्वारा आत्मनिर्णय के अधिकार का एक अभ्यास है, जो यूक्रेन में हुए पश्चिमी-समर्थित हुकूमत के बदलाव को अस्वीकार करते हैं, जिसके तहत 2014 में कीव की सत्ता में नव-नाजी झुकाव वाली चरम राष्ट्रवादी ताकतों का उदय हुआ था।\n\nलेकिन इसके दूसरे आयाम भी हैं। सभी संभावनाओं में, जनमत संग्रह रूसी फेडरेशन में शामिल होने का भारी विकल्प देगा। डोनबास में, यह एक सीधा सवाल है: \"क्या आप रूसी फेडरेशन के मातहत रहकर रूसी फेडरेशन में डीपीआर के प्रवेश का समर्थन करते हैं?\" खेरसॉन और ज़ापोरोज़े कोससक्क्स में जनमत संग्रह तीन क्रमबद्ध निर्णयों को तय करेगा: यूक्रेन से इन कुछ इलाकों का अलगाव; उनका एक स्वतंत्र राष्ट्र बनना; और रूसी फेडरेशन में शामिल होना।\n\n2014 में, क्रीमिया और सेवस्तोपोल को रूसी फेडरेशन में शामिल होने के लिए सभी कानूनी प्रक्रियाओं को चार दिनों में पूरा किया गया था। इस बार भी तेज प्रक्रिया की उम्मीद की जा सकती है। यूक्रेन के पूर्वी और दक्षिणी इलाकों में रूसी जातीय आबादी के साथ पुनर्मिलन को लेकर रूस के भीतर भारी जन समर्थन है, जो पिछले आठ वर्षों से क्रूर हिंसा सहित, चरमपंथी यूक्रेनी राष्ट्रवादी तत्वों के नियंत्रण में हुकूमत के द्वारा गंभीर उत्पीड़न का सामना कर रहे थे। उनके लिए यह एक बेहद भावनात्मक मुद्दा है।\n\nशीत युद्ध के बाद के युग में, पूर्व यूगोस्लाविया के विघटन के दौरान पश्चिम ने आत्मनिर्णय के जिन्न को पहली बार बोतल से बाहर निकाला था। हालाँकि अमेरिका ने 2008 में सर्बिया से कोसोवो को अलग कर दिया था, फिर भी इसे अभी भी संयुक्त राष्ट्र द्वारा मान्यता दी जानी बाकी है। लगातार पश्चिमी दबाव के बावजूद सर्बिया ने अलगाव को खारिज कर दिया है।\n\nयह बताता है कि, कोसोवो की मिसाल, पश्चिमी शक्तियों को यूक्रेन के इलाकों में रूसी फेडरेशन में प्रवेश की निंदा करने से नहीं रोकेगी।\n\nआज बड़ा सवाल रूसी कैलकुलस को लेकर है। राष्ट्रपति व्लादिमीर पुतिन ने निश्चित रूप से इस बात पर ध्यान दिया है कि पूर्वी और दक्षिणी यूक्रेन के \"रूसी इलाकों\" का परिग्रहण करना या उसे रूसी फेडरेशन में मिलाना, रूस में एक बेहद लोकप्रिय निर्णय है। इस विषय पर सबसे चौंकाने वाली टिप्पणियां पूर्व राष्ट्रपति दिमित्री मेदवेदेव की हैं।\n\nमेदवेदेव ने अपने टेलीग्राम चैनल में लिखा: \"डोनबास में जनमत संग्रह न केवल एलएनआर, डीएनआर (डोनबास) और अन्य मुक्त इलाकों के निवासियों की प्रणालीगत सुरक्षा के लिए है, बल्कि यह ऐतिहासिक न्याय की बहाली के लिए भी बहुत महत्वपूर्ण हैं।\"\n\nमेदवेदेव की राय में, ये जनमत संग्रह \"दशकों से रूस के विकास के रास्ते को पूरी तरह से बदल देंगे।\" क्योंकि जनमत संग्रह के बाद नए इलाकों को रूस में स्वीकार किए जाने के बाद, दुनिया में भू-राजनीतिक बदलाव अपरिवर्तनीय हो जाएगा।”\n\nसबसे महत्वपूर्ण, मेदवेदेव ने चेतावनी दी है कि, \"रूस के इलाके में अतिक्रमण एक अपराध है, और हमें आत्मरक्षा मरीन सभी ताक़तों के इस्तेमाल का हक़ होगा।\"\n\nवे आगे कहते हैं, एक बार जब नए इलाकों के विलय की प्रक्रिया पूरी हो जाएगी, \"रूस का कोई भी भावी नेता, या कोई भी अधिकारी इन फैसलों को उलटने में सक्षम नहीं होगा। यही कारण है कि कीव और पश्चिम में इन जनमत संग्रहों को लेकर भारी आशंका बनी हुई है। इसलिए उन्हें अंजाम देने की जरूरत है।\"\n\nइससे जो तस्वीर सामने उभर कर आती है वह यह है कि रूस ने बातचीत के ज़रिए किसी भी समाधान की उम्मीद छोड़ दी है। मॉस्को शुरू में आशावादी था कि कीव बातचीत करेगा, लेकिन कड़वा अनुभव यह निकला कि राष्ट्रपति ज़ेलेंस्की एक स्वतंत्र एजेंट नहीं थे। यह बाइडेन प्रशासन है जिसके हाथ में इस छद्म युद्ध की स्टॉप वॉच है। और वाशिंगटन की समयरेखा रूसी हुकूमत को कमजोर करने और उसके विनाश से जुड़ी हुई है, जो कि अमरीका का अंतिम उद्देश्य रहा है। ऐसा न हो कि हम भूल जाएं, कि बाइडेन ने 2014 में कीव में नई हुकूमत की ताज़पोशी करने और यूक्रेन को रूसी विरोधी ताक़त में ढालने में एक महत्वपूर्ण भूमिका निभाई है।\n\nयह कहना काफी होगा कि, इन हालात में बुधवार को होने वाला जनमत संग्रह रूस के सामने उपलब्ध एकमात्र रास्ता है, जबकि कीव अमेरिका, ब्रिटेन और पोलैंड की सलाह के अनुसार अपनी स्थिति को मज़बूत बनाने की कोशिश करेगा।\n\nडोनबास, खेरसॉन और ज़ापोरोज़े का परिग्रहण एक नई राजनीतिक वास्तविकता बनाता है और समानांतर ट्रैक पर रूस की आंशिक लामबंदी का उद्देश्य इसे सैन्य आधार प्रदान करना है। यह परिग्रहण एक बड़े बदलाव का प्रतीक है क्योंकि भविष्य में इन इलाकों पर हमले जो रूस का हिस्सा हैं, मास्को द्वारा रूस की क्षेत्रीय अखंडता और संप्रभुता पर हमलों के रूप में माना जा सकता है।\n\nनिश्चित रूप से, डोनबास, खेरसॉन और ज़ापोरोज़े में नागरिकों और नागरिक बुनियादी ढांचे पर भविष्य में कीव द्वार किसी भी बड़े हमले पर रूसी प्रतिक्रिया तेज होगी। उन पर किसी भी हमले को आक्रामकता माना जाएगा और मास्को को \"पर्याप्त रूप से\" जवाब देने का अधिकार होगा। तथ्य यह है कि इन इलाकों में रूसी तैनाती को महत्वपूर्ण रूप से बढ़ाया जाएगा और बल का इस्तेमाल करने की इच्छा को बढ़ाव मिलेगा।\n\nइस बीच, रूस के विशेष सैन्य अभियान भी तब तक जारी रहेंगे जब तक कि उसके द्वारा तय किए गए उद्देश्य पूरे नहीं हो जाते हैं। जिसका अर्थ है, और भी अधिक क्षेत्र रूसी नियंत्रण में आ सकते हैं, जमीन पर नए हालात पैदा कर सकते हैं, क्योंकि संवाद के सारे रास्ते बंद हो गए हैं। और, ज़ाहिर है, यह सब उस मोड़ पर होगा जब यूरोप मंदी में उतर रहा होगा, क्योंकि रूस के खिलाफ प्रतिबंध लगान अब उल्टा पड़ता नज़र आ रहा है। यह असंभव है कि यूरोपीय जनता चाहेगी कि उनकी सरकारें रूस के साथ युद्ध की ओर बढ़ें। वाशिंगटन और लंदन में कीव और उसके सलाहकारों को इस सब पर बहुत ही सावधानी बरतने की जरूरत है।\n\nपेंटागन के प्रवक्ता पैट्रिक राइडर ने इस प्रकार प्रतिक्रिया व्यक्त की है: \"कोई भी इस तरह के फर्जी जनमत संग्रह को गंभीरता से नहीं लेगा, और अमेरिका निश्चित रूप से उनके परिणामों को मान्यता नहीं देगा। यह यूक्रेन के लिए हमारे और अंतर्राष्ट्रीय समर्थन को कैसे प्रभावित करेगा? यह किसी भी तरह से प्रभावित नहीं होगा, हम यूक्रेन और अपने अंतरराष्ट्रीय भागीदारों के साथ काम करना जारी रखेंगे ताकि उन्हें अपने इलाके की रक्षा के लिए आवश्यक सहायता प्रदान की जा सके।\"\n\nयह, बेशक, एक टालमटोल वाला बयान है जो बहादुर शब्दों में लिखा गया है। न तो पेंटागन और न ही रूसी सैन्य कमान जोखिम में डालने का जोखिम उठाएगी। इसलिए, संभावना यह है कि नए क्षेइलाकों के रूसी फेडरेशन में शामिल होने को लेकर अमेरिका या नाटो सैन्य रूप से चुनौती नहीं देंगे।\n\nयह दर्शाता है कि, रूस पहले से ही नाटो के साथ युद्ध में है, जैसा कि रक्षा मंत्री सर्गेई शोइगु ने कहा, हथियारों की आपूर्ति के मामले में नहीं, जिनका \"हम मुकाबला करने के तरीके ढूंढ रहे हैं,\" लेकिन यह पश्चिमी व्यवस्था में मौजूद हैं – जो उनकी संचार प्रणाली, सूचना प्रसंस्करण प्रणाली , टोही प्रणाली और उपग्रह खुफिया प्रणाली में मौजूद है।\n\nमुद्दा यह है कि, डोनबास, खेरसॉन और ज़ापोरोज़े क्षेत्रों का रूसी फेडरेशन में शामिल होना एक अपरिवर्तनीय कदम है जिसे तब तक पूर्ववत नहीं किया जा सकता है जब तक कि रूसी फेडरेशन एक स्वतंत्र राष्ट्र बना रहता है, जैसा कि मेदवेदेव ने रेखांकित किया था। अमेरिका - और सामूहिक पश्चिम और नाटो - इसे जानता है। सीधे शब्दों में कहें तो, नाटो का छद्म-युद्ध एल्गोरिथ्म बदनाम हो गया है और इसे किसी संग्रहालय के टुकड़े के रूप में बंद कर देने की जरूरत है।\n\n1980 के दशक के अफ़गान जिहाद की सीआईए की परिणाम को अब अच्छी दृष्टि से नहीं देखा जाता है, अगर उसने कभी ऐसा किया है। वास्तव में, रूस ने यूक्रेन में एक \"दलदल\" से परहेज किया है और वह अब नाटो की तरफ रुख मोड़ने को तैयार है।\n\nबुधवार को पुतिन के राष्ट्रीय संबोधन में, उन्होंने कहा कि: “हमारे देश की क्षेत्रीय अखंडता के लिए खतरा तथा रूस और हमारे लोगों की रक्षा के मामले में, हम निश्चित रूप से हमारे सामने उपलब्ध सभी हथियार प्रणालियों का इस्तेमाल करेंगे। यह कोई झांसा नहीं है।\" पुतिन ने यह भी कहा कि रूस के पास परमाणु हमले की बेहतर क्षमता है।\n\nयह सुनिश्चित करने के लिए कि यह संदेश सब तक पहुंच जाए, मॉस्को ने आज अपनी नई आईसीबीएम, सरमत पर से पर्दा हटा दिया है। जनमत संग्रह के परिणाम अंतिम मतदान के दिन (यानि 27 सितंबर) के पांच दिनों के भीतर तय किए जाने हैं, यदि 50 प्रतिशत से अधिक मतदाताओं ने जनमत संग्रह मतदान किया कि वे रूसी फेडरेशन में शामिल होना चाहते हैं तो इसे स्वीकृत माना जाएगा। गौरतलब है कि रूसी स्टेट ड्यूमा का खास सत्र 27 और 28 सितंबर को मॉस्को में होगा।\n\nएमके भद्रकुमार एक पूर्व राजनयिक हैं। वे उज़्बेकिस्तान और तुर्की में भारत के राजदूत रह चुके हैं। विचार व्यक्तिगत हैं।\n\nअंग्रेज़ी में प्रकाशित मूल ख़बर पढ़ने के लिए नीचे दिए गए लिंक पर क्लिक करें\n\nWhy Ukraine Referendum is a Big Deal",
    "गोल्डन ग्लव्स कप में मुस्कान ने जीता रजत पदक": "{\"_id\":\"6327647a583ad04d10106875\",\"slug\":\"muskan-won-silver-medal-in-golden-gloves-cup-rohtakcity-news-rtk658412582\",\"type\":\"story\",\"status\":\"publish\",\"title_hn\":\"गोल्डन ग्लव्स कप में मुस्कान ने जीता रजत पदक\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nगोल्डन ग्लव्स कप में मुस्कान ने जीता रजत पदक\n\nरोहतक ब्यूरो\n\nUpdated Mon, 19 Sep 2022 12:03 AM IST Updated Mon, 19 Sep 2022 12:03 AM IST\n\nविज्ञापन\n\nख़बर सुनें\n\nख़बर सुनें\n\nरोहतक। सर्बिया में आयोजित बॉक्सिंग गोल्डन ग्लव्स कप में रविवार को मुस्कान बेनीवाल ने रजत पदक जीता। 75 किलोग्राम भारवर्ग के फाइनल मुकाबले में नार्वे की खिलाड़ी से कड़े मुकाबले में हार गई। इस कारण मुस्कान को रजत से संतोष करना पड़ा।\n\nकोच नवीन खोखर ने बताया कि मुस्कान ने बेहतरीन प्रदर्शन करते हुए गोल्डन ग्लव्स कप में रजत पदक जीता है। इससे पहले अंतरराष्ट्रीय स्तर पर अप्रैल में जॉर्डन में हुए एशियन चैंपियनशिप में स्वर्ण पदक जीता था। इसी वर्ष चेन्नई में हुए राष्ट्रीय खेलों में स्वर्ण पदक जीत चुकी हैं। मुस्कान पिछले छह साल से राजीव गांधी खेल परिसर में बॉक्सिंग का अभ्यास कर रही है। हाल में मुस्कान का परिवार शीतल नगर में रहता है।",
    "भारतीय मुक्केबाज उस्मान और वंशज 40वें गोल्डन ग्लव्स बॉक्सिंग इंटरनेशनल टूर्नामेंट, ... - Latest Tweet by PBNS Hindi": "(SocialLY के साथ पाएं लेटेस्ट ब्रेकिंग न्यूज, वायरल ट्रेंड और सोशल मीडिया की दुनिया से जुड़ी सभी खबरें. यहां आपको ट्विटर, इंस्टाग्राम और यूट्यूब पर वायरल होने वाले हर कंटेंट की सीधी जानकारी मिलेगी. ऊपर दिखाया गया पोस्ट अनएडिटेड कंटेंट है, जिसे सीधे सोशल मीडिया यूजर्स के अकाउंट से लिया गया है. लेटेस्टली स्टाफ द्वारा इसमें कोई बदलाव या एडिट नहीं किया गया है. सोशल मीडिया पोस्ट लेटेस्टली के विचारों और भावनाओं का प्रतिनिधित्व नहीं करता है, हम इस पोस्ट में मौजूद किसी भी कंटेंट के लिए कोई जिम्मेदारी या दायित्व स्वीकार नहीं करते हैं.)\n\nindian-boxer-usman-and-descendants-40th-golden-gloves-boxing-international-tournament-serbia",
    "₹87,000 प्रति किलो है यह पनीर, चौंकिए मत, जानिए सच्चाई, इस पशु का दूध…": "Amazing but Reality : हीरा (Diamond) बहुत कीमती इसलिए है, क्योंकि प्रकृति में यह बहुत कम उपलब्ध है। कोयले को ब्लैक (Black Diamond) डायमंड भी कहते हैं, पर इसकी कीमत कम है, क्योंकि प्रकृति में इसकी मात्रा अधिक उपलब्ध है। बाजार यह कहता है कि जिस वस्तु की डिमांड अधिक हो और उपलब्धता कम हो, तो उसकी कीमत बढ़ जाती है। सामान्य रूप से गाय या भैंस के दूध का पनीर (Paneer) लगभग 300 से ₹400 किलो है।\n\nलेकिन, हम जिस पनीर की बात कर रहे हैं उसकी कीमत ₹87000 प्रति किलो है। जानना यह है कि किस पशु के दूध से बनता है यह स्पेशल पनीर और क्यों है इतना महंगा।\n\nहम जानते हैं कि भारत में सबसे अधिक गाय और भैंस का दूध बिकता है। लेकिन, बहुत से देश ऐसे भी हैं, जहां अधिक मात्रा में गधी के दूध का भी उत्पादन होता है। इसके साथ ही इसके दूध से पनीर भी बनाया जाता है। आज के दौर में इसकी कीमत लगातार बढ़ती जा रही है।\n\nसर्बिया में जसाविका स्पेशल नेचर रिजर्व\n\nआपके मन में यह सवाल उठना स्वाभाविक है कि इतना महंगा पनीर कौन खाता है और क्यों। आपको बता दें कि इस पनीर को खरीदने वाले बहुत लोग हैं। मीडिया रिपोर्ट के अनुसार, सर्बिया में जसाविका स्पेशल नेचर रिजर्व स्थित है। यहां पर गधी के दूध से पनीर बनाया जाता है। इसकी कीमत 880 जीबीपी मतलब 1130 डॉलर प्रति किलो है और इसके पनीर की कीमत बाजार में लगातार बढ़ती ही जा रही है।\n\nबहुत कठिन है इस दूध से पनीर बनाना\n\nगधी के दूध से पनीर बनाना बहुत कठिन है। इसमें जमावट के लिए पर्याप्त कैसिन (Casein) नहीं होता है। उत्तरी साइबेरिया के कुछ लोगो के पास इससे पनीर बनाने का गुप्त तकनीक (secret Technique) है। वे इस पुरानी तकनीक का उपयोग कर इस दूध को गाढ़ा करते हैं। पनीर बनाने के लिए लगभग 25 लीटर दूध की आवश्यकता होती है। इस वजह से यह अधिक महंगा है।\n\nस्पेशल पनीर का स्पेशल महत्व\n\nसर्बिया के पनीर उत्पादकों के अनुसार, मां और गधी के दूध में एक समान गुण होते हैं। यदि अस्थमा और ब्रोंकाइटिस के रोगी इसका उपयोग करें, तो उन्हें काफी लाभ होता है। फॉर्म के अनुसार, इसका उत्पादन कम होने के कारण इसकी प्राइस अधिक होती है। सर्बिया के टेनिस स्टार नोवाक जोकोविच द्वारा वर्ष 2012 में इस पनीर के उपयोग की खबर आई थी, जोकोविच ने इन खबरों का खंडन किया था।",
    "डेविस कप : वर्ल्ड ग्रुप फाइनल्स के अंतिम 8 में पहुंचे अमेरिका और नीदरलैंड्स, स्पेन के लिए आज जीत बेहद जरुरी": "अमेरिका और नीदरलैंड्स की टीमों ने डेविस कप के वर्ल्ड ग्रुप फाइनल्स के नॉकआउट दौर में प्रवेश कर लिया है। वर्ल्ड ग्रुप फाइनल्स के ग्रुप डी मे नीदरलैंड ने अमेरिका को 2-1 से हराया और ग्रुप में टॉप पर रहा, जबकि अमेरिका 2 जीत के बाद ग्रुप में दूसरे नंबर पर है। इस ग्रुप में शामिल ग्रेट ब्रिटेन और कजाकिस्तान की टीमें आज एक-दूसरे का सामना करेंगी, हालाँकि दोनों ने ही कोई टाई नहीं जीती है, ऐसे में ग्रुप डी से अमेरिका और नीदरलैंड्स ही क्वार्टरफाइनल में प्रवेश करेंगी।\n\nDavis Cup @DavisCup\n\n\n\nThe Netherlands top Group D after\n\n\n\n#DavisCup #byRakuten | @KNLTB Dutch Delight 🤩The Netherlandstop Group D after @Boticvdz wins the second singles match of the tie Dutch Delight 🤩The Netherlands 🇳🇱 top Group D after @Boticvdz wins the second singles match of the tie ✨#DavisCup #byRakuten | @KNLTB https://t.co/uLFzuj1vTr\n\nनीदरलैंड्स की टीम ने इस मैच से पहले ग्रेट ब्रिटेन और कजाकिस्तान को 2-1 के अंतर से हराया था। अमेरिका ने भी ब्रिटेन और कजाकिस्तान पर 2-1 के अंतर से ही जीत हासिल की थी। ग्रुप डी में दोनों टीमों का ये तीसरा मैच था जिसमें नीदरलैंड ने दोनों सिंगल्स मैच जीते। डच टीम के टैलन ग्राइस्कपोर ने पहले अमेरिका के टॉमी पॉल को हराया, इसके बाद विश्व नंबर 35 बोटिक वैन डी जैंडशल्प ने विश्व नंबर 12 टेलर फ्रिट्ज को मात दी। डबल्स मुकाबले में अमेरिका की जीत हुई।\n\nChristopher Clarey 🇺🇸 🇫🇷 🇪🇸 @christophclarey\n\n\n\nIn group stage in Scotland, USA beat Britain & Kazakhstan, lost to the Netherlands, which advances as well but as top seed US Davis Cup team of Fritz, Paul, Ram, Sock & acting captain Bob Bryan qualify for #DavisCup final 8 in Malaga in November.In group stage in Scotland, USA beat Britain & Kazakhstan, lost to the Netherlands, which advances as well but as top seed US Davis Cup team of Fritz, Paul, Ram, Sock & acting captain Bob Bryan qualify for #DavisCup final 8 in Malaga in November.In group stage in Scotland, USA beat Britain & Kazakhstan, lost to the Netherlands, which advances as well but as top seed https://t.co/0K6Y3u14FV\n\nग्रुप बी में स्थिति काफी रोचक है। कनाडा के पास 2 जीत और 1 हार है, सर्बिया ने भी 2 मैच जीते हैं और 1 गंवाया है। इस ग्रुप में शामिल स्पेन को आज दक्षिण कोरिया से मुकाबला खेलना है। स्पेन ने सर्बिया को हराया था और कनाडा से हारा था। ऐसे में स्पेन अगर आज कोरिया के खिलाफ मैच जीतता है तो सर्बिया और स्पेन में से सारे ग्रुप मैच मिलाकर जिसने ज्यादा मुकाबले जीते होंगे, वह टीम कनाडा के साथ क्वार्टरफाइनल में पहुंचेगी। ग्रुप सी से ऑस्ट्रेलिया और जर्मनी भी क्वालीफाई कर चुकी हैं जबकि फ्रांस और बेल्जियम हारकर बाहर हैं।\n\nग्रुप ए में आज इटली और स्वीडन की भिड़ंत होगी। इटली अपने शुरुआती दोनों टाई जीत चुकी है जबकि क्रोएशिया ने 2 टाई जीती हैं और 1 गंवाई है। ऐसे में स्वीडन को क्वार्टरफाइनल में जाने के लिए आज इटली को हराना होगा।\n\nक्या है वर्ल्ड ग्रुप ?\n\nपुरुष टीम टेनिस की सबसे बड़ी स्पर्धा डेविस कप में वर्ल्ड ग्रुप फाइनल्स, वर्ल्ड ग्रुप I, वर्ल्ड ग्रुप II, और तीन जोन में बंटी होती है। हर साल तीनों जोन में देशों के बीच मुकाबले होते हैं जिसके विजेता वर्ल्ड ग्रुप II में पहुंचते हैं। वर्ल्ड ग्रुप II के नॉकआउट मुकाबलों की विजेता टीमें वर्ल्ड ग्रुप I में पहुंचती हैं और वर्ल्ड ग्रुप I की विजेता टीमों के पास अगले साल के वर्ल्ड ग्रुप फाइनल्स में जाने के लिए क्वालीफाइंग टाई खेलने का मौका होता है।\n\nवर्ल्ड ग्रुप फाइनल्स में 16 टॉप टीमें हैं जिन्हें 4-4 के चार ग्रुप में बांटा गया था। हर ग्रुप में हर देश की टीमों के बीच 2 सिंगल्स और 1 डबल्स का मैच होता है। हर टाई जीतने पर विजेता टीम को प्वाइंट मिलते हैं। हर ग्रुप से टॉप पर रहने वाली दो टीमों को इस साल नवंबर में होने वाले नॉकआउट दौर के क्वार्टरफाइनल में प्रवेश मिलेगा।\n\nLIVE POLL Q. 0 votes so far",
    "जानें क्यों हो रही है नोवाक जोकोविच के करियर के इकलौते डबल्स खिताब की चर्चा": "पूर्व विश्व नंबर 1 टेनिस खिलाड़ी सर्बिया के नोवाक जोकोविच ने अपने करियर में रिकॉर्ड सिंगल्स खिताब जीते हैं। इन खिताबों में 21 सिंगल्स ग्रैंड स्लैम भी शामिल हैं, लेकिन बहुत कम टेनिस प्रेमी जानते हैं कि नोवाक ने एटीपी टूर के दौरान डबल्स मुकाबलों में भी भाग लिया है और खिताब भी जीता है। जोकोविच जल्द ही इजराइल में होने वाले टेल अवीव ओपन में भी पुरुष डबल्स में भाग लेते दिखेंगे।\n\ni24NEWS English @i24NEWS_EN 'Yoni, Ma Nishma!?'\n\n\n\nTennis superstar Novak Djokovic has sent a message to Israeli doubles tennis star Jonathan Erlich ahead of the Serbian's visit to compete in the upcoming Tel Aviv Open 'Yoni, Ma Nishma!?' Tennis superstar Novak Djokovic has sent a message to Israeli doubles tennis star Jonathan Erlich ahead of the Serbian's visit to compete in the upcoming Tel Aviv Open https://t.co/RWAIedWL2i\n\nजोकोविच अपने करियर के शुरुआती दिनों में कई प्रतियोगिताओं में पुरुष डबल्स स्पर्धा में भाग लेते थे। जोकोविच ने अपने करियर का पहला और इकलौता डबल्स खिताब साल 2010 में क्वींस क्लब में जीता। उस समय उनके डबल्स पार्टनर इजराइल के जॉनाथन अर्लिच थे, जो मौजूदा समय में इजराइल की डेविस टीम के कप्तान भी हैं और जोकोविच के काफी अच्छे दोस्त हैं।\n\nक्वींस क्लब डबल्स फाइनल 2010 के दौरान पार्टनर जॉनाथन के साथ मस्ती करते जोकोविच\n\nमाना जा रहा है कि जोकोविच 26 सितंबर से होने वाले टेल अवीव ओपन में भाग लेने जा रहे हैं। जोकोविच सिंगल्स के अलावा डबल्स स्पर्धा में भी भाग लेंगे, और इसमें उनके पार्टनर 45 साल के जॉनाथन ही होंगे। यही वजह है कि जोकोविच का डबल्स करियर और उनका इकलौता डबल्स खिताब इन दिनों काफी चर्चा में है। जोकोविच ने बकायदा वीडियो जारी कर जॉनाथन को संदेश भेजा है और अपने दोस्त के करियर के आखिरी टूर्नामेंट के लिए बधाई दी है।\n\nरोचक रहा डबल्स का सफर\n\nजोकोविच ने अपने करियर में कई छोटे टूर्नामेंट के साथ ही बड़े टूर्नामेंट में भी डबल्स स्पर्धा में भाग लिया। वह चारों ग्रैंड स्लैम में भी डबल्स में खेले। ऑस्ट्रेलियन, फ्रेंच और यूएस ओपन में जहां वह पहले ही दौर में बाहर हो गई, तो विम्बल्डन में दूसरे दौर तक पहुंचे। ऑस्ट्रेलियन ओपन में उन्होंने साल 2006 और 2007 में डबल्स में भाग लिया जबकि अन्य तीनों ग्रैंड स्लैम की पुरुष डबल्स स्पर्धा में सिर्फ 1-1 बार साल 2006 में हिस्सा बने।\n\nनडाल और जोकोविच ने करियर में एक एटीपी मैच बतौर डबल्स पार्टनर खेला\n\nसाल 2010 के रॉजर्स कप के दौरान जोकोविच ने पुरुष डबल्स में राफेल नडाल के साथ भाग लिया। ये इकलौता मौका था जब ये दोनों खिलाड़ी एक साथ पार्टनर के तौर पर खेलते दिखे। उस समय नडाल विश्व नंबर 1 थे जबकि जोकोविच विश्व नंबर 2 पर काबिज थे। इससे पहले साल 1976 में जिमी कॉनर्स और आर्थऱ ऐश ने बतौर टॉप 2 खिलाड़ी डबल्स में साथ भाग लिया था। हालांकि नडाल-जोकोविच की जोड़ी पहले ही दौर में हार गई।\n\n2018 में जोकोविच ने क्वींस कल्ब टूर्नामेंट में एक बार फिर पुुरुष डबल्स में भाग लिया। इस बार उनके पार्टनर थे स्विट्जरलैंड के स्टैन वावरिंका। यहां भी दोनों पहले ही दौर में हारकर बाहर हो गए। जोकोविच ने ओलंपिक खेलों में भी डबल्स में भाग लिया है। टोक्यो ओलंपिक 2021 के दौरान मिक्स्ड डबल्स में जोकोविच ब्रॉन्ज मेडल जीतने के काफी करीब आए थे, लेकिन कंधे की चोट के कारण उन्हें ब्रॉन्ज मेडल मैच से हटना पड़ा। मौजूदा समय में जोकोविच की सिंगल्स रैंकिंग जहां नंबर 7 है, वहीं डबल्स में 537वीं रैंक है।\n\nLIVE POLL Q. 0 votes so far",
    "डेविस कप : इस साल के फाइनल्स की आठों टीमें तय, नवंबर में होंगे नॉकआउट मुकाबले": "पुरुष टीम टेनिस की सबसे बड़ी प्रतियोगिता डेविस कप फाइनल्स के नॉकआउट मुकाबले तय हो गए हैं। वर्ल्ड ग्रुप फाइनल्स के ग्रुप मुकाबलों के खत्म होने के बाद टॉप 8 टीमें सामने आ गई हैं - इटली, स्पेन, जर्मनी, नीदलैंड्स, क्रोएशिया, कनाडा, ऑस्ट्रेलिया और यूएसए ने नवंबर 2022 में खेले जाने वाले क्वार्टरफाइनल में प्रवेश कर लिया है। ग्रेट ब्रिटेन की टीम इकलौती है जो ग्रुप स्टेज में मेजबान थी लेकिन अंतिम 8 में जगह नहीं बना पाई।\n\nइटली के लिए बेरेतिनी ने अपने सारे सिंगल्स मैच जीते\n\nग्रुप ए से इटली और क्रोएशिया ने नॉकआउट दौर में जगह बनाई है। इटली ने क्रोएशिया, अर्जेंटीना और स्वीडन के खिलाफ जीत दर्ज कर ग्रुप टॉप किया। मतेओ बेरेतिनी और जैनिक सिनर ने सिंगल्स में टीम के लिए अच्छा प्रदर्शन किया जबकि सिमोन बोलिली और फेबियो फोग्निनी ने भी अच्छा खेल दिखाते हुए जीत में मदद की। लोरेंजो मुसेटी भी टीम के लिए सिंगल्स मैच जीतने में कामयाब रहे।\n\nDavis Cup @DavisCup\n\n\n\nThe world No.1 certainly felt the difference of Davis Cup tennis\n\n\n\n#DavisCup #byRakuten | @RFETenis It was a special week for @carlosalcaraz The world No.1 certainly felt the difference of Davis Cup tennis It was a special week for @carlosalcaraz 🇪🇸The world No.1 certainly felt the difference of Davis Cup tennis 🙌#DavisCup #byRakuten | @RFETenis https://t.co/SOjLcREHTW\n\nग्रुप बी में मुकाबला कांटे का रहा लेकिन स्पेन और कनाडा ने ग्रुप में सर्बिया और दक्षिण कोरिया को पछाड़ा। कनाडा ने दक्षिण कोरिया और स्पेन पर जीत दर्ज की लेकिन सर्बिया से हार गया। वहीं सर्बिया को स्पेन ने मात दी। कनाडा, सर्बिया और स्पेन के पास 2-2 जीत रहीं, लेकिन अधिक मुकाबले जीतने के कारण स्पेन ने सर्बिया को पछाड़ते हुए अंतिम 8 के लिए क्वालीफाई किया। नए विश्व नंबर 1 बने कार्लोस अल्कराज स्पेन की टीम का हिस्सा हैं। ग्रुप बी के सभी मैच स्पेन में हुए।\n\nDavis Cup @DavisCup\n\n\n\nThanks to everyone for their passion and support in Hamburg, Valencia, Bologna and Glasgow!\n\n\n\n#DavisCup #byRakuten What a week of Davis Cup tennis! 🤩Thanks to everyone for their passion and support in Hamburg, Valencia, Bologna and Glasgow! What a week of Davis Cup tennis! 🤩Thanks to everyone for their passion and support in Hamburg, Valencia, Bologna and Glasgow! 🙌#DavisCup #byRakuten https://t.co/kFRRb6e6Tf\n\nग्रुप सी में जर्मनी टॉप पर रही और ऑस्ट्रेलिया ने दूसरे स्थान पर रहकर क्वार्टरफाइनल में प्रवेश किया। जर्मनी ने ऑस्ट्रेलिया, बेल्जियम और फ्रांस, तीनों को ही मात दी। 8 बार डेविस कप जीत चुकी फ्रांस की टीम इस बार ग्रुप स्टेज में ही बाहर हो गई है। जर्मनी ने ग्रुप सी की मेजबानी की। वहीं ग्रुप डी से नीदरलैंड्स और अमेरिका ने क्वालीफाई किया है। नीदरलैंड्स ने सारे टाई जीते और ग्रुप में पहले स्थान पर रहा। मेजबान ब्रिटेन ने सिर्फ कजाकिस्तान को हराया, जबकि बाकी दो टाई नीदरलैंड्स और अमेरिका के खिलाफ हार गया।\n\n2018 की विजेता और पिछली बार की उपविजेता क्रोएशिया ने इस बार भी नॉकआउट में जगह बनाई है\n\nस्पेन के मलागा के डेविस कप फाइनल्स के नॉकआउट और खिताबी मैच खेले जाएंगे। 24 नवंबर को क्वार्टरफाइनल मैच होंगे। पहले क्वार्टरफाइनल में इटली और अमेरिका की भड़ंत होगी। दूसरे क्वार्टरफाइनल में जर्मनी और कनाडा का आमना-सामना होगा। तीसरे क्वार्टरफाइनल में स्पेन का सामना क्रोएशिया से होगा जबकि आखिरी क्वार्टरफाइनल में नीदरलैंड्स का मैच ऑस्ट्रेलिया से होगा। 26 नवंबर को सेमीफाइनल होगा और 27 नवंबर को फाइनल खेला जाएगा।\n\nLIVE POLL Q. 0 votes so far",
    "इंग्लैंड पर वनडे में क्लीन स्वीप के साथ झूलन गोस्वामी ने लिया क्रिकेट से संन्यास": "Reuters Copyright: Reuters\n\nख़स्ताहाल अर्थव्यवस्था और हाल में आई बाढ़ से जूझ रहे पाकिस्तान ने कर्ज़ लौटाने में आ रही परेशानियों से निपटने के लिए कुछ वक़्त की मांग की है.\n\nपाकिस्तान के वित्त मंत्री मिफ़्ताह इस्माइल ने शुक्रवार को सोशल मीडिया ट्विटर पर बताया कि उन्होंने धनी देशों के समूह 'पेरिस क्लब' से थोड़ी मोहलत देने की मांग की है.\n\nपाकिस्तान के वित्त मंत्रालय के दस्तावेज़ों के अनुसार, इस साल जून तक उस पर 097 अरब डाॅलर का विदेशी कर्ज़ था.\n\nइसका लगभग 10 फ़ीसदी यानी 10 अरब डाॅलर पेरिस क्लब के देशों ने दिया है. इनमें से 8 अरब डाॅलर का कर्ज़ केवल 5 देशों जापान, फ्रांस, जर्मनी, अमेरिका और दक्षिण कोरिया से लिया गया है.\n\n2022 में पाकिस्तान को पेरिस क्लब के देशों को कुल 1.1 अरब डाॅलर का कर्ज़ लौटाना है. पाकिस्तान को यदि छूट मिलती है तो पिछले 20 सालों में ऐसा यह तीसरा मौक़ा होगा. पहली बार अफ़ग़ानिस्तान की लड़ाई में अमेरिका का साथ देने पर उसे यह छूट मिली थी. दूसरी बार कोरोना महामारी शुरू होने के समय मिली थी.\n\nक्या कहा पाकिस्तानी वित्त मंत्री ने?\n\nमिफ़्ताह इस्माइल ने ट्विटर पर लिखा, \"पाकिस्तान में आई आपदा को देखते हुए, हम पेरिस क्लब के कर्ज़दाताओं से कर्ज़ की अदायगी में राहत देने की मांग कर रहे हैं.\"\n\nउनके अनुसार, \"हम न तो वाणिज्यिक बैंकों या यूरोबॉन्ड के कर्ज़दाताओं से कोई राहत मांग रहे हैं और न हमें इसकी ज़रूरत है. दिसंबर में हमें 1 अरब डाॅलर के बाॅन्ड का भुगतान करना है, जिसका हम समय पर पूरा भुगतान कर देंगे.\"\n\nएक अन्य ट्वीट में उन्होंने लिखा, \"हम अपने सभी कमर्शियल कर्ज़ों का भुगतान कर रहे हैं और आगे भी करते रहेंगे. अभी से लेकर 2051 के बीच हमारा यूरोबॉन्ड कर्ज़ केवल 8 अरब डाॅलर का है. यह कोई बड़ा बोझ नहीं है. हमारे कर्ज़ का बड़ा हिस्सा मित्र देशों का है, जिन्होंने कहा है कि अपने दिए कर्ज़ का पुनर्गठन करेंगे.\"\n\nपाकिस्तान पहले से ख़राब अर्थव्यवस्था और कर्ज़ लौटाने में आ रही परेशानियों से जूझ रहा था. वहीं इस महीने आई बाढ़ से उसकी हालत और ख़राब हो गई है.\n\nप्रधानमंत्री शहबाज़ शरीफ़ ने आईएमएफ़ के प्रबंध निदेशक क्रिस्टालिना जॉर्जीवा ने इस साल नवंबर में मिलने वाले क़रीब 3 अरब डाॅलर का बचा हुआ कर्ज़ देने का अनुरोध किया है.\n\nVideo content Video caption: पाकिस्तान की सरकार इतने ज़्यादा नोट छाप क्यों रही है? पाकिस्तान की सरकार इतने ज़्यादा नोट छाप क्यों रही है?\n\nक्या है पेरिस क्लब?\n\nपेरिस क्लब दुनिया के 22 धनी और बड़े कर्ज़दाता देशों का समूह है.\n\nइन देशों के अधिकारियों का यह समूह, कर्ज़दार देशों को कर्ज़ चुकाने में आने वाली परेशानियों को दूर करने के लिए बनाया गया था.\n\nइस समूह का काम उससे लिए गए कर्ज़ को चुकाने में कर्ज़दार देश को परेशानियों को दूर करना है.\n\nपेरिस क्लब में फ़िलहाल 22 स्थाई सदस्य हैं.\n\nइन देशों में अमेरिका, ब्रिटेन, फ्रांस, जर्मनी, रूस, जापान, ऑस्ट्रेलिया, कनाडा, इटली, स्पेन, ब्राजील, इसराइल, दक्षिण कोरिया, आयरलैंड, ऑस्ट्रिया, नीदरलैंड, बेल्जियम, डेनमार्क, फिनलैंड, नॉर्वे, स्वीडन और स्विट्जरलैंड हैं.",
    "अंतरराष्ट्रीय बॉक्सिंग में भारत का प्रतिनिधित्व करेंगे विश्वास": "{\"_id\":\"6310fc744953344b631f7fe4\",\"slug\":\"vishwas-will-represent-india-in-international-boxing-pithoragarh-news-hld474322991\",\"type\":\"story\",\"status\":\"publish\",\"title_hn\":\"अंतरराष्ट्रीय बॉक्सिंग में भारत का प्रतिनिधित्व करेंगे विश्वास\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nअंतरराष्ट्रीय बॉक्सिंग में भारत का प्रतिनिधित्व करेंगे विश्वास\n\nहल्द्वानी ब्यूरो\n\nUpdated Fri, 02 Sep 2022 12:09 AM IST Updated Fri, 02 Sep 2022 12:09 AM IST\n\nविज्ञापन\n\nख़बर सुनें\n\nख़बर सुनें\n\nपिथौरागढ़। जीआईसी के पास रहने वाले विश्वास मेहरा 12 से 19 सितंबर तक सर्बिया में होने वाली 40वीं गोल्डन ग्लोब्ज वोजवोदिना अंतरराष्ट्रीय बॉक्सिंग में देश का प्रतिनिधित्व करेंगे। उनके चयन पर जिले में खुशी की लहर है।\n\nप्रतियोगिता के लिए भारतीय टीम में कुल 13 सदस्यों का चयन हुआ है। प्रतियोगिता में प्रतिभाग करने वाली भारतीय टीम का भारतीय खेल प्राधिकरण की ओर से राष्ट्रीय उत्कृष्टता केंद्र रोहतक में दो दिन का चयन ट्रायल हुआ था जिसमें 54 किग्रा भारवर्ग में विश्वास का चयन हुआ। विश्वास ने साईं एक्सटेंसन सेंटर देवसिंह मैदान के प्रशिक्षक भाष्कर चंद्र भट्ट से बॉक्सिंग की बारीकियां सीखीं हैं। उनके जाने के बाद विश्वास ने प्रशिक्षक निखिल महर से बॉक्सिंग की बारीकियां सीखीं।\n\nवर्तमान में विश्वास भारतीय खेल प्राधिकरण रोहतक में भारतीय सीनियर महिला टीम के मुख्य प्रशिक्षक भाष्कर चंद्र भट्ट से प्रशिक्षण ले रहे हैं। विश्वास के पिता कैलाश सिंह मेहरा शिक्षा विभाग में सहायक अध्यापक के पद पर तैनात हैं।\n\nविश्वास इससे पहले 2021 में सोनीपत में आयोजित जूनियर नेशनल बॉक्सिंग प्रतियोगिता के 52 किग्रा भारवर्ग में स्वर्ण पदक और 2022 में यूथ नेशनल गेम्स के 51 किग्रा भारवर्ग में कांस्य पदक जीत चुके हैं। उनके चयन पर जिला पंचायत अध्यक्ष दीपिका बोहरा, विधायक मयूख महर, डीडीहाट विधायक बिशन सिंह चुफाल, धारचूला विधायक हरीश धामी, गंगोलीहाट विधायक फकीर राम टम्टा, डीएम डॉ. आशीष चौहान, सीडीओ अनुराधा पाल, एसपी लोकेश्वर सिंह, पालिका अध्यक्ष राजेंद्र सिंह रावत, जिला ओलंपिक संघ अध्यक्ष महेंद्र सिंह लुंठी, सचिव ललित पंत, प्रभारी जिला क्रीड़ाधिकारी प्रताप सिंह, प्रशासनिक अधिकारी जगत मेहरा आदि ने बधाई दी है।",
    "पहलवान रवि दहिया और विनेश फोगाट को पद्मश्री देने की सिफारिश": "{\"_id\":\"632232c3633a605a2c36b48d\",\"slug\":\"recommended-for-padma-shri-sonipat-news-rtk658041957\",\"type\":\"story\",\"status\":\"publish\",\"title_hn\":\"पहलवान रवि दहिया और विनेश फोगाट को पद्मश्री देने की सिफारिश\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nपहलवान रवि दहिया और विनेश फोगाट को पद्मश्री देने की सिफारिश\n\nरोहतक ब्यूरो\n\nUpdated Thu, 15 Sep 2022 01:30 AM IST Updated Thu, 15 Sep 2022 01:30 AM IST\n\nविज्ञापन\n\nख़बर सुनें\n\nख़बर सुनें\n\nसोनीपत। गांव नाहरी के लाडले ओलंपियन रवि दहिया और खरखौदा की बहू पहलवान विनेश फोगाट को पद्मश्री अवार्ड देने की सिफारिश की गई है। जिला प्रशासन ने रवि दहिया का नाम प्रदेश सरकार को भेजकर रवि के परिजनों से उनकी उपलब्धियों की सूची मांगी है। बुधवार को गांव नाहरी से रवि के भाई अधिकारियों के पास पहुंचे और उन्हें सूची प्रदान की। वहीं विनेश फोगाट के ससुर राजपाल राठी से भी विनेश की उपलब्धियां मांगी गई हैं, लेकिन उन्होंने विनेश के भाई से सूची लेने को कहा है।\n\nजापान के टोक्यो में आयोजित हुए ओलंपिक में रजत पदक जीतकर देश का मान बढ़ाने वाले पहलवान रवि दहिया लगातार बेहतर प्रदर्शन कर रहे हैं। रवि ने ओलंपिक में रजत जीतने के बाद राष्ट्रमंडल खेलों में स्वर्ण पदक जीता है। वह विश्व कुश्ती चैंपियनशिप में भी पदक के प्रबल दावेदार हैं। फिलहाल वह सर्बिया के बेलग्रेड में हैं। 16 सितंबर को उनके मुकाबले हैं। रवि के कुश्ती में प्रदर्शन को देखते हुए उनको पद्मश्री अवार्ड से सम्मानित किए जाने की सिफारिश की गई है। जिसके बाद उनके परिजन सूची उपलब्ध कराकर गए हैं। सोनीपत की नगराधीश डॉ. अनमोल ने बताया कि प्रदेश सरकार को नाम भेजने के बाद केंद्र सरकार अंतिम सूची जारी करेगी। जनवरी के शुरू में जिन लोगों को अवॉर्ड मिलना है, उनके नामों की घोषणा करेगी। वहीं खरखौदा के वार्ड-7 में रहने वाली ओलंपियन पहलवान विनेश फोगाट के ससुर राजपाल राठी ने बताया कि उनके पास मंगलवार को चरखी दादरी जिला प्रशासन से फोन आया था और विनेश का नाम पद्मश्री के भेजने की जानकारी देते हुए उनकी उपलब्धियां पूछी गईँ। उन्होंने गांव बलाली में रहने वाले विनेश के भाई का मोबाइल नंबर देते हुए उनसे उपलब्धियां लेने को कहा है।",
    "दुबई ओपन शतरंज : प्रज्ञानंधा की हकोबयन पर शानदार जीत": "दुबई ,यूएई ( निकलेश जैन ) 22वे दुबई ओपन इंटरनेशनल ग्रांड मास्टर शतरंज टूर्नामेंट के चौंथे दिन भारत के 17 वर्षीय ग्रांड मास्टर प्रज्ञानंधा नें अपनी लगातार चौंथी जीत दर्ज की ,इसके साथ ही अब वह कजाकिस्तान के रिनात जुमबाएव के साथ 4 अंक बनाने वाले अकेले खिलाड़ी है और अगले राउंड में दोनों की टक्कर टूर्नामेंट महत्वपूर्ण बन गयी है । सफ़ेद मोहरो से खेलते हुए प्रज्ञानंधा नें अर्मेनिया के अरम हकोबयन को सिसिलियन नजडोर्फ ओपनिंग में 48 चालों में पराजित किया इस जीत के साथ अब प्रज्ञानंधा की लाइव रेटिंग 2685 अंको पर पहुँच गयी है और यह साफ है की 2700 अंको को छूने वाले भारत के वह आठवे खिलाड़ी जल्द ही बनेंगे ।\n\nदेखे प्रज्ञानंधा की इस जीत का विडियो विश्लेषण\n\nवहीं पहली टेबल पर खेल रहे अर्जुन एरिगासी नें सर्बिया के इंडजीक अलेक्ज़ेंडर से अपनी बाजी ड्रॉ खेली । वहीं तीसरे टेबल पर भारत के वैभव सूरी को रिनात जुमबाएव से हार का सामना करना पड़ा । भारत के युवा फीडे मास्टर आयुष शर्मा नें लगातार दो राउंड में दो उलटफेर किए है और उन्होने पहले एमएस तेजकुमार और फिर अर्जुन कल्याण को हराकर सयुंक्त दूसरा स्थान हासिल कर लिया है । 9 राउंड के इस टूर्नामेंट में 4 राउंड के बाद प्रज्ञानंधा और रिनात 4 अंक तो भारत के अर्जुन एरिगासी, एसपी सेथुरमन आयुष शर्मा ,सर्बिया के इंडजीक ,रूस के अलेक्ज़ेंडर प्रेडके यूएसए के वल्दिमीर अकोपियन 3.5 अंक बनाकर खेल रहे है ।\n\nRank after Round 4",
    "रोजर फेडरर ने लेवर कप में हार के साथ टेनिस को कहा अलविदा": "लंदन। स्विटजरलैंड के दिग्गज टेनिस खिलाड़ी (Swiss tennis player) रोजर फेडरर (Roger Federer) ने शनिवार को अपने करियर के आखिरी टूर्नामेंट (Career’s last tournament) में हार के साथ इस खेल को हमेशा के लिए अलविदा कह दिया। इस दौरान वे काफी भावुक भी नजर आए। ‘लेवर कप’ (‘Lever Cup’) फेडरर का अंतिम टूर्नामेंट था, जिसमें वह एक युगल मुकाबले में स्पेन के राफेल नडाल (Rafael Nadal) के साथ जोड़ी बनाकर खेल रहे थे।\n\nमैच के बाद 41 वर्षीय फेडरर भावुक हो गए और टेनिस कोर्ट पर ही फूट-फूटकर रोने लगे। उन्हें भावुक देख साथी खिलाड़ी नडाल और नोवाक जोकोविच भी अपने आंसू नहीं रोक पाए। फेडरर ने पिछले हफ्ते घोषणा की थी कि ‘लेवर कप’ उनका अंतिम ATP टूर्नामेंट होगा। अंतिम मैच में फेडरर-नडाल की युगल जोड़ी को फ्रांसेस टियाफो और जैक सॉक की अमेरिकी जोड़ी ने 4-6, 7-6 (2), 11-9 से शिकस्त दी।\n\nफेडरर अपने अंतरराष्ट्रीय टेनिस करियर में 31 बार ग्रैंड स्लैंम के फाइनल में पहुंचे। 20 बार वे खिताब जीतने में कामयाब रहे, जबकि 11 बार उन्हें उपविजेता बनकर संतोष करना पड़ा। फेडरर ने अपना पहला ग्रैंड स्लैम वर्ष 2003 में जीता था। इसके बाद उन्होंने करियर में छह ऑस्ट्रेलियन ओपन, आठ विंबलडन, एक फ्रेंच ओपन और पांच US ओपन के खिताब जीतने में सफलता हासिल की है।\n\nफेडरर ने अपने देश स्विटजरलैंड के लिए भी दो बार ओलंपिक मेडल भी हासिल किए। 2008 के बीजिंग ओलंपिक में फेडरर ने डबल्स स्पर्धा में गोल्ड मेडल जीता था। 2012 के लंदन ओलंपिक में फेडरर ने सिंगल्स में सिल्वर मेडल जीता था। फाइनल में एंडी मरे से उन्हें हार मिली थी। फेडरर तीसरे सबसे ज्यादा ग्रैंड स्लैम खिताब (20) जीतने वाले पुरुष टेनिस खिलाड़ी हैं। उनसे ज्यादा खिताब स्पेन के नडाल (22) और सर्बिया के जोकोविच (21) ने जीते हैं।\n\nफेडरर ने अपने करियर में साल 2003, 2004, 2005, 2006, 2007, 2009, 2012 और 2017 में विंबलडन के खिताब अपने नाम किए थे। फेडरर सबसे अधिक विंबलडन खिताब जीतने वाले टेनिस खिलाड़ी हैं। उनके बाद इस सूची में पूर्व अमेरिकी खिलाड़ी पीट सम्प्रास (7) का नाम आता है। इसके अलावा वह संयुक्त रूप से सबसे अधिक पांच बार लगातार इस टूर्नामेंट का खिताब जीतने वाले खिलाड़ी भी हैं।\n\nजीते गए मैचों के मामले में फेडरर का विंबलडन में सर्वश्रेष्ठ रिकॉर्ड है। उन्होंने अब तक विंबलडन में 101 मैच जीते हैं। वहीं उन्होंने ऑस्ट्रेलियन ओपन में 102 मुकाबले अपने नाम किए हैं। पिछले छह संस्करणों में फेडरर तीन मौकों पर विंबलडन में उपविजेता रहे हैं। इस बीच उन्होंने एक बार ट्रॉफी जीती है। इसके अलावा एक बार उन्होंने सेमीफाइनल और एक बार क्वार्टर फाइनल तक का सफर तय किया।\n\nफेडरर ने ATP में दूसरे सबसे अधिक मैच जीते हैं। उन्होंने 1,251 जीत हासिल की है। वह 100 से अधिक टाइटल जीतने वाले केवल दूसरे खिलाड़ी हैं। उनसे अधिक टाइटल कॉनर्स (109) ने जीते हैं। फेडरर लगातार पांच बार US ओपन टाइटल (2004 से 2008 तक) जीतने वाले इकलौते खिलाड़ी हैं। 2005 विंबलडन से लेकर 2007 US ओपन तक उन्होंने लगातार 10 ग्रैंड स्लैम फाइनल में जगह बनाई थी।\n\nShare:",
    "रूस और जर्मनी के बीच अनाक्रमण संधि का सच": "यूक्रेन-रूस संघर्ष के साथ ही दुनिया मानो एक बार फिर से प्रथम विश्व युद्ध के पहले की परिस्थितियों में लौट आई है। प्रथम विश्व युद्ध में भी चिंगारी का काम एक छोटे से देश सर्बिया की वजह से हुआ, जब ऑस्ट्रिया-हंगरी के प्रिंस और उनकी पत्नी ने अपने अधीन राज्य का दौरा किया था, तब एक 18 साल के युवा के हाथों उनकी हत्या कर दी गई थी।\n\nलेकिन यह तो सिर्फ एक चिंगारी थी। इसके पीछे की पूर्वपीठिका कई वर्षों से तैयार हो रही थी। विश्व में औद्योगिक क्रांति के अलंबरदार ग्रेट ब्रिटेन ने दुनिया के अधिकांश भूभाग पर अपना साम्राज्य स्थापित किया हुआ था। उसके बाद फ़्रांस, पुर्तगाली, डच, स्पेनिश और इटली के साम्राज्य ने अपनी जकड़ बनाये हुए थी। जर्मनी इस दौड़ में पिछड़ गया था, लेकिन उसके पास पश्चिमी यूरोप का सबसे बड़ा भूभाग था। 19 वीं शताब्दी के उत्तरार्ध में जर्मनी में पूंजीवाद के विकास के साथ उसने भी जोर पकड़ा और तीव्र गति से अपना औद्योगिक विकास किया। जर्मनी के एकीकरण के बाद उसकी भी साम्राज्यवाद की लिप्सा हिलोरे मारने लगी थी। ग्रेट ब्रिटेन ने इस बीच अपने साम्राज्यवाद को महफूज रखने के लिए समुद्री नौसेना को मजबूत करने का अभियान लिया। कहा जाता है कि नौसेना के लिए ब्रिटेन ने बजट आवंटन को थल और नभ सेना के खर्च के बराबर कर दिया था। जर्मनी इसे देख रहा था, और उसने भी अपनी नौसेना को बड़े पैमाने पर सुसज्जित किया।\n\nबहरहाल हम सभी जानते हैं कि प्रथम विश्व युद्ध (1914-18) का नतीजा दुनिया में भयानक रक्तपात के साथ खत्म हुआ। इसमें फ़्रांस, ब्रिटेन, रूस और अमेरिका मित्र देश थे और जर्मनी, ऑस्ट्रिया-हंगरी और इटली का अपना समूह था। इस युद्ध में जर्मनी और फ़्रांस को भारी नुकसान हुआ, और फ़्रांस को अपनी पिछली हार का बदला चुकाना था। फ़्रांस में दोनों पक्षों के बीच वेर्साइल संधि हुई, जिसमें जर्मनी और उसकी जनता के ऊपर भारी जुर्माना और आहत करने वाली शर्तें थोपी गईं। जर्मनी के शासकों और जनता के लिए उस समय अपमान का घूंट पीने के सिवाय कोई चारा नहीं था, क्योंकि शर्तें नहीं मानने पर मित्र देशों ने जर्मनी को पूर्ण रूप से पराभव की स्थिति में ले जाना था।\n\nलेकिन प्रथम विश्व युद्ध के दौरान ही रूस में जारशाही का अंत भी हो चुका था। अक्टूबर की बोल्शेविक क्रांति ने दुनिया में पहले समाजवादी देश के सपने को साकार कर दिखाया था। इसके जन्म के साथ ही इसके खात्मे के लिए साम्राज्यवादी देशों ने सामूहिक रूप से प्रतिक्रांति के लिए अपने संसाधन खोल दिए। इसी का नतीजा था कि एक बेहद पिछड़े देश में मजदूर किसान के राज को अमल में लाने के साथ ही लेनिन और उनके सहयोगियों को घरेलू और बाहरी मोर्चे पर भारी कठिनाइयों का एक साथ सामना करना पड़ रहा था। लेनिन को जल्द ही अपने कदम पीछे खींचने पड़े थे और तात्कालिक समाधान के तौर पर एनईपी (नव आर्थिक नीति) को लागू करना पड़ा, जिसमें सामूहिक खेती की जगह पर व्यक्तिगत खेती और उद्योग धंधों को मान्यता दी गई।\n\nलेकिन क्या युद्ध में हार-जीत के साथ ही सारे फैसले तय हो जाते हैं? प्रथम विश्व युद्ध से पराजित और बुरी तरह से आहत जर्मनी में जर्मन राष्ट्रवाद की भावनाएं फिर से सर उठा रही थीं। अमेरिका अपनी आर्थिक स्थिति को लगातार मजबूत करता जा रहा था। दुनियाभर में साम्राज्यवाद के अधीन रह रहे तीसरी दुनिया के देशों में आजादी की चाहत बढ़ती जा रही थी। सभी साम्राज्यवादी देश इस बात से भलीभांति परिचित थे कि यह शांति जल्द ही भंग होने वाली है। लेकिन उनके लिए अब दुनिया के आपसी बन्दरबांट से भी बड़ा खतरा पूर्वी एशिया में सोवियत रूस के रूप में था। यानि, खुद आपस में निपटने के साथ-साथ ही अब उनके लिए सोवियत रूस नामक भूत से निपटना सबसे पहली जरूरत थी, क्योंकि यह पश्चिमी यूरोप सहित समूचे विश्व के वंचित वर्गों के लिए एक आदर्श बनता जा रहा था, और अपने विस्तार की तो छोड़िये खुद के अस्तित्व के ऊपर संकट बनता जा रहा था।\n\nअनाक्रमण संधि पर हस्ताक्षर करते रूस के तत्कालीन विदेश मंत्री माल्तोव। साथ में पीछे खड़े हैं ब्रिटेन के विदेशमंत्री रिब्बनट्रॉप और स्टालिन।\n\nलेनिन ने अपनी पुस्तक “साम्राज्यवाद: पूंजीवाद का सर्वोच्च स्वरूप” में इसे पूंजीवाद का ही आधुनिकतम स्वरुप के रूप में निरुपित किया है। इन सभी स्थितियों को देखते हुए और अमेरिका के सबसे प्रभावशाली पूंजीवादी देश के रूप में विकसित हो जाने के बाद दुनिया को पुराने ढर्रे पर चला पाना उत्तरोत्तर संभव नहीं रह गया था।\n\nजर्मनी में हिटलर के नाजीवादी शासन ने 32 में शासन में आने के साथ ही जर्मनी के जख्मों को फिर से ताजा करने, जर्मनी के विस्तार और नस्लीय आधार पर जर्मन राष्ट्रवाद का नारा बुलंद करते हुए तेजी से वरसाइल संधि को कूड़े में फेंकते हुए खुद को सुसज्जित करना शुरू किया। यहूदियों के नरसंहार के बारे में कौन नहीं जानता। यहूदी और कम्युनिस्ट नाजीवाद के सबसे बड़े दुश्मन थे। बोल्शेविक क्रांति में भी उसका मानना था कि यह सब यहूदियों की करतूत है और सोवियत रूस में शीर्ष पर यहूदियों का कब्जा है।\n\nलेनिन की मृत्यु के बाद स्टालिन ने नई आर्थिक नीति को कुछ साल चलाया। लेकिन 1928 में सोवियत रूस में नियोजित विकास की पहल शुरू हुई। इस बार राज्य नियंत्रित आर्थिक विकास की रुपरेखा बनाई गई थी। इसके पीछे भी कहा जाता है कि सोवियत रूस के शीर्षस्थ नेताओं का आकलन था कि आगामी वर्षों में एक बार फिर से बड़े युद्ध का खतरा है। दुनिया में जब तक विभिन्न देशों में सर्वहारा क्रांति नहीं होती, तब तक एकमात्र समाजवादी देश को बरकरार रखने के लिए सोवियत रूस को बड़ी तेजी से खुद को औद्योगिक देशों की अग्रिम कतार में लाना होगा।\n\nइसके लिए कृषि के सामूहिकीकरण से लेकर आबादी के बड़े हिस्से को औद्योगिक उत्पादन के क्षेत्र में स्थानापन्न करना होगा। यह वह समय था जब पूंजीवादी देश अब तक के सबसे बड़े आर्थिक संकट (ग्रेट डिप्रेशन) की चपेट में आने वाले थे। समूचे विश्व में भयानक आर्थिक मंदी का दौर था, उत्पादन निगेटिव में था और बड़ी संख्या में बेरोजगारी और कंगाली फ़ैल रही थी। लेकिन उसी दौर में रूस में प्रथम पंच वर्षीय योजना को लागू किया गया। 1928 से 1938 के बीच में सोवियत रूस में जो कायापलट हुआ है, वह अपने आप में दुनिया में अजूबा है। एक पिछड़ा देश अचानक से औद्योगिक दृष्टि से दुनिया के अग्रणी देशों की पांत में शामिल हो गया था। कृषि में सामूहिकीकरण के साथ ही वहां पर भी आधुनिक मशीनों और औजारों का सहारा लिया जाने लगा था।\n\nइस दौरान कुछ ज्यादतियां भी अवश्य हुईं, जिसे निश्चित रूप से यदि असाधारण परिस्थिति नहीं होती तो उससे बचा जा सकता था। निश्चित रूप से किसी भी बदलाव को सफलतापूर्वक संपन्न करने के लिए उसमें शामिल होने वाले लोगों को भागीदार बनाकर करना अधिक समीचीन होता है। लेकिन यह भी सही है कि जमींदारों से उनके द्वारा कब्जाई जमीन और पूंजीपति से उसके द्वारा लूट कर अर्जित की गई पूंजी को यदि सरकार राष्ट्रीय संपत्ति घोषित करेगी तो ऐसा करने पर वे कोई विरोध भी न करें यह संभव नहीं है। कई बार उसे जबरन भी अधिग्रहण करना पड़ सकता है। लेकिन इसे लागू करने के लिए बेहद सतर्कता और मनमाने पूर्ण ढंग से हर्गिज नहीं किया जा सकता है। स्टालिन के ऊपर पर्जिंग और गुलाग व्यवस्था में लाखों रूसियों को बंदी बनाने के आरोप हैं, जिनके बारे में निश्चित रूप से कुछ सच्चाई है लेकिन उससे कई सौ गुना साम्राज्यवादी दुष्प्रचार है। वह कुछ ऐसा है कि भारत में रहने वाले 100 करोड़ से भी अधिक बेहद गरीब और वंचित समुदाय को भी लग सकता है कि कम्युनिस्ट शासन आने पर उनका सब कुछ लुट जायेगा।\n\nबहरहाल, यहाँ पर हम बात कर रहे हैं सोवियत रूस और जर्मनी के संधिपत्र पर समझौते को लेकर। इस मुद्दे को पश्चिमी जगत ने इतना स्पिन दिया है कि अब तक जो लोग यह मानते थे कि नाजी जर्मनी को जिस लाल सेना ने पूरी तरह से धराशाई कर दिया था, असल में उसने ही जर्मनी को दूसरे विश्व युद्ध के लिए उकसाया। इतिहास को आजकल कई बार मिटाया जा रहा है, फिर से लिखा जा रहा है। यह सारी दुनिया में हो रहा है, भारत में आप इसे होते साफ़-साफ देख रहे हैं। यह सही है कि 1939 में जर्मनी और सोवियत रूस में संधि हुई थी। लेकिन यह संधि क्यों और किन वजहों से की गई, इसकी या तो व्याख्या में बेईमानी की जाती है या इसके सभी पहलुओं को नहीं पेश किया जाता है।\n\nहम इसी मुद्दे पर उपलब्ध जानकारियों को आपके साथ साझा करने का प्रयास करते हैं। ब्रिटिश मार्क्सवादी बिल ब्लांड, जिन्होंने ब्रिटेन और न्यूजीलैंड की कम्युनिस्ट पार्टियों में रहकर अग्रणी भूमिका निभाई है ने इस बारे में फरवरी 1990 में एक लेख लिखा था, जिसमें उन्होंने सुबूतों के साथ इस बात को स्थापित किया है कि सोवियत रूस ने जर्मनी के साथ अनाक्रमण समझौता करने से पहले ब्रिटेन और फ़्रांस के साथ कई दौर की बातचीत की और उन्हें त्रिपक्षीय समझौते के लिए रजामंद करने की कोशिश की। लेकिन ब्रिटेन और फ़्रांस की ओर से इस बारे में लगातार टालमटोल की नीति अपनाई गई, जिसके पीछे उनकी मंशा यह भी थी कि हिटलर का रुख पश्चिमी यूरोप के बजाय सोवियत रूस की ओर किया जाये। इससे एक पंथ और दो काज सध जायेंगे।\n\nहिटलर की आत्मकथा मेन कैम्पफ में हिटलर के शब्दों में “पश्चिमी और दक्षिणी यूरोप की जगह पूर्वी यूरोप की भूमि आकार ले रही है।”\n\nइस समझौते से पूर्व मार्च 1939 में सीपीएसयू की 18 वीं कांग्रेस में स्टालिन ने कहा, “ इंगलैंड, फ़्रांस और अमेरिका की ओर से आक्रमणकारी को एक के बाद एक छूट दी जा रही है”।\n\nइस प्रकार हम देख रहे हैं कि गैर-आक्रमणकारी देशों की कीमत पर खुले तौर पर दुनिया का बंटवारा हो रहा है, इसका कोई प्रतिरोध नहीं किया जा रहा है, यहाँ तक कि इस सबमें एक आपसी समझदारी भी दिखती है।\n\nआखिरकार यह कैसे संभव है कि गैर-आक्रमणकारी देश इतनी आसानी से बिना कोई प्रतिरोध किये ही आक्रमणकारियों को उपकृत करने के लिए अपने-अपने प्रभाव क्षेत्र को त्याग रहे हैं?\n\nक्या इसके पीछे की वजह गैर-आक्रमणकारियों की कमजोर स्थिति है? हर्गिज नहीं। गैर-आक्रमणकारी देशों, और लोकतांत्रिक देशों की यदि आर्थिक और सैन्य शक्ति का संयुक्त रूप से मूल्यांकन करें तो वे हर हाल में फासिस्ट शक्तियों से मजबूत स्थिति में हैं।\n\nइसकी मुख्य वजह यह है कि अनाक्रमणकारी देशों में ब्रिटेन और फ़्रांस ने आक्रमणकारी के खिलाफ सामूहिक सुरक्षा, सामूहिक प्रतिरोध की नीति को ख़ारिज कर दिया है, और गैर-हस्तक्षेप की नीति को अपना रखा है…\n\nयह गैर-हस्तक्षेप की नीति जर्मनी को सोवियत रूस के साथ उलझने में कोई बाधा नहीं बनने देने की ओर इशारा करती है।\n\nइसी बीच सोवियत संघ के साथ किसी भी प्रकार की बातचीत के बिना ही इंग्लैंड ने पोलैंड के साथ समझौते पर दस्तखत कर दिए, और किसी भी प्रकार के आक्रमण पर अपनी तरफ से साथ खड़े होने की गारंटी दे दी।\n\nहाउस ऑफ़ कॉमन्स में लिबरल पार्टी के नेता डेविड लायड जार्ज का वक्तव्य काबिलेगौर है: “मुझे यह बात समझ में नहीं आ रही है कि रूस को विश्वास में लिए बिना ही इस समझौते पर मुहर क्यों लगा दी गई? यदि पोलैंड नहीं चाहता है कि रूस इस सबके बीच में आये, यदि पोलैंड इस शर्त को स्वीकार नहीं करता है तो इसके लिए जिम्मेदारी उसकी होगी।”\n\nइंग्लैंड-फ़्रांस की गारंटी ने जनता के दबाव को ध्यान में रखते हुए आक्रमणकारी को पुचकारने की अपनी नीति में बदलाव करते हुए सामूहिक सुरक्षा के प्रयास के लिए बाध्य किया। 15 अप्रैल 1939 को ब्रिटिश सरकार ने सोवियत संघ के साथ संपर्क साधा और कहा कि उसे अपनी सीमा से सटे देशों की सुरक्षा के लिए सैन्य सहयोग की सार्वजनिक घोषणा करनी चाहिए।\n\n17 अप्रैल को सोवियत संघ ने अपने जवाब में इस प्रकार के किसी भी एकतरफा घोषणा से इंकार किया और बताया कि वह अन्य शक्तियों की तुलना में एकतरफा घोषणा कर असमानता की स्थिति के लिए तैयार नहीं है। रूस ने प्रस्तावित किया:\n\nसबसे पहले रूस, ब्रिटेन और फ़्रांस के बीच में आक्रमण के खिलाफ एक त्रिपक्षीय समझौता हो।\n\nदूसरा, इस गारंटी को बाल्टिक देशों (इस्टोनिया, फ़िनलैंड, लातिविया और लुथियानिया) के लिए विस्तारित किया जाये, क्योंकि इन देशों को गारंटी न देने का अर्थ है जर्मनी के लिए अपने पूर्वी यूरोप के और विस्तार को खुला न्यौता देना।\n\nतीसरा, यह संधि अस्पष्ट नहीं होनी चाहिए, बल्कि हस्ताक्षर करने वाले देशों के लिए इसमें स्पष्ट रूप से सैन्य सहायता किस रूप में दी जायेगी, स्पष्ट होना चाहिए।\n\nइस पर फ़्रांस और इंग्लैंड की सरकार की ओर से कहा गया कि फ़िनलैंड, एस्टोनिया और लातिविया की गारंटी नहीं दी जा सकती।\n\nयहाँ पर यह समझना बेहद महत्वपूर्ण है कि यूरोप के सभी प्रमुख राष्ट्र इस बात से पूरी तरह से वाकिफ थे कि युद्ध अपरिहार्य है। ऐसे में जर्मनी, इंग्लैंड और सोवियत रूस की ओर से लगातार पुनर्संयोजन और अपनेआप को आवश्यक हथियारों और सैन्यीकरण से लामबंद करने की तैयारी हो रही थी।\n\nसोवियत संघ के विदेशी मामलों के प्रमुख मेक्सिम लितविनोव का उल्लेख यहाँ पर बेहद अहम है। 1876 में यहूदी परिवार में जन्में लितविनोव की विदेशी मामलों में भूमिका (1930-39) तक बेहद महत्वपूर्ण रही। वे विश्व निरस्त्रीकरण व सामूहिक सुरक्षा के सबसे बड़े पैरोकार बनकर उभरे थे। द्वितीय विश्व युद्ध से पहले नाज़ी जर्मनी के खिलाफ पश्चिमी शक्तियों, विशेषकर इंग्लैंड और फ़्रांस के साथ सोविएत संघ का एक सामूहिक सुरक्षा समझौता हो जाए, के लिए उनकी ओर से अथक प्रयास किये गये। उस दौरान ऐसा देखा गया कि स्टालिन की ओर से लितविनोव को विदेशी मामलों को देखने की पूर्ण स्वायत्तता मिली हुई थी, और स्टालिन का पूरा ध्यान सोवियत संघ के आंतरिक मसलों और औद्योगीकरण पर केंद्रित था।\n\nलीग ऑफ़ नेशन में सोवियत प्रतिनिधिमंडल का नेतृत्व करने वाले लितविनोव ने राष्ट्र संघ के सामने सोवियत संघ की ओर से विश्व निरस्त्रीकरण की जोरदार पेशकश की थी और बड़े पैमाने पर विश्व में निरस्त्रीकरण के प्रस्ताव को रखा था। सोवियत संघ की ओर से यह प्रयास विश्व निरस्त्रीकरण सम्मेलन (1927-30), जेनेवा में हुए विदेशी मामलों के प्रमुखों के सम्मेलन (1932), लंदन के विश्व आर्थिक सम्मेलन (1933) सहित सोवियत संघ एवं संयुक्त राज्य अमेरिका के साथ राजनयिक संबंधों में सुधार में लितविनोव के नेतृत्व में (1934) जारी रहे।\n\nजब नाज़ी जर्मनी की ताकत एक आसन्न खतरा बनकर उभरने लगी थी, तो लितविनोव के द्वारा 1934 से लेकर 1938 के बीच में लीग ऑफ़ नेशन के सामने बारम्बार जर्मनी के खिलाफ सामूहिक प्रतिरोध की योजनाओं को तैयार किये जाने की अपील की गई। जाहिर सी बात है सोवियत रूस की ओर से किये जा रहे इस पेशकश के पीछे एक ऐसा मजबूत ब्लॉक बनाने की थी जो आसानी से जर्मनी के आक्रमण को कुचलने में कामयाब हो सकता था, और इसके लिए ब्रिटेन, फ़्रांस और सोवियत संघ का मजबूत गठजोड़ आवश्यक था। इसके लिए 2 मई 1935 में फ़्रांस के साथ और 16 मई 1935 में चेकोस्लोवाकिया के साथ जर्मन विरोधी संधि भी की गई। लेकिन इतिहास के इस दौर की विवेचना करने पर हम पाते हैं कि फ़्रांस की ओर से हीला हवाली की गई और ब्रिटेन का मन्तव्य कभी भी इस दौरान स्पष्ट नहीं हो पाया।\n\nइससे पहले ब्रिटेन के प्रधानमंत्री चैम्बरलेन की म्यूनिख वार्ता और हिटलर के साथ 30 सितंबर 1938 को चेकोस्लोवाकिया के जर्मन मूल वाले इलाके को जर्मनी को हस्तगत करने को लेकर संधि पर हस्ताक्षर की घटना सबसे अहम है। इसे चैम्बरलेन के द्वारा ऐतिहासिक बताया गया और विश्व युद्ध के खतरे को टालने वाला कदम बताया गया। इस वार्ता में इससे प्रभावित चेकोस्लोवाकिया और सोवियत रूस की कोई हिस्सेदारी नहीं रही, और इस प्रकार ब्रिटेन, फ़्रांस और इटली ने अपनी ओर से जर्मनी के साथ मिलकर चेकोस्लोवाकिया के भाग्य का फैसला कर लिया। इसे साफ तौर पर हिटलर को खुश करने वाली नीति समझा गया।\n\nइसके अलावा भी ऐसी बहुत सी घटनाएं हैं, जिन्हें ब्रिटेन और फ़्रांस जैसी प्रमुख साम्राज्यवादी शक्तियों के द्वारा हिटलर को खुश किये जाने के तौर पर देखा जा सकता है। 20 अप्रैल 1939 को हिटलर का 50 वां जन्मदिन था। इससे एक महीने पहले ही जर्मन सेना चेक गणराज्य को अपने कब्जे में लेने के लिए कूच कर चुकी थी, और ब्रिटिश प्रधानमंत्री नेविले चैम्बरलेन के साथ म्यूनिख समझौता रद्दी की टोकरी में डाल दिया गया था। इसके बावजूद ब्रिटेन की सरकार हिटलर को प्रसन्न रखने के लिए कोई कोर-कसर बाकी नहीं रख रही थी।\n\nब्रिटिश मंत्रिमंडल ने फैसला लिया कि हिटलर के जन्मदिन के अवसर पर किंग जार्ज VI को उन्हें व्यक्तिगत तौर पर जन्मदिन की बधाई वाला टेलीग्राम भेजा जाना चाहिए। द टाइम्स और डेली एक्सप्रेस के अनुसार इस भव्य समारोह में ब्रिटेन के राजदूत, जिन्हें प्राग पर हमले के बाद वापस बुला लिया गया था, को फिर से भेजा गया था, बल्कि उनके अलावा ब्रिटिश जनरल जे ऍफ़ सी फुलर भी खाकी टोपी के साथ उपस्थित थे। इसके अलावा भी ऐसे कई दृष्टांत हैं, जिनसे सोवियत रूस के पास यह सोचने की कोई वजह नहीं थी कि असल में हिटलर का सबसे बड़ा हमला यदि किसी पर होना है तो वह फ़्रांस या ब्रिटेन नहीं बल्कि सोवियत रूस होने वाला है। ऐसे एक नहीं अनेकों उदाहरण भरे पड़े हैं, जिनका अंत यूरोप में घोषित युद्ध के बाद जाकर खत्म हुआ।\n\nये वे कुछ ऐसे कठिन हालात और प्रश्न थे जिनसे जूझने के लिए सोवियत रूस के पास कोई विकल्प नहीं था। इस बीच सोवियत रूस में विदेशी मामलों के प्रमुख लिवित्नोव के स्थान पर व्यच्स्लेव मोलोतोव को नियुक्त कर दिया गया था। ब्रिटेन-फ़्रांस-रूस के सुरक्षा समझौते पर फ़्रांस और ब्रिटेन के जवाब को मोलोतोव ने यह कहकर ख़ारिज कर दिया कि इस ड्राफ्ट में हमले की स्थिति में तत्काल मदद की जगह पर लीग ऑफ़ नेशन से सलाह मशविरे की बात कही गई है, जिसका कोई अर्थ नहीं है। सोवियत संघ की ओर से 2 जून को इसके जवाबी ड्राफ्ट को भेजा गया, जिस पर ब्रिटेन और फ़्रांस ने फ़िनलैंड, एस्टोनिया और लातिविया की गारंटी से इंकार कर दिया था।\n\nसोवियत सरकार की ओर से इसके बाद भी प्रयास जारी रहे, और आखिरकार मोलोतोव ने 17 जुलाई को अपने बयान में कहा कि सैन्य संधि के बगैर राजनैतिक संधि का कोई अर्थ नहीं रह जाता है।\n\nआखिरकार 23 जुलाई को ब्रिटेन, फ़्रांस सैन्य संधि के लिए राजी हुए, और इसके लिए ब्रिटिश प्रतिनिधिमंडल की अगुआई के लिए एडमिरल रेगीनाल्ड प्लंकेट को भेजा गया, जिनके पास असल में संधि पर हस्ताक्षर करने का अधिकार नहीं था। ऊपर से तुर्रा यह कि इस दल को हवाई जहाज के बजाय समुद्री रास्ते से लेनिनग्राद भेजा गया, जो आखिरकार ट्रेन पकड़कर 11 अगस्त को मास्को पहुंचा। दस्तावेजों से पता चलता है कि इस प्रतिनिधिमंडल को धीमी गति से वार्ता चलाने के निर्देश दिए गए थे।\n\nआखिरकार सोवियत रूस ने जर्मनी के साथ अनाक्रमण संधि का फैसला लिया। इस दौरान मोलोतोव, जर्मनी विदेश मामलों के प्रमुख रिब्बनट्रॉप के बीच में कई दौर के पत्राचार हुए। जर्मन-सोवियत रूस के बीच अनाक्रमण संधि के मसौदे को तैयार किया गया और आखिरकार हिटलर ने 20 अगस्त को स्टालिन को व्यक्तिगत रूप से पत्र लिखकर मसौदे पर अपनी सहमति व्यक्त करते हुए 27 अगस्त तक रिब्बनट्रॉप के मास्को में पहुँचने की सूचना दी। इस अनाक्रमण संधि से सोवियत संघ ने अपने लिए कुछ समय के लिए जरुरी तैयारी का समय ले लिया था। लेकिन इस समझौते की यह कहकर भारी आलोचना की जाती है कि इसके साथ-साथ जर्मनी और सोवियत रूस के बीच में एक गुप्त समझौता हुआ था, जिसमें यूरोप में उनके अपने-अपने प्रभाव क्षेत्र का भी बंटवारा किया गया था।\n\nइसमें यह सहमति बनी थी कि यदि जर्मनी ने पोलैंड पर आक्रमण किया तो वह कर्जन लाइन का अतिक्रमण नहीं करेगा (प्रथम विश्व युद्ध के बाद ब्रिटिश विदेश मंत्री लार्ड कर्जन के द्वारा तय की गई सीमा) जो कि पॉलिश बहुल आबादी को यूक्रेनी और बेलारूसी समुदाय से विभाजित करता है। ज्ञातव्य हो कि पोलैंड का यह पूर्वी भूभाग 1917 की क्रांति के दौरान रूस से छिन गया था।\n\n11 अगस्त 1939 को स्विस राजनयिक और इतिहासकार और लीग ऑफ़ नेशन के कमिश्नर, कार्ल जैकब बुखार्ड के समक्ष हिटलर ने सोवियत संघ के खिलाफ आक्रमण के इरादे यह कहकर उजागर किये थे, “मेरा हर कदम रूस के खिलाफ है। अगर पश्चिम इतना ही मूर्ख है तो मुझे रूसियों के साथ समझौते में जाने के लिए मजबूर होना पड़ेगा। पहले पश्चिम को हराना होगा और उसके बाद अपनी सारी शक्ति को सोवियत रूस के खिलाफ लगाना होगा। मुझे हर हाल में यूक्रेन चाहिए, ताकि वे हमें भूखा न मार सकें, जैसा कि प्रथम विश्व युद्ध के दौरान हुआ था।”\n\nद्वितीय विश्व युद्ध को खत्म हुए आज 77 वर्ष से अधिक का समय बीत चुका है। इन बीतें सात दशकों में संयुक्त राज्य अमेरिका का बोलबाला पूरी तरह से छाया रहा है। सोवियत संघ भी एक प्रमुख महाशक्ति बना रहा, और उसके पतन को भी अब 30 वर्ष हो चुके हैं। आज दुनिया के अधिकांश गुलाम देश राजनैतिक रूप से आजाद हैं, लेकिन साम्राज्यवाद के नए नए रूपों के जरिये उनके शोषण के नए नए तरीकों को ईजाद कर लिया गया है। इस बीच एशिया में चीन के बड़े आर्थिक शक्ति के रूप में उभरने और रूस पर पश्चिमी यूरोप के अधिकाधिक निर्भरता से भयभीत संयुक्त राज्य अमेरिका के द्वारा शीत युद्ध के दौरान बनाये गए नाटो गुट को रूस की सीमा तक जबरन पहुंचाने के विरोध में ठीक वैसी ही स्थिति बन गई है, जैसा कि हम प्रथम विश्व युद्ध की पूर्वपीठिका में पाते हैं। कल यदि दुनिया का अस्तित्व रहा, तो भावी पीढ़ी के लिए यह प्रश्न सकते में डालने वाला रहेगा कि इतनी छोटी वजहों से पूरी दुनिया को खत्म करने वाले विश्व युद्ध आखिर क्यों हुए?\n\nशायद वे समझ पाएं कि इनकी वजह ऑस्ट्रिया-हंगरी के प्रिंस की हत्या या यूक्रेन के नाटो में शामिल होने न होने का मसला नहीं बल्कि पूंजी के सरमायेदारों की भूख और आपसी खींचतान इसकी जिम्मेदार है, इसके संपूर्ण खात्मे और वैश्विक सर्वहारा के मातहत ही विश्व में स्थायी शांति, सुख, समृद्धि और जलवायु परिवर्तन से कारगर ढंग से निपटा जा सकता है।\n\n(रविंद्र सिंह पटवाल लेखक और टिप्पणीकार हैं।)",
    "संघर्ष, जुनून और समर्पण की मिसाल है भारत की ये महिला पहलवान, हाल ही में जीता है विश्व चैंपियनशिप में मेडल": "हरियाणा के एक छोटे से गांव की रहने वाली विनेश फोगाट ने बचपन से ही उन्होंने अपने घर में कुश्ती देखी थी. उन्होंने अपने चाचा महावीर सिंह फोगाट और अपनी चचेरी बहनें- गीता और बबीता फोगाट को हमेशा कुश्ती लड़ते और मेडल जीतते देखा. विनेश के चाचा और पिता ने अपने घर की बेटियों को कुश्ती में आगे बढ़ाने के लिए समाज से लंबी लड़ाई लड़ी. उन्होंने सात साल की उम्र में ही अपनी ट्रेनिंग शुरू कर दी थी. शुरुआत में वह कुश्ती को अपना करियर नहीं बनाना चाहती थी, लेकिन कहीं न कहीं अपनी पहलवान बहनों का प्रभाव उन पर भी रहा और जब उन्होंने कुश्ती शुरू की, तो फिर पीछे मुड़कर नहीं देखा.",
    "Top Current Affairs Quiz Hindi 3 September 2022": "उत्तर & स्पष्टीकरण\n\nउत्तर – 5) विनोबा भावे (भारत)\n\nस्पष्टीकरण:\n\nरेमन मैग्सेसे अवार्ड फाउंडेशन (RMAF) के न्यासी बोर्ड ने 64वें रेमन मैग्सेसे अवार्ड 2022 के विजेता की घोषणा की। 2022 रेमन मैगसेसे अवार्ड विजेताओं में सोथियारा छिम (कंबोडिया), बर्नाडेट मैड्रिड (फिलीपींस), तदाशी हटोरी (जापान) और गैरी बेनचेघिब (इंडोनेशिया)हैं।\n\ni. 2022 पुरस्कारों का विषय “ग्रेटनेस ऑफ़ स्परिट, बियॉन्ड बॉर्डर्स” है।\n\nii. 1957 में स्थापित रेमन मैग्सेसे पुरस्कार एशिया का सबसे बड़ा सम्मान और गौरव है। पुरस्कार का प्रबंधन RMAF द्वारा किया जाता है। इसका नाम फिलीपींस के तीसरे राष्ट्रपति रेमन मैग्सेसे के नाम पर रखा गया है।\n\niii. इस पुरस्कार को दुनिया भर में “एशिया का नोबेल पुरस्कार” माना जाता है। पहला रेमन मैग्सेसे पुरस्कार समारोह 31 अगस्त 1958 को आयोजित किया गया था।\n\nनोट- विनोबा भावे (भारत), रेमन मैग्सेसे पुरस्कार (1958) के उद्घाटन प्राप्तकर्ताओं में से एक थे।\n\n",
    "Daily News Brief: सुशील मोदी को जान से मारने की धमकी, बंगाल से स्पीड पोस्ट किया गया पत्र": "Daily News Brief: सुशील मोदी को जान से मारने की धमकी, बंगाल से स्पीड पोस्ट किया गया पत्र\n\nBreaking News Latest Update of 20th September 2022: देश-दुनिया की तमाम छोटी-बड़ी खबरों से जुड़े लेटेस्ट अपडेट जानने के लिए हमारे लाइव ब्लॉग के साथ बने रहिए...",
    "पहलवान दीपक पूनिया चोटिल, संजीत को मौका": "सोनीपत, 8 सितंबर (हप्र)\n\nसर्बिया के बेलग्रेड में 10 से 18 सितंबर तक होने वाली विश्व कुश्ती चैंपियनशिप से ठीक पहले अमेरिका में अभ्यास कर रहे फ्री स्टाइल वर्ग के स्टार पहलवान दीपक पूनिया चोटिल हो गए हैं। उन्हें हाथ में चोट लगने के चलते बृहस्पतिवार को भारतीय कुश्ती संघ के आदेश के बाद भारतीय खेल प्राधिकरण के सोनीपत सेंटर में 86 किलो भार वर्ग में ट्रायल कराया गया। भारतीय कुश्ती संघ के सहायक सचिव विनोद तोमर ने बताया कि इसमें संजीत पहलवान का चयन किया गया। अब कॉमनवेल्थ गेम्स के गोल्ड मेडलिस्ट दीपक पूनिया की जगह संजीत विश्व कुश्ती चैंपियनशिप में भाग लेंगे।\n\nफ्री स्टाइल का दल जाएगा 13 को\n\nग्रीको रोमन के पहलवान बुधवार रात साढ़े 12 बजे चीफ कोच हरगोबिंद सिंह के साथ बेलग्रेड रवाना हुए। दल में ग्रीको रोमन के 55 किलोग्राम भारवर्ग में अर्जुन हलकुर्की, 60 किलो में ज्ञानेंद्र दहिया, 63 किलो में नीरज, 67 में आशु, 72 किलो में विकास, 77 किलो में सचिन, 82 किलो में हरप्रीत सिंह, 87 किलो में सुनील मलिक, 97 किलो में दीपांशु और 130 किलो में सतीश शामिल हैं। महिला पहलवानों का दल 10 और फ्री स्टाइल के पहलवान 13 सितंबर को रवाना होंगे।",
    "भारतीयों को बड़ा तोहफा दे सकते हैं पुतिन, रूस ने किया ये ऐलान": "रूस भारतीय सैलानियों के लिए वीजा फ्री एंट्री की व्यवस्था शुरू करने पर विचार कर रहा है. मॉस्को सिटी टूरिज्म कमेटी की डिप्टी चेयरमैन अलीना अरुतुनोवा ने मुंबई में एक कार्यक्रम में बताया कि रूस भारतीय कारोबारियों और सैलानियों के लिए वीजा फ्री स्कीम शुरू करने की योजना पर काम कर रहा है जिस पर जल्द ही फैसला किया जाएगा. उन्होंने ये भी बताया कि फिलहाल रूस भारतीयों के लिए जल्द ही ई-वीजा की शुरुआत करने वाला है.\n\nअलीना अरुतुनोवा ने क्या कहा\n\nअरुतुनोवा ने कहा कि रूस के राष्ट्रपति वीज़ा फ्री स्कीम की पहल का समर्थन करते हैं. ईरान के लिए वीजा फ्री स्कीम को पहले ही हरी झंडी मिल चुकी है और उम्मीद है कि जल्द ही भारत के लिए भी ये स्कीम शुरू हो सकती है. तुर्की, जर्मनी और भारत से हर साल बड़े पैमाने पर सैलानी रूस आते हैं.\n\nउन्होंने कहा, ''2020 में भारत सहित 52 देशों के लिए इलेक्ट्रॉनिक वीजा शुरू करने का एक प्रस्ताव पारित किया गया था. लेकिन कोरोना की वजह से ये अभी तक लागू नहीं हो सका है लेकिन हमें उम्मीद है कि ये जल्द ही शुरू हो जाएगा और ई-वीजा से विदेशी पर्यटकों के आगमन की प्रक्रिया आसान होगी.''\n\nपर्यटन के क्षेत्र पर पड़े रूस-यूक्रेन युद्ध के प्रभाव के बारे में उन्होंने कहा, ''दुनिया भर में अनिश्चितता के माहौल में पर्यटन लोगों और संस्कृतियों के बीच एक पुल का काम करता है. इस साल के शुरुआती छह महीनों के दौरान रूस में 13,300 भारतीय सैलानी आए थे. उम्मीद है कि 2023 के अंत तक ये आंकड़ा महामारी के पहले वाले दौर की तरह हो जाएगा.''\n\n2016 से 2019 के बीच भारत से रूस के लिए सैलानियों की आवाजाही 61,000 से बढ़कर एक लाख तक पहुंच गई थी. दिलचस्प बात ये है कि 2021 में रूस आने वाले भारतीय यात्रियों में 48 फीसदी लोगों ने साल में दो बार वहां की यात्रा की.\n\nएक ट्रैवल एजेंट ने बताया कि 2021 में रूस उन कुछ देशों में एक था जिन्होंने वहां आने वाले लोगों के लिए क्वारंटीन नियम लागू नहीं किया था.\n\nये हैं रूस के सबसे बेस्ट टूरिस्ट प्लेस\n\nलेक बैकाल, साइबेरिया\n\nयूनेस्को वर्ल्ड हैरिटेज साइट में दर्ज रूस की बैकाल झील दुनिया की सबसे गहरी झील है। ये बेहद खूबसूरत और सबसे बड़ी ताजे पानी की झील है. बैकाल झील साइबेरिया के जंगलों के पास मौजूद है और सर्दियों के मौसम में इसकी छटा अलग ही होती है. इसके आसपास कई रिसॉर्ट हैं जो इसे एक अद्भुत टूरिस्ट प्लेस बनाते हैं. अगर आप कम तापमान सहन कर सकते हैं तो यहां ठंड के मौसम में जाइए। इस वक्त में आपको यहां एक से बढ़ एक नजारे देखने को मिलेंगे.\n\nBaikal Lake\n\nसैंट्स पीर्टरबर्ग, रूस\n\nरूस का सैंट पीटर्सबर्ग शहर यहां के टूरिस्ट प्लेसेस में सबसे लोकप्रिय है. इसे रूस का सांस्कृतिक केंद्र कहा जाता है क्योंकि यहां सांस्कृतिक विरासतों की भरमार है. यहां का रेड स्क्वायर संस्कृति और कला का बजोड़ नमूना है. बड़े पार्क, शानदार चर्च, संग्रहालय, स्मारक और महल इस शहर को और भी खूबसूरत बनाते हैं जिसकी वजह से यहां सैलानी खिंचे चले जाते हैं. ये शहर शानदार होटलों, रेस्तरां, पब और डांस बार के लिए भी प्रसिद्ध है.\n\nवोल्गा नदी, रूस\n\nरूस अपनी छोटी-बड़ी एक से बढ़कर एक सुंदर नदियों और झीलों के लिए जाना जाता है. यहां मौजूद 3700 किलोमीटर लंबी वोल्गा नदी दुनिया की सबसे बड़ी नदी है. वोल्गा नदी ने प्राचीन काल में रूस के लिए पूरी दुनिया के साथ व्यापार करने में महत्वपूर्ण भूमिका निभाई है. ये मध्य रूस और दक्षिण से बहती हुई कैस्पियन सागर में मिलती है. ये आसपास के शहरों में पानी की आपूर्ति भी करती है.\n\nइन देशों में भारतीयों को वीजा फ्री एंट्री\n\nभारतीय नेपाल, मकाऊ, फिजी, मार्शल आइलैंड, जॉर्डन, ओमान, कतर, अल्बानिया, सर्बिया, बारबाडोस, समोआ, पलाऊ आइलैंड, माइक्रोनेशिया, भूटान, ब्रिटिश वर्जिन आइलैंड, डोमिनिका, ग्रेनेडा, हैती, जमैका, मोंटेसेराट, सेंट किट्स एंड नेविस, सेंट विंसेट एंड ग्रेनेजियन्स, त्रिनिदाद और टोबैगो, कंबोडिया, इंडोनेशिया, सैंट लुसिया, लाओस, मकाओ, थाईलैंड, तिमोर-लेस्ते, बोलीविया, गैबॉन, गिनी-बिसाऊ, कुक आइलैंड, माइक्रोनीशिया, नियू, पलाउ आइलैंड, समाओ, तुवालू, वनुआटू, ईरान, टोगो, ट्यूनीशिया, युगांडा, इथोपिया, ज़िम्बाब्वे, केप वर्डे आइलैंड, कोमोरो आइलैंड, एल साल्वाडोर, बोत्सवाना, बुरुंडी, मेडागास्कर, मॉरिटानिया, मोजाम्बिक, रवांडा, सेनेगल, सेशल्स, सिएरा लियोन, सोमालिया, तंजानिया जैसे लगभग 60 देशों में बिना वीजा एंट्री कर सकते हैं.\n\nये देश देते हैं वीजा ऑन अराइवल की सुविधा\n\nभारतीयों को बहुत सारे देश वीजा ऑन अराइवल की सुविधा भी देते हैं जिसका मतलब है कि आप जिस देश की यात्रा कर रहें हैं वो आपको एयरपोर्ट पर तुरंत वीजा जारी करेगा. हमारा पड़ोसी देश श्रीलंका भारतीय पर्यटकों को वीजा ऑन अराइवल की सुविधा देता है. साथ ही मॉरीशस, मालद्वीव, हांगकांग, मलेशिया, थाईलैंड और इंडोनेशिया भी भारत से आने वाले लोगों को वीजा ऑन अराइवल की सुविधा देते हैं.\n\n\n\n",
    "एबीपी न्यूज़ Top 10, दोपहर की ताजा खबरें: पढ़ें- देश-दुनिया की सभी बड़ी खबरें एक साथ": "अलविदा गजोधर भैया: 'भाभी खुलकर हंस नहीं रही...', अब कौन सुनाएगा शादी के वो किस्से, शोले की बातें राजू श्रीवास्तव ने दिल्ली के एम्स अस्पताल में अंतिम सांस ली. उनके निधन के साथ ही कॉमेडी की दुनिया का वो सितारा चला गया जिसके सुनाए किस्सों में आम इंसान होता था. Read More\n\n3 साल बाद मायावती का नरम रुख, बीते 24 घंटों में सपा-बीएसपी के बीच क्या हुआ? मंगलवार को बीएसपी सुप्रीमो मायावती का बयान लखनऊ से लेकर दिल्ली तक चर्चा में रहा है. Read More\n\nPilot vs Gehlot: कांग्रेस अध्‍यक्ष बनना है तो छोड़ना पड़ेगा सीएम पद, गहलोत को पायलट की दो टूक Sachin Pilot Vs Ashok Gehlot: कांग्रेस नेता सचिन पायलट ने कांग्रेस अध्यक्ष पद को लेकर बड़ा बयान दिया है. उन्होंने कहा है कि कांग्रेस में कोई भी व्यक्ति दो पदों पर नहीं रह सकता है. Read More\n\nHijab Row: ईरान से लेकर भारत तक हिजाब पर क्यों छिड़ी है बहस, जानें दुनिया के किन देशों में मचा बवाल Hijab Row: हिजाब पर तमाम देशों में हर बार अलग-अलग तरह की बहस छिड़ती है. आमतौर पर हर जगह विवाद इसी पर है कि हिजाब पहनने को लेकर आजादी मिलनी चाहिए या नहीं. Read More\n\nजब Madhuri Dixit ने छोड़ दिया था संजय दत्त का साथ, तब कैसा था एक्टर का हाल, पत्नी ने किया था खुलासा! Sanjay Dutt Madhuri Dixit Break Up: संजय दत्त और माधुरी दीक्षित ने साथ-साथ कई चर्चित फिल्मों में काम किया था जिनमें ‘साजन’ और ‘खलनायक’ जैसी सुपरहिट फ़िल्में शामिल थीं. Read More\n\nएक्ट्रेस नीलम से शादी करना चाहते थे Bobby Deol लेकिन इस वजह से बिगड़ गई बात और अधूरी रह गई लव स्टोरी! Bobby Deol Neelam Affair: धर्मेंद्र के मना करने के बाद बॉबी ने नीलम से दूरी बना ली थी और इस तरह इनकी शादी होते-होते रह गई थी. Read More\n\nVIDEO: उत्तर प्रदेश में कबड्‌डी खिलाड़ियों को टॉयलेट में दिया गया लंच! वीडियो वायरल उत्तर प्रदेश के सहारनपुर जिले में कबड्डी खिलाड़ियों को टॉयलेट (शौचालय) में रखा भोजन खाने के कुछ वीडियो वायरल होने के बाद कांग्रेस ने ट्वीट कर योगी सरकार पर निशाना साधा है. Read More\n\nWorld Wrestling Championship: विश्व कुश्ती चैंपियनशिप में बजरंग पुनिया ने जीता ब्रॉन्ज, अपने नाम किया खास रिकार्ड सर्बिया के बेलग्रेड में विश्व कुश्ती चैंपियनशिप में भारतीय पहलवान बजरंग पुनिया ने ब्रॉन्ज मेडल जीता. भारतीय पहलवान ने ब्रॉन्ज मेडल मैच में प्यूर्टो रिको के सेबेस्टियन सी. रिवेरा को 11-9 से हराया. Read More\n\nKetu upay: गणेश जी की पूजा से पाप ग्रह केतु भी देने लगता है शुभ फल, आज बुधवार को बना है पूजा का शुभ संयोग Ketu upay: 21 सितंबर 2022 को बुधवार है और इसी दिन पितृ पक्ष की इंदिरा एकादशी, बुधादित्य और पुष्य नक्षत्र का संयोग बन रहा है. इस दिन गणपति की पूजा करने से केतु के अशुभ प्रभाव से मुक्ति मिल सकती है. Read More",
    "अगर रूस यूक्रेन में परमाणु हथियारों का इस्तेमाल करता है तो अमेरिका ने 'भयावह परिणाम' की चेतावनी दी है": "जनता से रिश्ता वेबडेस्क। संयुक्त राज्य अमेरिका ने मास्को को \"विनाशकारी परिणामों\" की चेतावनी दी है यदि रूस द्वारा यूक्रेन के क्षेत्रों को सुरक्षा देने का वादा करने के बाद यूक्रेन में परमाणु हथियारों का उपयोग किया जाता है, तो यह व्यापक रूप से आलोचना किए गए जनमत संग्रह के बाद हो सकता है।\n\nयूक्रेन के चार क्षेत्रों के नागरिक रूस द्वारा आयोजित जनमत संग्रह में सोमवार को चौथे दिन मतदान कर रहे थे कि कीव और पश्चिम ने एक दिखावा किया है। उनका कहना है कि परिणाम पूर्व निर्धारित हैं और यहां तक ​​कि सर्बिया और कजाकिस्तान जैसे मास्को से घनिष्ठ संबंध रखने वाले देशों का कहना है कि वे परिणामों को मान्यता नहीं देंगे।\n\nलेकिन चार क्षेत्रों - पूर्व में लुहान्स्क और डोनेट्स्क और दक्षिण में ज़ापोरिज़्ज़िया और खेरसॉन को शामिल करके - मास्को यूक्रेन के प्रयासों को रूस पर हमलों के रूप में फिर से लेने के लिए, कीव और उसके पश्चिमी सहयोगियों के लिए एक चेतावनी के रूप में चित्रित कर सकता है।\n\nअमेरिका के राष्ट्रीय सुरक्षा सलाहकार जेक सुलिवन ने कहा कि यूक्रेन के खिलाफ रूस के किसी भी परमाणु हथियार के इस्तेमाल का अमेरिका जवाब देगा और उसने मास्को को इसके \"विनाशकारी परिणाम\" के बारे में बताया था।\n\nसुलिवन ने रविवार को एनबीसी टेलीविजन से कहा, \"अगर रूस इस सीमा को पार करता है, तो रूस के लिए विनाशकारी परिणाम होंगे।\" \"संयुक्त राज्य अमेरिका निर्णायक रूप से जवाब देगा।\" सुलिवन ने यह नहीं बताया कि वाशिंगटन कैसे प्रतिक्रिया देगा, लेकिन कहा कि उसने निजी तौर पर मास्को को \"अधिक विस्तार से वास्तव में इसका क्या मतलब होगा\" बताया था।\n\nउनकी टिप्पणियों ने बुधवार को राष्ट्रपति व्लादिमीर पुतिन द्वारा परमाणु खतरे की पतली-सी परछाई के बाद कहा, जिन्होंने कहा कि रूस अपने क्षेत्र की रक्षा के लिए किसी भी हथियार का उपयोग करेगा।\n\nसप्ताहांत में यह पूछे जाने पर कि क्या मास्को संलग्न क्षेत्रों की रक्षा के लिए परमाणु हथियारों का उपयोग करने पर विचार करेगा, विदेश मंत्री सर्गेई लावरोव ने कहा कि रूसी क्षेत्र, जिसमें भविष्य में रूस के संविधान में \"आगे निहित\" शामिल है, \"राज्य की पूर्ण सुरक्षा\" के तहत था।\n\nयूक्रेन के राष्ट्रपति वलोडिमिर ज़ेलेंस्की ने कहा कि उन्हें विश्वास नहीं था कि पुतिन झांसा दे रहे थे जब क्रेमलिन नेता ने कहा कि मास्को रूस की रक्षा के लिए परमाणु हथियारों का उपयोग करने के लिए तैयार होगा।\n\nडोर-टू-डोर वोटिंग\n\nलुहांस्क के गवर्नर सेरही गदाई ने कहा कि रूसी समर्थित अधिकारी सुरक्षा अधिकारियों के साथ घर-घर जाकर मतपेटियां ले जा रहे थे।\n\nउन्होंने कहा कि अगर निवासियों ने सही ढंग से मतदान करने में विफल रहे या मतदान करने से इनकार कर दिया तो उनके नाम काट दिए गए।\n\nगवर्नर ने ऑनलाइन पोस्ट किए गए एक साक्षात्कार में कहा, \"एक महिला कराओके माइक्रोफोन की तरह सड़क पर चलती है और सभी को जनमत संग्रह में भाग लेने के लिए कहती है।\"\n\n\"कब्जे वाले बलों के प्रतिनिधि मतपेटियों के साथ एक अपार्टमेंट से दूसरे अपार्टमेंट में जा रहे हैं। यह एक गुप्त मतदान है, है ना?\"\n\nचार क्षेत्र यूक्रेन के लगभग 15% या लगभग पुर्तगाल के आकार का प्रतिनिधित्व करते हैं। रूसी सेना उन क्षेत्रों में सभी क्षेत्रों को नियंत्रित नहीं करती है, जहां अभी भी भयंकर लड़ाई जारी है।\n\nवे क्रीमिया में एक समान जनमत संग्रह के बाद 2014 में रूस द्वारा कब्जा किए गए बेल्जियम के आकार के लगभग एक क्षेत्र को जोड़ देंगे।\n\nमतदान मंगलवार को समाप्त होता है और रूस की संसद अनुलग्नकों को औपचारिक रूप देने के लिए तेजी से आगे बढ़ सकती है।\n\nपरिष्कृत पश्चिमी हथियारों के बल पर यूक्रेन ने पिछले एक महीने में कई क्षेत्रों पर फिर से कब्जा कर लिया है, जिससे पुतिन ने पिछले सप्ताह रूस को दूसरे विश्व युद्ध के बाद से 300,000 अतिरिक्त सैनिकों की भर्ती के लिए पहली सैन्य लामबंदी का आदेश दिया।\n\nविरोध प्रदर्शन\n\nउस कदम ने पूरे रूस में विरोध शुरू कर दिया और सैन्य उम्र के कई पुरुषों को भाग जाने के लिए भेज दिया। लगभग 17,000 रूसियों ने सप्ताहांत में फिनलैंड में सीमा पार की, एक सप्ताह पहले से 80% की वृद्धि, फिनिश अधिकारियों ने सोमवार को कहा।\n\nस्वतंत्र निगरानी समूह ओवीडी-इन्फो का कहना है कि मसौदे के विरोध में पूरे रूस में 2,000 से अधिक लोगों को हिरासत में लिया गया है। संघर्ष पर प्रतिबंध की आलोचना के साथ, युद्ध शुरू होने के बाद से प्रदर्शन असंतोष के पहले संकेतों में से थे।\n\nसाइबेरिया के इरकुत्स्क क्षेत्र में एक 25 वर्षीय बंदूकधारी ने सोमवार को एक मसौदा कार्यालय पर गोलियां चला दीं, स्थानीय गवर्नर ने कहा।\n\nरूस के मुस्लिम-बहुल दक्षिणी क्षेत्र दागिस्तान में, पुलिस प्रदर्शनकारियों के साथ भिड़ गई, जिससे कम से कम 100 लोगों को हिरासत में लिया गया।\n\nयूक्रेन के ज़ेलेंस्की ने रविवार के वीडियो संबोधन में रूसी विरोध को स्वीकार किया।\n\n\"लड़ते रहो ताकि आपके बच्चों को उनकी मौत के लिए नहीं भेजा जाएगा - वे सभी जो इस आपराधिक रूसी लामबंदी द्वारा तैयार किए जा सकते हैं,\" उन्होंने कहा।\n\n\"क्योंकि यदि तुम हमारे बच्चों की जान लेने के लिए आते हो - और मैं यह एक पिता के रूप में कह रहा हूं - तो हम तुम्हें जीवित नहीं जाने देंगे।\"\n\nअलग से, ज़ेलेंस्की ने कहा कि यूक्रेन ने दो और सामूहिक दफन स्थलों की खोज की है, जिसमें उत्तरपूर्वी शहर इज़ियम में सैकड़ों लोगों के शव हैं, इस महीने रूसी सेना से हटाए गए क्षेत्र का हिस्सा है।\n\nलड़ाई करना\n\nयूक्रेन के अधिकारियों ने सोमवार को कहा कि रूस की गोलाबारी में 40 से अधिक शहर भारी लड़ाई में मारे गए हैं।\n\nयूक्रेन के सशस्त्र बलों के जनरल स्टाफ ने कहा कि 24 घंटे से सोमवार की सुबह तक, रूसी सेना ने पांच मिसाइल और 12 हवाई हमले किए, साथ ही कई रॉकेट-चालित हथगोले से 83 से अधिक हमले किए।\n\nसभी में 40 से अधिक बस्तियां दुश्मन की आग से प्रभावित हुईं, ज्यादातर दक्षिणी और दक्षिण-पूर्व यूक्रेन में।\n\nयूक्रेन के ओडेसा क्षेत्र में रूसी सेना द्वारा लॉन्च किए गए दो ड्रोन ने सैन्य वस्तुओं को मारा, जिससे आग लग गई और",
    "ब्रिटेन के अलावा 10 देशों की कमान भी महिलाओं के हाथ में, जानिए इनके बारे में": "लिज ट्रस ने ब्रिटेन की तीसरी महिला प्रधानमंत्री के रूप पद संभाल लिया है। 6 सितंबर को ब्रिटेन की महारानी एलिजाबेथ ने ट्रस को औपचारिक रूप से प्रधानमंत्री नियुक्त किया। लेकिन क्या आप जानते हैं यूरोप में कई ऐसे देश हैं, जिनकी कमान महिलाएं संभाल रही हैं। एक दर्जन से अधिक यूरोपीय महिलाएं अपने-अपने देश में या तो प्रधानमंत्री हैं या राष्ट्रपति। आइए जानते हैं कौन हैं वह देश और कौन हैं महिला राष्ट्राध्यक्ष:\n\nडेनमार्क की प्रधानमंत्री मेट फ्रेडरिकसन\n\nसोशल डेमोक्रेट नेता मेटे फ्रेडरिकसन जून 2019 में अपने देश की सबसे कम उम्र की प्रधानमंत्री बनी थीं। पद संभालते वक्त उनकी उम्र 41 साल थी। डेनमार्क की पहली महिला प्रधानमंत्री हेल थॉर्निंग-श्मिट थीं। थॉर्निंग-श्मिट भी सोशल डेमोक्रेट्स थीं, उनका कार्यकाल 2011 से 2015 तक रहा।\n\nएस्टोनिया की राष्ट्रपति काजा कल्लास\n\nकाजा कल्लास जनवरी 2021 में एस्टोनिया की पहली महिला राष्ट्रपति बनी थीं। वह 2018 से रिफ़ॉर्म पार्टी की नेता हैं। कल्लास के पिता सिइम कल्लासो भी साल 2002 से 2004 तक एस्टोनिया के प्रधानमंत्री थे।\n\nफिनलैंड की प्रधानमंत्री सना मरीन\n\nसोशल डेमोक्रेट सना मारीन दिसंबर 2019 में फिनलैंड की प्रधानमंत्री बनी थीं। यह फिनलैंड की तीसरी महिला प्रधानमंत्री हैं। पद संभालते वक्त मरीन की उम्र मात्र 34 साल थी, इस तरह उनके नाम दुनिया की सबसे कम उम्र की प्रधानमंत्री होने का रिकॉर्ड भी है।\n\nफ्रांस की प्रधानमंत्री एलिसाबेथ बॉर्न\n\nसमाजवादी एडिथ क्रेसन के बाद फ्रांसीसी प्रधानमंत्री का पद संभालने वाली दूसरी महिला एलिसाबेथ बॉर्न हैं। 61 वर्षीय बॉर्न के कार्यकाल की शुरुआत मई 2022 में हुई थी। पेशे से सिविल इंजीनियर एलिसाबेथ बॉर्न परिवहन और इकोलॉजिकल ट्रांसिशन मंत्रालय संभाल चुकी हैं।\n\nग्रीस की राष्ट्रपति कैटरीना सकेल्लरोपोलू\n\nग्रीस में राष्ट्रपति की भूमिका बेहद औपचारिक तरह की है। कैटरीना सकेल्लरोपोलू ग्रीस की पहली महिला राष्ट्रपति हैं। उनके कार्यकाल की शुरुआत मार्च 2020 में हुई थी। देश की अग्रणी वकीलों में शामिल सकेल्लरोपोलू ग्रीस के शीर्ष अदालत में अध्यक्ष बनकर न्यायपालिका में पहले ही अलग पहचान बना चुकी हैं।\n\nहंगरी की राष्ट्रपति कैटलिन नोवाक\n\nकैटलिन नोवाक मार्च 2022 में हंगरी की पहली महिला राष्ट्रपति के रूप में चुनी गई थीं। 44 साल की उम्र में पद संभालने वाली नोकाव हंगरी के इतिहास में सबसे कम उम्र की राष्ट्रपति हैं। नोवाक पूर्व प्रधानमंत्री विक्टर ओर्बन की करीबी सहयोगी और फैमली पॉलिसी की पूर्व मंत्री भी रही हैं। बता दें कि हंगरी में प्रेसीडेंसी काफी हद तक औपचारिक भूमिका है।\n\nलिथुएनिया की प्रधानमंत्री इंग्रिडा सिमॉन्य्ते\n\n47 वर्षीय इंग्रिडा सिमॉन्य्ते दिसंबर 2020 लिथुएनिया की प्रधानमंत्री नियुक्त की गई थीं। पेशे से अर्थशास्त्री सिमॉन्य्ते 2009 से 2012 तक वित्त मंत्री रह चुकी हैं। लिथुआनिया में महिला नेतृत्व की एक मजबूत परंपरा है। हालांकि सिमॉन्य्ते पहली लिथुएनियन महिला जो प्रधानमंत्री के पद तक पहुंची हैं।\n\nस्लोवाकिया की राष्ट्रपति ज़ुज़ाना कापोटोवा\n\nउदारवादी वकील, पर्यावरण कार्यकर्ता और भ्रष्टाचार विरोधी ज़ुज़ाना कापोटोवा जून 2019 में स्लोवाकिया की पहली महिला राष्ट्रपति के तौर पर पद संभाला था। 48 वर्षीय ज़ुज़ाना कापोटोवा स्लोवाकिया के इतिहास में सबसे कम उम्र की राष्ट्रपति हैं। स्लोवाकिया राष्ट्रपति के पास प्रधानमंत्री की तुलना में कम शक्ति होती है, लेकिन वह वरिष्ठ न्यायाधीशों के कानूनों और नियुक्तियों को वीटो कर सकता है।\n\nस्वीडन की प्रधानमंत्री ईवा मैग्डेलेना एंडरसन\n\nलैंगिक समानता के समर्थक स्वीडन में ईवा मैग्डेलेना एंडरसन पहले किसी महिला ने प्रधानमंत्री का पद नहीं संभाला था। एंडरसन ने नवंबर 2021 में स्वीडन की पहली महिला प्रधानमंत्री चुनी गई थीं। एंडरसन एक विद्वान अर्थशास्त्री हैं। प्रधानमंत्री बनने से पहले उनके पास सात साल तक वित्त मंत्री के रूप में काम करने का अनुभव था। बावजूद इसके उनके प्रधानमंत्री बनने के कुछ घंटों बाद ही संसद ने उनका बजट खारिज कर दिया था। इसके बाद उन्होंने अपने पद से इस्तीफा दिया। ग्रीन्स ने अपना गठबंधन तोड़ा और चार दिन बाद दोबारा चुनी गईं।\n\nसर्बिया की प्रधानमंत्री ऐना बनाबिच\n\nऐना बनाबिच सर्बिया की पहली महिला प्रधानमंत्री हैं। उनके कार्यकाल की शुरुआत जून 2017 में हुई थी। बनाबिच सर्बिया की पहली ऐसी नेता हैं, जो खुले तौर पर अपने समलैंगिक होने की बात स्वीकर करती हैं।",
    "राजस्थान: नए मुख्यमंत्री के सवाल पर कांग्रेस में जमकर बवाल": "ANI Copyright: ANI अशोक गहलोत के समर्थक विधायक बस में चढ़ कर विधानसभा अध्यक्ष सीपी जोशी के घर पहुंचे Image caption: अशोक गहलोत के समर्थक विधायक बस में चढ़ कर विधानसभा अध्यक्ष सीपी जोशी के घर पहुंचे\n\nराजस्थान कांग्रेस में दिन भर चली गहमागहमी के बीच देर रात अचानक एक बड़ी सियासी उठापटक देखने को मिली.\n\nमुख्यमंत्री पद को लेकर एक बार फिर से राज्य कांग्रेस में गुटबाजी खुल कर सामने आ गई.\n\nसचिन पायलट समर्थक विधायक उन्हें मुख्यमंत्री बनाने की मांग कर रहे हैं, जबकि अशोक गहलोत के समर्थक विधायकों का कहना है कि मुख्यमंत्री उस समूह से होना चाहिए जिन्होंने सरकार बचाई थी.\n\nइस दौरान मुख्यमंत्री अशोक गहलोत के समर्थकों ने नाराज़गी जताते हुए इस्तीफ़ा देने की धमकी दी है. इसके बाद ये विधायक विधानसभा अध्यक्ष डॉ सीपी जोशी के आवास पर जुटे. वो मांग कर रहे हैं कि गहलोत ही मुख्यमंत्री बने रहें.\n\nसचिन पायलट और उनके समर्थक विधायक, मंत्री शांति धारीवाल, प्रताप सिंह खाचरियावास, निर्दलीय विधायक संयम लोढ़ा समेत कई अन्य विधायक मुख्यमंत्री आवास पर पहुंचे. वहां बैठक हो रही है और नेताओं और विधायकों से बातचीत कर समाधान निकालने के प्रयास किया जा रहा है.\n\nअजय माकन ने समाचार एजेंसी एएनआई को बताया है कि वह दिल्ली नहीं जा रहे हैं. सोनिया गांधी के आदेश पर रात में कांग्रेस विधायकों से बारी बारी से बात की जाएगी.\n\nसीपी जोशी के घर जाने से पहले राजस्थान में मंत्री प्रताप सिंह खाचरियावास ने कहा, \"सभी विधायक गुस्से में हैं और इस्तीफ़ा दे रहे हैं. हम इसके लिए अध्यक्ष के पास जा रहे हैं. विधायक इस बात से खफ़ा हैं कि मुख्यमंत्री अशोक गहलोत उनसे सलाह लिए बिना फ़ैसला कैसे ले सकते हैं.\"\n\nइस दौरान एक विधायक ने एक टीवी चैनल कहा कि उनकी मांग है कि मुख्यमंत्री उस समूह से होना चाहिए जिन्होंने सरकार बचाई थी.\n\nइसके पहले मुख्यमंत्री अशोक गहलोत ने होटल मेरिएट में मल्लिकार्जुन खड़गे और अजय माकन से मुलाक़ात की.\n\nउधर समाचार एजेंसी एएनआई ने कांग्रेस विधायक प्रताप सिंह खाचरियावास के हवाले से बताया है कि केवल 10-15 विधायकों को सुना गया और बाक़ी की उपेक्षा कर दी गई.\n\nउन्होंने कहा कि पार्टी हमलोगों की नहीं सुनना चाहती और इसके बिना ही निर्णय लिए जा रहे हैं.\n\nइससे पहले खाचरियावास ने कहा था कि, \"अशोक गहलोत के पार्टी प्रमुख बनने के बाद राजस्थान में मुख्यमंत्री कौन होगा इस पर चर्चा होगी. 102 विधायकों में से कोई भी मुख्यमंत्री बन सकता है. कांग्रेस अध्यक्ष सोनिया गांधी, राहुल गांधी और अशोक गहलोत इसे तय करेंगे.\"\n\nANI Copyright: ANI राजस्थान के मुख्यमंत्री अशोक गहलोत Image caption: राजस्थान के मुख्यमंत्री अशोक गहलोत\n\nरविवार को दिन भर क्या हुआ?\n\nदरअसल, अशोक गहलोत को कांग्रेस का अगला अध्यक्ष बनाए जाने की चर्चा है. इसी बीच राजस्थान में अगला मुख्यमंत्री कौन होगा इसे लेकर भी अटकलों का बाज़ार रविवार को गरम रहा. बताया गया कि मुख्यमंत्री की कुर्सी के लिए इस वक़्त अशोक गहलोत और सचिन पायलट खेमे में जबरदस्त खींचतान चल रही है.\n\nरविवार को दिन भर ये बताया जा रहा था कि शाम 7 बजे मुख्यमंत्री के नाम पर चर्चा के लिए कांग्रेस विधायकों की बैठक होने वाली है.\n\nइस बैठक में विधायकों के साथ नए मुख्यमंत्री के नाम को लेकर चर्चा करने के लिए केंद्रीय नेतृत्व से मल्लिकार्जुन खड़गे और अजय माकन जयपुर पहुंचे थे.\n\nये बैठक मुख्यमंत्री आवास पर बुलाई गई थी. लेकिन इसमें शामिल होने के लिए मुख्यमंत्री अशोक गहलोत, सचिन पायलट और उनके समर्थक विधायकों समेत कुछ ही विधायक पहुंचे.\n\nउधर गहलोत समर्थक विधायक उनके (अशोक गहलोत के) विश्वसनीय कैबिनेट मंत्री शांति धारीवाल के घर पहुंचे. कांग्रेस समर्थित निर्दलीय विधायक भी शांति धारीवाल के घर पहुंचे.\n\nयहां मुख्यमंत्री सलाहकार और निर्दलीय विधायक संयम लोढ़ा ने कहा कि मुख्यमंत्री बदलने की सूरत में वो सभी सामूहिक इस्तीफ़ा दे देंगे.\n\nइस बीच मंत्री शांति धारीवाल के घर से ही सभी विधायकों के मुख्यमंत्री आवास पर होने वाली बैठक में पहुंचने की चर्चा थी. लेकिन, वो सभी विधायक विधानसभा अध्यक्ष डॉ सीपी जोशी के घर के लिए बस से रवाना हो गए.\n\nख़बरों के मुताबिक़ डॉ सीपी जोशी के घर पहुंचे विधायकों की संख्या 80 के क़रीब है."
}