{
    "शाहबाज और अय्यर दक्षिण अफ्रीका के खिलाफ भारत की टी20 टीम में, कोविड से नहीं उबरे शमी": "नयी दिल्ली, 26 सितंबर (भाषा) कोविड-19 से उबरने में नाकाम रहने के बाद भारतीय तेज गेंदबाज मोहम्मद शमी दक्षिण अफ्रीका के खिलाफ तीन मैच की टी20 श्रृंखला से बाहर हो गए हैं जबकि बंगाल के हरफनमौला शाहबाज अहमद को हार्दिक पंड्या की जगह टीम में शामिल किया गया है। पंड्या को आराम दिया गया है।\n\nदक्षिण अफ्रीका के खिलाफ टी20 अंतरराष्ट्रीय श्रृंखला 28 सितंबर से तिरुवनंतपुरम में शुरू हो रही है।\n\nऑलराउंडर दीपक हुड्डा भी पीठ की जकड़न के कारण श्रृंखला से बाहर हो गए हैं। राष्ट्रीय चयन समिति दक्षिण अफ्रीका के खिलाफ श्रृंखला के लिए मध्य क्रम के बल्लेबाज श्रेयस अय्यर को टीम में शामिल करने के लिए तैयार है।\n\nभारतीय क्रिकेट बोर्ड (बीसीसीआई) के एक वरिष्ठ सूत्र ने नाम जाहिर नहीं करने की शर्त पर पीटीआई को बताया, ‘‘शमी कोविड-19 से उबर नहीं पाए हैं। उन्हें और समय की जरूरत है और इसलिए वह दक्षिण अफ्रीका श्रृंखला से बाहर हो जाएंगे। उमेश यादव दक्षिण अफ्रीका श्रृंखला के लिए शमी के विकल्प के तौर पर टीम में बने रहेंगे।’’\n\nहालांकि यह पूछे जाने पर कि पंड्या के स्थान पर शाहबाज को क्यों चुना गया है, सूत्र ने कहा, ‘‘क्या कोई तेज गेंदबाजी ऑलराउंडर है जो हार्दिक की जगह ले सकता है। राज बावा को बहुत कम अनुभव है और इसलिए हमने उन्हें अनुभव दिलाने के लिए भारत ए टीम में रखा। उसे निखरने के लिए समय की जरूत है। मुझे कोई दूसरा नाम बताओ?’’\n\nइस बीच हनुमा विहारी सौराष्ट्र के खिलाफ ईरानी कप मैच में शेष भारत की टीम का नेतृत्व करेंगे।",
    "IND vs SA: अब अगले मिशन की तैयारी में टीम इंडिया, 28 सितंबर को पहला टी20; जानें दक्षिण अफ्रीका सीरीज की A टू Z जानकारी": "IND vs SA: ऑस्ट्रेलिया के खिलाफ तीन मैचों की टी20 सीरीज जीतने के बाद भारतीय टीम (Team India) अब अपने अगले मिशन की तैयारी में लग गई है. भारतीय टीम को अब दक्षिण अफ्रीका (South Africa) के खिलाफ तीन मैचों की टी20 सीरीज खेलनी है. टी20 वर्ल्ड कप (T20 World Cup) से पहले टीम इंडिया की यह आखिरी टी20 सीरीज होगी. इस सीरीज में टीम इंडिया का फोकस जीत के साथ-साथ अपनी वर्ल्ड कप की तैयारियों को भी अंतिम रूप देने पर होगा.\n\nभारत-दक्षिण अफ्रीका सीरीज का शेड्यूल\n\nभारत और दक्षिण अफ्रीका के बीच तीन मैचों की टी20 सीरीज का पहला मुकाबला तिरुवनंतपुरम के ग्रीनफील्ड इंटरनेशनल स्टेडियम में 28 सितंबर को खेला जाएगा. इसके बाद दोनों टीमों को तीन दिन का ब्रेक मिला. दूसरा टी20 गुवाहाटी के बारसपारा क्रिकेट स्टेडियम में 2 अक्टूबर और तीसरा मैच इंदौर के होलकर क्रिकेट स्टेडियम में 4 अक्टूबर को खेला जाएगा. तीनों मैच शाम 7 बजे शुरू होंगे.\n\nकहां देखें लाइव मैच?\n\nभारत और दक्षिण अफ्रीका के बीच इस टी20 सीरीज के सभी मुकाबले स्टार स्पोर्ट्स नेटवर्क के चैनल्स पर टेलीकास्ट किए जाएंगे. मैच की लाइव स्ट्रीमिंग डिजनी+हॉटस्टार एप पर देखी जा सकती है.\n\nकैसी है दोनों टीमों की स्क्वाड?\n\nटीम इंडिया: रोहित शर्मा (कप्तान), केएल राहुल (उपकप्तान), विराट कोहली, सूर्यकुमार यादव, दीपक हुड्डा, ऋषभ पंत (विकेटकीपर), दिनेश कार्तिक (विकेटकीपर), आर अश्विन, युजवेंद्र चहल, अक्षर पटेल, अर्शदीप सिंह, मोहम्मद शमी, हर्षल पटेल, दीपक चाहर, जसप्रीत बुमराह.\n\nदक्षिण अफ्रीकी टीम: टेम्बा बावुमा (कप्तान), क्विंटन डी कॉक, रीज़ा हेंड्रिक्स, हेनरिक क्लासेन, केशव महाराज, जेनमैन मालन, एडन मार्करम, डेविड मिलर, लुंगी एनगिडी, एनरिक नॉर्टजे, वेन पार्नेल, एंडिले फेहलुकवेओ, ड्वेन प्रिटोरियस, कगिसो रबाडा, तबरेज़ शम्सी.\n\nयह भी पढ़ें...\n\nDeepti Sharma Mankading: छा गईं दीप्ति शर्मा, मैच के अहम मोड़ पर मांकडिंग कर भारत को दिला दी जीत; देखें वीडियो\n\nWatch: बार-बार समझाने पर भी नहीं समझे यशस्वी जायसवाल, अजिंक्य रहाणे ने फटकार लगाते हुए मैदान से भेजा बाहर",
    "MP News: दक्षिण अफ्रीका के चीतों के लिए अभी करना होगा इंतजार, कूनों में नए मेहमानों का व्यवहार पर होगा फैसला": "MP News: दक्षिण अफ्रीका के चीतों के लिए अभी करना होगा इंतजार, कूनों में नए मेहमानों का व्यवहार पर होगा फैसला\n\nMadhya Pradesh के कूनो राष्ट्रीय उद्यान में नामीबिया से आठ चीते लाने के बाद दक्षिण अफ्रीका से चीते लाने की योजना बन रही है। मगर शायद भारत सरकार को इसके लिए अभी और इंतजार करना पड़ सकता है।\n\nभोपाल, जागरण नेटवर्क। मध्य प्रदेश के कूनो राष्ट्रीय उद्यान (Kuno National Park) में नामीबिया से आठ चीते (Cheetah in India) लाने के बाद दक्षिण अफ्रीका से और चीते लाने की योजना बन रही है। मगर शायद भारत सरकार को इसके लिए अभी और इंतजार करना पड़ सकता है।\n\nनामीबिया के चीतों पर हो रही निगरानी\n\nदरअसल, नामीबिया से लाए गए चीतों के लिए भारत का वातावरण काफी अलग है। इसलिए दक्षिण अफ्रीका की सरकार नामीबिया से कूनो भेजे गए चीतों की निगरानी कर रही है, ताकि उन्हें पता चले कि चीते भारतीय वातावरण में खुद को ढालने में कितने सफल हो पाते हैं। उनका व्यवहार देखकर ही दक्षिण अफ्रीका की सरकार भारत को चीते देने का निर्णय लेगी। दक्षिण अफ्रीका के विशेषज्ञ यहां के अधिकारियों के संपर्क में हैं और चीतों की गतिविधि पर निगरानी रखे हुए हैं। संभावना है कि इस पूरी प्रक्रिया में डेढ़ से दो माह का समय लग सकता है।\n\nयह भी पढ़ें- नामीबिया से चीतों को लेकर विमान रवाना; पीएम मोदी के हाथों भारत में होगी चीता युग की वापसी, कार्यक्रम पर एक नजर\n\nदक्षिण अफ्रीका के राष्ट्रपति करेंगे फैसला\n\nबता दें कि भारत सरकार ने दक्षिण अफ्रीका से 12 चीते लाने की योजना बनाई है। प्रधानमंत्री नरेन्द्र मोदी ने अपने जन्मदिन के अवसर पर कूनो राष्ट्रीय उद्यान में 17 सितंबर को नामीबिया से लाए गए चीतों को क्वारंटाइन बाड़े में छोड़ा था। नामीबिया और दक्षिण अफ्रीका से एक साथ चीते लाने की योजना थी लेकिन अनुबंध में देरी के चलते दक्षिण अफ्रीका से चीते नहीं आ पाए थे।\n\nसूत्रों की मानें को दक्षिण अफ्रीका के दल ने पार्क की व्यवस्था देखकर सकारात्मक रिपोर्ट दी है लेकिन चीते देने संबंधी अंतिम निर्णय वहां के राष्ट्रपति का होगा। भारत को चीते देने की फाइल करीब एक महीने से राष्ट्रपति के पास ही है। उनकी मंजूरी के बाद ही इस संबंध में दोनों देशों के बीच अनुबंध होगा।\n\nयह भी पढ़ें- Man Ki Baat: आप भी रख सकते हैं चीतों का नाम, प्रधानमंत्री ने किया प्रतियोगिता का ऐलान, ऐसे लें हिस्सा\n\nखुले जंगल में छोड़ने पर रहेगी नजर\n\nविशेषज्ञों के अनुसार, क्वारंटाइन बाड़े में तो चीते स्वस्थ और सुरक्षित रह सकते हैं पर असली परीक्षा तो बड़े बाड़े और जंगल में खुले छोड़ने पर होगी। एक महीने की क्वारंटाइन अवधि के बाद चीतों को बड़े बाड़े में छोड़ा जाएगा। वे करीब दो माह इसमें रहकर शिकार करेंगे। इसके बाद एक नर चीता को जंगल में खुला छोड़ा जाएगा। तब चुनौती बढ़ जाएगी। उसे शिकार के लिए ज्यादा मेहनत करनी होगी। यहां के जंगल में पाए जाने वाले मांसाहारी और शाकाहारी वन्य प्राणियों से उसका सामना होगा। तब पता चलेगा कि वह अपना अस्तित्व बचाए रखने में कितना सफल है।",
    "6 साल बाद भारतीय खिलाड़ी कर सकता है वापसी, जानें दक्षिण अफ्रीका के खिलाफ भारत की संभावित टीम": "नई दिल्ली: टीम इंडिया ने ऑस्ट्रेलिया के खिलाफ टी20 सीरीज में जबरदस्त जीत दर्ज की. वही अब भारतीय टीम दक्षिण अफ्रीका के खिलाफ 28 सितंबर से होने वाले टी20 मुकाबले के लिए तैयार है. भारतीय टीम को टी20 सीरीज के बाद दक्षिण अफ्रीका से वनडे सीरीज भी खेलनी है. वनडे टीम की कमान दिग्गज बल्लेबाज शिखर धवन को थमाई जा सकती है. वहीं, वीवीएस लक्ष्मण को कार्यवाहक कोच बनाया जा सकता है. वनडे सीरीज में 6 साल बाद एक भारतीय खिलाड़ी वापसी करने को तैयार है.\n\nभारतीय टीम के दिग्गज ऑलराउंडर हार्दिक पंड्या की गैरमौजूदगी में टीम इंडिया को एक बेहतरीन ऑलराउंडर की जरूरत पड़ेगी. ऐसे में तेज गेंदबाज ऑलराउंडर ऋषि धवन वनडे टीम में सरर्प्राइज पिकअप हो सकते हैं. उन्होंने अपना आखिरी वनडे 2016 में ऑस्ट्रेलिया के खिलाफ खेला था. वह अभी भारत ‘ए’ और न्यूजीलैंड ‘ए’ के बीच हो रही वनडे मैच में खेल रहे हैं और बेहतरीन गेंदबाजी कर रहे हैं.\n\nT20 वर्ल्ड कप से पहले टीम इंडिया 14 दिन में खेलेगी 6 मुकाबले, जानें भारत-दक्षिण अफ्रीका सीरीज का पूरा शेड्यूल\n\nटीम की ओर से ओपनिंग शिखर धवन करेंगे. उम्मीद है कि उनके साथ शुभमन गिल ही आएंगे. गिल ने जिम्बाब्वे के खिलाफ शतक जड़ा था. तीसरे नंबर पर ऋतुराज गायकवाड़, राहुल त्रिपाठी, ईशान किशन या संजू सैमसन आ सकते हैं. ये सभी बल्लेबाज 3 नंबर पर बल्लेबाजी करने में सक्षम हैं.\n\nवहीं, रजत पाटीदार की भी टीम में आने की संभावना है. उन्होंने न्यूजीलैंड ‘ए’ के खिलाफ दूसरे वनडे में 41 गेंदों में 45 रन बनाए थे.\n\nरोहित शर्मा ने भुवनेश्वर कुमार-हर्षल पटेल का किया बचाव, कहा-टी20 वर्ल्ड कप से पहले…\n\nगेंदबाजी की बात करे तो इसमें अधिक बदलाव होने की संभावना नहीं हैं. टीम में तेज गेंदबाज के रूप में शार्दुल ठाकुर, प्रसिद्ध कृष्णा, मोहम्मद सिराज और आवेश खान हो सकते हैं. वहीं कुलदीप यादव और राहुल चाहर स्पिन गेंदबाज होंगे.\n\nदक्षिण अफ्रीका सीरीज के लिए भारत की संभावित टीम: शिखर धवन (कप्तान), शुभमन गिल (उप-कप्तान), ऋतुराज गायकवाड़, राहुल त्रिपाठी, रजत पाटीदार, शाहबाज अहमद, ईशान किशन, ऋषि धवन, संजू सैमसन, शार्दुल ठाकुर, कुलदीप यादव, आवेश खान, मोहम्मद सिराज, प्रसिद्ध कृष्णा और राहुल चाहर.\n\nTags: India vs South Africa, Sanju Samson, Shardul thakur, Shikhar dhawan",
    "दक्षिण अफ्रीका में नस्लभेद विरोधी आंदोलन में उर्दू की भूमिका पर कार्यक्रम का आयोजन": "जोहानिसबर्ग, 25 सितंबर (भाषा) भारत के स्वतंत्रता संग्राम में उर्दू की भूमिका निर्विवादित है लेकिन कम लोग जानते हैं कि उर्दू शायरी ने दक्षिण अफ्रीका में भी नस्लभेद विरोधी अभियानों का समर्थन करने में अहम किरदार अदा किया था।\n\nदक्षिण अफ्रीका के स्वतंत्रता आंदोलन में उर्दू शायरी की भूमिका का जश्न मनाने के लिए रविवार को यहां एक विशेष कार्यक्रम आयोजित किया गया।\n\nसलूजी परिवार और उर्दू को प्रोत्साहित करने वाले संगठन ‘बज्म ए अदब ऑफ बेनोनी’ द्वारा संयुक्त रूप से आयोजित इस कार्यक्रम में कई स्थानीय और अंतरराष्ट्रीय शायरों ने शेर पढ़े। सलूजी परिवार की चार पीढ़ियां स्वतंत्रता के लिए संघर्ष में शामिल थीं।\n\nआयोजकों में से एक शिरीन सलूजी ने कहा, “उर्दू की पैदाइश भारत की है लेकिन यह केवल भारतीयों की ही नहीं है। यह पाकिस्तान की आधिकारिक भाषा है और यह केवल पाकिस्तानियों की भी नहीं है।”\n\nउन्होंने कहा, “दक्षिण अफ्रीका के नस्लभेद विरोधी अभियान में उर्दू शायरी हमेशा से एजेंडे में रही है और आज हम उसी का जश्न मना रहे हैं।”\n\nसलूजी ने बताया कि कैसे देशभक्ति गीत ‘पर न झंडा ये नीचे झुकाना’ दक्षिण अफ्रीका में भारतीय कांग्रेस आंदोलन की बैठकों में गया जाता था।\n\nमाना जाता है कि यह गीत 1920 के दशक में भारत के स्वतंत्रता सेनानियों द्वारा गाया जाता था।\n\nसलूजी ने कहा, ”दक्षिण अफ्रीका के स्वतंत्रता संग्राम में यह गीत हर देशभक्त की जुबान पर होता था और इसने कई नायकों को प्रेरित किया।”\n\nशोधकर्ता रशीद सीदत ने कहा कि वह और कुछ अन्य लोग दक्षिण अफ्रीकी उर्दू शायरों की विरासत को संजोने का काम कर रहे हैं।\n\nभाषा यश नरेश\n\nनरेश\n\nयह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",
    "कोविड महामारी के बाद दक्षिण अफ्रीका में भारतीयार पुरस्कार की दोबारा वापसी": "जोहानिसबर्ग, 25 सितंबर (भाषा) दक्षिण अफ्रीका के जोहानिसबर्ग के लेनेसिया स्थित धार्मिक संगठन शिव गण सभा द्वारा प्रसिद्ध तमिल कवि और स्वतंत्रता सेनानी सी. सुब्रमण्यम भारती के नाम पर दिया जाने वाला पुरस्कार इस साल प्रदान किया गया, जो दो साल से कोविड-19 महामारी की वजह से बंद था।\n\nसंगठन वर्ष 2007 से ही यह पुरस्कार दे रहा है और इसे सितंबर महीने में प्रदान किया जाता है जब दक्षिण अफ्रीका विरासत महीना मनाता है।\n\nइस पुरस्कार की शुरुआत संगठन के संस्थापक सदस्यों में से एक गुरु मरिये पिल्लै ने की थी। इस साल के पुरस्कार की थीम ‘कोविड महामारी के नायक’ रखी गई है क्योंकि इस साल 22 व्यक्तियों और समुदाय के संगठनों को महामारी के दौरान नागरिकों की मदद में भूमिका के लिए सम्मानित किया गया है।\n\nसभा की मैगी गोविंदन ने कहा, ‘‘हमें पुरस्कार के लिए बड़े पैमाने पर नामांकन प्राप्त हुए थे, इन सभी लोगों ने लॉकडाउन में अपनी जान खतरे में डालकर विभिन्न तरह से लोगों की मदद की।’’ उन्होंने कहा कि कई अर्हता रखने वाले नामांकनों की वजह से उनमें से पुरस्कार के लिए चुनना मुश्किल कार्य था।\n\nइस साल हिंदू, मुस्लिम और ईसाई धार्मिक नेताओं के अलावा एंबुलेंस सेवा, डॉक्टर, फर्मासिस्ट, अस्पताल, दाह गृह और अन्य नागरिक संगठनों और व्यक्तियों को सम्मानित किया गया है जिन्होंने खतरे के बावजूद प्रभावित लोगों की मदद की।\n\nकोविड-19 महामारी से मौत से पहले लोगों की मदद करने के लिए थिरु सीरालिन नायडू को मरणोपरांत पुरस्कार प्रदान किया गया है।",
    "...तो क्या भारत के खिलाफ पूरी ताकत के साथ नहीं खेलेगी दक्षिण अफ्रीका? T20 वर्ल्ड कप के लिए बनाई रणनीति": "केप टाउन. दक्षिण अफ्रीका के कोच और पूर्व विकेटकीपर मार्क बाउचर ने संकेत दिया है कि ऑस्ट्रेलिया में होने वाले आगामी टी20 विश्व कप को देखते हुए वह भारत दौरे के दौरान अपनी सारी टीम रणनीति का खुलासा नहीं करेंगे. दक्षिण अफ्रीका को भारत दौरे में तीन टी20 और इतने ही वनडे खेलने हैं. टी20 सीरीज 28 सितम्बर को तिरुवनंतपुरम में शुरू होगी, जबकि वनडे सीरीज छह अक्टूबर को लखनऊ में शुरू होगी. दक्षिण अफ्रीका को शुक्रवार को भारत दौरे के लिए रवाना होना है.\n\nबाउचर टी20 विश्व कप के बाद दक्षिण अफ्रीका का कोच पद छोड़ देंगे. उन्होंने कहा, ‘विश्व कप से पहले भारत दौरा हमारे लिए काफी बड़ा है.’ उन्होंने कहा, ‘हम जानते हैं कि हमें ऑस्ट्रेलिया में अलग ब्रांड की क्रिकेट खेलनी है. आप हमसे यह उम्मीद न करें कि हम अपनी पूरी ताकत के साथ भारत के खिलाफ खेलें. हम भारत में हर किसी को शामिल करने की कोशिश करेंगे. हमें भारत में तीन टी20 और तीन वनडे खेलने हैं जो खिलाड़ियों को फॉर्म में लाने के लिए काफी होंगे. मैं संयोजनों को देखना चाहता हूं और उनका आत्मविश्वास बरकरार रखना चाहता हूं.’\n\nसौरव गांगुली को ऑस्ट्रेलिया के खिलाफ T20 सीरीज में टीम इंडिया की वापसी का भरोसा, दी अहम सलाह\n\nबाउचर के टीम का प्रभार संभालने के बाद दक्षिण अफ्रीका ने लगातार छह टी20 सीरीज गंवाईं, लेकिन फिर वापसी करते हुए पिछली सात में से पांच टी20 सीरीज जीतीं. उन्होंने घर में ऑस्ट्रेलिया से एक सीरीज गंवाई और भारत में सीरीज 2-2 से ड्रा खेली. दक्षिण अफ्ऱीका के मुख्य कोच मार्क बाउचर तेम्बा बावुमा के नई टी20 लीग एसए20 के लिए नहीं चुने पर चिंतित जरूर थे, लेकिन उन्होंने जोर देकर कहा कि टीम अपने कप्तान के साथ है.\n\nबाउचर ने कहा, तेम्बा बावुमा हमारे कप्तान हैं और मैं उनका 100 फीसदी समर्थन करता हूं. सोशल मीडिया पर इस बारे में बहुत चर्चा हो रही है. मुझे उसकी कोई परवाह नहीं है. वह हमारी टीम के कप्तान हैं और पूरी टीम उनके साथ है.\n\nTags: South africa, T20 World Cup, T20 World Cup 2022",
    "दक्षिण अफ्रीका टी20 नीलामी :युवा स्टब्स को सनराइजर्स ईसी ने खरीदा 90 लाख रैंड में": "इंडियन प्रीमियर लीग की फ्रेंचाइजी की इस लीग में छह टीमें - मुंबई इंडियन केप टाउन (रिलायंस), प्रिटोरिया कैपिटल्स (जेएसडब्ल्यू), पार्ल रॉयल्स (रॉयल्स स्पोर्ट्स ग्रुप), डरबन सुपर जायंट्स (आरपीजी-संजीव गोयंका), जोहानिसबर्ग सुपर किंग्स (इंडिया सीमेंट्स), सनराइजर्स ईस्टर्न केप (सनराइजर्स हैदराबाद मालिक काविया मारन) - हैं।\n\nइसमें प्रत्येक टीम केवल 3.40 करोड़ रैंड (19 लाख डॉलर के करीब) खर्चकर सकती थी लेकिन आईपीएल में मुंबई इंडियंस के लिये खेलने वाले स्टब्स को लेने की होड़ मच गयी जिन्हें बाद में 92 लाख रैंड में सनराइजर्स की टीम ने हासिल किया।\n\nसनराइजर्स ने मार्को यानसेन को 61 लाख रैंड में खरीदा। प्रिटोरिया कैपिटल्स ने रिली रोसोऊ को 69 लाख रैंड अपनी टीम में शामिल किया।\n\nलुंगी एनगिडी को 34 लाख डॉलर जबकि तबरेज शम्सी को 43 लाख डॉलर में प्रिटोरिया कैपिटल्स ने लिया।",
    "चीन व रूस ने अंतरराष्ट्रीय मामलों में ब्राजील, भारत, दक्षिण अफ्रीका की भूमिका की सराहना की: ब्रिक्स": "न्यूयॉर्क (अमेरिका), 23 सितंबर (भाषा) चीन और रूस ने अंतरराष्ट्रीय मामलों में ब्राजील, भारत तथा दक्षिण अफ्रीका की स्थिति व भूमिका के महत्व को एक बार फिर रेखांकित किया, साथ ही संयुक्त राष्ट्र में उनकी ‘‘बड़ी भूमिका निभाने की आकांक्षाओं’’ का समर्थन किया है।\n\nब्राजील, रूस, भारत, चीन और दक्षिण अफ्रीका के समूह ‘ब्रिक्स’ के विदेश मंत्रियों की बैठक के बाद जारी एक बयान में यह जानकारी दी।\n\nसंयुक्त राष्ट्र महासभा के उच्च स्तरीय सत्र से इतर ब्रिक्स देशों के विदेश मंत्रियों ने बृहस्पतिवार को यहां एक बैठक की। ब्राजील के विदेश मंत्री कार्लोस अल्बर्टो फ्रेंको फ्रैंक, रूस के विदेश मंत्री सर्गेई लावरोव, विदेश मंत्री एस जयशंकर, चीन के विदेश मंत्री वांग यी और दक्षिण अफ्रीका गणराज्य की अंतरराष्ट्रीय संबंधों व सहयोग मंत्री नलेदी पैंडर इस बैठक में शामिल हुईं।\n\nब्राजील, रूस, भारत, चीन और दक्षिण अफ्रीका ‘ब्रिक्स’ का हिस्सा हैं, जो दुनिया की 36 अरब से अधिक आबादी का प्रतिनिधित्व करता है।\n\nबैठक के बाद जारी बयान के अनुसार, मंत्रियों ने 2021-2022 और 2022-2023 में संयुक्त राष्ट्र सुरक्षा परिषद (यूएनएससी) के सदस्यों के तौर पर भारत और ब्राजील की भूमिका की सराहना की।\n\nबयान में कहा गया, ‘‘ यूएनएससी में ब्रिक्स के चार सदस्य देशों की मौजूदगी अंतरराष्ट्रीय शांति व सुरक्षा के मुद्दे पर और आपसी हित के क्षेत्रों में निरंतर सहयोग को लेकर जारी बातचीत को बढ़ाने का अवसर प्रदान करती है।’’\n\nमंत्रियों ने 2005 के विश्व शिखर सम्मेलन के नतीजों को रेखांकित करते हुए संयुक्त राष्ट्र में व्यापक सुधार की आवश्यकता की बात दोहराई, ताकि इसका विस्तार किया जा सके, इसे अधिक प्रभावी व कुशल बनाया जा सके और इसमें विकासशील देशों का प्रतिनिधित्व बढ़ाया जा सके, जिससे वैश्विक चुनौतियों से सक्षम तरीके से निपटा जा सके।\n\nबयान में कहा गया, ‘‘ चीन और रूस ने अंतरराष्ट्रीय मामलों में ब्राजील, भारत और दक्षिण अफ्रीका की स्थिति व भूमिका के महत्व को रेखांकित किया और संयुक्त राष्ट्र में एक बड़ी भूमिका निभाने की उनकी आकांक्षा का समर्थन किया है।’’\n\nबैठक में मंत्रियों ने बहुपक्षीय प्रणाली को मजबूत करने और उनमें सुधार लाने की अपनी प्रतिबद्धता दोहराई, खासकर संयुक्त राष्ट्र और उसकी प्रमुख एजेंसियों में...ताकि वैश्विक इकाइयों को अधिक समावेशी बनाया जा सके ।",
    "JSCA Stadium: रांची में भारत-दक्षिण अफ्रीका मैच 9 अक्टूबर को, झारखंड एटीएस का सुरक्षा अभ्यास": "India South Africa Cricket झारखंड की राजधानी रांची स्थित जेएससीए स्टेडियम में आतंकी हमला में बंधक बने दर्शकों को मुक्त कराने पर आधारित माक ड्रिल का शनिवार को अभ्यास किया गया। यहां नौ अक्टूबर को भारत-दक्षिण अफ्रीका के बीच क्रिकेट मैच प्रस्तावित है।\n\nरांची, राज्य ब्यूरो। India South Africa Cricket Match झारखंड राज्य क्रिकेट एसोसिएशन (जेएससीए) के रांची के धुर्वा स्थित अंतरराष्ट्रीय क्रिकेट स्टेडियम में शनिवार को झारखंड पुलिस की आतंकवाद निरोधक दस्ते (एटीएस) ने माक ड्रिल कर यह दिखा दिया कि हर विषम परिस्थिति में झारखंड एटीएस पूरी हिम्मत व जज्बे के साथ लोगों को सुरक्षा देगी। माक ड्रिल में आतंकियों के हाथों बंधक बने दर्शकों को मुक्त कराने का प्रदर्शन करना था, जिसे एटीएस की टीम ने बखूबी निभाया। एटीएस ने यह अभ्यास आगामी नौ अक्टूबर को यहां प्रस्तावित भारत-दक्षिण अफ्रीका अंतरराष्ट्रीय क्रिकेट मैच की सुरक्षा के मद्देनजर किया।\n\nड्रोन कैमरे के साथ वीडियोग्राफी कराई गई\n\nमाक ड्रिल में दिखाया गया कि मैच देखने के दौरान आतंकी हमला हुआ और आतंकियों ने दर्शकों को बंधक बना लिया। इसके बाद झारखंड एटीएस की कार्रवाई शुरू हुई। अत्याधुनिक हथियारों से लैस एटीएस की हिट टीम ने अपनी कौशल की बदौलत सभी दर्शकों को सकुशल रिहा करवा लिया। अभ्यास के दौरान स्टेडियम में जरूरी उपकरण, अग्निशमन गाड़ी, एंबुलेंस की जरूरी तैनाती की गई थी। इस पूरे माक ड्रिल का अभ्यास के दौरान ड्रोन कैमरे के साथ-साथ वीडियोग्राफी व फोटोग्राफी भी कराई गई थी।\n\nजेएससीए स्टेडियम में हो चुके हैं दस अंतरराष्ट्रीय मैच\n\nरांची के धुर्वा स्थित जेएससीए स्टेडियम में अब तक दो टेस्ट, पांच एक दिवसीय व तीन टी-20 मैच खेला जा चुका है। इस स्टेडियम की क्षमता 50 हजार दर्शकों की है। पहला टेस्ट मैच 16 से 20 मार्च 2017 तक भारत व आस्ट्रेलिया के बीच व दूसरा टेस्ट मैच 19 से 22 अक्टूबर 2019 तक भारत व दक्षिण अफ्रीका के बीच खेला गया था। इसके अलावा पहला एकदिवसीय मैच 19 जनवरी 2013 को भारत व इंग्लैंड के बीच खेला गया था। दूसरा वन डे आठ मार्च 2019 को भारत व आस्ट्रेलिया के बीच हुआ था।\n\n2016 में यहां हुआ था पहला अंतरराष्ट्रीय टी-20 मैच\n\nइस ग्राउंड पर पहला अंतरराष्ट्रीय टी-20 मैच 12 फरवरी 2016 को इंडिया व श्रीलंका के साथ हुआ था, इसमें टीम इंडिया ने 69 रनों के अंतर से जीत हासिल की थी। इसके बाद दूसरा टी-20 मैच सात अक्टूबर 2017 को आस्ट्रेलिया से हुआ था, जिसमें इंडिया ने आस्ट्रेलिया को नौ विकेट से हराया था। करीब चार साल के बाद गत वर्ष 19 नवंबर 2021 को भारत व न्यूजीलैंड के बीच टी-20 मैच हुआ था। इस ग्राउंड पर पहला महिला एक दिवसीय मैच 15 फरवरी 2016 को भारत व श्रीलंका के बीच व अंतिम महिला एक दिवसीय मैच 19 फरवरी 2016 को भारत व श्रीलंका के बीच खेला गया था। पहला महिला टी-20 22 फरवरी 2016 को भारत व श्रीलंका के बीच व दूसरा महिला टी-20 26 फरवरी 2016 को भारत व श्रीलंका के बीच खेला गया था।",
    "Road Safety World Series: आस्ट्रेलिया-दक्षिण अफ्रीका लीजेंड्स का मैच बारिश से हुआ रद, 24 व 25 को होगा डबल धमाल": "Road Safety World Series: आस्ट्रेलिया-दक्षिण अफ्रीका लीजेंड्स का मैच बारिश से हुआ रद, 24 व 25 को होगा डबल धमाल\n\nRoad Safety World Series रोड सेफ्टी वर्ल्ड सीरीज के अंतर्गत शुक्रवार को आस्ट्रेलिया और साउथ अफ्रीका लीजेंड्स के बीच खेले जाने वाला क्रिकेट मैच वर्षा के चलते रद कर दिया गया है। अब यह मैच शनिवार दोपहर साढ़े तीन बजे कराया जाएगा।\n\nजागरण संवाददाता, देहरादून: Road Safety World Series: रोड सेफ्टी वर्ल्ड सीरीज में शनिवार व रविवार को डबल धमाल देखने को मिलेगा। शुक्रवार को वर्षा के चलते धुला आस्ट्रेलिया लीजेंड्स व दक्षिण अफ्रीका लीजेंड्स का मैच शनिवार दोपहर साढ़े तीन बजे से खेला जाएगा। जबकि शाम साढ़े सात बजे श्रीलंका लीजेंड्स व न्यूजीलैंड लीजेंड्स के बीच कड़ा मुकाबला खेला जाएगा।\n\nवहीं रविवार को भी दो मैच खेले जाने हैं। पहला मैच साढ़े तीन बजे से आस्ट्रेलिया व वेस्टइंडीज लीजेंड्स और शाम साढ़े सात बजे इंडिया लीजेंड्स व बांग्लादेश लीजेंड्स के बीच मैच खेला जाएगा।\n\n15वां मैच वर्षा की भेंट चढ़ा\n\nशुक्रवार को राजीव गांधी अंतरराष्ट्रीय क्रिकेट स्टेडियम (Rajiv Gandhi International Cricket Stadium) में रोड सेफ्टी वर्ल्ड सीरीज के तहत दून में खेले जाना वाला 15वां मैच वर्षा की भेंट चढ़ गया।\n\nयह मैच दक्षिण अफ्रीका और आस्ट्रेलिया लीजेंड्स के बीच टी-20 मुकाबला होना था।\n\nलेकिन शाम करीब साढ़े सात बजे से शुरू हुई बारिश के चलते मैच नहीं हो पाया।\n\nऐसे में यह दून में सीरीज के कुल छह मैच होने हैं। जिसमें से अभी तक सिर्फ एक ही मैच इंडिया और इंग्लैंड लीजेंड्स के बीच खेला गया है।\n\nक्रिकेट प्रेमियों को मायूस होकर लौटना पड़ा\n\nशुक्रवार को होने वाले मैच के लिए आए क्रिकेट प्रेमियों ने घंटों इंतजार किया। मैच शुरू होने का समय शाम साढ़े सात था।इसके लिए छह बजे से ही दर्शकों ने स्टेडियम में आना शुरू कर दिया था और करीब आठ बजे तक दर्शकों ने मैच शुरू होने का इंतजार किया। लेकिन वर्षा न रुकने की वजह से मैच शुरू न हो सका।\n\nआयोजकों ने आठ बजकर 20 मिनट पर मैच रद करने की घोषणा की और क्रिकेट प्रेमियों को मायूस होकर लौटना पड़ा।\n\nमैदान में कूदे दर्शक की बाउंसर ने की पिटाई\n\nमैच रद होने की सूचना मिलने के बाद एक दर्शक मैदान में दौड़ते हुए एक छोर से दूसरे छोर की ओर जाने लगा। जिसे कुछ बाउंसरों ने सीमा रेखा के पास ही दबोच लिया। इतना ही नहीं बाउंसर ने दर्शक की पिटाई कर उसे मैदान से बाहर कर दिया। इससे पहले भी इंडिया और इंग्लैंड लीजेंड्स (India and England legends) के बीच हुए मुकाबले के दौरान भी मैदान में सचिन तेंदुलकर (Sachin Tendulkar) के करीब आए दो दर्शकों को भी बाउंसर ने पकड़ कर बाहर करने के साथ पिटाई भी की थी।\n\nRoad Safety World Series: इंग्लैंड के लीजेंड्स पर भारी पड़े सचिन के धुरंधर, 40 रन से दी शिकस्त; तेंदुलकर बने मैन आफ द मैच",
    "T20 WC: राहुल, कोहली और रोहित पर महिला क्रिकेटर का बड़ा बयान, बोलीं- ट्रॉफी उठानी है तो करना पड़ेगा ये काम": "{\"_id\":\"6331a089475d3528ea238cbb\",\"slug\":\"anjum-chopra-says-kl-rahul-virat-kohli-rohit-sharma-will-have-to-perform-for-india-to-lift-t20-wc-trophy\",\"type\":\"feature-story\",\"status\":\"publish\",\"title_hn\":\"T20 WC: राहुल, कोहली और रोहित पर महिला क्रिकेटर का बड़ा बयान, बोलीं- ट्रॉफी उठानी है तो करना पड़ेगा ये काम\",\"category\":{\"title\":\"Cricket News\",\"title_hn\":\"क्रिकेट न्यूज़\",\"slug\":\"cricket-news\"}}\n\nभारतीय महिला क्रिकेट टीम की पूर्व कप्तान अंजुम चोपड़ा को उम्मीद है कि भारतीय पुरुष क्रिकेट टीम ऑस्ट्रेलिया में अगले महीने से शुरू हो रहे टी20 वर्ल्ड कप में अच्छा प्रदर्शन करेगी। हालांकि, उन्होंने कहा कि इसके लिए रोहित शर्मा, केएल राहुल, विराट कोहली जैसे स्टार खिलाड़ियों को अपने सर्वश्रेष्ठ फॉर्म में रहना होगा। साथ ही ऑलराउंडर हार्दिक पांड्या को भी टीम का अच्छा साथ निभाना होगा। आईसीसी मेन्स टी20 वर्ल्ड कप की शुरुआत 16 अक्तूबर से होने जा रही है और यह टूर्नामेंट 13 नवंबर तक चलेगा। अंजुम ने एक इंटरव्यू के दौरान कहा- हम पहले ही देख चुके हैं कि क्रिकेट के सबसे छोटे प्रारूप में कोई भी टीम जीत हासिल कर सकती है। हमने हाल ही में एशिया कप के दौरान ऐसा देखा। भारत एक बहुत अच्छी टीम है, लेकिन यह कहना कि भारत के पास बहुत अच्छा मौका है और बाकी टीमें कमजोर हैं, यह अनुचित है। हम चाहते हैं कि भारत हर ट्रॉफी जीते, लेकिन यह आसान नहीं है। अगर टीम इंडिया दक्षिण अफ्रीका को क्लीन स्वीप कर भी देती है, तो इससे कुछ खास फर्क नहीं पड़ेगा, क्योंकि जब आप एक अलग देश में होते हैं और आईसीसी के टूर्नामेंट में हिस्सा लेते हैं तो वह एक अलग अनुभव होता है। टी20 वर्ल्ड कप में हर मैच काफी टक्कर का रहने वाला है।अंजुम चोपड़ा अंजुम ने कहा- एक क्रिकेटर के रूप में हमें फॉर्म में होना चाहिए, रन बनाना चाहिए, विकेट लेना चाहिए और अच्छी फील्डिंग करनी चाहिए। एक खिलाड़ी के रूप में यह हमारा काम है। अगर कोई फॉर्म में है, तभी वह प्लेइंग इलेवन में टिक सकता है, नहीं तो उनका वहां होने का कोई मतलब नहीं है। केएल राहुल, रोहित और कोहली को प्लेइंग इलेवन में चुने जाने के लिए यह आवश्यक है कि वे अपने सर्वश्रेष्ठ फॉर्म में हों। एशिया कप में यह पता चल गया कि हर एक खिलाड़ी के लिए उसकी बैटिंग पोजिशन कितना महत्व रखती है। चाहे वह केएल हों, रोहित हों, हार्दिक हों या विराट हों। आपको किसी विशेष स्थिति से टीम को निकालने के लिए अलग-अलग तरह के बल्लेबाजों की जरूरत पड़ती है। विराट या इनमें से कोई भी स्टार अच्छी बैटिंग करके हमारे चेहरे पर मुस्कान ला देते हैं। मैं विराट और रोहित की बहुत बड़ी फैन हूं और मुझे खुशी है कि वे अच्छा कर रहे हैं और सफल हो रहे हैं, लेकिन इसका मतलब यह नहीं है कि मैं हार्दिक की फैन नहीं हूं। मुझे उम्मीद है कि वे आगे भी ऐसा ही प्रदर्शन करना जारी रखेंगे भारत के लिए मैच जीतेंगे। भारतीय टीम ने इस साल विश्व कप से पहले काफी मैच प्रैक्टिस की है। उन्होंने पूरे साल ऑस्ट्रेलिया, वेस्टइंडीज, इंग्लैंड, श्रीलंका, आयरलैंड और दक्षिण अफ्रीका के खिलाफ कई टी20 सीरीज खेली हैं और शानदार तरीके से जीता है। हालांकि, फैन्स को तब बड़ा झटका लगा, जब टीम एशिया कप टी20 टूर्नामेंट में पाकिस्तान और श्रीलंका से हारकर सुपर फोर राउंड से बाहर हो गई थी। भारत का टी20 वर्ल्ड अभियान की शुरुआत अपने चिर-प्रतिद्वंद्वी पाकिस्तान के खिलाफ 23 अक्तूबर को करनी है। पिछले साल हुए टी20 वर्ल्ड कप में भी भारतीय टीम पहले मैच में पाकिस्तान से भिड़ी थी और 10 विकेट से हार का सामना करना पड़ा था। टीम इंडिया इस साल पाकिस्तान से पिछली हार का बदला लेने के लिए उत्सुक होगी। मेन इन ब्लू ने सीधे सुपर-12 राउंड के लिए क्वालिफाई किया है। भारत को ग्रुप-2 में बांग्लादेश, पाकिस्तान, दक्षिण अफ्रीका और दो क्वालिफायर टीमों के साथ रखा गया है। ये दोनों क्वालिफायर टीमें पहले राउंड के बाद सुपर 12 के लिए क्वालिफाई करेंगी। भारत इस बार नए कप्तान और मुख्य कोच, रोहित शर्मा और राहुल द्रविड़ के नेतृत्व में ट्रॉफी उठाने के लिए उत्सुक होगा। इसके लिए केएल राहुल, विराट कोहली, रोहित शर्मा, हार्दिक पांड्या और सूर्यकुमार यादव जैसे सितारों को अच्छा प्रदर्शन करना ही होगा। . हार्दिक पांड्या ने इस साल टी20 अंतरराष्ट्रीय में 436 रन बनाए हैं और 12 विकेट झटके हैं, जबकि सूर्यकुमार यादव ने साल 2022 में टी20 अंतरराष्ट्रीय में 682 रन बनाए हैं। एक महीने के लंबे ब्रेक के बाद एशिया कप से क्रिकेट में वापसी करने वाले विराट ने हाल के मैचों में पुराने फॉर्म की झलक दिखाई है। उन्होंने एशिया कप 2022 को दूसरे सर्वश्रेष्ठ बल्लेबाज के रूप में खत्म किया था। एशिया कप में पांच पारियों में विराट ने एक शतक और दो अर्धशतक की मदद से 276 रन बनाए थे। इसके बाद ऑस्ट्रेलिया के खिलाफ तीन मैचों की टी20 सीरीज में उन्होंने तीन पारियों में 76 रन बनाए, जिसमें हैदराबाद में अंतिम टी20 मैच विनिंग 63 रन की पारी शामिल है। विराट ने इस साल टी20 अंतरराष्ट्रीय में 12 पारियों में कुल मिलाकर 43.30 की औसत से 433 रन बनाए हैं, जिसमें एक शतक और चार अर्द्धशतक शामिल है। दूसरी ओर इस साल 20 टी20 अंतरराष्ट्रीय में कप्तान रोहित शर्मा ने 27.61 की औसत से 497 रन बनाए हैं, जिसमें दो अर्धशतक शामिल है। केएल राहुल ने भी एशिया कप से चोट के बाद अंतरराष्ट्रीय क्रिकेट में वापसी की थी। इस साल आठ टी20 मैचों में उन्होंने 24.75 की औसत से 198 रन बनाए हैं। इसमें दो अर्धशतक शामिल है। विश्व कप से पहले टीम इंडिया का अगला लक्ष्य दक्षिण अफ्रीका के खिलाफ तीन मैचों की घरेलू टी20 सीरीज जीतना है। इसकी शुरुआत 28 सितंबर से होने जा रही है। इसके बाद टीम इंडिया दक्षिण अफ्रीका के खिलाफ तीन मैचों की वनडे सीरीज भी खेलेगी। उसके लिए अभी टीम की घोषणा नहीं हुई है, लेकिन माना जा रहा है कि उसमें शिखर धवन कप्तान होंगे और टी20 वर्ल्ड कप के लिए चुने गए खिलाड़ी उसमें नहीं खेलेंगे।रोहित शर्मा (कप्तान), केएल राहुल (उप-कप्तान), विराट कोहली, सूर्यकुमार यादव, दीपक हुड्डा, ऋषभ पंत (विकेटकीपर), दिनेश कार्तिक (विकेटकीपर), हार्दिक पांड्या, आर अश्विन, युजवेंद्र चहल, अक्षर पटेल, जसप्रीत बुमराह, भुवनेश्वर कुमार, हर्षल पटेल, अर्शदीप सिंह।मो. शमी, श्रेयस अय्यर, रवि बिश्नोई, दीपक चाहर।रोहित शर्मा (कप्तान), केएल राहुल (उप-कप्तान), विराट कोहली, सूर्यकुमार यादव, दीपक हुड्डा, ऋषभ पंत (विकेटकीपर), दिनेश कार्तिक (विकेटकीपर), आर अश्विन, युजवेंद्र चहल, अक्षर पटेल, अर्शदीप सिंह, मो. शमी, हर्षल पटेल, दीपक चाहर, जसप्रीत बुमराह।",
    "IND vs SA: दक्षिण अफ्रीका ने भारत के खिलाफ सीरीज के लिए घोषित की टीम, टेम्बा बावुमा को मिली कप्तानी": "India vs South Africa T20 Series 2022: दक्षिण अफ्रीका ने टी20 विश्व कप 2022 के साथ-साथ भारत दौरे के लिए टीम घोषित कर दी है. भारत और दक्षिण अफ्रीका के बीच 28 सितंबर से टी20 सीरीज खेली जाएगी. इसके बाद 6 अक्टूबर से वनडे सीरीज का आगाज होगा. दक्षिण अफ्रीका ने टेम्बा बावुमा को टीम की कप्तानी सौंपी है. अनुभवी खिलाड़ी क्विंटन डी कॉक को टीम में जगह मिली है. एडिन मार्करम और केशव महाराज भी टीम का हिस्सा हैं.\n\nगौरतलब है कि भारत और दक्षिण अफ्रीका के बीच टी20 सीरीज का पहला मैच 28 सितंबर को तिरुवनंतपुरम में खेला जाएगा. इसके बाद दूसरा मैच 2 अक्टूबर और तीसरा मैच 4 अक्टूबर को खेला जाएगा. वनडे सीरीज का आगाज 6 अक्टूबर से होगा. यह 11 अक्टूबर तक चलेगी. वनडे सीरीज का आखिरी मैच दिल्ली के अरुण जेटली स्टेडियम में खेला जाएगा.\n\nगौरतलब है कि दक्षिण अफ्रीका के भारत दौरे के बाद टी20 विश्व कप 2022 में खेला जाएगा. इसका आगाज 16 अक्टूबर से होगा. भारतीय टीम का पहला मैच पाकिस्तान से है, जो कि 23 अक्टूबर को खेला जाएगा. इस टूर्नामेंट का फाइनल 13 नवंबर को खेला जाएगा.\n\nभारत के खिलाफ दक्षिण अफ्रीका की टीम - टेम्बा बावुमा (कप्तान), क्विंटन डी कॉक, रीज़ा हेंड्रिक्स, हेनरिक क्लासेन, केशव महाराज, जेनमैन मालन, एडेन मार्करम, डेविड मिलर, लुंगी एनगिडी, एनरिक नॉर्टजे, वेन पार्नेल, एंडिले फेहलुकवेओ, ड्वेन प्रिटोरियस, कगिसो रबाडा, तबरेज़ शम्सी. रिजर्व - ब्योर्न फोर्टुइन, मार्को जेन्सन और एंडिले फेहलुकवेओ\n\nयह भी पढ़ें : Suresh Raina Retires: जब रैना ने 25 गेंद पर जड़ डाले थे 87 रन, एक ओवर में लगाए थे 2 छ्क्के और 5 चौके\n\nICC T20 Rankings: बाबर आजम की बादशाहत खतरे में, सूर्यकुमार और रिजवान से मिली चुनौती",
    "Wildlife: दक्षिण अफ्रीका अक्तूबर में 12 चीते भेजेगा भारत, यात्रा के दौरान पांच दिन तक रखा जाएगा बेहोश": "{\"_id\":\"631a813e4ab1a40bfc548c6b\",\"slug\":\"south-africa-will-send-12-cheetahs-to-india-in-october-will-be-kept-unconscious-for-five-days-during\",\"type\":\"story\",\"status\":\"publish\",\"title_hn\":\"Wildlife: दक्षिण अफ्रीका अक्तूबर में 12 चीते भेजेगा भारत, यात्रा के दौरान पांच दिन तक रखा जाएगा बेहोश\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nWildlife: दक्षिण अफ्रीका अक्तूबर में 12 चीते भेजेगा भारत, यात्रा के दौरान पांच दिन तक रखा जाएगा बेहोश\n\nएजेंसी, बेला-बेला। Published by: Published by: देव कश्यप Updated Fri, 09 Sep 2022 05:26 AM IST\n\nसार दक्षिण अफ्रीका इसी सप्ताह चार चीते मोजांबिक भेज चुका है, लेकिन भारत लाए जा रहे चीतों की यात्रा इससे कहीं मुश्किलों भरी होंगी। दक्षिण अफ्रीका के प्रोजेक्ट से जुड़े वन्यजीव चिकित्सक एंडी फ्रेजर ने बताया कि किसी वन्य जीव के लिए भी स्थान परिवर्तन बेहद तनाव भरा समय होता है।\n\nविज्ञापन\n\nख़बर सुनें\n\nख़बर सुनें\n\nदक्षिण अफ्रीका ने अक्तूबर में 12 चीते भारत भेजने की तैयारियां शुरू कर दी हैं। इन्हें भारत पहुंचाने की यात्रा के लिए तीन से पांच दिन तक बेहोश रखा जाएगा, इस वजह से प्रक्रिया को चीतों के लिए बेहद जटिल और संवेदनशील मानते हुए पूरी सावधानी रखी जा रही है। इससे पहले सितंबर में ही 8 चीते नामीबिया से भी भारत लाए जा रहे हैं।\n\n\n\nदक्षिण अफ्रीका इसी सप्ताह चार चीते मोजांबिक भेज चुका है, लेकिन भारत लाए जा रहे चीतों की यात्रा इससे कहीं मुश्किलों भरी होंगी। दक्षिण अफ्रीका के प्रोजेक्ट से जुड़े वन्यजीव चिकित्सक एंडी फ्रेजर ने बताया कि किसी वन्य जीव के लिए भी स्थान परिवर्तन बेहद तनाव भरा समय होता है। उन्हें ट्रैक्यूलाइज करके लाया जाता है और ‘बोमा’ (बाड़-बंदी वाला क्षेत्र) में रखा जाता है। यहां रहना चीतों को मुश्किल लगता है क्योंकि वे विचरण नहीं कर पाते।\n\n\n\n500 चीते भारत में जरूरी\n\nदक्षिण अफ्रीका में चीता मेटापॉपुलेशन इनीशिएटिव प्रोजेक्ट (सीएमआईपी) के प्रबंधक विन्सेंट वान डेर मर्व ने कहा कि नामीबिया से 8 और अफ्रीका से 12 चीते काफी नहीं होंगे। अगर भारत में अनुवांशिक रूप से खुद को बढ़ाने वाली चीतों की आबादी बसानी है तो आने वाले वर्षों में कम से कम 500 चीतों की जरूरत होगी।\n\n\n\nहिरण का शिकार सीखने पर खुले जंगल में छोड़ेंगे : भारत पहुंचे चीतों को सुरक्षित रखना भी चुनौतीपूर्ण होगा। इनके लिए कूनो राष्ट्रीय उद्यान को चुना गया है। यहां पहले से मौजूद तेंदुए और भालू उनके लिए खतरा न बनें इसलिए चीता संरक्षित क्षेत्र बनाए गए हैं। यहां चीतों को हिरण और काले हिरण शिकार के रूप में मिलेंगे। वैज्ञानिकों को उम्मीद है कि कुछ महीनों में इनका शिकार सीख लेने पर रेडियो कॉलर लगाकर उन्हें खुले जंगल में छोड़ा जाएगा।\n\n\n\nहर साल 8 से 12 चीते भेजेगा अफ्रीका आबादी बढ़ाने का लक्ष्य ध्यान में रख दक्षिण अफ्रीका हर साल 8 से 12 चीते भारत भेजता रहेगा।\n\nइससे मौजूदा आबादी में नये जीन्स वाले चीते पहुंचेंगे। उल्लेखनीय है कि दक्षिण अफ्रीका में सालाना 8 फीसदी की दर से चीते बढ़ रहे हैं।",
    "दक्षिण अफ्रीका के खिलाफ इन 5 खिलाड़ियों पर दांव खेल सकती है BCCI, दो ने तो शतकों की लगा रखी है झड़ी": "Team India: भारतीय क्रिकेट टीम (Team India) और ऑस्ट्रेलिया (Australia Cricket Team) के बीच इस समय 3 मैचों की एक रोमांचक T20I सीरीज़ खेली जा रही है. जिसका आखिरी मुकाबला 25 सितंबर को खेला जाएगा. वहीं इसके बाद भारतीय टीम दक्षिण अफ्रीका की भी 3 T20I और 3 वनडे मुकाबलों के लिए मेज़बानी करेगा.\n\nभारत और साउथ अफ्रीका के बीच 3 मैचों की एकदिवसीय श्रृंखला का आगाज़ 6 अक्टूबर गुरुवार से होने वाला है. जिसमें 16 अक्टूबर से शुरू होने वाले T20 वर्ल्डकप को मध्यनज़र रखते हुए टीम (Team India) में काफी ज़्यादा बदलाव भी देखने को मिल सकते हैं. भारतीय चयनकर्ता इस श्रृंखला में सीनियर खिलाड़ियों को विश्वकप के लिए आराम देते हुए नए खिलाड़ियों को मौका दे सकते हैं. तो ऐसे में आज हम बात करने जा रहे हैं 5 ऐसे धाकड़ अनकैप्ड खिलाड़ियों की जिनको भारतीय टीम (Team India) से दक्षिण अफ्रीका के खिलाफ मैडन कॉल आ सकता है.\n\n1) यशस्वी जायसवाल\n\nआईपीएल में राजस्थान रॉयल्स का प्रतिनिधित्व करने वाले आक्रामक सलामी बल्लेबाज़ यशस्वी जायसवाल का बल्ला इस साल दिलीप ट्रॉफी में जमकर गरजा है. वह इतनी ज़बरदस्त लय में हैं कि उनके सामने हर एक गेंदबाज़ फीका पड़ता नज़र आ रहा है.जायसवाल ने दिलीप ट्रॉफी में खेले गए 3 मुकाबलों में 99 की शानदार औसत से बल्लेबाज़ी करते हुए 497 रन बनाए हैं. जिसमें 2 दोहरे शतक भी शामिल है.\n\nबता दें कि जायसवाल ने साउथ ज़ोन के खिलाफ खेले गए फ़ाइनल मुकाबले की दूसरी पारी में दोहरा शतक जड़ कर सनसनी मचा दी थी. वउन्होंने 30 चौकों और 4 गगनचुंबी छक्कों की बदौलत 265 रनों की शानदार पारी खेली थी. जिसके चलते वह इस पारी के बाद दिलीप ट्रॉफी में सबसे ज़्यादा रन बनाने वाले खिलाड़ी बन गए थे. वहीं ऐसे में भारतीय चयनकर्ताओं की नज़र भी इन पर ज़रूर टिकी होगी. ऐसे में विश्वकप से पहले दक्षिण अफ्रीका के खिलाफ इन्हें भारतीय टीम (Team India) में ज़रूर आज़माया जा सकता है.",
    "भारत-दक्षिण अफ्रीका मैच का टिकट 5904 रुपये": "प्रत्येक व्यक्ति अधिकतम चार टिकट बुक कर सकता है भारत और दक्षिण अफ्रीका के बीच मास्टरकार्ड टी-20 ट्रॉफी के तीसरे मैच की मेजबानी कर रहे मध्य प्रदेश क्रिकेट संघ ने पवेलियन/गैलरी के टिकट दर की घोषणा की है साउथ पवेलियन लोअर के लिए टिकट की दर 4920 रुपये प्रति टिकट, पहली मंजिल के लिए 5904 रुपये और दूसरी और तीसरी मंजिल के लिए क्रमश: 5535 रुपये और 4305 रुपये होगी। बिक्री का तरीका ऑनलाइन होगा और प्रत्येक व्यक्ति अधिकतम चार टिकट बुक कर सकता है।\n\nIMAGE CREDIT: patrika\n\nस्टैंड के लिए एमपीसीए ने ईस्ट स्टैंड (निचला) के लिए 524 रुपये, ईस्ट स्टैंड फस्र्ट फ्लोर प्रीमियम के लिए 923 रुपये (ग्राउंड के लिए बंद पहली कुछ पंक्तियां), ईस्ट स्टैंड फस्र्ट फ्लोर के लिए 861 रुपये, ईस्ट स्टैंड दूसरी मंजिल के लिए 800 रुपये व 701 रुपये तय किए हैं। वेस्ट स्टैंड लोअर के लिए, वेस्ट स्टैंड फस्र्ट फ्लोर प्रीमियम के लिए 1107 रुपये, वेस्ट स्टैंड फस्र्ट फ्लोर (नियमित) के लिए 1046 रुपये और वेस्ट स्टैंड सेकंड फ्लोर के लिए 959 रुपये रहेंगे। ऑनलाइन टिकट बुकिंग के लिए 22 सितंबर को सुबह 6 बजे से स्टॉक खत्म होने तक या किसी और सूचना के लिए उपलब्ध होगा। 3 साल तक के बच्चों को टिकट की जरूरत नहीं होगी। अलग से कुर्सी/स्थान की अनुमति नहीं होगी।",
    "दक्षिण अफ्रीका टी20 शृंखला से बाहर हुए शमी": "",
    "रॉबिनसन के पांच विकेट से दक्षिण अफ्रीका की पहली पारी 118 रन पर सिमटी": "पहले दिन (गुरुवार) का खेल बारिश की भेंट चढ़ने के बाद दूसरे दिन (शुक्रवार) का खेल महारानी एलिजाबेथ द्वितीय की मृत्यु के बाद रद्द कर दिया गया।\n\nदोनों टीमों के खिलाड़ियों ने दिवंगत रानी के सम्मान में काली पट्टी बांधी और मैच से पहले एक मिनट का मौन रखा।\n\nतीन मैचों की श्रृंखला अभी 1-1 की बराबरी पर है।\n\nरॉबिनसन ने कप्तान बेन स्टॉक्स के टॉस जीतकर पहले बल्लेबाजी करने के फैसले को सही साबित किया।\n\nदक्षिण अफ्रीका ने 36 रन तक छह विकेट गंवा दिये जिसमें रॉबिनसन ने कप्तान डीन एल्गर (01), कीगन पीटरसन (12), काइल वेरेन (शून्य) और वियान मुल्डर (तीन) जैसे अहम बल्लेबाजों के विकेट चटकाये।\n\nखाया जोंडो, मार्को यानसेन (30) और केशव महाराज (18) ने इसके बाद कुछ संभल कर बल्लेबाजी करते हुए टीम के स्कोर को 100 के पार पहुंचाया।\n\nएपी आनन्द\n\nआनन्द",
    "ग्रेट व्हाइट शार्क ने दक्षिण अफ्रीका में 39 वर्षीय महिला को मार डाला": "दक्षिण अफ्रीका में रविवार को सुबह-सुबह स्नॉर्कलिंग का आनंद ले रही 39 वर्षीय एक महिला पर एक महान सफेद शार्क ने कथित तौर पर घातक हमला किया था।\n\nस्थानीय अधिकारियों और प्रत्यक्षदर्शियों ने कहा कि पीड़ित, जो केप टाउन से था, पश्चिमी केप प्रांत के पेटेटेनबर्ग खाड़ी में उथले पानी में तैर रहे एक समूह के किनारे पर था, जब शार्क गहराई से आई और कुछ ने बना लिया।\n\nएक गवाह ने कहा: “थोड़ा बादल छाए हुए थे, लेकिन बाहर कुछ धूप थी, और बहुत कम लोग थे जिन्होंने जल्दी डुबकी लगाई, क्योंकि तापमान बहुत गर्म था।” दर्पण के अनुसार।\n\n“तब मैंने बहुत चीख-पुकार सुनी और लोगों को पानी से बाहर भागते देखा। मुझे लगा कि यह शार्क का हमला है, लेकिन मैं बहुत दूर था, और फिर जीवनरक्षक नौका अंदर आ गई।”\n\nरिपोर्ट में कहा गया है कि बचावकर्मियों को महिला का शव किनारे से 50 फीट दूर मिला।\n\nदक्षिण अफ्रीका के राष्ट्रीय समुद्री बचाव संस्थान ने एक बयान में कहा, “सेंट्रल बीच में शार्क की घटना की रिपोर्ट के बाद एनएसआरआई पेटेटेनबर्ग बे और पुलिस सेवाओं को 07 बजकर 53 मिनट पर सक्रिय कर दिया गया।”\n\n“मौके पर पहुंचने पर, केप टाउन से 39 साल का एक शव पानी से बरामद किया गया और किनारे पर लाया गया।”\n\nघटना के जवाब में अधिकारियों ने क्षेत्र में समुद्र तटों को बंद कर दिया, जो तीन महीने में पेलेटेनबर्ग खाड़ी में शार्क से संबंधित दूसरी मौत थी।\n\nएनएसआरआई के बयान में कहा गया है कि स्थानीय सरकार वर्तमान में साइट पर एक संभावित शार्क बाधा का अध्ययन कर रही है।",
    "आईसीसी टी20 रैंकिंग में भारत को इंग्लैंड पर सात अंक की बढ़त, ऑस्ट्रेलिया को घरेलू सीरीज में हराया": "आईसीसी टी20 रैंकिंग में भारत को इंग्लैंड पर सात अंक की बढ़त, ऑस्ट्रेलिया को घरेलू सीरीज में हराया भारत ने ऑस्ट्रेलिया को घरेलू टी20 सीरीज में हराकर अपनी टी20 रैंकिंग में और अधिक सुधार कर लिया है. भारत ने दूसरे नंबर पर काबिज इंग्लैंड पर और अधिक बढ़त बना ली. ऑस्ट्रेलिया आईसीसी की ओर से जारी ताजा रैंकिंग में छठे स्थान पर खिसक गया है. पाकिस्तान और दक्षिण अफ्रीका की टीम तीसरे स्थान पर है.\n\nBy AmleshNandan Sinha Updated Date Mon, Sep 26, 2022, 5:17 PM IST",
    "RSWS 2022 AUS-L vs SA-L Dream11 Prediction: ऑस्ट्रेलिया लीजेंड्स और दक्षिण अफ्रीका लीजेंड्स के मैच में इन प्लेयर्स को चुने और बनाए अपनी परफेक्ट ड्रीम 11: Follow Live Updates": "RSWS 2022 AUS-L vs SA-L Dream11 Prediction: ऑस्ट्रेलिया लीजेंड्स और दक्षिण अफ्रीका लीजेंड्स के मैच में इन प्लेयर्स को चुने और बनाए अपनी परफेक्ट ड्रीम 11: Follow Live Updates\n\nAUS-L vs SA-L Dream11 Prediction: रोड सेफ्टी वर्ल्ड सीरीज 2022 (RSWS 2022) में आज ऑस्ट्रेलिया लीजेंड्स का मुकाबला दक्षिण अफ्रीका लीजेंड्स (Australia…\n\nAUS-L vs SA-L Dream11 Prediction: रोड सेफ्टी वर्ल्ड सीरीज 2022 (RSWS 2022) में आज ऑस्ट्रेलिया लीजेंड्स का मुकाबला दक्षिण अफ्रीका लीजेंड्स (Australia Legends vs South Africa Legends) से होगा। वहीं पॉइंट्स टेबल की बात करें तो, दक्षिण अफ्रीका तीन अंकों के साथ पांचवें स्थान पर है, जबकि ऑस्ट्रेलिया सिर्फ दो अंकों के साथ छठे स्थान पर है। ये मुकाबला दोनों टीमों के लिए बेहद अहम है। AUS-L vs SA-L के बीच Dream11 के टॉप प्लेयर्स यहां देखें। खेल जगत की ताजा खबरों के लिए जुड़े रहिए- hindi.insidesport.in\n\nदरअसल, रोड सेफ्टी सीरीज में पिछले कुछ मैचों में बारिश ने खेल बिगाड़ दिया था। दो मैच बिना एक भी गेंद फेंके बारिश में धुल गए। इसलिए दक्षिण अफ्रीका और ऑस्ट्रेलिया दोनों टीमें अब पूरा खेल खेलने के लिए उत्साहित होंगे। इस सीरीज में अभी तक दक्षिण अफ्रीका ने दो मैच गंवाए हैं और अब उसकी नजर ऑस्ट्रेलिया के खिलाफ मजबूत वापसी पर होगी। इसके साथ ही जोंटी रोड्स की अगुवाई वाली टीम की बल्लेबाजी अच्छी दिख रही है और वे उस पहलू में सुधार दिखाना चाहेंगे।\n\nमैच डिटेल्स\n\nमैच: ऑस्ट्रेलिया लीजेंड्स vs दक्षिण अफ्रीका लीजेंड्स\n\nदिन और समय: 23 सितंबर, शाम 3:30 बजे\n\nवेन्यू- देहरादून\n\nलाइव स्ट्रीमिंग- वूट ऐप (Voot)\n\nAUS-L vs SA-L पिच रिपोर्ट\n\nदेहरादून में बारिश ने खेल बिगाड़ सकती है। बहरहाल यहां की पिच सपाट है और बल्लेबाज गेंद पर गति का आनंद लेते हैं। 150 बराबर स्कोर है।\n\nAUS-L vs SA-L Dream 11\n\nकप्तान – मोर्ने वान वायको\n\nउपकप्तान – वाटसन\n\nविकेटकीपर- ब्रैड हैडिन\n\nबल्लेबाज- शेन वॉटसन, पीटरसन, हॉज\n\nऑलराउंडर- जॉन हेस्टिंग्स, फिलेंडर\n\nगेंदबाज- एलन डॉसन, ब्रेट ली, बोथा\n\nAUS-L vs SA-L संभावित प्लेइंग इलेवन\n\nऑस्ट्रेलिया लीजेंड्स- शेन वॉटसन, कैमरन व्हाइट, कैलम फर्ग्यूसन, नाथन रियरडन, ब्रैड हॉज, ब्रैड हैडिन, जॉर्ज हॉरलिन, जॉन हेस्टिंग्स, ब्रेट ली, ब्राइस मैकगेन, डिर्क नानेस\n\nदक्षिण अफ्रीका लीजेंड्स- एंड्रयू पुटिक, मोर्ने वैन विक, एल्विरो पीटरसन, जैक्स रूडोल्फ, जोंटी रोड्स, वर्नोन फिलेंडर, ज़ेंडर डेर ब्रुइन, जोहान बोथा, एडी ली, गार्नेट क्रूगर, एलन डॉसन\n\nक्रिकेट और अन्य खेल से सम्बंधित खबरों को पढ़ने के लिए हमें गूगल न्यूज (Google News) पर फॉलो करें।",
    "दक्षिण अफ्रीका के मुख्य कोच हिल्टन मोरिंग का मानना है कि अगले साल घरेलू सरजमीं पर होने वाला 2023 ... - Latest Tweet by IANS Hindi": "(SocialLY के साथ पाएं लेटेस्ट ब्रेकिंग न्यूज, वायरल ट्रेंड और सोशल मीडिया की दुनिया से जुड़ी सभी खबरें. यहां आपको ट्विटर, इंस्टाग्राम और यूट्यूब पर वायरल होने वाले हर कंटेंट की सीधी जानकारी मिलेगी. ऊपर दिखाया गया पोस्ट अनएडिटेड कंटेंट है, जिसे सीधे सोशल मीडिया यूजर्स के अकाउंट से लिया गया है. लेटेस्टली स्टाफ द्वारा इसमें कोई बदलाव या एडिट नहीं किया गया है. सोशल मीडिया पोस्ट लेटेस्टली के विचारों और भावनाओं का प्रतिनिधित्व नहीं करता है, हम इस पोस्ट में मौजूद किसी भी कंटेंट के लिए कोई जिम्मेदारी या दायित्व स्वीकार नहीं करते हैं.)\n\nsouth-africas-head-coach-hilton-moring-believes-2023-to-be-held-on-home-soil-next-year",
    "कस्तुरबा गांधी के दक्षिण अफ्रीका के सत्याग्रह के 109 साल पूरे होने के उपलक्ष्य में !": "आज के ही दिन ! दक्षिण अफ्रीका में, आवागमन की पाबंदी के खिलाफ कस्तूरबा गांधी ने अपने अन्य महिला साथियों के साथ ! 23 सितंबर 1913 के दिन, किए सत्याग्रह को आज 109 साल पूरे हो रहे हैं ! शायद भारतीय उपमहाद्वीप की पहली महिला सत्याग्रही ! कस्तुरबा गांधी के इस कदम से ! भारत की समस्त महिलाओं को ! पुरुषों के कंधे से कंधा मिलाकर ! आंदोलन करने की प्रेरणा उनके, इस सत्याग्रह के कारण मिली होगी ! और काल का महिमा देखिए !\n\n22 फरवरी 1944 के दिन पुणे के आगा खाँ पैलेस में कस्तूरबा की उम्र के पचहत्तर साल के दौरान गिरफ्तारी के समय, मृत्यु हुई है ! विनम्र अभिवादन ! लेकिन बांको इस सत्याग्रह आंदोलन में शामिल करने के लिए महात्मा गाँधी ने कैसे तैयार किया था इसका विवरण उन्होंने अपने दक्षिण अफ्रीका के सत्याग्रह का इतिहास नाम की किताब में खुद ही लिखा है ! ” गांधीजी ने एकाएक कस्तूरबा से पुछाः\n\nतुम्हें कुछ पता चला !”\n\nजिज्ञासा से कस्तुरबा ने पुछा की “क्या?”\n\nगांधीजी ने हसते हुए उत्तर दियाः “आज तक तुम मेरी विवाहिता स्री थी ; लेकिन अब तुम मेरी विवाहिता स्री नही रही !”\n\nकस्तुरबा ने कुछ भौहें-चढ़ाकर कहाः ” यह और किसने कह दिया? आप तो रोज नई – नई समस्याएं ढूंढ निकालते हैं !”\n\nगांधीजी हंसते – हंसते बोलेंः ” मै कहा ढूंढ निकालता हूँ ? यह जनरल स्मटस कहता है कि ईसाई विवाहोकी तरह हमारा विवाह कोर्ट में दर्ज नहीं किया गया है, इसलिए वह गैरकानूनी माना जायेगा ; तुम मेरी विवाहिता पत्नी नही किन्तु उपपत्नि (रखेली) मानी जाओगी ! ”\n\nकस्तूरबा ने क्रोध में आकर कहाः “अपना सिर कहा जनरल स्मटस ने ! इस निठल्ले को ऐसी बातें कहांसे सुझ जाती है ? ”\n\nगांधीजी ने कहाः लेकिन तुम बहनें क्या करोगी ?”\n\n” हम भला क्या कर सकती है ? ” कस्तूरबा ने पूछा !\n\n” हम पुरुष जैसे सरकार से लडते है वैसे तुम भी लडो ! अगर तुम्हे सच्ची विवाहिता पत्नी बनना हो और उपपत्नि न बनना हो और अपनी इज्जत तुम लोगों को प्यारी हो, तो तुम भी हमारी तरह सरकारसे लडो! ”\n\n” आप लोग तो जेल जाते है ! ”\n\nतो तुम भी अपनी इज्जत के खातिर जेल जाने को तैयार हो जाओ !”\n\nगांधीजी के यह वाक्य सुनकर कस्तूरबा आस्चर्य से बोली ” क्या कहते है ? मै जेल में जाऊ ! स्री से कही जेल में जाया जाता है ? ”\n\n” क्यों भला ? स्त्रियोंसे जेल में क्यों नहीं जाया जा सकता ? पुरुष तो सुख – दुख भोगते है, उन्हें स्त्रिया क्यो नही भोग सकती? राम के पिछे सिता गई थी ! हरिश्चंद्र के पिछे तारामती गई थी ! नल के पीछे दमयन्ती गई थी ! और सबने जंगल में अपार दुःख सहन किये थे ! ”\n\n\n\nगांधीजी का विवेचन सुनकर कस्तूरबा बोल उठीः वे सब देवताओं के जैसे थे ! उनके कदमों पर चलने की शक्ति हमारे पास कहा है ? ”\n\nगांधीजी ने गंभीरता से कहाः इसमें क्या हुआ ? हम भी उनके जैसा व्यवहार करे, तो उनके जैसे बन सकते हैं ! हम भी देवता बन सकते हैं ! राम के कुलका मै हूँ और सिता के कुलकी तुम हो ! मै राम बन सकता हूँ और तुम सिता बन सकती हो ! सिता धर्म के लिए राम के साथ न गई होती और राजमहल में बैठी रहती, तो उसे कोई सिता माता नही कहता ! तारामती यदि हरिश्चंद्र सत्यव्रत के लिए बिकी न होती, तो हरिश्चंद्र के सत्यव्रत में दोष रह जाता! हरिश्चंद्र को कोई सत्यवादी न कहता और तारामती को कोई सती भी नहीं कहता ! दमयन्ती नल के पीछे जाकर जंगलके दुःख सहनेमे शामिल न हुई होती, तो उसे भी कोई सती नही कहता ! उसी तरह अगर तुम्हे अपनी इज्जत बचानी हो, मेरी विवाहिता पत्नी कहलाना हो और उपपत्नि कहलाने के कलंक से मुक्त होना है, तो तुम सरकारसे लडो, और जेल जाने के लिए तैयार हो जाओ ! ”\n\nकस्तूरबा चुप रही ! मै देख रहा था कि बा इसका क्या उत्तर देती है ! दोनों की बातचीत सुनने में मुझे आनंद आ रहा था ! इतने में कस्तूरबा बोल उठीः” तो आपको मुझे जेल भेजना है, यही बात है न? अब इतना ही बाकी रहा है ! ठीक है, मैं जाऊंगी ! लेकिन जेल का भोजन मुझे माफीक आयेगा ?\n\n” मै नही कहता कि तुम जेल जाओ ! तुम्हे अपनी इज्जत के खातिर जेल जाने की उमंग हो तो जाओ ! और जेल का भोजन माफीक नही आये तो वहां फलाहार करना !”\n\n” जेल में सरकार फलाहार देगी ?”\n\nफलाहार पाने का उपाय बताते हुए गांधीजी ने कहाः ” सरकार फलाहार न दे तब तक उपवास करना !”\n\nकस्तुरबा ने हंसकर कहाः” अच्छा यह तो मुझे मरने का ही रास्ता बताया है ! मुझे लगता है कि जेल जाऊंगी तो जरूर मर जाऊँगी ! ”\n\nगांधीजी सिर हिलाते हुए खिलखिला उठे और बोलेंः” हां हां मै भी यही चाहता हूँ ! तुम जेल में मर जाओगी, तो मैं तुम्हें जगदम्बा की समान पूजूंगा !”\n\nअच्छा तब मैं जेल जाने के लिए तैयार हूँ !”\n\nकस्तुरबा ने दृढ़तासे अपना निश्चय प्रकट किया !\n\nगांधीजी खुब हंसे ! उन्हें बड़ा आनंद हुआ !\n\nइस तरह महात्मा गाँधी जी ने जीवन के कई महत्वपूर्ण पडाओ पर काठेवाडी पारंपारिक समाज में पैदा हुई कस्तूर के साथ उम्र के तेरहवें साल में शादी करने के बाद अपने सत्य के प्रयोग में सत्याग्रह से लेकर छुआछूत की परंपरा से ब्रम्हचर्य व्रत तथा अपरिग्रह के लिए कस्तुरबा को भी अपनी जीवन यात्रा में शामिल किया और खुद और अपनी जिवनसंगिनि के साथ अपने चालिस सालों से अधिक समय का सफर तय किया है ! ऐसे महान जोडी को शत-शत प्रणाम !\n\n\n\nडॉ सुरेश खैरनार 23 सितंबर 2022, नागपुर.",
    "छत्तीसगढ़ में कोयले की कमी से 600 उद्योग प्रभावित, दक्षिण अफ्रीका और आस्ट्रेलिया से कोयला मंगाने की तैयारी": "छत्तीसगढ़ में कोयले की कमी से 600 उद्योग प्रभावित, दक्षिण अफ्रीका और आस्ट्रेलिया से कोयला मंगाने की तैयारी\n\nरायपुर(नईदुनिया प्रतिनिधि)। प्रदेश के उद्योगों में अभी भी कोयले की मार बनी हुई है। मांग के मुताबिक उपलब्धता नहीं होने की वजह से उद्योगपतियों को मजबूरी में आस्ट्रेलिया, दक्षिण आफ्रीका और रूस का कोयला आयात करना पड़ रहा है, जबकि प्रदेश की खदानों से निकलने वाले कोयले की कमी बनी हुई है। कोल इंडिया से उद्योगों को कोयला मिलना अभी बंद है।\n\nउद्योगपतियों की मांग है कि कोल इंडिया को लिंकेज पालिसी को आगे जारी रखना चाहिए। कोयले की मार के कारण प्रदेश के करीब 600 उद्योग प्रभावित है। साथ ही मांग नहीं होने पर भी स्टील की कीमतों में भी कोई गिरावट नहीं है। गौरतलब है कि कोयला संकट की वजह से इन दिनों उद्योगों का उत्पादन भी आधा हो गया है। सरिया इन दिनों 65 हजार रुपये प्रति टन बिक रहा है।\n\nछत्तीसगढ़ स्पंज आयरन एसोसिएशन के अध्यक्ष अनिल नचरानी ने बताया कि एसईसीएल (साउथ ईस्टर्न कोल्फील्ड्स लिमिटेड) से स्पंज आयरन उद्योगों का कोयले की सप्लाई को लेकर वर्ष-2017 से मार्च-2022 तक लिंकेज एग्रीमेंट हुआ था। यह एग्रीमेंट अब समाप्त हो गया है। इसकी वजह से उद्योगों को कोयला मिलना बंद हो गया है।\n\nउद्योगपति चाहते है कि लिंकेज एग्रीमेंट फिर से आगे बढ़ाया जाए ताकि उद्योगों को कोयला मिल सके। उन्होंने बताया कि अभी प्रदेश के उद्योगों के पास 15 अगस्त तक का कोयला स्टाक था,जो खत्म हो गया है। अब उनके पास आने वाला कोयला आस्ट्रेलिया, साउथ आफ्रीका व रूस से है।\n\n\n\n\n\nमिनी स्टील और रोलिंग मिलों पर भी पड़ेगा फर्क\n\nकोयला संकट की मार संप्ज आयरन के साथ ही मिनी स्टील और रोलिंग मिलों पर भी पड़ रहा है। प्रदेश में इन दिनों सेक्टरों के उद्योगों की संख्या करीब 700 है। उद्योगों का उत्पादन आधा होने की वजह से बाजार में स्टाक की किल्लत बनी हुई है। इसका असर ही कीमतों में पड़ा है।\n\n\n\n\n\nसरिया की कीमतें अभी भी ज्यादा\n\nबाजार में मांग न होने के बाद भी सरिया की कीमतों में बढ़ोतरी है। उद्योगपतियों का कहना है कि इसका मुख्य कारण कोयला महंगा होना है। वर्तमान में आस्ट्रेलिया व साउथ आफ्रीका से आने वाला कोयला उद्योगों को 15 से 16 हजार रुपये प्रति टन उपलब्ध हो पा रहा है।\n\nPosted By:",
    "South Africa T20 League: इस नाम से जानी जाएगी दक्षिण अफ्रीका की नई टी20 लीग, MI और सुपर किंग्स की टीमें लेंगी हिस्सा": "South Africa T20 League: अगले साल दक्षिण अफ्रीका में नई टी20 लीग शुरू होगी। इस लीग में 6 टीमें हिस्सा लेंगी और सभी का मालिकाना हक आईपीएल की फ्रेंचाइजीज के पास ही है। इस लीग का नामकरण हो गया है। 19 सितंबर को टूर्नामेंट के लिए खिलाड़ियों की नीलामी होगी।",
    "South Africa: दुनिया को फिर डराएगा कोरोना! दक्षिण अफ्रीका में कोविड-19 ओमिक्रॉन के नए सब वेरिएंट का पता चला": "Follow us on Created with Sketch. Image Source : AP (FILE PHOTO) Corona\n\nHighlights बीए.2.75 नामक कोविड 19 ओमिक्रॉन के एक नए सब वेरिएंट का पता लगाने की पुष्टि\n\nभविष्य में कोविड 19 वायरस और भी खतरनाक रूप ले सकता हैः डब्ल्यूएचओ\n\nदक्षिण अफ्रीका में 50 फीसदी से अधिक आबादी वैक्सीनेटेड\n\nराष्ट्रीय स्वास्थ्य विभाग ने बीए.2.75 नामक कोविड 19 ओमिक्रॉन के एक नए सब वेरिएंट का पता लगाने की पुष्टि की है, लेकिन कहा कि नए सब वेरिएंट का वर्तमान में कोई प्रभाव नहीं पड़ा है। समाचार एजेंसी शिन्हुआ की रिपोर्ट के अनुसार, स्वास्थ्य विभाग के प्रवक्ता फोस्टर मोहले ने गुरुवार को कहा कि इस सब वेरिएंट का पहली बार जुलाई में गौतेंग में एक नमूने में पता चला था और तब से अन्य क्षेत्रों में इसका फिर से पता नहीं चल पाया है। मोहले ने कहा, ‘यह चिंता का विषय नहीं है। इस प्रकार, प्रमुख सब वेरिएंट बीए.4 और बीए.5 की तुलना में इसका कोई प्रभाव और गंभीरता नहीं है।‘ प्रवक्ता ने शिन्हुआ को बताया कि बीए.4 और बीए.5 दक्षिण अफ्रीका में सबसे प्रमुख सब वेरिएंट बने रहे, लेकिन उच्च स्तर की प्रतिरक्षा के कारण वे कम गंभीर थे। विभाग ने लोगों से न घबराने की अपील की है।\n\nदक्षिण अफ्रीका में 50 फीसदी से अधिक आबादी वैक्सीनेटेड\n\nदक्षिण अफ्रीका ने सभी प्रमुख कोविड 19 लॉकडाउन प्रतिबंधों को हटा दिया, क्योंकि नए मामलों में गिरावट जारी रही। स्वास्थ्य विभाग ने कहा कि हालांकि महामारी खत्म नहीं हुई है। मोहले ने उन लोगों को प्रोत्साहित किया जो टीका नहीं लगाते थे और खुद को बचाने के लिए बूस्टर शॉट प्राप्त करते थे। दक्षिण अफ्रीका में 50 प्रतिशत से अधिक आबादी का टीकाकरण किया जा चुका है।\n\nगौरतलब है कि डब्ल्यूएचओ ने एक चेतावनी दी है कि भविष्य में कोविड 19 वायरस और भी खतरनाक रूप लेगा विश्व स्वास्थ्य संगठन ने चेतावनी देते हुए कहा है कि आने वाले समय में कोरोना वायरस की और भी खतरनाक लहरों का सामना दुनिया को करना पड़ सकता है। इसके लिए दुनियाभर की सरकारों को सतर्क रहने और किसी भी खतरे से निपटने के लिए तैयार रहने को कहा गया है। इस बारे में डब्ल्यूएचओ के महानिदेशक ट्रेडोस एडनॉम घेब्येयियस ने जेनेवा में मीडिया से कहा कि ष्हम महामारी को खत्म करने के लिए बेहतर स्थिति में कभी नहीं रहे।\n\nदुनियाभर में नए मामले और नई मौतों की संख्या घटी, पर सतर्क रहने की जरूरतः डब्ल्यूएचओ\n\nडब्ल्यूएचओ के अनुसार 5 से 11 सितंबर के सप्ताह के दौरान दुनियाभर में नए साप्ताहिक मामलों की संख्या पिछले सप्ताह की तुलना में 28 प्रतिशत घटकर 3.1 मिलियन से अधिक रही है। नई साप्ताहिक मौतों की संख्या 22 प्रतिशत घटकर मात्र 11000 रह गई। ट्रेडोस ने महामारी की प्रतिक्रिया की तुलना मैराथन दौड़ से की। उन्होंने कहा कि ‘कड़ी मेहनत करने और यह निश्चित करने का समय है कि हम कोरोना वायरस जैसी महामारी पर जीत हासिल करेंं और अपनी सारी मेहनत का प्रतिफल प्राप्त करें।‘\n\nLatest World News",
    "T20 World Cup 2022: दक्षिण अफ्रीका की संभावित एकादश, शेड्यूल, मजबूती और कमजोरी": "आईसीसी टी20 विश्व कप (ICC T20 World Cup 2022) इस साल ऑस्ट्रेलिया (Australia) में खेला जाएगा. इसकी शुरुआत 16 अक्टूबर से होगी, जबकि फाइनल मुकाबला 13 नवंबर को मेलबर्न क्रिकेट ग्राउंड (MCG) में होगा. इससे पहले कई देशों ने अपनी-अपनी टीमों की घोषणा कर दी है. उन्ही में से एक दक्षिण अफ्रीका (South Africa) भी है, जिन्होंने हाल ही में अपनी 15 सदस्यीय टीम का ऐलान किया है. यह भी सच है कि यह टीम अभी तक एक भी बार विश्व कप का खिताब नहीं जीत पाई है.\n\nबता दें कि दिग्गज बल्लेबाज टेम्बा बवुमा प्रोटियाज टीम की कमान संभालेंगे, जबकि अनुभवी बैटर रासी वैन डर डूसैन को जगह नहीं मिल पाई है. रिपोर्ट्स की मानें तो वे चोट की वजह से टीम में शामिल नहीं हो पाए हैं. हरी जर्सी वाली टीम में दिग्गज तेज गेंदबाज वेनी पार्नेल, धाकड़ बल्लेबाज रिली रोसो को भी चुना गया है. वहीं, युवा विकेटकीपर बल्लेबाज ट्रिस्टन स्टब्स को भी मौका मिला है. मार्को यानसेन, एंडिले फेहलुकवायो और जोर्न फोर्तुइन तीन रिजर्व खिलाड़ी होंगे. दक्षिण अफ्रीका 24 अक्टूबर को बी-1 की विजेता टीम के खिलाफ होबार्ट में आईसीसी टी20 विश्व कप 2022 के सुपर-12 चरण में अपना पहला मुकाबला खेलेगी.\n\nक्या है दक्षिण अफ्रीकी टीम की ताकत?\n\nदक्षिण अफ्रीका हमेशा से ही सभी विभागों में बेहद मजबूत रही है. इस बार खासकर टीम की गेंदबाजी यूनिट बेहद शानदार नज़र आ रही है. उनमें कगिसो रबाडा, एनरिक नोर्खिया, लुंगी एंगीडी, वेन पार्नेल, तबरेज़ शम्सी, केशव महाराज, ड्वेन प्रीटोरियस, जैसे टॉप क्लास गेंदबाज मौजूद हैं. इसके अलावा टीम की फील्डिंग भी बहुत लाजवाब है. इतना ही नहीं, नियमित कप्तान टेम्बा बवुमा की वापसी से इस टीम की बल्लेबाजी तो मज़बूत हुई ही, साथ ही साथ उन्हें कप्तानी विभाग में भी फायदा मिलेगा. यहां तक कि टीम में डेविड मिलर, क्विंटन डी कॉक, एडेन मार्क्रम, हेनरिक क्लासेन, जैसे बड़े-बड़े शॉट्स लगाने वाले बल्लेबाज मौजूद हैं, जो किसी भी गेंदबाज की पिटाई करने की काबिलियत रखते हैं. ड्वेन प्रीटोरियस की मौजूदगी भी टीम को संतुलित बनाती है. वे ज़रुरत पड़ने पर गेंदबाजी में विकेट दिलाते हैं. साथ ही बल्ले से भी महत्वपूर्ण योगदान देते हैं.\n\nदूसरी तरफ, युवा विकेटकीपर बल्लेबाज ट्रिस्टन स्टब्स भी अकेले दम पर मैच को पलटने का माद्दा रखते हैं. स्टब्स ताबड़तोड़ बल्लेबाजी के लिए जाने जाते हैं. सलामी बल्लेबाज रीज़ा हेंड्रिक्स भी पिछली 5 टी20 आई पारियों में 4 अर्धशतक लगा चुके हैं और डेविड मिलर भी अपनी प्रचंड फॉर्म में हैं. स्टार बल्लेबाज रिली रोसो की वापसी से भी टीम का बल्लेबाजी क्रम बेहद मजबूत नज़र आ रहा है. यही बातें इस टीम को ताकतवर बनाती हैं.\n\nक्या है इस टीम की कमजोरी?\n\nदिग्गज बल्लेबाज रासी वेन डर डूसैन का चोट लगने की वजह से टीम से बाहर होना हरी जर्सी वाली टीम के लिए सबसे बड़ा झटका माना जा रहा है. रासी दक्षिण अफ्रीकी टीम के मिडिल ऑर्डर के महत्वपूर्ण बल्लेबाज हैं. यह भी बात सच है कि टीम को उनकी कमी खलेगी. इतना ही नहीं, आईसीसी के टूर्नामेंट्स की शुरुआत में यह टीम बेहद शानदार प्रदर्शन करती है, लेकिन जैसे-जैसे टूर्नामेंट आगे बढ़ता है, वैसे-वैसे ही इस टीम का प्रदर्शन फीका पड़ता जाता है. नतीजा यह होता है कि यह टीम सेमी फाइनल से आगे नहीं जा पाती और वहीं चोक कर जाती है, जिसकी वजह से उन पर चोकर्स का धब्बा लगा हुआ है.\n\nयहां तक कि पूर्व दिग्गज विकेटकीपर बल्लेबाज और मुख्य कोच मार्क बाउचर का अचानक अपने पद से इस्तीफा देना मानसिक रूप से टीम के खिलाड़ियों पर प्रभाव डाल सकता है, जिसकी वजह से उनके प्रदर्शन में गिरावट आ सकती है.\n\nटी20 विश्व कप 2022 में दक्षिण अफ्रीकी टीम का कार्यक्रम\n\n24 अक्टूबर: दक्षिण अफ्रीका बनाम ग्रुप बी विजेता, बेलेरिव ओवल, होबार्ट में\n\n27 अक्टूबर: दक्षिण अफ्रीका बनाम बांग्लादेश – सिडनी क्रिकेट ग्राउंड, सिडनी में\n\n30 अक्टूबर: भारत बनाम दक्षिण अफ्रीका – पर्थ स्टेडियम, पर्थ में\n\n3 नवंबर: पाकिस्तान बनाम दक्षिण अफ्रीका – सिडनी क्रिकेट ग्राउंड, सिडनी में\n\n6 नवंबर: दक्षिण अफ्रीका बनाम ग्रुप ए उपविजेता – एडिलेड ओवल, एडिलेड में\n\nकहां देख सकते हैं मैच?\n\nटी20 विश्व कप 2022 के प्रमुख ब्रॉडकास्टिंग पार्टनर चैनल के रूप में भारत में स्टार स्पोर्ट्स नेटवर्क होगा. स्टार स्पोर्ट्स के कई चैनलों पर इन मैचों का प्रसारण किया जाएगा, जिसमें स्टार स्पोर्ट्स हिंदी-1 पर हिंदी कमेन्ट्री तो स्टार स्पोर्ट्स-2 पर अंग्रेजी कमेन्ट्री में प्रसारण किया जाएगा. इसके अलावा मोबाइल डिजिटल एप Hotstar, Disney+, SonyLiv ,FanCode पर मैच का मज़ा लिया जा सकता है.\n\nदक्षिण अफ्रीका की संभावित एकादश\n\nक्विंटन डी कॉक, रीज़ा हेंड्रिक्स, टेम्बा बवुमा, एडेन मार्क्रम, डेविड मिलर, ड्वेन प्रीटोरियस, वेन पार्नेल, केशव महाराज, कगिसो रबाडा, लुंगी एंगीडी, तबरेज शम्सी.\n\nआईसीसी टी20 विश्व कप के लिए दक्षिण अफ्रीकी टीम\n\nटेम्बा बावुमा (कप्तान), क्विंटन डी कॉक, हेनरिक क्लासेन, रीज़ा हेंड्रिक्स, केशव महाराज, एडेन मार्क्रम, डेविड मिलर, लुंगी एनगिडी, एनरिच नोर्खिया, वेन पार्नेल, ड्वेन प्रिटोरियस, कगिसो रबाडा, रेली रोसौ, तबरेज़ शम्सी, ट्रिस्टन स्टब्स.\n\nरिजर्व खिलाड़ी: ब्योर्न फोर्टुइन, मार्को जेन्सन और एंडिले फेहलुकवेओ.\n\nयह भी पढ़ें – ऑस्ट्रेलिया और दक्षिण अफ्रीका के भारत दौरे का पूरा कार्यक्रम, देखिए कब और कहां खेले जाएंगे मैच",
    "Road Accident in South Africa: दक्षिण अफ्रीका में दर्दनाक सड़क हादसा, 19 छात्रों समेत 21 लोगों की मौत": "South Africa Road Accident: दक्षिण अफ्रीका (South Africa) के उत्तरी क्वाज़ुलु-नताल (KwaZulu-Natal) में एक सड़क दुर्घटना (Accident) में 19 स्कूली छात्रों समेत 21 लोगों की मौत हो गई. देश की आपातकालीन चिकित्सा सेवा (Emergency Medical Services) के अनुसार, हादसा (Accident) शनिवार (17 सितंबर) दोपहर उस समय हुआ जब एक ट्रक ने दूसरे ट्रक को ओवरटेक करने का प्रयास किया और स्कूल से घर जा रहे 12 साल से कम उम्र के स्कूली (School) बच्चों को ले जा रही बैकी (bakkie) से टकरा गई.\n\nक्वाज़ुलु-नताल ट्रांसपोर्ट एमईसी सिफ़ो ह्लोमुका ने कहा, \"विभाग हादसे से दुखी है, उन्होंने कहा कि उन्हें पुलिस से एक अपडेट मिला है. ये एक आमने-सामने की टक्कर थी और बक्की में कुछ बच्चे फंस गए थे. हमारा मानना है कि इस तरह की दुर्घटनाएं ड्राइवर के लापरवाही की वजह से होती हैं.\"\n\nघायलों के शीघ्र स्वस्थ होने की कामना की\n\nवहीं, प्रवक्ता रॉबर्ट मैकेंजी ने कहा, \"गंभीर रूप से घायलों में दो वयस्क और लगभग पांच से 12 साल की उम्र के 19 बच्चे शामिल हैं.\" छात्र प्राथमिक विद्यालय के बच्चे थे, जिन्हें स्कूल से घर ले जाया जा रहा था. उन्होंने कहा, \"हम नागरिकों और सभी प्रभावित परिवारों को आश्वस्त करना चाहते हैं कि सरकार सभी हितधारकों के साथ काम कर रही है. साथ ही सिमेलने ने पीड़ितों के परिवारों के प्रति संवेदना व्यक्त की और घायलों के शीघ्र स्वस्थ होने की कामना की.\n\nहादसे के वजह की जांच शुरू\n\nक्वाज़ुलु-नेटाल (KwaZulu-Natal) प्रांतीय सरकार के प्रीमियर कार्यालय (Provincial Government) ने एक बयान में कहा, \"हम नागरिकों और सभी प्रभावित परिवारों को आश्वस्त करना चाहते हैं कि सरकार सभी हितधारकों के साथ काम कर रही है ताकि यह सुनिश्चित हो सके कि इस दर्दनाक हादसे के कारण की जांच की जा रही है.\"\n\nये भी पढ़ें:\n\nDelhi: अमानतुल्ला खान का बिजनेस पार्टनर हामिद अली गिरफ्तार, बेरेटा पिस्टल और 12 लाख कैश बरामद\n\nAmanatullah Khan Case: अमानतुल्लाह की गिरफ्तारी पर CM केजरीवाल का ट्वीट, कहा- अभी हमारे कई विधायक होंगे गिरफ्तार",
    "IND vs SA टी 20 सीरीज से पहले देवी मां के दर्शन करने मंदिर पहुंचा दक्षिण अफ्रीका का ये खिलाड़ी, फोटो हुई वायरल": "क्रिकेट न्यूज़ डेस्क। दक्षिण अफ्रीका की टीम ऑस्ट्रेलियाई दौरे पर पहुंच चुकी है, जहां वह 28 सितंबर से तीन टी 20 मैचों की सीरीज खेलेगी।टी 20 सीरीज से पहले भारत दौरे पर आए दक्षिण अफ्रीका का एक खिलाड़ी मंदिर पहुंचा और देवी मां के दर्शन किए।यही नहीं दक्षिण अफ्रीकी खिलाड़ी ने भारतीय फैंस को नवरात्रि की शुभकामनाएं दी हैं।\n\nAUS के खिलाफ T20 सीरीज जीत का Team India को मिला ईनाम, इस मामले में हुआ जबरदस्त\n\n\n\n\n\nदक्षिण अफ्रीकी गेंदबाज केशव महाराज की एक फोटो वायरल हो रही है । फोटो में वह भारतीय परम्परागत वेशभूषा में हैं । केशव महाराज ने तिरुवनंतपुरम के पद्मानंद स्वामी मंदिर में पूजा की । यही नहीं उन्होंने अपनी फोटो भी शेयर की और कैप्शन में में लिखा-जय माता दी ।\n\nIND vs AUS फ्लॉप प्रदर्शन करने वाले इन दो खिलाड़ियों के बचाव में उतरे Rohit Sharma, जानिए क्या कुछ कहा\n\n\n\n\n\nआपकी जानकारी के लिए बता दें कि केशव महाराज दक्षिण अफ्रीका टीम के लिए भले ही खेलते हों, लेकिन उनका भारत से भी नाता है ।केशव महाराज मूल रूप से उत्तर प्रदेश के सुल्तानपुर के रहने वाले हैं। बताया जाता है कि केशव महाराज के पूर्वज सन् 1874 में भारत से डरबन नौकरी के तलाश में पहुंचे थे और फिर वहीं बस गए।\n\nबतौर कप्तान Rohit Sharma का बड़ा कारनामा, Virat Kohli का बड़ा रिकॉर्ड किया ध्वस्त\n\n\n\n\n\nकेशव का जन्म 7 फरवरी 1990 को दक्षिण अफ्रीका में हुआ था। केशव महाराज दक्षिणअफ्रीका में रहते हुए हिंदू रीति रिवाज को बड़ी सिद्ध से फॉलो करते हैं।केशव महाराज हनुमान जी के बड़े भक्त हैं।केशव महाराज ने दक्षिण अफ्रीका टीम का हिस्सा रहते हुए 45 टेस्ट, 24 वनडे और 18 टी 20 मैच खेले हैं । केशव महाराज ने टेस्ट में 154 और वनडे मैचों में 27 विकेट और टी 20 मैचों में 15 विकेट लिए।केशव महाराज का जलवा भारत के खिलाफ टी 20 सीरीज के तहत भी देखन को मिल सकता है।",
    "महारानी की मौत के बाद दक्षिण अफ्रीका ने वापस मांगा अपना 500 कैरेट का ग्रेट स्टार डायमंड": "'ग्रेट स्टार ऑफ अफ्रीका' की वापसी के लिए 6,000 से ज्यादा लोगों ने एक याचिका पर हस्ताक्षर किए हैं. इस याचिका में कहा गया है कि अफ्रीका के ग्रेट स्टार को तुरंत वापस किया जाए.\n\nब्रिटेन की महारानी एलिजाबेथ के निधन के बाद यूके से कोहिनूर सहित सभी तरह के डायमंड (हीरे) की मांग उठने लगी है. अब दक्षिण अफ्रीका ने ब्रिटेन से ‘ग्रेट स्टार ऑफ अफ्रीका’ की वापसी की मांग की है. इस कीमती हीरे, जिसे कलिनन या अफ्रीका का ग्रेट स्टार कहा जाता है. दावा है कि इस हीरे को एक बडे रत्न से काटा गया है, जिसकी खोज साल 1905 में दक्षिण अफ्रीका में खनन में की गई थी. दक्षिण अफ्रीका के औपनिवेशिक अधिकारियों ने इस कीमती हीरे को ब्रिटिश रॉयल फैमिली को सौंप दिया था. और अब ये कीमती हीरा महारानी एलिजाबेथ की शाही छड़ी पर लगा हुआ है.\n\nमहारानी की मृत्यु के बाद से ब्रिटेन से अफ्रीका के इस ग्रेट स्टार और अन्य कीमती हीरों की वापसी की मांग तेज होने लगी है. कई दक्षिण अफ्रीकी नागरिकों ने ब्रिटेन द्वारा कीमती गहनों को अपने कब्जे में लिए जाने को नाजायज बताया है. क्वीन के निधन के बाद उपनिवेशवाद को लेकर एक बहस सी छिड़ी हुई है. दक्षिण अफ्रीकी मीडिया इस हीरे के स्वामित्व को लेकर बहस पर उतर आया है. साथ ही साथ मुआवजे का भुगतान करने की मांग भी कर रहा है. एक एक्टिविस्ट थंडक्सोलो सबेलो ने लोकल मीडिया से कहा, ‘कलिनन डायमंड को तत्काल प्रभाव से दक्षिण अफ्रीका लौटाया जाना चाहिए.’\n\n‘ग्रेट स्टार’ को तुरंत वापस करने की मांग\n\nवहीं, ‘ग्रेट स्टार ऑफ अफ्रीका’ की वापसी के लिए 6,000 से ज्यादा लोगों ने एक याचिका पर हस्ताक्षर किए हैं. इस याचिका में कहा गया है कि अफ्रीका के ग्रेट स्टार को तुरंत वापस किया जाए. इसमें यह भी कहा गया है कि दक्षिण अफ्रीकी म्यूजियम में इस हीरे को प्रदर्शन के लिए रखा जाए. दक्षिण अफ्रीकी संसद के एक सदस्य वुयोलवेथु जुंगुला ने अफ्रीकी मूल के नागरिकों से अपील की है कि वे ब्रिटेन द्वारा किए गए सभी नुकसान के लिए भरपाई की मांग करें. इसके अलावा, ब्रिटेन द्वारा चुराए गए सभी कीमती चीजों जैसे सोने और हीरों की वापसी की मांग करें.\n\n‘कोहिनूर’ की वापसी की भी उठी मांग\n\nबता दें कि भारतीय नागरिकों ने भी ब्रिटेन से कोहिनूर हीरे की वापसी की मांग की है. कोहिनूर महारानी के क्राउन पर लगा एक कीमती हीरा है. कोहिनूर एक बड़ा और बेरंग हीरा है, जो 14वीं सदी की शुरुआत में दक्षिण भारत में मिला था. औपनिवेशिक कालखंड में यह ब्रिटेन के हाथ लग गया था और अब ऐतिहासिक स्वामित्व विवाद का विषय बना हुआ है, जिस पर भारत समेत कम से कम चार देश दावा करते हैं. भारत सरकार कई बार कोहिनूर को वापस करने की मांग करती रही है. सबसे पहले इस संबंध में मांग 1947 में की गई थी. हालांकि ब्रिटिश सरकार भारत के कोहिनूर के दावों को खारिज करती रही है.\n\n…\n\n(एजेंसी इनपुट के साथ)",
    "India South Africa ODI: भारत और दक्षिण अफ्रीका के मुकाबले के लिए आफलाइन टिकट दो से": "India South Africa ODI भारत और दक्षिण अफ्रीका के बीच लखनऊ के इकाना स्टेडियम में मुकाबले के टिकट खरीदने के लिए उत्साह चरम पर है। India South Africa वनडे मैच के टिकटों की आफ लाइन बिक्री दो व तीन अक्टूबर को होगी।\n\nलखनऊ, जागरण संवाददाता। India South Africa ODI भारत और दक्षिण अफ्रीका के बीच इकाना स्टेडियम में छह अक्टूबर को होने वाले वनडे मुकाबले के टिकट खरीदने के लिए खेल प्रेमियों का उत्साह चरम पर है। इस मुकाबले के लिए टिकटों की आफ लाइन बिक्री दो व तीन अक्टूबर को होगी।\n\nहालांकि आनलाइन टिकटों की बिक्री पिछले दो दिनों से पेटीएम से की जा रही है। यूपीसीए द्वारा जारी प्रेस विज्ञप्ति के अनुसार इस मुकाबले के लिए टिकटों की बिक्री दो व तीन अक्टूबर को इकाना स्टेडियम के गेट नंबर दो पर सुबह 11 बजे से शाम सात बजे तक किए जाएंगे।\n\nदूसरी ओर इस मुकाबलों के लिए टिकटों की आनलाइन बिक्री पेटीएम के माध्यम से 15 सितंबर को शाम छह बजे से शुरू हो गई। वहीं, लीजेंड्स क्रिकेट लीग के 18, 19 व 21 सितंबर को होने वाले मैच के लिए भी तैयारियां पूरी हो चुकी है। इस मुकाबले में 18 सितंबर को होने वाले मुकाबले के लिए टीमों के शनिवार को पहुंचने की सूचना है। अगर मौसम सही रहा तो टीमों में शामिल खिलाड़ी शनिवार शाम के सत्र में अभ्यास भी कर सकते है।\n\nलखनऊ में पहला मैच 18 सितंबर को हरभजन सिंह की मणिपाल टाइगर्स और इरफान पठान की भीलवाड़ा किंग्स के बीच होगा। इसमें मणिपाल की टीम में हरभजन सिंह, मोहम्मद कैफ ब्रेट ली, मुथैया मुरलीधरन जैसे स्टार खिलाड़ी है तो भीलवाड़ा किंग्स टीम में भी इरफान पठान और यूसुफ पठान के साथ मोंटी पनेसर व नमन ओझा जैसे अनुभवी खिलाड़ी है।\n\n19 सितंबर को गुजरात जाएंट्स और मणिपाल टाइगर्स का मुकाबला होगा। गुजरात जाएंट्स में सहवाग जैसा बड़ा नाम है। इसके बाद तीसरे मैच में 21 सितंबर को गौतम गंभीर की इंडिया कैपिटल्स का मुकाबला भीलवाड़ा किंग्स से होगा। इंडिया कैपिटल्स में असगर अफगान, मिशेल जॉनसन जैसे टी-20 के अनुभवी खिलाड़ी है।",
    "दक्षिण अफ्रीका में 14 जनवरी से शुरू होगा अंडर-19 महिला टी-20 विश्वकप": "इंडोनेशिया और रवांडा पहली बार टी-20 विश्व कप में शिरकत कर रही हैं। इंडोनेशिया ने जुलाई में न्यू गुनिया को हराकर पूर्व एशिया पैसिफिक ग्रुप जीता था, जबकि रवांडा ने पिछली 12 सितंबर को तंजानिया को शिकस्त देकर विश्व कप के लिये क्वालीफाई किया था। प्रतियोगिता के दौरान हर दिन चार मुकाबले खेले जायेंगे, जिसकी शुरूआत आस्ट्रेलिया और बंगलादेश के मैच से होगी, जबकि बाद में दक्षिण अफ्रीका की भिड़ंत भारत से बेनाई विल्लावमूरे के मेन आवल मैदान में होगी। इसके अलावा यूएई की टक्कर स्काटलैंड और श्रीलंका की भिड़ंत यूएसए से होगी। सुपर लीग के मैच 20 जनवरी से शुरू होंगे, जबकि प्रतियोगिता का सेमीफाइनल 27 जनवरी और फाइनल 29 जनवरी को पोटचेफस्ट्रूम के ओवल मैदान में खेला जायेगा। 30 जनवरी को फाइनल के लिये रिजर्व डे रखा गया है। विश्व कप के 16 वार्म अप मैच नौ से 11 जनवरी के बीच जाेहांसबर्ग और त्श्वाने शहरों में खेले जाएंगे।",
    "‘दिनेश कार्तिक को थोड़ा और चाहिए…’ : दक्षिण अफ्रीका-सीरीज से पहले कप्तान रोहित की बड़ी प्रतिक्रिया": "भारतीय टीम के कप्तान Rohit Sharma चाहते हैं कि अनुभवी विकेटकीपर-बल्लेबाज Dinesh Karthik को टी20 वर्ल्ड कप में जाने से पहले और थोड़ा खेलने मिले. गौरतलब है कि भारत ने बीते मैचों में दिनेश कार्तिक और ऋषभ पंत के बीच में किसी एक को मौका दिया है. हालांकि ऑस्ट्रेलिया के खिलाफ बारिश से प्रभावित दूसरे मैच में कार्तिक और पंत दोनों प्लेइंग-11 का हिस्सा थे. एशिया कप में पंत को कार्तिक के ऊपर तरजीह दी गई थी लेकिन ऑस्ट्रेलिया के खिलाफ टी20 आई सीरीज के तीनों मुकाबलों में कार्तिक को जगह दी गई.\n\nदिनेश कार्तिक को थोड़ा और समय चाहिए\n\nरविवार को ऑस्ट्रेलिया के खिलाफ सीरीज के अंतिम और निर्णायक मुकाबले में जीत दर्ज करने के बाद भारतीय कप्तान रोहित शर्मा ने कहा, “मैं चाहता था कि ये दोनों लोग विश्व कप से पहले अपने बेल्ट के नीचे कई गेम खेलें. जब हम एशिया कप में गए तो ये दोनों लोग सभी गेम खेलने के लिए मैदान में थे.”\n\nरोहित ने आगे कहा, “लेकिन मुझे लगता है कि दिनेश को थोड़ा और खेल समय चाहिए. उन्हें मुश्किल से बल्लेबाजी करने को मिली (इस सीरीज में)। शायद तीन गेंदें. तो यह पर्याप्त समय नहीं है.”\n\nगौरतलब है कि ऑस्ट्रेलिया-सीरीज में दिनेश कार्तिक कुल 7 गेंद ही खेले जबकि पंत को एक मैच खेलने का मौका मिला लेकिन इसमें उन्हें बल्लेबाजी का मौका ही नहीं मिला.\n\nदक्षिण अफ्रीका-सीरीज से पहले कप्तान रोहित की प्रतिक्रिया\n\nअब भारत का सामना दक्षिण अफ्रीका से होगा. अफ्रीकी टीम भारत आ रही है, जहां दोनों देशों के बीच 3 टी20 और इतने ही वनडे मैचों की सीरीज खेली जाएगी. बुधवार, 28 सितंबर को भारत बनाम दक्षिण अफ्रीका टी20 सीरीज का पहला मैच खेला जाएगा. रोहित ने दक्षिण अफ्रीका के खिलाफ प्लेइंग-11 में कार्तिक और पंत को शामिल करने पर कहा, “पंत को भी निश्चित रूप से खेल के समय की जरूरत है. लेकिन यह देखते हुए कि यह श्रृंखला कैसी थी, यह मेरे लिए महत्वपूर्ण था कि मैं उस लगातार बल्लेबाजी क्रम पर टिके रहूं.”\n\nरोहित ने आगे कहा, “मुझे नहीं पता कि हम दक्षिण अफ्रीका के खिलाफ क्या करने जा रहे हैं. हमें बस उनकी गेंदबाजी को देखने और देखने की जरूरत है कि वे किस तरह के गेंदबाजी लाइनअप के साथ खेलेंगे, और हमारे लिए सबसे अच्छे लोग कौन हैं जो उस गेंदबाजी को संभाल सकते हैं लाइनअप. यह सब उस पर निर्भर करता है.”\n\n“हम अपनी बल्लेबाजी में लचीला होना चाहते हैं. इसलिए अगर स्थिति या चीज की मांग है कि हमें बाएं हाथ के खिलाड़ी की जरूरत है, तो हम बाएं हाथ के बल्लेबाज को लाएंगे, अगर हमें दाएं हाथ के बल्लेबाज की जरूरत है, तो हम ऐसा करना जारी रखेंगे.”\n\nरोहित ने कहा, “लेकिन हम उन लोगों को बहुत सावधानी से प्रबंधित करने का प्रयास करेंगे. मैं समझता हूं कि उन्हें विश्व कप से पहले खेल के समय की आवश्यकता है लेकिन दुर्भाग्य से आप केवल 11 खिलाड़ी ही खेल सकते हैं.”\n\nभारत बनाम दक्षिण अफ्रीका टी20 सीरीज का पूरा शेड्यूल\n\n1st T20 – 28 सितंबर, 2022 – तिरुवनंतपुरम\n\n2nd T20 – 2 अक्टूबर, 2022 – गुवाहाटी\n\n3rd T20 – 4 अक्टूबर, 2022 – इंदौर.\n\nटीम : –\n\nIndia(भारत) : Rohit Sharma(c), KL Rahul, Suryakumar Yadav, Virat Kohli, Axar Patel, Deepak Hooda, Ravichandran Ashwin, Dinesh Karthik(wk), Rishabh Pant(wk), Arshdeep Singh, Deepak Chahar, Harshal Patel, Jasprit Bumrah, Mohammad Shami, Yuzvendra Chahal.\n\nSouth Africa(दक्षिण अफ्रीका) : Temba Bavuma(c), Aiden Markram, David Miller, Reeza Hendricks, Rilee Rossouw, Tristan Stubbs, Dwaine Pretorius, Henrich Klaasen(wk), Quinton de Kock(wk), Anrich Nortje, Kagiso Rabada, Keshav Maharaj, Lungi Ngidi, Tabraiz Shamsi, Wayne Parnell.",
    "India-South Africa ODIs: भारत और दक्षिण अफ्रीका के मुकाबले के लिए टिकटों की बिक्री 15 से": "India-South Africa ODIs उत्‍तर प्रदेश की राजधानी लखनऊ में छह अक्टूबर को भारत और दक्षिण अफ्रीका के बीच होगा एकदिवसीय मुकाबला। होटल ताज रेनेसां और हयात रीजेंसी में खिलाड़ियों के ठहरने की होगी व्यवस्था। आनलाइन होगी 60 फीसद ट‍िकटों की ब‍िक्री।\n\nलखनऊ, जागरण संवाददाता। India-South Africa ODIs: लखनऊ में करीब एक महीने तक क्रिकेट का बुखार चरम पर रहेगा। अटल बिहारी वाजपेयी इकाना इंटरनेशनल क्रिकेट स्टेडियम में भारत और साउथ अफ्रीका के बीच छह अक्टूबर को एकदिवसीय मुकाबला खेला जाएगा। इस मुकाबले के लिए टिकट की बुकिंग 15 सितंबर से शुरू कर दी जाएगी। 60 फीसद आनलाइन और बाकी टिकटों की बिक्री आफलाइन होगी। सूत्रों के अनुसार, दो अक्टूबर को दोनों टीमों के खिलाड़ी भी लखनऊ आना शुरू कर देंगे। खिलाड़ियों को होटल ताज, रेनेसां और हयात रीजेंसी में रुकने की व्यवस्था की जाएगी।\n\nभारत के दौरे पर आने वाली दक्षिण अफ्रीका की क्रिकेट टीम के साथ छह अक्टूबर को एकदिवसीय अंतरराष्ट्रीय क्रिकेट मैच खेला जाएगा। अंतरराष्ट्रीय मुकाबले से पहले 18, 19 और 21 को लीजेंड टी-20 लीग क्रिकेट के तीन मैच होंगे। इसमें दुनिया भर के पूर्व क्रिकेटर अपना दम दिखाएंगे। इसके बाद सैयद मुश्ताक अली ट्राफी टी-20 क्रिकेट में पूल ई के लीग मैच खेले जाएंगे।\n\nइस लीग में भारत के नामचीन क्रिकेटर उतरेंगे और उनको युवाओं से चुनौती मिलेगी। 11 से 22 अक्टूबर तक यहां पर सैयद मुश्ताक अली ट्राफी के 21 मैच खेले जाएंगे। इसके अलावा सीनियर महिला इंटरजोनल टी-20 क्रिकेट लीग के मैच आठ से 16 नवंबर तक खेले जाएंगे। इस दौरान महिलाओं के कुल 16 मैच होंगे।\n\n350 से चार हजार रुपये में मिलेंगे लीजेंड्स क्रिकेट लीग के टिकट\n\nइकाना स्टेडियम 18, 19 और 21 को लीजेंड्स क्रिकेट लीग के तीन मैच होंगे। इस लीग में खेल प्रेमियों को हरभजन सिंह और इरफान पठान के साथ वीरेन्द्र सहवाग का खेल देखने को मिलेगा। इस लीग में इंडिया कैपिटल्स की कप्तानी पूर्व दिग्गज भारतीय बल्लेबाज वीरेंद्र सहवाग के हाथों में है। गुजरात जाइंट्स की कमान गौतम गंभीर के पास है।\n\nहरभजन सिंह मणिपाल टाइगर्स की और इरफान पठान भीलवाड़ा किंग्स की कप्तानी कर रहे हैं। आयोजकों ने लीग के टिकट की बिक्री आनलाइन शुरू कर दी है। आयोजकों के अनुसार अभी तीन कैटेगरी में टिकट की बिक्री की जा रही है, इसमें सबसे कम दाम का टिकट 350 रुपये का है। टिकट की बुकिंग बुक माय शो पर शुरू कर दी गई है। 350 रुपये से चार हजार तक के टिकट बुक हो रहे हैं। जल्द ही अन्य ब्लाक के लिए भी टिकटों की बिक्री शुरू कर दी जाएगी।",
    "IND vs SA: ऑस्ट्रेलिया के बाद अब अफ्रीका की बारी, टीम इंडिया की पूरी है तैयारी": "नई दिल्ली:\n\nटीम इंडिया रोहित शर्मा की कप्तानी में ऑस्ट्रेलिया के खिलाफ टी20 इंटरनेशनल सीरीज जीतने के बाद अब अफ्रीका के खिलाफ खेली जाने वाली टी20 सीरीज की तैयारियों में जुट गई है. ऑस्ट्रेलिया के खिलाफ खेली गई तीन मैचों की टी20 सीरीज का पहला मुकाबला टीम इंडिया हार गई थी. जिसके बाद कप्तान रोहित शर्मा और पूरी टीम की जमकर किरकिरी हुई थी. लेकिन दूसरे टी20 मुकाबले में टीम इंडिया ने पलटवार करते हुए दूसरे मुकाबले को 6 विकेट से जीता. सीरीज का तीसरा और निर्णायक मुकाबला रविवार को हैदराबाद में खेला गया. तीसरे मुकाबले को भी टीम इंडिया 6 विकेट से जीतकर सीरीज कर कब्जा कर लिया.\n\nआपको बता दें कि दोनों टीमों के लिए ये सीरीज काफी खास थी, क्योंकि इस सीरीज को टी20 वर्ल्ड कप की तैयारियों के तौर पर देखा जा रहा था. खास बात यह है कि वर्ल्ड कप से टीम इंडिया को दक्षिण अफ्रीका के खिलाफ भी तीन टी20 मैचों की सीरीज खेलनी है. टीम इंडिया ऑस्ट्रेलिया को 2-1 से सीरीज हराने के साथ ही अफ्रीका के खिलाफ भी खेले जाने वाले टी20 सीरीज की तैयारी कर ली है. टीम इंडिया जब 28 सितंबर को तिरुवनंतपुरम में दक्षिण अफ्रीका से भिड़ेगी तो टीम को ज्यादा कठिनाई नहीं होनी चाहिए. क्योंकि टीम इंडिया के ज्यादातर खिलाड़ी फॉर्म में आ गए हैं.\n\nदक्षिण अफ्रीका के खिलाफ होने वाले टी20 सीरीज में टीम इंडिया की बल्लेबाजी, गेंदबाजी से ज्यादा मजबूत मानी जा रही है. क्योंकि ऑस्ट्रेलिया के खिलाफ खेली गई टी20 सीरीज में टीम की बल्लेबाजी काफी बेहतरीन रही है. रोहित शर्मा, विराट कोहली, सूर्यकुमार यादव, हार्दिक पांड्या और दिनेश कार्तिक जैसे खिलाड़ी फॉर्म में हैं. केएल राहुल की बल्लेबाजी को लेकर थोड़ी चिंता बनी हुई है. क्योंकि केएल राहुल इन खिलाड़ियों के तुलना में पूरी सीरीज में बल्लेबाजी नहीं कर पाए हैं.\n\nयह भी पढ़ें: IND vs AUS: विराट की बेहतरीन पारी के बाद रोहित ने ये क्या किया! वीडियो हो रहा वायरल\n\nटीम इंडिया की गेंदबाजी की बात करें तो ऑस्ट्रेलिया के खिलाफ खेली गई टी20 सीरीज में अक्षर पटेल ने अच्छी गेंदबाजी की. अक्षर पटेल को छोड़ दें तो बाकी कोई भी खिलाड़ी अपने प्रदर्शन से प्रभावित नहीं कर पाया है. जसप्रीत बुमराह की वापसी तो हुई है, लेकिन बुमराह पुराने लय में नजर नहीं आएं हैं. उम्मीद है कि बुमराह दक्षिण अफ्रीका के खिलाफ अपने पुराने लय में दिखेंगे. इसके साथ ही टीम इंडिया के स्विंग मास्टर डेथ ओवर में रन गति को रोकने में नाकामयाब हो जा रहे हैं. जो टीम के लिए चिंता का विषय है.\n\nयह भी पढ़ें: T20 World Cup से पहले इन खिलाड़ियों का फॉर्म में आना इंडिया के लिए शुभ संकेत!\n\nभुवनेश्वर कुमार अगर डेथ ओवरों में रन गति को कम नहीं कर पाए तो टीम की गेंदबाजी कमजोर हो जाएगी. युजवेंद्र चहल भी ऑस्ट्रेलिया के खिलाफ उम्मीद के अनुसार गेंदबाजी नहीं कर पाए हैं. जबकि टी20 के स्पेशलिस्ट गेंदबाज माने जाने वाले हर्षल पटेल भी ऑस्ट्रेलिया के खिलाफ खेली गई टी20 सीरीज में उम्मीद के अनुसार प्रदर्शन नहीं कर पाए. ऐसे में हर्षल को भी दक्षिण अफ्रीका के खिलाफ अच्छी गेंदबाजी करनी होगी. नहीं तो टी20 वर्ल्ड कप में टीम इंडिया परेशानियों से घिर जाएगी. अब देखना है कि टीम इंडिया दक्षिण अफ्रीका के खिलाफ कैसा खेल दिखाती है.",
    "भारत, इजराइल, इंडोनेशिया व दक्षिण अफ्रीका के साथ ब्रिटेन के संबंध मजबूत: ट्रस": "ट्रस ने बुधवार को कहा, ‘‘इसलिए, हम दुनिया भर में नयी साझेदारियां स्थापित कर रहे हैं। हम नाटो और संयुक्त अभियान बल के माध्यम से यूरोप और उसके बाहर अपने गहरे सुरक्षा गठबंधनों को मजबूत कर रहे हैं।’’\n\nउन्होंने कहा, ‘‘हम भारत, इजराइल, इंडोनेशिया, दक्षिण अफ्रीका जैसे लोकतंत्रों के साथ अपने संबंधों को और मजबूत कर रहे हैं।’’\n\nउन्होंने कहा कि ब्रिटेन हिंद-प्रशांत और खाड़ी क्षेत्र में अपने मित्र देशों के साथ नए सुरक्षा संबंध स्थापित कर रहा है।\n\nउन्होंने कहा कि ब्रिटेन ने स्वतंत्र और निष्पक्ष व्यापार में नेतृत्व दिखाते हुए ऑस्ट्रेलिया, न्यूजीलैंड, जापान और कई अन्य लोगों के साथ व्यापार समझौते किए हैं। इसके अलावा ब्रिटेन ‘ट्रांस-पैसिफिक साझेदारी’ में शामिल होने की ‘‘प्रक्रिया में हैं’’।\n\nउन्होंने कहा, ‘‘कर्ज, आक्रामकता, महत्वपूर्ण बुनियादी ढांचे और खनिजों पर नियंत्रण करने के बजाय, हम पारस्परिक लाभ और विश्वास के आधार पर रणनीतिक संबंध तैयार कर रहे हैं। हम जी7 और राष्ट्रमंडल जैसी साझेदारी को मजबूत कर रहे हैं।’’",
    "Solar Car Race: दक्षिण अफ्रीका में हुई अनोखी रेस, सोलर एनर्जी से चलने वाली कारों ने ल‍िया ह‍िस्सा": "अभी तक आपने बाइक रेस और Formula One कार रेस देखी होंगी. लेकिन आपको Solar Car Race दिखाते हैं. इस कार रेस प्रतियोगिता का आयोजन दक्षिण अफ्रीका में हुआ. वर्ष 2023 में ऑस्ट्रेलिया में World Solar Challenge प्रतियोगिता होने वाली है और उससे पहले साउथ अफ्रीका, यूरोप और अमेरिका में इस तरह की Car Race कराई जा रही हैं. देखें वीडियो.\n\nA very unique Solar Car Race competition was organized in South Africa. World Solar Challenge competition is going to be held in Australia in the year 2023 and before that such car races are being conducted in South Africa, Europe and America. Watch this video for more.",
    "IND vs SA LIVE: डेथ बॉलिंग को लेकर कप्तान रोहित शर्मा चिंतित, टी20 वर्ल्डकप से पहले दक्षिण अफ्रीका के खिलाफ हर्षल पटेल-बुमराह का टेस्ट: Follow Live Updates": "IND vs SA LIVE: डेथ बॉलिंग को लेकर कप्तान रोहित शर्मा चिंतित, टी20 वर्ल्डकप से पहले दक्षिण अफ्रीका के खिलाफ हर्षल पटेल-बुमराह का टेस्ट: Follow Live Updates\n\nIND vs SA LIVE: टीम इंडिया (Team India) ने ऑस्ट्रेलिया (IND vs AUS) को तीन मैचों की टी20 सीरीज (IND vs AUS…\n\nIND vs SA LIVE: टीम इंडिया (Team India) ने ऑस्ट्रेलिया (IND vs AUS) को तीन मैचों की टी20 सीरीज (IND vs AUS T20 Series) में 2-1 से मात देते हुए सीरीज अपने नाम कर ली है। लेकिन कप्तान रोहित शर्मा (Rohit Sharma) सीरीज जीतने के बाद भी खुश नहीं दिखाई दे रहे हैं। दरअसल, वो टीम इंडिया की डेथ बॉलिंग को लेकर काफी चिंतित हैं। खेल जगत से जुड़ी हर खबर के लिए Hindi.InsideSport.In के साथ जुड़े रहिए।\n\nरोहित शर्मा का मानना है कि भारत को टी20 वर्ल्डकप से पहले बहुत काम करना है। दक्षिण अफ्रीका के खिलाफ सीरीज आने के साथ, भारतीय कप्तान ने स्वीकार किया है कि भुवनेश्वर कुमार, जसप्रीत बुमराह और हर्षल पटेल को उनकी डेथ बॉलिंग पर काम करने की जरूरत है। बता दें कि, टीम इंडिया की डेथ बॉलिंग के कारण एशिया कप 2022 में टीम इंडिया को हार का सामना करना पड़ा था।\n\nबता दें कि, ऑस्ट्रेलिया के खिलाफ सीरीज जीतने के बाद रोहित शर्मा ने दो टूक कहा कि गेंदबाजी में, विशेष रूप से, बड़े सुधार की जरूरत है। उन्होंने कहा, “हमारी टीम में कई खामियां हैं अभी सबसे बड़ी दिक्कत डेथ बॉलिंग को लेकर है। हर्षल और बुमराह जो काफी समय बाद आ रहे हैं। उनके (ऑस्ट्रेलिया के) मध्य और निचले क्रम को जानना मुश्किल है। वे एक ब्रेक के बाद आ रहे हैं, उन्हें समय लगेगा। उम्मीद है कि वे बेहतर वापसी करेंगे।\n\nमैथ्यू वेड, टिम डेविड और ग्लेन मैक्सवेल के प्रदर्शन ने टीम इंडिया को काफी पसंद किया, खास तौर पर डेथ ओवर ने भारतीय गेंदबाजों को परेशान किया। जसप्रीत बुमराह ने रविवार को हैदराबाद में खेले गए तीसरे और आखिरी मुकाबले में खराब प्रदर्शन किया। जबकि हर्षल पटेल ने सीरीज में 0/49 (4 ओवर), 0/32 (2 ओवर) और 1/18 (2 ओवर) के आंकड़े दर्ज किए। इस सीरीज में भुवनेश्वर कुमार भी डेथ ओवर्स में काफी संघर्ष करते दिखे।\n\nक्रिकेट और अन्य खेल से सम्बंधित खबरों को पढ़ने के लिए हमें गूगल न्यूज (Google News) पर फॉलो करें।",
    "ICC Women's T20 WC: बांग्लादेश और आयरलैंड की महिला टीमें विश्वकप के लिए क्वालिफाई, 2023 में है वर्ल्ड कप": "{\"_id\":\"632f3e2ec013b566b15f71fa\",\"slug\":\"icc-women-s-t20-wc-women-s-teams-of-bangladesh-and-ireland-qualify-for-world-cup-world-cup-is-in-2023\",\"type\":\"story\",\"status\":\"publish\",\"title_hn\":\"ICC Women's T20 WC: बांग्लादेश और आयरलैंड की महिला टीमें विश्वकप के लिए क्वालिफाई, 2023 में है वर्ल्ड कप\",\"category\":{\"title\":\"Cricket News\",\"title_hn\":\"क्रिकेट न्यूज़\",\"slug\":\"cricket-news\"}}\n\nICC Women's T20 WC: बांग्लादेश और आयरलैंड की महिला टीमें विश्वकप के लिए क्वालिफाई, 2023 में है वर्ल्ड कप\n\nस्पोर्ट्स डेस्क, अमर उजाला, दुबई Published by: Published by: स्वप्निल शशांक Updated Sun, 25 Sep 2022 03:57 PM IST\n\nसार इस तरह दोनों टीमें ऑस्ट्रेलिया, इंग्लैंड, भारत, न्यूजीलैंड, पाकिस्तान, दक्षिण अफ्रीका, श्रीलंका और वेस्टइंडीज के साथ शामिल हो गई हैं जिन्होंने पहले ही 10 टीमों के टूर्नामेंट के लिये अपनी जगह पक्की कर ली थी।\n\nविज्ञापन\n\nख़बर सुनें",
    "Road Safety World Series में आज न्यूजीलैंड लीजेंड्स vs दक्षिण अफ्रीका लीजेंड्स, यहां देखिए LIVE": "नई दिल्ली. रोड सेफ्टी वर्ल्ड सीरीज 2022 में चौथा मुकाबला न्यूजीलैंड लीजेंड्स और दक्षिण अफ्रीका लीजेंड्स के बीच खेला जाएगा. यह मुकाबला कानपुर के ग्रीन पार्क स्टेडिम में होगा. इस मुकाबले में क्रिकेट के दीवाने पुराने जमाने के दिग्गज खिलाड़ी जोंटी रोड्स और न्यूजीलैंड के खिलाड़ी रॉस टेलर के बीच मुकाबला देख सकते हैं. इस सीजन की रोड सेफ्टी वर्ल्ड सीरीज में 8 टीमें हिस्सा ले रही हैं. इस दौरान 23 मैच देहरादून, कानपुर, इंदौर और रायपुर में खेले जाएंगे.\n\nरोड सेफ्टी वर्ल्ड सीरीज में आज कितने मुकाबले खेले जाएंगे?\n\nरोड सेफ्टी वर्ल्ड सीरीज में सोमवार (12 सितंबर) को 1 मुकाबला खेला जाएगा.\n\nरोड सेफ्टी वर्ल्ड सीरीज में सोमवार को किसके बीच मुकाबला खेला जाएगा?\n\nरोड सेफ्टी वर्ल्ड सीरीज में सोमवार को दक्षिण अफ्रीका लीजेंड्स और न्यूजीलैंड लीजेंड्स के बीच खेला जाएगा.\n\nरोड सेफ्टी वर्ल्ड सीरीज में सोमवार को मुकाबला कहां और कब खेला जाएगा?\n\nरोड सेफ्टी वर्ल्ड सीरीज में सोमवार को मुकाबला कानपुर के ग्रीन पार्क स्टेडियम में खेला जाएगा. यह मैच शाम 7.30 बजे से शुरू होगा. टॉस 7 बजे से होगा.\n\nरोड सेफ्टी वर्ल्ड सीरीज के मुकाबलों का लाइव प्रसारण कहां देखें?\n\nरोड सेफ्टी वर्ल्ड सीरीज के मुकाबलों का भारत में लाइव टेलिकास्ट कलर्स सिनेप्लेक्स सुपरहिट्स, कलर्स सिनेप्लेक्स और स्पोर्ट्स 18 खेल टीवी चैनलों पर किया जाएगा.\n\nरोड सेफ्टी वर्ल्ड सीरीज के मुकाबलों की लाइव स्ट्रीमिंग कहां देखें?\n\nरोड सेफ्टी वर्ल्ड सीरीज के मुकाबलों की लाइव स्ट्रीमिंग वूट और जियो टीवी पर देख सकते हैं.\n\nदोनों टीमें इस प्रकार हैं:\n\nन्‍यूजीलैंड लीजेंड्स – रॉस टेलर (कप्‍तान), जेकब ओरम, जैमीहाउ, जेसन स्‍पाइस, काइल मिल्‍स, स्‍कॉट स्‍टाइरिस, शेन बांड, डीन ब्राउनली, ब्रूस मार्टिन, नील ब्रूम, आरोन रेडमंड, एंटन डेवसिच, क्रेग मैकमिलन, गारेथ होपकिंस और हैमिश बैनेट.\n\nदक्षिण अफ्रीका लीजेंड्स – जोंटी रोड्स (कप्‍तान), अलविरो पीटरसन, एंड्रयू पुटिक, एडी ली, गार्नेट क्रूजर, हेनरी डेविड, जैक्‍स रुडोल्‍फ, जोहान बोथा, जे वान डे वाथ, लांस क्‍लूजनर, एल नोरिस जोंस, मखाया नतिनी, मोर्ने वान विक, टी शबालाला, वर्नोंन फिलेंडर और जांडर डी ब्रूइन.\n\nTags: New Zealand, Road Safety Tournament, Road Safety world series, Ross taylor, South africa",
    "Mark Boucher: कॉन्ट्रैक्ट खत्म होने से पहले दक्षिण अफ्रीका का हेड कोच पद छोड़ेंगे मार्क बाउचर, यह है कारण": "Mark Boucher to Step Down: दक्षिण अफ्रीका के हेड कोच मार्क बाउचर (Mark Boucher) अक्टूबर में होने वाले टी20 वर्ल्ड कप 2022 (T20 World Cup 2022) के बाद अपने पद से हट जाएंगे. क्रिकेट दक्षिण अफ्रीका (Cricket South Africa) के सीईओ (CEO) फोलेट्सी मोसेकी ने एक मीडिया स्टेटमेंट में यह जानकारी दी. उन्होंने बताया कि बाउचर ने कुछ निजी उद्देश्यों और अपने भविष्य के लिए नए मौकों को देखते हुए यह फैसला लिया है.\n\nदक्षिण अफ्रीका के पूर्व विकेटकीपर मार्क बाउचर ने अपने करियर में 147 टेस्ट खेले. वह दिसंबर 2019 से प्रोटियाज टीम के हेड कोच हैं. उनका कार्यकाल अगले साल अक्टूबर में भारत में होने वाले 50 ओवर वर्ल्ड कप के बाद खत्म होना है. लेकिन इससे एक साल पहले ही उन्होंने टीम का साथ छोड़ने का मन बना लिया है.\n\n'प्रोटियाज टीम की नई पीढ़ी का मजबूत आधार बनाया'\n\nइंग्लैंड से टेस्ट सीरीज गंवाने के ठीक बाद मार्क बाउचर से जुड़ी यह जानकारी सामने आई. क्रिकेट दक्षिण अफ्रीका के सीईओ ने कहा, 'हम मार्क को उनके द्वारा दक्षिण अफ्रीकी क्रिकेट टीम को दिए गए वक्त और कोशिशों के लिए धन्यवाद देते हैं. उन्होंने उस समय टीम की मदद की जब कई सीनियर्स खिलाड़ी संन्यास ले चुके थे. उन्होंने प्रोटियाज की नई पीढ़ी के लिए मजबूत आधार बनाया. उन्होंने इस टीम के लिए जो कुछ किया है हम उसके लिए शुक्रगुजार हैं. हम उनके जीवन के अगले अध्याय के लिए उन्हें शुभकामनाएं देते हैं.'\n\nभारत को हराई थी टेस्ट और वनडे सीरीज\n\nमार्क बाउचर की कमान में ही दक्षिण अफ्रीकी टीम ने इस साल जनवरी में टीम इंडिया को तीन मैचों की घरेलू टेस्ट सीरीज में पटखनी दी थी. इसके बाद भारतीय टीम का वनडे सीरीज में भी क्लीन स्वीप हो गया था. हाल ही में इंग्लैंड दौरे पर भी दक्षिण अफ्रीका ने पहला टेस्ट जीतकर सीरीज में दमदार शुरुआत की लेकिन इसके बाद उसने बैक टू बैक मैच गंवाए और सीरीज भी गंवा दी.\n\nयह भी पढ़ें...\n\nWatch: सलमान खान के इस गाने पर रोते नजर आए पाकिस्तान के मीम किंग, अपनी टीम की हार के बाद शेयर किए मजेदार वीडियो\n\nUS Open Men's Singles Final: कार्लोस अलकराज़ ने जीता यूएस ओपन, ATP रैंकिंग्स में भी पहली बार नंबर-1 बने",
    "इंग्लैंड और दक्षिण अफ्रीका के बीच तीसरे टेस्ट के पहले दिन का खेल धुला": "डिसक्लेमर:यह आर्टिकल एजेंसी फीड से ऑटो-अपलोड हुआ है। इसे नवभारतटाइम्स.कॉम की टीम ने एडिट नहीं किया है।\n\nलंदन, आठ सितंबर (एपी) बारिश के कारण इंग्लैंड और दक्षिण अफ्रीका के बीच तीसरे क्रिकेट टेस्ट के पहले दिन का खेल नहीं हो सका । श्रृंखला 1 . 1 से बराबरी पर है । सुबह टॉस बारिश के बीच कराया गया जो इंग्लैंड ने जीता । खेल शुरू होने पर इंग्लैंड की टीम पहले गेंदबाजी करेगी । इंग्लैंड टीम में जॉनी बेयरटॉ की जगह हैरी ब्रूक को शामिल किया गया । दक्षिण अफ्रीका टीम में चार बदलाव किये गए । एपी मोनामोना",
    "रोड सेफ्टी वर्ल्ड सीरीज: दक्षिण अफ्रीका लेजेंड्स ने न्यूजीलैंड को हराया, बोथा की खतरनाक गेंदबाजी": "खेलकूद\n\nरोड सेफ्टी वर्ल्ड सीरीज: दक्षिण अफ्रीका लेजेंड्स ने न्यूजीलैंड को हराया, बोथा की खतरनाक गेंदबाजी\n\nरोड सेफ्टी वर्ल्ड सीरीज: दक्षिण अफ्रीका लेजेंड्स ने न्यूजीलैंड को हराया, बोथा की खतरनाक गेंदबाजी\n\nलेखन Neeraj Pandey Sep 12, 2022, 10:18 pm 2 मिनट में पढ़ें\n\nदक्षिण अफ्रीकी लेजेंड्स ने किया बढ़िया प्रदर्शन (तस्वीर: Road Safety World Series)\n\nरोड सेफ्टी वर्ल्ड सीरीज 2022 के चौथे मुकाबले में दक्षिण अफ्रीका लेजेंड्स ने न्यूजीलैंड लेजेंड्स को विकेट से हरा दिया है। न्यूजीलैंड को टूर्नामेंट के डेब्यू मैच में ही हार मिली है। पहले बल्लेबाजी करते हुए न्यूजीलैंड की टीम 99/8 का स्कोर ही बना पाई थी। जवाब में दक्षिण अफ्रीका ने 13.3 ओवरों में मुकाबला अपने नाम कर लिया। आइए जानते हैं कैसा रहा मुकाबला और कुछ अन्य जरूरी बातें।\n\nशुरुआत पावरप्ले में न्यूजीलैंड ने गंवाए तीन विकेट\n\nटॉस जीतकर पहले बल्लेबाजी करने उतरी कीवी टीम को तीसरी गेंद पर ही पहला झटका लग गया था। इसके बाद तीसरे ओवर की पहली गेंद पर उन्होंने अपना दूसरा विकेट भी गंवाया। टीम के कप्तान रॉस टेलर भी कुछ खास नहीं कर सके और केवल चार रन बनाकर पांचवें ओवर की आखिरी गेंद पर आउट हो गए। पावरप्ले में कीवी टीम केवल 34 रन ही बना सकी थी।\n\nडीन ब्राउनली ब्राउनली ने बनाए 48 रन\n\nकीवी टीम ने लगातार अंतराल पर विकेट गंवाए और एक समय उनका स्कोर 58 रनों पर सात विकेट हो गया था। हालांकि, एक छोर से डीन ब्राउनली लगातार अच्छी बल्लेबाजी कर रहे थे। ब्राउनली ने 48 गेंदों में 48 रनों की जुझारू पारी खेली। उनके आउट होने के बाद कीवी टीम अंतिम आठ गेंदों में केवल छह रन ही बना सकी और वे 100 का आंकड़ा भी नहीं छू सके थे।\n\nयोहान बोथा बोथा ने चटकाए चार विकेट\n\nदक्षिण अफ्रीकी स्पिनर योहान बोथा ने शानदार गेंदबाजी करते हुए चार ओवर में केवल 11 रन खर्च किए और चार विकेट अपने नाम किए। बोथा के अलावा थंडी शाबालाला ने भी शानदार गेंदबाजी की। शाबालाला ने चार ओवर में केवल नौ रन खर्च किए और तीन विकेट चटकाए। गार्नेट क्रूगर सबसे महंगे रहे जिन्होंने अपने इकलौते ओवर में 15 रन खर्च किए थे। अलवीरो पीटरसन ने तीन ओवर में 21 रन दिए थे।\n\nबल्लेबाजी दक्षिण अफ्रीकी बल्लेबाजों ने दिखाया शानदार खेल\n\nस्कोर का पीछा करने उतरी दक्षिण अफ्रीका ने 34 रनों की ओपनिंग साझेदारी की थी। इसके बाद एंड्रयू पुटिक और अलवीरो पीटरसन ने अपनी टीम को कोई और झटका नहीं लगने दिया। पुटिक ने अच्छी बल्लेबाजी करते हुए 36 गेंदों में नाबाद 51 रनों की पारी खेली जिसमें चार चौके और तीन छक्के शामिल रहे। पीटरसन ने भी 23 गेंदों में नाबाद 29 रनों की पारी खेली।",
    "ENG vs SA 3rd Test: इंग्लैंड और दक्षिण अफ्रीका के बीच दूसरे दिन का खेल रद्द, क्वीन एलिजाबेथ II के निधन से है कनेक्शन": "नई दिल्ली. महारानी एलिजाबेथ द्वितीय के 96 वर्ष की उम्र में निधन के बाद ब्रिटेन में कई खेल आयोजन रद्द कर दिए गए. महारानी के निधन का समाचार मिलने के तुरंत बाद ही बीएमडब्ल्यू पीजीए चैंपियनशिप में दिन का खेल रोक दिया गया. शुक्रवार को भी यह गोल्फ कोर्स बंद रहेगा. इंग्लैंड एवं वेल्स क्रिकेट बोर्ड ने कहा कि इंग्लैंड और दक्षिण अफ्रीका के बीच ओवल में चल रहे तीसरे टेस्ट मैच में शुक्रवार को खेल नहीं होगा.\n\nइसके अलावा ब्रिटेन में होने वाली घुड़दौड़ और रग्बी मैचों को भी रद्द कर दिया गया है. ब्रिटेन में साइकलिंग टूर के आयोजकों ने कहा कि शुक्रवार को होने वाली रेस रद्द कर दी गई है. प्रीमियर लीग से नीचे की तीन डिवीजन को संचालित करने वाली इंग्लिश फुटबॉल लीग ने कहा कि शुक्रवार की शाम को होने वाले मैचों को रद्द कर दिया गया है.\n\nबारिश के चलते नहीं हो सका था पहले दिन का खेल\n\nइंग्लैंड और दक्षिण अफ्रीका के बीच तीसरा टेस्ट मुकाबला 8 सितंबर से शुरू हुआ. इंग्लैंड के कप्तान बेन स्टोक्स ने टॉस जीतकर पहले गेंदबाजी का फैसला किया. हालांकि, पहले दिन का खेल बारिश के भेंट चढ़ गया.\n\nटेस्ट सीरीज अभी 1-1 से बराबर है. लॉर्ड्स में खेले गए पहले टेस्ट में दक्षिण अफ्रीका की टीम ने इंग्लैंड को पारी व 12 से हराया था. हालांंकि, दूसरे मुकाबले में अफ्रीकी टीम बुरी तरह ध्वस्त हो गई. मेजबान टीम ने अफ्रीका को मैनचेस्टर में पारी व 85 रनों के अंतर से हराया.\n\nदोनों टीमें इस प्रकार हैं:\n\nइंग्लैंड की प्लेइंग 11: एलेक्स ली, जैक क्राउले, ऑली पोप, जो रूट, हैरी ब्रूक, बेन स्टोक्स (कप्तान), बेन फोक्स (विकेटकीपर), स्टुअर्ट ब्रॉड, ऑली रॉबिन्सन, जैक लीच, जेम्स एंडरसन.\n\nदक्षिण अफ्रीका की प्लेइंग 11: डीन एल्गर, सरेल इर्वीस कीगन पीटरसन, रयान रिकेल्टन, खाया जोंडो, काइल वेरियेने (विकेटकीपर), वियान मुल्डर, मार्को यानसेन, केशव महाराज, कगिसो रबाडा, एनरिक नॉर्किया\n\nTags: Cricket news, England, Queen elizabeth II, South africa",
    "भारतीय मूल के इम्तियाज अहमद फजल दक्षिण अफ्रीका के खुफिया महानिरीक्षक चुने गए": "जोहनिसबर्ग, 15 सितंबर (भाषा) भारतीय मूल के खुफिया सेवा अधिकारी इम्तियाज अहमद फजल को दक्षिण अफ्रीका की संसद ने देश के खुफिया महानिरीक्षक (आईजीआई) के पद पर नियुक्त किया है।\n\nआईजीआई को दक्षिण अफ्रीका की तीन मुख्य खुफिया सेवाओं-राज्य सुरक्षा एजेंसी, सैन्य खुफिया एजेंसी और दक्षिण अफ्रीकी पुलिस सेवाओं के अपराध खुफिया विभाग में दुर्व्यवहार के आरोपों की जांच करने की विधायी शक्ति हासिल है।\n\nनेशनल असेंबली ने खुफिया सेवा निगरानी अधिनियम-1994 की धारा 7(1) के अनुसार फजल के नामांकन को अनुमोदित किया।\n\nफजल ने 12 अन्य दावेदारों को पीछे छोड़ते हुए आईजीआई पद के लिए अनुमोदन हासिल किया। इस पद के लिए कुल 25 आवेदन आए थे, जिनमें से 12 को साक्षात्कार के लिए चुना गया था।\n\nहालांकि, राष्ट्रपति सिरिल रामफोसा द्वारा फजल की नियुक्ति की आधिकारिक पुष्टि किया जाना अभी बाकी है।\n\nनेशनल असेंबली की ओर से जारी एक बयान के मुताबिक, “अधिनियम के तहत संयुक्त स्थायी समिति (जेएससीआई) के लिए, एक दावेदार के नाम की सिफारिश पर नेशनल असेंबली के कम से कम दो-तिहाई सदस्यों का अनुमोदन अनिवार्य है।”\n\nबयान में कहा गया है, “एक बार जब सदन जेएससीआई की सिफारिश को मंजूरी दे देती है तो संबंधित नाम दक्षिण अफ्रीका के राष्ट्रपति को भेजा जाता है, ताकि वह नामित व्यक्ति को आईजीआई के रूप में नियुक्त करने पर विचार कर सकें।”\n\nदक्षिण अफ्रीका का आईजीआई पद 15 मार्च 2022 को सेतलोमोमारु आइजैक दिन्त्वे के सेवानिवृत्त होने के बाद रिक्त हो गया था।\n\nफजल के पास खुफिया सेवाओं में कार्य करने का लंबा अनुभव है। उन्होंने 1997 से 2002 के बीच तत्कालीन खुफिया सेवा मंत्रालय में एक सलाहकार के रूप में सेवा दी थी।\n\nइसके बाद फजल ने आईजीआई के मुख्य परिचालन अधिकारी का पद संभाला था। उनके पास सुरक्षा विषय में परास्नातक की डिग्री है।",
    "दक्षिण अफ्रीका में गांधी, मंडेला जैसी हस्तियों के भित्ति चित्रों का अनावरण किया गया": "जोहानिसबर्ग, तीन सितंबर (भाषा) दक्षिण अफ्रीका के भारतीय बहुल क्षेत्र चैट्सवर्थ में गैर-लाभकारी संस्था ‘आर्यन बेनेवोलेंट होम’ में महात्मा गांधी, नेलसन मंडेला, डेसमंड टुटु और अहमद कथ्रादा जैसी कई हस्तियों के भित्ति चित्रों का अनावरण किया गया।\n\nभारतीय मूल की मशहूर कलाकार नंदा सूबेन ने पिछले साल दक्षिण अफ्रीका में हुई हिंसा के बाद देश में विभिन्न समुदायों के बीच एकजुटता प्रदर्शित करने की कवायद के तहत भित्ति चित्र बनाने में एक महीने से अधिक समय का समय लगाया।\n\nनंदा ने कहा, ‘‘इस चित्रकारी का उद्देश्य हिंसा के बाद शांतिपूर्ण समाज को आगे लाना है। यह कवायद समाज में एकता लाने और यह प्रदर्शित करने के लिए है कि दक्षिण अफ्रीका में विभिन्न नस्लों के लोगों ने हमारे देश को रंगभेद से मुक्त करने के लिए महत्वपूर्ण योगदान दिए हैं।’’\n\nडरबन के चैट्सवर्थ में अनावरण कार्यक्रम के दौरान नंदा ने उम्मीद जताई कि इन भित्ति चित्रों को देखने के बाद अधिक से अधिक संख्या में लोग इन महान नेताओं के बारे में पढ़ने को प्रेरित होंगे।",
    "IND Squad vs SA T20: दक्षिण अफ्रीका के खिलाफ भारतीय टी20 स्क्वाड का ऐलान, देखें शामिल खिलाड़ियों की लिस्ट": "IND Squad vs SA T20: दक्षिण अफ्रीका के खिलाफ भारतीय टी20 स्क्वाड का ऐलान, देखें शामिल खिलाड़ियों की लिस्ट\n\nIND Squad vs SA T20 : दक्षिण अफ्रीका (South Africa) के खिलाफ टी20 सीरीज के लिए भारतीय टीम (India Team) का ऐलान…\n\nIND Squad vs SA T20 : दक्षिण अफ्रीका (South Africa) के खिलाफ टी20 सीरीज के लिए भारतीय टीम (India Team) का ऐलान हो गया है। दीपक चाहर (Deepak Chahar), मोहम्मद शमी (Mohammad Shami), हर्षल पटेल (Harshal Patel), जसप्रीत बुमराह (Jasprit Bumrah) ने वापसी की है। देखें किसको इस स्क्वॉड में शामिल किया गया है।\n\nदक्षिण अफ्रीका इस महीने भारत दौरे पर आएगी. पहला मैच 28 सितंबर को खेला जाएगा। सीरीज का आखिरी टी20 मुकाबला 4 अक्टूबर को इंदौर में खेला जाएगा। इस सीरीज के लिए 12 सितंबर को बीसीसीआई ने स्क्वॉड का ऐलान किया। जसप्रीत बुमराह। हर्षल पटेल की वापसी हुई तो वहीं दीपक चाहर को भी मुख्य स्क्वॉड में जगह दी गई है।\n\nIND Squad vs SA T20 : दक्षिण अफ्रीका के लिए भारतीय टी20 स्क्वॉड\n\nरोहित शर्मा (Rohit Sharma (Captain)\n\nलोकेश राहुल (KL Rahul (vice-captain)\n\nविराट कोहली (Virat Kohli)\n\nसूर्यकुमार यादव (Suryakumar Yadav)\n\nदीपक हूडा (Deepak Hooda)\n\nऋषभ पंत (Rishabh Pant)\n\nदिनेश कार्तिक (Dinesh Karthik)\n\nरविचंद्रन अश्विन (R. Ashwin)\n\nयुजवेंद्र चाहल (Yuzvendra Chahal)\n\nअक्षर पटेल (Axar Patel)\n\nअर्शदीप सिंह (Arshdeep Singh)\n\nमोहम्मद शमी (Mohd. Shami)\n\nहर्षल पटेल (Harshal Patel)\n\nदीपक चाहर (Deepak Chahar)\n\nजसप्रीत बुमराह (Jasprit Bumrah)\n\nIndia T20 WC Squad: टी20 वर्ल्ड कप के लिए हुआ टीम इंडिया का ऐलान, जसप्रीत बुमराह और हर्षल पटेल की वापसी\n\nIndia vs South Africa T20 Schedule : भारत बनाम दक्षिण अफ्रीका टी20 शेड्यूल\n\nपहला मैच – 28 सितंबर\n\nसमय – 7:30 pm बजे से शुरू\n\nस्थान – Greenfield Stadium, त्रिवेंद्रम\n\nदूसरा मैच – 2 अक्टूबर\n\nसमय – 7:30 pm बजे से शुरू\n\nस्थान – Barsapara Stadium, असम\n\nतीसरा मैच – 4 अक्टूबर\n\nसमय – 7:30 pm बजे से शुरू\n\nस्थान – Holkar Stadium, इंदौर\n\nक्रिकेट और अन्य खेल से सम्बंधित खबरों को पढ़ने के लिए हमें गूगल न्यूज (Google News) पर फॉलो करें।",
    "भारतीय टीम अगला मुकाबला कब खेलेगी? जानें ऑस्ट्रेलिया-दक्षिण अफ्रीका सीरीज का पूरा शेड्यूल": "नई दिल्ली. भारतीय क्रिकेट टीम टी20 वर्ल्ड कप से पहले ऑस्ट्रेलिया और दक्षिण अफ्रीका की क्रिकेट टीमों की मेजबानी करने के लिए तैयार है. 20 सितंबर से भारत और ऑस्ट्रेलिया के बीच तीन टी20 मैचों की सीरीज शुरू हो रही है. इसी महीने के अंत में दक्षिण अफ्रीका की भी टीम भारत से वनडे-टी20 सीरीज खेलने आएगी. इस दोनों सीरीज के बाद भारतीय टीम ऑस्ट्रेलिया में 16 अक्टूबर से होने वाले वर्ल्ड कप के लिए रवाना हो जाएगी. दक्षिण अफ्रीका और ऑस्ट्रेलिया के खिलाफ टी20 सीरीज के लिए टीम की घोषणा हो गई, इसके अलावा टी20 वर्ल्ड कप के लिए भी बीसीसीआई ने 15 सदस्यीय टीम का ऐलान कर दिया है. अभी दक्षिण अफ्रीका के खिलाफ वनडे सीरीज के लिए टीम इंडिया नहीं चुनी गई है.\n\nभारत vs ऑस्ट्रेलिया टी20 सीरीज\n\nपहला टी20- 20 सितंबर, मोहाली\n\nदूसरा टी20- 23 सितंबर, नागपुर\n\nतीसार टी20- 25 सितंबर, हैदराबाद\n\nभारत vs दक्षिण अफ्रीका टी20 सीरीज\n\n28 सितंबर – पहला टी20, त्रिवेंद्रम\n\n1 अक्टूबर – दूसरा टी20, गुवाहाटी\n\n3 अक्टूबर – तीसरा टी20, इंदौर\n\nभारत vs दक्षिण अफ्रीका वनडे सीरीज\n\nपहला वनडे- 6 अक्टूबर, रांची\n\nदूसरा वनडे-9 अक्टूबर, लखनऊ\n\nतीसरा वनडे- 11 अक्टूबर, दिल्ली\n\nऑस्ट्रेलिया के खिलाफ टी20 सीरीज के लिए टीम इंडिया: रोहित शर्मा (कप्तान), केएल राहुल (उप कप्तान), विराट कोहली, सूर्यकुमार यादव, दीपक हुड्डा, ऋषभ पंत, (विकेटकीपर), दिनेश कार्तिक (विकेटकीपर), हार्दिक पंड्या, रविचंद्रन अश्विन, युजवेंद्र चहल, अक्षर पटेल, भुवनेश्वर कुमार, मोहम्मद शमी, हर्षल पटेल, दीपक चाहर, जसप्रीत बुमराह.\n\nदक्षिण अफ्रीका के खिलाफ टी20 सीरीज के लिए टीम इंडिया: रोहित शर्मा (कप्तान), केएल राहुल, विराट कोहली, सूर्यकुमार यादव, दीपक हुडा, ऋषभ पंत, दिनेश कार्तिक, आर अश्विन, अक्षर पटेल, युजवेंद्र चहल, जसप्रीत बुमराह, हर्षल पटेल, अर्शदीप सिंह, मोहम्मद शमी, दीपक चाहर.\n\nटी20 वर्ल्ड कप 2022 के लिए भारतीय टीम: रोहित शर्मा (कप्तान), केएल राहुल (उप-कप्तान), विराट कोहली, सूर्यकुमार यादव, दीपक हुडा, ऋषभ पंत, दिनेश कार्तिक, हार्दिक पंड्या, अक्षर पटेल, युजवेंद्र चहल, आर अश्विन, जसप्रीत बुमराह, हर्षल पटेल, भुवनेश्वर कुमार, अर्शदीप सिंह.\n\nस्टैंड बाय प्लेयर: मोहम्मद शमी, श्रेयस अय्यर, रवि बिश्नोई और दीपक चाहर.\n\nTags: India vs Australia, India vs South Africa, T20 World Cup, T20 World Cup 2022, Team india",
    "WTC 2021-23: दूसरा टेस्ट हारने के बाद दक्षिण अफ्रीका को लगा दोहरा झटका, भारत पर भी पड़ेगा इसका असर": "Follow us on Created with Sketch. Image Source : TWITTER(@OFFICIALCSA) South Africa Cricket Team\n\nHighlights पहला टेस्ट मैच हारने के बाद इंग्लैंड ने की वापसी\n\nदूसरे टेस्ट में बेन स्टोक्स ने खेली शतकीय पारी\n\n12 सितंबर से लंदन में खेला जाएगा सीरीज का तीसरा और निर्णायक टेस्ट\n\nWTC 2021-23: इंग्लैंड और साउथ अफ्रीका के बीच चल रही टेस्ट सीरीज के दूसरे मैच में इंग्लैंड ने धमाकेदार वापसी करते हुए पारी और 85 रन से मैच अपने नाम कर लिया है।इस हार से साउथ अफ्रीकी की टीम को दोहरा झटका लगा है। एक तो उसे शर्मनाक हार झेलनी पड़ी और दूसरा वर्ल्ड टेस्ट चैंपियनशिप पॉइंट्स टेबल में साउथ अफ्रीका को पहला पायदान भी गवांना पड़ा है। इस मैच के बाद वर्ल्ड टेस्ट चैंपियनशिप पॉइंट्स टेबल में बड़े बदलाव हुए हैं।\n\nदूसरे नंबर पर खिसका साउथ अफ्रीका\n\nइस हार के बाद साउथ अफ्रीका का जीत प्रतिशत 66.67 हो गया है और वह अब पॉइंट्स टेबल में दूसरे पायदान पर खिसक गए हैं। हालांकि इस जीत से इंग्लैंड कुछ खासा फायदा नहीं हुआ है,जीत प्रतिशत में सुधार के बावजूद वो पॉइंट्स टेबल में सातवें स्थान पर ही हैं। सीरीज का तीसरा और निर्णायक मैच अब 12 सितंबर से लंदन में खेला जाएगा। इंग्लैंड की जीत से सबसे ज्यादा फायदा ऑस्ट्रेलिया को हुआ है। ऑस्ट्रलिया का जीत प्रतिशत 70.00 % है और फाइनल में जगह बनाने के लिए उसका दावा बेहद मजबूत है।\n\nक्या हैं भारत के हालत\n\nवर्ल्ड टेस्ट चैंपियनशिप पॉइंट्स टेबल में भारत चौथे स्थान पर है। भारत ने वर्ल्ड टेस्ट चैंपियनशिप 2021-23 अब तक 12 मैच खेले हैं जिसमे छह मैच में उसे जीत मिली है और चार मैचों में हार का सामना करना पड़ा जबकि दो मैच ड्रा रहे हैं। अगर बात की जाए बाकी टीमों की तो श्रीलंका 53.33 जीत प्रतिशत के साथ तीसरे नंबर पर है। पाकिस्तान नंबर पांच पर है, वेस्टइंडीज छठे पायदान पर है। आठवें नंबर डिफेंडिंग चैंपियन न्यूजीलैंड है, वही आखिरी पायदान पर बांग्लादेश है। भारत अब अपना अगला टेस्ट मैच बांग्लादेश के खिलाफ नवंबर में खेलगा। वर्ल्ड टेस्ट चैंपियनशिप 2021-23 का फाइनल अगले साल 31 मार्च को लॉर्ड्स के मैदान में खेला जाएगा।\n\nफाइनल मे कैसे पहुंच सकता है भारत\n\nभारत के पास अभी भी वर्ल्ड टेस्ट चैंपियनशिप के फाइनल में जगह बनाने का मौका है। भारत को अभी दो टेस्ट सीरीज खेलनी है। चार मैच की टेस्ट सीरीज ऑस्टेलिया के विरुद्ध और बांग्लादेश के खिलाफ दो टेस्ट मैच खेलने हैं। भारत अगर सारे मैच जीत लेता है तो उसकी फाइनल में पहुंचने की संभावना काफी बढ़ जाएगी।\n\nLatest Cricket News",
    "T20 WC में भारत को खलेगी एक खिलाड़ी की कमी, ऑस्ट्रेलिया-दक्षिण अफ्रीका सीरीज में होगा विकल्पों का 'टेस्ट'": "हाइलाइट्स भारत को टी20 वर्ल्ड कप में एक खिलाड़ी की कमी महसूस होगी विकल्प के तौर पर चुने गए खिलाड़ियों का ऑस्ट्रेलिय़ा के खिलाफ टेस्ट होगा\n\nनई दिल्ली. ऑस्ट्रेलिया में होने वाले टी20 विश्व कप के लिए 15 सदस्यीय टीम इंडिया का ऐलान हो चुका है. हालांकि, इस टीम में घुटने की चोट के कारण रवींद्र जडेजा को शामिल नहीं किया गया है. भारत को जडेजा की कमी खलेगी, क्योंकि बीते कुछ सालों में वो गेंदबाज के साथ-साथ एक बल्लेबाज के रूप में भी उभरे हैं और मौका पड़ने पर टीम को बल्ले से जीत दिलाने में अहम रोल निभाया है. ऐसे में इस खिलाड़ी की जगह लेना किसी के लिए भी आसान नहीं होगा. हालांकि, भारतीय टीम मैनेजमेंट ने जडेजा के स्थान पर उनके जैसे ही बाएं हाथ के स्पिनर अक्षर पटेल को विश्व कप के स्क्वॉड में शामिल किया है.\n\nअक्षर के अलावा भी कई खिलाड़ी हैं, जिन्हें जडेजा के विकल्प के तौर पर टी20 विश्व कप के स्क्वॉड में चुना गया है. अब इनमें से कौन सा खिलाड़ी, टी20 विश्व कप के दौरान भारतीय टीम के प्लेइंग-XI का हिस्सा बनता है, इसका टेस्ट या आजमाइश ऑस्ट्रेलिया और दक्षिण अफ्रीका के खिलाफ होने वाली घरेलू टी20 सीरीज में होगी.\n\nटी20 विश्व कप के लिए चुनी गई टीम में जडेजा का विकल्प कौन हो सकता है? यह जानने से पहले यह समझ लेते हैं कि जडेजा कितने अहम हैं और उनके टीम में नहीं रहने से क्या नुकसान हो सकता है. जडेजा सिर्फ बाएं हाथ से गेंदबाजी ही नहीं करते, बल्कि बीते कुछ साल में एक बल्लेबाज के तौर पर भी उनका प्रदर्शन लाजवाब रहा है और उनकी फील्डिंग को तो किसी भी सूरत में नजरअंदाज नहीं किया जा सकता है. वो अपनी फील्डिंग से ही मैच का रुख पलटने की काबिलियत रखते हैं. इसे आंकड़ों से भी समझा जा सकता है.\n\nजडेजा ने सितंबर 2020 से अब तक यानी बीते 2 साल में 15 टी20 में 56.80 की औसत से 284 रन बनाए हैं. उनका स्ट्राइक रेट भी 140 से ऊपर का है. इस अवधि में जडेजा ने चार बार 30 प्लस स्कोर किया है और इसमें से तीन मौकों पर वो नाबाद लौटे हैं. यानी टीम के लिए मैच फिनिश किया है. मतलब, साफ है कि वो बीते 2 साल में जरूरत पड़ने पर मैच फिनिशर की भूमिका भी निभा रहे. इसी अवधि में जडेजा ने 15 मैच में 6.84 की इकोनॉमी रेट से 12 विकेट लिए हैं, जोकि उनकी करियर इकोनॉमी 7.04 से कम है. वहीं, जडेजा ने हर 22वीं गेंद पर विकेट लिया है. यानी जडेजा के नहीं होने से भारत को बड़ा नुकसान होगा.\n\nअब भारतीय टीम ऑस्ट्रेलिया के खिलाफ टी20 सीरीज में उनके विकल्प के तौर पर किन खिलाड़ियों को आजमा सकती है, उसे समझ लेते हैं.\n\nअक्षर पटेल को आजमाया जा सकता है\n\nअक्षर पटेल को रवींद्र जडेजा के चोटिल होने के कारण ही टी20 विश्व कप के स्क्वॉड में शामिल किया गया है. वो भी जडेजा की तरह बाएं हाथ से स्पिन गेंदबाजी करते हैं. वो नंबर-7 पर उपयोगी खिलाड़ी साबित हो सकते हैं. हालांकि, वो जडेजा की तरह ऐसे बल्लेबाज नहीं हैं, जिन्हें टॉप ऑर्डर में भी भेजा जा सकता है. वो निचले क्रम में ही बल्लेबाजी कर सकते हैं. यानी अगर उन्हें प्लेइंग-XI में मौका दिया जाता है, तो इससे गेंदबाजी तो मजबूत हो जाएगी. कम से कम छठे गेंदबाज के रूप में एक बेहतर विकल्प मिल जाएगा. लेकिन, बल्लेबाजी में उतनी गहराई नहीं रहेगी. अक्षर ने इस साल 11 टी20 खेले हैं और इसमें से 5 में बल्लेबाजी नहीं की. उनका बेस्ट स्कोर नाबाद 20 रन है. जो कहीं न कहीं टीम की परेशानी बढ़ाने वाला है.\n\nभारत और पाकिस्तान की परेशानी एक जैसी, खोजना होगा हल, नहीं तो टी20 वर्ल्ड कप हाथ से गया!\n\nदीपक हुडा को परखा जा सकता\n\nदीपक हुडा को भी टी20 विश्व कप के साथ ऑस्ट्रेलिया के खिलाफ 3 टी20 की सीरीज के लिए भारतीय टीम में चुना गया है. वो एशिया कप में 3 मैच खेले थे. हालांकि, वो बल्ले से कुछ खास नहीं कर पाए थे. दीपक भी नंबर-7 पर भारत के लिए अहम खिलाड़ी साबित हो सकते हैं. वो बल्लेबाजी के साथ-साथ ऑफ स्पिन गेंदबाजी कर लेते हैं. हुडा को अगर भारत की प्लेइंग-XI में शामिल किया जाता है, तो उससे बल्लेबाजी तो जरूर मजबूत होगी. लेकिन, फिर हार्दिक पंड्या पर ज्यादातर मौकों पर अपने कोटे के 4 ओवर फेंकना का दबाव आ जाएगा, जिसमें वो एशिया कप में संघर्ष करते नजर आए थे.\n\nइसे ही जांचने के लिए भारतीय टीम मैनेजमेंट ऑस्ट्रेलिया के खिलाफ टी20 सीरीज में दीपक को आजमा सकता है, ताकि टी20 विश्व कप से पहले यह साफ हो सके कि वो जडेजा की जगह ले सकते हैं या नहीं. हुडा ने इसी साल टी20 डेब्यू किया है. उन्होंने अब तक खेले 12 टी20 में 41 की औसत 156 की स्ट्राइक रेट से 293 रन बनाए हैं. वो तीन नंबर पर खेलते हुए शतक भी ठोक चुके हैं.\n\nVIDEO: पाकिस्तान क्रिकेट बोर्ड कंगाल… चोटिल खिलाड़ी को इलाज के लिए नहीं दिया पैसा, पूर्व कप्तान का खुलासा\n\nअश्विन भी हो सकते हैं विकल्प\n\nअश्विन भी जडेजा के विकल्प हो सकते हैं. उन्होंने आईपीएल-2022 में राजस्थान रॉयल्स के लिए निचले क्रम में अच्छी बल्लेबाजी की थी. बीते 1 साल में उन्होंने टी20 के लिहाज से अपनी बल्लेबाजी में काफी सुधार किया है. उनके पास ऑस्ट्रेलिया में खेलने का अनुभव है और वो टी20 में पावरप्ले के साथ ही बीच के ओवर में भी किफायती गेंदबाजी कर रहे हैं. हालांकि, अक्षर की तरह, अश्विन टी20 के बल्लेबाज नहीं है. ऐसे में अगर उन्हें टी20 विश्व कप में मौका मिलता है, तो डेथ ओवर के लिहाज से भारतीय बल्लेबाजी में फायर पावर की कमी जरूर रहेगी. लेकिन, एक गेंदबाज के तौर पर अश्विन बेहतर विकल्प साबित हो सकते हैं. ऑस्ट्रेलियाई पिचों पर उनकी वेरिएशन और टॉप स्पिन गेंदबाजी कमाल कर सकती है.\n\nTags: Asia cup, Axar patel, Deepak Hooda, R ashwin, Ravindra jadeja, T20 World Cup, T20 World Cup 2022, Team india"
}