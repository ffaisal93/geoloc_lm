{
    "PM Modi Japan Visit: आज जापान जाएंगे पीएम मोदी, शिंजो आबे के अंतिम संस्कार में होंगे शामिल": "कब होगा शिंजो का राजकीय अंतिम संस्कार?\n\nजापानी सरकार के मुताबिक शिंजो आबे का अंतिम सरकार 27 सितंबर को राजधानी टोक्यो के किटानोमारू नेशनल गार्डन में निप्पॉन बुडोकन में होगा. इस यात्रा के दौरान प्रधानमंत्री जापान के पीएम फूमियो किशिदा से मुलाकात करेंगे.\n\nविदेश सचिव ने बताया कि इस यात्रा के दौरान प्रधानमंत्री मोदी और जापानी प्रधानमंत्री के बीच द्विपक्षीय बैठक होगी जिसमें दोनों पक्षों से संबंधित लोग मौजूद होंगे. क्वात्रा ने बताया कि जापान के पूर्व प्रधानमंत्री आबे के राजकीय अंतिम संस्कार में हिस्सा लेने के लिये 20 शासनाध्यक्षों सहित 100 देशों के प्रतिनिधि मौजूद होंगे.\n\nविदेश सचिव ने कहा कि भारत और जापान के संबंध लगातार मजबूत हो रहे हैं और दोनों देशों के बीच कारोबार एवं निवेश, रक्षा एवं सुरक्षा, जलवायु परिवर्तन, ऊर्जा, आधारभूत ढांचा, औद्योगिक विकास, मानव संसाधन के क्षेत्र में करीबी सहयोग है.\n\nबुलेट ट्रेन को लेकर क्या बोले विदेश सचिव?\n\nयह पूछे जाने पर कि क्या प्रधानमंत्री मोदी और किशिदा के बीच बुलेट ट्रेन परियोजना को लेकर बातचीत होगी, क्वात्रा ने कहा कि इस बैठक में दोनों पक्ष द्विपक्षीय संबंधों, और इनकी प्रगति के बारे में चर्चा एवं समीक्षा करेंगे और इसे किसी एक विषय तक सीमित करना ठीक नहीं होगा.\n\nकब और क्यों हुई थी आबे की हत्या?\n\nशिंजो आबे की 8 जुलाई को जापान के नारा शहर में तब गोली मारकर हत्या कर दी गई जब वह एक कार्यक्रम में लोगों को संबोधित करते हुए अपने लिए वोट मांग रहे थे. गोली लगने के तुरंत बाद उनको अस्पताल में भर्ती कराया गया लेकिन उनको बचाया नहीं जा सका.\n\nशिंजो आबे (Shinzo Abe) ने अपने कार्यकाल के दौरान क्वाड (Quad) का निर्माण करने में बड़ी प्रमुख भूमिका निभाई थी. क्वाड के जरिए ऑस्ट्रेलिया (Australia), भारत (India), जापान (Japan) और यूएसए (USA) साथ में आया था. हमलावर मीडिया की पोशाक पहनकर कॉन्फ्रेंस में पहुंचा था. हालांकि उसके गोली चलाते ही सुरक्षाकर्मियों ने उसको गिरफ्तार कर लिया था.\n\nRajasthan Politics: राजस्थान कांग्रेस में कलह पर सीएम केजरीवाल का तंज, 'वे अपना घर नहीं संभाल पा रहे'\n\nSupreme Court on Gyanvapi Case : ज्ञानवापी पर वाराणसी कोर्ट में केस रोकने पर सुनवाई से SC का इनकार, जानिए कोर्ट ने क्या कहा",
    "जापान और अमेरिका के बीच गठबंधन हिंद-प्रशांत क्षेत्र में शांति, स्थिरता व समृद्धि का अभिन्न अंग : हैरिस": "डिसक्लेमर:यह आर्टिकल एजेंसी फीड से ऑटो-अपलोड हुआ है। इसे नवभारतटाइम्स.कॉम की टीम ने एडिट नहीं किया है।\n\nतोक्यो, 26 सितंबर (एपी) अमेरिका की उपराष्ट्रपति कमला हैरिस ने सोमवार को तोक्यो पहुंचने के कुछ ही देर बाद जापान के प्रधानमंत्री फुमियो किशिदा से मुलाकात की। वह जापान के पूर्व प्रधानमंत्री शिंजो आबे के राजकीय अंतिम संस्कार में शामिल होने के लिए यहां आई हैं। आबे की जुलाई में हत्या कर दी गई थी। मंगलवार को उनका राजकीय सम्मान के साथ अंतिम संस्कार किया जाएगा। आबे को श्रद्धांजलि देने यहां पहुंचीं हैरिस के नेतृत्व में एक अमेरिकी प्रतिनिधिमंडल भी साथ आया है। हैरिस ने अकासका पैलेस में कहा, “जापान और अमेरिका के बीच गठबंधन हिंद-प्रशांत क्षेत्र में शांति, स्थिरता व",
    "Samvardhana Motherson का होगा जापान की इचिकोह इंडस्ट्रीज का मिरर बिजनेस, ये है कंपनी का पूरा प्लान": "मदरसन ग्रुप की ऑटो इकाई ने जापान की दिग्गज कंपनी Ichikoh Industries के मिरर बिजनेस को खरीदने के लिए सौदा किया है। जानकारी के मुताबिक मदरसन ग्रुप की समवर्धन मदरसन ऑटोमोटिव सिस्टम्स ग्रुप बीवी (SMRPBV) ने अपनी विजन सिस्टम्स डिविजन के जरिए जापान के Valeo SE की Ichikoh Industries के मिरर बिजनेस को खरीदने के लिए सौदा किया है।\n\nक्या है सौदे में\n\nइचिकोह अपने मिरर बिजनेस के तहत जापान और चीन में गाड़ियों में लगने वाले मिरर और इससे जुड़े प्रोडक्ट को डेवलप करती है और बनाती है। इसकी सप्लाई बड़े तौर पर जापान की ऑटो कंपनियों को होती है। 2021 में इसका रेवेन्यू 1580 करोड़ येन (893.46 करोड़ रुपये) था। अब सौदे के बाद इस कारोबार में मदरसन जापान और चीन में तीन मैन्यूफैक्चरिंग फैसिलिटीज जोड़ेगी।\n\nइसके अलावा इंटेलेक्चुअल प्रॉपर्टी पोर्टफोलियो में 260 पेटेंट भी ऐड होंगे यानी कि इचिकोह का मिरर बिजनेस हासिल करने के बाद मदरसन इसमें तीन मैन्यूफैक्चरिंग फैसलिटीज जोड़ेगी और प्रोडक्ट्स भी बढ़ाएगी। SMRPBV ने यह जानकारी आज 26 सितंबर को एक्सचेंज फाइलिंग में दी है।\n\nMotherson का ये है पूरा प्लान\n\nजुलाई 2022 में मदरसन ने जापान के हामामात्सु (Hamamatsu) में दो फैसिलिटीज स्थापित की थी और अब इचिकोह के मिरर कारोबार का अधिग्रहण मदरसन के 3CX10 स्ट्रेटजी के तहत बड़ा कदम है। कंपनी की 3CX10 स्ट्रैटजी यह है कि वर्ष 2025 तक किसी भी देश, कंपोनेंट या कस्टमर की संख्या कुल टर्नओवर से अधिक नहीं होनी चाहिए। इसका मतलब है कि यह स्ट्रेटजी डाइवर्सिफिकेशन की है।",
    "Japan Typhoon: जापान में तूफान की तबाही, दो मरे; हजारों घरों की बिजली गुल": "Japan Typhoon जापान इन दिनों प्राकृतिक आपदाओं का सामना कर रहा है। कुछ दिन पहले ही नानामडोल तूफान ने यहां तबाही मचाई थी अब आज एक और तूफान ने सेंट्रल जापान में तांडव दिखाना शुरू कर दिया है।\n\nटोक्यो, रायटर्स। सेंट्रल जापान में आए तूफान ने तबाही मचा दी। यहां शनिवार को लगातार हुई भारी बारिश और तूफान के कारण दो की मौत हो गई और हजारों घरों की बिजली चली गई। क्योदो एजेंसी की रिपोर्ट के अनुसार, राजधानी टोक्यो के शिजुओका सिटी का हाल अधिक खराब है। यहां गुरुवार से ही बारिश हो रही है।\n\nजापान के मौसम विभाग (Japan Meteorological Agency, JMA) की ओर से दी गई जानकारी से पता चला कि राजधानी टोक्यो के दक्षिणपश्चिम स्थित शिजुओका सिटी पर तूफान की अधिक मार पड़ी है। वहां गुरुवार से ही बारिश हो रही है। तूफान तलस (Typhoon Talas) कह गति 65 किमी प्रति घंटा है।यहां भूस्खलन में करीब 40 साल की उम्र के शख्स की मौत हो गई और 29 साल के शख्स की कार दुर्घटनाग्रस्त हो गई। इसके अलावा तूफान के कारण एहतियातन 120,000 घरों की बिजली काट दी गई।\n\nतूफान के कारण बिजली के खंभे क्षतिग्रस्त\n\nसप्लायर चुबु इलेक्ट्रिक पावर ग्रिड कंपनी ने कहा कि लैंड स्लाइड के कारण बिजली के खंभे भी क्षतिग्रस्त हो गए हैं। कंपनी ने अपने ट्विटर अकाउंट पर कहा, 'हम उम्मीद करते हैं कि बिजली बहाल करने में कुछ समय लग सकता है।' बारिश के कारण शुक्रवार शाम से निलंबित बुलेट ट्रेन सेवा को सेंट्रल जापान रेलवे ने बहाल कर दिया है। टोक्यो से 30 किमी दक्षिण की ओर योकोहामा सिटी में शनिवार दोपहर के लिए एडवाइजरी जारी की गई है जिसमें करीब 3000 लोगों को सुरक्षित निकालने के लिए कहा गया है।\n\nजापान में शक्तिशाली तूफान का तांडव, 60 से अधिक घायल और हजारों लोग हुए बेघर, देखें तस्वीरें\n\nजापान में आने वाले बड़े तूफानों में से एक नामाडोल (Typhoon Nanmadol) ने सोमवार को देश में तबाही मचा दी। उत्तरी टोक्यो की ओर बढ़ने से पहले तूफान ने दक्षिणी जापान में काफी नुकसान किया।इसके कारण दो लोगों की मौत हो गई थी। दक्षिण-पश्चिमी जापान में दस्तक देने के बाद उष्णकटिबंधीय तूफान मंगलवार को प्रशांत महासागर की तरफ बढ़ गया। इस कारण 100 से अधिक लोग घायल हो गए और यातायात व बिजली आपूर्ति की सुविधाएं ठप पड़ गई ।\n\nभारत, जापान ने बंगाल की खाड़ी में संयुक्त नौसैनिक अभ्यास JIMEX 2022 किया शुरू",
    "जापान की सड़कों पर दौड़ेंगी आंखों वाली कारें, सड़क पार करते समय खुद लग जाएगा ब्रेक, नहीं होगा एक्सीडेंट": "Japan Road Safety Experiment : प्रयोग में पाया गया कि सुरक्षित होने के बावजूद लोग आंखों वाली कार के सामने सड़क पार करने में हिचक रहे थे जबकि बिना आंख वाली कार के सामने सहजता से सड़क पार कर रहे थे। इसका मतलब है कि यह नया प्रयोग सड़क हादसों को कम कर सकता है।",
    "सुपर 30 को जापान में जबरदस्त सफलता, गणितज्ञ आनंद कुमार रहे टोक्यो प्रीमियर में मौजूद": "सुपर 30 को जापान में जबरदस्त सफलता, गणितज्ञ आनंद कुमार रहे टोक्यो प्रीमियर में मौजूद\n\n\n\nभारत के गणितज्ञ और सुपर 30 के संस्थापक आनंद कुमार के जीवन पर आधारित फिल्म 'सुपर 30' को जापान के 50 शहरों में भव्य तरीके से सिनेमाघरों में रिलीज किया गया। फिल्म को जापानी दर्शकों का भरपूर प्यार और सहयोग मिला।\n\nफिल्म 'सुपर 30' का भव्य प्रीमियर 25 सितंबर 2022 को जापान के टोक्यो में आयोजित किया गया। इस आयोजन में शामिल होने के लिए आनंद कुमार को विशेष रूप से आमंत्रित किया गया। जब आनंद कुमार प्रीमियर पर पहुंचे तो हाउसफुल शो उनका इंतजार कर रहा था। शो के बाद दर्शकों ने आनंद कुमार से उनकी जिंदगी और संघर्ष यात्रा से जुड़े विभिन्न सवाल पूछे। कई लोग अपने साथ किताब \"सुपर 30\" लेकर आए हुए थे और उन्होंने किताब पर आनंद कुमार के ऑटोग्राफ हासिल किए। शो के बाद दर्शकों ने आनंद कुमार को भव्य स्टैंडिंग ओवेशन दिया।\n\nसुपर 30 के संस्थापक आनंद कुमार को समाज के गरीब, वंचित, पिछले वर्ग के बच्चों को पढ़ाने और उन्हें आईआईटी जैसे विश्वस्तरीय संस्थान की प्रवेश परीक्षा में उत्तीर्ण कराने के लिए दुनियाभर में जाना जाता है।कोविड 19 के समय जब सभी स्कूल, कॉलेज, कोचिंग संस्थान बंद कर दिए गए थे, तब आनंद कुमार ने अपने सोशल मीडिया मंचों, अखबारों से लगातार छात्रों से संपर्क साधने और उनके निरंतर मार्गदर्शन का काम किया था। उन्होंने महामारी के दौरान लगातार अपने कॉलम के माध्यम से युवाओं को दिशा दी और उनके इस प्रयास को सराहा गया। आनंद कुमार के इसी समर्पण,सेवा और सेवा कार्य के लिए उन्हें कई राष्ट्रीय और अंतर्राष्ट्रीय सम्मान भी प्राप्त हो चुके हैं। बॉलीवुड ने आनंद कुमार की इसी संघर्ष गाथा का सम्मान करते हुए उनकी बायोपिक फिल्म \"सुपर 30\" का निर्माण किया।\n\nइस आयोजन से पहले जापानी जनता में फिल्म को लेकर जबरदस्त उत्साह दिखाई दे रहा है। जापानी थियेटर में हुए विशेष शो में शामिल जापानी फिल्म समीक्षकों ने फिल्म को खूब तारीफ की है। गणितज्ञ आनंद कुमार जापान में काफी पॉपुलर रहे हैं। शिक्षा सुधारों के लिए आनंद कुमार हमेशा सक्रिय रहे हैं। उन्होंने एक जापानी कम्पनी के साथ ऑनलाइन माध्यम से छात्रों को शिक्षा से जोड़ने की मुहिम में काम किया है। आनंद कुमार के इस प्रयास से लाखों छात्र छात्राओं का भविष्य उज्ज्वल हुआ है। तकनीक के माध्यम से उनके जीवन में शिक्षा का दीपक रोशन हुआ है। 2009 में जापान की अभिनेत्री नोरिका फूजिवारा ने आनंद कुमार पर एक डॉक्यूमेंट्री भी बनाई थी। जापान की एक यूनिवर्सिटी ने अपने मैनेजमेंट छात्रों के लिए सुपर 30 की कहानी से प्रेरित होकर एक किताब प्रकाशित की है। जापान की सीजीसी बिजनेस इकाई ने सुपर 30 की प्रेरणा से भारत में मुफ्त आवासीय विद्यालय खोलने की पेशकश भी की थी। जापान में आनंद कुमार को एक रोल मॉडल के रूप में देखा जाता है। यही कारण है कि आनंद कुमार के सुपर 30 के स्टूडेंट्स को जापान सरकार ने स्पॉन्सर भी किया। जापान सरकार ने विज्ञान और तकनीक को समझने के लिए सुपर 30 के स्टूडेंट् को जापान आमंत्रित करते हुए, उनकी यात्रा स्पॉन्सर की।\n\nजापान में आयोजित विशेष शो में फिल्म देखने के बाद एक जापानी फिल्म समीक्षक द्वारा फिल्म को शिक्षा और सीखने की शक्ति को रेखांकित करने वाली सशक्त फिल्म बताया गया। एक अन्य प्रचलित जापानी मीडिया समूह ने फिल्म को शिक्षा के माध्यम से जीवन परिवर्तन का महत्व बताने वाली महत्वपूर्ण फिल्म बताया।\n\nजापानी दर्शकों के इस व्यवहार से आनंद कुमार भावुक होते दिखाई दिए। उन्होंने कहा \"यह अनुभव हमेशा मेरी स्मृतियों में खूबसूरत एहसास बनकर बसा रहेगा। जापान के लोगों ने मुझे बहुत प्यार और सम्मान दिया है। उनसे गहरा जुड़ाव महसूस हुआ है मुझे। यह जापानी लोगों की संवेदनशीलता और उनकी समृद्ध शिक्षा व्यवस्था को दिखाता है। जापान के लोगों की नवीनता, उनकी सोच, उनके व्यक्तित्व से झलकती है। मुझे टोक्यो में हाउसफुल शो देखकर बेहद प्रसन्नता हुई है। \"\n\nफिल्म \"सुपर 30\" भारत में तीन साल पहले 12 जुलाई सान 2019 को रिलीज हुई थी। फिल्म का निर्देशन विकास बहल ने किया था। फिल्म में आनंद कुमार की भूमिका अभिनेता ऋतिक रोशन ने निभाई थी। ग्रीक गॉड के नाम से मशहूर ऋतिक रोशन के लिए आनंद कुमार का किरदार निभाना एक चुनौतीपूर्ण कार्य था। ऋतिक रोशन के लुक्स, उनकी भाषा आनंद कुमार से बिलकुल जुदा थी। लेकिन ऋतिक रोशन ने मेहनत, अनुशासन और समर्पण से खुद को आनंद कुमार के किरदार में ढाला और स्क्रीन पर आनंद कुमार को जीने में सफलता पाई। फिल्म में पंकज त्रिपाठी, वीरेंद्र सक्सेना, मृणाल ठाकुर, अमित साध, आदित्य श्रीवास्तव ने मुख्य भूमिका निभाई थी। फिल्म में संगीत निर्देशक अजय - अतुल का संगीत था। लोगों ने फिल्म को बेहद पसंद किया था। आनंद कुमार की कहानी ने सभी को प्रेरित किया। ऋतिक रोशन को इस फिल्म के लिए बहुत सराहना मिली। भारत में फिल्म का कलेक्शन 172 करोड़ रहा था। ओवरसीज मार्केट से इसने 36 करोड़ कलेक्ट किए थे। इस तरह इसका वर्ल्डवाइड कलेक्शन 208 करोड़ से ज्यादा का रहा था।",
    "Covid In Japan: अगले महीने COVID सीमा नियंत्रण आवश्यकताओं को बनाया जाएगा आसान- जापान पीएम": "Covid In Japan: अगले महीने COVID सीमा नियंत्रण आवश्यकताओं को बनाया जाएगा आसान- जापान पीएम\n\nजापान अगले महीने COVID-19 सीमा नियंत्रण आवश्यकताओं को कम करेगा। ये बात जापानी प्रधानमंत्री फुमियो किशिदा (Japanese Prime Minister Fumio Kishida) ने गुरुवार को कही। ये जापान के पर्यटन क्षेत्र में सुधार को बढ़ावा देने के लिए एक महत्वपूर्ण कदम है।\n\nटोक्यो, एजेंसी। जापानी प्रधानमंत्री फुमियो किशिदा ने गुरुवार को कहा कि उनका देश अगले महीने COVID-19 सीमा नियंत्रण आवश्यकताओं को कम करेगा। ये जापान के पर्यटन क्षेत्र में सुधार को बढ़ावा देने में एक महत्वपूर्ण कदम है।\n\nमहामारी की शुरुआत के बाद से, जापान ने प्रमुख अर्थव्यवस्थाओं के बीच कुछ सख्त सीमा नियंत्रणों को बनाए रखा है और प्रभावी रूप से आगंतुकों पर दो साल के लिए रोक लगा दी है।\n\nन्यूयार्क स्टाक एक्सचेंज (New York Stock Exchange) में अपने भाषण में किशिदा ने घोषणा की। उन्होंने कहा कि जापान सात के समूह (Group of Seven) में अन्य देशों के साथ अपने सीमा नियंत्रण में सुधार करेगा।\n\nकिशिदा ने गुरुवार को कहा, हम एक ऐसा राष्ट्र हैं जो लोगों, माल और पूंजी के मुक्त प्रवाह से फला-फूला है।\n\nउन्होंने कहा, COVID-19 ने बेशक इन सभी लाभों को बाधित कर दिया है, लेकिन 11 अक्टूबर से जापान अमेरिका के बराबर होने के लिए सीमा नियंत्रण उपायों में ढील देगा, साथ ही वीजा-मुक्त यात्रा और व्यक्तिगत यात्रा फिर से शुरू करेगा।\n\nजापान का आग्रह है कि आगंतुक देश में प्रवेश करने के लिए वीजा प्राप्त करें और फिर योजना का पालन करें, जिसमें पैकेज टूर एक प्रमुख स्टिकिंग पाइंट रहा है।\n\nबता दें कि महामारी से पहले, जापान ने संयुक्त राज्य अमेरिका, यूरोपीय संघ और कई एशियाई पड़ोसियों सहित लगभग 70 देशों और क्षेत्रों के साथ वीजा माफी समझौते किए थे।\n\nएएनए होल्डिंग्स की मुख्य इकाई, ऑल निप्पॉन एयरवेज के अध्यक्ष शिनिची इनौ ने शुक्रवार को संवाददाताओं से कहा, बिजनेस लाबी और ट्रैवल कंपनियों ने जापान से अपने सीमा नियंत्रण में और तेजी से ढील देने का आग्रह किया है। यह कहते हुए कि वे प्रमुख व्यापारिक साझेदारों के साथ कदम से कदम मिला कर चल रहे हैं और देश को आर्थिक रूप से पीछे छोड़ सकते हैं। हम अर्थव्यवस्था पर एक महत्वपूर्ण प्रभाव देखेंगे। डालर के मुकाबले येन की तेज गिरावट विदेशियों के लिए एक \"बहुत बड़ा आकर्षण\" है।\n\nगुरुवार को, येन ने डालर के मनोवैज्ञानिक रूप से महत्वपूर्ण स्तर 145 येन को पार कर लिया, जिससे जापान में विदेश यात्रा और खरीदारी दशकों में सबसे सस्ती हो गई।\n\n11 अक्टूबर से, जापान कुछ देशों के लोगों के लिए व्यक्तिगत पर्यटन और वीजा-छूट यात्रा को तब तक बहाल करेगा, जब तक कि उनका टीकाकरण नहीं हो जा है।\n\nमीडिया ने बताया कि, यह लोगों के आगमन पर लगाए गए दैनिक प्रतिबंधों को भी खत्म कर देगा। इसके साथ ही होटलों पर नियमों को संशोधित किया जा सकता है, जिससे वे उन मेहमानों पर रोक लगा सकते हैं जो कोरोना महामारी के दौरान नियमों का पालन नहीं कर रहे हैं।\n\nजापान ने आधिकारिक तौर पर दो साल में पहली बार जून में पर्यटकों को आने की मंजूरी दी थी, लेकिन महामारी से एक दिन पहले 80,000 से अधिक आगंतुकों की तुलना में जुलाई के माध्यम से केवल 8,000 लोग ही पहुंचे।",
    "अमेरिका: रूस ने 'यूएन चार्टर का बेशर्मी से किया उल्लंघन', यूक्रेन के साथ एकजुटता का आग्रह": "प्रधानमंत्री किशिदा ने कहा कि यूक्रेन के विरुद्ध रूसी आक्रामकता, एक ऐसा कृत्य है जोकि यूएन चार्टर के सिद्धान्तों और उसकी दूर दृष्टि को कुचलता है.\n\nउनके अनुसार यह दुनिया के लिये एक बेहद अहम क्षण है. “यूएन की स्थापना के बाद से 77 वर्ष बीत चुके हैं, इसके बावजूद हम यूक्रेन व दुनिया भर में तबाही के गवाह बन रहे हैं.”\n\nजापान के प्रधानमंत्री ने कहा कि संयुक्त राष्ट्र, अन्तरराष्ट्रीय व्यवस्था के विकास और क़ानून के राज की स्थापना में महत्वपूर्ण भूमिका निभाता रहा है. मगर मौजूदा दौर में इसकी नींव गहराई तक हिल गई है.\n\n“किसी भी और सभी देशों के लिये अहम बात क़ानून के राज के भीतर रहना है, ना कि बल के आधार पर राज, जिसकी हम बिलकुल भी अनुमति नहीं दे सकते.”\n\nउन्होंने यूक्रेन पर रूस द्वारा किये गए आक्रमण की निन्दा करते हुए कहा कि हालिया घटनाक्रम से यूएन की विश्वसनीयता पर चिन्ता उपजी है, और इसलिये केवल बातें करने के बजाय, सुधारों की दिशा में काम भी किया जाना होगा.\n\n‘ सम्प्रभु समानता ’\n\nजापान के प्रधानमंत्री ने कहा कि सभी सदस्य देशों के लिये सम्प्रभु समानता के सिद्धान्त पर संयुक्त राष्ट्र की नींव रखी गई थी, और यह पूरे अन्तरराष्ट्रीय समुदाय के लिये है.\n\nउन्होंने यूएन में सुधार की आवश्यकता को रेखांकित करते हुए उसके कामकाज को मज़बूती प्रदान करने की बात कही.\n\nप्रधानमंत्री किशिदा ने बहुपक्षवाद के लिये जापान की ठोस प्रतिद्धता, सुरक्षा परिषद व यूएन में सुधार की आवश्यकता और निरस्त्रीकरण व परमाणु अप्रसार समेत यूएन चार्टर के सिद्धान्तों की ओर लौटने की अहमियत पर बल दिया.\n\nपरमाणु हथियार मुक्त दुनिया\n\nजापानी नेता ने रूस द्वारा परमाणु हथियारों की धमकी दिये जाने की निन्दा की, जिससे अन्तरराष्ट्रीय शान्ति व सुरक्षा के लिये ख़तरा पैदा हुआ है.\n\nद्वितीय विश्व युद्ध में परमाणु बम से भीषण बर्बादी का शिकार हुए जापान के हिरोशिमा शहर के मूल निवासी, प्रधानमंत्री किशिदा ने कहा कि वह परमाणु हथियारों से मुक्त विश्व के सृजन के लिये प्रतिबद्ध हैं.\n\nप्रधानमंत्री ने हैरानी जताई कि अन्तरराष्ट्रीय समुदाय, परमाणु अप्रसार सन्धि व्यवस्था को बनाये रखने और उसे मज़बूती देने के लिये एक निष्कर्ष दस्तावेज़ पर आम सहमति पर नहीं पहुँच पाया है.\n\nउन्होंने इन सन्धि को अन्तरराष्ट्रीय परमाणु निरस्त्रीकरण व अप्रसार व्यवस्था की आधारशिला बताया.\n\nवैश्विक भूमिका\n\nप्रधानमंत्री फ़ूमियो ने बताया कि जनवरी 2023 से जापान, सुरक्षा परिषद का एक अस्थाई सदस्य होगा, और अपनी सदस्यता के दौरान, जापान बड़े देशों की आवाज़ों के साथ-साथ छोटे देशों की आवाज़ को भी तल्लीनता से सुनेगा, ताकि अन्तरराष्ट्रीय समुदाय में क़ानून के राज की स्थापना हो सके.\n\nजापानी नेता ने एक नए दौर में मानव सुरक्षा सुनिश्चित करने के इरादे से संयुक्त राष्ट्र के साथ मिलकर कार्य करने का संकल्प व्यक्त किया, जिसके लिये यूएन ट्रस्ट फ़ण्ड के तहत पहल का भी सहारा लिया जाएगा.\n\nउन्होंने अगस्त 2022 में सार्वजनिक व निजी वित्तीय योगदानों के तहत, अफ़्रीका के लिये अगले तीन वर्षों में 30 अरब डॉलर के निवेश की घोषणा के बारे का उल्लेख किया, जिसमें व्यक्तियों में निवेश पर बल दिया जाएगा.\n\nसाथ ही, जापान ने विश्व के अन्य हिस्सों में मानव संसाधन विकास व क्षमता निर्माण पर ध्यान केन्द्रित करने की बात कही है.\n\nप्रधानमंत्री फ़ूमियो ने शिक्षा को शान्ति की नींव क़रार देते हुए कहा कि शिक्षा चैम्पियन के रूप में अपनी भूमिका में वह इस दिशा में सहयोग को बढ़ावा देना जारी रखेंगे.\n\nइसके अलावा, वैश्विक स्वास्थ्य तंत्र को मज़बूती प्रदान करने और वैश्विक महामारी के बाद के दौर में, सार्वभौमिक स्वास्थ्य कवरेज को हासिल करने में भी जापान अग्रणी भूमिका निभाना जारी रखेगा.",
    "जापान का ये तूफान दे रहा है पूरी दुनिया को बहुत बड़ी चेतावनी!": "जापान के मशहूर दार्शनिक हकुइन एककू (Hakuin Ekaku) ने कहा था कि \"शुरुआत से ही सभी बुद्ध और बर्फ की तरह हैं, बिना पानी के, बिना बर्फ के, लेकिन बुद्ध से बाहर नहीं.\" अब उसी जापान में समंदर के रास्ते एक ऐसा महाविनाशी तूफ़ान आ रहा है जिसने पूरे देश में ऐसी खलबली मचा दी है कि गौतम बुद्ध को हमसे भी ज्यादा मानने वाले वहां के करीब 40 लाख लोगों को अपना घर छोड़ने पर मजबूर होना पड़ा है.\n\n\n\nलेकिन ये तूफ़ान समूची दुनिया को ये संदेश भी दे रहा है कि प्रकृति से छेड़छाड़ करने का नतीजा आखिरकार पूरी मानव जाति को आज नहीं तो कल तो भुगतना ही होगा. कभी आपने सोचा है कि दुनिया में क्लाइमेट चेंज यानी जलवायु परिवर्तन आखिर क्यों हो रहा है? इसलिए कि हम पहाड़ों को, अपने हरे-भरे पेड़ों वालों वाले जंगलों को काटकर वहां सीमेंट का ऐसा जंगल बनाते जा रहे हैं जो एक दिन हमारी मौत की सबसे बड़ी वजह बनने वाला है. अगर आप या हम मैदानी इलाकों में रहते हैं तो ये सोचकर बेफिक्र होने की गलतफहमी मत पाल लीजिये कि पहाड़ों पर बरसने वाले कुदरत के इस कहर से हम बच ही जायेंगे! नहीं, क़ुदरत का जलजला न पहाड़ देखता है, न मैदान, न तो वो आपका नाम पूछता है और न ही उसके पास आपके धर्म-मजहब का पता करने का ही कोई वक़्त होता है. वो तो आता है और एक झटके में ही अपना जलवा दिखाकर आगे निकल जाता है इसीलिये वो ज़लज़ला कहलाता है.\n\n\n\nभारत के आजाद होने से बहुत पहले स्वामी विवेकानंद ने चीन और जापान का दौरा किया था. वे गौतम बुद्ध के प्रति जापानी नागरिकों के अटूट विश्वास और अगाध प्रेम को देखकर बेहद अभिभूत हो गये थे कि एक छोटा-सा राष्ट्र अपनी आधुनिक तकनीक और प्राचीन सभ्यता के संगम से कितनी जबरदस्त तरक्की कर रहा है. शायद यही कारण है कि भारत लौटने के बाद उन्होंने ही सबसे पहले कहा था, \"भारत के प्रत्येक युवा को अपनी जिंदगी में एक बार जापान की यात्रा इसलिये अवश्य करनी चाहिये ताकि पता लगे कि आपकी सभ्यता-संस्कृति को एक छोटा-सा राष्ट्र कितनी संजीदगी से न सिर्फ सम्भाले हुए है बल्कि उसे आगे बढ़ाते हुए उन्नति के शिखर पर ले जाने को उत्सुक भी है\"\n\n\n\nहालांकि जापान के साथ भूकंप और तूफ़ान का रिश्ता चोली दामन का है लेकिन इस साल में ये 14 वां ऐसा तूफ़ान है जिसके बारे में वैज्ञानिकों ने पहले ही ये भविष्यवाणी कर दी कि ये बेहद विनाशकारी साबित हो सकता है. इस शक्तिशाली तूफान को 'नानमाडोल' नाम दिया गया है जो दक्षिण-पश्चिमी जापान को अपनी चपेट में लेने की तैयारी में है.\n\nशनिवार को ये जापान के एक रिमोट आईलैंड मिनामी दैतो से टकराया जो आईलैंड ओकिनावा द्वीप से करीब 400 किमी की दूरी पर है. अनुमान के मुताबिक तूफान 270 किलोमीटर प्रति घंटे की रफ्तार से आगे बढ़ रहा है. कागोशिमा एडमिनिस्ट्रेशन ने बताया कि खतरे को देखते हुए इलाके के 25 हजार से ज्यादा घरों में बिजली की सप्लाई रोक दी गई है.\n\nकई ट्रेनें और करीब 510 फ्लाइट्स कैंसल कर दी गई हैं. हर तरह के लोकल ट्रांसपोर्ट को भी फिलहाल के लिए बंद कर दिया गया है. इस तूफान को बहुत खतरनाक बताते हुए लोगों से सुरक्षित जगहों पर रहने की अपील की जा रही है क्योंकि तेज हवाओं से कई घर तबाह हो सकते हैं. जापान के मौसम विभाग ने इसे बेहद खतरनाक तूफान की चेतावनी देते हुए बताया है कि 18 सितंबर को जापान के समुद्री तट से टकराया है जिसकी वजह से क्यूशू के दक्षिणी कागोशिमा प्रांत में तेज बारिश हो रही है. 40 लाख लोगों को इवेक्यूएट करने यानी उन्हें वहां से सुरक्षित ठिकानों पर पहुंचने के आदेश दिए गए हैं. जापान के मौसम का पल-पल आकलन कर रही एजेंसी के मुताबिक, इसकी वजह से कई जगहों पर लैंडस्लाइड और बाढ़ भी आ सकती है. इस दौरान बेहद तेज हवा चलने और भारी बारिश की आशंका भी जताई गई है जिससे काफी नुकसान हो सकता है.\n\n\n\nएजेंसी ने यह भी चेतावनी दी है कि चूंकि आंधी बेहद तेज है इसलिये बारिश और हवाएं इससे दूर के क्षेत्रों में भी तेज हो सकती हैं. सोमवार से पश्चिमी और पूर्वी जापान के कुछ हिस्सों में भारी वर्षा की संभावना है. वहां के सरकारी न्यूज़ चैनल एनएचके-वर्ल्ड जापान के अनुसार, तूफान उत्तर-पूर्व की ओर बढ़ेगा और मंगलवार तक जापान के मुख्य द्वीप होंशू से होकर गुजरेगा. दरअसल, गौर करने वाली बात ये भी है कि अगस्त-सितंबर के महीने को जापान का टाइफून सीजन कहा जाता है. इस दौरान साल में करीब 20 तूफान आते हैं जिसके चलते भारी बारिश, लैंडस्लाइड और बाढ़ भीआ जाती है. लेकिन इस तूफ़ान को कुछ ज्यादा विनाशकारी बताया गया है. साल 2019 में जापान को पिछले 70 साल में आये सबसे भीषण तूफान हेजिबीस ने तबाह कर दिया था. तब जापान में हेजिबीस के कारण 100 से ज्यादा लोगों की मौत हो गई थी. उसके बाद साल 2021 में आए टाइफून जेबी के कारण ओसाका के कंसाई हवाई अड्डे को बंद करना पड़ा था जिसने 14 लोगों की जान ले ली थी. साल 2018 के मानसून सीजन में आई बाढ़ और भूस्खलन की घटनाओं में 200 से ज्यादा लोगों की मौत हो गई थी.\n\n\n\nऐसे अचानक आने वाले तूफ़ान के बारे में वैज्ञानिकों का कहना है कि पूरा विश्‍व मौजूदा दौर में क्‍लाइमेट चेंज की मार झेल रहा है. इसकी वजह से ही जगह-जगह भयंकर तूफान और मौसम के बेहद खराब होने की घटनाएं सामने आ रही हैं. क्‍लाइमेट चेंज की ही वजह से कहीं पर सूखा तो कहीं पर जबरदस्‍त बाढ़ के हालात पैदा हो गए हैं जो काफी खतरनाक संकेत हैं. लेकिन जापान के लोगों की इस खासियत को मानना होगा कि वे ऐसी हर विभीषिका से लड़ने का माद्दा भी रखते हैं. शायद इसीलिये स्वामी विवेकानंद ने कहा था- \"आइए, इन लोगों को देखिए... आइए, मनुष्य बनिए! अपने संकीर्ण विचार छोड़िए और व्यापक दृष्टि रखिए. देखिए कि राष्ट्र कैसे आगे बढ़ते हैं! क्या आप मनुष्य से प्रेम करते हैं? क्या आप अपने देश से प्रेम करते हैं? तब आइए, हम और उन्नत एवं बेहतर वस्तुओं के लिए संघर्ष करें... भारत कम से कम एक हजार युवाओं का बलिदान चाहता है - मानव मस्तिष्क का किंतु बर्बर लोगों का नहीं.\"\n\n\n\nनोट- उपरोक्त दिए गए विचार लेखक के व्यक्तिगत विचार हैं. ये जरूरी नहीं कि एबीपी न्यूज ग्रुप इससे सहमत हो. इस लेख से जुड़े सभी दावे या आपत्ति के लिए सिर्फ लेखक ही जिम्मेदार है.\n\n",
    "Japan-India Maritime Exercise: भारत और जापान के बीच समुद्री अभ्यास JIMEX 2022 का छठा संस्करण संपन्न": "Japan-India Maritime Exercise: भारत और जापान के बीच समुद्री अभ्यास JIMEX 2022 का छठा संस्करण संपन्न\n\nJapan-India Maritime Exercise भारतीय नौसेना द्वारा आयोजित जापान-भारत समुद्री अभ्यास JIMEX 22 का छठा संस्करण रविवार को बंगाल की खाड़ी में संपन्न हुआ। इसकी शुरुआत 11 सितंबर को हुई थी। यह संस्करण JIMEX की 10वीं वर्षगांठ का प्रतीक है जो 2012 में जापान में शुरू हुआ था।\n\nनई दिल्ली, जागरण डिजिटल डेस्क। Japan-India Maritime Exercise: भारतीय नौसेना (Indian Navy) द्वारा आयोजित जापान-भारत समुद्री अभ्यास, JIMEX 22 का छठा संस्करण 17 सितंबर को एक-दूसरे को विदाई देने के साथ बंगाल की खाड़ी में संपन्न हो गया। इसकी शुरुआत 11 सितंबर को बंगाल की खाड़ी में हुई थी।\n\nभारतीय नौसेना ने ट्वीट कर दी जानकारी\n\nभारतीय नौसेना ने ट्वीट कर जापान- भारत समुद्री अभ्यास JIMEX 22 के समापन की जानकारी दी। नौसेना ने लिखा, 'JIMEX22 का समापन 17 सितंबर 22। दोनों नौसेनाओं द्वारा संयुक्त रूप से किए गए कुछ सबसे जटिल अभ्यास - एड लेवल एंटी सबमरीन वारफेयर, डब्ल्यूपीएन फायरिंग और वायु रक्षा अभ्यास।'\n\n#JIMEX22 concluded #17Sep 22 Some of the most complex exercises undertaken jointly by the two navies - Adv level #AntiSubmarineWarfare, wpn firings & Air Defence exercises.#IndianNavy & #JMSDF ships replenished each other at sea - Reciprocal Provision for Supply & Services. https://t.co/iCI8tYfyTm pic.twitter.com/oKNDNuwxeg — SpokespersonNavy (@indiannavy) September 18, 2022\n\nतीन युद्धपोतों ने लिया हिस्सा\n\nभारतीय नौसेना का प्रतिनिधित्व स्वदेशी रूप से डिजाइन किए गए तीन युद्धपोत, सह्याद्री, पनडुब्बी रोधी युद्धपोत कदमत और कवरत्ती ने किया। इसके साथ ही, निर्देशित मिसाइल विध्वंसक रणविजय, फ्लीट टैंकर ज्योति, अपतटीय गश्ती पोत सुकन्या, पनडुब्बी, MIG 29K लड़ाकू विमान, लंबी दूरी की समुद्री गश्ती विमान और जहाज से चलने वाले हेलीकाप्टर भी अभ्यास में शामिल हुए।\n\nजापान मैरीटाइम सेल्फ डिफेंस फोर्स (JMSDF) के जहाजों का नेतृत्व आर एडम हिरता तोशीयुकी, कमांडर एस्कार्ट फ्लोटिला फोर और भारतीय नौसेना के जहाजों का नेतृत्व आर एडम संजय भल्ला, फ्लैग आफिसर कमांडिंग ईस्टर्न फ्लीट द्वारा किया गया। इससे पहले, भारतीय नौसेना के जहाजों ने जेएमएसडीएफ के जहाजों इज़ुमो, एक हेलीकाप्टर कैरियर, और ताकानामी, एक गाइडेड मिसाइल डिस्ट्रायर, का बंगाल की खाड़ी में स्वागत किया।\n\nक्या है JIMEX 22?\n\nJIMEX 22 का यह संस्करण JIMEX की 10वीं वर्षगांठ का प्रतीक है, जो 2012 में जापान में शुरू हुआ था। यह भारत और जापान के बीच राजनयिक संबंधों की स्थापना की 70 वीं वर्षगांठ के अवसर पर मनाया गया। JIMEX 22 सतह, उप-सतह और वायु डोमेन में जटिल अभ्यासों के माध्यम से दोनों देशों के समुद्री बलों के बीच उच्च स्तर की अंतःक्रियाशीलता को मजबूत करने का प्रयास करता है।\n\nअभ्यासों का उद्देश्य इंटरआपरेबिलिटी को बढ़ाना और सीमैनशिप और संचार प्रक्रियाओं को सुव्यवस्थित करना था। यह अभ्यास हिंद महासागर क्षेत्र (आईओआर) में सुरक्षित अंतरराष्ट्रीय शिपिंग और व्यापार सुनिश्चित करने की दिशा में दोनों नौसेनाओं के बीच चल रहे प्रयासों का हिस्सा है।\n\nये भी पढ़ें: India-Japan Relation: टोक्यो में भारत-जापान 2+2 मंत्री स्तर की वार्ता, राजनाथ सिंह ने कहा- दोनों देशों के बीच संबंधों में उल्लेखनीय प्रगति\n\nये भी पढ़ें: India and Vostok 2022: जापान की खातिर भारत ने रूस के प्रस्‍ताव को खारिज किया, वोस्‍टोक 2022 में नहीं लेगा हिस्‍सा",
    "भारत, जापान सुरक्षा एवं रक्षा सहयोग को और अधिक बढ़ाने पर सहमत": "दूसरी भारत-जापान 2 प्लस 2 विदेश और रक्षा मंत्रिस्तरीय बैठक में विदेश मंत्री एस जयशंकर ने कहा कि भारत और जापान एक नियम-आधारित व्यवस्था को बढ़ावा देने, अंतरराष्ट्रीय कानून और मानदंडों का सम्मान सुनिश्चित करने तथा विश्व कल्याण के लिए प्रतिबद्ध हैं।\n\nबैठक के बाद एक संयुक्त बयान में, दोनों देशों के विदेश मंत्रियों और रक्षा मंत्रियों ने सभी देशों के वास्ते धमकी या बल प्रयोग या यथास्थिति में एकतरफा बदलाव के किसी भी प्रयास का सहारा लिए बिना अंतरराष्ट्रीय कानून के अनुसार विवादों के शांतिपूर्ण समाधान की आवश्यकता पर जोर दिया।\n\nयूक्रेन के खिलाफ रूस के जारी युद्ध की पृष्ठभूमि में, जयशंकर ने कहा कि संघर्ष एवं जलवायु घटनाओं ने वैश्विक आर्थिक स्थिति को और खराब कर दिया है जिससे ऊर्जा एवं खाद्य सुरक्षा के संबंध में गहरी चिंता पैदा हो गई है।\n\nउन्होंने कोविड महामारी के बाद विश्वसनीय आपूर्ति श्रृंखला बनाने की आवश्यकता पर भी जोर दिया।\n\nजयशंकर के अलावा, रक्षा मंत्री राजनाथ सिंह ने जापानी विदेश मंत्री योशिमासा हयाशी और रक्षा मंत्री यासुकाज़ु हमदा के साथ वार्ता में भाग लिया।\n\nसिंह ने यहां संवाददाताओं से कहा, \"आज की चर्चा के दौरान, हमने दोनों पक्षों के बीच सैन्य-से-सैन्य सहयोग और आदान-प्रदान में प्रगति को रेखांकित किया। हमने अपने द्विपक्षीय अभ्यासों के दायरे को और बढ़ाने की अपनी इच्छा साझा की।\"\n\nउन्होंने कहा, \"हमें यह उल्लेख कर खुशी हो रही है कि हमारी वायुसेनाएं लड़ाकू विमानों के शुरुआती अभ्यास के जल्द आयोजन के लिए मिलकर काम कर रही हैं।\"\n\nबैठक के दौरान, जापानी पक्ष ने \"जवाबी आक्रमण क्षमताओं\" सहित राष्ट्रीय रक्षा के लिए आवश्यक सभी विकल्पों को परखने के अपने संकल्प से अवगत कराया।\n\nजापान ने अगले पांच वर्ष के भीतर अपनी रक्षा क्षमताओं को सुदृढ़ करने और इसके लिए आवश्यक रक्षा बजट में पर्याप्त वृद्धि सुनिश्चित करने के वास्ते अपना दृढ़ संकल्प भी व्यक्त किया।\n\nअमेरिकी प्रतिनिधि सभा की अध्यक्ष नैन्सी पेलोसी की ताइपे की यात्रा के बाद ताइवान के आसपास चीन के आक्रामक कदमों की पृष्ठभूमि में जयशंकर ने कहा, \"ऐसी चुनौतियों के चलते भारत तथा जापान के लिए विदेश नीति और सुरक्षा प्रश्नों पर अधिक निकटता से सहयोग करने का मामला और भी मजबूत हो गया है।\"\n\nभारत, अमेरिका और कई अन्य विश्व शक्तियां इस क्षेत्र में चीन की बढ़ती सैन्य हरकतों की पृष्ठभूमि में एक स्वतंत्र, मुक्त और समृद्ध हिंद-प्रशांत क्षेत्र सुनिश्चित करने के लिए आवाज उठाती रही हैं।\n\nचीन लगभग पूरे दक्षिण चीन सागर पर अपना दावा करता रहा है, हालांकि ताइवान, फिलीपीन, ब्रुनेई, मलेशिया और वियतनाम भी इसके हिस्सों पर अपना दावा करते हैं। बीजिंग ने दक्षिण चीन सागर में कृत्रिम द्वीप और सैन्य प्रतिष्ठान बनाए हैं।\n\nभारत और चीन की सेनाओं के बीच अभी भी पूर्वी लद्दाख में लंबे समय से गतिरोध बना हुआ है। हालांकि, दोनों देशों की सेनाओं ने बृहस्पतिवार से ‘गोगरा-हाटस्प्रिंग-पैट्रोलिंग प्वाइंट-15’ से पीछे हटने की शुरुआत कर दी।\n\nपैंगोंग झील क्षेत्रों में हिंसक झड़प के बाद पांच मई, 2020 को पूर्वी लद्दाख में दोनों देशों की सेनाओं के बीच गतिरोध शुरू हो गया था।\n\nसैन्य और राजनयिक स्तर की कई दौर की वार्ता के बाद दोनों पक्षों ने पिछले साल पैंगोंग झील के उत्तरी और दक्षिणी तट क्षेत्र से वापसी की प्रक्रिया पूरी की थी।\n\nलंबे समय से चल रहे गतिरोध को हल करने के लिए दोनों पक्षों ने अब तक कोर कमांडर स्तर की 16 दौर की वार्ता की है।\n\nजयशंकर ने कहा कि भारत और जापान के बीच विदेश नीति समन्वय को मजबूत करना दोनों देशों के हित में है।\n\nमंत्रिस्तरीय बैठक में साइबर सुरक्षा, 5 जी परिनियोजन और महत्वपूर्ण एवं रणनीतिक खनिज क्षेत्रों में एक साथ काम करने पर भी ध्यान केंद्रित किया गया।\n\nजयशंकर ने कहा कि हाल के वर्षों में भारत और जापान के संबंधों के रणनीतिक पहलुओं ने नया अर्थ प्राप्त किया है, जो दोनों देशों के हालिया द्विपक्षीय और बहुपक्षीय संबंधों में परिलक्षित होता है।\n\nउन्होंने कहा, ‘‘एक स्वतंत्र, खुला, समावेशी और समृद्ध हिंद-प्रशांत सुनिश्चित करने के लिए हमारी एक विशेष जिम्मेदारी है। यह कई नीतियों और तंत्रों के माध्यम से किया जाता है, जिसमें क्वाड अवसंरचना में सहयोग, आसियान मंचों का उपयोग शामिल है।’’\n\nदोनों देशों के मंत्रियों ने दोनों पक्षों के बीच रक्षा सहयोग और आदान-प्रदान में प्रगति का उल्लेख किया तथा बहुपक्षीय अभ्यास ‘मिलन’ में पहली बार जापान की भागीदारी एवं आपूर्ति और सेवाओं के पारस्परिक प्रावधान से संबंधित समझौते के क्रियान्वयन का स्वागत किया।\n\nमंत्रियों ने \"धर्म गार्जियन\", जिमेक्स और \"मालाबार\" सहित द्विपक्षीय तथा बहुपक्षीय अभ्यासों को जारी रखने के लिए अपनी प्रतिबद्धता व्यक्त की।",
    "रूस को अब नहीं मिलेगा केमिकल हथियार बनाने वाला सामान, जापान ने लगाया प्रतिबंध": "पुतिन की धमकी से चिंतित जापान\n\nपुतिन की धमकी के बाद रूस के परमाणु हथियारों के इस्तेमाल की आशंका बढ़ गई है। जापान के मुख्य कैबिनेट सचिव हिरोकाजू मात्सुनो ने कहा कि जापान ने यूक्रेन पर अपने आक्रमण को लेकर मास्को के खिलाफ अतिरिक्त प्रतिबंध में रूस को रासायनिक हथियारों से संबंधित सामानों के निर्यात पर प्रतिबंध लगाने का फैसला किया है। जापान रूस के परमाणु हथियारों के संभावित उपयोग के बारे में गहराई से चिंतित है।\n\nरूस कर सकता है परमाणु हमला\n\nसोमवार की कैबिनेट बैठक के बाद जारी एक सरकारी बयान के अनुसार, जापान ने मौजूदा निर्यात प्रतिबंधों के लक्ष्य के रूप में विज्ञान प्रयोगशालाओं जैसे 21 रूसी संगठनों को भी जोड़ा, जिसने पिछले सप्ताह सात बैठक के समूह में विदेश मंत्री द्वारा घोषित नए अनुमोदन उपायों को औपचारिक रूप से मंजूरी दी।\n\nरूस पर प्रतिबंध लगाने के लिए काम करता रहेगा जापान\n\nमात्सुनो ने एक मीडिया ब्रीफिंग में यह भी कहा, \"जापान यूक्रेन पर रूस के आक्रमण के दौरान इस्तेमाल किए गए परमाणु हथियारों की संभावना के बारे में चिंतित है। जापान ने कहा कि यूक्रेन का समर्थन करने और रूस पर प्रतिबंध लगाने के लिए अंतरराष्ट्रीय समूह के साथ वह काम करना जारी रखेगा।\n\nपुतिन के संबोधन से दुनिया चिंतित\n\nपुतिन ने 21 सितंबर को राष्ट्र के नाम जारी संदेश में 3 लाख सैनिकों की लामबंदी का आदेश जारी किया। मीडिया रिपोर्ट्स के मुताबिक रूस के पास करीब 20-25 लाख रिजर्व सैनिक हैं। हालांकि, रूस का दावा है कि उसके पास 2.5 करोड़ लोगों की रिजर्व फोर्स है। पुतिन का ये आदेश ऐसे समय में आया है, जब हाल के दिनों में जंग से रूसी सेना को भारी नुकसान हुआ है। पुतिन ने इस दौरान परमाणु हमलों की धमकी दी है। इसी को लेकर जापान रूस पर प्रतिबंध लगाने की बात कर रहा है।\n\nये भी पढ़ें :'किसी को मूर्ख मत समझिए', पाकिस्तान को F-16 पैकेज देने पर जयशंकर ने अमेरिका को लगाई लताड़",
    "Big News: फ्रांस में रनवे से आगे निकल पास की झील में गिरा विमान, मध्य जापान में तूफान से तबाही,पढ़ें अहम खबरें": "{\"_id\":\"632f960ae6d2a609f5396e53\",\"slug\":\"plane-crashed-in-france-and-storm-devastation-in-japan-read-important-news\",\"type\":\"feature-story\",\"status\":\"publish\",\"title_hn\":\"Big News: फ्रांस में रनवे से आगे निकल पास की झील में गिरा विमान, मध्य जापान में तूफान से तबाही,पढ़ें अहम खबरें\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nफ्रांस के भूमध्यसागरीय तट स्थित एक हवाई अड्डे को अनिश्चित काल के लिए बंद करना पड़ा है, क्योंकि एक मालवाहक विमान अपने रनवे से आगे निकल गया और पास में स्थित झील के पानी में जा गिरा। इस बोइंग 737 विमान के चालक दल के सभी तीन सदस्यों को सुरक्षित बचा लिया गया है। यह विमान मोंटपेलियर शहर के बाहर स्थित हवाई अड्डे पर कुछ जरूरी चीजें लेने के लिए उतरा था। अब दुर्घटनाग्रस्त विमान को यहां से हटाने तक हवाई अड्डे को यात्रियों और मालवाहकों के लिए बंद कर दिया गया है। दुर्घटना की जांच चल रही है।\n\n\n\nपाकिस्तान : कर्ज चुकाने के भी लाले, पुनर्निर्धारित करने की मांग\n\nकंगाल पाकिस्तान के सामने कर्ज चुकाने के भी लाले हैं। उसने अमीर देशों के पेरिस क्लब को चुकाए जाने वाले 1000 करोड़ डॉलर के बराबर कर्ज को पुनर्निर्धारित करने का अनुरोध किया है। दूसरी ओर, प्रधानमंत्री शहबाज शरीफ ने अंतरराष्ट्रीय मुद्रा कोष (आईएमएफ) की प्रबंध निदेशक क्रिस्तीना जॉर्जिया से अनुरोध किया है कि उसे कर्ज के नवंबर में मिलने वाले बकाया 300 करोड़ डॉलर को अग्रिम दिला दिया जाए। एक्सप्रेस ट्रिब्यून ने वित्त मंत्री मिफ्ताह इस्माइल के हवाले से यह खबर दी।\n\n\n\nइससे पहले वैश्विक वित्त बाजारों के निवेशकों में उस समय घबराहट फैल गई थी, जब खबर आई कि पाकिस्तान ने व्यावसायिक समेत अपने पूरे कर्ज में राहत देने की मांग की है। मिफ्ताह ने न्यूयॉर्क से ट्वीट में कहा, हमने यूरोप के व्यावसायिक बैंकों से कर्ज में कोई राहत नहीं मांगी है, न ही इसकी जरूरत है। 20 साल में यह तीसरी बार है, जब 17 सदस्यीय पेरिस क्लब पाकिस्तान का कर्ज पुनर्निर्धारित करेगा। एजेंसी\n\n\n\nमध्य जापान में तूफान से तबाही, 2 की मौत\n\nमध्य जापान में आए भीषण तूफान ‘तलस’ से देशभर में तबाही मचा दी है। यहां शनिवार को लगातार हुई भारी बारिश और तूफान के कारण दो की मौत हो गई और हजारों घरों की बिजली चली गई। क्योदो एजेंसी की रिपोर्ट के अनुसार, राजधानी टोक्यो के शिजुओका सिटी का हाल अधिक खराब है।\n\n\n\nजापान के मौसम विभाग की ओर से दी गई जानकारी से पता चला कि राजधानी टोक्यो के दक्षिण-पश्चिम स्थित शिजुओका सिटी पर तूफान की अधिक मार पड़ी है। वहां बृहस्पतिवार से ही बारिश जारी है। तूफान तलस की गति 65 किमी प्रति घंटा है। यहां भूस्खलन में करीब 40 साल की उम्र के शख्स की मौत हो गई और 29 साल के शख्स की कार दुर्घटनाग्रस्त हो गई।\n\n\n\nइसके अलावा तूफान के कारण एहतियातन 1.20 लाख घरों की बिजली काट दी गई। कई जगह बिजली के खंभे भी क्षतिग्रस्त हो गए। टोक्यो से 30 किमी दक्षिण में योकोहामा सिटी में शनिवार दोपहर तक 3,000 लोगों को सुरक्षित निकाला गया।\n\n\n\nइंडोनेशिया में 6.2 की तीव्रता का भूकंप, जनहानि नहीं\n\nइंडोनेशिया के उत्तरी प्रांत एकेह में शनिवार तड़के भूकंप के तेज झटके महसूस किए गए। हालांकि, इससे तत्काल किसी बड़े नुकसान या सुनामी का कोई खतरा नहीं पाया गया। लेकिन लोग डरकर घरों से बाहर निकल आए।\n\n\n\nअमेरिकी भू विज्ञान सर्वेक्षण ने बताया कि रिक्टर पैमाने पर शनिवार को आए भूकंप की तीव्रता 6.2 मापी गई और इसका केंद्र एकेह प्रांत के तटीय शहर मिउलाबोह से 40 किलोमीटर दक्षिण-दक्षिण पश्चिम में सतह से 49 किलोमीटर नीचे था। इंडोनेशिया की मौसम, जलवायु एवं भूभौतिक एजेंसी ने भूकंप की तीव्रता 6.4 बताई।\n\nपटना में अपराधियों ने पुलिस कांस्टेबल को किया अगवा\n\nबिहार की राजधानी पटना से अपराधियों ने दिनदहाड़े पुलिस कांस्टेबल को अगवा कर लिया है। शनिवार सुबह महुआ बाग से बीएमपी-5 में तैनात कांस्टेबल शशि भूषण सिंह को बोलेरो सवार अपराधियों ने अगवा कर लिया। आरा के रहने वाले शशि आठ साल एसटीएफ में भी कार्यरत रहे हैं। उनके रिश्तेदार ने बताया कि सुबह लगभग सात बजे बिना नंबर लगे बोलेरो सवार कुछ लोगों ने उनको जबरन अपनी गाड़ी में बैठा लिया और अपने साथ लेकर चले गए। मामले की प्राथमिकी रूपसपुर थाना में दर्ज करा दी गई है। पुलिस मामले की जांच में जुट गई है।\n\n\n\nहम लोग लगातार डर के साए में जी रहे : सिब्बल\n\nकांग्रेस के पूर्व नेता एवं वरिष्ठ अधिवक्ता कपिल सिब्बल ने कहा कि हम लोग लगातार जांच एजेंसियों, सत्ता और पुलिस के डर के साए में जी रहे हैं। धर्म के एक हथियार के रूप में इस्तेमाल के बारे में बात करते हुए सिब्बल ने कहा कि भले ही यह पूरी दुनिया में हो रहा हो, भारत धर्म के इस्तेमाल का एक ज्वलंत उदाहरण है। कहा, आज भारत में नफरत फैलाने वाले भाषण देने में जो शामिल हैं, वे एक खास विचारधारा का हिस्सा हैं।\n\n\n\nईडी ने मनी लॉन्ड्रिंग मामले में 16 करोड़ की संपत्ति कुर्क की\n\nप्रवर्तन निदेशालय (ईडी) ने राजकोट स्थित इंडस्ट्रीज के खिलाफ मनी लॉन्ड्रिंग मामले में 16 करोड़ रुपये की अचल संपत्ति को कुर्क किया। ईडी अधिकारी के मुताबिक, राजकोट स्थित मंदीप इंडस्ट्रीज ने यूनियन बैंक ऑफ इंडिया से धोखाधड़ी करके कर्ज नहीं चुकाया। इस मामले में सीबीआई ने एफआईआर दर्ज की थी, जिसके आधार पर जांच गई तो पता चला कि बैंक को 44.64 करोड़ रुपये का नुकसान हुआ।\n\n\n\nमुद्दों से ध्यान भटकाने को हिंसा को बढ़ावा दे रही भाजपा : राहुल\n\nकांग्रेस नेता राहुल गांधी ने शनिवार को घरेलू गैस और ईंधन की बढ़ी कीमतों को लेकर प्रधानमंत्री नरेंद्र मोदी पर जमकर निशाना साधा। उन्होंने कहा कि भाजपा और आरएसएस लोगों का इन ज्वलंत मुद्दे से ध्यान हटाने के लिए नफरत और हिंसा को बढ़ावा दे रही है। अपनी ‘भारत जोड़ो यात्रा’ के तहत शनिवार शाम थेक्किनकाडू मैदान में लोगों को संबोधित करते हुए राहुल ने केंद्र सरकार पर पांच, छह पूंजीपतियों के हित में काम करने का आरोप लगाया। उन्होंने पीएम मोदी पर कटाक्ष करते हुए कहा, हमने कभी उस स्तर की देश को बेरोजगारी नहीं दी जिस स्तर की आपने दी है। उन्होंने कहा, यूपीए शासन में गैस सिलेंडर की कीमत 400 रुपये थी तो प्रधानमंत्री मोदी उसकी आलोचना करते थे, लेकिन अब एक गैस सिलेंडर की कीमत 1,000 रुपये है मगर वह एक शब्द नहीं बोलते।\n\nअसम भारतीय जनता पार्टी का तीन दिवसीय चिंतिन शिविर का उद्घाटन शनिवार को काजीरंगा में हुआ। शिविर में में आध्यात्मिक सद्गुरु जग्गी वासुदेव भी पहुंचे। असम के मुख्यमंत्री हिमंत बिस्वा सरमा ने उनका स्वागत किया। मुख्यमंत्री ने कहा, सद्गुरु की दूरदृष्टि से चिंतन शिविर को लाभ मिलेगा और भविष्य में बेहतर काम करने व रोडमैप बनाने के लिए मार्गदर्शन मिलेगा। इस दौरान सीएम हिमंत ने मिट्टी बचाओ आंदोलन पर सद्गुरु के साथ समझौता ज्ञापन (एमओयू) पर हस्ताक्षर किए। मिट्टी के सतत उपयोग को बढ़ावा देने और इसके क्षरण को रोकने के लिए हस्ताक्षर किए गए।पश्चिम बंगाल की स्पेशल टास्क फोर्स ने कलिम्पोंग से संदिग्ध पाकिस्तानी एजेंट को गिरफ्तार किया है। युवक की पहचान पीर मोहम्मद के रूप में हुई है। वह रावलपिंडी में पाकिस्तानी अधिकारियों के संपर्क में था। पूछताछ में पता चला है कि पीर कई जरूरी दस्तावेज पाकिस्तान भेजता था। उसके मोबाइल से तस्वीरें मिलीं, जो मुख्य रूप से भारतीय सेना के विभिन्न शिविरों की थीं। आरोपी के पास से दो मोबाइल और एक लैपटॉप बरामद हुआ है, जिन्हें फॉरेंसिक जांच के लिए लैब भेजा गया है। उसके मोबाइल पर कई पाकिस्तानी नंबर भी मिले हैं, जिसके साथ वह नियमित संपर्क में था। जांच के दौरान पता चला है कि एप के माध्यम से उसे निर्देश आते थे। इसके बदले काफी मोटा पैसा दिया जाता था।केरल के कोझिकोड जिले में एक किशोरी से दुष्कर्म के मामले में पुलिस ने यूपी के चार मजदूरों को गिरफ्तार किया है। पुलिस के मुताबिक, यूपी की 16 वर्षीय लड़की की ट्रेन यात्रा के दौरान आरोपी से जान-पहचान हुई थी। वह अपनी बहन से मिलने वाराणसी से चेन्नई जा रही थी। हालांकि, आरोपी ने लड़की को बहला-फुसलाकर उसे दूसरे स्टेशन पर उतरने के लिए मना लिया। बाद में आरोपी पलक्कड़ स्टेशन पर उतरे और सड़क मार्ग से कोझिकोड के लिए रवाना हो गए। इसके बाद उसे पलायम के एक लॉज में ले जाकर उसके साथ सामूहिक दुष्कर्म किया।आज महालया है और बंगाल सहित पूरे पूर्वोत्तर भारत में दुर्गापूजा की तैयारियां अंतिम चरण में पहुंच गई हैं। कोलकाता में थीम आधारित पूजा पंडाल बन रहे हैं। महालया के बाद 10 दिवसीय दुर्गा पूजा औपचारिक रूप से शुरू हो जाएगी। दक्षिण कोलकाता के प्रसिद्ध चेतला अग्रणी क्लब के पूजा पंडाल में मुख्यमंत्री ममता बनर्जी रविवार को मां दुर्गा का चक्षु दान करेंगी। इस अवसर पर मंत्री बाबुल सुप्रियो और फिरहाद हकीम भी उपस्थित रहेंगे।",
    "Typhoon Nanmadol: जापान से कभी भी टकरा सकता है 'नानमाडोल' तूफान, बड़े नुकसान की आशंका, अलर्ट जारी": "Nanmadol In Japan: शक्तिशाली तूफान 'नानमाडोल' दक्षिण-पश्चिमी जापान (Japan) में परिवहन सेवाओं को बाधित कर रहा है. मीडिया रिपोर्ट्स के अनुसार, मौसम अधिकारियों ने दक्षिण-पश्चिमी जापान में कागोशिमा प्रान्त के लिए तेज हवाओं, ऊंची और तूफानी लहरों के लिए एक आपातकालीन चेतावनी जारी की है. उन्होंने कहा कि एक शक्तिशाली तूफान उस तरह की आपदा को ट्रिगर कर सकता है जो कुछ दशकों में केवल एक बार देखी जाती है.\n\nअधिकारियों का कहना है कि अधिकतम 180 किलोमीटर प्रति घंटे की रफ्तार से चलने वाली हवाएं उत्तरी और दक्षिणी क्यूशू के साथ-साथ अमामी द्वीप समूह से टकराएंगी. तट से टकराने के दौरान ये रफ्तार 252 किलोमीटर प्रति घंटे तक हो सकती है. दक्षिणी क्यूशू में सोमवार की सुबह तक 600 मिलीमीटर बारिश हो सकती है.\n\nउत्तर-पूर्व की ओर बढ़ेगा तूफान\n\nएजेंसी ने यह भी चेतावनी दी है कि चूंकि आंधी बड़ी है, बारिश और हवाएं इससे दूर के क्षेत्रों में भी तेज हो सकती हैं. सोमवार से पश्चिमी और पूर्वी जापान के कुछ हिस्सों में भारी वर्षा की संभावना है. सार्वजनिक प्रसारक एनएचके-वर्ल्ड जापान के अनुसार, तूफान उत्तर-पूर्व की ओर बढ़ेगा और मंगलवार तक जापान के मुख्य द्वीप होंशू से होकर गुजरेगा.\n\n20 लाख लोगों को निकालने का आदेश\n\nरविवार को इस क्षेत्र में आने वाले शक्तिशाली तूफान के पूर्वानुमान से पहले दक्षिण-पश्चिमी जापान में लगभग दो मिलियन (20 लाख) लोगों को निकालने का आदेश दिया गया है. सुबह 11 बजे तक, जापान एयरलाइंस और ऑल निप्पॉन एयरवेज ने दिन के लिए 500 से अधिक उड़ानें रद्द कर दी थीं. जापान एयरलाइंस ने 376 उड़ानें रद्द करने की योजना बनाई है और ऑल निप्पॉन एयरवेज 19 में कटौती करेगी. अन्य एयरलाइंस भी सोमवार से सेवाएं रद्द कर रही हैं.\n\nबुलेट ट्रेन सेवा भी हुई प्रभावित\n\nबुलेट ट्रेन सेवा भी प्रभावित हो रही है. एनएचके की रिपोर्ट के अनुसार, दोपहर 1:30 बजे से, क्यूशू शिंकानसेन के संचालक ने रविवार और सोमवार के लिए सभी सेवाओं को निलंबित कर दिया है. तूफान के दक्षिणी क्यूशू से टकराने का अनुमान है, जो जापान के दक्षिण-पश्चिम द्वीपों में से एक है, विशेष रूप से कागोशिमा प्रान्त के भीतर.\n\nघरों को खाली करने का आग्रह किया गया\n\nजापान की मौसम विज्ञान एजेंसी (जेएमए) ने कहा, \"इस बात की संभावना है कि भारी बारिश दर्ज की जाएगी और एक आपातकालीन भारी बारिश की चेतावनी की घोषणा की जाएगी.\" जेएमए के एक अधिकारी रयुता कुरोरा ने शनिवार को चेतावनी दी कि तेज हवाएं घरों के ढहने का कारण बन सकती हैं. कुरोरा ने निवासियों से भूस्खलन और बाढ़ के जोखिम से बचने के लिए तूफान आने से पहले घरों को खाली करने का आग्रह किया.\n\nये भी पढ़ें-\n\nTaiwan Earthquake: ताइवान में 7.2 तीव्रता के भूकंप से तबाही, 24 घंटे में महसूस हुए 100 झटके- सुनामी का भी अलर्ट जारी\n\nChina Bus Accident: चीन में भीषण सड़क हादसे में 30 लोगों की मौत, एक्सप्रेस-वे पर पलटी बस, कई की हालत गंभीर",
    "जापान येन हस्तक्षेप पर अपनी पूंछ का पीछा कर रहा": "जैसा कि बैंक ऑफ जापान ने दशकों में पहली बार मुद्रा बाजारों में कदम रखा है, एक पस्त येन की रक्षा के लिए, यह कई बाधाओं में चल रहा है, मुख्यतः अल्ट्रा-आसान मौद्रिक सेटिंग्स के लिए अपनी खुद की जिद्दी प्रतिबद्धता।\n\nगुरुवार को जापानी अधिकारियों द्वारा येन-खरीद हस्तक्षेप के अचानक फटने - 1998 के बाद पहली बार - डॉलर-येन विनिमय दर में 140 और 146 के बीच 6 येन की बड़ी चाल का कारण बना।\n\nव्यस्त दिन के अंत में, जिसने बाजारों को एक तेजतर्रार फेडरल रिजर्व दर में वृद्धि और दरों को नकारात्मक रखने के लिए एक BOJ प्रतिज्ञा को भी देखा, निवेशक येन पर कम मंदी नहीं थे, जो इस वर्ष अब तक लगभग 20 प्रतिशत मूल्यह्रास कर चुका है।\n\n\"यह इस अर्थ में काफी प्रतीकात्मक है कि यह 1998 के बाद पहली बार है, लेकिन मुझे नहीं लगता कि यह येन की प्रवृत्ति को उलटने में प्रभावी होगा,\" हांगकांग में गैवेकल रिसर्च के एशिया विश्लेषक विंसेंट त्सुई ने कहा। अपस्फीति का इतिहास, बैंक ऑफ जापान की स्थिर और स्वस्थ मूल्य वृद्धि देखने तक दरों को कम रखने की इच्छा ने इस साल इसे अकेला कबूतर बना दिया है क्योंकि अन्य प्रमुख वैश्विक केंद्रीय बैंक आक्रामक रूप से बढ़ती मुद्रास्फीति को रोकने के लिए दरों में वृद्धि करते हैं। अमेरिकी नीति दरें अब 3 प्रतिशत हैं जापान की तुलना में अधिक अंक।\n\nलेकिन बीओजे की नीति घर पर भी विषम है, एक सरकार ऊर्जा की कीमतों और उपभोक्ता भावना पर कमजोर येन के प्रभाव के बारे में चिंतित है, और इसके जोखिम-प्रेमी परिवारों के पास 1,000 ट्रिलियन येन (7.04 ट्रिलियन डॉलर) से अधिक के बेकार नकद भंडार हैं, जो विदेशों में बेहतर उपज देने वाली संपत्ति की तलाश के लिए तैयार हैं।\n\nगवर्नर हारुहिको कुरोदा ने स्पष्ट किया कि नीति नहीं बदलेगी, और यहां तक ​​कि हस्तक्षेप के हिस्से के रूप में बीओजे जो येन खरीद रहा है उसे भी बदल दिया जाएगा।\n\n\"जब तक हम उपज वक्र नियंत्रण कर रहे हैं, जो भी मौद्रिक कस प्रभाव (जो हस्तक्षेप से आता है) को अवशोषित किया जाएगा,\" उन्होंने गुरुवार को बीओजे के लगातार साप्ताहिक बांड-खरीद संचालन का हवाला देते हुए कैप यील्ड का जिक्र किया।\n\n\n\nवेल्स फ़ार्गो सिक्योरिटीज़ के अंतर्राष्ट्रीय अर्थशास्त्री और मुद्रा रणनीतिकार ब्रेंडन मैककेना बताते हैं कि कैसे हस्तक्षेप के बावजूद, अमेरिकी प्रतिफल दिन में लगभग 6 आधार अंक बढ़ा और जापानी प्रतिफल गिर गया, ब्याज दरों में एक बड़ा वेज चला रहा और बाजारों को और भी अधिक कारण दे रहा था। येन डंप करने के लिए।\n\nड्यूश बैंक के एफएक्स रणनीति के प्रमुख जॉर्ज सरवेलोस ने एक नोट में कहा, \"यह हस्तक्षेप एकतरफा रहा है और यह उसी दिन हुआ जब बैंक ऑफ जापान की बैठक बहुत बड़े आंतरिक विरोधाभासों को बयां करती है।\"\n\nइतिहास दिखाता है...\n\nसरवेलोस का कहना है कि इस तरह के हस्तक्षेप, जबकि जापान एक उपज वक्र नियंत्रण नीति पर कायम है, इसके परिणामस्वरूप केंद्रीय बैंक के लिए विश्वसनीयता का नुकसान होगा, और वास्तव में प्रवृत्ति को बदले बिना कुछ सट्टा येन पदों को कम करने में मदद मिल सकती है।\n\nड्यूश ने कहा, \"मुद्रा को मजबूत करने के लिए हस्तक्षेप बैंक ऑफ जापान की नीति के साथ सीधे बाधाओं पर है,\" और यह कि केंद्रीय बैंक के लिए यह विश्वसनीय नहीं था कि वह अत्यधिक मात्रा में मात्रात्मक सहजता के माध्यम से अपनी मुद्रा को कम कर दे, जबकि अधिकारियों ने एक मजबूत मुद्रा का पीछा किया। उसी समय।\n\nसिटी विश्लेषकों ने नोट किया कि कैसे 1997-98 में येन-खरीद हस्तक्षेप का मुकाबला इसके मूल्यह्रास को उलटने में विफल रहा।\n\nअब के विपरीत, तब पैदावार बहुत अलग थी लेकिन येन के खिलाफ नहीं बढ़ रही थी। जबकि बीओजे ने अप्रैल और जून 1998 के बीच भारी हस्तक्षेप किया, येन सितंबर तक गर्त में नहीं था।\n\nफिर भी, अभी शुरुआती दिन हैं। यूबीएस रणनीतिकार जेम्स मैल्कम का मानना ​​​​है कि हस्तक्षेप कई महीनों तक चलने वाला एक ठोस अभियान हो सकता है, यह देखते हुए कि येन और जापान के एफएक्स भंडार में लगभग 1.3 ट्रिलियन डॉलर की युद्ध छाती के खिलाफ कितनी सट्टा स्थिति है।\n\nवह गैर-निवासियों को जापान के उधार की ओर इशारा करता है, जो जुलाई से बारह महीनों में $ 315 बिलियन के रिकॉर्ड उच्च स्तर पर पहुंच गया, और जिसमें से तीन-चौथाई अल्पकालिक था, इसका अधिकांश मार्च के बाद से बनाया गया था।\n\n\"हस्तक्षेप की सफलता को दिनों में नहीं बल्कि दशकों में मापा जाता है,\" मैल्कम ने लिखा, यह इंगित करते हुए कि कैसे जापानी अधिकारियों ने पिछली बार 2011 में लगभग 75 येन पर लगभग 150 बिलियन डॉलर मूल्य के डॉलर खरीदे थे। उनमें से कुछ अब खर्च किया जा रहा है, उनका मानना ​​​​है। ($1 = 142.0800 येन)",
    "War News: ताइवान से अपने नागरिकों को निकालने की तैयारी में जापान, क्या कभी भी हमला कर सकता है चीन?": "ताइवान में 20,000 से अधिक जापानी नागरिक रहते हैं। जापान आमतौर पर किसी अन्य देश में आपात स्थिति में अपने नागरिकों को निकालने के लिए सेल्फ-डिफेंस फोर्सेज के विमान भेजता है। लेकिन, ताइवान की परिस्थिति अलग है। ऐसे हालात से निपटने के लिए जापान ने पिछले महीने ही सांसदों के एक प्रतिनिधिमंडल को ताइवान यात्रा पर भेजा था।",
    "Japan Navy: चीनी नौसेना की ताकत से घबराया जापान, विश्व युद्ध की पाबंदियों को तोड़ बनाएगा मिसाइल डिफेंस वॉरशिप": "जापानी रक्षा मंत्रालय ने वित्त वर्ष 2023 के बजट अनुरोध में दो एजिस बीएमडी युद्धपोतों के डिजाइन व्यय के लिए फंड जारी करने का प्रस्ताव पेश किया है। हालांकि इसके लिए कोई निश्चित धनराशि का खुलासा नहीं किया गया है। जापानी रक्षा मंत्रालय ने अगले वित्तीय वर्ष के लिए 39.7 बिलियन डॉलर खर्च करने का अनुरोध किया, जो कि वित्त वर्ष 2022 के 38.4 बिलियन डॉलर के बजट से अधिक है।",
    "जापान के साथ व्यापार समझौते की समीक्षा करने का इच्छुक है भारत: गोयल": "सैन फ्रांसिस्को, आठ सितंबर (भाषा) वाणिज्य एवं उद्योग मंत्री पीयूष गोयल और उनके जापानी समकक्ष के बीच लॉस एंजेलिस में बृहस्पतिवार को होने वाली बैठक के दौरान भारत जापान के साथ व्यापार समझौते की समीक्षा की मांग करेगा।\n\nजापान के अर्थव्यवस्था, व्यापार और उद्योग मंत्री निशिमुरा यासुतोशी हैं। इस तरह की वार्ताओं में आमतौर पर दो देश अपने संबंधित उत्पादों के लिए अधिक बाजार पहुंच चाहते हैं और उन मुद्दों को हल करते हैं, जो व्यापार में बाधा डाल रहे हैं।\n\nगोयल ने यहां संवाददाताओं से कहा, ''मुझे लगता है कि यह (समीक्षा) काफी समय से लंबित है और मैं जापान के अपने समकक्ष के साथ इस मुद्दे को उठाने जा रहा हूं। उन्होंने अभी कुछ समय पहले नए मंत्री के रूप में पदभार संभाला है। इसलिए मैं इस मुद्दे को उठाऊंगा।''\n\nगोयल से पूछा गया था कि क्या जापान के साथ मुक्त व्यापार समझौते (एफटीए) की समीक्षा की जा रही है, जिसके जवाब में उन्होंने उक्त बात कही। भारत और जापान ने अगस्त 2011 में व्यापक आर्थिक भागीदारी समझौता (सीईपीए) लागू किया था।\n\nइस समीक्षा का महत्व इसलिए है, क्योंकि घरेलू इस्पात उत्पादकों ने जापान से हॉट रोल्ड स्टील और अन्य किस्म के इस्पात उत्पादों के आयात में वृद्धि की कई बार शिकायत की है।\n\nऑस्ट्रेलिया के साथ व्यापार पर गोयल ने कहा कि ऑस्ट्रेलियाई संसद इस साल के अंत तक व्यापार समझौते को मंजूरी दे सकती है। ऑस्ट्रेलिया के नए व्यापार मंत्री डॉन फैरेल व्यापार और अन्य मुद्दों पर चर्चा करने के लिए इस महीने के अंत में भारत का दौरा कर रहे हैं।",
    "जापान के आओमोरी में सुबह-सुबह लगे भूकंप के झटके, रिक्टर स्केल पर 4.0 रही तीव्रता": "दुनिया के कई हिस्से इन दिनों भूकंप की मार झेल रहे हैं. हाल ही के दिनों में ताइवान, काबुल और मेक्सिको में भूकंप के जोरदार झटके महसूस किए गए है. अब जापान में भी मंगलवार की सुबह धरती हिली. रिक्टर स्केल पर भूकंप की तीव्रता 4.0 मापी गई है.\n\n\n\nशुरुआती जानकारी के मुताबिक भूकंप की वजह से किसी भी तरह के जानमाल का नुकसान नहीं हुआ है. लेकिन जब भूकंप के झटके महसूस किए गए तो लोगों में अफरातफरी मच गई. लोग अपने घरों से बाहर निकल आए.\n\nस्थानीय समयानुसार जापान में 20 सितंबर को सुबह करीब 9:06 बजे भूकंप के झटके महसूस किए गए हैं. धरती हिलने की प्रक्रिया बहुत भयानक नहीं थी. लिहाजा किसी बड़े नुकसान की कोई खबर नहीं है. भूकंप का केंद्र इवाते प्रान्त का तट बताया जा रहा है. भूकंप के झटके हाशिकामी-चो और आओमोरी में लगे हैं.\n\nमेक्सिको में देर रात आया 7.6 तीव्रता वाला भूकंप\n\n\n\nवहीं अमेरिका के मेक्सिको में देर रात जबर्दस्त भूकंप आय़ा. रिक्टर स्केल पर भूकंप की तीव्रता 7.6 दर्ज की गई है. भूकंप के झटके इतने जबर्दस्त थे कि कई इमारतें हिल गईं. स्थानीय अधिकारियों और प्रत्यक्षदर्शियों ने बताया कि पश्चिमी मेक्सिको में 7.6 तीव्रता का शक्तिशाली भूकंप आया है, जिसके झटके मेक्सिको सिटी तक महसूस किए गए हैं. साथ ही सुनामी की चेतावनी जारी की गई है.\n\nभूकंप के तीन झटकों से दहल गया था ताइवान\n\n\n\nवहीं 18 सितंबर को ताइवान में भूकंप के तीन भयानक झटके लगे. इन भूकंपों के मद्दनेजर जापान ने सुनामी अलर्ट जारी किया है. ताइवान के मौसम ब्यूरो ने कहा कि दक्षिण-पूर्वी इलाके में स्थित ताइतुंग काउंटी में भूकंपों का केंद्र दिख रहा है. शनिवार को इसी इलाके में 6.4 तीव्रता का भूकंप आया था. फिर रविवार की सुबह 6.8 तीव्रता का भूकंप आया. इसके बाद इसी जगह पर दोपहर में 7.2 तीव्रता का भूकंप आया. जो ताइतुंग की सतह से 10 किलोमीटर जमीन के अंदर पैदा हुआ था.\n\n\n\nये भी देखें",
    "Hinnamnor: 2019 के बाद जापान पर इस साल के सबसे भयंकर चक्रवाती तूफान का खतरा, 195 मील तक बढ़ सकती है गति": "{\"_id\":\"630f9749b3b7fb65805ef933\",\"slug\":\"japan-is-at-risk-of-super-typhoon-hinnamnor-after-2019\",\"type\":\"story\",\"status\":\"publish\",\"title_hn\":\"Hinnamnor: 2019 के बाद जापान पर इस साल के सबसे भयंकर चक्रवाती तूफान का खतरा, 195 मील तक बढ़ सकती है गति\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nHinnamnor: 2019 के बाद जापान पर इस साल के सबसे भयंकर चक्रवाती तूफान का खतरा, 195 मील तक बढ़ सकती है गति\n\nवर्ल्ड न्यूज डेस्क, अमर उजाला, टोक्यो Published by: Published by: शिव शरण शुक्ला Updated Wed, 31 Aug 2022 10:46 PM IST\n\nसार इससे पहले साल 2019 में जापान को 70 साल के सबसे भीषण तूफान हेजिबीस ने तबाह कर दिया था। तब जापान में हेजिबीस के कारण कई लोगों की मौत हो गई थी। उस तूफान में जापान को सबसे ज्यादा नुकसान बारिश की वजह से हुआ था।\n\nविज्ञापन\n\nख़बर सुनें\n\nख़बर सुनें\n\nइस साल का सबसे खतरनाक चक्रवाती तूफान जल्दी ही जापान को अपनी चपेट में ले सकता है। पश्चिम प्रशांत महासागर से उठा ये चक्रवाती तूफान 270 किलोमीटर प्रति घंटे की रफ्तार से आगे बढ़ रहा है। इसे इस साल का सबसे शक्तिशाली तूफान माना जा रहा है। इस चक्रवाती तूफान को हिनामनोर नाम दिया गया है। जापानी मौसम विज्ञानियों का कहना है कि इस चक्रवाती तूफान के केंद्र के पास 198 किलोमीटर प्रति घंटे की रफ्तार है। ये तूफान चीन के पूर्वी तट, जापान के दक्षिणी तट और फिलिपींस के लोगों के लिए बड़ा खतरा बना हुआ है।\n\n\n\nमीडिया रिपोर्ट्स के मुताबिक, यूएस ज्वाइंट टाइफून वार्निंग सेंटर ने इस तूफान के बारे में बताया है कि अभी इस चक्रवात की रफ्तार 160 मील या 257 किलोमीटर प्रति घंटा है जिसके 195 मील प्रति घंटा तक बढ़ने की संभावना है। इतना ही नहीं, ये तूफान इतना भयानक है कि इसके कारण समुद्र में 50 फीट ऊंची लहरे उठ सकती हैं। दुनियाभर के मौसम विज्ञानियों ने इसे सुपर टाउफून की संज्ञा दी है।\n\n\n\nजापान मौसम विज्ञान एजेंसी के मुताबिक, हिनामनोर बुधवार को सुबह 11 बजे तक 25 किलोमीटर प्रति घंटे की रफ्तार से ओकिनावा प्रान्त में मिनामी दातोजिमा द्वीप पर समुद्र के ऊपर से पश्चिम-दक्षिण-पश्चिम की ओर बढ़ा है। इस सप्ताह के आखिर तक इसके प्रीफेक्चर के मुख्य द्वीप तक पहुंचने की उम्मीद है। हालांकि अमेरिकी ऑब्ज़र्वेटरी ने इस बीच ये उम्मीद भी जताई है कि आने वाले कुछ दिनों में इसकी रफ्तार कम हो सकती है। जिसके बाद ये चीन और जापान की ओर मुड़ सकता है।\n\n\n\nहिनामनोर की वजह से जापान के कई हिस्सों जैसे टोकई, होकुरिकु और तोहोकू क्षेत्रों में भारी बारिश हो रही है। इसके साथ ही अधिकारी भूस्खलन, निचले इलाकों में बाढ़ और नदियों के उफनाने की चेतावनी दे रहे हैं।\n\n\n\nगौरतलब है कि इससे पहले साल 2019 में जापान को 70 साल के सबसे भीषण तूफान हेजिबीस ने तबाह कर दिया था। तब जापान में हेजिबीस के कारण कई लोगों की मौत हो गई थी। उस तूफान में जापान को सबसे ज्यादा नुकसान बारिश की वजह से हुआ था।",
    "Japan: विदेशी यात्रियों के लिए जापान का बड़ा फैसला, पर्यटक वीजा आवश्यकताओं को खत्म करेगी सरकार": "जापान सरकार पर्यटकों के हित में बड़ा फैसला लेने जा रही है। जापान की सरकार ने सीमा नियंत्रण में ढील देने की बात कही है ताकि देश में पयर्टकों का आना आसान हो सके। सरकार कुछ देशों से पर्यटक वीजा आवश्यकताओं को माफ करने की योजना बना रही है।\n\nटोक्यो, एजेंसी। जापान (Japan) सरकार पर्यटकों (Tourister) के हित में बड़ा फैसला लेने जा रही है। जापान की सरकार ने सीमा नियंत्रण में ढील देने की बात कही है, ताकि देश में पयर्टकों का आना आसान हो सके। जापान की स्थानीय समाचार एजेंसी Fuji News Network ने सोमवार को बताया कि जापान की सरकार कुछ देशों से पर्यटक वीजा (Tourist Visa) आवश्यकताओं को माफ करने की योजना बना रही है, ताकि सीमा नियंत्रण में और ढील दी जा सके।\n\nपर्यटकों का सफर होगा आसान\n\nसमाचार एजेंसी Fuji News Network ने कहा कि प्रधानमंत्री फुमियो किशिदा (Fumio Kishida) इस सप्ताह की शुरुआत में इस मालमे पर फैसला ले सकते हैं, जो व्यक्तिगत यात्रियों को बिना ट्रैवल एजेंसी बुकिंग के जापान जाने की अनुमति देगा। जापान सरकार के इस कदम से जापान आने वाले पर्यटकों के लिए सफर आसान हो जाएगा। उन्हें सरकार द्वारा मिली छूट से काफी हद तक मदद मिल सकेगी।\n\nअक्टूबर तक फैसले की उम्मीद\n\nबता दें कि कोरोना वायरस महामारी से पहले जापान को 68 देशों और प्रांतों के लिए पर्यटक वीजा की आवश्यकता नहीं थी, लेकिन जब पूरी दुनिया में महामारी ने अपना पैर पसारना शुरू कर दिया, तब सरकार ने इस संबंध में फैसला लिया था और सभी के लिए पर्यटक वीजा अनिवार्य कर दिया था। जानकारी के मुताबिक जापान सरकार अक्टूबर तक देश में आने वाले पर्यटकों की दैनिक सीमा समाप्त कर सकती है।\n\nविदेशी यात्रियों की दैनिक सीमा होगी खत्म\n\nजापान में कैबिनेट के उप मुख्य सचिव सेजी किहारा ने रविवार को एक टेलीविजन कार्यक्रम में कहा कि विदेशी पर्यटकों को आकर्षित करने के लिए कदम उठाए जाने चाहिए। उन्होंने कहा कि एक आसान नीति पर्यटन को आकर्षित करने में सबसे प्रभावी है। जापान ने पिछले हफ्ते विदेशी यात्रियों की दैनिक सीमा को 20,000 से बढ़ाकर 50,000 कर दिया और पूर्व-प्रस्थान COVID परीक्षणों की आवश्यकता को समाप्त कर दिया है।",
    "Press Trust of India: जापान के पूर्व प्रधानमंत्री आबे के अंतिम संस्कार कार्यक्रम के लिए कड़े सुरक्षा इंतजाम": "Subscriber Login\n\nClick here for old website",
    "छत्तीसगढ़ में पैदा होगा जापानी चावल: जापान के कॉन्सुलेट जनरल डॉ. फुकाहोरी यसुकाटा ने कहा जापान में भी चावल की अच्छी किस्में होती हैं": "Hindi News\n\nLocal\n\nChhattisgarh\n\nRaipur\n\nJapan's Consulate General Dr. Fukahori Yasukata Said That Japan Also Has Good Varieties Of Rice\n\nछत्तीसगढ़ में पैदा होगा जापानी चावल: जापान के कॉन्सुलेट जनरल डॉ. फुकाहोरी यसुकाटा ने कहा जापान में भी चावल की अच्छी किस्में होती हैं\n\nरायपुर एक महीने पहले\n\n\n\nकॉपी लिंक\n\nराज्यपाल अनुसुइया उइके और मुख्यमंत्री भूपेश बघेल से सोमवार को जापान के कॉन्सुलेट जनरल डॉ. फुकाहोरी यसुकाटा ने मुलाकात की। उन्होंने राज्यपाल से कहा कि छत्तीसगढ़ के चावल विश्व में प्रसिद्ध है। जापान में भी चावल की अच्छी किस्में होती हैं, इनकी पैदावार छत्तीसगढ़ में भी करनी चाहिए। इसके लिये जो भी मदद लगेगी वह जापान करेगा। सीएम से हुई मुलाकात में यसुकाटा ने छत्तीसगढ़ में माेनो रेल चलाने की पहल भी की।\n\nशिक्षा और स्वास्थ के क्षेत्र में करेंगे मदद\n\nराज्यपाल व यसुकाटा के बीच भी छत्तीसगढ़ तथा जापान के पारस्परिक संबंधों पर चर्चा हुई। राज्यपाल ने उन्हें छत्तीसगढ़ के बौद्ध धर्मस्थलों के बारे में बताते हुए कहा कि यहां पर्यटन की काफी संभावनाएं हैं। डॉ. यसुकाटा ने बताया कि जापान शिक्षा तथा स्वास्थ्य के उन्नयन के लिए हमेशा सहयोग करता है।\n\nछत्तीसगढ़ में भी उन्होंने इन क्षेत्रों में सहयोग की बात कही। राज्यपाल और डॉ. यसुकाटा के बीच जापान के तकनीकी क्षेत्र में उल्लेखनीय योगदान और नए अनुसंधानों के संबंध में चर्चा हुई। राज्यपाल ने यहां की समृद्ध जनजातीय संस्कृति और उनके उन्नयन के लिए किए जा रहे प्रयासों की जानकारी दी। राज्यपाल ने छत्तीसगढ़ के कलाकारों द्वारा बेलमेटल से बनाई गई कलाकृति डॉ. यसुकाटा को भेंट की।\n\nसड़कें बनाने में जापान करेगा मदद\n\nयसुकाटा ने सीएम को छत्तीसगढ़ में मोनो रेल चलाने में मदद की पेशकश की। उन्होंने सड़कें और पुल बनाने, पर्यटन, कौशल विकास और उद्योगों में जापान की भागीदारी की भी इच्छा व्यक्त की है। बघेल ने भी उन्हें प्रदेश की खनिज संपदा, वन संपदा व प्राकृतिक संसाधनों की जानकारी दी। उन्होंने बताया कि यहां हर क्षेत्र में विकास की प्रबल संभावनाएं हैं।",
    "Dream Job: इस आदमी को 'कुछ ना करने' के लिए मिलता है इतना पैसा": "चार साल से कर रहे हैं यूनिक काम Image Source: REUTERS/Kim Kyung-Hoon न्यूज एजेंसी 'रॉयटर्स' की रिपोर्ट के अनुसार, 38 वर्षीय शोजी मोरिमोटो टोक्यो में रहते हैं, जिन्हें ट्विटर पर ढाई लाख से अधिक लोग फॉलो करते हैं। इसी प्लेटफॉर्म्स से उन्हें अधिकतर क्लाइंट्स भी मिलते हैं। उन्होंने बताया कि उनका एक क्लांइट तो ऐसा है जिसने उन्हें 270 बार काम पर रखा है। शोजी खुद को किराए पर देते हैं। 4 साल से यह काम कर रहे हैं और इन वर्षों में उन्होंने लगभग 4 हजार बुकिंग ली हैं। बस उनका काम है कि जहां ग्राहक जाना चाहता है, वहां वे उसके साथ मौजूद रहें।\n\nमतलब, कुछ भी नहीं करते है... Image Source: REUTERS/Kim Kyung-Hoon वह सिर्फ साथ होते हैं, कुछ करते नहीं हैं। मतलब, अगर किसी ने उन्हें हायर किया तो वह सिर्फ उसके साथ मौजूद रहेंगे। अगर ग्राहक उन्हें जरा सा भी काम देता है, तो वह तुरंत मना कर देते हैं। जी हां, वह फ्रिज खिसकाने और कंबोडिया जाने जैसे प्रस्तावों को ठुकरा चुके हैं। पिछले सप्ताह वह 27 वर्षीय डेटा एनालिस्ट (Data Analyst) के साथ मौजूद थे। दरअसल, महिला इंडियन ड्रेस (साड़ी) को सार्वजनिक रूप से पहनकर घूमना चाहती थी, लेकिन उसे चिंता थी कि यह उसके दोस्तों को शर्मिंदा कर सकता है! इसलिए उन्होंने एक साथी के तौर पर मोरिमोटो को बुक किया था।",
    "जापान और रूस की साहित्यकार पहुंची मनुमुक्त भवन": "{\"_id\":\"6328bcf7e709dc4f8a7668a0\",\"slug\":\"literature-of-japan-and-russia-reached-manumukt-bhavan-narnol-news-rtk6585116190\",\"type\":\"story\",\"status\":\"publish\",\"title_hn\":\"जापान और रूस की साहित्यकार पहुंची मनुमुक्त भवन\",\"category\":{\"title\":\"City & states\",\"title_hn\":\"शहर और राज्य\",\"slug\":\"city-and-states\"}}\n\nजापान और रूस की साहित्यकार पहुंची मनुमुक्त भवन\n\nरोहतक ब्यूरो\n\nUpdated Tue, 20 Sep 2022 12:33 AM IST Updated Tue, 20 Sep 2022 12:33 AM IST\n\nविज्ञापन\n\nख़बर सुनें\n\nख़बर सुनें\n\nटोक्यो (जापान) की साहित्यकार डॉ. रमा पूर्णिमा शर्मा और मास्को (रूस) की साहित्यकार श्वेता सिंह नारनौल के अंतरराष्ट्रीय सांस्कृतिक केंद्र मनुमुक्त भवन पहुंचने पर मनुमुक्त मानव मेमोरियल ट्रस्ट द्वारा अंगवस्त्र, साहित्य, स्मृति चिह्न और सम्मान पत्र भेंट कर विश्व हिंदी सेवी सम्मान से नवाजा गया।\n\nसम्मान के उपरांत दोनों साहित्यकारों ने कहा कि जापान और रूस में भारत और भारतीय संस्कृति के साथ हिंदी भाषा और साहित्य को भी बड़े सम्मान के साथ देखा जाता है। डॉ. रमा शर्मा ने कहा कि जापानी छात्रों में हिंदी के प्रति रुझान बढ़ रहा है तथा वहां के अनेक विश्वविद्यालयों में हिंदी पढ़ने-पढ़ाने के साथ शोध भी करवाया जा रहा है। श्वेता सिंह ने कहा कि रूसी भारतीय फिल्मों के तो दीवाने हैं ही, हिंदी भाषा और साहित्य के प्रति भी उनके मन में गहरा सम्मान है। प्रवासी भारतीयों को भारत का सांस्कृतिक दूत बताते हुए चीफ ट्रस्टी डॉ. रामनिवास मानव ने कहा कि भारतीय साहित्य और संस्कृति के प्रचार-प्रसार में इनका महत्वपूर्ण योगदान है। कुलपति डॉ. उमाशंकर यादव ने दोनों महिला साहित्यकारों के हिंदी भाषा और साहित्य के प्रति समर्पण की प्रशंसा की। डॉ. रमा शर्मा ने डॉ. मानव को हिंदी कल्चरल सोसायटी, टोक्यो (जापान) की मानद सदस्यता का प्रमाणपत्र भेंट किया। कार्यक्रम में ट्रस्टी डॉ. कांता भारती, श्रद्धा शर्मा, मानसी भारद्वाज, अनिल कुमार व मुंशीराम उपस्थित रहे।",
    "Explainer: अब भी फ्लॉपी डिस्‍क और फैक्‍स मशीन पर अटका है जापान, कारण जानकर हैरान होंगे आप": "हाइलाइट्स 1900 से ज्यादा सरकारी कामकाजों का डेटा स्‍टोर करने के लिए फ्लॉपी डिस्‍क यूज की जाती है. एडमिनिस्‍ट्रेटिव टेक्‍नोलॉजी के मामले में जापान विश्‍व से 20 साल पीछे है. निजी और सरकारी डेटा को लेकर जापानी अधिकारी बहुत संवेदनशील हैं.\n\nनई दिल्‍ली. पूरी दुनिया में जापान (Japan) टेक्‍नोलॉजी के मामले में सिरमौर माना जाता है. लेकिन, आपको जानकार हैरानी होगी कि ई-मेल के इस जमाने में जापान में आज भी संदेश के आदान-प्रदान के लिए फैक्‍स का इस्तेमाल सबसे ज्‍यादा किया जाता है. डेटा स्‍टोरेज के लिए जापान के लोगों की पहली पसंद कई साल पहले दुनिया में चलन से बाहर हो चुकी फ्लॉपी डिस्‍क हैं.\n\nजापान में आज भी 1900 से ज्यादा सरकारी कामकाज से संबंधित कार्यों के डेटा को स्‍टोर करने के लिए स्टोरेज डिवाइस जैसे सीडी और मिनी-डिस्क का उपयोग आम बात है. जापान में डिजिटल सिग्‍नेचर की जगह आज भी हांको सील का उपयोग बहुतायत में किया जाता है. अब पुरानी तकनीकों और मशीनों से छुटकारा पाने के लिए अब जापान के डिजिटल मामलों के मंत्री तारो कोनो ने फ्लॉपी डिस्क के खिलाफ युद्ध की घोषणा की है.\n\nये भी पढ़ें- iphone 13 Vs Oneplus 10 Pro: क्या आप भी कंफ्यूज हैं कि कौन सा फोन है बेस्ट? ये है डिटेल\n\n24 फीसदी आज भी रोजाना करते हैं फैक्‍स का उपयोग\n\nलाइव मिंट की एक रिपोर्ट के अनुसार, जापानी अर्थशास्‍त्री यूकियो नोगूची ने ब्‍लूमबर्ग को बताया कि एडमिनिस्‍ट्रेटिव टेक्‍नोलॉजी के मामले में जापान विश्‍व से 20 साल पीछे है. 2021 में हुए एक सर्वे में सामने आया कि 24.03 फीसदी जापानियों ने कहा वे रोजाना फैक्‍स मशीन का उपयोग करते हैं. वहीं, 25.4 फीसदी ने माना कि वे कभी-कभार इसका प्रयोग करते हैं. सर्वे में एक हैरानीजनक तथ्‍य यह भी सामने आया कि आईटी इंजीनियर भी रिपोर्टिंग और कम्‍यूनिकेशन के लिए फैक्‍स मशीन का प्रयोग करते हैं.\n\nक्‍यों हैं पुरानी तकनीकों से प्रेम?\n\nदुनिया को बुलेट ट्रेन से लेकर क्‍यूआर कोड जैसी तकनीक देने वाले जापान में अब भी पुरानी तकनीकों के इस्तेमाल होने के कई कारण है. मैकेंजी की एक रिपोर्ट के अनुसार, संस्‍कृति और परंपराओं को सर्वोपरी रखने, जोखिम से बचने की मानसिकता, कंपनी की उत्‍पादकता की बजाय लंबी उम्र को प्राथमिकता देना और जापानी उद्योगों का वैश्विक चुनौतियों से कम सामना होना इसके प्रमुख कारण हैं. पुरानी तकनीकों के अभी भी प्रचलन में होने का एक कारण और भी है कि जापान में इन तकनीकों को हटाने की पहल को लेकर सरकार का प्राइवेट सेक्‍टर और निजी क्षेत्र का सरकार की ओर ताकना. मतलब पहल कोई नहीं कर रहा और ये तकनीकें प्रचलन में बनी हुई हैं.\n\nइंजीनियरों की कमी\n\nजापान में अगर आप फैक्‍स मशीन और फ्लॉपी जैसी आउटडेटिड तकनीकों का हटाया जाता है और नई टेक्‍नोलॉजी को लागू किया जाता है तो रोजाना के कामों के लिए कई सारे सॉफ्टेवर बनाने की जरूरत होगी. इस काम के लिए जापान को सॉफ्टवेयर इंजीनियरों की पूरी फौज की आवश्‍यकता होगी. फिलहाल यह काम करने के लिए जापान के पास करीब 5 लाख सॉफ्टवेयर इंजीनियरों की कमी है.\n\nसॉफ्टवेयर बनाना टेढ़ी खीर\n\nजापान में सॉफ्टवेयर निर्माण को सरकारी अकाउंट में नॉन मैटेरियल इनवेस्‍टमेंट के रूप में क्‍लासिफाइड किया गया है. इसका अर्थ है कि सॉफ्टवेयर बनाने के लिए फंड डेट कवरिंग बॉन्‍ड्स से लिए जा सकते हैं. इनका अप्रूवल रोड और पुल बनाने के लिए कंस्‍ट्रक्‍शन बॉन्‍ड्स से बहुत कठिन है.\n\nउम्र का अहम रोल\n\nजापान अधिक उम्र वाले लोगों का देश है. ये लोग पुरानी टेक्‍नोलॉजी को कुछ ज्‍यादा ही दिल से लगाकर बैठे हैं. साथ ही ये लोग नई टेक्‍नोलॉजी को लेकर कुछ ईर्ष्‍या पर भी रखते हैं. जापान में ब्‍यूरोक्रेसी में पनपी यह धारणा भी नई तकनीकों की राह में बाधा है कि जब एक तकनीक 20 साल से सही काम कर रही है तो फिर यह अगले 20 साल अच्‍छा काम क्‍यों नहीं करेगी.\n\nये भी पढ़ें- Apple iPhone 14 Pro की लाइव वीडियो हुई लीक! डिस्प्ले में हो सकता है बड़ा बदलाव\n\nसुरक्षा को लेकर अति संवेदनशीलता\n\nनिजी और सरकारी डेटा को लेकर जापानी अधिकारी बहुत संवेदनशील हैं. जापानी सरकार के अफसरों का मानना है कि फ्लॉपी में डेटा आज की आधुनिक तकनीकों से ज्यादा सुरक्षित रहता है. इसलिए वे सरकारी कामकाज में ईमेल का भी इस्तेमाल नहीं करते हैं. गोपनीय सरकारी दस्तावेज फ्लॉपी डिस्क पर ही सेव करते हैं.\n\nTags: Information and Technology, Japan, Tech news, Tech News in hindi, Technology",
    "भारत की तुलना में जापान में सड़क हादसे बेहद कम: पिछले साल जापान में 3000 मौतें, भारत में 1.5 लाख लोगों की जान गई": "Hindi News\n\nInternational\n\nRoad Accidents Are Very Less In Japan Than In India Last Year 3000 Deaths In Japan, 1.5 Lakh People Died In India\n\nभारत की तुलना में जापान में सड़क हादसे बेहद कम: पिछले साल जापान में 3000 मौतें, भारत में 1.5 लाख लोगों की जान गई\n\nटोक्यो 19 दिन पहले\n\n\n\nकॉपी लिंक\n\nभारत में 2021 में सड़क हादसों में 1,55,622 मौतें हुईं, जबकि जापान में सिर्फ 3 हजार। हर साल देश की GDP का 3 से 5% हिस्सा सड़क हादसों से निपटने में ही खर्च हो रहा है। ऐसे में हमें जापान से सीखने की जरूरत है।\n\n1970 के दशक तक जापान में सड़क हादसे सबसे बड़ी समस्याओं में से एक थे। टोक्यो विश्वविद्यालय के प्रोफेसर ताक्शी ओगुची कहते हैं, परिवार समेत बुलेट ट्रेन का सफर कार से महंगा था, लेकिन सिस्टम इतना मजबूत था कि लोगों ने कार से सफर कम कर दिया। जापान में 61% लोगों के पास कारें हैं, लेकिन लोग पब्लिक ट्रांसपोर्ट से सफर करना पसंद करते हैं। भारत में सिर्फ 8% परिवारों के पास कारें हैं।\n\nजापान ने सड़क सुरक्षा जागरूकता के लिए देश भर में कैंपेन चलाया। स्कूल-कॉलेज-दफ्तरों में लोगों को सेफ्टी टिप्स दिए गए और नियम बताए। बच्चों के लिए सुरक्षित शहर बनाने की बात की, जिससे पेरेंट्स ज्यादा जागरूक हुए।\n\n1964 में बुलेट ट्रेन लाए, रेलवे ट्रैक पर ट्रैफिक डायवर्ट किया\n\nजापान ने ट्रेनों का जाल बिछाया। 1964 में बुलेट ट्रेन चलाई। 10 लाख से ज्यादा की आबादी वाले सभी 12 शहरों को बुलेट ट्रेन की कनेक्टिविटी से जोड़ा। गति और सिस्टम और सुविधाएं इतनी मजबूत कि रोड ट्रैफिक ट्रेन पर डायवर्ट होने लगा। टोक्यो और ओसाका की 535 किमी की दूरी सिर्फ ढाई घंटे में तय होने लगी। सड़क से यह 6 घंटे का सफर था। बड़े शहरों में मेट्रो चलाईं। अकेले टोक्यो में 285 मेट्रो स्टेशन हैं।\n\nसड़कों पर पार्किंग बंद कर दी गई, गैराज सर्टिफिकेट अनिवार्य\n\nजापान ने सड़क पार्किंग पर पूरी तरह रोक लगा दी। हर कार मालिक के लिए गैराज सर्टिफिकेट अनिवार्य कर दिया गया। इसके तहत उन्हें बताना होता था कि उनके घर या किसी गैराज में कार पार्क करने के लए निश्चित जगह है। कार पार्किंग के लिए जगह लेना खर्चीला हो गया। सड़कों पर कार पार्क करने पर जुर्माना लगाया गया।\n\nलोगों ने कारें खरीदनी कम कर दीं। खाली सड़कों पर पैदल चलना आसान हुआ।\n\nशहरों में छोटी गाड़ियां लॉन्च कीं, सब्सिडी दी और रफ्तार तय की\n\nभारत में जहां बड़ी-बड़ी गाड़ियां विकास और रसूख का पैमाना हैं, वहीं हादसे कम करने के लिए जापान ने अपने यहां छोटी गाड़ियों को प्राथमिकता दी। इन गाड़ियों पर सब्सिडी दी। शहरों के अंदर चलने के लिए तैयार की गईं इन गाड़ियों की रफ्तार 40 किमी/ प्रति घंटा और लेन तय थी। गलियों में कार चलाते हुए 19 किमी/प्रति घंटे से ज्यादा की रफ्तार नहीं रखी जा सकती। ये गाड़ियां लोग हाईवे पर नहीं चलाते। इससे हादसे कम हुए।",
    "'JIMEX' और 'KAKADU' ये कोडवर्ड नहीं, समंदर में चीन के पक्के इलाज के फॉर्म्युला हैं!": "भारत और जापान की नेवी के बीच बंगाल की खाड़ी में नौसैनिक युद्धाभ्यास JIMEX चल ही रहा है। दूसरी तरफ एक भारतीय युद्धपोत ऑस्ट्रेलिया पहुंच गया है जहां डॉर्विन में 'ककाडू' वॉरगेम में हिस्सा लेगा। भारत और जापान के बीच जल्द ही पहली एयर कॉम्बैट एक्सर्साइज की तैयारियां भी चल रही हैं।",
    "MP राजदीप राय की अगुवाई में भारतीय संसदीय प्रतिनिधिमंडल का जापान दौरा, टोक्यो में बिहार के आनंद ने किया स्‍वागत": "बिहार मुंगेर के आनंद विजय सिंह जापान में बिहार फाउंडेशन जापान के सदस्यों की ओर से भारतीय संसदीय प्रतिनिधिमंडल का टोक्यो में जोरदार किया है। MP राजदीप राय की अगुवाई में भारतीय संसदीय प्रतिनिधिमंडल पांच दिवसीय जापान यात्रा पर टोक्यो पहुंची।\n\nसंवाद सूत्र, संग्रामपुर (मुंगेर)। संग्रामपुर प्रखंड स्थित चंदनिया गांव के युवा उद्यमी आनंद विजय सिंह जापान में देश प्रेम की अलख जगा रहे हैं। उन्होंने अपने कुशल नेतृत्व में बिहार फाउंडेशन जापान के सदस्यों की ओर से भारतीय संसदीय प्रतिनिधिमंडल का टोक्यो में जोरदार स्वागत कर दिया है। भाजपा के सांसद राजदीप राय की अगुवाई में भारतीय संसदीय प्रतिनिधिमंडल पांच दिवसीय जापान यात्रा पर टोक्यो पहुंची। इस दौरान बिहार फाउंडेशन जापान व बिहार झारखंड एसोसिएशन जापान के अध्यक्ष आनंद विजय सिंह की अगुवाई में फाउंडेशन के महिला सदस्य सोनल सिंह अपराजिता सिंह व ज्योति शिखा ने प्रतिनिधिमंडल में शामिल सांसदों का तिलक और आरती लगाकर स्वागत किया गया।\n\nप्रतिनिधिमंडल में राजद के प्रवक्ता मनोज झा, शिवसेना की नेत्री प्रियंका चतुर्वेदी, कांग्रेस के सप्तगिरि व बहुजन समाज पार्टी के सांसद रितेश पांडे शामिल हैं। राजद सांसद ने संग्रामपुर के युवा उद्यमी को भारतीय समुदाय को एकत्रित करने के लिए अंग वस्त्र देकर सम्मानित किया। स्वागत समारोह के दौरान मंच संचालन फाउंडेशन के सचिव विकास रंजन ने किया। कार्यक्रम के सफल संचालन में विनोद यादव, दिलीप सिन्हा, अभिषेक, मुकेश, विवेक कुमार, रोहन अग्रवाल आदि ने महत्वपूर्ण भूमिका निभाई।\n\n135 में जयंती पर याद किए गए ठाकुर अनुकूलचंद्र महाराज\n\nसंवाद सहयोगी,जमालपुर (मुंगेर)। सत्संग केंद्र जमालपुर में श्री श्री ठाकुर अनुकूलचंद्र जी का 135 वां आविर्भाव दिवस प्रभात फेरी, आनंद बाजार व शंख ध्वनि के जय कारे के साथ मनाया गया।धर्मसभा में मूल रूप से उनके दर्शन पर चर्चा की गई। प्रो. श्याम दा ने बताया कि ठाकुर जी ने प्रेम के माध्यम से सबको अपना बनाने की सीख दी है। धर्म मूर्त होता है आदर्श में, आदर्श में दीक्षा लाती है अनुराग और अनुराग से होता है वृत्ति नियंत्रण \" जिससे हम वृत्ति प्रवृत्ति की दासता से मुक्त होने लगते हैं। सत्संग संध्या प्रार्थना के बाद हुआ। कार्यक्रम समिति में ऋत्विक यशवंत दा, अध्वर्यू विपिन सिंह, अरुण कुमार यादव,अजय सिंह, मुकेश दा, शांतिरंजन दा, संजय दा, डेविड सिंह एवं ऋत्विक सत्यनारायण दा सहित अध्वर्यू श्याम दा शामिल थे। सत्संग जमालपुर मुंगेर सत्संग केन्द्र द्वारा आयोजित किया गया। भंडारा में सभी ने प्रसाद चखा।",
    "समाचार: प्रधानमंत्री मोदी आज जापान यात्रा पर होंगे रवाना और अन्य खबरें": "© 2022 Google LLC",
    "Gaya Crime: गया के बेलागंज में छापामारी कर जापान में निर्मित पिस्टल समेत पांच हथियार बरामद, एक गिरफ्तार": "बेलागंज थाना क्षेत्र में एसटीएफ एवं बेलागंज पुलिस की संयुक्त कार्रवाई भलुआ बाजार स्थित एक घर में की गई। इस घर से पुलिस को पांच हथियार बरामद किया। जिसमें एक जापान निर्मित पिस्टल मिला है। मौके से पुलिस ने एक युवक को पुलिस ने गिरफ्तार किया।\n\nसंवाद सूत्र, बेलागंज: गया जिले के बेलागंज थाना क्षेत्र में एसटीएफ एवं बेलागंज पुलिस की संयुक्त कार्रवाई भलुआ बाजार स्थित एक घर में की गई। इस घर से पुलिस को पांच हथियार बरामद किया। जिसमें एक जापान निर्मित पिस्टल मिला है। मौके से पुलिस ने एक युवक को पुलिस ने गिरफ्तार किया। पुलिस सूत्रों के अनुसार भलुआ बाजार स्थित एक घर एसटीएफ एवं स्थानीय पुलिस ने संयुक्त छापेमारी की। इस घर से तीन देशी कट्टा, एक देशी सिक्सर एवं एक जापान निर्मित सिक्सर बरामद किया।\n\nपुलिस की इस कार्रवाई से स्थानीय लोग अचंभित है। उक्त कार्रवाई के बाद बेलागंज थानाध्यक्ष प्रशांत कुमार सिंह ने आरोपित और बरामद हथियार को लेकर जिला मुख्यालय स्थित अपर पुलिस अधीक्षक मनीष कुमार एवं सहायक पुलिस अधीक्षक भारत सोनी के समक्ष ले गए। जहां गिरफ्तार आरोपित से दोनों पदाधिकारी ने पूछताछ की है। पूछताछ के बाद एएसपी ने बताया कि एक युवक को पकड़ा गया है। उससे अभी पूछताछ चल रही है। हथियार बरामदगी के बारे में पूछने पर एएसपी चुप्पी साध गए। कहा कि अनुसंधान चल रहा है। अनुसंधान पूरा होने पर जानकारी दी जाएगी।\n\nगिरफ्तार आरोपित के स्वजन इस कार्रवाई को साजिश बता रहे हैं। कहना है कि वह एक गरीब किसान है। जिसका घर टूटा फूटा गिरा हुआ है। इसमें कोई भी व्यक्ति कभी भी घर में प्रवेश कर सकता है। गिरफ्तार युवक लकड़ी निर्मित गुमटी में दुकान चलाता है। जिसे एक साजिश के तहत फंसाया गया है।",
    "जापान में क्यों दिया जा रहा अल्कोहल के सेवन को बढ़ावा, जान‍िए": "पिछले महीने जापान की सरकार ने घोषणा की थी कि वो शराब की इंडस्ट्री में जान फूंकने के लिए एक कैंपेन लॉन्च करने जा रही है। इसके तहत 20 से 39 साल की उम्र के लोगों से बिजनेस आइडिया मांगे गए थे, जिनसे शराब की इंडस्ट्री आगे बढ़ सके। सरकार के इस कदम की तीखी आलोचना की जा रही है।\n\nदरअसल जापान सरकार ने एक सर्वे कराया था। इसमें पता चला कि 1995 की तुलना में 2020 में लोगों ने शराब का सेवन कम किया। जापान टैक्स एजेंसी की रिपोर्ट कहती है कि इसकी वजह से रेवेन्यु में भी कमी देखी जा रही है। स्टडी के मुताबिक पहले जहां शराब पीने का औसत प्रति व्यक्ति सालाना 100 लीटर था, वहीं अब ये औसत सिमटकर 75 लीटर सालाना पर आ गया है।\n\nजापान टाइम्स की खबर के मुताबिक अल्कोहल से मिलने वाला राजस्व 1980 में 5 फीसदी था। लेकिन अब ये 1.7 पर आ चुका है। यही वजह है कि 20 से 39 साल की उम्र के लोगों को जापान सरकार शराब पीने के लिएओ प्रोत्साहित कर रही है। सरकार की कोशिश है कि शराब से मिलने वाला राजस्व पहले जैसा रहे।\n\nहालांकि सरकार की ये कोशिश आलोचकों के निशाने पर आ रही है। लोगों का मानना है कि सरकार उनकी सेहत की चिंता के बजाय अपने खजाने को देख रही है। सरकार का तर्क है कि ये सारी कवायद लिक्वर इंडस्ट्री में जान फूंकने के लिए है, क्योंकि ये उद्योग लगातार घाटे में जा रहा है। ऐसे ये खत्म हो जाएगा।\n\nरिजर्व बैंक ऑफ इंडिया की रिपोर्ट कहती है कि शराब से मिलने वाला टैक्स कुल का 10 से 15 फीसदी होता है। स्टेट एक्साइज ड्यूटी टैक्स कलेक्शन के मामले में दूसरे या तीसरे नंबर पर होती है। सबसे ज्यादा राजस्व जीएसटी से मिलता है। यूपी को देखा जाए तो एक्साइज ड्यूटी से मिलने वाला टैक्स 22 फीसदी तक है। लॉकडाउन के दौरान देखने को मिला कि किसी भी सूबे के खजाने की सेहत के लिए शराब कितनी जरूरी है।",
    "उगते सूरज के देश में एक नया सवेरा : जापान में पूंजीवादी और साम्यवादी विचारधारा पर एक नजर": "{\"_id\":\"63266f26edc52e18e33715df\",\"slug\":\"a-new-dawn-in-land-of-the-rising-sun-a-look-at-capitalist-and-communist-ideology-in-japan\",\"type\":\"story\",\"status\":\"publish\",\"title_hn\":\"उगते सूरज के देश में एक नया सवेरा : जापान में पूंजीवादी और साम्यवादी विचारधारा पर एक नजर\",\"category\":{\"title\":\"Opinion\",\"title_hn\":\"विचार\",\"slug\":\"opinion\"}}\n\nउगते सूरज के देश में एक नया सवेरा : जापान में पूंजीवादी और साम्यवादी विचारधारा पर एक नजर\n\nवीर सिंह\n\nUpdated Sun, 18 Sep 2022 06:36 AM IST Updated Sun, 18 Sep 2022 06:36 AM IST\n\nसार पूंजीवाद की विफलताओं का सामना कर रहे जापान की दशा पर कैपिटल इन द एंथ्रोपोसिन जैसी किताब लिखने वाले कोहेई सैटो को लगा था कि मार्क्सवाद के पहलुओं पर आधारित पुस्तक का चलना कठिन होगा, पर अब तक इसकी पांच लाख से अधिक प्रतियां बिक चुकी हैं।\n\nविज्ञापन\n\nख़बर सुनें\n\nख़बर सुनें\n\nआजकल जापान के मानस में एक अद्भुत हलचल है, जिसकी लेखन जगत में भी बहुत चर्चा है। साम्यवाद कभी जापान को प्रभावित नहीं कर पाया। पूंजीवाद ने जापान को बहुत कुछ दिया। द्वितीय विश्वयुद्ध में हिरोशिमा और नागासाकी की ऐतिहासिक मार के बाद पूंजीवादी दुनिया का सिरमौर बने जापान को एक बार तो पूंजीवाद का आदर्श-सा माना जाने लगा था। लेकिन लगता है अब जापान पूंजीवाद का पल्लू छोड़ जीवन के नए विकल्प खोज रहा है।\n\n\n\nजापानियों को लुभाने वाला एक मंत्र एक 'हरित घोषणा पत्र' के रूप में कोहेई सैटो की पुस्तक कैपिटल इन द एंथ्रोपोसिन में प्रकट हुआ है। जापानी लोगों, विशेषकर युवाओं में, यह पुस्तक एक अप्रत्याशित हिट बन गई है और इसका अंग्रेजी में अनुवाद किया जा रहा है। इतना ही नहीं, जापानी युवाओं के मन में यह पुस्तक एक नई सामाजिक-आर्थिक-राजनीतिक विचारधारा के बीज रोपित करती प्रतीत होती है। उगते सूरज के देश में एक नया सवेरा! पुस्तक के लेखक कहते हैं: 'अगर आर्थिक नीतियां विफल हो रही हैं, तो हम जीवन का एक नया तरीका क्यों नहीं खोजते? उसकी इच्छा अचानक होती है।'\n\n\n\nजब तक दुनिया पूंजीवाद पर 'आपातकालीन ब्रेक' लागू नहीं करती और 'जीवन जीने का नया तरीका' तैयार नहीं करती, तब तक जलवायु संकट मुंह बाए खड़ा रहेगा। जापानी अकादमिक कोहेई सैटो की मार्क्सवाद और पर्यावरण पर पुस्तक एक आश्चर्यजनक बेस्टसेलर बन गई है। पुस्तक में लेखक का मार्क्सवाद की ओर झुकाव है, लेकिन केवल पर्यावरण के रक्षार्थ। पूंजीवाद केवल प्रकृति विनाश की लीला रचता है।\n\n\n\nकोहेई सैटो, जो टोक्यो विश्वविद्यालय के एक प्रोफेसर हैं, का संदेश सरल है: असीमित लाभ के लिए पूंजीवाद की मांग ग्रह को नष्ट कर रही है और केवल 'डिग्रोथ' (अर्थात वृद्धि में गिरावट) सामाजिक उत्पादन को धीमा करके और धन को साझा करके नुकसान की भरपाई कर सकती है। व्यावहारिक रूप से, इसका अर्थ है बड़े पैमाने पर उत्पादन का अंत और तेजी से फैशन जैसे बेकार सामान की बड़े पैमाने पर खपत पर नकेल कसना। कैपिटल इन द एंथ्रोपोसिन में, सैटो कम काम के घंटों के माध्यम से डिकार्बोनाइजेशन की वकालत करते हैं और देखभाल जैसे आवश्यक 'श्रम-गहन' काम को प्राथमिकता देते हैं।\n\n\n\nजैसे ही दुनिया महामारी से उभरती है और वैश्विक ताप से उत्पन्न अस्तित्व के खतरे का सामना करती है, वह नए विकल्पों के बारे में गहराई से सोचेगी, और एक विकल्प है पूंजीवादी राजनीतिक व्यवस्था से मोहभंग। सैटो ने स्वीकार किया है कि उन्होंने सोचा था कि आधुनिक समय के संकटों के समाधान के रूप में मार्क्सवाद के पहलुओं पर आधारित एक पुस्तक का जापान में चलना कठिन होगा, जहां पूंजीवादी राजनीति का प्रभुत्व रहा है। इसके बजाय, पुस्तक – जो पर्यावरण पर कार्ल मार्क्स के लेखन से प्रेरित है – एक अप्रत्याशित हिट बन गई है और सितंबर 2020 में प्रकाशित होने के बाद से इसकी पांच लाख से अधिक प्रतियां बिक चुकी हैं।\n\n\n\nजैसे-जैसे दुनिया जलवायु परिवर्तन के प्रभावों का अधिकाधिक सामना करती है – पाकिस्तान में बाढ़ से लेकर ब्रिटेन में गर्मी की लहरों तक – सामाजिक और आर्थिक संकट विकराल रूप धारण करते जाएंगे। सैटो का एक अधिक टिकाऊ, पूंजीवाद के बाद की दुनिया का नव दृष्टिकोण अगले प्रकाशित होने वाले अकादमिक पाठ में दिखाई देगा, जब कैम्ब्रिज यूनिवर्सिटी प्रेस द्वारा उनके बेस्टसेलर के अंग्रेजी अनुवाद का संस्करण दुनिया के सामने आएगा।\n\n\n\nमोटे तौर पर दुनिया में जो हो रहा है, उससे जलवायु संकट का विचित्र-सा चित्र उभर कर हमारे सामने आता है। निश्चित रूप से जलवायु संकट की जड़ें पूंजीवाद में हैं। वैसे साम्यवाद या मार्क्सवाद भी दूध का धुला नहीं है। बीसवीं सदी से दुनिया पूंजीवाद और साम्यवाद के पाटों में पिसती रही है। वास्तविकता यह भी है कि पिछली सदी के आठवें-नवें दशक में मार्क्सवाद का तम्बू उखड़ने के बाद पूंजीवाद उदारीकरण, निजीकरण और वैश्वीकरण कर दुनिया को ज्यादा बारीक पीस रहा है!\n\n\n\nप्राकृतिक संसाधनों के अंधाधुंध दोहन और पर्यावरण प्रदूषण से होकर जलवायु परिवर्तन वस्तुतः पूंजीवाद का ही एक 'उपहार' है। इसके विपरीत साम्यवाद ने विस्तारवाद और मानवाधिकारों के हनन का इतिहास रचा है। एक तीसरी विचारधारा जो विगत शताब्दी के सातवें दशक में ईरान की राजशाही के बाद शनैः शनैः बढ़ती गई, वह है आतंकवाद की धारा। मजहबी कोख से पैदा हुई यह धारा निठल्ले समाज की पड़ोसियों की हरी-भरी भूमि पर हिंसात्मक तरीके से कब्ज़ा करने की नीयत स्पष्ट करती है।\n\n\n\nप्राकृतिक संसाधनों के अंधाधुंध दोहन, पर्यावरण प्रदूषण, और जलवायु परिवर्तन उन सामाजिक-आर्थिक नीतियों का दुष्परिणाम हैं, जो एक विशिष्ट राजनीतिक व्यवस्था में गढ़ी जाती हैं। यही राजनीतिक व्यवस्थाएं हमारा भविष्य तय करती हैं। एक यथास्थितिवाद में फंसकर निरीह-सी हमारी समकालीन दुनिया अपनी दुर्दशा झेलने और अपने भविष्य के अंधकार को टटोलने के लिए अभिशप्त है। लेकिन यह भी सच है कि राजनीतिक विचारधाराएं बुलबुलों के सामान होती हैं, और नई वैकल्पिक विचारधाराओं की हवा बहने से बुलबुले फटने लगते हैं।\n\n\n\nराजनेताओं और शासकों से अपेक्षा नहीं की जा सकती, लेखकों और धरा के शुभचिंतकों एवं समय के आर-पार देखने वाले दार्शनिकों को अंधकार से प्रकाश की ओर तथा विनाश से अक्षय विकास की ओर ले जाने वाली वैकल्पिक व्यवस्थाओं के साथ एक नई दुनिया के निर्माण हेतु बीड़ा उठाना चाहिए। समकालीन रचनाधर्मिता का यही धर्म होना चाहिए। (लेखक एमेरिटस प्रोफेसर, जीबी पंत कृषि एवं प्रौद्योगिक विश्वविद्यालय)",
    "ली खछ्यांग ने जापान के आर्थिक जगत के प्रतिनिधियों से वीडियो कांफ्रेंस की": "Spread the News\n\nचीनी प्रधानमंत्री ली खछ्यांग ने 22 सितंबर को दोपहर बाद पेइचिंग में जापान के आर्थिक जगत के प्रतिनिधियों के साथ उच्चस्तरीय वीडियो कांफ्रेंस की। ली खछ्यांग ने उनके साथ चीन-जपान संबंध, आर्थिक व व्यापारिक सहयोग, वैश्विक आर्थिक व वित्तीय चुनौतियों, जलवायु परिवर्तन समेत व्यापक मुद्दों पर चर्चा की।\n\nली खछ्यांग ने कहा कि कुछ दिनों बाद चीन-जापान संबंधों के सामान्यीकरण की 50वीं वर्षगांठ है। चीन और जापान एक दूसरे के महत्वपूर्ण पड़ोसी देश हैं। द्विपक्षीय संबंधों का स्वस्थ व स्थिर विकास दोनों देशों के हित में है, दोनों देशों के जन-कल्याण और क्षेत्रीय तथा विश्व शांति, स्थिरता व विकास के लिए लाभदायक भी है।\n\nली खछ्यांग ने आगे कहा कि आर्थिक व व्यापारिक सहयोग हमेशा चीन-जापान संबंधों का स्थिरक और प्रेरक है। इधर के कुछ सालों में चीन-जापान व्यापार निरंतर नयी ऊंचाइयों को छू रहा है। वर्ष 2021 में दोनों देशों का व्यापार 3 खरब 70 अरब अमेरिकी डॉलर से अधिक रहा और दोनों के सहयोग में अपार लचीलापन और संभावनाएं देखी गईं। चीन जापान के साथ चौतरफा, बहुआयामी और बहुस्तरीय सहयोग उन्नत करने को तैयार है।\n\nली खछ्यांग ने बल दिया कि एशिया चीन और जापान के समान विकास का आधार है। चीन शांतिपूर्ण विकास पर कायम रहेगा। आशा है कि चीन और जापान पारस्परिक सम्मान कर पारस्परिक विश्वास बढ़ाएंगे, मतभेदों का समुचित निपटारा करेंगे और एक साथ शांतिपूर्ण बाहरी वातावरण तथा स्थिर पड़ोसी वातावरण की सुरक्षा करेंगे, ताकि चीन, जापान और क्षेत्रीय देशों का समान विकास पूरा किया जा सके। (साभार—चाइना मीडिया ग्रुप ,पेइचिंग)",
    "Live Breaking News: धारीवाल ने अजय माकन पर बोला जोरदार हमला, कहा- वो पक्षपात करने आए थे; पायलट को बता दिया गद्दार": "Live Breaking News: धारीवाल ने अजय माकन पर बोला जोरदार हमला, कहा- वो पक्षपात करने आए थे; पायलट को बता दिया गद्दार\n\nBreaking News Latest Update of 26th September 2022: देश-दुनिया की तमाम छोटी-बड़ी खबरों से जुड़े लेटेस्ट अपडेट जानने के लिए हमारे लाइव ब्लॉग के साथ बने रहिए...",
    "चीन को जवाब देने की तैयारी में भारत-जापान, 2+2 वार्ता में रक्षा सहयोग मजबूत करने पर जताई सहमति": "चीन को जवाब देने के लिए भारत और जापान अब समुद्री सुरक्षा पर द्विपक्षीय सहयोग को मजबूत करने पर सहमत हो गए हैं। इसमें दोनों देशों...\n\nइंटरनेशनल डेस्कः चीन को जवाब देने के लिए भारत और जापान अब समुद्री सुरक्षा पर द्विपक्षीय सहयोग को मजबूत करने पर सहमत हो गए हैं। इसमें दोनों देशों की नौसेनाओं के संयुक्त अभ्यास का विस्तार और उच्च स्तरीय रक्षा वार्ता शामिल हैं। दोनों देशों ने हाल में टोक्यो में 2 प्लस 2 मंत्रिस्तरीय वार्ता की थी जिसमें भाग लेने के लिए भारतीय रक्षा मंत्री राजनाथ सिंह और विदेश मंत्री डॉ जयशंकर 8 सितंबर को जापान गए थे। वहां पर उन्होंने जापानी रक्षा मंत्री हमदा यासुकाजू और विदेश मंत्री हयाशी योशिमासा से मुलाकात की। उन्होंने नियम-आधारित वैश्विक व्यवस्था के सामने आ रही चुनौतियों और उससे निपटने के उपायों पर चर्चा की।\n\nभारत और जापान के बढ़ते रक्षा संबंधों का अंदाजा इसी बात से लगाया जा सकता है कि अमेरिका के बाद वह दूसरा देश है, जिसके साथ भारत ने टू प्लस टू वार्ता शुरू की। जापानी सेना और भारतीय सेना ने वर्ष 2012 में अपना पहला संयुक्त नौसैनिक अभ्यास किया था। उसके बाद दोनों देश इस प्रकार के कई अभ्यासों में भाग ले चुके हैं. जापान और भारत ने 2020 में एक अधिग्रहण और क्रॉस-सर्विसिंग समझौता किया।\n\nचीन के दुश्मन कहे जाने वाले भारत और जापान कई प्रभावशाली वैश्विक मंचों के सदस्य हैं। भारत जहां अगले साल जी-20 की अध्यक्षता करेगा, वहीं जापान G-7 की कमान संभालेगा. दोनों देशों ने संयुक्त राष्ट्र सुरक्षा परिषद में सुधार की मांग को लेकर G-4 समूह भी बना रखा है. इस समूह में बाकी दो देश ब्राजील और दक्षिण अफ्रीका हैं. इसका अगली बैठक इस महीने के आखिर में होनी है।\n\nबता दें कि भारत और चीन के बीच भले ही पूर्वी लद्दाख के पीपी-15 पॉइंट पर डिस-एंगेजमेंट हो गया हो लेकिन युद्ध का खतरा अभी पूरी तरह टला नहीं है। विशेषज्ञों का कहना है कि चीन उपयुक्त अवसर की तलाश में है और वक्त आने पर दोनों देशों में युद्ध के प्रबल आसार हैं। चीनी खतरे को कुचलने के लिए भारत अब संयम की नीति त्यागकर ड्रैगन को जवाब देने की सुनियोजित रणनीति पर चल रहा है। वह चीन से दुश्मनी रखने वाले देशों के साथ अपने संबंधों को लगातार मजबूत कर रहा है।\n\n",
    "Photos: जापान के दौरे पर राजनाथ सिंह, सेल्फ डिफेंस फोर्स के जवानों को श्रद्धांजलि अर्पित की": "भारत के रक्षा मंत्री राजनाथ सिंह जापान के दौरे पर हैं. यहां वो टोक्यो में मंत्री स्तर की वार्ता में हिस्सा लेंगे. इससे पहले उन्होंने ड्यूटी के दौरान अपने प्राणों की आहुति देने वाले जापान के आत्मरक्षा बलों के जवानों को श्रद्धांजलि अर्पित की.",
    "जापान ओपन: कड़ी चुनौती पेश करने के बाद क्वार्टर फाइनल में हारे प्रणय": "इस 30 वर्षीय भारतीय खिलाड़ी ने आखिर तक हार नहीं मानी लेकिन चाउ ने भी किसी तरह की ढिलाई नहीं बरती तथा एक घंटा 20 मिनट तक चले इस मैच में 21-17, 15-21, 22-20 से जीत दर्ज की। बाकी खिलाड़ियों के जल्दी बाहर होने के बाद भारत की उम्मीदें प्रणय पर ही टिकी थी।\n\nपिछले कुछ समय से निरंतर अच्छा प्रदर्शन कर रहे प्रणय ने पहला गेम गंवाने के बाद अच्छी वापसी की तथा तीसरे और निर्णायक गेम में भी आखिरी क्षणों तक खुद को मुकाबले में बनाए रखा।\n\nइस मैच से पहले पिछले दो मैचों में चाउ पर जीत दर्ज करने वाले प्रणय ने पहले गेम में शुरू से दबदबा बना दिया था और एक समय वह 12-8 से बढ़त पर थे। चाउ ने हालांकि प्रणय की गलतियों का फायदा उठाया और जल्द ही 15-14 से आगे हो गए।\n\nप्रणय ने चाउ के बैकहैंड को फिर से नेट पर खेला जिससे ताइपे के खिलाड़ी के पास तीन गेम प्वाइंट आ गए। उन्होंने क्रॉस कोर्ट रिटर्न से यह गेम अपने नाम किया।\n\nचाउ ने दूसरे गेम में भी 5-4 की मामूली बढ़त से शुरुआत की। उनका आक्रामक रवैया भारतीय खिलाड़ी पर भारी पड़ रहा था जो लगातार गलतियों के कारण 6-10 से पीछे हो गए थे। प्रणय का भाग्य ने भी साथ दिया और वह स्कोर 10-10 से बराबर करने में सफल रहे।\n\nचाउ ने इंटरवल तक मामूली बढ़त हासिल की लेकिन इसके बाद प्रणय ने गजब का खेल दिखाया जबकि चाउ ने लगातार गलतियां की। प्रणय ने जल्द ही 19-14 से बढ़त हासिल कर दी और फिर उन्होंने यह गेम जीतने में देर नहीं लगाई।\n\nप्रणय ने तीसरे और निर्णायक गेम में शुरू में गलतियां की जिससे चाउ ने 6-4 की बढ़त हासिल कर दी। इंटरवल तक ताइपे के खिलाड़ी के पास छह अंक की मजबूत बढ़त थी लेकिन भारतीय खिलाड़ी ने कुछ शानदार क्रॉस कोर्ट लगाकर जल्द ही स्कोर 12-13 कर दिया।\n\nलेकिन प्रणय ने फिर से गलतियां की जिससे चाउ ने 17-14 से बढ़त बना दी। भारतीय खिलाड़ी ने इसके बाद तीन मैच प्वाइंट बचाए लेकिन फिर से उनकी सर्विस सही नहीं रही जिससे चाउ को मैच प्वाइंट मिला और इस बार उन्होंने उसे हासिल करने में कोई गलती नहीं की।",
    "दक्षिण कोरिया, जापान के नेता संबंधों में सुधार के लिए प्रयास करने पर सहमत": "जनता से रिश्ता वेबडेस्क। कोरियाई प्रायद्वीप के जापान के पिछले औपनिवेशिक शासन के रूप में उन्होंने संयुक्त राष्ट्र महासभा के मौके पर लगभग तीन वर्षों में अपने देशों की पहली शिखर वार्ता आयोजित की, दोनों सरकारों ने गुरुवार को घोषणा की।\n\nबैठक तब हुई जब टोक्यो ने सियोल की पूर्व घोषणा को अस्वीकार कर दिया, वे अपने वर्तमान संबंधों की नाजुक प्रकृति के संकेत में शिखर सम्मेलन पर सहमत हुए थे।\n\nबुधवार को न्यूयॉर्क में 30 मिनट की अपनी बैठक के दौरान, दक्षिण कोरिया के राष्ट्रपति यूं सुक येओल और जापानी प्रधान मंत्री फुमियो किशिदा ने द्विपक्षीय संबंधों में सुधार की आवश्यकता साझा की और अपने संबंधित राजनयिकों को इसके लिए बातचीत तेज करने का निर्देश देने पर सहमति व्यक्त की, यूं के कार्यालय ने एक में कहा। बयान।\n\nकिशिदा के कार्यालय ने होटल बैठक की पुष्टि की। जापानी विदेश मंत्रालय के एक अलग बयान में कहा गया है कि दोनों नेता दोनों देशों के साथ-साथ संयुक्त राज्य अमेरिका के बीच सहयोग को बढ़ावा देने पर सहमत हुए। इसने कहा कि नेताओं ने अच्छे संबंधों को बहाल करने की आवश्यकता को साझा किया।\n\nयून के कार्यालय ने कहा कि दोनों नेताओं ने संयुक्त रूप से उत्तर कोरिया के हालिया कानून के बारे में गंभीर चिंता व्यक्त की, जिसमें कुछ स्थितियों में परमाणु हथियारों के पूर्वव्यापी उपयोग को अधिकृत किया गया था और उत्तर कोरिया ने पांच वर्षों में अपना पहला परमाणु परीक्षण करने के लिए कदम उठाए। जापानी विदेश मंत्रालय ने कहा कि किशिदा और यूं उत्तर कोरिया को अपनी प्रतिक्रिया में आगे सहयोग करने पर सहमत हुए।\n\nदक्षिण कोरियाई और जापानी दोनों सरकारों ने कहा कि यूं और किशिदा उनके बीच संचार जारी रखने के लिए सहमत हैं। लेकिन यह तुरंत पता नहीं चला कि दोनों नेताओं के बीच द्विपक्षीय संबंधों में प्रमुख महत्वपूर्ण बिंदुओं को संबोधित करने के लिए कितनी सार्थक बातचीत हो सकती है, जिसे हाल के वर्षों में सबसे बड़ा झटका लगा था जब दोनों देश यूं और किशिदा के पूर्ववर्तियों द्वारा शासित थे।\n\n2018 में, दक्षिण कोरिया की शीर्ष अदालत ने फैसला सुनाया कि दो जापानी कंपनियों - निप्पॉन स्टील और मित्सुबिशी हेवी इंडस्ट्रीज - को उन कोरियाई लोगों को मुआवजा देना चाहिए जिन्हें जापान के 1910-45 के औपनिवेशिक कब्जे के दौरान काम करने के लिए मजबूर किया गया था। कंपनियों और जापानी सरकार ने निर्णयों को खारिज कर दिया है, यह तर्क देते हुए कि सभी मुआवजे के मुद्दों को पहले से ही 1965 की संधि के तहत सुलझा लिया गया था, जिसमें द्विपक्षीय संबंधों को सामान्य किया गया था और आर्थिक सहायता और ऋण में टोक्यो के लाखों डॉलर के सियोल के प्रावधान को शामिल किया गया था।\n\nविवाद ने दोनों सरकारों को एक-दूसरे की व्यापार स्थिति और सियोल को एक खुफिया-साझाकरण सौदे को छोड़ने की धमकी देने के लिए प्रेरित किया। पूर्व कोरियाई मजबूर मजदूरों और उनके समर्थकों ने अपने हिस्से के लिए, दक्षिण कोरिया में जापानी कंपनियों की संपत्ति की जबरन बिक्री पर जोर दिया।\n\nयह स्पष्ट नहीं है कि बुधवार के शिखर सम्मेलन से मामले पर प्रगति होगी क्योंकि अदालती मामलों में प्रतिभागियों का कहना है कि जापानी कंपनियों को पहले दक्षिण कोरियाई अदालत के फैसलों के लिए सहमति देनी होगी यदि वे कानूनी विवादों को हल करना चाहते हैं।\n\nबढ़ते चीनी प्रभाव और उत्तर कोरियाई परमाणु खतरों से बेहतर तरीके से निपटने के लिए तनावपूर्ण संबंधों ने सियोल और टोक्यो के साथ अपने त्रिपक्षीय सुरक्षा गठबंधन को मजबूत करने के लिए एक अमेरिकी धक्का को जटिल बना दिया है - इसके दो प्रमुख क्षेत्रीय सहयोगी जहां यह कुल 80,000 सैनिकों को तैनात करता है।\n\nदक्षिण कोरिया और जापान मई में यून के उद्घाटन के बाद से बेहतर संबंधों की मांग कर रहे हैं, जो सार्वजनिक रूप से टोक्यो के साथ संबंधों में सुधार और बढ़ते उत्तर कोरियाई परमाणु शस्त्रागार के सामने सियोल-टोक्यो-वाशिंगटन सुरक्षा सहयोग को मजबूत करने का आह्वान करते हैं।\n\nलेकिन जब पिछले हफ्ते यूं की सरकार ने घोषणा की कि इसे न्यूयॉर्क में यूं और किशिदा के बीच एक नियोजित शिखर सम्मेलन कहा जाता है, तो टोक्यो के अधिकारियों ने जवाब दिया कि उस शिखर सम्मेलन को आयोजित करने के लिए कोई समझौता नहीं हुआ था।\n\nयूं-किशिदा बैठक दिसंबर 2019 के बाद से देशों के बीच पहला शिखर सम्मेलन था, जब तत्कालीन दक्षिण कोरियाई राष्ट्रपति मून जे-इन और जापानी प्रधान मंत्री शिंजो आबे दक्षिण कोरिया-जापान-चीन शिखर सम्मेलन के मौके पर चीन में मिले थे।",
    "जापान, अमेरिका, फिलीपीन के बीच हो सकता है समुद्री सुरक्षा समझौता": "गौरतलब है कि अमेरिका अपने सहयोगी देशों जापान और फिलीपीन के साथ समुद्री सुरक्षा समझौता करना चाहता है, ऐसे में उसका यह बयान महत्वपूर्ण है।\n\nअमेरिका के डिप्टी चीफ ऑफ मिशन रेमंड ग्रीनी ने कहा कि अंतरराष्ट्रीय कानून की उपेक्षा और बीजिंग की आक्रामक गतिविधियों का लक्ष्य क्षेत्र में उसके नियंत्रण को बढ़ाना है।\n\nतीनों देशों के अधिकारियों के बीच बैठक से पहले पत्रकारों को संबोधित करते हुए ग्रीनी ने कहा, ‘‘खास तौर से पीपुल्स रिपब्लिक ऑफ चाइना (चीन) की आक्रामक समुद्री गतिविधियां हमारे जलमार्गों की सुरक्षा के लिए खतरा बन रही हैं।’’ उन्होंने कहा कि बल प्रयोग और प्रत्यक्ष धमकी के जरिये हिन्द-प्रशांत जलक्षेत्र पर कोई भी देश हावी नहीं हो सकता है।...हम बीजिंग की उकसावे की कार्रवाइयों की आलोचना करने से नहीं बच रहे।\n\nउन्होंने कहा कि चीन की कार्रवाई में पूर्वी और दक्षिणी चीन सागरों का सैन्यीकरण, विदेशी मछुआरों की नौकाओं और अन्य नावों को परेशान करना, समुद्री संसाधनों और पर्यावरण को नुकसान पहुंचाना शामिल है।\n\nसैन्य और सेना पर खर्च के मामले में चीन दूसरे स्थान पर है, जबकि अमेरिका पहले स्थान पर है। चीन पिछले कुछ वर्षों से लगातार अपनी सेना का आधुनिकीकरण कर रहा है। हालांकि उसका कहना है कि पीएलए (पीपुल्स लिबरेशन आर्मी) का लक्ष्य सुरक्षा/रक्षा और उसके सम्प्रभू अधिकारों की सुरक्षा है।\n\nलेकिन पड़ोसी देश जापान चीन को क्षेत्रीय सुरक्षा के लिए खतरा के रूप में देखता है और ताइवान के आसपास बढ़ते तनाव को लेकर चिंतित भी है। गौरतलब है कि चीन ताइवान को अपना हिस्सा मानता है।\n\nएपी अर्पणा पवनेश\n\nपवनेश",
    "Kamla Harris की दक्षिण कोरिया और जापान यात्रा से पहले बौखलाया North Korea, दागी बैलिस्टिक मिसाइल": "उत्तर कोरिया ने रविवार को अपने पूर्वी तट से एक बैलिस्टिक मिसाइल दागी। उत्तर कोरिया द्वारा ने यह प्रक्षेपण दक्षिण कोरियाई और अमेरिकी सैनिकों के संयुक्त अभ्यास से पहले किया है। साथ ही अमेरिका की उपराष्ट्रपति कमला हैरिस भी इस क्षेत्र का दौरा करने वाली हैं।\n\nसियोल, Reuters। उत्तर कोरिया ने रविवार को अपने पूर्वी तट से एक बैलिस्टिक मिसाइल दागी। उत्तर कोरिया द्वारा ने यह प्रक्षेपण दक्षिण कोरियाई और अमेरिकी सैनिकों के संयुक्त अभ्यास से पहले किया गया है। साथ ही अमेरिका की उपराष्ट्रपति कमला हैरिस भी इस क्षेत्र का दौरा करने वाली हैं। दक्षिण कोरिया की सेना ने कहा कि यह एक कम दूरी की बैलिस्टिक मिसाइल थी, जिसे स्थानीय समयानुसार, सुबह 7 बजे से ठीक पहले उत्तर प्योंगयान प्रांत के ताइचोन क्षेत्र के पास से दागा गया।\n\nकमला हैरिस की यात्रा से बौखलाया उत्तर कोरिया\n\nजापान के रक्षा मंत्री यासुकाजू हमदा ने कहा कि यह जापान के विशेष आर्थिक क्षेत्र से बाहर है और शिपिंग या हवाई यातायात में रुकावट की कोई रिपोर्ट नहीं है। यह प्रक्षेपण दक्षिण कोरिया में परमाणु संचालित अमेरिकी विमानवाहक पोत USS Ronald Reagan के दक्षिण कोरियाई बलों के साथ संयुक्त सैन्य अभ्यास और कमला हैरिस द्वारा इस सप्ताह सियोल की यात्रा से पहले से हुआ है।\n\nअमेरिका ने किया था प्रतिबंधों का आह्वान\n\nबता दें कि इससे पहले उत्तर कोरिया ने जून की शुरुआत में एक दिन में आठ छोटी दूरी की बैलिस्टिक मिसाइलों को दागा था। जिसके बाद, अमेरिका ने संयुक्त राष्ट्र सुरक्षा परिषद (UNSC) के प्रस्तावों का उल्लंघन करने के लिए और अधिक प्रतिबंधों का आह्वान किया था। उत्तर कोरिया ने संयुक्त राष्ट्र के प्रस्तावों को आत्मरक्षा और अंतरिक्ष अन्वेषण का बहाना देते हुए खारिज कर दिया था। उत्तर कोरिया ने इससे पहले अमेरिका और दक्षिण कोरिया के बीच हुए सैन्य अभ्यास की आलोचना की थी।\n\nसैन्य अभ्यास पर रूस और चीन की नजर\n\nबता दें कि अमेरिका और दक्षिण कोरिया के बीच होने वाली सैन्य अभ्यास की रूस और चीन ने भी आलोचना की है। दोनों देशों ने सभी पक्षों से इस क्षेत्र में तनाव बढ़ाने वाले कदम नहीं उठाने का आह्वान किया है। मालूम हो कि अमेरिकी कांग्रेस की अध्‍यक्ष नैंसी पेलोसी की ताइवान यात्रा के बाद, अब अमेरिका की उपराष्ट्रपति कमला हैरिस दक्षिण कोरिया और जापान की यात्रा पर आने वाली हैं। इस यात्रा से उत्‍तर कोरिया खफा है और वह विरोध में परमाणु परीक्षण कर सकता है।\n\nये भी पढ़े: अमेरिकी उपराष्ट्रपति हैरिस की दक्षिण कोरिया की यात्रा से चिढ़ा उत्‍तर कोरिया, कर सकता है परमाणु परीक्षण",
    "Chhattisgarh का युवा किसान Japan की एग्रो कम्पनी को बेचेगा गोमूत्र, कोसली गाय का गोमूत्र खरीदेगी कम्पनी": "जापान की टाउ एग्रो कम्पनी खरीदेगी गोमूत्र\n\nनवागढ़ के किशोर राजपूत जे मिली जानकारी से अनुआर जापानी कंपनी जैविक खाद व कीटनाशक निर्माण का कार्य करती है। यह एक निजी कंपनी टाऊ एग्रो लिमिटेड है। जो बेमेतरा के नवागढ़ तहसील के किसान किशोर राजपूत से छत्तीसगढ़ की देशी प्रजाति की कोसली गाय के गोमूत्र खरीदने के लिए सम्पर्क किया है। किशोर के अनुसार जयपुर में हुए एक कृषि मेले के आयोजन में उनकी मुलाकात इस जापानी कंपनी के प्रतिनिधि से हुई थी। इसी दौरान टाऊ एग्रो के प्रतिनिधियों ने कोसली गाय के गौमूत्र के खास गुण किशोर को बताए। फिर किशोर ने जापानी कम्पनी से गौमूत्र बेचने की पेशकश की।\n\nकिशोर के पास है एक दर्जन से अधिक कोसली गाय\n\nजापानी कम्पनी से शुरुआती चर्चा के बात किशोर ने गौमूत्र संग्रहण कार्य आरंभ कर दिया। दरअसल किशोर के पास उनके पास 12 नग से अधिक कोसली गायें हैं। जानकारी के मुताबिक आसपास के किसानों से भी वे गोमूत्र एकत्र कर रहें हैं। जिसकी कीमत भी उन्हें दे रहें हैं। किशोर ने पहले राज्य सरकार को भी गौमूत्र बेच कर लाभ अर्जित किया। अब किशोर के अनुसार कम्पनी को अधिक मात्रा में गोमूत्र की आवश्यकता है।\n\nविलुप्त प्रजाति का करते हैं संरक्षण\n\nयुवा किसान किशोर राजपूत को 21 अगस्त को औषधीय फसलों की जैविक विधि से व्यवसायिक खेती करने के लिए जैविक किसान अवार्ड 2022 से सम्मानित किया गया था। भारतीय जैविक किसान उत्पादन संघ व इंटरनेशनल इंस्टीट्यूट आफ एडवांस्ड एग्रीकल्चर स्किल ने संयुक्त रूप से जयपुर में यह आयोजन किया था। किशोर धान की विलुप्त प्रजाति का संग्रह करने वाले युवा किसान हैं। एग्रीमेंट के तहत पहले चरण में किसान 20 हजार लीटर गोमूत्र की सप्लाई कंपनी को करेगा।\n\n50 रुपए लीटर तक तक हो सकती है कीमत\n\nदेशभर में छत्तीसगढ़ में गोबर व गौ मूत्र खरीदी योजना की सराहना हो रही है। स्वयं प्रधानमंत्री ने सीएम भूपेश बघेल से मिलकर इसके लिए बधाई दी। तो वहीं छत्तीसगढ़ राज्य से गायों के गोमूत्र की डिमांड जापान जैसे देश में होना एक बड़ी उपलब्धि है। दरअसल नवागढ़ के एक किसान से जापान की कंपनी से अनुबंध होना बाकी है। जिसके तहत कंपनी और किसान के बीच गौमूत्र की कीमत को लेकर चर्चा की जा रही है, किसान ने 50 रुपए लीटर तक किमत होने की बात कही है।\n\nकोसली नस्ल की गाय का ही गोमूत्र खरीदेगी कम्पनी\n\nकिशोर राजपूत बताते हैं कम्पनी ने सिर्फ कोसली गाय के गोमूत्र खरीदने के लिए ही उनसे सौदा कर रही है। इसकी वजह बताते हुए उन्होंने कहा की गाय की यह नस्ल छत्तीसगढ़ के मैदानी क्षेत्रों में पायी जाती है। इन गायों की खास देखरेख की आवश्यकता होती है।कोसली गाय के मूत्र में यूरिया, खनिज लवण, एंजाइम व फसलों के लिए उपयोगी अन्य तत्वों की अधिकता होती है। खेतों में इसका छिड़काव कर कीट नियंत्रण किया जाता है। यह मृदा स्वास्थ्य सुधारक व अनाज में पोषक तत्वों की वृद्धि में भी उपयोगी है।\n\nछत्तीसगढ़ की एक मात्र रजिस्टर्ड देसी नस्ल\n\nजानकारी के मुताबिक छत्तीसगढ़ की इस गाय को कोसली के नाम से राष्ट्रीय पशु अनुवंशिकी संसाधन ब्यूरो करनाल ने 36वां गोवंश नस्ल के नाम पर पंजीकृत किया है। इंडिया कैटल 2600 कोसली 03036 और छत्तीसगढ़ राज्य की पहली पंजीकृत नस्ल होने के बाद देशभर में कोसली के नाम से प्रचलित हो गया है। यह छत्तीसगढ़ की एक मात्र रजिस्टर्ड देसी नस्ल की कोसली गाय है।",
    "Typhoon Storm in Japan: टाइफून तूफान से जापान में भारी बारिश और आंधी, मौसम विभाग ने दी ये बड़ी चेतावनी": "Follow us on Created with Sketch. Image Source : IANS Storm\n\nHighlights केंद्र में 955 हेक्टोपास्कल का वायुमंडलीय दबाव और हवा की गति 216 किमी प्रति घंटे\n\nहेटेरुमा द्वीप पर रिकॉर्ड 352.5 मिमी बारिश दर्ज की गई\n\n24 घंटे की अवधि में 300 मिमी बारिश\n\nTyphoon Storm in Japan: टाइफून मुइफा की वजह से जापान के ओकिनावा के द्वीपों पर भारी बारिश और आंधी-तूफान आ गया है। मौसम विज्ञान एजेंसी ने सोमवार को यह जानकारी दी है। समाचार एजेंसी सिन्हुआ की रिपोर्ट के अनुसार, जापान मौसम विज्ञान एजेंसी (जेएमए) ने बताया कि मुइफा इशिगाकी द्वीप से 30 किमी दक्षिण में पानी के ऊपर था, जिसके केंद्र में 955 हेक्टोपास्कल का वायुमंडलीय दबाव था और अधिकतम हवा की गति 216 किमी प्रति घंटे तक थी।\n\nजेएमए ने तूफान के रास्ते में रहने वाले निवासियों को भूस्खलन और नदियों से सतर्क रहने के लिए चेतावनी देने के साथ-साथ यह भी कहा कि तूफान इतना तेज है कि अगर घर गिरे नहीं तो कम से कम बर्बाद तो हो ही जाएंगे। यह कहा गया है कि, धीमी गति से चलने वाला तूफान बुधवार तक साकिशिमा द्वीप समूह में गंभीर मौसम की स्थिति लाने की उम्मीद है क्योंकि यह उत्तर की ओर बढ़ रहा है।\n\n352.5 मिमी की बारिश\n\nजापान में आए टाइफून मुइफा की वजह से हेटेरुमा द्वीप पर रिकॉर्ड 352.5 मिमी बारिश दर्ज की गई। एजेंसी ने कहा कि, सोमवार को साकिशिमा द्वीप समूह में प्रति घंटे 70 मिमी बारिश होने की उम्मीद है, जबकि इशिगाकी में प्रति घंटे 42 मिमी बारिश हो सकती है। जेएमए ने कहा कि, आंधी के चलते वायुमंडलीय दबाव बेहद अस्थिर है और बुधवार को हवा की गति 72 से 108 किमी प्रति घंटे तक कम हो सकती है। वहीं मंगलवार को ओकिनावा में 24 घंटे की अवधि में दोपहर तक 300 मिमी बारिश देखी जा सकती है। मौसम एजेंसी ने कहा कि, 24 घंटे की अवधि में हालांकि बुधवार दोपहर को 50 से 100 मिमी बारिश होने की संभावना है।\n\nपरिवहन सेवाएं बाधित\n\nभीषण तूफान, बारिश और शक्तिशाली आंधी ने इस क्षेत्र में परिवहन सेवाओं को बाधित कर दिया है। इससे लोगों को भारी मुश्किलों का सामना करना पड़ रहा है।\n\nदेश के दो शीर्ष वाहक जापान एयरलाइंस और ऑल निप्पॉन एयरवेज ने मियाको और इशिगाकी द्वीपों के लोकप्रिय पर्यटन स्थलों के लिए उड़ानें रद्द कर दी हैं। इस तूफान का असर संचार सेवाओं पर भी पड़ा है। ज्यादातर संचार लाइनें क्षतिग्रस्त होने से मोबाइल नेटवर्क बाधित हो गया है।\n\nलोगों को घरों में रहने की चेतावनी\n\nजापान के मौसम विभाग ने फिलहाल टाइफून मुइफा के जारी रहने की चेतावनी दी है। इससे भारी बारिश, तूफान और आंधी का सामना लोगों को करना पड़ सकता है। कमजोर घर उजड़ सकते हैं या टूट सकते हैं। पेड़ और पोल अभी से टूट रहे हैं। इससे लोगों को खतरा हो सकता है। इसलिए मौसम विभाग ने लोगों को अगले दो-तीन दिनों तक घर से बाहर नहीं निकलने की सलाह दी है।\n\nLatest World News",
    "जापान परमाणु ऊर्जा नीति में करेगा बदलाव – DW – 02.09.2022": "देश में ऊर्जा सुरक्षा पर संकट और पेट्रोलियम की बढ़ती कीमतों को देखते हुए जापान अपने नए परमाणु ऊर्जा संयंत्रों की स्थापना के अलावा मौजूदा संयंत्रों को और विस्तार देने की योजना पर काम कर रहा है.\n\nजापान केफुकुशिमा दाइची परमाणु ऊर्जा संयंत्र में हुई आपदा के 11 साल बाद और जापान की सरकारों द्वारा परमाणु ऊर्जा के बारे में लगातार सावधानी बरतने के बाद अब प्रधानमंत्री फुमियो किशिदा ने बदलाव के संकेत दिए हैं.\n\nग्रीन ट्रांसफॉर्मेशन इम्प्लीमेंटेशन काउंसिल की एक बैठक की अध्यक्षता करते हुए किशिदा ने सरकारी अफसरों और ऊर्जा विशेषज्ञों को निर्देश दिया कि ज्यादा से ज्यादा परमाणु ऊर्जा संयंत्रों में संचालन फिर से शुरू किए जाएं, यह देखें कि संयंत्रों को ज्यादा समय तक कामकाजी कैसे रखा जा सकता है और यह भी पता लगाएं कि अगली पीढ़ी के परमाणु ऊर्जा संयंत्रों के लिए क्या किया जा सकता है.\n\nये बदलाव हालांकि जापान की महत्वपूर्ण नीति को लगभग पलट देने वाले हैं लेकिन यूक्रेन पर रूस के हमले और ऊर्जा कीमतों में हुई बढ़ोत्तरी को देखते हुए जापान के लोग धीरे-धीरे ही सही लेकिन अपने परमाणु ऊर्जा विरोधी दृष्टिकोण में बदलाव ला रहे हैं.\n\nयह भी पढ़ेंः इंसान और धरती के लिये परमाणु ऊर्जा की असली कीमत\n\nकिशिदा ने अधिकारियों से कहा है कि वो इस साल के अंत तक परमाणु ऊर्जा पर लौटने वाले विकल्पों की एक कार्ययोजना बना लें. इस योजना में उन्होंने यह बात शामिल करने को भी कहा है कि जिन्हें इसके बारे में संशय हो, उनकी शंका का समाधान कैसे करना है.\n\nजापान में परमाणु ऊर्जा का विरोध तस्वीर: Kim Kyung-Hoon/REUTERS\n\nपीछे हटने के फैसले का विरोध\n\nसर्वेक्षण बताते हैं कि लोगों के विचार में परिवर्तन होने लगा है. याहू जापान ने इस बारे में जुलाई में एक मतदान कराया जिसमें 74 फीसदी लोगों का विचार था कि ज्यादा से ज्यादा संयंत्रों को चालू किया जाए. इस सर्वेक्षण की तुलना यदि मार्च 2011 में किये सर्वेक्षण से की जाय तो नतीजे बिल्कुल उलट दिखाई देंगे. तब 80 फीसदी लोगों ने परमाणु ऊर्जा का प्रबल विरोध किया था. 2011 में ये सर्वेक्षण जापान में आए भूकंप और सुनामी के तत्काल बाद कराए गए थे जब फुकुशिमा संयंत्र बुरी तरह प्रभावित हुआ था.\n\nहालांकि अभी भी कुछ लोग ऐसे हैं जो कि परमाणु ऊर्जा का तीव्र विरोध कर रहे हैं और इन लोगों का कहना है कि देश की ऊर्जा जरूरतों के नाम पर गुमराह किया जा रहा है जबकि ऊर्जा के सस्ते और सुरक्षित विकल्प मौजूद हैं.\n\nफिलहाल, फुकुशिमा आपदा से पहले संचालित हो रहे 54 में से 10 परमाणु संयंत्र दोबारा शुरू हो गए हैं. शुरू करने से पहले व्यापक तौर पर इनकी भूकंपीय रीमॉडलिंग और सुरक्षा जांच की गई.\n\nजापान सरकार अगली गर्मी तक सात और परमाणु ऊर्जा संयंत्रों का संचालन शुरू करना चाहती है और उसकी योजना है कि साल 2030 तक देश की 20 फीसदी ऊर्जा जरूरत की पूर्ति परमाणु ऊर्जा से हो.\n\nयह विवादास्पद है लेकिन विशेषज्ञ इस बात की भी जांच कर रहे हैं कि इन संयंत्रों की संचालन अवधि को चालीस साल से ज्यादा कैसे किया जाए. कुछ पुराने संयंत्रों की अवधि को 60 साल तक किया जा रहा है.\n\nनेशनल ग्रेजुएट इंस्टीट्यूट फॉर पॉलिसी स्टडीज में ऊर्जा नीति के प्रोफेसर हिसानोरी नेई कहते हैं कि परमाणु ऊर्जा पर सरकारी नीति में यह बदलाव अचानक नहीं है.\n\nटीवी से ली गई तस्वीर में फुकुशिमा हादसे के बाद हुए विस्फोट दिख रहा है तस्वीर: NTV/NNN/AP/dapd/picture alliance\n\nडीडब्ल्यू से बातचीत में नेई कहते हैं, \"जुलाई में चुनाव से पहले सरकार इस योजना की घोषणा नहीं करना चाहती थी क्योंकि उन्हें इस बात की चिंता थी कि इसकी प्रतिक्रिया उन्हें नुकसान भी पहुंचा सकती है. लेकिन किशिदा चुनाव जीत गए और अब उनके पास अगले चुनाव तक तीन साल का समय है. इसलिए यह समय भी हैरान करने वाला नहीं है क्योंकि उद्योग जगत परमाणु ऊर्जा के लिए लॉबीइंग कर रहा है और मंत्रालय भी अपनी योजनाओं को कुछ इस तरह पेश कर रहे हैं जैसे इसकी बहुत जरूरत है.”\n\nक्या छोटे परमाणु रियेक्टर इसके जवाब हैं?\n\nइस मामले में सरकार के बढ़ते कदम को रूस-यूक्रेन युद्ध से भी मजबूती मिल रही है क्योंकि ऊर्जा कीमतें बढ़ गई हैं. जापान इस मामले में इसलिए भी अतिशय संवेदनशील हो गया है क्योंकि उसके पास ऊर्जा का कोई घरेलू स्रोत नहीं है और ऊर्जा संसाधन पर वो लगभग पूरी तरह से आयात पर ही निर्भर रहता है.\n\nसिर्फ एक तकनीक है जिस पर जापान थोड़ा-बहुत भरोसा कर सकता है कि वो अपनी ऊर्जा जरूरतों का हल निकाल सकता है, वो हैं छोटी मॉड्यूल रियेक्टर यूनिट्स यानी एसएमआर.\n\nजापान ने 26 अगस्त को घोषणा की कि वह अमेरिका और नौ अन्य देशों के साथ एक समझौते के करीब पहुंच गया है जो एसएमआर के विकास में सहयोग करेंगे. इन एसएमआर इकाइयों की क्षमता करीब तीन लाख किलोवॉट है जबकि मौजूदा समय में परंपरागत रियेक्टरों की क्षमता दस लाख किलोवॉट है.\n\nछोटी इकाइयों का लाभ यह है कि इन्हें बनाना सस्ता पड़ता है और दुर्घटना की स्थिति में इनसे नुकसान की आशंका भी कम होती है. जापान में सरकार चाहती है कि शहरों में ऊर्जा जरूरतों को पूरा करने के लिए बड़ी संख्या में एसएमआर इकाइयों की स्थापना करे.\n\nकितनी खतरनाक है परमाणु बिजली? To view this video please enable JavaScript, and consider upgrading to a web browser that supports HTML5 video\n\nपरमाणु ऊर्जा के लिए ‘कोई सकारात्मक नहीं'\n\nक्योटो स्थित ग्रीन एक्शन जापान के साथ प्रचारक का काम कर रहीं एलीन मायोको-स्मिथ कहती हैं कि सरकार की परमाणु ऊर्जा की ओर लौटने वाली नीति को लेकर कोई भी सकारात्मक विचार नहीं रखता है. वो कहती हैं, \"हर एक रियेक्टर जिसे वो दोबारा चालू करना चाहते हैं और जिसकी अवधि को बढ़ाना चाहते हैं, वास्तव में ये सब एक और फुकुशिमा जैसी आपदा को दावत देना है. वो हमें बताना चाहते हैं कि उन्होंने आपदा से सीख ली है और तकनीक सुरक्षित है, लेकिन वो इसकी गारंटी नहीं दे सकते हैं.”\n\nवो कहती हैं, \"लेकिन सुरक्षा के मुद्दों के अलावा, यह एक खराब ऊर्जा नीति है. इन नए रियेक्टरों को विकसित करना बहुत खर्चीला होने वाला है और इसमें बहुत समय भी लगेगा. इसके बाद अनुमोदन प्रक्रिया में भी समय लगेगा, और उसके बाद उन्हें चलाने के लिए अनुमोदन लेना पड़ेगा और आखिर में आस-पास रह रहे लोगों की भी स्वीकृति लेनी होगी. हमारे पास इतना समय नहीं है. गर्मी के मौसम इतना ज्यादा तापमान होता है. जलवायु संकट चारों तरफ व्याप्त है. इसलिए हमारे पास नई तकनीकों की ओर देखने के लिए फिलहाल समय नहीं है जिन्हें शुरू करने में एक दशक का समय लग सकता है लेकिन वो अभी काम लायक नहीं हैं.”\n\nमायोको स्मिथ मानती हैं कि ऊर्जा के नवीनीकृत स्रोत अच्छे और पर्यावरण के अनुकूल विकल्प हो सकते हैं, लेकिन जरूरत ऐसे विकल्पों की है जो ऊर्जा जरूरतों की पूर्ति तत्काल कर सकें.\n\nवो कहती हैं, \"हमें ज्यादा कुशल होने और ज्यादा ऊर्जा संरक्षण के लिए बदलाव की जरूरत है ताकि हम जिसका उत्पादन कर रहे हैं उसे बर्बाद न करना पड़े.”\n\nइसका एक सामान्य उपाय यह भी है कि ऐसी इमारतें बनाई जाएं जिनमें बिजली पैदा करने वाले उपकरण लगे हों और औद्योगिक स्थलों की बर्बाद हो रही ऊष्मा को भी संरक्षित करने और उसे दोबारा इस्तेमाल में लाने जैसी तकनीक का प्रयोग करना चाहिए.\n\nमायोको कहती हैं, \"फुकुशिमा के बाद, जब सभी रियेक्टर बंद कर दिए गए थे और जापान में बड़ा ऊर्जा संकट आ गया, तो लोगों ने सकारात्मक तरीके से प्रतिक्रिया दी. लोगों ने बिजली की खपत काफी कम कर दी और संसाधनों को बर्बाद ना करने को लेकर काफी जागरूक हो गए. मुझे नहीं लगता कि यदि फिर उनसे ऐसा करने को कहा जाए तो वो नहीं करेंगे.”\n\n‘परमाणु पुनर्जागरण'\n\nप्रोफेसर नेई एक ‘परमाणु पुनर्जागरण' होता देख रहे हैं. वो कहते हैं, \"यूक्रेन की घटनाओं ने जापान समेत पूरी दुनिया को किसी भी देश की ऊर्जा सुरक्षा के महत्व को दिखा दिया है. सरकार जापान के लोगों के बीच इस संदेश को बार-बार पहुंचाती रहेगी जो ईंधन की बढ़ती कीमतों को लेकर पहले से ही परेशान हैं. दूसरा महत्वपूर्ण संदेश जो उनके बीच पहुंचाया जा रहा है वो ये कि उन्हें अंतरराष्ट्रीय समुदाय में जिम्मेदार देश साबित होने के लिए साल 2050 तक कार्बन डाइऑक्साइड के उत्सर्जन को काफी कम करना है और इसके लिए परमाणु ऊर्जा को अपनाना बेहद जरूरी है.”\n\nफुकुशिमा त्रासदी का एक साल To view this video please enable JavaScript, and consider upgrading to a web browser that supports HTML5 video\n\nवो कहते हैं, \"फुकुशिमा हादसे को एक दशक से भी ज्यादा हो गया है और जापान उस घटना से काफी सीख ले चुका है. हम जानते हैं कि कैसे उन्हें दोबारा बनाना है, दोबारा चालू करना है और कैसे सुरक्षित रहना है. इन सारी चीजों को हमें अभ्यास में लाने की जरूरत है तभी हम नई परणामु तकनीक के विकास में अग्रणी भूमिका निभा सकते हैं और अपनी ऊर्जा आपूर्ति को सुरक्षित रख सकते हैं.”",
    "संधू बोगी रहित 66 के स्कोर से जापान में 13वें स्थान पर पहुंचे": "पहले दौर में तीन अंडर 68 का स्कोर बनाने वाले संधू को कुल स्कोर आठ अंडर है। उन्होंने दूसरे दौर में पांच बर्डी की जबकि एक भी बोगी उनके नाम नहीं रही।\n\nशिव कपूर लगातार दूसरे दौर में दो अंडर 69 के स्कोर से कुल चार अंडर के स्कोर से संयुक्त 60वें स्थान पर रहते हुए कट हासिल करने में सफल रहे।\n\nएसएसपी चौरसिया (69 और 71) और गगनजीत भुल्लर (72 और 71) के कट से चूकने की आशंका है जो चार अंडर पर रह सकता है।\n\nमौसम से प्रभावित दूसरे दौर में अभी 33 खिलाड़ियों का खेल पूरा नहीं हुआ है।",
    "जापान-अमेरिका युद्ध: 1941 में मारा गया था अमेरिकी नाविक! अब 80 साल बाद...": "हाइलाइट्स पर्ल हार्बर से निकाले गए अवशेषों की पहचान करने के दशकों के प्रयास के बाद मंगलवार को 21 वर्षीय एक नाविक का अंतिम संस्कार किया जाएगा अवशेषों वाले ताबूत को अर्लिंग्टन राष्ट्रीय कब्रगाह में दफनाया जाएगा भतीजे ब्रैड मैकडॉनल्ड ने कहा यह एक तरह से एक अनसुलझा रहस्य रहा है\n\nशिकागो: पर्ल हार्बर (Pearl Harbor) से निकाले गए अवशेषों की पहचान करने के दशकों के प्रयास के बाद मंगलवार को 21 वर्षीय एक नाविक (Sailor) का अंतिम संस्कार (Funeral) किया जाएगा. यह नौसैनिक 80 साल पहले हुए हमले में मारा गया था. उल्लेखनीय है कि सात दिसंबर 1941 को जापान ने पर्ल हार्बर पर हमला किया था जिसमें अमेरिका के सैकड़ों नाविक और नौसैनिक मारे गए थे. इस घटना के बाद अमेरिका भी द्वितीय विश्वयुद्ध में शामिल हो गया था.\n\nअवशेषों वाले ताबूत को अर्लिंग्टन राष्ट्रीय कब्रगाह में दफनाया जाएगा\n\nहर्बर्ट ‘बर्ट’ जैकबसन के परिवार के सदस्यों ने अपने परिजन के अंतिम संस्कार में भाग लेने के लिए अपने पूरे जीवन इंतजार किया है जिसके बारे में वे जानते थे लेकिन कभी उससे मिल नहीं पाए. उसके अवशेषों वाले ताबूत को अर्लिंग्टन राष्ट्रीय कब्रगाह में दफनाया जाएगा.\n\nरानी नहीं बनना चाहती थीं, वक्त ने बनाया और दुनिया में सबसे लंबे समय तक राजगद्दी पर रहीं क्वीन एलिजाबेथ\n\nभतीजे ब्रैड मैकडॉनल्ड ने कहा यह एक तरह से एक अनसुलझा रहस्य रहा है\n\nइस नाविक के भतीजे ब्रैड मैकडॉनल्ड ने कहा, ‘यह एक तरह से एक अनसुलझा रहस्य रहा है और यह हमें अंतत: यह जानने का मौका देता है कि बर्ट के साथ क्या हुआ, वह कहां हैं और आखिरकार उन्हें लंबे समय तक अज्ञात के रूप में सूचीबद्ध रखे जाने के बाद उनके अवशेषों को अंत्येष्टि के लिए रखा जा रहा है.’\n\nTags: America, Japan, World WAR 2",
    "चम्पावत के सौरभ करेंगे इंडो जापान यूथ एक्सचेंज प्रोग्राम में प्रतिभाग": "खबरें अब पाए whatsapp पर\n\nJoin Now\n\nSaurabh of Champawat will participate in Indo Japan Youth Exchange Program\n\nडेस्क, 12 सितंबर 2022- भारत और जापान के कूटनीतिक संबंधों के 70 वर्ष पूर्ण होने के अवसर पर जापानी विदेश मंत्रालय व जापानी संगठनों द्वारा Hack the Innovative Future कार्यक्रम का आयोजन किया जा रहा है।\n\nIndo Japan Youth Exchange Program\n\n\n\nइस कार्यक्रम के माध्यम से जापानी विदेश मंत्रालय द्वारा विभिन्न पृष्ठभूमि के भारतीय और जापानी युवाओं को दोनों देशों के बीच एक कड़ी के रूप में कार्य करने का अवसर प्रदान किया जा रहा है।\n\nइस कार्यक्रम में सम्मिलित होने के लिए 4000 से अधिक भारतीय युवाओं ने आवेदन किया था, जिनमें से भारतवर्ष के अग्रणी संस्थानों के 20 युवाओं का चयन किया गया। चयनित युवाओं में चंपावत के सौरभ जोशी भी शामिल हैं। सौरभ वर्तमान समय में राजकीय महाविद्यालय लोहाघाट में एम एस सी वनस्पति विज्ञान के छात्र हैं।\n\nसाथ ही वे चंपावत के विज्ञानशाला स्टेम चैंपियंस का प्रतिनिधित्व भी करते हैं। सौरभ चाय व मशरूम की विभिन्न प्रजातियों पर शोध कार्य भी कर रहे हैं तथा पिछले वर्ष से विज्ञानशाला स्टेम चैंपियन भी है। वे इस कार्यक्रम में चयनित होने का श्रेय विज्ञानशाला के सहयोग, मेंटरिंग व संस्थापक डॉ दर्शना जोशी जी को देते हैं और जापानी युवाओं के साथ होने वाली इस यात्रा के लिए बहुत उत्साहित हैं।\n\n\n\nसभी चयनित युवा 16 सितम्बर से 24 सितम्बर 2022 तक 20 जापानी युवाओं के साथ दिल्ली से वाराणसी तक 900 किमी की यात्रा करेंगे। इस यात्रा के माध्यम से दोनों देशों की सामाजिक और आर्थिक समस्याओं को सुलझाने हेतु सृजनात्मक प्रोजेक्ट्स एकत्र किये जायेंगे तथा उच्चतम सामाजिक महत्व, आर्थिक प्रभाव व द्विपक्षीय संबंधों में महत्वपूर्ण प्रगति लाने वाले प्रोजेक्ट को वाराणसी में पुरुष्कार दिया जायेगा तथा इन प्रोजेक्ट्स के माध्यम से वर्ष 2040 तक दोनों देशों की आर्थिक और सामाजिक स्थिति बेहतर बनाने का प्रयास किया जायेगा।",
    "Earthquake : मणिपुर, अफगानिस्तान और इंडोनेशिया में आए भूकंप के झटके, जापान में कई जगहों पर हिली इमारतें": "Earthquake : मणिपुर, अफगानिस्तान और इंडोनेशिया में आए भूकंप के झटके, जापान में कई जगहों पर हिली इमारतें\n\nEarthquake in Afghanistan अफगानिस्तान के हिंदू कुश क्षेत्र में शुक्रवार सुबह करीब 0523 बजे रिक्टर पैमाने पर 4.3 तीव्रता का भूकंप आया। यह जानकारी नेशनल सेंटर फॉर सीस्मोलॉजी (National Center for Seismology NCS) ने ट्वीट कर दी है।\n\nनई दिल्ली, ऑनलाइन डेस्क। भारत के मणिपुर समेत विश्व के कई हिस्सों में शुक्रवार को भूकंप के झटके महसूस किए गए। शुक्रवार को अफगानिस्तान की धरती एक बार फिर भूकंप के झटकों से हिल गई। अफगानिस्तान के हिंदू कुश क्षेत्र में शुक्रवार सुबह करीब 05:23 बजे रिक्टर पैमाने पर 4.3 तीव्रता का भूकंप आया। यह जानकारी नेशनल सेंटर फॉर सीस्मोलॉजी (NCS) ने ट्वीट कर दी है।\n\nइससे पहले, 5 सितंबर को अफगानिस्तान के कई प्रांतों में रिक्टर पैमाने पर 5.3 तीव्रता के भूकंप के बाद छह लोगों की मौत हो गई थी और नौ अन्य घायल हो गए थे। अफगानिस्तान के कुनार के नूरगुल जिले में ही छह लोगों की मौत और कई घायल हो गए थे।\n\nमणिपुर में भूकंप के झटके\n\nउत्तर पूर्वी भारत के मणिपुर में भी भूंकप के झटके महसूस किए गए। नेशलन सेंटर फॉर सीस्मोलॉजी के अनुसार मणिपुर के मोइरांग (Moirang) से 100 किमी दूर 4.5 तीव्रता का भूकंप आया। ये भूकंप के झटके शुक्रवार सुबह करीब 10:02 बजे आया। भूकंप की गहराई जमीन से 110 किमी नीचे थी।\n\nइंडोनेशिया के उत्तरी सुमात्रा में आया भूकंप\n\nइंडोनेशिया के उत्तरी सुमात्रा (North Sumatra) प्रांत में शुक्रवार को 4.7 तीव्रता का भूकंप आया। नेशनल सेंटर फॉर सीस्मोलॉजी के अनुसार यह भूंकप शुक्रवार सुबह आया है। एनसीएस ने बताया कि अभी तक किसी के हताहत होने की खबर नहीं है। एक महीने पहले यानी 23 अगस्त को इंडोनेशिया के पश्चिमी प्रांत बेंगकुलु (Bengkulu) में 6.5 तीव्रता का भूकंप आया था।\n\nजापान में 4.5 तीव्रता के भूकंप ने इमारतों को हिलाया\n\nजापान के इबाराकी (Ibaraki) प्रान्त के दक्षिणी हिस्से में शुक्रवार को 4.5 की प्रारंभिक तीव्रता वाला भूकंप आया। अधिकारियों ने कहा कि भूकंप ने इमारतों को हिलाकर रख दिया। इबाराकी जापान के मुख्य द्वीप होंशू के कांटो (Kanto) क्षेत्र में है। इसमें अधिक से अधिक टोक्यो क्षेत्र शामिल है। भूकंप के चलते चोट या किसी प्रकार के नुकसान की कोई खबर नहीं है।",
    "जापान में इस सीजन का 14वां ताकतवर तूफान – DW – 19.09.2022": "हफ्ते भर पहले ही मुइफा नामका चक्रवाती तूफान ताइवान और दक्षिण जापान से टकराया था. मुइफा तूफान के दौरान कुछ जगहों पर 140 किमी प्रतिघंटा की रफ्तार से आंधी चली. जलवायु विशेषज्ञों के मुताबिक जलवायु परिवर्तन के कारण महासागरों का तापमान बढ़ रहा है और इसकी वजह से चक्रवाती तूफान और ज्यादा ताकतवर हो रहे हैं.",
    "Earthquake: 24 घंटे में छह देश कांपे, ताइवान में इमारतें गिरीं, चीन थर्राया, सुनामी की चेतावनी, देखें तस्वीरें": "1 of 10 ताइवान में भूकंप से भारी नुकसान हुआ है। - फोटो : सोशल मीडिया\n\nविज्ञापन\n\nपिछले 24 घंटे के अंदर दुनिया के छह देश भूकंप से कांप उठे। भारत के कुछ राज्यों में भी झटके महसूस हुए, लेकिन ये ताइवान, जापान के मुकाबले काफी कमजोर रहे। ताइवान, जापान, चीन में हालात काफी खराब हैं।\n\n\n\nताइवान में 6.9 तीव्रता का भूकंप आया। झटके इतनी तेज थे कि यहां की कई इमारतें जमींदोज हो गईं। सड़कों के बीच दरारें आ गईं। कई पुल भी टूट गए। इसके कई वीडियो सोशल मीडिया पर आ चुके हैं। ताइवान के अलावा जापान और चीन में भी भूकंप के झटके महसूस हुए हैं।\n\n\n\nकल से लेकर अब तक अकेले इन्हीं तीनों देशों में करीब 50 से ज्यादा बार भूकंप के झटके महसूस हो चुके हैं। ताइवान में सुनामी की चेतावनी जारी की गई है। मौसम वैज्ञानिकों का कहना है कि भूकंप के चलते ताइवान, जापान और चीन में भारी बारिश हो सकती है।\n\n\n\nआगे हम आपको तस्वीरों में दिखाएंगे कि कौन से वो छह देश हैं, जहां पिछले 24 घंटे के अंदर भूकंप के झटके महसूस हुए हैं। अभी कहां क्या हालात है? ताइवान, जापान और चीन में क्या स्थिति है? आइए जानते हैं...\n\n\n\n2 of 10 भूकंप के चलते ताइवान में कई इमारतें जमींदोज हो गईं। - फोटो : अमर उजाला\n\nकहां-कहां आया भूकंप?\n\nearthquake.usgs.gov के मुताबिक, पिछले 24 घंटे के अंदर ताइवान, जापान, चीन, अफगानिस्तान, म्यांमार, भारत (मेघालय) में भूकंप के झटके महसूस हुए हैं। सबसे ज्यादा खराब हालत ताइवान में है। अभी तक की जानकारी के अनुसार, भूकंप के झटके दोपहर 2:44 मिनट (स्थानीय समयानुसार) पर शहर के उत्तर में 50 किलोमीटर तक भूकंप के झटके महसूस हुए। यूएस जियोलॉजिकल सर्वे के मुताबिक, भूकंप का केंद्र 10 किलोमीटर नीचे था। रेक्टर स्केल पर इसकी तीव्रता 6.9 मापी गई।\n\n\n\nविज्ञापन\n\n3 of 10 भूकंप के बाद मौसम विभाग ने सुनामी की चेतावनी जारी की है। - फोटो : अमर उजाला\n\nसुनामी का अलर्ट\n\nभूकंप के झटकों के बीच जापान के मौसम विभाग ने एक मीटर ऊंची सुनामी का अलर्ट जारी किया है। मौसम वैज्ञानिकों के अनुसार, इस सुनामी के कारण जापान के दक्षिणी द्वीपों को खतरा हो सकता है। इसके लिए अलर्ट जारी कर दिया गया है। जापान के अधिकारियों ने तट के करीब रहने वाले लोगों को तुरंत इलाका खाली करने के लिए कहा है।\n\n\n\n4 of 10 भूकंप के झटके इतने तेज थे कि ट्रेनें भी पलट गईं। - फोटो : अमर उजाला\n\n23 साल पहले ताइवान में दो हजार से ज्यादा लोग मारे गए थे\n\nताइवान में यह पहली बार नहीं है, जब भूकंप ने तबाही मचाई हो। इसके पहले 1999 में भी आए भूकंप से भयानक तबाही मची थी। तब दो हजार से ज्यादा लोगों की मौत हो गई थी। डेढ़ लाख से ज्यादा लोग बेघर हो गए थे। करीब 15 हजार लोग घायल हुए थे। इसके बाद साल 2016 में भी एक भयानक भूकंप आया था। तब 100 से ज्यादा लोगों की मौत हुई थी।\n\n\n\nविज्ञापन\n\nविज्ञापन\n\n5 of 10 भूकंप के झटके से कई इमारतों में दरारें आ गईं हैं। - फोटो : अमर उजाला\n\n24 घंटे में 50 से ज्यादा भूकंप के झटके\n\nताइवान और जापान में पिछले 24 घंटे के अंदर 50 से ज्यादा बार भूकंप के झटके महसूस हो चुके हैं। पूरे देश में अफरातफरी मची हुई है। लोग सहमे हुए हैं। सरकार ने लोगों को सुरक्षित इलाकों में जाने के लिए कहा है। राहत बचाव का काम भी शुरू हो गया है।\n\n"
}