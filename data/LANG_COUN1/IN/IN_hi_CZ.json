{
    "Nations League: चेक गणराज्य के खिलाफ बुरी तरह घायल हुए क्रिस्टियानो रोनाल्डो, खून निकला फिर भी मैच से नहीं हटे": "{\"_id\":\"63302ae139fa524fd4627329\",\"slug\":\"nations-league-cristiano-ronaldo-was-badly-injured-against-the-czech-republic-blood-came-out-portugal-won\",\"type\":\"story\",\"status\":\"publish\",\"title_hn\":\"Nations League: चेक गणराज्य के खिलाफ बुरी तरह घायल हुए क्रिस्टियानो रोनाल्डो, खून निकला फिर भी मैच से नहीं हटे\",\"category\":{\"title\":\"Sports\",\"title_hn\":\"खेल\",\"slug\":\"sports\"}}\n\nNations League: चेक गणराज्य के खिलाफ बुरी तरह घायल हुए क्रिस्टियानो रोनाल्डो, खून निकला फिर भी मैच से नहीं हटे\n\nस्पोर्ट्स डेस्क, अमर उजाला, नई दिल्ली Published by: Published by: रोहित राज Updated Sun, 25 Sep 2022 03:48 PM IST\n\nसार पुर्तगाल पांच मैच में 10 अंकों के साथ पहले स्थान पर है। वहीं, स्पेन ने पांच मैच में आठ अंक के साथ दूसरे पायदान पर है। इस मैच में ड्रॉ हासिल करने पर भी पुर्तगाल की टीम अगले दौर में पहुंच सकती है।\n\nविज्ञापन\n\nख़बर सुनें\n\nख़बर सुनें\n\nपुर्तगाल ने नेशंस लीग में लीग ए ग्रुप-2 के मैच में शनिवार को चेक गणराज्य के खिलाफ 4-0 से जीत हासिल की। उसके लिए डिएगो डालोट ने दो गोल दागे। वहीं, ब्रूनो फर्नांडेस और डिएगो जोटा ने एक-एक गोल किया। इस मैच के दौरान टीम के कप्तान और दुनिया के दिग्गज खिलाड़ी क्रिस्टियानो रोनाल्डो बुरी तरह घायल हो गए। उनके नाक से खून निकलते हुए देखा गया।\n\n\n\nइस मैच के बाद अब पुर्तगाल की टीम मंगलवार को स्पेन के खिलाफ उतरेगी। स्विट्जरलैंड के खिलाफ स्पेन की टीम को 1-2 से हार का सामना करना पड़ा। पुर्तगाल पांच मैच में 10 अंकों के साथ पहले स्थान पर है। वहीं, स्पेन ने पांच मैच में आठ अंक के साथ दूसरे पायदान पर है। इस मैच में ड्रॉ हासिल करने पर भी पुर्तगाल की टीम अगले दौर में पहुंच सकती है।\n\n\n\nरोनाल्डो को चेक गणराज्य के गोलकीपर थॉमस वेकलिक से टक्कर में चेहरे पर चोट लगी। वह कुछ देर तक मैदान में रहे। उनके लिए तुरंत ही मेडिकल टीम को बुलाया गया। प्राथमिक चिकित्सा के बाद रोनाल्डो फिर से मैच खेलने लगे। मैच के 33वें मिनट में डिएगो डालोट ने राफेल लिआओ के क्रॉस पर गेंद को गोलपोस्ट में डाल दिया। रोनाल्डो हाफटाइम से ठीक पहले गोल करने से चूक गए। टीम के लिए 45+2वें मिनट में फर्नांडेस, 52वें मिनट में डालोट और 82वें मिनट में जोटा ने गोल किया।\n\n\n\nमैच के हीरो डालोट ने कहा, \"मैं अपनी टीम की जीत में मदद करने के बाद काफी खुश हूं। यह काफी सुखद एहसास है। हम जानते थे कि अगर हम मुकाबले में आक्रामक रवैया नहीं अपनाते तो मैच मुश्किल हो सकता है। हमने गेंद को नियंत्रित करते हुए मैच की अच्छी शुरुआत की और अपने लक्ष्यों को हासिल किया। हम वास्तव में जीत के हकदार थे।''",
    "Oil-Gas Supply: रूस के तेल-गैस आपूर्ति बंद करने के बाद चेक गणराज्य में सड़कों पर उतरे लोग, EU ने दी चेतावनी": "{\"_id\":\"63153b2cffaa5447602329aa\",\"slug\":\"people-protest-in-czech-republic-over-energy-crisis-after-russia-cut-off-oil-and-gas-supplies\",\"type\":\"story\",\"status\":\"publish\",\"title_hn\":\"Oil-Gas Supply: रूस के तेल-गैस आपूर्ति बंद करने के बाद चेक गणराज्य में सड़कों पर उतरे लोग, EU ने दी चेतावनी\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nOil-Gas Supply: रूस के तेल-गैस आपूर्ति बंद करने के बाद चेक गणराज्य में सड़कों पर उतरे लोग, EU ने दी चेतावनी\n\nएजेंसी, बर्लिन (जर्मनी)। Published by: Published by: देव कश्यप Updated Mon, 05 Sep 2022 05:26 AM IST\n\nसार सर्दियों से पहले ही तेल-गैस का भारी कीमत से यूरोप के देशों में लोगों की कमर टूट चुकी है। उन्होंने अपनी सरकारों से राहत की मांग लेकर बगावती तेवर अपना लिए हैं। सड़कों पर उतरकर वह रूस से प्रतिबंध हटाने की मांग कर रहे हैं।\n\nविज्ञापन\n\nख़बर सुनें\n\nख़बर सुनें\n\nपूरे यूरोप और दुनिया को रूस के युक्रेन के खिलाफ छेड़े गए युद्ध का खामियाजा भुगतना पड़ रहा है। यूरोप में तो अर्थव्यवस्था रूस के तेल-गैस सप्लाई पर ही आधारित है। अमेरिका और पश्चिमी देशों के प्रतिबंधों के खिलाफ रूस ने यूरोप की तेल-गैस आपूर्ति ठप कर दी है।\n\n\n\nसर्दियों से पहले ही तेल-गैस का भारी कीमत से यूरोप के देशों में लोगों की कमर टूट चुकी है। उन्होंने अपनी सरकारों से राहत की मांग लेकर बगावती तेवर अपना लिए हैं। सड़कों पर उतरकर वह रूस से प्रतिबंध हटाने की मांग कर रहे हैं। चेक गणराज्य की राजधानी प्राग में रविवार को गैस की ऊंची कीमतों के खिलाफ 70 हजार से ज्यादा लोग सड़कों पर उतर आए। इनमें ज्यादातर दूरदराज के इलाकों से आए थे। इनका कहना है कि रूस पर प्रतिबंध राजनीतिक कारणों से लगाए गए हैं, लेकिन इनका खामियाजा आम लोगों को भुगतना पड़ रहा है।\n\n\n\nदूसरी ओर, उत्तर पश्चिमी जर्मनी के लुंबिन में (जहां से यूरोप के लिए गैस पाइप लाइन जाती है) सैकड़ों प्रदर्शनकारी जमा हो गए। उन्होंने भी अपनी सरकार से रूस के खिलाफ प्रतिबंध हटाने की अपील की। दरअसल, इस स्थान से नोर्ड स्ट्रीम-2 नाम से नई गैस पाइपलाइन शुरू होनी थी, लेकिन जर्मन सरकार ने रूस के यूक्रेन पर हमले के बाद इसे रोक दिया। रूस ने दो दिन पहले ही घोषणा कर दी है कि वह अपनी नोर्ड स्ट्रीम-एक गैस पाइपलाइन से भी आपूर्ति अनिश्चितकाल के लिए बंद कर रहा है।\n\n\n\nईयू ने दी आर्थिक संकट गहराने की चेतावनी\n\nदूसरी ओर, पोलिटिको वेबसाइट के मुताबिक, यूरोपियन यूनियन (ईयू) के अधिकारियों ने चेतावनी दी है कि आने वाले महीनों में आर्थिक संकट बढ़ सकता है। ऐसे में उनके लिए यूक्रेन को सैन्य और मानवीय मदद देना मुश्किल हो सतता है। इस संकट पर विचार के लिए नौ सितंबर को ईयू के ऊर्जा मंत्रियों की बैठक बुलाई गई है।\n\n\n\nलिज ट्रस का दावा, पीएम बनी तो ऊर्जा समस्या एक हफ्ते में हल\n\nब्रिटेन में बोरिस जॉनसन का स्थान लेने की प्रबल दावेदार विदेश मंत्री लिज ट्रस ने चुनाव परिणाम से एक दिन पहले पत्रकारों के समक्ष दावा किया कि वह प्रधानमंत्री बनीं तो एक सप्ताह के भीतर ऊर्जा की समस्या हल कर देंगी।\n\n\n\nजर्मनी ने वैकल्पिक स्रोतों की तलाश शुरू की\n\nजर्मनी ने वैकल्पिक स्रोतों से गैस की तलाश शुरू कर दी है। जून के बाद से ही वह इसके भंडारण में लगा है। भारी कीमत पर गैस खरीदकर वह सर्दियों के अपनी जरूरत की 84 फीसदी गैस जमा कर चुका है। जर्मन चांसलर ओल्फ शुल्ज ने कहा कि रूस अब भरोसेमद आपूर्तिकर्ता नहीं रहा है। ऐसे में वैकल्पिक इंतजाम जरूरी हैं। जर्मनी ने ऊर्जा संकट के चलते दस हजार अरब यूरो के राहत पैकेज की घोषणा भी की है।",
    "Tag: Nations League": "बार्सिलोना: डिओगो डलोट के दो गोल की मदद से पुर्तगाल ने चेक गणराज्य को 4-0 से करारी शिकस्त देकर नेशंस\n\nRead more",
    "सऊदी अरब, सीरिया सहित पांच देशों के राजदूतों ने राष्ट्रपति के समक्ष परिचय पत्र प्रस्तुत किये": "डिसक्लेमर:यह आर्टिकल एजेंसी फीड से ऑटो-अपलोड हुआ है। इसे नवभारतटाइम्स.कॉम की टीम ने एडिट नहीं किया है।\n\nनयी दिल्ली, 14 सितंबर (भाषा) राष्ट्रपति द्रौपदी मुर्मू ने बुधवार को सीरिया, चेक गणराज्य, कांगो, नाउरू गणराज्य और सऊदी अरब के राजदूत/ उच्चायुक्त से परिचय पत्र स्वीकार किये। राष्ट्रपति भवन ने यह जानकारी दी। राष्ट्रपति भवन के बयान के अनुसार, राष्ट्रपति के समक्ष परिचय पत्र प्रस्तुत करने वालों में सऊदी अरब साम्राज्य के राजदूत सालेह ईद अल-हुसैनी, सीरिया के राजदूत डॉ बासम अलखतीब, चेक गणराज्य की राजदूत डॉ. एलिस्का जिगोवा, कांगो के राजदूत रेमंड सर्ज बेल और नाउरू गणराज्य की उच्चायुक्त मार्लीन इनमविन मॉसेस शामिल हैं। इन राजनयिकों ने राष्ट्रपति भवन में आयोजित एक समारोह में राष्ट्रपति द्रौपदी",
    "Czech Republic Delegation to Taiwan: नैंसी के बाद एक बार फ‍िर दांव पर चीन की प्रतिष्‍ठा, चेक रिपब्लिक का प्रतिनिधिमंडल जाएगा ताइवान, आगबबूला हुआ ड्रैगन": "Czech Republic Delegation to Taiwan: नैंसी के बाद एक बार फ‍िर दांव पर चीन की प्रतिष्‍ठा, चेक रिपब्लिक का प्रतिनिधिमंडल जाएगा ताइवान, आगबबूला हुआ ड्रैगन\n\nअमेरिकी कांग्रेस की अध्‍यक्ष नैंसी पेलोसी की ताइवान यात्रा के बाद अब चेक रिपब्लिक का एक प्रतिनिधिमंडल ताइवान का दौरा करने वाला है। नैंसी की तरह चीन ने इस पर भी तीखी प्रतिक्रिया दी है। चीन ने कहा है कि चेक गणराज्‍य अंजाम भुगतने को तैयार रहे।\n\nनई दिल्‍ली, जेएनएन। अमेरिकी कांग्रेस की अध्‍यक्ष नैंसी पेलोसी की ताइवान यात्रा के बाद अब चेक रिपब्लिक का एक प्रतिनिधिमंडल ताइवान का दौरा करने वाला है। नैंसी की तरह चीन ने इस पर भी तीखी प्रतिक्रिया दी है। चीन ने कहा है कि चेक गणराज्‍य अंजाम भुगतने को तैयार रहे। चीन की कम्‍युनिष्‍ट सरकार ने कहा है कि चेक नेताओं का दौरा चीनी संप्रभुता और क्षेत्रीय अखंडता का उल्लंघन है। गौरतलब है कि चीन, लिथुआनिया से ताइवान मुद्दे पर पहले ही रिश्ता तोड़ चुका है।\n\nचीन ने कहा चेक गणराज्‍य परिणाम भुगतने को तैयार रहे\n\nड्रैगन ने यूरोपीय देश चेक रिपब्लिक को सख्‍त चेतावनी दी है। चीन ने कहा है कि अगर उसने ताइवान के साथ रिश्‍तों को आगे बढ़ाया तो इसके परिणाम भुगतने होंगे। चेक रिपब्लिक में चीन के दूतावास ने इसकी कठोर शब्‍दों में निंदा की है। चीन ने कहा कि चेक प्रतिनिधिमंडल की ताइवान यात्रा चीन की संप्रभुता और क्षेत्रीय अखंडता का गंभीर उल्लंघन है। गौरतलब है कि चेक रिपब्लिक का एक प्रतिनिधिमंडल ताइवान का दौरा करने वाला है। यह माना जा रहा है कि ताइवान और चेक रिपब्लिक के बीच व्यापार, पर्यटन और चिप समेत कई अहम मुद्दों पर वार्ता हो सकती है। इसके पूर्व ताइवान के विदेश मंत्रालय ने कहा है कि सीनेटर और चेक एकेडमी आफ साइंसेज के पूर्व अध्यक्ष जिरी द्रहोस के नेतृत्व में 14 सदस्यीय चेक प्रतिनिधिमंडल छह दिवसीय यात्रा के साथ रविवार को ताइवान आएगा। इसके बाद चीन ने इस पर अपनी प्रतिक्रिया दी है। हाल में अमेरिकी कांग्रेस की अध्‍यक्ष नैंसी पेलोसी की ताइवान यात्रा पर चीन ने सख्‍त प्रतिक्रिया दी थी।\n\nनैंसी की यात्रा के बाद चीन-अमेरिका तनाव चरम पर\n\nचीन ने कहा था कि वह नैंसी के विमान को ताइवान सीमा में प्रवेश नहीं करने देगा। नैंसी की ताइवान यात्रा के बाद अमेरिका और चीन के बीच तनाव चरम पर पहुंच गया है। इसके बाद चीन ने ताइवान के जलीय सीमा में अब तक का सबसे बड़ा सैन्‍य अभ्‍यास भी किया था। चीन ने ताइवान पर कई मिसाइलें भी लांच की थी। हफ्तों तक चीनी लड़ाकू विमानों ने ताइवान की वायु सीमा में प्रवेश कर शक्ति प्रदर्शन किया था। चीन ने नैंसी की यात्रा की निंदा करते हुए इसे अलगाववाद के समर्थन के तौर पर माना था। हालांकि, नैंसी के ताइवान पहुंचने पर चीन की काफी किरकिरी हुई थी।\n\nप्रतिनिधिमंडल को रोकना चीन के लिए कठिन चुनौती\n\n1- विदेश मामलों के जानकार प्रो हर्ष वी पंत का कहना है कि चीन के लिए ताइवान पर आक्रामक रुख उसके लिए मुश्किल हालात पैदा कर रहा है। ताइवान को बहुत सारे पश्चिमी देशों का समर्थन मिल रहा है। खास बात यह है कि कई मुल्‍क नाटो के सदस्‍य देश भी हैं। यदि चीन उन मुल्‍कों से पंगा लेता है तो नाटो संगठन आगे आ सकता है। चीन के लिए यह चुनौती काफी कठिन है। इसके पहले अमेरिकी कांग्रेस की अध्‍यक्ष नैंसी पेलोसी की ताइवान यात्रा के बाद चीन की काफी किरकिरी हुई थी। अब चेक गणराज्‍य का प्रतिनिधिमंड ताइवान जाने को तैयार है। प्रो पंत ने कहा कि अभी कई पश्चिमी देशों के प्रतिनिधिमंडल ताइवान की यात्रा पर आएंगे। ऐसे में चीन को पश्चिमी देशों के प्रतिनिधिमंडल को रोक पाना एक बड़ी चुनौती होगी।\n\n2- उन्‍होंने कहा कि अब यह मामला चीन की नाक का विषय बन चुका है। यदि चेक रिपब्लिक का प्रतिनिधिमंडल ताइवान का दौरा करता है तो चीन की काफी किरकिरी होगी। यदि ऐसा हुआ तो महाशक्ति बनने की होड़ में उसकी छवि को बड़ा धक्‍का लगेगा। इसलिए चीन की प्राथमिकता होगी कि चेक गणराज्‍य का प्रतिनिधिमंडल ताइवान नहीं पहुंच सके। इस पूरे घटनाक्रम पर अमेरिका की भी पूरी नजर होगी। अमेरिका भी चाहेगा कि चेक गणराज्‍य का प्रतिनिमिधमंडल ताइवान की यात्रा पर जाए। अमेरिका की मंशा होगी की ताइवान के मामले में चीन पूरी तरह से अलग-थलग पड़ जाए।",
    "पोडोरोस्का को हराकर फ्रुविरतोवा चेन्नई ओपन के फाइनल में": "सत्रह साल की दुनिया की 130वें नंबर की खिलाड़ी फ्रुविरतोवा ने पोडोरोस्का को दो घंटे और 53 मिनट में 5-7, 6-2, 6-4 से हराकर पहली बार डब्ल्यूटीए टूर स्तर की प्रतियोगिता के फाइनल में प्रवेश किया।\n\nकरीबी सेमीफाइनल मुकाबले में निर्णायक सेट में फ्रुविरतोवा ने प्रभावशाली प्रदर्शन करते हुए महत्वपूर्ण अंक जीते।\n\nदूसरे सेमीफाइनल में ब्रिटेन की केटी स्वान का सामना तीसरी वरीयता प्राप्त पोलैंड की मैग्डा लिनेट से होगा।\n\nइससे पहले महिला युगल सेमीफाइनल में कनाडा की गैब्रिएला डाब्रोवस्की और ब्राजील की लुइसा स्टेफनी की शीर्ष वरीयता प्राप्त जोड़ी ने पींगटार्न प्लिपुच और मोयुका उचिजिमा पर 6-3, 6-3 से जीत दर्ज की।\n\nरविवार को होने वाले फाइनल में डाब्रोवस्की और स्टेफनी का सामना अन्ना ब्लिंकोवा और नटेला दजालामिद्जे से होगा।",
    "वाणी आयरिश महिला ओपन में 29वें, त्वेसा 49वें स्थान पर": "वाणी आयरिश महिला ओपन में 29वें, त्वेसा 49वें स्थान पर PTI / ड्रोमोलैंड (आयरलैंड) September 26, 2022\n\n26 सितंबर (भाषा) भारत की वाणी कपूर लगातार तीसरे दिन दो अंडर 70 के स्कोर से यहां लेडीज यूरोपीय टूर के केपीएमजी महिला आयरिश ओपन गोल्फ टूर्नामेंट में संयुक्त 29वें स्थान पर रहीं।\n\nभारत की ही त्वेसा मलिक ने संयुक्त 29वां स्थान हासिल किया।\n\nपहले दौर में 72 के स्कोर से शुरुआत करने वाली वाणी ने अगले तीन दौर में 70 का स्कोर बनाया। उनका कुल स्कोर छह अंडर 282 रहा।\n\nअंतिम दिन 72 का स्कोर बनाने वाली त्वेसा का कुल स्कोर एक अंडर 287 रहा।\n\nदीक्षा डागर और अमनदीप द्राल कट हासिल करने में नाकाम रहीं थी।\n\nचेक गणराज्य की क्लारा स्पिलकोवा ने प्ले ऑफ में जीत के साथ लेडीज यूरोपीय टूर पर दूसरा खिताब जीता।\n\nक्लारा ने अंतिम दिन 67 के स्कोर से कुल 14 अंडर का स्कोर बनाया और फिनलैंड की उरसुला विकस्ट्रॉम तथा डेनमार्क की निकोल ब्रोच एस्ट्रुप के साथ संयुक्त रूप से शीर्ष पर रहीं।\n\nइन तीनों के बीच इसके बाद 18वें होल में प्ले आफ हुआ जिसमें स्पिलकोवा ने बाजी मारी।\n\nभाषा सुधीर आनन्द",
    "'सूर्या' का कमाल: इस साल टी20 क्रिकेट में रनों की जमकर बारिश करके अपने नाम किया खास रिकॉर्ड": "सूर्यकुमार यादव\n\nमुख्य बातें सूर्यकुमार यादव ने इस साल टी20 क्रिकेट में सबसे ज्‍यादा रन बनाए सूर्यकुमार यादव ने नेपाल के दीपेंद्र सिंह ऐरी को पीछे छोड़ा सूर्यकुमार यादव ने ऑस्‍ट्रेलिया के खिलाफ तीसरे टी20 में 69 रन की मैच विजयी पारी खेली\n\nहैदराबाद: भारतीय टीम के स्‍टार बल्‍लेबाज सूर्यकुमार यादव ने रविवार को ऑस्‍ट्रेलिया के खिलाफ तीसरे व अंतिम टी20 इंटरनेशनल मैच में एक खास रिकॉर्ड अपने नाम किया। सूर्या ने हैदराबाद में केवल 36 गेंदों में पांच चौके और पांच छक्‍के की मदद से 69 रन बनाए। सूर्या की पारी की बदौलत भारत ने विश्‍व चैंपियन ऑस्‍ट्रेलिया को 6 विकेट से मात दी और तीन टी20 इंटरनेशनल मैचों की सीरीज 2-1 से अपने नाम की। सूर्यकुमार यादव को उनकी शानदार पारी के लिए प्‍लेयर ऑफ द मैच चुना गया।\n\nसूर्यकुमार यादव ने अपनी पारी के दौरान एक गजब की उपलब्धि हासिल की। सूर्या साल 2022 में टी20 इंटरनेशनल क्रिकेट में सबसे ज्‍यादा रन बनाने वाले बल्‍लेबाज बन गए हैं। उन्‍होंने इस मामले में नेपाल के मिडिल ऑर्डर बल्‍लेबाज दीपेंद्र सिंह ऐरी को पीछे छोड़ा। मुंबई के बल्‍लेबाज सूर्या ने इस साल 20 टी20 इंटरनेशनल मैचों में 682 रन बनाए हैं। इस दौरान उन्होंने चार अर्धशतक और एक शतक जमाया है। वो इस साल भारत के सर्वश्रेष्‍ठ बल्‍लेबाज रहे हैं।\n\nइस साल टी20 इंटरनेशनल क्रिकेट में सबसे ज्‍यादा रन बनाने के मामले में चेक गणराज्‍य के साबावून दाविजी तीसरे स्‍थान पर हैं। दाविजी ने 15 मैचों में दो शतक और दो अर्धशतक की मदद से 612 रन बनाए हैं। पाकिस्‍तान के विकेटकीपर बल्‍लेबाज मोहम्‍मद रिजवान 11 मैचों में 6 अर्धशतक की मदद से 556 रन बनाकर इस लिस्‍ट में चौथे स्‍थान पर काबिज हैं। वेस्‍टइंडीज के सीमित ओवर कप्‍तान निकोलस पूरन 15 मैचों में 5 अर्धशतक की मदद से 553 रन बनाकर टॉप-5 लिस्‍ट को पूरा करते हैं।\n\nसूर्यकुमार यादव को टी20 वर्ल्‍ड कप के लिए भारत के महत्‍वपूर्ण बल्‍लेबाजों में से एक माना जा रहा है। सूर्यकुमार यादव को भारत का मिस्‍टर 360 डिग्री बल्‍लेबाज माना जाता है। वह किसी भी दिशा में शॉट खेलना जानते हैं। सूर्या ने मौजूदा सीरीज के पहले मैच में 46 रन की उम्‍दा पारी खेली थी।",
    "Neeraj wins Diamond League 2022: ओलंपिक चैंपियन नीरज ने फिर रचा इतिहास, पहली बार डायमंड लीग चैंपियन बने": "Neeraj wins Diamond League 2022: ओलंपिक स्वर्ण पदक विजेता नीरज चोपड़ा ने एक बार फिर इतिहास रचते हुए, ज्यूरिख में 2022 डायमंड लीग चैंपियनशिप जीत ली है. नीरज चोपड़ा ने 88.44 मीटर जैवलिन फेंककर यह चैंपियनशिप जीती है. दूसरे स्थान पर ओलंपिक रजत पदक विजेता चेक गणराज्य के जैकब वाडलेज थे. चोपड़ा ने छह सदस्यीय फाइनल में चेक गणराज्य के जैकब वाडलेज (86.94 मीटर) और जूलियन वेबर (83.73 मीटर) को हराया है.\n\nGolds,Silvers done, he gifts a 24-carat Diamond 💎 this time to the nation 🇮🇳🤩\n\n\n\nLadies & Gentlemen, salute the great #NeerajChopra for winning #DiamondLeague finals at #ZurichDL with 88.44m throw.\n\n\n\nFIRST INDIAN🇮🇳 AGAIN🫵🏻#indianathletics 🔝\n\n\n\nX-*88.44*💎-86.11-87.00-6T😀 pic.twitter.com/k96w2H3An3 — Athletics Federation of India (@afiindia) September 8, 2022\n\nइस जीत के बाद नीरज, हंगरी के बुडापेस्ट में होने वाली विश्व एथलेटिक्स चैंपियनशिप 2023 के लिए वाइल्ड कार्ड भी हासिल कर लिया है. हालांकि वह विश्व चैंपियनशिप 2023 के लिए पहले ही क्वालीफाई कर चुके है. उन्होंने पिछले वर्ष 07 अगस्त को टोक्यों में ओलंपिक स्वर्ण पदक जीता था.\n\n30,000 डॉलर की पुरस्कार राशि जीती:\n\n2022 डायमंड लीग चैंपियन बनने के बाद नीरज को डायमंड ट्रॉफी और 30,000 डॉलर की पुरस्कार राशि से सम्मानित किया गया है. इस एतिहासिक जीत के बाद नीरज अब ओलंपिक चैंपियन, विश्व चैंपियनशिप रजत पदक विजेता और डायमंड लीग चैंपियन बन गए है. नीरज का यह तीसरा डायमंड लीग फाइनल था. इससे पहले वह वर्ष 2018 और 2017 में क्रमश: चौथे और सातवें स्थान पर रहे थे.\n\nIncredible feeling to close the 2022 season as Diamond Trophy winner. The atmosphere was brilliant and it was extra special to have my uncle and friends in the stadium. Happy to win my first 💎 trophy!\n\n\n\nSabhi ke pyaar aur support ke liye bahut bahut dhanyawad. 🙏🏻 🇮🇳 pic.twitter.com/zfVlMHUEIx — Neeraj Chopra (@Neeraj_chopra1) September 9, 2022\n\nनीरज की शानदार वापसी:\n\nनीरज ने 2022 विश्व एथलेटिक्स चैंपियनशिप के 18वें संस्करण में शानदार प्रदर्शन करते हुए रजत पदक जीता था. यह प्रतियोगिता संयुक्त राज्य अमेरिका के ओरेगन में आयोजित की गयी थी. उस दौरान उन्हें चोट लग गयी थी, जिस कारण उन्होंने कॉमनवेल्थ खेलों में हिस्सा नहीं लिया था.\n\nडायमंड लीग चैंपियनशिप:\n\nओलंपिक खोलों के बाद, डायमंड लीग चैंपियनशिप जैवलिन खेलों की एक प्रतिष्ठित प्रतियोगिता है. इसकी स्थापना वर्ष 2010 में की गयी थी. डायमंड लीग ट्रैक और फील्ड एथलेटिक प्रतियोगिताओं की एक वार्षिक श्रृंखला है. डायमंड लीग वर्ष 1998 से प्रतिवर्ष आयोजित की जा रही IAAF गोल्डन लीग का स्थान लिया है. इसका पूरा नाम वांडा डायमंड लीग (Wanda Diamond League) है. इसकी घोषणा वर्ष 2019 में की गयी थी. 2022 में यूक्रेन पर रूसी आक्रमण के बाद, डायमंड लीग ने रूस और बेलारूस के एथलीटों को इस प्रतियोगिता से बाहर कर दिया है.\n\nअब अगले साल खेलते दिखेंगे नीरज:\n\nइस जीत के बाद नीरज चोपड़ा ने कहा कि यह उनकी इस वर्ष की आखिरी प्रतियोगिता थी. अब वह अगले वर्ष मैदान में उतरेंगे. अब वह छुट्टियां मनाने पेरिस जायेंगे. इस जीत पर एथलेटिक्स फेडरेशन ऑफ इंडिया ने नीरज को बधाई दी है. साथ ही नीरज ने इस जीत के बाद देश और विदेश में अपने चाहने वालों का शुक्रिया अदा किया है.",
    "लक्की ड्रॉ उत्सव : सॉलिस ट्रैक्टर की खरीद पर कार सहित 500 उपहार जीतने का मौका": "लक्की ड्रॉ उत्सव : सॉलिस ट्रैक्टर की खरीद पर कार सहित 500 उपहार जीतने का मौका\n\nसॉलिस ट्रैक्टर की खरीद पर कार जीतने का शानदार मौका\n\nदीपावली सीजन पर सॉलिस यानमार इंडिया अपने ग्राहकों के लिए 500 उपहार जीतने का मौका दे रही है। कंपनी की ओर से लक्की ड्रॉ उत्सव शुरू किया गया है। इसके तहत किसान वर्ल्ड नं.1 जापानी तकनीकी द्वारा इंडिया में निर्मित सॉलिस यानमार ट्रैक्टर की खरीद पर इनाम जीत सकते हैं। इस स्कीम के तहत आप कार, मोटरसाइकिल, एलईडी टीवी, स्मार्ट फोन और ब्लूटूथ हेडसेट जीत सकते हैं। फिर देर किस बात की सॉलिस ट्रैक्टर के इस आकर्षक लक्की ड्रॉ उत्सव में हिस्सा लें और इनाम जीतकर भाग्यशाली विजेता बनें। यह ऑफर 1 सितंबर 2022 से शुरू है जो 30 नवंबर 2022 तक जारी रहेगा। बता दें कि सॉलिस यानमार इंडिया, एग्री-मशीनीकरण में अग्रणी कंपनी है जो कई ट्रैक्टर रेंज बनाती है जिसमें कॉम्पैक्ट ट्रैक्टर, यूटिलिटी ट्रैक्टर और नैरो ट्रैक फार्म ट्रैक्टर आदि शामिल हैं।\n\nउपहार में कितने होंगे भाग्यशाली विजेता\n\nसॉलिस यानमार इंडिया की ओर से चल रहे लक्की ड्रॉ उत्सव के तहत 500 उपहार रखें गए हैं। इसमें प्रथम पुरस्कार कार है जो दो लक्की विजेताओं को दी जाएगी। द्वितीय पुरस्कार में मोटरसाइकिल है जो 12 विजेताओं को दी जाएगी। तृतीय पुरस्कार में 32 इंची एलईडी टीवी रखा गया है जो 51 विजेताओं को दिए जाएंगे। चतुर्थ पुरस्कार में स्मार्ट फोन है जो 131 विजेताओं को दिए जाएंगे। पंचम पुरस्कार में ब्लूटूथ हेडसेट रखा गया है जो 304 विजेताओं को दिया जाएगा।\n\nसॉलिस ट्रैक्टर पर मिल रही है डेढ़ लाख रुपए तक की छूट\n\nसॉलिस ट्रैक्टर पर ग्राहकों को पुरस्कार जीतने के मौके के अलावा ट्रैक्टर की खरीद पर डेढ़ लाख रुपए तक की भारी छूट का लाभ दिया जा रहा है। इसमें सॉलिस 5515 2डब्ल्यूडी 55 एचपी ट्रैक्टर की कीमत में एक लाख रुपए की छूट मिल रही है। इस ट्रैक्टर की कीमत पहले 8,99,999 रुपए थी जिसकी अब कीमत 7,99,999 रुपए है। इस तरह ग्राहकों को इस ट्रैक्टर पर सीधे-सीधे एक लाख रुपए की बचत हो रही है। इसी प्रकार सॉलिस वाईएम348ए, 4डब्ल्यूडी, 48एचपी ट्रैक्टर की खरीद पर आप डेढ़ लाख रुपए की बचत कर सकते हैं। पहले इस ट्रैक्टर की कीमत 10,70,000 थी जबकि अब इसकी कीमत 9,20,000 रखी गई है। इस तरह सॉलिस ट्रैक्टर आपको बचत का ऑफर भी दे रहा है।\n\nसॉलिस ट्रैक्टर लक्की ड्रॉ उत्सव में शामिल होने के लिए क्या करें\n\nसॉलिस ट्रैक्टर के लक्की ड्रॉ उत्सव में शामिल होने के लिए आप अपने शहर के सॉलिस ट्रैक्टर डीलर से संपर्क करें और लक्की ड्रॉ के संबंध में जानकारी लेें। इसके अलावा आप कंपनी के टोल फ्री नंबर 1800 1200 76547 पर भी इसकी जानकारी ले सकते हैं।\n\nसॉलिस ट्रैक्टर हैं दुनिया की नं. 1 जापानी तकनीक से निर्मित\n\nसॉलिस ट्रैक्टर दुनिया की नं. 1 जापानी तकनीक से निर्मित है। सॉलिस, इंटरनेशनल ट्रैक्टर्स लिमिटेड का प्रमुख और दुनिया का अग्रणी ट्रैक्टर ब्रांड है जो मजबूती, स्थायित्व, शक्ति और प्रदर्शन का पर्याय बना हुआ है। सॉलिस यानमार ट्रैक्टर रेंज जापानी 4डब्ल्यूडी प्रौद्योगिकी और एक्सप्रेस ट्रांसमिशन गति से लैस है जो सामूहिक रूप से किसानों के लिए उच्च उत्पादन सुनिश्चित करती है। यह कंपनी पहले से ही 6 देशों, जर्मनी, फिनलैंड, पुर्तगाल, अल्जीरिया, हंग्री और चेक गणराज्य में नंबर 1 ट्रैक्टर ब्रांड है। सॉलिस को गुणवत्ता मानकों के अनुपालन के साथ सस्ती ट्रैक्टर श्रृंखला के निर्माण के लिए जाना जाता है।\n\n\n\nट्रैक्टर जंक्शन हमेशा आपको अपडेट रखता है। इसके लिए ट्रैक्टरों के नये मॉडलों और उनके कृषि उपयोग के बारे में एग्रीकल्चर खबरें प्रकाशित की जाती हैं। प्रमुख ट्रैक्टर कंपनियों सॉलिस ट्रैक्टर, फार्मट्रैक ट्रैक्टर आदि की मासिक सेल्स रिपोर्ट भी हम प्रकाशित करते हैं जिसमें ट्रैक्टरों की थोक व खुदरा बिक्री की विस्तृत जानकारी दी जाती है। अगर आप मासिक सदस्यता प्राप्त करना चाहते हैं तो हमसे संपर्क करें।\n\nअगर आप नए ट्रैक्टर, पुराने ट्रैक्टर, कृषि उपकरण बेचने या खरीदने के इच्छुक हैं और चाहते हैं कि ज्यादा से ज्यादा खरीददार और विक्रेता आपसे संपर्क करें और आपको अपनी वस्तु का अधिकतम मूल्य मिले तो अपनी बिकाऊ वस्तु को ट्रैक्टर जंक्शन के साथ शेयर करें।",
    "आर्थिक संकट से एक और देश धाराशाई, हजारों लोग सड़क पर उतरे, सरकार को इस्तीफा देने का अल्टीमेटम": "सरकार को अल्टीमेटम\n\nरिपोर्ट के मुताबिक, प्रदर्शन में प्रतिनिधित्व करने वाले कुछ समूह लोकलुभावन प्रवासी-विरोधी स्वतंत्रता और प्रत्यक्ष लोकतंत्र पार्टी और कम्युनिस्ट पार्टी के समर्थक हैं। ''चेक रिपब्लिक फर्स्ट\" में ये विरोध प्रदर्शन ऊर्जा की बढ़ती कीमतों, कोविड -19 टीकाकरण और अप्रवासियों की वजह से देश में बढ़ती मुद्रास्फीति को जिम्मेदार ठहराया जा रहा है। प्रदर्शनकारियों ने मौजूदा कंजर्वेटिव सरकार और प्रधानमंत्री पेट्र फिआला के नेतृत्व वाली मौजूदा गठबंधन वाली सरकार के इस्तीफे की मांग की है, जिसने पिछले दिसंबर में ही पदभार ग्रहण किया था।\n\nयूक्रेन नीति के लिए आलोचना\n\nयूक्रेन नीति को लेकर प्रदर्शनकारियों ने सरकार की खिंचाई की है। प्रदर्शन के आयोजकों ने कहा कि, चेक गणराज्य को सैन्य रूप से तटस्थ होना चाहिए और रूस सहित गैस आपूर्तिकर्ताओं के साथ सीधे अनुबंध सुनिश्चित करना चाहिए। प्रदर्शनकारियों ने यूक्रेन में युद्ध को लेकर रूस के खिलाफ प्रतिबंधों का समर्थन करने के लिए सरकार की निंदा की और आरोप लगाया कि वह ऊर्जा की बढ़ती कीमतों से निपटने में असमर्थ है। उन्होंने कहा कि, सरकार अपने नागरिकों की तुलना में युद्धग्रस्त यूक्रेन पर अधिक ध्यान दे रही है। वहीं, प्रदर्शनकारियों के हाथ में एक बैनर था, जिसपर लिखा था कि, \"यूक्रेनी के लिए सबसे अच्छा सामान और हमारे लिए सिर्फ दो स्वेटर।\" प्रदर्शनकारियों के लिए आसय सर्दी के महीने में रूस से गैस खरीदने की कमी करने पर सरकार की आलोचना की गई थी। चेक गणराज्य, जो वर्तमान में यूरोपीय संघ की अध्यक्षता कर रहा है, उसने यूक्रेन से लगभग 400,000 शरणार्थियों को अपने देश में शरण दिया है और युद्धग्रस्त देश को महत्वपूर्ण सैन्य और मानवीय सहायता प्रदान की है, जिसके खिलाफ भी लोगों का गुस्सा देखने को मिल रहा है।\n\nBREAKING: Massive demonstration in Prague in the Czech Republic against the government, soaring prices and the energy crisis. Protesters threaten strike and coercive action if government doesn't resign by September 25 🚨 🔊 pic.twitter.com/1Q84L2YnPW — Wall Street Silver (@WallStreetSilv) September 3, 2022\n\nफियाला ने रूसी प्रोपेगेंडा पर दी चेतावनी\n\nप्राग में रैली के एक दिन बाद सरकार के अविश्वास मत से बचने के बाद विपक्ष ने दावा किया कि, सरकार मुद्रास्फीति और ऊर्जा की कीमतों पर कार्रवाई नहीं कर पा रही है। वहीं, केंद्र सरकार, जो दक्षिणपंथी पांच-पक्षीय गठबंधन का नेतृत्व कर रही है, उसके प्रधानमंत्री पेट्र फियाला ने कहा कि प्रदर्शनकारियों के दिल में देश के सर्वोत्तम हित नहीं हैं। फियाला ने कहा, \"वेंसेस्लास स्क्वायर पर विरोध उन ताकतों द्वारा बुलाया गया था जो रूस समर्थक हैं और चरम पदों के करीब हैं और चेक गणराज्य के हितों के खिलाफ हैं।\" उन्होंने कहा कि, \"यह स्पष्ट है कि रूसी प्रचार और दुष्प्रचार अभियान हमारे क्षेत्र में मौजूद हैं और कुछ लोग बस उन्हें सुनते हैं।\" ऊर्जा संकट से निपटने के लिए एक सामान्य दृष्टिकोण खोजने के लिए चेक सरकार अगले सप्ताह यूरोपीय संघ के देशों की एक आपातकालीन बैठक बुलाने की योजना बना रही है।\n\nश्रीलंका और पाकिस्तान पहले से परेशान\n\nआपको बता दें कि, चेक गणराज्य और ब्रिटेन फिलहाल दो ऐसे यूरोपीय देश हैं, जो बुरी तरह से आर्थिक संकट में फंसते हुए दिखाई दे रहे हैं, जबकि दो एशियाई देश श्रीलंका और पाकिस्तान पहले से ही आर्थिक संकट से जूझ रहे हैं। श्रीलंका इस साल की शुरूआत से ही ऊर्जा संकट, दवा संकट और खाद्य संकट से परेशान है और प्रदर्शन की वजह से देश के राष्ट्रपति गोतबाटा राजपक्षे को देश छोड़कर भागना पड़ा, जिसके बाद उन्होंने इस्तीफा दे दिया था। वहीं, पाकिस्तान को बचाने के लिए आईएमएफ ने पैकेज का ऐलान किया है। इसके अलावा आज भारत में भी कांग्रेस पार्टी महंगाई के खिलाफ नई दिल्ली स्थिति रामलीला मैदान में प्रदर्शन कर रही है।",
    "हमारे खिलाफ गोल करना मुश्किल होगा: भारतीय महिला अंडर-17 टीम के मुख्य कोच": "डेनेरबी इस समय खिलाड़ियों के साथ विदेशी दौरे पर स्पेन में हैं। उन्होंने कहा कि टीम की फिटनेस भी कोई समस्या नहीं है।\n\nउन्होंने कहा, ‘‘हमारा फिटनेस स्तर काफी अच्छा है। यह कोई समस्या नहीं होगी। रक्षण में भी हमारे सत्र अच्छे रहे हैं इसलिये हमारे खिलाफ गोल करना काफी मुश्किल होगा लेकिन हमें पिच पर अपने मौकों का फायदा उठाना होगा। ’’\n\nडेनेरबी ने कहा, ‘‘हम अपने ‘हमले करने’ और कुछ छोटे तकनीकी पहलुओं पर काम कर रहे हैं जिस पर इस समय ध्यान देना जरूरी है। लेकिन हमें लगता है कि हम सही दिशा में आगे बढ़ रहे हैं। ’’\n\nभारतीय टीम सोमवार को अपने पहले मैत्री मैच में स्पेन के कैटालुनिया में इमाबारी जेएफए अकादमी से खेलेगी।",
    "यूएस ओपन 2022 डबल्स प्रतियोगिता से बाहर हुईं सेरेना और वीनस विलियम्स": "साढ़े चार साल बाद जब कोर्ट पर एक साथ उतरी सेरेना (Serena Williams) और वीनस विलियम्स (Venus Williams) की जोड़ी को यूएस ओपन (US Open 2022) के महिला युगल के पहले दौर में हार का सामना करना पड़ा. मशहूर विलियम्स बहनों को फ्लशिंग मीडोज में लूसी हेराडेका और लिंडा नोस्कोवा की चेक गणराज्य की जोड़ी ने 7-6 (5), 6-4 से हराया. वीनस और सेरेना जब कोर्ट से बाहर निकल रही थी तो दर्शकों ने खड़े होकर उनका अभिवादन किया. उनकी प्रतिद्वंदी भी उनका सामना करके अभिभूत थी.Also Read - कैस्पर रूड को हरा कार्लोस अल्कराज ने जीता यूएस ओपन खिताब; दुनिया के सबसे युवा नंबर एक खिलाड़ी बने\n\nग्रैंड स्लैम टूर्नामेंट में डेब्यू कर रही 17 साल की नोस्कोवा ने कहा, ‘‘जब मुझे पता चला कि हमें उन दोनों का सामना करना है तो मैं अवाक रह गई. मेरे कहने का मतलब है कि वे दोनों दिग्गज है और मैं हमेशा उनकी विशेषकर सेरेना की प्रशंसक रही हूं. वो शुरू से मेरी आदर्श रही हैं.’’ Also Read - US Open 2022 में इगा स्वीयातेक से हारने के बाद ओंस जाबौर ने कहा- 'मैं हार नहीं मानूंगी'\n\nउनकी साथी हेराडेका ने कहा, ‘‘मुझे अब भी विश्वास नहीं हो रहा है कि हमने उन पर जीत दर्ज की है. मुझे अफसोस है कि हमने उन्हें हराया है लेकिन मैं बहुत खुश भी हूं कि हमने ऐसा किया.’’ Also Read - US Open 2022 मैच के दौरान नजर आए MS Dhoni, भारतीय फैंस ने कहा- बड़े दिन बाद नजर आए माही भाई\n\nआर्थर ऐस स्टेडियम में इससे पहले महिला या पुरुष वर्ग में पहले दौर के युगल मैच कभी नहीं खेले गए थे लेकिन एक ही परिवार की इन दो सदस्यों के लिए यूएस ओपन के आयोजकों ने अपने नियम भी बदल दिए और दर्शकों ने भी इस मैच का भरपूर आनंद लिया. वीनस और सेरेना ने मिलकर युगल में 14 ग्रैंड स्लैम खिताब जीते हैं.\n\nविलियम्स बहनों ने मैच के बाद इंटरव्यू नहीं दिया. उन्होंने इससे पहले आखिरी बार फ्रेंच ओपन 2018 में जोड़ी बनाई थी. यह चौथा अवसर है जबकि किसी ग्रैंड स्लैम टूर्नामेंट के महिला युगल में उन्हें पहले दौर में हार का सामना करना पड़ा. इससे पहले 2013 में फ्रेंच ओपन में वे पहले दौर में बाहर हो गई थी.",
    "Light Combat Aircraft: देश की सुरक्षा के लिए क्यों जरूरी है LCA Tejas फाइटर जेट?": "जब भारतीय वायुसेना (Indian Air Force) के पास अत्याधुनिक राफेल, सुखोई जैसे फाइटर जेट्स हैं. भरोसेमंद मिराज, जगुआर और मिग लड़ाकू विमान हैं, तब तेजस (Tejas) की जरुरत क्यों? आखिर लाइट कॉम्बैट एयरक्राफ्ट (Light Combat Aircraft - LCA) यानी तेजस की जरुरत क्यों है? यह फाइटर जेट भारत के लिए कितना महत्वपूर्ण है. पहले यह जानते हैं कि इसकी जरुरत भारत को क्यों पड़ी?\n\nहिंदुस्तान एयरोनॉटिक्स लिमिटेड अब तेजस-मार्क 2 फाइटर जेट बनाने में जुट गई है.\n\nLCA Tejas छोटा और हल्का मल्टी-रोल सुपरसोनिक फाइटर एयरक्राफ्ट है. अपनी श्रेणी में सर्वश्रेष्ठ. इसके पहले स्क्वॉड्रन को 'फ्लाइंग डैगर्स 45' (Flying Daggers 45) नाम दिया गया है. यह दुनियाभर के अन्य विमानों से सस्ता है. इसमें क्वाडरूप्लेक्स फ्लाइ बाय वायर फ्लाइट कंट्रोल सिस्टम हैं. यानी पायलटों को उड़ाने में ज्यादा सहूलियत मिलती है. छोटा होने की वजह से दुश्मन की राडार में पकड़ में आने में दिक्कत होगी. क्योंकि इसके आकार के हिसाब से दुश्मन का राडार इसे फाइटर जेट मानेगा नहीं. इससे हमला करने में फायदा मिलेगा.\n\nइसका कॉकपिट कांच का है. तेजस का ग्लास कॉकपिट (Glass Cockpit) जिससे पायलट को चारों तरफ देखने में आसानी होती है. अगर इसे चीन के JF-17 से तुलना करे तो दोनों को अलग-अलग मकसदों से बनाया गया है. हालांकि दोनों बने एक समय में है. दोनों की तुलना करना सही नहीं होगा लेकिन तेजस जेएफ-17 से कई मामलों में ज्यादा बेहतर है. तेजस की वजह से वायुसेना के फ्लाइंग कॉफिन (Flying Coffin) कहे जाने वाले MiG-21 के स्क्वॉड्रन को बदला जाएगा.\n\nLCA Tejas दुनिया के सर्वश्रेष्ठ हल्के फाइटर जेट्स में से एक है. अमेरिका ने भी माना इसका लोहा. (फोटोः HAL)\n\nछोटी लड़ाई के लिए घातक फाइटर\n\nLCA Tejas Mark 1 की लिमिटेड रीच है. यानी 400 किलोमीटर से थोड़ी ज्यादा. इसका मतलब ये है कि इसे क्लोज-एयर-टू-ग्राउंड ऑपरेशंस में उपयोग कर सकते हैं. अगर दुश्मन के इलाके में लंबी दूरी का कोई मिशन करना है तो राफेल, सुखोई, मिराज जैसे फाइटर जेट्स का उपयोग किया जाएगा. भारतीय वायुसेना फिलहाल तेजस फाइटर जेट के पहले वर्जन का उपयोग कर रही है.\n\nमार्क-2 बदलेगा बड़े लड़ाकू विमानों को\n\nतेजस मार्क-2 (Tejas Mark 2) अपने पुराने वर्जन से ज्यादा बेहतर है. इसके आने से हमें विदेशों से मंगाए गए जगुआर, मिराज 2000 और मिग-29 को हटा दिया जाएगा. तेजस मार्क-2 की ईंधन क्षमता 3400 किलोग्राम होगी. गति मैक 2 यानी 3457 KM प्रतिघंटा. रेंज 2500 KM होगी. 50 हजार फीट की ऊंचाई तक उड़ेगा. इसमें 23 मिमी की GSH-23 गन होगी. साथ ही इसमें हवा से हवा में मार करने वाली सात मिसाइलें, हवा से जमीन पर मार करने वाली चार मिसाइलें, एक एंटी रेडिएशन मिसाइल, पांच बम लगाए जा सकते हैं.\n\nTejas Mark-2 के आने के बाद मिग-29, मिराज और जगुआर फाइटर प्लेन की फ्लीट को कम किया जाएगा.\n\nMark-2 घातक मिसाइलों से किया जाएगा लैस\n\nतेजस मार्क-2 ब्रह्मोस-एनजी मिसाइल भी लगाई जा सकती है. इसके अलावा निर्भय, स्टॉर्म शैडो, अस्त्र, मीटियोर, असराम और क्रिस्टल मेज मिसाइलें भी लग सकेंगी. इसमें प्रीसिशन गाइडेड बम, लेजर गाइडेड बम, क्लस्टर बम, अनगाइडेड बम और स्वार्म बम भी लग सकते हैं. तेजस मार्क-2 एक सेकेंड में करीब एक किलोमीटर की गति से उड़ता है. इस गति से जब तेजस मार्क-2 दुश्मन पर हमला करेगा तो उसके बचने का कोई मौका नहीं बचेगा.\n\nMark-1 दुनिया का अत्याधुनिक लाइट फाइटर\n\nअब अगर बात करें तेजस मार्क-1 (Tejas Mark-1) की तो इसे 1 या 2 पायलट उड़ाएंगे. यह 43.2 फीट लंबा औऱ 14.5 फीट ऊंचा है. इसमें 2458 किलोग्राम ईंधन स्टोर होता है. अधिकतम स्पीड 1980 किलोमीटर प्रतिघंटा है. यानी ध्वनि की गति डेढ़ गुना ज्यादा. रेंज 1850 किलोमीटर है लेकिन कॉम्बैट रेंज 500 किलोमीटर ही है. यानी पूरे हथियारों और ईंधन के साथ ये दुश्मन के इलाके में 500 किलोमीटर अंदर जाकर तबाही मचाकर आ सकता है. अधिकतमक 53 हजार किलोमीटर की ऊंचाई तक जा सकता है. इसमें आठ हार्डप्वाइंट्स हैं. यानी हवा से हवा, हवा से सतह, एंटी-रेडिएशन और एंटी शिप मिसाइलें तैनात की जा सकती है. इसके अलावा कई प्रकार के बमों से लैस किया जा सकता है.\n\nहल्के और छोटे लड़ाकू विमान राडार की पकड़ में तुरंत नहीं आते. ये सस्ते भी होते हैं.\n\nइन देशों के पास भी है हल्के फाइटर जेट\n\nअमेरिका, फ्रांस, जर्मनी, इंग्लैंड, चेक गणराज्य, ब्राजील, दक्षिण कोरिया, रूस, चीन, इटली और रोमानिया के पास भी हल्के फाइटर जेट्स की फ्लीट है. तुर्की भी अपने लिए हल्के फाइटर जेट्स तैयार करवा रहा है. लेकिन सबसे आधुनिक लाइल कॉम्बैट फाइटर जेट भारतीय वायुसेना का तेजस ही है. इसकी मांग अमेरिका, अर्जेंटीना, मलेशिया जैसे कई देश कर रहे हैं. भविष्य में भारत के ये लड़ाकू विमान न सिर्फ देश की सुरक्षा करेंगे बल्कि आर्थिक फायदे भी पहुंचाएंगे.",
    "अमेरिका के THAAD और पैट्रियट UAE में फेल, अब इजरायल देगा SPYDER मिसाइल सिस्टम, कितनी है ताकत?": "Follow us on Created with Sketch. Image Source : INDIA TV Israel's Spyder Missile System\n\nHighlights ताकतवर है स्पाइडर एयर डिफेंस सिस्टम\n\nयूएई को डिफेंस सिस्टम देगा इजरायल\n\nअमेरिका के हथियार नाकाम साबित हुए\n\nSpyder Missile System: इजरायल ने अपने स्पाइडर एयर डिफेंस सिस्टम की संयुक्त अरब अमीरात (यूएई) को की जाने वाली बिक्री को मंजूरी दे दी है। इस स्पाइडर डिफेंस सिस्टम को लेकर हाल में ही इजरायल और यूएई ने एक समझौता किया था। सिस्टम में लघु से मध्यम दूरी तक मार करने वाली पायथन और डार्बी मिसाइल शामिल हैं। पायथन 20 किलोमीटर की दूरी पर हमला कर सकती हो और डार्बी 50 किलोमीटर की दूरी तक हमला करने में सक्षम है। इस सिस्टम की एयरक्राफ्ट डिटेक्शन रेंज 70 से 110 किलोमीटर तक है। सिस्टम को दुश्मन के ड्रोन, क्रूज मिसाइल और एयरक्राफ्ट को रोकने और तबाह करने के लिहाज से डिजाइन किया गया है। जिसमें कम ऊंचाई पर उड़ने वाले विमान भी शामिल हैं।\n\nImage Source : INDIA TV\n\nIsrael's Spyder Missile System\n\nहूती विद्रोहियों के ड्रोन और मिसाइल से परेशान यूएई\n\nअभी तक यूएई अमेरिका के THAAD (टर्मिनल हाई एल्टीट्यूड एरिया डिफेंस) सिस्टम पर निर्भर था। हालांकि यह यमन में बैठकर हमला करने वाले हूती विद्रोदियों के ड्रोन हमलों को रोक पाने में नाकाम साबित हुआ है। ऐसी स्थिति में यूएई ने दुश्मनों से अपने देश की रक्षा के लिए इजरायल के साथ समझौता किया है। किसी खाड़ी देश को स्पाइडर जितना बड़ा हथियार देने की इजरायल की यह पहली घोषणा है। इजरायल का दावा है कि मुस्लिम देशों में अब उसकी स्वीकार्यता बढ़ रही है।\n\nभारत सहित कई देशों के पास है स्पाइडर सिस्टम\n\nइजरायल ने पहले ही अपना स्पाइडर एयर डिफेंस सिस्टम भारत, अजरबैजान, चेक गणराज्य, इथियोपिया, जॉर्जिया, पेरू, फिलीपींस, सिंगापुर और वियतनाम को दिया है। हालांकि अभी तक ये पता नहीं चल सका है कि यूएई को कितने सिस्टम की बिक्री की जा रही है। ये भी स्पष्ट नहीं है कि यूएई को इस एयर डिफेंस सिस्टम की डिलीवरी शुरू की गई है या फिर नहीं। हालांकि एक सूत्र ने संकेत दिया है कि इजरायल ने संयुक्त अरब अमीरात को अज्ञात ड्रोन हमलों का मुकाबला करने में सक्षम डिफेंस सिस्टम टेक्नोलॉजी बेची है।\n\nImage Source : INDIA TV\n\nIsrael's Spyder Missile System\n\nअमेरिका का THAAD और पैट्रियट यूएई में फेल\n\nसऊदी अरब और यूएई को हूती विद्रोहियों के ड्रोन हमलों का सामना करना पड़ रहा है। कुछ महीने पहले ही हूती विद्रोहियों ने यूएई की राजधानी अबू धाबी पर ड्रोन हमला किया था। केवल इतना ही नहीं बल्कि उन्होंने एक पेट्रोलियम प्रोसेसिंग प्लांट को भी निशाना बनाया था। यूएई ने खुद को बचाने के लिए अमेरिका से THAAD और पैट्रियट मिसाइल डिफेंस सिस्टम लिया था लेकिन ये दोनों ही हूती विद्रोहियों के ड्रोन और मिसाइल को रोक पाने में नाकाम साबित हुए हैं। ऐसे में यूएई ने इजरायल से स्पाइडर मिसाइल डिफेंस सिस्टम खरीदने के लिए समझौता किया है।\n\nTHAAD मिसाइल सिस्टम आखिर क्या है?\n\nअमेरिका का THAAD मिसाइल सिस्टम बैलिस्टिक मिसाइल को मार गिराने के लिए डिजाइन किया गया है। इसे 1987 में लॉकहीड मार्टिन कंपनी ने विकसित किया था। फिर खाड़ी युद्ध के दौरान इराक के स्टड मिसाइल हमलों से सीख लेते हुए इस सिस्टम को 1991 में बनाया गया। इस सिस्टम में लगने वाली मिसाइल सिंगल स्टेज रॉकेट इंजन का इस्तेमाल करती है। ये सिस्टम बैलिस्टिक मिसाइलों को उनकी शुरुआती उड़ान में मार गिराने में सक्षम है। सिस्टम हिट-टू-किल टेक्नोलॉजी पर काम करता है, जिसका मतलब है कि यह मिसाइलों को रोकने के बजाय उन्हें तबाह कर देता है।\n\nLatest World News",
    "लंबी कूद खिलाड़ी जेस्विन एल्ड्रिन ने ‘गोल्डन फ्राई सीरीज मीट’ में स्वर्ण जीता": "एल्ड्रिन ने पहली बार भारत के बाहर आठ मीटर की बाधा पार की है। वह पिछले मुकाबलों में आठ मीटर की दूरी छूने में नाकाम रहे थे।\n\nएल्ड्रिन ने ट्वीट किया, ‘‘ लिकटेंस्टीन में ‘गोल्डन फ्लाई सीरीज’ में 8.12 मीटर के प्रयास के साथ वास्तव में खुश हूं। यह लंबा सत्र रहा, जिसमें अभी एक और स्पर्धा है।\n\nरविवार को इसमें चेक गणराज्य के राडेक जुस्का 7.70 मीटर के साथ दूसरे जबकि नॉर्वे के हेनरिक फ्लैटनेस 7.66 मीटर के साथ तीसरे स्थान पर थे।\n\nलंबी कूद में प्रतिस्पर्धा कर रहे त्रिकूद खिलाड़ी प्रवीण चित्रावल 7.58 मीटर के साथ चौथे स्थान पर रहे।",
    "पारस डिफेंस बुधवार को लगभग 5% बढ़ा द्वारा Investing.com": "07 सितंबर 2022 ,16:47\n\n© Reuters.\n\nNSEI -1.80% पोर्टफोलियो में जोड़ेंं/इससे हटाएँ BSESN -1.64% पोर्टफोलियो में जोड़ेंं/इससे हटाएँ PRAF -5.46% पोर्टफोलियो में जोड़ेंं/इससे हटाएँ\n\nमालविका गुरुंग द्वारा\n\nInvesting.com -- रक्षा इंजीनियरिंग कंपनी पारस डिफेंस एंड स्पेस टेक्नोलॉजीज (NS: ) के शेयरों में बुधवार को लगभग 5% की वृद्धि हुई और सत्र 2.8% बढ़कर 716.25 रुपये पर समाप्त हुआ क्योंकि इसने ELDIS के साथ करार किया था। Pardubice s.r.o., चेक गणराज्य।\n\nकंपनी ने घोषणा की कि उसने भारत में नागरिक हवाई अड्डों के लिए टर्नकी एंटी-ड्रोन सिस्टम प्रदान करने के लिए ELDIS Pardubice s.r.o., चेक गणराज्य के साथ एक विशेष टीमिंग समझौता किया है।\n\nबुधवार को इक्विटी बेंचमार्क इंडेक्स और के रूप में रक्षा शेयरों ने व्यापक बाजार के मूड को खारिज कर दिया, क्रमशः 0.18% और 0.28% कम।",
    "भारत की मांग अमेरिका के राष्ट्रपति बाइडन ने भी संयुक्त राष्ट्र में दोहराई": "भारत की मांग अमेरिका के राष्ट्रपति बाइडन ने भी संयुक्त राष्ट्र में दोहराई\n\nइकबाल अहमद\n\nबीबीसी संवाददाता\n\n23 सितंबर 2022\n\nइमेज स्रोत, Getty Images\n\nअमेरिका के राष्ट्रपति जो बाइडन ने एक बार फिर संयुक्त राष्ट्र में सुधार की वकालत की है.\n\nबुधवार को संयुक्त राष्ट्र महासभा को संबोधित करते हुए बाइडन ने कहा कि समय आ गया है कि इस संस्था को और समावेशी बनाया जाए ताकि वो आज की दुनिया की ज़रूरतों को बेहतर तरीक़े से पूरा कर सके.\n\nउन्होंने संयुक्त राष्ट्र सुरक्षा परिषद का ख़ास तौर पर ज़िक्र करते हुए कहा, \"अमेरिका समेत सुरक्षा परिषद के सदस्यों को संयुक्त राष्ट्र चार्टर की रक्षा करनी चाहिए और सिर्फ़ बहुत ही विषम परिस्थितियों में वीटो का इस्तेमाल किया जाना चाहिए, ताकि परिषद विश्वसनीय और प्रभावी बनी रहे.\"\n\nअपने संबोधन में बाइडन ने आगे कहा, \"यही वजह है कि अमेरिका सुरक्षा परिषद में स्थायी और अस्थायी, दोनों तरह के सदस्यों की संख्या बढ़ाने का समर्थन करता है. इनमें वे देश भी शामिल हैं, जिनकी स्थायी सीट की मांग का हम लंबे समय से समर्थन करते आ रहे हैं और अफ़्रीका, लैटिन अमेरिका और कैरेबियाई देश भी शामिल हैं.\"\n\nबाइडन के इस बयान को संयुक्त राष्ट्र में सुधार की भारत की लंबे समय से चली आ रही मांग का समर्थन क़रार दिया जा रहा है.\n\nभारतीय मीडिया में अमेरिकी प्रशासन के एक वरिष्ठ अधिकारी का नाम सार्वजनिक किए बग़ैर दावा किया जा रहा है कि बाइडन ने भारत, जापान और जर्मनी को संयुक्त राष्ट्र सुरक्षा परिषद का स्थायी सदस्य बनाए जाने का समर्थन किया है.\n\nहालाँकि बाइडन ने अपने संबोधन में इनमें से किसी भी देश का नाम नहीं लिया था.\n\nइमेज स्रोत, Getty Images\n\nक्या कहते हैं जानकार?\n\nईरान और चेक गणराज्य में भारत के राजदूत रह चुके और भारतीय विदेश मंत्रालय में यूएन डेस्क पर काम कर चुके भारत के पूर्व राजनयिक डीपी श्रीवास्तव के अनुसार बाइडन का यह ताज़ा बयान बहुत ही महत्वपूर्ण है.\n\nबीबीसी हिंदी से बातचीत में उन्होंने कहा, \"90 के दशक में इस विषय पर जब संयुक्त राष्ट्र में चर्चा शुरू हुई थी तो उस समय मैं विदेश मंत्रालय में निदेशक था और मैं इसी विषय को डील करता था. उस समय अमेरिका यूएनएससी के विस्तार के लिए तैयार नहीं था. आज उनका राष्ट्रपति ख़ुद कह रहा है कि सुरक्षा परिषद का विस्तार होना चाहिए और स्थायी और अस्थायी सदस्यों की संख्या बढ़नी चाहिए.\"\n\nडीपी श्रीवास्तव के अनुसार यह भी बहुत महत्वपूर्ण है कि आज बाइडन वीटो के कम से कम इस्तेमाल की बात कर रहे हैं क्योंकि पहले कोई भी स्थायी सदस्य इसके लिए तैयार नहीं था.\n\nवीटो का सबसे ज़्यादा इस्तेमाल अब तक तत्कालीन सोवियत संघ ने किया है और दूसरे नंबर पर अमेरिका रहा है.\n\nराजदूत श्रीवास्तव की नज़र में बाइडन का ताज़ा बयान भारत के लिए अच्छी ख़बर ज़रूर है लेकिन फिर भी वो कहते हैं कि बाइडन के बयान को और बारीकी से देखने की ज़रूरत है.\n\nउनके अनुसार बाइडन ने पर्मानेंट सीट (स्थायी सीट) शब्द का ज़िक्र किया है पर्मानेंट (स्थाई) सदस्यता का नहीं और दोनों में काफ़ी फ़र्क़ है.\n\nवो कहते हैं, \"पर्मानेंट सीट अक्सर अफ़्रीकी देशों के लिए इस्तेमाल होता है जो कि रोटेशनल सीट है. इसका मतलब है कि एक वर्ग या एक क्षेत्र को दी जाएगी और उस सीट का रोटेशन होगा उस क्षेत्र के देशों के बीच. बाइडन के बयान में यह कन्फ़यूज़न बना हुआ है.\"\n\nराजदूत श्रीवास्तव भले ही बाइडन के इस बयान को बहुत संभल कर देखने की सलाह दे रहे हैं लेकिन संयुक्त राष्ट्र में भारत की स्थायी राजदूत रह चुकी पूर्व राजनयिक भास्वती मुखर्जी इसे सीधे तौर पर भारत की मांग का समर्थन क़रार देती हैं.\n\nसंयुक्त राष्ट का गठन 24 अक्तूबर , 1945 को हुआ था. इसीलिए 24 अक्तूबर को संयुक्त राष्ट्र का स्थापना दिवस माना जाता है.\n\nसंयुक्त राष्ट्र संघ का मुख्यालय न्यूयॉर्क में है. वर्तमान समय में संयुक्त राष्ट्र संघ के 193 राष्ट्र सदस्य हैं.\n\nसंयुक्त राष्ट्र के कार्यों में अंतरराष्ट्रीय शांति एवं सुरक्षा बनाए रखना, मानवाधिकारों की रक्षा करना, मानवीय सहायता पहुँचाना, सतत् विकास को बढ़ावा देना और अंतरराष्ट्रीय क़ानून का भली-भाँति कार्यान्वयन करना शामिल है.\n\nसंयुक्त राष्ट्र के छह प्रमुख अंग हैं - महासभा या जनरल एसेम्बली, सुरक्षा परिषद, आर्थिक एंव सामाजिक परिषद, संरक्षण परिषद, अंतरराष्ट्रीय न्यायालय, सचिवालय\n\nसंयुक्त राष्ट्र चार्टर के तहत अंतरराष्ट्रीय शांति एवं सुरक्षा की प्राथमिक ज़िम्मेदारी सुरक्षा परिषद पर है. सुरक्षा परिषद पंद्रह सदस्य राज्यों से मिलकर बनी है, जिसमें पाँच स्थायी सदस्य हैं- चीन, फ़्रांस, रूस, ब्रिटेन एवं अमेरिका तथा दस ग़ैर-स्थायी सदस्य महासभा द्वारा दो वर्ष के लिये क्षेत्रीय आधार पर चुने जाते हैं.\n\nभारत ने पिछले वर्ष (2021) आठवीं बार एक अस्थायी सदस्य के रूप में संयुक्त राष्ट्र सुरक्षा परिषद में प्रवेश किया था और दो वर्ष तक परिषद में रहेगा.\n\nभारत ब्राज़ील, जर्मनी और जापान (जी-4) के साथ संयुक्त राष्ट्र सुरक्षा परिषद में सुधारों की माँग करता रहा है. चारों देश संयुक्त राष्ट्र के शीर्ष निकाय में स्थायी सीटों के लिये एक-दूसरे की दावेदारी का समर्थन करते हैं. अमेरिका समेत कई देश भारत की इस माँग का समर्थन तो करते हैं लेकिन पिछले दो दशकों से इस पर कोई ख़ास प्रगति नहीं हो सकी है.\n\nवीटो पावर: स्थायी सदस्यों को सुरक्षा परिषद के किसी भी प्रस्ताव को वीटो (अस्वीकार) करने का अधिकार है.\n\nपाँच स्थायी सदस्यों के पास बिना शर्त वीटो पावर का होना संयुक्त राष्ट्र के सबसे अलोकतांत्रिक लक्षण के रूप में माना जाता है.\n\nसंयुक्त राष्ट्र में जब भी सुधार की बात की जाती है उसमें इस वीटो पावर को ख़त्म करने या फिर और देशों को यह अधिकार दिए जाने की बात की जाती है. लेकिन इसमें कोई भी सुधार बहुत मुश्किल है क्योंकि संयुक्त राष्ट्र चार्टर के अनुच्छेद 108 एवं 109 के तहत पाँच स्थायी सदस्यों को चार्टर में किसी भी संशोधन पर वीटो पावर प्रदान किया गया है, जिससे यूएनएससी वीटो पावर में किसी भी संशोधन को मंज़ूरी देने के लिये इनकी सहमति आवश्यक है.\n\nबीबीसी हिंदी से बातचीत में राजदूत भास्वती मुखर्जी कहती हैं, \"बाइडन ने जो कहा है वो भारत की स्थिति का समर्थन है. अमेरिका ने बहुत सालों से यूएनएससी में भारत के स्थायी सदस्य की दावेदारी का समर्थन किया है. राष्ट्रपति बाइडन ने उसी स्थिति को दोहराया है. बाइडन के पहले ट्रंप और उससे पहले राष्ट्रपति ओबामा ने भी कहा है. इससे कोई फ़र्क़ नहीं पड़ता कि अमेरिका में कौन सी पार्टी सत्ता में है.\"\n\nइमेज स्रोत, Getty Images\n\nभास्वती मुखर्जी के अनुसार बाइडन ने भारत का नाम सीधे लिया या नहीं इससे कोई फ़र्क़ नहीं पड़ता क्योंकि पिछले 15 सालों से अमेरिका यूएनएससी में भारत की सदस्यता का समर्थन करता रहा है और अगर अमेरिका इस स्थिति में कोई बदलाव करता है तो राष्ट्रपति बाइडन को सार्वजनिक तौर पर कहना पड़ेगा कि अमेरिका अब यूएनएससी में भारत की स्थायी सदस्यता का समर्थन नहीं करता है.\n\nTwitter/ambbhaswati1 संयुक्त राष्ट्र में स्थायी सीट या स्थायी सदस्यता में किसी तरह का फ़र्क़ नहीं है. भास्वती मुखर्जी\n\nभारतीय राजनयिक\n\nवो कहती हैं, \"यह वैसे ही है जैसे आप आलू का पराठा कहें या पराठे में आलू कहें. पर्मानेंट सीट और पर्मानेंट मेंबर में कोई फ़र्क़ नहीं है. फ़र्क़ तब होगा जब पर्मानेंट सीट या पर्मानेंट मेंबर हमलोग बनें ( बाइडन चाहे जो भी कहें) और हमें पर्मानेंट वीटो नहीं दिया जाए. क्योंकि पर्मानेंट सीट या पर्मानेंट मेंबर को पर्मानेंट वीटो है जिससे वो अपनी स्थिति को सुरक्षित कर सकते हैं. बाइडन ने यह नहीं कहा कि जो नए पर्मानेंट मेंबर आएंगे उनको पर्मानेंट वीटो दिया जाएगा या नहीं. बस वही रह गया है वर्ना इन दोनों में कोई फ़र्क़ नहीं है.\"",
    "US Open : प्लिस्कोवा और सबालेंका क्वाटर्रफाइनल में पहुंचा": "न्यूयॉर्क : चेक गणराज्य की 22वीं वरीयता प्राप्त सीड कैरोलीना प्लिस्कोवा ने यूएस ओपन के चौथे दौर में 26वीं वरीयता प्राप्त सीड विक्टोरिया अज़ारेंका को मात देकर क्वाटर्रफाइनल में जगह बना ली।\n\nयूएस ओपन 2016 के फाइनल में एंजलीक केर्बर से हारने वाली प्लिस्कोवा ने सोमवार को तीन बार की फाइनलिस्ट अज़ारेंका को 7-5, 6-7(5), 6-2 से हराया। दोनों दिग्गज 2019 के बाद पहली बार एक-दूसरे से मुकाबला कर रही थीं। प्लिस्कोवा मुकाबलों में अज़ारेंका से 5-4 से आगे हैं।\n\nतीस वर्षीय प्लिस्कोवा क्वाटर्रफाइनल का मुकाबला छठी वरीयता प्राप्त खिलाडी एरीना सबालेंका से होगा। जो सेट में वापसी करके अमेरिका की डेनिएल कॉलिन्स को 3-6, 6-3, 6-2 से हराकर दूसरे यूएस ओपन क्वाटर्र फाइनल में पहुंच गई है।",
    "चेन्नई ओपन: फ्रुहविर्तोवा ने लिनेट को हराकर पहला डब्ल्यूटीए खिताब जीता": "डिसक्लेमर:यह आर्टिकल एजेंसी फीड से ऑटो-अपलोड हुआ है। इसे नवभारतटाइम्स.कॉम की टीम ने एडिट नहीं किया है।\n\nचेन्नई, 18 सितंबर (भाषा) चेक गणराज्य की किशोरी लिंडा फ्रुहविर्तोवा ने रविवार को यहां चेन्नई ओपन डब्ल्यूटीए 250 टेनिस टूर्नामेंट के महिला एकल फाइनल में तीसरी वरीयता प्राप्त मैग्डा लिनेट को 4-6, 6-3, 6-4 से हराकर अपना पहला टूर खिताब जीता। सत्रह साल की दुनिया की 130 वें नंबर की खिलाड़ी लिंडा निर्णायक सेट में मुश्किल स्थिति में दिख रही थी जब पोलैंड की अनुभवी खिलाड़ी के खिलाफ 1-4 से पिछड़ गई। लिंडा ने हालांकि शनिवार के सेमीफाइनल की तरह एक बार फिर शानदार वापसी की और अगले पांच गेम जीतकर मैच और खिताब अपने नाम किया। इससे पहले युगल फाइनल",
    "MP Daily Current Affairs 23 September 2022: ये हैं 23 सितंबर के करेंट अफेयर्स के इम्पोर्टेन्ट क्वेश्चन": "MP Daily Current Affairs 23 September 2022: आप तो जानते हैं कि कॉम्पिटेटिव एक्जाम को क्रेक करना कितना कठिन होता है. सरकारी नौकरी पाना अब पहले के समय से और भी ज्यादा कठिन हो गया है. जो अभ्यर्थी दिन रात मेहनत करते हैं वो ही एग्जाम पास कर सकते हैं. बता दें कि पहले के मुकाबले अब करंट अफेयर्स बहुत डीप में पूछे जाते हैं. डेली करंट अफेयर्स आप के सरकारी नौकरी के सपने के बीच में ना आए. इसलिए हम आपको डेली मध्य प्रदेश से रिलेटेड करंट अफेयर्स बताते हैं.\n\n1.20 सितंबर को मध्य प्रदेश के मुख्यमंत्री शिवराज सिंह चौहान ने भोपाल से किस योजना का शुभारंभ किया है?\n\nउत्तर: ग्रामीण इंजीनियर योजना\n\n2.मध्यप्रदेश में महा उपभोक्ता लोक अदालत का आयोजन 12 नवंबर 2022 को किया जाएगा, मध्य प्रदेश राज्य उपभोक्ता विवाद प्रतितोषण आयोग की रजिस्ट्रार कौन हैं?\n\nउत्तर: अलका श्रीवास्तव\n\n3.हाल ही में मध्य क्षेत्र के विद्युत वितरण कंपनी को राज्य स्तरीय कौन सा अवार्ड प्रदान किया गया है?\n\nउत्तर: मोस्ट प्रॉमिनेंट इंडस्ट्री\n\n4.मध्यप्रदेश संस्कृति विभाग द्वारा राष्ट्रीय लता मंगेशकर सम्मान 2021 बॉलीवुड सिंगर कुमार सानू को दिया जाएगा, इसके तहत कितने की राशि प्रदान की जाती है?\n\nउत्तर: 2 लाख रुपये की राशि और प्रशस्ति पट्टिका\n\n5.मध्य प्रदेश की अर्चना कुशवाहा को राष्ट्रीय सेवा योजना पुरस्कार 2020-21 से सम्मानित किया जाएगा, इनका संबंध किस जिले से है?\n\nउत्तर: सतना\n\n6.गोंड जनजाति समूह मध्यप्रदेश में क्षेत्रफल आधारित सबसे बड़ा जनजाति समूह है, इस जनजाति उत्तर: समाज में कौन सा विवाह होता है?\n\nदूध लौटावा विवाह\n\n7.मध्य प्रदेश का सबसे ऊंचा जलप्रपात बहुटी (रीवा)है, इसकी ऊंचाई कितने मीटर है?\n\nउत्तर: 198\n\n8.चेक गणराज्य की लिंडा फ्रुहविर्टोवा ने पोलैंड के किस खिलाड़ी को हराकर चेन्नई ओपन 2022 का खिताब जीता?\n\nउत्तर: माग्दा लिनेट\n\n9.ग्लोबल फिनटेक फेस्ट 2022 में 3 प्रमुख डिजिटल भुगतान पहल किसने शुरू की?\n\nउत्तर: आरबीआई गवर्नर शक्तिकांत दास\n\n10.उद्योगपति रतन टाटा,सुप्रीम कोर्ट के पूर्व न्यायाधीश केटी थॉमस और पूर्व डिप्टी लोकसभा स्पीकर करिया मुंडा को किस फंड के ट्रस्टी के रूप में नामित किया गया है?\n\nउत्तर: पीएम केयर्स फंड",
    "जनरेशन कप शतरंज – भारत के अर्जुन एरिगासी नें बनाई बढ़त ,प्रज्ञानंधा भी दूसरे स्थान पर": "नई दिल्ली ( निकलेश जैन ) भारत के नंबर 3 शतरंज ग्रांड मास्टर अर्जुन एरिगासी नें अब विश्व के दिग्गज खिलाड़ियों के सामने अपना जलवा दिखाना शुरू कर दिया है । ताजा प्रदर्शन में अर्जुन नें चैम्पियन चैस टूर के जूलियस बेर जनरेशन कप शतरंज टूर्नामेंट में दो दिन के खेल के बाद विश्व चैम्पियन मेगनस कार्लसन को पीछे छोड़ते हुए एकल बढ़त हासिल कर ली है जबकि उनके ठीक पीछे भारत के ही ग्रांड मास्टर आर प्रज्ञानंधा चल रहे है । टूर्नामेंट में अर्जुन की शुरुआत विश्व चैम्पियन मेगनस कार्लसन से हार के हुई थी पर उसके बाद उन्होने 5 जीत और 2 ड्रॉ के साथ कुल 17 अंक बनाते हुए एकल बढ़त बना ली है । इस टूर्नामेंट में जीत पर 3 अंक जबकि ड्रॉ पर 1 अंक मिलता है । अर्जुन नें अब तक भारत के अधिबन भास्करन ,वियतनाम के लिम कुयांग ,यूएसए के नीमन हंस और लेवोन अरोनियन और चेक गणराज्य के डेविड नवारा को पराजित किया जबकि भारत के प्रज्ञानंधा और कनाडा के इवान सारिक से मुक़ाबला ड्रॉ खेला है । प्रज्ञानंधा नें दूसरे दिन विश्व चैम्पियन कार्लसन को ड्रॉ पर रोका जबकि उक्रेन के वेसली इवांचुक ,इज़राइल के बोरिस गेलफंड , पोलैंड के यान डूड़ा और जर्मनी के विन्सेंट केमर को पराजित करते हुए 15 अंक बनाकर विश्व चैम्पियन मेगनस कार्लसन के साथ सयुंक्त दूसरे स्थान पर चल रहे है ।",
    "Cabinet Meeting: मुख्यमंत्री भगवंत मान की अध्यक्षता में कल होगी कैबिनेट की बैठक, लिए जा सकते हैं अहम फैसले": "Spread the News\n\nचंडीगढ़: मुख्यमंत्री भगवंत मान की अध्यक्षता में कल यानि 26 सितंबर को कैबिनेट की अहम मीटिंग होने जा रही है। जानकारी के मुताबिक इस बैठक में मान सरकार कई अहम फैसलों पर मुहर लगा सकते हैं। यह मीटिंग इसलिए भी अहम मानी जा रही है क्योंकि इसके अगले दिन यानि 27 सितंबर को विधानसभा का स्पेशल सत्र है। इस दौरान सरकार प्रदेश के कई अहम मुद्दों पर चर्चा करेगी।",
    "यूक्रेन युद्ध: रूस छोड़कर भाग रहे नागरिक, आख़िर उन्हें किस बात का डर सता रहा है": "यूक्रेन युद्ध: रूस छोड़कर भाग रहे नागरिक, आख़िर उन्हें किस बात का डर सता रहा है\n\nओलेसा गेरासिमेन्को, लीज़ा फ़ॉट\n\nबीबीसी संवाददाता, रूसी सेवा\n\n23 सितंबर 2022\n\nइमेज स्रोत, Getty Images इमेज कैप्शन, पुतिन के आदेश का विरोध कर रहे कम से कम 1300 लोगों को अब तक गिरफ्तार किया गया है\n\nयूक्रेन के ख़िलाफ़ जारी युद्ध में शामिल होने के लिए तीन लाख लोगों को बुलाने के रूसी राष्ट्रपति के फ़ैसले से रूस के कई लोग नाराज़ हैं.\n\nराष्ट्रपति व्लादिमीर पुतिन के इस फ़ैसले के बाद रूस के कई नागरिक देश छोड़कर भाग रहे हैं. देश की सीमा पर कई जगहों पर लंबी-लंबी कतारें देखी जा रही हैं. सड़कों पर भारी ट्रैफिक है. लोग अपना ज़रूरी सामान समेटकर देश से निकलना चाहते हैं.\n\nराष्ट्रपति की घोषणा से पहले रूसी नागरिकों को अंदाज़ा नहीं था कि उनके लिए यूक्रेन युद्ध में जाने की संभावना बन सकती है.\n\nदेश में लोग चर्चा कर रहे हैं कि अब आगे क्या होगा. लोग ये योजना बना रहे हैं कि युद्ध के मैदान में जाने से बचने के लिए वो क्या-क्या रास्ते अपना सकते हैं.\n\nपुतिन के फ़ैसले को लेकर हो रहे विरोध के बीच रूसी सक्षा मंत्रालय ने शुक्रवार को कहा है कि आईटी क्षेत्र में काम करने वाले, बैंकर्स और सरकारी मीडिया में काम करने वालों पर रूसी सरकार का ये एलान लागू नहीं होगा. हालांकि इसके लिए कंपनियों को सूची बना कर सरकार को सौंपनी होगी.\n\nइमेज स्रोत, Reuters इमेज कैप्शन, राष्ट्रपति की घोषणा के बाद सेंट पीटर्सबर्ग में लोगों ने विरोध प्रदर्शन किए हैं\n\nरूसी राष्ट्रपति व्लादिमीर पुतिन ने क्या किया एलान?\n\nतीन लाख लोगों को सेना में लामबंद किया जाएगा. ये वो लोग होंगे जिन्हें पहले से सेना का अनुभव है.\n\nरूस के क़ब्ज़े वाले इलाक़ों के लोगों की सुरक्षा और अखंडता के लिए यह क़दम ज़रूरी.\n\nएक अनुमान के मुताबिक़, रूस में 20 लाख मिलिटरी रिज़र्विस्ट हैं. ये वो लोग हैं जिन्होंने अनिवार्य सैन्य सेवा के तहत मिलिट्री ट्रेनिंग ली है.\n\nसेंट पीटर्सबर्ग में एक दफ़्तर में काम करने वाले 28 साल के दिमित्री कहते हैं, \"स्थिति 1980 के साइंस फ़िक्शन फ़िल्म की तरह है. सच कहूं तो ये सब डराने वाला है.\"\n\nदिमित्री कहते हैं कि दफ़्तर में लोग काम पर ध्यान नहीं लगा पा रहे हैं, वो अपने मोबाइल फ़ोन, टीवी या कंप्यूटर देख रहे हैं कि इस बारे में क्या कहा जा रहा है.\n\nवो कहते हैं कि ऑफ़िस में लंच ब्रेक के बाद उन्होंने आधे दिन की छुट्टी ली और रूसी मुद्रा रूबल को एक्सचेंज कर अमेरिकी डॉलर लेकर आए.\n\nकुछ दिनों पहले दिमित्री ने युद्ध का विरोध करने वाली एक रैली में हिस्सा लिया था जिसके बाद पुलिस के अधिकारी उनके घर आए थे. इस घटना के बाद उन्होंने ये सोच कर अपना घर बदल दिया कि अधिकारियों के लिए उन्हें तलाशना आसान नहीं होगा.\n\nवो कहते हैं, \"मुझे नहीं पता कि अब मैं आगे क्या करूंगा. क्या मैं देश से बाहर जाने वाली कोई फ़्लाइट ले लूं या फिर कुछ और दिन देश में रह कर हालात का जायज़ा लूं. क्या पता युद्धविरोधी रैली में शामिल होने के लिए अधिकारी मुझे ढूंढते हुए मुझ तक पहुंच जाएं.\"\n\nइमेज स्रोत, Reuters\n\nसर्गेई (बदला हुआ नाम) उन लोगों में हैं जिन्हें युद्ध में जाने का बुलावा आया है. 26 साल के पीएचडी स्टूडेंट और एक जानीमानी रूसी यूनिवर्सिटी में लेक्चरर सर्गेई (बदला हुआ नाम) उस वक्त हैरान रह गए जब सादे कपड़ों में आए दो लोगों ने उनसे सेना के कागज़ात पर हस्ताक्षर करने को कहा.\n\nबीबीसी के पास इन कागज़ात की एक कॉपी है जिनमें सर्गेई को गुरुवार को एक ड्राफ़्ट सेंटर पहुंचने को कहा गया है.\n\nराष्ट्रपति पुतिन ने अपने भाषण में कहा था कि सिर्फ़ उन्हीं लोगों को बुलाया जाएगा जो या तो पहले सेना में रहे हों या फिर जिसके पास स्पेशल स्किल हैं और युद्ध का अनुभव है.\n\nलेकिन सर्गेई के पास ऐसा कोई अनुभव नहीं है. उनके सौतेले पिता इस बात से परेशान हैं क्योंकि इस सरकारी आदेश को मानने से इनकार करना अपराध माना जाएगा.\n\nउनके सौतेले पिता एक सरकारी तेल कंपनी में काम करते हैं. पुतिन के भाषण के बाद उनकी कंपनी ने उनसे सेना में जाने के लिए क़ानूनी छूट की मांग की.\n\nयुद्ध से पहले रूस और यूक्रेन के सेना की स्थिति\n\nयूक्रेन के पास कुल सैनिक - 1,096,600\n\nऐक्टिव सैनिक- 196,600, रिज़र्व सैनिक- 900,000\n\nरूस के पास कुल सैनिक - 2,900,000\n\nऐक्टिव सैनिक- 900,000, रिज़र्व सैनिक- 2,000,000\n\n(रिज़र्व सैनिक में वो लोग भी शामिल हैं जो बीते पांच सालों में सेना में काम कर चुके हैं.)सूत्र- मिलिटरी बैलेंस 2022\n\nइमेज कैप्शन, सर्गेई से इस ड्राफ़्ट पर हस्ताक्षर कराए गए हैं\n\nसीमा पर लंबी-लंबी कतारें?\n\nदरअसल, रूसी राष्ट्रपति व्लादिमीर पुतिन ने इसी सप्ताह बुधवार (21 सितंबर 2022) को आंशिक सैन्य लामबंदी की घोषणा की थी जिसकी वजह से क़रीब तीन लाख लोगों को युद्ध के लिए बुलाया जा सकता है. बहुत से लोग इससे बचना चाहते हैं और देश से बाहर निकल रहे हैं.\n\nहालांकि रूस के राष्ट्रपति कार्यालय क्रेमलिन का कहना है कि नागरिकों के देश छोड़कर भागने की बात को बढ़ा-चढ़ा कर कहा जा रहा है.\n\nलेकिन जॉर्जिया से सटी रूस की सीमा पर वाहनों की कई किलोमीटर लंबी कतार देखी जा सकती है. इनमें वो पुरुष भी हैं जो युद्ध नहीं लड़ना चाहते और देश से भाग रहे हैं.\n\nइनमें से कुछ लोग कारों की लंबी लाइन से बचने के लिए साइकिल से बॉर्डर तक पहुंच रहे हैं और पैदल सीमा पार करने पर लगे प्रतिबंध से भी बचने की कोशिश रहे हैं.\n\nसीमा पर खड़े एक शख़्स ने नाम न छापने की शर्त पर बीबीसी संवाददाता नीना अक्मेटली को बताया कि वो गुरुवार को स्थानीय समयानुसार सुबह नौ बजे से इंतज़ार में थे और आख़िरकार देर शाम सीमा पार कर पाए.\n\nइमेज स्रोत, EPA\n\nएक अन्य शख़्स ने बताया कि 12 घंटे इंतज़ार के बाद वो सीमा पार करने में कामयाब रहे. उन्होंने बताया कि वो सरकार की घोषणा के बाद इसलिए रूस छोड़कर जा रहे हैं ताकि अपनी पढ़ाई पूरी कर सकें.\n\nजॉर्जिया उन कुछ देशों में से एक है जहां रूसी नागरिकों को बिना वीज़ा प्रवेश मिलता है. वहीं रूस से 1,300 किलोमीटर लंबी सीमा साझा करने वाले फ़िनलैंड में रूसी नागरिकों को प्रवेश के लिए वीज़ा की ज़रूरत पड़ती है. वहां भी रातोंरात ट्रैफ़िक बढ़ने की जानकारी मिली है, हालांकि कहा गया है कि स्थिति क़ाबू में है.\n\nइनके अलावा इस्तांबुल, बेलग्रेड, दुबई की हवाई टिकटों के दाम भी अचानक बढ़ गए हैं. पुतिन की ओर से घोषणा किए जाने के कुछ ही घंटों बाद कुछ रास्तों पर तो सभी टिकटें बिक चुकी हैं. तुर्की की मीडिया के मुताबिक़ रूस से वन-वे टिकट की बिक्री में अचानक उछाल देखा गया जबकि बिना-वीज़ा वाली जगहों के लिए टिकटों की क़ीमत एक हज़ार यूरो तक मिल रही थी.\n\nजर्मनी की गृह मंत्री नैन्सी फेज़र ने गुरुवार को इस बात के संकेत दिए हैं कि रूस के मौजूदा हालात से भागने वालों को जर्मनी में शरण मिल सकती है. हालांकि लिथुआनिया, लात्विया, एस्टोनिया और चेक गणराज्य ने रूस से आने वालों को शरण देने से इनकार कर दिया है.\n\nरूस यूक्रेन युद्ध अब किस मोड़ पर\n\nरूस ने 24 फरवरी 2022 को यूक्रेन के ख़िलाफ़ युद्ध छेड़ दिया था.\n\nरूस इसे विशेष सैन्य अभियान कहता रहा है.\n\n13 सितंबर को यूक्रेनी राष्ट्रपति ने दावा किया कि यूक्रेनी सेना रूसी सेना के क़ब्ज़े वाली कई जगहों को वापस छुड़ाने में कामयाब रही है.\n\nयूक्रेनी राष्ट्रपति वोलोदिमीर ज़ेलेन्स्की ने कहा कि उनकी सेना ने छह हज़ार वर्ग किलोमीटर की ज़मीन को रूसी क़ब्ज़े से छुड़ा लिया है. हालांकि बीबीसी इन आंकड़ों की स्वतंत्र पुष्टि नहीं करती.\n\nयूक्रेन देश के पूर्वी हिस्से में तेज़ी से जवाबी आक्रमण कर रहा है.\n\nकुछ दिनों पहले अमेरिका ने यूक्रेन के लिए 2.7 अरब डॉलर की ताज़ा आर्थिक मदद को मंज़ूर किया है. इसमें से 67.5 करोड़ डॉलर की मदद हथियारों के लिए दी जाएगी.\n\nइमेज स्रोत, RFE/RL's Georgian Service इमेज कैप्शन, जॉर्जिया सीमा पर कई किलोमीटर लंबी वाहनों की कतार देखी जा सकती है\n\nरूसी सरकार की घोषणा का हो रहा विरोध\n\nरूसी सरकार की घोषणा के बाद रूस के कई शहरों में लोग इसके ख़िलाफ़ विरोध प्रदर्शन कर रहे हैं. मंगलवार को मॉस्को और सेंट पीटर्सबर्ग में विरोध प्रदर्शन हुआ. इस दौरान कम से कम 1300 लोगों को गिरफ्तार किया गया है.\n\nरूस से आ रही रिपोर्ट्स के अनुसार, विरोध कर रहे जिन लोगों को हिरासत में लिया गया उनसे पुलिस थाने में ही युद्ध में जाने के लिए तैयार किए गए ड्राफ्ट कागज़ातों पर हस्ताक्षर करा लिए गए.\n\nरूसी राष्ट्रपति के प्रवक्ता दिमित्री पेस्कोव से जब इस बारे में सवाल किया गया तो उन्होंने कहा कि ये क़ानून के ख़िलाफ़ नहीं है.\n\nहालांकि यूक्रेन के राष्ट्रपति वोलोदिमीर ज़ेलेंस्की ने गुरुवार को रूसी नागरिकों से अपील की है वो लामबंद होने से बचें.\n\nयुद्ध में मारे गए रूसी सैनिकों का ज़िक्र करते हुए ज़ेलेंस्की ने कहा, \"आप और मौतें चाहते हैं? नहीं? तो विरोध करिए और लड़िए. देश छोड़कर भाग जाइए या फिर यूक्रेन की क़ैद में आत्मसमर्पण कर दीजिए.\"\n\nप्लेबैक आपके उपकरण पर नहीं हो पा रहा वीडियो कैप्शन, रूस के अंदर यूक्रेन युद्ध और पुतिन के ख़िलाफ़ प्रदर्शन\n\nरूस में सैन्य लामबंदी की प्रक्रिया अप्रत्याशित रूप से मज़बूत हो रही है.\n\nइस पूरे मामले पर यूके के रक्षा मंत्रालय ने कहा है कि \"रूसी नागरिकों के कुछ हलकों में इस सरकारी घोषणा का कड़ा विरोध किया जा रहा है. युद्ध के लिए लड़ाकों की व्यवस्था करने की कोशिश में पुतिन बड़ा राजनीतिक जोख़िम ले रहे हैं. सरकार की ये कोशिश प्रभावी तरीके से ये बताती है कि रूस के पास यूक्रेन में ख़ुद से आगे आकर लड़ने वाले लोगों की संख्या कम हो रही है.\"\n\nख़ुफ़िया रक्षा सूत्रों से मिली जानकारी के अनुसार, अगर रूसी सरकार की ये मुहिम कामयाब हो जाती है तब भी लोगों को युद्ध के लिए तैयार कर उन्हें ज़मीन पर उतारने में कई महीनों का वक्त लग सकता है.\n\nइधर रूस के भीतर ऐसी अटकलें लगाई जा रही हैं कि तय संख्या से कहीं अधिक लोगों को युद्ध में भेजा जा सकता है.\n\nयुद्ध शुरू होने के बाद मीडिया पर लगाम लगाने की कोशिशों के बीच स्वतंत्र अख़बार नोवाया गैजेट ने हाल में अपना काम यूरोप में शिफ्ट कर लिया है. अख़बार के अनुसार पुतिन ने जो आदेश जारी किया है उसमे एक और पैराग्राफ़ है, जिसे अभी तक सीक्रेट रखा गया है.",
    "साकेत-युकी ने सत्र का पांचवां चैलेंजर खिताब जीता": "तीसरी वरीयता प्राप्त भारतीय जोड़ी ने सेमीफाइनल में सर्गियो गोर्नेस और मार्को बोर्तोलोती की स्पेनिश-इतालवी शीर्ष वरीय जोड़ी को हराया था।\n\nसाकेत-युकी की जोड़ी ने फाइनल में चेक गणराज्य के मारेक जेंजेल और लुकास रोसोल की जोड़ी को 6-2 6-2 से हराकर चैलेंजर 80 टूर्नामेंट में जीत हासिल की।\n\nविश्व रैंकिंग में 110वें स्थान पर काबिज युकी इस जीत से शीर्ष 100 में पहुंचने के लिये तैयार हैं। साकेत इस समय एटीपी युगल रैंकिंग में 98वें स्थान पर हैं।\n\nइस साल के शुरू में इस भारतीय जोड़ी ने सालिनास, चेक गणराज्य, पोर्तो और लेक्सिंगटन में चैलेंजर टूर्नामेंट में खिताब जीते थे। उन्होंने 2022 में भोपाल और नयी दिल्ली में दो आईटीएफ प्रतियोगिताओं में भी जीत दर्ज की थी।",
    "आज का इतिहास, 14 सितंबर: आज का दिन हिंदी दिवस के रूप में मनाने का फैसला": "आज का इतिहास, 14 सितंबर: जानिए देश-दुनिया में क्या-क्या हुआ\n\nनयी दिल्ली: हिंदी उन भाषाओं में शुमार है जो दुनिया में सबसे ज्यादा बोली और समझी जाती हैं। महात्मा गांधी ने कहा था कि हिंदी जनमानस की भाषा है और इसे देश की राष्ट्रभाषा बनाने की सिफारिश भी की थी। हिंदी को 14 सितंबर 1949 को राजभाषा का दर्जा दिया गया, लिहाज़ा इस दिन को हिंदी दिवस के रूप में मनाया जाता है।\n\nसंविधान सभा ने देवनागरी लिपि वाली हिंदी के साथ ही अंग्रेजी को भी आधिकारिक भाषा के रूप में स्वीकार किया, लेकिन 1949 में आज ही के दिन संविधान सभा ने हिंदी को ही भारत की राजभाषा घोषित किया। हालांकि पहला हिंदी दिवस 14 सितंबर 1953 को मनाया गया।\n\nदेश दुनिया के इतिहास में 14 सितंबर की तारीख में दर्ज अन्य महत्वपूर्ण घटनाओं का सिलसिलेवार ब्यौरा इस प्रकार है:-\n\n1770 : डेनमार्क में प्रेस की स्वतंत्रता को मान्यता मिली।\n\n1833 : विलियम वेंटिक, पहले गवर्नर जनरल के तौर पर भारत आए।\n\n1901 : अमेरिकी राष्ट्रपति विलियम मैकेंजी की गोली मारकर हत्या।\n\n1917 : रूस को आधिकारिक तौर पर गणतंत्र घोषित किया गया।\n\n1949 : संविधान सभा ने हिंदी को भारत की आधिकारिक भाषा का दर्जा दिया।\n\n1959 : सोवियत संघ का अंतरिक्ष यान पहली बार चंद्रमा की सतह पर उतरा।\n\n1960 : खनिज तेल उत्पादक देशों ने मिलकर ओपेक की स्थापना की।\n\n1998 : माइक्रोसॉफ्ट, जनरल इलेक्ट्रिक को पीछे छोड़कर दुनिया की सबसे बड़ी कंपनी बनी।\n\n2000 : माइक्रोसॉफ्ट ने विंडोज एम.ई. लांच किया।\n\n2001 : अंतरराष्ट्रीय आतंकवादी ओसामा बिन लादेन को पकड़ने के अभियान के लिए अमेरिका में 40 अरब डॉलर मंजूर किए गए।\n\n2000 : प्रधानमंत्री अटल बिहारी वाजपेयी ने अमेरिकी सीनेट के दोनों सदनों की संयुक्त बैठक को सम्बोधित किया।\n\n2007 : जापान ने तानेगाशिया स्थित प्रक्षेपण केन्द्र से पहला चन्द्र उपग्रह एच-2ए प्रक्षेपित किया ।\n\n2008 : रूस के पेर्म हवाई अड्डे पर एअरोफ़्लोत का विमान दुर्घटनाग्रस्त। विमान में सवार सभी 88 लोगों की मौत।\n\n2009: भारत ने श्रीलंका को 46 रन से हराकर त्रिकोणीय सीरीज का कॉम्पैक कप जीता।\n\n2009 : भारत के लिएण्डर पेस और चेक गणराज्य के लुकास लोही ने महेश भूपति और मार्क नोल्स की जोड़ी को हराकर यू. एस. ओपन के पुरुष युगल का ख़िताब जीता।\n\n2016 : पैरा ओलंपिक खेलों में भारत के पदकों का आंकड़ा चार पर पहुंचा।",
    "जानें कहां है दुनिया का सबसे लंबा झुलता हुआ पुल, जहां कदम रखते ही आती है मौत की याद !": "जानें कहां है दुनिया का सबसे लंबा झुलता हुआ पुल, जहां कदम रखते ही आती है मौत की याद !\n\nनई दिल्ली: आपने कभी दुनिया सैर करने का सपना देखा हैं। अगर है तो आप कौन-कौन सी जगह अभी तक घूम चुके है? हर किसी की घूमने की अपनी बक्किट लिस्ट होती है। जहां वो कभी न कभी आपने जीवन में घूमना चाहते है। आज हम भी आपके लिए ऐसा कुछ लेकर आए है जो आपकी बक्किट लिस्ट में आप एड़ कर सकते है। दुनिया का सबसे लंबा पेडेस्ट्रियन सस्पेंशन ब्रिज। जो हर कदम पर ऊपर-नीचे और दाएं-बाएं हिलता है।\n\nचेक गणराज्य दुनिया का सबसे लंबा सस्पेंशन ब्रिज एक पर्वतीय रिसॉर्ट पर बनाया गया है। इसे दुनिया के लिए खोल दिए गए हैं। करीब दो साल से इस पुल का निर्माण हो रहा था। इसे 'स्काई ब्रिज 721' नाम दिया गया है। 721 मीटर (2,365 फुट) लंबा पुल समुद्र तल से 1,100 मीटर (3,610 फीट) से अधिक की ऊंचाई पर बनाया गया है। यह लटकता और झूलता हुआ ब्रिज पायवा नदी (Paiva River) के ऊपर बनाया गया है। यह सस्पेंशन ब्रिज दो पहाड़ों को जोड़ता है। इस पुल पर एक साथ 500 लोग चल सकते हैं। जब घाटी में तेज हवाएं चलेंगी तो सुरक्षा कारणों से लोगों की आवाजाही इस पुल से रोक दी जाएगी। इसमें चलने के लिए सिर्फ एक ही लेन है। इसलिए कमजोर दिल के लोग इस पर चलते समय इसकी रेलिंग को पकड़ कर चलते हैं। ब्रिज को 127 इंटरलॉकिंग मेटल केज से जोड़ा गया है। इसे बनाने के लिए दोनों पहाड़ियों पर V के आकार के दो पिलर्स खड़े किए गए हैं। हर पिलर को स्टील के तारों से जोड़ा गया है। चलने वाले जालीदार प्लेटफॉर्म और रेलिंग को स्टील के तारों से बांधा गया है। यह ऋषिकेश के लक्ष्मण झूले जैसा ही है। लेकिन थोड़ा तकनीक में अंतर है। इसे बनाने की शुरुआत मई 2018 में हुई थी। यह अप्रैल 2021 में बनकर पूरा हो गया। इसके बाद पुर्तगाल के केनिलास (Canelas) और अल्वरेंगा (Alvarenga) से जाया जा सकता है। दोनों ब्रिज के अलग-अलग छोर पर है। हर पर्यटक को इस पर जाने से पहले गाइड बताते हैं।\n\nस्थानीय मीडिया रिपोर्ट्स के मुताबिक सस्पेंशन ब्रिज को बनाने में 200 मिलियन क्राउन का खर्च आया है, जो भारतीय मुद्रा में जोड़ें तो 64 करोड़ रुपये से भी ज्यादा होगा। इसे बनाया है इंस्टीट्यूट फॉर रिसर्च एंड टेक्नोलॉजी डेवलपमेंट फॉर कंस्ट्रक्शन, एनर्जी, एनवायरमेंट एंड सस्टेनेबिलिटी। अब यह ब्रिज लोगों को जियोपार्क में पैदल घूमने में मदद करता है। नहीं तो पहले बैटरी वाली गाड़ी या साइकिल से लंबा चक्कर लगाकर जाना पड़ता था। ब्रिज के आसपास पायवा वॉकवे (Paiva Walkway) है। यह एक आठ किलोमीटर लंबा ट्रेकिंग मार्ग है।",
    "WTA Final 2022: स्वियातेक और जबूर ने डब्लूटीए फाइनल में जगह बनाई, बारबोरा और कैटेरिना का जोड़ी को भी मिला मौका": "{\"_id\":\"63201a4a10ee1b681b317095\",\"slug\":\"swiatek-jabeur-and-barbora-katerina-pair-among-first-qualifiers-announced-for-2022-wta-final\",\"type\":\"feature-story\",\"status\":\"publish\",\"title_hn\":\"WTA Final 2022: स्वियातेक और जबूर ने डब्लूटीए फाइनल में जगह बनाई, बारबोरा और कैटेरिना का जोड़ी को भी मिला मौका\",\"category\":{\"title\":\"Tennis\",\"title_hn\":\"टेनिस\",\"slug\":\"tennis\"}}\n\nWTA Final 2022: स्वियातेक और जबूर ने डब्लूटीए फाइनल में जगह बनाई, बारबोरा और कैटेरिना का जोड़ी को भी मिला मौका\n\nस्पोर्ट्स डेस्क, अमर उजाला, लंदन Published by: Published by: शक्तिराज सिंह Updated Tue, 13 Sep 2022 11:21 AM IST\n\nसार जबूर पहली बार इस प्रतियोगिता में भाग लेंगी, जबकि स्वियातेक दूसरी बार इसका हिस्सा बन रही हैं। क्रेजिसिकोवा और सिनियाकोवा की जोड़ी गत चैंपियन के रूप में टूर्नामेंट में उतरेंगी। ये दोनों लगातार चौथी बार साथ में इस प्रतियोगिता का हिस्सा बन रही हैं।\n\nविज्ञापन\n\nख़बर सुनें\n\nख़बर सुनें\n\nदुनिया की नंबर एक महिला टेनिस खिलाड़ी इगा स्वियातेक और यूएस ओपन के फाइनल में हारने वाली ओन्स जबूर ने डब्ल्यूटीए फाइनल 2022 में जगह बना ली है। इस प्रतियोगिता में जगह बनाने वाली ये दोनों शुरुआत खिलाड़ी हैं। इन दोनों के अलावा बारबोरा क्रेजसिकोवा और कैटेरीना सिनियाकोवा की जोड़ी भी डब्ल्यूटीए फाइनल में पहुंच गई है।\n\n\n\nसत्र के अंत में इस टूर्नामेंट का आयोजन फोर्ट वर्थ के डिकीज एरिना में हो रहा है। 2005 के बाद पहली बार यह प्रतियोगिता अमेरिका में हो रही है। जबूर पहली बार इस प्रतियोगिता में भाग लेंगी, जबकि स्वियातेक दूसरी बार इसका हिस्सा बन रही हैं। क्रेजिसिकोवा और सिनियाकोवा की जोड़ी गत चैंपियन के रूप में टूर्नामेंट में उतरेंगी। ये दोनों लगातार चौथी बार साथ में इस प्रतियोगिता का हिस्सा बन रही हैं। डब्ल्यूटीए डॉट कॉम के अनुसार स्वियातेक ने कहा, \"मैं इस साल अपने करियर में दूसरी बार डब्ल्यूटीए फाइनल के लिए क्वालीफाई करने पर वास्तव में उत्साहित हूं और मैं वास्तव में फोर्ट वर्थ में प्रशंसकों के सामने खेलने के लिए उत्सुक हूं।\"\n\n\n\nपोलैंड की 21 वर्षीय खिलाड़ी स्वियातेक ने रोलांड गैरोस, इंटरनेशनल बीएनएल डी'इटालिया, मियामी ओपन, पोर्श टेनिस ग्रां प्री, कतर टोटल एनर्जीज ओपन, इंडियन वेल्स में बीएनपी परिबास ओपन में लगातार चैंपियनशिप जीतीं। शनिवार को उन्होंने पहली बार यूएस ओपन का खिताब जीता, जो कि उनका तीसरा ग्रैंड स्लैम खिताब था। ट्यूनीशिया की जबूर ने इस सीजन में मुटुआ मैरिड ओपन और बेट एक ओपन में अपने करियर का सबसे बड़ा खिताब जीता। वह डब्ल्यूटीए फाइनल के लिए क्वालीफाई करने वाली पहली अरब महिला बन गई हैं। जबूर ने कहा, \"डब्ल्यूटीए फाइनल के लिए क्वालीफाई करना सम्मान की बात है। सीजन की शुरुआत से ही मेरा लक्ष्य टूर्नामेंट खेलना था और मैं दुनिया के शीर्ष 8 खिलाड़ियों में से एक के रूप में प्रतिस्पर्धा करने का इंतजार नहीं कर सकती।\"\n\n\n\nचेक गणराज्य की बारबोरा क्रेजसिकोवा और कतेरीना सिनियाकोवा ने यूएस ओपन युगल चैंपियनशिप जीतकर डब्ल्यूटीए फाइनल के लिए क्वालीफाई कर लिया है। दोनों लगातार चौथी बार इस प्रतियोगिता में खेलेंगी। सिनाकोवा ने कहा, \"हम बहुत उत्साहित हैं कि हम फिर से डब्ल्यूटीए फाइनल खेलने जा रहे हैं।\" वहीं क्रेजसिकोवा ने कहा \"हम वास्तव में टेक्सास में फोर्ट वर्थ में खेलने के लिए उत्सुक हैं और उम्मीद है कि अपने खिताब का बचाव करेंगे।\"",
    "इजरायल ने तोड़ा था भारत का सपना, अब मिस्र की मदद से तैयार होंगे भारतीय फाइटर जेट के इंजन, जानें प्‍लान": "भारत के रक्षा मंत्री राजनाथ सिंह (Rajnath Singh) इस समय इजिप्‍ट (Egypt) के दौरे पर हैं। रविवार को तीन दिनों के दौरे पर गए रक्षा मंत्री इस दौरान दोनों ​देशों के बीच आपसी रक्षा सहयोग की संभावनाओं को परखेंगे। साथ ही वह उन बिंदुओं पर भी ध्‍यान देंगे जो भारत और इजिप्‍ट के बीच आपसी सहयोग को और गहरा करने में मददगार साबित होंगे।",
    "लॉन्च हुई यह 7 सीटर इलेक्ट्रिक कार, कंप्यूटर जितना बड़ा है डिस्प्ले, चलेगी 600KM तक": "Skoda Vision 7S concept: चेक गणराज्य की वाहन निर्माता स्कोडा (Skoda) ने Skoda Vision 7S को पेश किया है. यह एक कॉन्सेप्ट 7 सीटर इलेक्ट्रिक कार है. खास बात है कि इस इलेक्ट्रिक कार में कंप्यूटर जितना बड़ा टचस्क्रीन डिस्प्ले और करीब 600 किमी. तक की रेंज ऑफर की जाती है. इस गाड़ी के जरिए कंपनी ने अपना नई डिजाइन फिलॉसफी दिखाने की कोशिश की है. Skoda Vision 7S कंपनी के 2026 तक तीन इलेक्ट्रिक व्हीकल लॉन्च करने के प्लान का हिस्सा है. इसमें आगे की तरफ पारंपरिक ग्रिल की जगह पियानो ब्लैक प्लास्टिक दी गई है. इसमें LED रनिंग लाइट्स और बड़ा सा बंपर दिया गया है.\n\nफीचर लोडेड है इंटीरियर\n\nकंपनी ने पुराने लोगो को भी हटा दिया है, अब सीधा कंपनी का नाम (Skoda) लिखा हुआ है. आगे और पीछे T शेप वाले हेडलैंप्स और टेललैंप्स मिलते हैं. इसके डोर हैंडल्स Flush डिजाइन वाले हैं. इंटीरियर में आपको 14.6 इंच का बड़ा टचस्क्रीन डिस्प्ले दिया गया है. यह डैशबोर्ड के बीच में मौजूद है. इसके साथ टू-स्पोक डिजाइन वाला स्टीयरिंग व्हील, और एक 8.8-इंच डिजिटल इंस्ट्रूमेंट पैनल मिलता है.\n\nपूरे केबिन को रिसाइकल्ड मैटिरियल के जरिए तैयार किया गया है. सीट के पीछे बैकपैक भी दिया गया है, स्मार्टफोन और धातु की वाटर बोतलों जैसी चीजों को लटकाने के लिए चुंबक लगी है. प्रोडक्शन कार के लॉन्च होने पर कई पावरट्रेन विकल्प होंगे, लेकिन कॉन्सेप्ट कार को 89kWh बैटरी के साथ पेश किया गया है. फुल चार्ज में यह 595 किमी से ज्यादा की रेंज देती है.\n\nये ख़बर आपने पढ़ी देश की नंबर 1 हिंदी वेबसाइट Zeenews.com/Hindi पर",
    "स्विट्जरलैंड में भी छाए नीरज चोपड़ा, आसमान की ऊंचाई नापते दिखे- Video": "बेशक भारत में क्रिकेट मशहूर है लेकिन अन्‍य खेल में भी खिलाड़ी कर रहे अच्‍छा प्रदर्शन: विजेंदर सिंह\n\n'फोन अ फ्रेंड पर मुझे कॉल करो', जब KBC में अमिताभ बच्चन ने कंटेस्टेंट से पूछा भारतीय गोलकीपर से जुड़ा सवाल\n\nयही नहीं स्विट्जरलैंड में छुट्टियां मनानें के क्रम में नीरज स्काईडाइविंग करते हुए दिखे, नीरज ने इसका वीडियो भी सोशल मीडिया पर शेयर किया है जिसे फैन्स खूब पसंद कर रहे हैं. इसके अलावा नीरज ने स्विट्जरलैंड के खूबसूरत वादियों में भी भाला फेंकते हुए नजर आए हैं. नीरज चोपड़ा के इस खास अंदाज को फैन्स खूब पंसद कर रहे हैं.\n\nबता दें कि डायमंड लीग फाइनल्स में नीरज चोपड़ा ने फाउल से शुरुआत की थी लेकिन अपने दूसरे प्रयास में 88.44 मीटर भाला फेंक कर वह शीर्ष पर पहुंच गए. यह उनके करियर का चौथा सर्वश्रेष्ठ प्रदर्शन है जो आखिर में उन्हें स्वर्ण पदक दिला गया. उन्होंने अपने अगले चार प्रयास में 88.00 मीटर, 86.11 मीटर, 87.00 मीटर और 83.60 मीटर भाला फेंका.\n\nचेक गणराज्य के ओलंपिक रजत पदक विजेता जैकब वाडलेज 86.94 मीटर के सर्वश्रेष्ठ थ्रो के साथ दूसरे स्थान पर रहे। इसे उन्होंने अपने चौथे प्रयास में हासिल किया. जर्मनी के जूलियन वेबर 83.73 मीटर के साथ तीसरे स्थान पर रहे. (भाषा के इनपुट के साथ)\n\nपाकिस्तान में Physics की किताबों में हुआ Babar Azam के कवर ड्राइव का जिक्र, Photo हो रही है वायरल\n\nस्पोर्ट्स से जुड़ी Latest Updates के लिए अभी NDTV Sports Hindi को सब्सक्राइब करें. Click to Subscribe\n\n\n\n\n\n",
    "यूरोप के लेखकों के साथ ‘लॉन्ग नाइट ऑफ लिटरेचर’ दिल्ली पहुंची": "नयी दिल्ली, 17 सितंबर (भाषा) यूरोप की विविध साहित्यिक संस्कृतियों को एक अनोखे ‘स्पीड-डेटिंग’ प्रारूप में पिरोते हुए ‘लॉन्ग नाइट ऑफ लिटरेचर’ दिल्ली पहुंच गई है।\n\nसहयोगात्मक परियोजना के रूप में कई यूरोपीय सांस्कृतिक संस्थानों द्वारा आयोजित ‘लॉन्ग नाइट ऑफ लिटरेचर’ को 23 सितंबर को यहां इंस्टीट्यूटो सर्वेंट्स में 11 यूरोपीय देशों के लेखकों और साहित्यकारों की भागीदारी में आयोजित किया जाएगा।\n\nआयोजकों ने एक बयान में कहा कि फिनलैंड, ऑस्ट्रिया, फ्रांस, जर्मनी, हंगरी, पुर्तगाल, स्विट्जरलैंड और स्पेन सहित अन्य देशों के लेखक वर्तमान संस्करण में भाग लेंगे।\n\nसाहित्यिक कार्यक्रम का आयोजन आखिरी बार 2019 में प्रत्यक्ष रूप से किया गया था। इसे पिछले साल डिजिटल माध्यम से आयोजित किया गया था।\n\nदक्षिण एशिया, गोएथे-इंस्टीट्यूट की निदेशक सूचना सेवा अंजा रिडेबर्गर ने पीटीआई-भाषा से कहा, ‘‘हम बहुत खुश हैं कि ‘लॉन्ग नाइट ऑफ लिटरेचर’ का इस साल प्रत्यक्ष रूप से आयोजन किया जाएगा। यह एक अनूठा माहौल बनाता है, जब कई देशों के लेखक एक शाम एकत्र होते हैं और अपनी रचनाओं को पढ़ते हैं तथा पाठकों के साथ बातचीत करते हैं।’’\n\nरिडेबर्गर ने कहा, ‘‘इस प्रारूप में एक करीबी आदान-प्रदान और कई तरह की बातचीत और चर्चा हो पाती हैं। लेखकों से सीधे बात करना दर्शकों के लिए एक अलग अनुभव प्रदान करता है।’’\n\nकार्यक्रम में एंट्टी टुओमेनन (फिनलैंड), रॉबर्ट प्रोसेर (ऑस्ट्रिया), मार्टिन ले कोज (फ्रांस), कृशा कोप्स (जर्मनी), पीटर स्जुक्स (हंगरी), डोरा नून्स गागो (पुर्तगाल), मर्सिडीज सेब्रियन (स्पेन), मैक्स लोब (स्विट्जरलैंड) और अन्य हिस्सा लेंगे।\n\nउपरोक्त लेखकों के अलावा एस्टोनिया, चेक गणराज्य,आयरलैंड के लेखकों की रचनाएं भी प्रस्तुत की जाएंगी।\n\nभाषा सुरभि सुभाष\n\nसुभाष\n\nयह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",
    "Taiwan Crisis : ताइवान को कई देशों का साथ, जंग के खतरनाक अंजाम की आशंका के बीच ड्रैगन को संयम की सलाह": "{\"_id\":\"631c28f6fdc58150a74baf09\",\"slug\":\"taiwan-gains-global-support-asean-told-dragon-must-restraint\",\"type\":\"story\",\"status\":\"publish\",\"title_hn\":\"Taiwan Crisis : ताइवान को कई देशों का साथ, जंग के खतरनाक अंजाम की आशंका के बीच ड्रैगन को संयम की सलाह\",\"category\":{\"title\":\"World\",\"title_hn\":\"दुनिया\",\"slug\":\"world\"}}\n\nTaiwan Crisis : ताइवान को कई देशों का साथ, जंग के खतरनाक अंजाम की आशंका के बीच ड्रैगन को संयम की सलाह\n\nवर्ल्ड डेस्क, अमर उजाला, ताइपेई Published by: Published by: सुरेंद्र जोशी Updated Sat, 10 Sep 2022 11:34 AM IST\n\nसार पॉलिसी रिसर्च ग्रुप ने चीन व ताइवान के साथ पूरी दुनिया को चेताया है कि ताइवान-चीन जंग हुई तो इसके खतरनाक नतीजे आएंगे। दुनिया यूक्रेन जंग के बाद एक और जंग नहीं देखना चाहती है। यदि चीन ने ताइवान के खिलाफ सैन्य कार्रवाई की तो उसका बुरा अंजाम होगा।\n\nविज्ञापन\n\nख़बर सुनें\n\nख़बर सुनें\n\nयूक्रेन व रूस के बीच छह माह से जारी जंग के बाद अब ताइवान और चीन के बीच सैन्य टकराव की आशंका गहराती जा रही है। ताइवान को विश्व के कई देशों का समर्थन मिल रहा है और चीन व रूस की दोस्ती भी किसी से छिपी नहीं है। ऐसे में अमेरिकी स्पीकर नैंसी पेलोसी की ताइवान यात्रा के बाद उभरा ताइवान संकट युद्ध के मुहाने पर पहुंच चुका है। ताइवान के प्रति बढ़ते समर्थन के साथ ही आसियान देशों ने चीन से अधिकतम संयम बरतने की अपील की है, क्योंकि सैन्य टकराव का भयावह अंजाम हो सकता है।\n\n\n\nपॉलिसी रिसर्च ग्रुप ने चीन व ताइवान के साथ पूरी दुनिया को चेताया है कि ताइवान-चीन जंग हुई तो इसके खतरनाक नतीजे आएंगे। दुनिया यूक्रेन जंग के बाद एक और जंग नहीं देखना चाहती है। यदि चीन ने ताइवान के खिलाफ सैन्य कार्रवाई की तो उसका बुरा अंजाम होगा। कई देशों ने ताइवान का समर्थन किया है, लेकिन वे यूक्रेन की तरह एक और जंग नहीं चाहते हैं।\n\n\n\nआसियान देशों ने ताइवान की खाड़ी में बढ़ते तनाव को लेकर आगाह करते हुए चिंता जताई है। पॉलिसी रिसर्च ग्रुप ने 27 देशों के संगठन आसियान की बैठक के बाद यह बात कही। चीन भी आसियान का हिस्सा है। इन देशों ने चीन से कहा कि जंग के अकल्पनीय अंजाम होंगे, इसलिए वह अधिकतम संयम बरते।\n\n\n\nआसियान की प्रतिक्रिया से चीन हैरान\n\nरिपोर्ट के अनुसार आसियान की इस अप्रत्याशित प्रतिक्रिया ने चीन के विदेश मंत्री को बैठक से बाहर जाने पर मजबूर कर दिया। यहां तक कि दक्षिण कोरिया, जो सीधे तौर पर चीन को दोष देने से दूर रहता है, ने भी ताइवान में यथास्थिति को बलपूर्वक बदलने के किसी भी प्रयास पर आपत्ति जताई।\n\n\n\nइन देशों ने छोड़ा चीन का साथ\n\nपूर्वी यूरोप सहित कई देश चीन के साथ अपने संबंधों को सीमित करना चाह रहे हैं। ताइवान को चीन द्वारा सैन्य खतरों और बीजिंग और मॉस्को की बढ़ती दोस्ती के मद्देनजर एस्टोनिया और लातविया ने चीन के नेतृत्व वाले सहयोग मंच को छोड़ दिया। ग्रुप के अनुसार लातविया के विदेश मंत्रालय ने एक बयान में कहा कि उसने मध्य और पूर्वी यूरोपीय देशों और चीन के सहयोग संगठन में अपनी भागीदारी को समाप्त करने का फैसला किया है। लिथुआनिया ने भी पिछले साल चीन के नेतृत्व वाले समूह को छोड़ दिया था क्योंकि उसने लोकतांत्रिक ताइवान के साथ संबंधों को बढ़ावा देने की मांग की थी। अन्य यूरोपीय देश जैसे स्लोवाकिया और चेक गणराज्य चीन की चेतावनियों की अनदेखी करते हुए ताइवान के साथ अपने संबंधों को मजबूत कर रहे हैं।",
    "यूरोपीय संघ के सदस्य देशों के पास हथियारों की भारी कमी, EU के शीर्ष राजनयिक ने जताई चिंता": "हाइलाइट्स यूरोपीय देश यूक्रेन को लगातार सैन्य हथियार की सप्लाई कर रहे हैं. शीर्ष राजनयिक ने सैन्य हथियार पर सोच समझ कर खर्च का आग्रह किया है.\n\nब्रसेल्स. यूरोपीय संघ (ईयू) के एक शीर्ष राजनयिक ने सोमवार को आगाह किया कि संगठन के देशों में हथियारों का भंडार कम होने लगा है क्योंकि सदस्य यूक्रेन को हथियार और गोला-बारूद की आपूर्ति कर रहे हैं. इसके साथ ही राजनयिक ने ईयू के सदस्यों से सैन्य साजोसामान पर अपने खर्च को बेहतर ढंग से समन्वित करने का आग्रह किया. यूरोपीय संघ की विदेश नीति के प्रमुख जोसेप बोरेल ने यूरोपीय सांसदों के साथ एक बहस में कहा, ‘अधिकतर सदस्य देशों के सैन्य स्टॉक, मैं यह नहीं कहूंगा कि समाप्त हो गए हैं, लेकिन काफी कम हो गए हैं, क्योंकि हम यूक्रेन के लोगों को बहुत अधिक क्षमता प्रदान कर रहे हैं.’\n\nउन्होंने कहा कि सैन्य साजोसामान की संख्या फिर से बढ़ानी होगी और इसका सबसे अच्छा तरीका मिल कर ऐसा करना रहेगा जो किफायती भी हो.\n\nपिछले हफ्ते चेक गणराज्य में एक बैठक के दौरान, यूरोपीय संघ के रक्षा मंत्रियों ने सैन्य सामग्री और संसाधनों को लेकर चर्चा की थी इसके साथ उन्होंने गोला-बारूद और वायु रक्षा प्रणालियों जैसे हथियारों की थोक खरीद पर भी चर्चा की थी जिनकी अभी यूक्रेन को आवश्यकता है. यूरोपीय संघ यूरोप मे स्थित 27 देशों का राजनीतिक और आर्थिक मंच है.\n\nTags: European union, Russia ukraine war",
    "रूस और जर्मनी के बीच अनाक्रमण संधि का सच": "यूक्रेन-रूस संघर्ष के साथ ही दुनिया मानो एक बार फिर से प्रथम विश्व युद्ध के पहले की परिस्थितियों में लौट आई है। प्रथम विश्व युद्ध में भी चिंगारी का काम एक छोटे से देश सर्बिया की वजह से हुआ, जब ऑस्ट्रिया-हंगरी के प्रिंस और उनकी पत्नी ने अपने अधीन राज्य का दौरा किया था, तब एक 18 साल के युवा के हाथों उनकी हत्या कर दी गई थी।\n\nलेकिन यह तो सिर्फ एक चिंगारी थी। इसके पीछे की पूर्वपीठिका कई वर्षों से तैयार हो रही थी। विश्व में औद्योगिक क्रांति के अलंबरदार ग्रेट ब्रिटेन ने दुनिया के अधिकांश भूभाग पर अपना साम्राज्य स्थापित किया हुआ था। उसके बाद फ़्रांस, पुर्तगाली, डच, स्पेनिश और इटली के साम्राज्य ने अपनी जकड़ बनाये हुए थी। जर्मनी इस दौड़ में पिछड़ गया था, लेकिन उसके पास पश्चिमी यूरोप का सबसे बड़ा भूभाग था। 19 वीं शताब्दी के उत्तरार्ध में जर्मनी में पूंजीवाद के विकास के साथ उसने भी जोर पकड़ा और तीव्र गति से अपना औद्योगिक विकास किया। जर्मनी के एकीकरण के बाद उसकी भी साम्राज्यवाद की लिप्सा हिलोरे मारने लगी थी। ग्रेट ब्रिटेन ने इस बीच अपने साम्राज्यवाद को महफूज रखने के लिए समुद्री नौसेना को मजबूत करने का अभियान लिया। कहा जाता है कि नौसेना के लिए ब्रिटेन ने बजट आवंटन को थल और नभ सेना के खर्च के बराबर कर दिया था। जर्मनी इसे देख रहा था, और उसने भी अपनी नौसेना को बड़े पैमाने पर सुसज्जित किया।\n\nबहरहाल हम सभी जानते हैं कि प्रथम विश्व युद्ध (1914-18) का नतीजा दुनिया में भयानक रक्तपात के साथ खत्म हुआ। इसमें फ़्रांस, ब्रिटेन, रूस और अमेरिका मित्र देश थे और जर्मनी, ऑस्ट्रिया-हंगरी और इटली का अपना समूह था। इस युद्ध में जर्मनी और फ़्रांस को भारी नुकसान हुआ, और फ़्रांस को अपनी पिछली हार का बदला चुकाना था। फ़्रांस में दोनों पक्षों के बीच वेर्साइल संधि हुई, जिसमें जर्मनी और उसकी जनता के ऊपर भारी जुर्माना और आहत करने वाली शर्तें थोपी गईं। जर्मनी के शासकों और जनता के लिए उस समय अपमान का घूंट पीने के सिवाय कोई चारा नहीं था, क्योंकि शर्तें नहीं मानने पर मित्र देशों ने जर्मनी को पूर्ण रूप से पराभव की स्थिति में ले जाना था।\n\nलेकिन प्रथम विश्व युद्ध के दौरान ही रूस में जारशाही का अंत भी हो चुका था। अक्टूबर की बोल्शेविक क्रांति ने दुनिया में पहले समाजवादी देश के सपने को साकार कर दिखाया था। इसके जन्म के साथ ही इसके खात्मे के लिए साम्राज्यवादी देशों ने सामूहिक रूप से प्रतिक्रांति के लिए अपने संसाधन खोल दिए। इसी का नतीजा था कि एक बेहद पिछड़े देश में मजदूर किसान के राज को अमल में लाने के साथ ही लेनिन और उनके सहयोगियों को घरेलू और बाहरी मोर्चे पर भारी कठिनाइयों का एक साथ सामना करना पड़ रहा था। लेनिन को जल्द ही अपने कदम पीछे खींचने पड़े थे और तात्कालिक समाधान के तौर पर एनईपी (नव आर्थिक नीति) को लागू करना पड़ा, जिसमें सामूहिक खेती की जगह पर व्यक्तिगत खेती और उद्योग धंधों को मान्यता दी गई।\n\nलेकिन क्या युद्ध में हार-जीत के साथ ही सारे फैसले तय हो जाते हैं? प्रथम विश्व युद्ध से पराजित और बुरी तरह से आहत जर्मनी में जर्मन राष्ट्रवाद की भावनाएं फिर से सर उठा रही थीं। अमेरिका अपनी आर्थिक स्थिति को लगातार मजबूत करता जा रहा था। दुनियाभर में साम्राज्यवाद के अधीन रह रहे तीसरी दुनिया के देशों में आजादी की चाहत बढ़ती जा रही थी। सभी साम्राज्यवादी देश इस बात से भलीभांति परिचित थे कि यह शांति जल्द ही भंग होने वाली है। लेकिन उनके लिए अब दुनिया के आपसी बन्दरबांट से भी बड़ा खतरा पूर्वी एशिया में सोवियत रूस के रूप में था। यानि, खुद आपस में निपटने के साथ-साथ ही अब उनके लिए सोवियत रूस नामक भूत से निपटना सबसे पहली जरूरत थी, क्योंकि यह पश्चिमी यूरोप सहित समूचे विश्व के वंचित वर्गों के लिए एक आदर्श बनता जा रहा था, और अपने विस्तार की तो छोड़िये खुद के अस्तित्व के ऊपर संकट बनता जा रहा था।\n\nअनाक्रमण संधि पर हस्ताक्षर करते रूस के तत्कालीन विदेश मंत्री माल्तोव। साथ में पीछे खड़े हैं ब्रिटेन के विदेशमंत्री रिब्बनट्रॉप और स्टालिन।\n\nलेनिन ने अपनी पुस्तक “साम्राज्यवाद: पूंजीवाद का सर्वोच्च स्वरूप” में इसे पूंजीवाद का ही आधुनिकतम स्वरुप के रूप में निरुपित किया है। इन सभी स्थितियों को देखते हुए और अमेरिका के सबसे प्रभावशाली पूंजीवादी देश के रूप में विकसित हो जाने के बाद दुनिया को पुराने ढर्रे पर चला पाना उत्तरोत्तर संभव नहीं रह गया था।\n\nजर्मनी में हिटलर के नाजीवादी शासन ने 32 में शासन में आने के साथ ही जर्मनी के जख्मों को फिर से ताजा करने, जर्मनी के विस्तार और नस्लीय आधार पर जर्मन राष्ट्रवाद का नारा बुलंद करते हुए तेजी से वरसाइल संधि को कूड़े में फेंकते हुए खुद को सुसज्जित करना शुरू किया। यहूदियों के नरसंहार के बारे में कौन नहीं जानता। यहूदी और कम्युनिस्ट नाजीवाद के सबसे बड़े दुश्मन थे। बोल्शेविक क्रांति में भी उसका मानना था कि यह सब यहूदियों की करतूत है और सोवियत रूस में शीर्ष पर यहूदियों का कब्जा है।\n\nलेनिन की मृत्यु के बाद स्टालिन ने नई आर्थिक नीति को कुछ साल चलाया। लेकिन 1928 में सोवियत रूस में नियोजित विकास की पहल शुरू हुई। इस बार राज्य नियंत्रित आर्थिक विकास की रुपरेखा बनाई गई थी। इसके पीछे भी कहा जाता है कि सोवियत रूस के शीर्षस्थ नेताओं का आकलन था कि आगामी वर्षों में एक बार फिर से बड़े युद्ध का खतरा है। दुनिया में जब तक विभिन्न देशों में सर्वहारा क्रांति नहीं होती, तब तक एकमात्र समाजवादी देश को बरकरार रखने के लिए सोवियत रूस को बड़ी तेजी से खुद को औद्योगिक देशों की अग्रिम कतार में लाना होगा।\n\nइसके लिए कृषि के सामूहिकीकरण से लेकर आबादी के बड़े हिस्से को औद्योगिक उत्पादन के क्षेत्र में स्थानापन्न करना होगा। यह वह समय था जब पूंजीवादी देश अब तक के सबसे बड़े आर्थिक संकट (ग्रेट डिप्रेशन) की चपेट में आने वाले थे। समूचे विश्व में भयानक आर्थिक मंदी का दौर था, उत्पादन निगेटिव में था और बड़ी संख्या में बेरोजगारी और कंगाली फ़ैल रही थी। लेकिन उसी दौर में रूस में प्रथम पंच वर्षीय योजना को लागू किया गया। 1928 से 1938 के बीच में सोवियत रूस में जो कायापलट हुआ है, वह अपने आप में दुनिया में अजूबा है। एक पिछड़ा देश अचानक से औद्योगिक दृष्टि से दुनिया के अग्रणी देशों की पांत में शामिल हो गया था। कृषि में सामूहिकीकरण के साथ ही वहां पर भी आधुनिक मशीनों और औजारों का सहारा लिया जाने लगा था।\n\nइस दौरान कुछ ज्यादतियां भी अवश्य हुईं, जिसे निश्चित रूप से यदि असाधारण परिस्थिति नहीं होती तो उससे बचा जा सकता था। निश्चित रूप से किसी भी बदलाव को सफलतापूर्वक संपन्न करने के लिए उसमें शामिल होने वाले लोगों को भागीदार बनाकर करना अधिक समीचीन होता है। लेकिन यह भी सही है कि जमींदारों से उनके द्वारा कब्जाई जमीन और पूंजीपति से उसके द्वारा लूट कर अर्जित की गई पूंजी को यदि सरकार राष्ट्रीय संपत्ति घोषित करेगी तो ऐसा करने पर वे कोई विरोध भी न करें यह संभव नहीं है। कई बार उसे जबरन भी अधिग्रहण करना पड़ सकता है। लेकिन इसे लागू करने के लिए बेहद सतर्कता और मनमाने पूर्ण ढंग से हर्गिज नहीं किया जा सकता है। स्टालिन के ऊपर पर्जिंग और गुलाग व्यवस्था में लाखों रूसियों को बंदी बनाने के आरोप हैं, जिनके बारे में निश्चित रूप से कुछ सच्चाई है लेकिन उससे कई सौ गुना साम्राज्यवादी दुष्प्रचार है। वह कुछ ऐसा है कि भारत में रहने वाले 100 करोड़ से भी अधिक बेहद गरीब और वंचित समुदाय को भी लग सकता है कि कम्युनिस्ट शासन आने पर उनका सब कुछ लुट जायेगा।\n\nबहरहाल, यहाँ पर हम बात कर रहे हैं सोवियत रूस और जर्मनी के संधिपत्र पर समझौते को लेकर। इस मुद्दे को पश्चिमी जगत ने इतना स्पिन दिया है कि अब तक जो लोग यह मानते थे कि नाजी जर्मनी को जिस लाल सेना ने पूरी तरह से धराशाई कर दिया था, असल में उसने ही जर्मनी को दूसरे विश्व युद्ध के लिए उकसाया। इतिहास को आजकल कई बार मिटाया जा रहा है, फिर से लिखा जा रहा है। यह सारी दुनिया में हो रहा है, भारत में आप इसे होते साफ़-साफ देख रहे हैं। यह सही है कि 1939 में जर्मनी और सोवियत रूस में संधि हुई थी। लेकिन यह संधि क्यों और किन वजहों से की गई, इसकी या तो व्याख्या में बेईमानी की जाती है या इसके सभी पहलुओं को नहीं पेश किया जाता है।\n\nहम इसी मुद्दे पर उपलब्ध जानकारियों को आपके साथ साझा करने का प्रयास करते हैं। ब्रिटिश मार्क्सवादी बिल ब्लांड, जिन्होंने ब्रिटेन और न्यूजीलैंड की कम्युनिस्ट पार्टियों में रहकर अग्रणी भूमिका निभाई है ने इस बारे में फरवरी 1990 में एक लेख लिखा था, जिसमें उन्होंने सुबूतों के साथ इस बात को स्थापित किया है कि सोवियत रूस ने जर्मनी के साथ अनाक्रमण समझौता करने से पहले ब्रिटेन और फ़्रांस के साथ कई दौर की बातचीत की और उन्हें त्रिपक्षीय समझौते के लिए रजामंद करने की कोशिश की। लेकिन ब्रिटेन और फ़्रांस की ओर से इस बारे में लगातार टालमटोल की नीति अपनाई गई, जिसके पीछे उनकी मंशा यह भी थी कि हिटलर का रुख पश्चिमी यूरोप के बजाय सोवियत रूस की ओर किया जाये। इससे एक पंथ और दो काज सध जायेंगे।\n\nहिटलर की आत्मकथा मेन कैम्पफ में हिटलर के शब्दों में “पश्चिमी और दक्षिणी यूरोप की जगह पूर्वी यूरोप की भूमि आकार ले रही है।”\n\nइस समझौते से पूर्व मार्च 1939 में सीपीएसयू की 18 वीं कांग्रेस में स्टालिन ने कहा, “ इंगलैंड, फ़्रांस और अमेरिका की ओर से आक्रमणकारी को एक के बाद एक छूट दी जा रही है”।\n\nइस प्रकार हम देख रहे हैं कि गैर-आक्रमणकारी देशों की कीमत पर खुले तौर पर दुनिया का बंटवारा हो रहा है, इसका कोई प्रतिरोध नहीं किया जा रहा है, यहाँ तक कि इस सबमें एक आपसी समझदारी भी दिखती है।\n\nआखिरकार यह कैसे संभव है कि गैर-आक्रमणकारी देश इतनी आसानी से बिना कोई प्रतिरोध किये ही आक्रमणकारियों को उपकृत करने के लिए अपने-अपने प्रभाव क्षेत्र को त्याग रहे हैं?\n\nक्या इसके पीछे की वजह गैर-आक्रमणकारियों की कमजोर स्थिति है? हर्गिज नहीं। गैर-आक्रमणकारी देशों, और लोकतांत्रिक देशों की यदि आर्थिक और सैन्य शक्ति का संयुक्त रूप से मूल्यांकन करें तो वे हर हाल में फासिस्ट शक्तियों से मजबूत स्थिति में हैं।\n\nइसकी मुख्य वजह यह है कि अनाक्रमणकारी देशों में ब्रिटेन और फ़्रांस ने आक्रमणकारी के खिलाफ सामूहिक सुरक्षा, सामूहिक प्रतिरोध की नीति को ख़ारिज कर दिया है, और गैर-हस्तक्षेप की नीति को अपना रखा है…\n\nयह गैर-हस्तक्षेप की नीति जर्मनी को सोवियत रूस के साथ उलझने में कोई बाधा नहीं बनने देने की ओर इशारा करती है।\n\nइसी बीच सोवियत संघ के साथ किसी भी प्रकार की बातचीत के बिना ही इंग्लैंड ने पोलैंड के साथ समझौते पर दस्तखत कर दिए, और किसी भी प्रकार के आक्रमण पर अपनी तरफ से साथ खड़े होने की गारंटी दे दी।\n\nहाउस ऑफ़ कॉमन्स में लिबरल पार्टी के नेता डेविड लायड जार्ज का वक्तव्य काबिलेगौर है: “मुझे यह बात समझ में नहीं आ रही है कि रूस को विश्वास में लिए बिना ही इस समझौते पर मुहर क्यों लगा दी गई? यदि पोलैंड नहीं चाहता है कि रूस इस सबके बीच में आये, यदि पोलैंड इस शर्त को स्वीकार नहीं करता है तो इसके लिए जिम्मेदारी उसकी होगी।”\n\nइंग्लैंड-फ़्रांस की गारंटी ने जनता के दबाव को ध्यान में रखते हुए आक्रमणकारी को पुचकारने की अपनी नीति में बदलाव करते हुए सामूहिक सुरक्षा के प्रयास के लिए बाध्य किया। 15 अप्रैल 1939 को ब्रिटिश सरकार ने सोवियत संघ के साथ संपर्क साधा और कहा कि उसे अपनी सीमा से सटे देशों की सुरक्षा के लिए सैन्य सहयोग की सार्वजनिक घोषणा करनी चाहिए।\n\n17 अप्रैल को सोवियत संघ ने अपने जवाब में इस प्रकार के किसी भी एकतरफा घोषणा से इंकार किया और बताया कि वह अन्य शक्तियों की तुलना में एकतरफा घोषणा कर असमानता की स्थिति के लिए तैयार नहीं है। रूस ने प्रस्तावित किया:\n\nसबसे पहले रूस, ब्रिटेन और फ़्रांस के बीच में आक्रमण के खिलाफ एक त्रिपक्षीय समझौता हो।\n\nदूसरा, इस गारंटी को बाल्टिक देशों (इस्टोनिया, फ़िनलैंड, लातिविया और लुथियानिया) के लिए विस्तारित किया जाये, क्योंकि इन देशों को गारंटी न देने का अर्थ है जर्मनी के लिए अपने पूर्वी यूरोप के और विस्तार को खुला न्यौता देना।\n\nतीसरा, यह संधि अस्पष्ट नहीं होनी चाहिए, बल्कि हस्ताक्षर करने वाले देशों के लिए इसमें स्पष्ट रूप से सैन्य सहायता किस रूप में दी जायेगी, स्पष्ट होना चाहिए।\n\nइस पर फ़्रांस और इंग्लैंड की सरकार की ओर से कहा गया कि फ़िनलैंड, एस्टोनिया और लातिविया की गारंटी नहीं दी जा सकती।\n\nयहाँ पर यह समझना बेहद महत्वपूर्ण है कि यूरोप के सभी प्रमुख राष्ट्र इस बात से पूरी तरह से वाकिफ थे कि युद्ध अपरिहार्य है। ऐसे में जर्मनी, इंग्लैंड और सोवियत रूस की ओर से लगातार पुनर्संयोजन और अपनेआप को आवश्यक हथियारों और सैन्यीकरण से लामबंद करने की तैयारी हो रही थी।\n\nसोवियत संघ के विदेशी मामलों के प्रमुख मेक्सिम लितविनोव का उल्लेख यहाँ पर बेहद अहम है। 1876 में यहूदी परिवार में जन्में लितविनोव की विदेशी मामलों में भूमिका (1930-39) तक बेहद महत्वपूर्ण रही। वे विश्व निरस्त्रीकरण व सामूहिक सुरक्षा के सबसे बड़े पैरोकार बनकर उभरे थे। द्वितीय विश्व युद्ध से पहले नाज़ी जर्मनी के खिलाफ पश्चिमी शक्तियों, विशेषकर इंग्लैंड और फ़्रांस के साथ सोविएत संघ का एक सामूहिक सुरक्षा समझौता हो जाए, के लिए उनकी ओर से अथक प्रयास किये गये। उस दौरान ऐसा देखा गया कि स्टालिन की ओर से लितविनोव को विदेशी मामलों को देखने की पूर्ण स्वायत्तता मिली हुई थी, और स्टालिन का पूरा ध्यान सोवियत संघ के आंतरिक मसलों और औद्योगीकरण पर केंद्रित था।\n\nलीग ऑफ़ नेशन में सोवियत प्रतिनिधिमंडल का नेतृत्व करने वाले लितविनोव ने राष्ट्र संघ के सामने सोवियत संघ की ओर से विश्व निरस्त्रीकरण की जोरदार पेशकश की थी और बड़े पैमाने पर विश्व में निरस्त्रीकरण के प्रस्ताव को रखा था। सोवियत संघ की ओर से यह प्रयास विश्व निरस्त्रीकरण सम्मेलन (1927-30), जेनेवा में हुए विदेशी मामलों के प्रमुखों के सम्मेलन (1932), लंदन के विश्व आर्थिक सम्मेलन (1933) सहित सोवियत संघ एवं संयुक्त राज्य अमेरिका के साथ राजनयिक संबंधों में सुधार में लितविनोव के नेतृत्व में (1934) जारी रहे।\n\nजब नाज़ी जर्मनी की ताकत एक आसन्न खतरा बनकर उभरने लगी थी, तो लितविनोव के द्वारा 1934 से लेकर 1938 के बीच में लीग ऑफ़ नेशन के सामने बारम्बार जर्मनी के खिलाफ सामूहिक प्रतिरोध की योजनाओं को तैयार किये जाने की अपील की गई। जाहिर सी बात है सोवियत रूस की ओर से किये जा रहे इस पेशकश के पीछे एक ऐसा मजबूत ब्लॉक बनाने की थी जो आसानी से जर्मनी के आक्रमण को कुचलने में कामयाब हो सकता था, और इसके लिए ब्रिटेन, फ़्रांस और सोवियत संघ का मजबूत गठजोड़ आवश्यक था। इसके लिए 2 मई 1935 में फ़्रांस के साथ और 16 मई 1935 में चेकोस्लोवाकिया के साथ जर्मन विरोधी संधि भी की गई। लेकिन इतिहास के इस दौर की विवेचना करने पर हम पाते हैं कि फ़्रांस की ओर से हीला हवाली की गई और ब्रिटेन का मन्तव्य कभी भी इस दौरान स्पष्ट नहीं हो पाया।\n\nइससे पहले ब्रिटेन के प्रधानमंत्री चैम्बरलेन की म्यूनिख वार्ता और हिटलर के साथ 30 सितंबर 1938 को चेकोस्लोवाकिया के जर्मन मूल वाले इलाके को जर्मनी को हस्तगत करने को लेकर संधि पर हस्ताक्षर की घटना सबसे अहम है। इसे चैम्बरलेन के द्वारा ऐतिहासिक बताया गया और विश्व युद्ध के खतरे को टालने वाला कदम बताया गया। इस वार्ता में इससे प्रभावित चेकोस्लोवाकिया और सोवियत रूस की कोई हिस्सेदारी नहीं रही, और इस प्रकार ब्रिटेन, फ़्रांस और इटली ने अपनी ओर से जर्मनी के साथ मिलकर चेकोस्लोवाकिया के भाग्य का फैसला कर लिया। इसे साफ तौर पर हिटलर को खुश करने वाली नीति समझा गया।\n\nइसके अलावा भी ऐसी बहुत सी घटनाएं हैं, जिन्हें ब्रिटेन और फ़्रांस जैसी प्रमुख साम्राज्यवादी शक्तियों के द्वारा हिटलर को खुश किये जाने के तौर पर देखा जा सकता है। 20 अप्रैल 1939 को हिटलर का 50 वां जन्मदिन था। इससे एक महीने पहले ही जर्मन सेना चेक गणराज्य को अपने कब्जे में लेने के लिए कूच कर चुकी थी, और ब्रिटिश प्रधानमंत्री नेविले चैम्बरलेन के साथ म्यूनिख समझौता रद्दी की टोकरी में डाल दिया गया था। इसके बावजूद ब्रिटेन की सरकार हिटलर को प्रसन्न रखने के लिए कोई कोर-कसर बाकी नहीं रख रही थी।\n\nब्रिटिश मंत्रिमंडल ने फैसला लिया कि हिटलर के जन्मदिन के अवसर पर किंग जार्ज VI को उन्हें व्यक्तिगत तौर पर जन्मदिन की बधाई वाला टेलीग्राम भेजा जाना चाहिए। द टाइम्स और डेली एक्सप्रेस के अनुसार इस भव्य समारोह में ब्रिटेन के राजदूत, जिन्हें प्राग पर हमले के बाद वापस बुला लिया गया था, को फिर से भेजा गया था, बल्कि उनके अलावा ब्रिटिश जनरल जे ऍफ़ सी फुलर भी खाकी टोपी के साथ उपस्थित थे। इसके अलावा भी ऐसे कई दृष्टांत हैं, जिनसे सोवियत रूस के पास यह सोचने की कोई वजह नहीं थी कि असल में हिटलर का सबसे बड़ा हमला यदि किसी पर होना है तो वह फ़्रांस या ब्रिटेन नहीं बल्कि सोवियत रूस होने वाला है। ऐसे एक नहीं अनेकों उदाहरण भरे पड़े हैं, जिनका अंत यूरोप में घोषित युद्ध के बाद जाकर खत्म हुआ।\n\nये वे कुछ ऐसे कठिन हालात और प्रश्न थे जिनसे जूझने के लिए सोवियत रूस के पास कोई विकल्प नहीं था। इस बीच सोवियत रूस में विदेशी मामलों के प्रमुख लिवित्नोव के स्थान पर व्यच्स्लेव मोलोतोव को नियुक्त कर दिया गया था। ब्रिटेन-फ़्रांस-रूस के सुरक्षा समझौते पर फ़्रांस और ब्रिटेन के जवाब को मोलोतोव ने यह कहकर ख़ारिज कर दिया कि इस ड्राफ्ट में हमले की स्थिति में तत्काल मदद की जगह पर लीग ऑफ़ नेशन से सलाह मशविरे की बात कही गई है, जिसका कोई अर्थ नहीं है। सोवियत संघ की ओर से 2 जून को इसके जवाबी ड्राफ्ट को भेजा गया, जिस पर ब्रिटेन और फ़्रांस ने फ़िनलैंड, एस्टोनिया और लातिविया की गारंटी से इंकार कर दिया था।\n\nसोवियत सरकार की ओर से इसके बाद भी प्रयास जारी रहे, और आखिरकार मोलोतोव ने 17 जुलाई को अपने बयान में कहा कि सैन्य संधि के बगैर राजनैतिक संधि का कोई अर्थ नहीं रह जाता है।\n\nआखिरकार 23 जुलाई को ब्रिटेन, फ़्रांस सैन्य संधि के लिए राजी हुए, और इसके लिए ब्रिटिश प्रतिनिधिमंडल की अगुआई के लिए एडमिरल रेगीनाल्ड प्लंकेट को भेजा गया, जिनके पास असल में संधि पर हस्ताक्षर करने का अधिकार नहीं था। ऊपर से तुर्रा यह कि इस दल को हवाई जहाज के बजाय समुद्री रास्ते से लेनिनग्राद भेजा गया, जो आखिरकार ट्रेन पकड़कर 11 अगस्त को मास्को पहुंचा। दस्तावेजों से पता चलता है कि इस प्रतिनिधिमंडल को धीमी गति से वार्ता चलाने के निर्देश दिए गए थे।\n\nआखिरकार सोवियत रूस ने जर्मनी के साथ अनाक्रमण संधि का फैसला लिया। इस दौरान मोलोतोव, जर्मनी विदेश मामलों के प्रमुख रिब्बनट्रॉप के बीच में कई दौर के पत्राचार हुए। जर्मन-सोवियत रूस के बीच अनाक्रमण संधि के मसौदे को तैयार किया गया और आखिरकार हिटलर ने 20 अगस्त को स्टालिन को व्यक्तिगत रूप से पत्र लिखकर मसौदे पर अपनी सहमति व्यक्त करते हुए 27 अगस्त तक रिब्बनट्रॉप के मास्को में पहुँचने की सूचना दी। इस अनाक्रमण संधि से सोवियत संघ ने अपने लिए कुछ समय के लिए जरुरी तैयारी का समय ले लिया था। लेकिन इस समझौते की यह कहकर भारी आलोचना की जाती है कि इसके साथ-साथ जर्मनी और सोवियत रूस के बीच में एक गुप्त समझौता हुआ था, जिसमें यूरोप में उनके अपने-अपने प्रभाव क्षेत्र का भी बंटवारा किया गया था।\n\nइसमें यह सहमति बनी थी कि यदि जर्मनी ने पोलैंड पर आक्रमण किया तो वह कर्जन लाइन का अतिक्रमण नहीं करेगा (प्रथम विश्व युद्ध के बाद ब्रिटिश विदेश मंत्री लार्ड कर्जन के द्वारा तय की गई सीमा) जो कि पॉलिश बहुल आबादी को यूक्रेनी और बेलारूसी समुदाय से विभाजित करता है। ज्ञातव्य हो कि पोलैंड का यह पूर्वी भूभाग 1917 की क्रांति के दौरान रूस से छिन गया था।\n\n11 अगस्त 1939 को स्विस राजनयिक और इतिहासकार और लीग ऑफ़ नेशन के कमिश्नर, कार्ल जैकब बुखार्ड के समक्ष हिटलर ने सोवियत संघ के खिलाफ आक्रमण के इरादे यह कहकर उजागर किये थे, “मेरा हर कदम रूस के खिलाफ है। अगर पश्चिम इतना ही मूर्ख है तो मुझे रूसियों के साथ समझौते में जाने के लिए मजबूर होना पड़ेगा। पहले पश्चिम को हराना होगा और उसके बाद अपनी सारी शक्ति को सोवियत रूस के खिलाफ लगाना होगा। मुझे हर हाल में यूक्रेन चाहिए, ताकि वे हमें भूखा न मार सकें, जैसा कि प्रथम विश्व युद्ध के दौरान हुआ था।”\n\nद्वितीय विश्व युद्ध को खत्म हुए आज 77 वर्ष से अधिक का समय बीत चुका है। इन बीतें सात दशकों में संयुक्त राज्य अमेरिका का बोलबाला पूरी तरह से छाया रहा है। सोवियत संघ भी एक प्रमुख महाशक्ति बना रहा, और उसके पतन को भी अब 30 वर्ष हो चुके हैं। आज दुनिया के अधिकांश गुलाम देश राजनैतिक रूप से आजाद हैं, लेकिन साम्राज्यवाद के नए नए रूपों के जरिये उनके शोषण के नए नए तरीकों को ईजाद कर लिया गया है। इस बीच एशिया में चीन के बड़े आर्थिक शक्ति के रूप में उभरने और रूस पर पश्चिमी यूरोप के अधिकाधिक निर्भरता से भयभीत संयुक्त राज्य अमेरिका के द्वारा शीत युद्ध के दौरान बनाये गए नाटो गुट को रूस की सीमा तक जबरन पहुंचाने के विरोध में ठीक वैसी ही स्थिति बन गई है, जैसा कि हम प्रथम विश्व युद्ध की पूर्वपीठिका में पाते हैं। कल यदि दुनिया का अस्तित्व रहा, तो भावी पीढ़ी के लिए यह प्रश्न सकते में डालने वाला रहेगा कि इतनी छोटी वजहों से पूरी दुनिया को खत्म करने वाले विश्व युद्ध आखिर क्यों हुए?\n\nशायद वे समझ पाएं कि इनकी वजह ऑस्ट्रिया-हंगरी के प्रिंस की हत्या या यूक्रेन के नाटो में शामिल होने न होने का मसला नहीं बल्कि पूंजी के सरमायेदारों की भूख और आपसी खींचतान इसकी जिम्मेदार है, इसके संपूर्ण खात्मे और वैश्विक सर्वहारा के मातहत ही विश्व में स्थायी शांति, सुख, समृद्धि और जलवायु परिवर्तन से कारगर ढंग से निपटा जा सकता है।\n\n(रविंद्र सिंह पटवाल लेखक और टिप्पणीकार हैं।)",
    "14 सितंबर : हिंदी दिवस के रूप में मनाने का फैसला": "नयी दिल्ली 14 सितंबर (भाषा) हिंदी उन भाषाओं में शुमार है जो दुनिया में सबसे ज्यादा बोली और समझी जाती हैं। महात्मा गांधी ने कहा था कि हिंदी जनमानस की भाषा है और इसे देश की राष्ट्रभाषा बनाने की सिफारिश भी की थी। हिंदी को 14 सितंबर 1949 को राजभाषा का दर्जा दिया गया, लिहाज़ा इस दिन को हिंदी दिवस के रूप में मनाया जाता है।\n\nसंविधान सभा ने देवनागरी लिपि वाली हिंदी के साथ ही अंग्रेजी को भी आधिकारिक भाषा के रूप में स्वीकार किया, लेकिन 1949 में आज ही के दिन संविधान सभा ने हिंदी को ही भारत की राजभाषा घोषित किया। हालांकि पहला हिंदी दिवस 14 सितंबर 1953 को मनाया गया।\n\nदेश दुनिया के इतिहास में 14 सितंबर की तारीख में दर्ज अन्य महत्वपूर्ण घटनाओं का सिलसिलेवार ब्यौरा इस प्रकार है:-\n\n1770 : डेनमार्क में प्रेस की स्वतंत्रता को मान्यता मिली।\n\n1833 : विलियम वेंटिक, पहले गवर्नर जनरल के तौर पर भारत आए।\n\n1901 : अमेरिकी राष्ट्रपति विलियम मैकेंजी की गोली मारकर हत्या।\n\n1917 : रूस को आधिकारिक तौर पर गणतंत्र घोषित किया गया।\n\n1949 : संविधान सभा ने हिंदी को भारत की आधिकारिक भाषा का दर्जा दिया।\n\n1959 : सोवियत संघ का अंतरिक्ष यान पहली बार चंद्रमा की सतह पर उतरा।\n\n1960 : खनिज तेल उत्पादक देशों ने मिलकर ओपेक की स्थापना की।\n\n1998 : माइक्रोसॉफ्ट, जनरल इलेक्ट्रिक को पीछे छोड़कर दुनिया की सबसे बड़ी कंपनी बनी।\n\n2000 : माइक्रोसॉफ्ट ने विंडोज एम.ई. लांच किया।\n\n2001 : अंतरराष्ट्रीय आतंकवादी ओसामा बिन लादेन को पकड़ने के अभियान के लिए अमेरिका में 40 अरब डॉलर मंजूर किए गए।\n\n2000 : प्रधानमंत्री अटल बिहारी वाजपेयी ने अमेरिकी सीनेट के दोनों सदनों की संयुक्त बैठक को सम्बोधित किया।\n\n2007 : जापान ने तानेगाशिया स्थित प्रक्षेपण केन्द्र से पहला चन्द्र उपग्रह एच-2ए प्रक्षेपित किया ।\n\n2008 : रूस के पेर्म हवाई अड्डे पर एअरोफ़्लोत का विमान दुर्घटनाग्रस्त। विमान में सवार सभी 88 लोगों की मौत।\n\n2009: भारत ने श्रीलंका को 46 रन से हराकर त्रिकोणीय सीरीज का कॉम्पैक कप जीता।\n\n2009 : भारत के लिएण्डर पेस और चेक गणराज्य के लुकास लोही ने महेश भूपति और मार्क नोल्स की जोड़ी को हराकर यू. एस. ओपन के पुरुष युगल का ख़िताब जीता।\n\n2016 : पैरा ओलंपिक खेलों में भारत के पदकों का आंकड़ा चार पर पहुंचा।\n\nभाषा एकता\n\nयह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",
    "स्कोडा ऑटो इंडिया की अगस्त में 10 प्रतिशत अधिक सेल, पिछले माह 4,222 कारों की बिक्री": "दिल्ली:\n\nस्कोडा ऑटो इंडिया (Skoda auto india) ने कहा कि अगस्त में उसकी थोक बिक्री पिछले साल की समान अवधि की तुलना में 10 प्रतिशत बढ़कर 4,222 इकाई हो गई. कंपनी ने अगस्त 2021 में 3,829 यूनिट्स को डिस्पैच किया. चेक कार निर्माता ने कहा कि उसने 2022 के लिए कुल बिक्री का आंकड़ा 37,568 को पार कर लिया है और अभी एक चौथाई से अधिक समय बाकी है. स्कोडा ऑटो ने एक बयान में कहा कि यह भारत में कंपनी के लिए बिक्री के मामले में वर्ष 2022 सबसे अधिक है. कंपनी ने इससे पहले वर्ष 2012 में सबसे अच्छी 34,678 यूनिट बेची थी. स्कोडा ऑटो इंडिया के ब्रांड निदेशक ज़ैक हॉलिस ने कहा, “यह भारत और दुनिया में स्कोडा ऑटो के लिए एक ऐतिहासिक क्षण है. इस उपलब्धि का श्रेय हमारी टीमों, हमारे भागीदारों और सबसे महत्वपूर्ण हमारे ग्राहकों को जाता है.\"\n\nये भी पढ़ें : Hyundai Motor और Kia की बढ़ी बिक्री, अगस्त में बिकी इतनी कारें\n\nइस उपलब्धि की नींव वर्ष 2018 में INDIA 2.0 की घोषणा के साथ रखी गई थी. उस समय, इंडिया 2.0 एक विशाल परियोजना थी जिसमें मेड-फॉर-इंडिया प्लेटफॉर्म पर आधारित सभी नए मेड-फॉर-इंडिया उत्पाद शामिल थे और स्कोडा ऑटो इंडिया की व्यावसायिक प्रक्रिया का एक पूर्ण ओवरहाल जिसमें अधिक ग्राहक टचप्वाइंट और स्वामित्व और रखरखाव में गंभीर कटौती शामिल थी. INDIA 2.0 का बुलवार्क मेड-फॉर-इंडिया MQB-A0-IN प्लेटफॉर्म पर था, जिसमें 95% स्थानीयकरण और स्वामित्व लागत 0.46 रुपये प्रति किलोमीटर थी. जुलाई 2021 में डेब्यू करने वाली कुशाक एसयूवी और मार्च 2022 में पेश की गई स्लाविया सेडान भारत और चेक गणराज्य की टीमों के साथ मिलकर भारत के लिए विकसित की गई दुनिया की पहली कारें हैं.",
    "यूक्रेन के भारतीय छात्र अब 29 देशों से अपनी शेष एमबीबीएस जारी रख सकते": "हैदराबाद: जिन भारतीय छात्रों को रूसी आक्रमण के कारण यूक्रेन में अपने एमबीबीएस पाठ्यक्रम को बंद करना पड़ा था, वे अब संयुक्त राज्य अमेरिका, राष्ट्रीय चिकित्सा आयोग (एनएमसी) सहित 29 देशों में स्थित मेडिकल कॉलेजों में अपना पाठ्यक्रम जारी रख सकते हैं, जहां से उन्होंने छोड़ा था। चिकित्सा शिक्षा के लिए भारतीय नियामक संस्था ने कहा।\n\nजिन 29 देशों से भारतीय छात्र अपना पाठ्यक्रम जारी रख सकते हैं उनमें पोलैंड, ऑस्ट्रिया, चेक गणराज्य, फ्रांस, जॉर्जिया, कजाकिस्तान, लिथुआनिया, मोल्दोवा, स्लोवाकिया, स्पेन, उज्बेकिस्तान, अमेरिका, इटली, बेल्जियम, मिस्र, बेलारूस, लातविया, किर्गिस्तान, ग्रीस, रोमानिया, स्वीडन, इज़राइल, ईरान, अजरबैजान, बुल्गारिया, जर्मनी, तुर्की, क्रोएशिया और हंगरी।\n\n6 सितंबर को, एनएमसी ने कहा था कि उसे अकादमिक गतिशीलता कार्यक्रमों के लिए कोई आपत्ति नहीं है, जो भारतीय एमबीबीएस छात्रों को अस्थायी रूप से अन्य विदेशी विश्वविद्यालयों में अपने पाठ्यक्रम का पीछा करने के लिए वापस आने की अनुमति देगा। ऐसे छात्र, अन्य यूरोपीय विश्वविद्यालयों में एमबीबीएस पाठ्यक्रम जारी रखने के बावजूद, मूल यूक्रेनी विश्वविद्यालय के छात्र बने रहेंगे।\n\nअकादमिक गतिशीलता कार्यक्रम केवल 29 देशों में स्थित मेडिकल कॉलेजों या संस्थानों पर लागू होगा और मेडिकल छात्रों को सलाह दी जाती है कि वे तदनुसार गतिशीलता कार्यक्रम को अपनाएं, एनएमसी ने सलाह दी है।\n\nएक बार जब वे 29 देशों में स्थित किसी भी मेडिकल कॉलेज से एमबीबीएस पाठ्यक्रम पूरा कर लेते हैं, तो उन्हें यूक्रेन में मूल चिकित्सा विश्वविद्यालय से डिग्री प्रमाणपत्र मिल जाएगा, एनएमसी ने स्पष्ट किया है।\n\n20,000 से 22,000 भारतीय छात्र कहीं भी हैं, जिनमें से कुल 740 छात्र तेलंगाना के थे, जिन्हें अचानक यूक्रेन में अपना एमबीबीएस पाठ्यक्रम छोड़कर वापस लौटना पड़ा। 29 देशों के लिए एनएमसी की मंजूरी उन भारतीय छात्रों को बड़ी राहत देगी जो यूक्रेन में एमबीबीएस कोर्स कर रहे थे।\n\nपिछले कुछ महीनों में, कई यूक्रेनी विश्वविद्यालय यूरोप में अपने समकक्षों के साथ सहयोग करने में सक्षम हुए हैं ताकि विदेशी छात्रों को विनिमय कार्यक्रमों के रूप में अकादमिक गतिशीलता कार्यक्रम पेश किए जा सकें।",
    "यूरोपीय देशों ने ऊर्जा के दामों को नियंत्रण में रखने के लिए कोशिशें तेज की": "यूरोपीय देशों ने ऊर्जा के दामों को नियंत्रण में रखने के लिए कोशिशें तेज की PTI / ब्रसेल्स September 09, 2022\n\nनौ सितंबर (भाषा) यूक्रेन और रूस के बीच युद्ध से वैश्विक ऊर्जा दामों में वृद्धि के बीच यूरोपीय संघ ने लोगों को तेजी से बढ़ रहे इस ऊर्जा दामों से बचाने का अपना अभियान तेज कर दिया है । दरसअल बढ़ते दामों के कारण यूरोप में सर्दियों में लोगों के गरीबी और ठंड से बुरी तरह परेशान होने की आशंका उत्पन्न हो गयी है।\n\nसंघ के 27 सदस्य देशों के ऊर्जा मंत्रियों ने आपात बैठक की है और उन्हें गैस एवं बिजली के मूल्यों को नियंत्रण में रखने के विभिन्न प्रस्तावों पर भिन्न-भिन्न विचारों के बीच सहमति बन जाने की उम्मीद है।\n\nइन प्रस्तावों में तेल एवं गैस कंपनियों के अप्रत्याशित लाभ पर कर लगाने से लेकर रूसी गैसों की मूल्य सीमा तय करने जैसे उपाय शामिल हैं। दरअसल तेल एवं गैस के दाम तेजी से बढ़ने से कंपनियों को अप्रत्याशित लाभ हो रहा है।\n\nकई मंत्रियों ने कहा कि हर देश की विभिन्न ऊर्जा जरुरतों, आपूर्ति आदि को देखते हुए सहमति पर पहुंच पाना आसान नहीं होगा लेकिन यदि पूरे यूरोप में संकटों से घिरे लोगों को समय से सहायता पहुंचानी है तो यह समय बड़ा महत्वपूर्ण है।\n\nरूस ने प्राकृतिक गैस की आपूर्ति में कटौती कर दी है। इस गैस का उपयोग कारखानों, विद्युत उत्पादन और सर्दियों में घर को गर्म रखने में किया जाता है। रूस के इस कदम के चलते ऊर्जा के दाम और मुद्रास्फीति बढ़ गयी है जिससे यूरोप को इस साल के उत्तरार्ध में मंदी आने की आशंका है।\n\nआयरिश परिवहन, पर्यावरण एवं जलवायु मंत्री इयामोन रयान ने यहां संवाददाताओं से कहा, ‘‘ यहां सबसे बड़ा हस्तक्षेप रूस सरकार की तरफ से है। उसने अपने कदमों से गैस को युद्ध के हथियार के तौर पर इस्तेमाल किया है। हमें हस्तक्षेप करना होगा क्योंकि पूरे बाजार के साथ खिलवाड़ किया गया है।’’\n\nउन्होंने कहा कि ‘महीनों नहीं, बल्कि सप्ताहों के अंदर’ कदम उठाया जाना चाहिए।\n\nचेक गणराज्य के उद्योग मंत्री ने कहा, ‘‘ अब प्रतीक्षा करने का वक्त नहीं है, हमें शीघ्रता एवं एकजुटता दिखानी होगी।’’\n\nएपी राजकुमार माधव",
    "Taiwan China Conflict: चीन की धमकियों के बीच दूसरे देशों के साथ जुड़ेगा ताइवान, जानें राष्ट्रपति ने क्या कहा": "ताइवान की राष्ट्रपति साई इंग वेन और चीन के राष्ट्रपति शी जिनपिंग (फाइल फोटो)\n\nTaiwan President Tsai Ing Wen: ताइवान की राष्ट्रपति साई इंग वेन ने शुक्रवार को बीजिंग (Beijing) की धमकियों के बावजूद दुनिया के दूसरे देशों के साथ जुड़ने का संकल्प लिया. साई ने 26वें फोरम 2000 सम्मेलन के समापन पर दिए अपने वीडियो भाषण में कहा, \"मैं इस बात पर जोर देना चाहती हूं कि न तो धमकी और न ही जबरदस्ती ताइवान (Taiwan) को दुनिया के साथ जुड़ने से रोक सकती है.''\n\nराष्ट्रपति ने कहा, \"ताइवान और उसके लोग उन क्षेत्रों में लोकतंत्र के साथ सहयोग बढ़ाने के लिए तैयार हैं जहां हम मददगार हो सकते हैं.\" अपने भाषण में, साई ने फोरम 2000 फाउंडेशन के कार्यकारी निदेशक जैकब क्लेपाल और संगठन में उनके सहयोगियों को ताइवान के लोकतंत्र के लिए उनके कट्टर समर्थन के लिए धन्यवाद दिया.\n\nसाई के अनुसार, पिछले महीने जब बीजिंग ने ताइवान फाउंडेशन फॉर डेमोक्रेसी के खिलाफ \"दंडात्मक उपायों\" की घोषणा की, एक सरकार से संबद्ध संगठन, फोरम 2000 फाउंडेशन ने ताइवान में मानवाधिकारों और स्वतंत्रता पर हमलों को तेज करने के लिए चीन की निंदा की.\n\nरूस-यूक्रेन युद्ध पर क्या बोलीं राष्ट्रपति?\n\nताइवान की राष्ट्रपति ने यूक्रेन (Ukraine) पर रूस (Russia) के आक्रमण के कारण इस वर्ष के सम्मेलन की तारीख को अक्टूबर से आगे बढ़ाने के लिए फाउंडेशन की सराहना की. उन्होंने कहा, \"लोकतांत्रिकों को सत्तावाद के पुनरुत्थान का मुकाबला करने और इस तेजी से चुनौतीपूर्ण माहौल में लोकतंत्रों को अधिक लचीला बनाने के लिए एक साथ आने की सख्त जरूरत है.\"\n\nसाई ने अपने मित्र देशों का आभार व्यक्ति किया\n\nराष्ट्रपति ने कहा पूरे यूरोप (Europe) से ताइवान के दोस्तों, विशेष रूप से लिथुआनिया, स्लोवाकिया, चेक गणराज्य और पोलैंड का आभार व्यक्त करती हूं. साई इंग वेन ने कहा, \"ताइवान के लोग आपकी दया को कभी नहीं भूलेंगे और समय आने पर हम इस उदारता को वापस भी लौटाएंगे.\"\n\nताइवान के विदेश मंत्री ने क्या बोला\n\nइस बीच, ताइवान के विदेश मंत्री जोसेफ वू ने भी यूक्रेन पर आक्रमण के बाद ताइवान की रक्षा के बारे में सम्मेलन में एक पैनल चर्चा में बात की. मंत्रालय द्वारा शुक्रवार को जारी एक समाचार विज्ञप्ति के अनुसार, वू ने कहा कि रूस के यूक्रेन पर आक्रमण से दुनिया ने एक सबक सीखा है कि अगर देश के पास पर्याप्त सैन्य शक्ति नहीं है तो वह सत्तावादी शासन के हमले को नहीं रोक पाएगा.\n\nये भी पढ़ें- PM Sheikh Hasina: अब बांग्लादेश में भी होंगे श्रीलंका जैसे हालात? PM शेख हसीना ने दिए इन तमाम सवालों के जवाब\n\nये भी पढ़ें- Rishi Sunak Vs Liz Truss: यूके PM की रेस में कैसे पिछड़ गए ऋषि सुनक, नतीजों से पहले जानें कितनी बची है उम्मीद",
    "सोलापुर का गायकवाड परिवार: क्या है IPL और रोड सेफ़्टी वर्ल्ड सीरीज़ से इनका कनेक्शन?": "2017 में सुप्रीम कोर्ट ने कमिटी ऑफ़ एडमिनिस्ट्रेटर्स (CoA) के हाथों में भारतीय क्रिकेट कंट्रोल बोर्ड को सौंप दिया. उनकी ओर से कई टिप्पणियां और सुझाव आये. समय बीतता गया और सुधार की बाट जोह रही आंखों ने CoA को बिखरते और फिर टाइम-पास में तब्दील होते देखा. होते-करते इस कमिटी को झाड़-पोछकर किनारे रख दिया गया और टीम सौरव गांगुली ने बीसीसीआई की चाभी अपनी अंटी में बांध ली. 2019 आते-आते, भारतीय क्रिकेट की सत्ता का हस्तांतरण होते-होवाते, भारतीय क्रिकेट प्रशासन की ख़ामियों की बातें दबती गयीं. 2019 के बाद ऐसी बातें होनी ही बंद हो गयीं. भारतीय क्रिकेट, सनद रहे कि इसमें आईपीएल भी शामिल है, निहायती प्योर ऐंड पायस मालूम होने लगा. हालिया वाकयों में, 21 अगस्त 2022 को मध्य प्रदेश क्रिकेट असोसिएशन के पूर्व सदस्य संजीव गुप्ता ने बीसीसीआई से जुड़े लोगों के ख़िलाफ़ दायर अपनी सभी 21 शिकायतों को वापस ले लिया. उन्होंने इस बारे में सर्वोच्च न्यायालय को बताया कि अपनी सेहत और सुरक्षा को ध्यान में रखते हुए वो ये कदम उठा रहे थे. संजीव गुप्ता की शिकायतों के बाद बीसीसीआई ने नीता अम्बानी से जो जवाब मांगे थे, उनके बारे में कोई जानकारी सामने नहीं आयी है.\n\n\n\nविकास के क्रम में आईपीएल दुनिया की सबसे बड़ी और महंगी क्रिकेट लीग बन गयी. प्रति मैच के मामले में ये दुनिया का दूसरा सबसे महंगा टूर्नामेंट बन गया. इसने एक काम और किया - दुनिया भर में और भी छोटी-छोटी क्रिकेट लीग्स को जन्म दिया. इन क्रिकेट लीग्स में एक आयी - रोड सेफ़्टी वर्ल्ड सीरीज़. इस सीरीज़ में दुनिया भर के दिग्गज रिटायर्ड खिलाड़ी खेलते हैं. भारतीय जड़ों वाली इस लीग को सड़क पर सुरक्षा के प्रति जागरूकता फैलाने के ध्येय के साथ शुरू किया गया था. इस लीग को भारतीय परिवहन एवं राजमार्ग मंत्रालय और इलेक्ट्रॉनिकी और सूचना प्रौद्योगिकी मंत्रालय का समर्थन प्राप्त है. लेकिन इस लीग का कर्ता-धर्ता कौन है? इसका जवाब मज़ेदार है. इसका आईपीएल, सचिन तेंदुलकर, कांग्रेस आदि से भी कनेक्शन है. और इस सब के पीछे है महाराष्ट्र के सोलापुर का गायकवाड परिवार.\n\nरवि गायकवाड\n\nमई 2021 में ऑस्ट्रेलियन प्लेयर ब्रैड हॉग ने ट्वीट करके कहा कि कोच्चि टस्कर्स टीम से आईपीएल में खेलने वाले खिलाड़ियों को तय रक़म का 35% हिस्सा मिलना बाक़ी था. उन्होंने बीसीसीआई से गुहार लगायी कि उस पैसे की कोई खोज-ख़बर ली जाए. 2022 में रोड सेफ़्टी वर्ल्ड सीरीज़ के बारे में भी यही सुनने को मिला कि इसके खिलाड़ियों को पूरे पैसे नहीं दिए गए थे. ख़बर ये भी थी कि सचिन तेंदुलकर को भी पूरा पेमेंट नहीं मिला था. इसके साथ ही बांग्लादेशी खिलाड़ियों के भी नॉन-पेमेंट की वजह से बिदके होने की बात सामने आयी थी. हालांकि लीग की तरफ़ से सफ़ाई आयी कि नॉन-पेमेंट की सभी ख़बरें आधारहीन थीं और खिलाड़ियों को कैसी भी, कोई भी समस्या नहीं थी.\n\n\n\nइन दोनों इकाईयों, कोच्चि टस्कर्स और रोड सेफ़्टी वर्ल्ड सीरीज़ के पीछे गायकवाड भाई खड़े दिखते हैं. शैलेन्द्र गायकवाड और रवि गायकवाड.\n\n\n\nमहाराष्ट्र के सोलापुर ज़िले में किशनराव गायकवाड सिंचाई विभाग में डिप्टी एग्ज़ेक्यूटिव इंजीनियर के पद से रिटायर हुए. उनकी पत्नी पुष्पा गृहणी थीं. किशनराव और पुष्पा गायकवाड की तीन संतानें थीं - शैलेन्द्र, रवीन्द्र और प्रतिभा. प्रतिभा यूनाइटेड किंगडम में स्त्री-रोग विशेषज्ञ (gynaecologist) हैं.\n\n\n\nशैलेन्द्र गायकवाड\n\n\n\nशैलेन्द्र गायकवाड को सोलापुर में लोग प्रदीप के नाम से जानते हैं. उन्होंने उस्मानाबाद में इलेक्ट्रिकल ब्रांच से इंजीनियरिंग पूरी की और फिर कई उद्यमों में हाथ आज़माए. पुष्पा ऑटोमोटिव्स इसमें से एक था. ये महिंद्रा की गाड़ियों की डीलरशिप का काम था. कोच्चि टस्कर्स में शैलेन्द्र का नाम सामने आने के बाद सोलापुर में उनके भव्य बंगले पर जब पत्रकारों की भीड़ पहुंची तो वहां प्रतिभा ने सभी से बात की और बताया कि शैलेन्द्र ने पुष्पा ऑटोमोटिव्स को कई साल पहले बेच दिया था. मालूम ये भी चला कि शैलेन्द्र ने कन्नडा फ़िल्मों में भी हाथ आजमाया था. कई जगहों पर ऐसा कहा गया कि दिग्गज डायरेक्टर प्रियदर्शन की हिंदी फ़िल्म मालामाल वीकली के कन्नडा रीमेक में शैलेन्द्र ने ऐक्टिंग की थी और इस फ़िल्म का निर्देशन भी उन्होंने किया.\n\nशैलेन्द्र गायकवाड और ललित मोदी (फाइल फोटो)\n\nहालांकि इंटरनेट पर कई जगह ढूंढने पर मालूम चला कि मालामाल वीकली को जब कन्नडा में बनाया गया, तो उसे नाम मिला 'डकोटा पिक्चर'. और इसका निर्देशन एन ओमप्रकाश राव ने किया था. खैर, शैलेन्द्र गायकवाड ने इसके अलावा सोलापुर में पुष्पा क्रिकेट एकेडमी भी शुरू की. कुछ ही समय में वहां सोलापुर प्रीमियर लीग भी शुरू हो गयी जिसमें शैलेन्द्र की अपनी टीम भी हिस्सा लेती थी. सोलापुर प्रीमियर लीग 2009 में शुरू हुई थी और इसका आयोजन कांग्रेस के बड़े नेता सुशील कुमार शिंदे की बेटी प्रणीति शिंदे ने स्थानीय कांग्रेस नेताओं के साथ मिलकर किया था. सोलापुर प्रीमियर लीग में टीम उतारने के 2 साल बाद शैलेन्द्र गायकवाड रॉन्देवू स्पोर्ट्स वर्ल्ड के नाम के साथ इंडियन प्रीमियर लीग में अपनी एक टीम की जगह पक्की करवा चुके थे.\n\nरवीन्द्र/रवि गायकवाड\n\nरवीन्द्र गायकवाड ने वालचंद कॉलेज से मेकेनिकल इंजीनियरिंग में बीई की डिग्री हासिल की. इसके बाद वो आगे चलकर रीजनल ट्रांसपोर्ट ऑफ़िसर बन गए. हालांकि ये उनकी पहली पसंद नहीं थी. असल में रवीन्द्र यूपीएससी क्लियर करना चाहते थे. लेकिन असफल रहने के बाद उन्होंने दूसरी राह पकड़ी और ट्रांसपोर्ट डिपार्टमेंट में असिस्टेंट रीजनल ट्रांसपोर्ट ऑफ़िसर बन गए. यहीं एक ऐसी घटना घटी जिसके चलते भारत सरकार को फ़रवरी 2003 में कस्टम्स ऐक्ट में बदलाव करने पड़े थे. सचिन तेंदुलकर को डॉन ब्रैडमैन के रिकॉर्ड की बराबरी करने पर जुलाई 2002 में फ़िएट की ओर से जो फ़रारी उपहार में मिली थी, उसकी कस्टम ड्यूटी माफ़ करने वाले ट्रांसपोर्ट ऑफ़िसर रवीन्द्र गायकवाड ही थे. बाद में, जब ये मामला सामने आया तो सरकार ने अधिकारिक रूप से ये घोषणा की कि उन्होंने एक करोड़ से ऊपर की ड्यूटी की छूट सचिन को दे दी थी. आगे चलकर, फ़रवरी 2003 में फ़ाइनेंशियल बिल के साथ कस्टम्स ऐक्ट में संशोधन का प्रस्ताव रखा जिसे मंज़ूरी भी मिल गयी.\n\nरवि गायकवाड\n\nरवीन्द्र गायकवाड की हाई-प्रोफ़ाइल शख्सियतों से नज़दीकियां शुरू हो चुकी थीं. माना जाता है कि इसी दौरान उनकी कई ऐसे बड़े लोगों से दोस्ती हुई जो इम्पोर्टेड गाड़ियों का शौक रखते थे. इसके बाद रवीन्द्र पर एक बड़ा आरोप लगा. जिस वक़्त वो अंधेरी डिवीज़न में डिप्टी आरटीओ थे, उनका नाम महंगी इम्पोर्टेड बाइकों की ड्यूटी छोड़ने के घोटाले में आया. उनके अलावा 17 और अफ़सरों का नाम शामिल थे. एक ओर जांच शुरू हुई और दूसरी तरफ़ 18 में 11 लोगों को सस्पेंड कर दिया गया और इस घोटाले में छोटा रोल निभाने वाले बचे 7 लोगों को ट्रांसफ़र लेटर थमा दिया गया. रवीन्द्र गायकवाड को मराठवाड़ा ज़िले के बीड में ट्रांसफ़र किया गया. लेकिन उन्होंने ड्यूटी नहीं जॉइन की और छुट्टी पर चले गए. 12 साल बाद, 2010 में रवीन्द्र गायकवाड को जांच में निर्दोष पाया गया. हालांकि उनपर ड्यूटी पर न आने का चार्ज लगाया गया.\n\n\n\nइन दोनों भाइयों की पहुंच और ओहदे का आलम ये था कि सोलापुर में 2005 में बहन प्रतिभा की शादी में सचिन तेंदुलकर और दिलीप वेंगसरकर मौजूद थे. इससे भी पहले, जब पुष्प ऑटोमोटिव्स का उद्घाटन हुआ था, तो ये सुनील गावस्कर के हाथों हुआ. उस मौके पर ज़हीर ख़ान और नयन मोंगिया भी मौजूद थे.\n\nक्रिकेट की लीग्स में कैसे हुई एंट्री\n\nउस्मानाबाद में, कॉलेज के दिनों में शैलेन्द्र गायकवाड की मुलाक़ात जयंत कोटलवार से हुई. दोनों दोस्त बन गए और भविष्य के बारे में प्लानिंग करने लगे. कुछ बड़ा करना, इनके प्लान की थीम थी. 1998 में जयंत कोटलवार अमरीका चले गये जहां उन्होंने कम्प्यूटर इंजीनियरिंग की नौकरियां कीं और आने वाले समय में कई स्टार्ट-अप्स की नींव रखी. जयंत और शैलेन्द्र की दोस्ती चलती रही और शैलेन्द्र के दिमाग में क्रिकेट फ़्रेंचाईज़ी का आईडिया हमेशा से रहा. आईपीएल की शुरुआत होते ही उन्होंने जयंत से अपना आईडिया शेयर किया और इसपर काम शुरू हो गया. जयंत ने कई इन्वेस्टर्स से बात की लेकिन सफलता हाथ नहीं लग रही थी. एक तरफ़ जयंत कोटलवार और शैलेन्द्र गायकवाड दोस्त थे, वहीं उनसे भी पहले इन दोनों के बड़े भाई हेमंत कोटलवार और रवीन्द्र गायकवाड दोस्त बने चुके थे. हेमंत और रवीन्द्र की मुलाकात 90 के दशक में सिविल सर्विसेज़ की तैयारी करते हुए हुई. आज हेमंत कोटलवार चेक गणराज्य में भारत के राजदूत हैं और जयंत कोटलवार कोच्चि टस्कर्स केरला में 1.6% के हिस्सेदार हुआ करते थे.\n\n\n\nकोच्चि टस्कर्स केरला को लेकर जो जांच हुईं, उससे ये समझ में आया कि कोच्चि की टीम के लिये जो भी आपसी व्यवस्था बनायी गयी, उसके पीछे रवीन्द्र और शैलेन्द्र का ही दिमाग था. लम्बे वक़्त से खेलों की दुनिया पर नज़र बनाये हुए और आईपीएल की मैदान से इतर कहानियों को केंद्र बनाकर 'दी आईपीएल स्टोरी- क्रिकेट ग्लैमर ऐंड बिग मनी' किताब लिख चुके पत्रकार अभिषेक दुबे अपनी किताब में लिखते हैं कि रवीन्द्र ने ही रॉन्देवू स्पोर्ट्स वर्ल्ड की कल्पना की जिसके गठन के बाद आईपीएल फ़्रेंचाईज़ी के लिये बोली लगायी गयी. रॉन्देवू नाम की भी मज़ेदार कहानी है. शैलेन्द्र गायकवाड सिमी गरेवाल के फ़ैन थे और उनके टीवी शो 'रॉन्देवू विद सिमी गरेवाल' से प्रेरित होकर ही इस कम्पनी का नाम रॉन्देवू स्पोर्ट्स वर्ल्ड रखा गया. रवीन्द्र कभी भी, किसी भी रूप में सामने नहीं आये और शैलेन्द्र ही इसका चेहरा बने रहे.\n\n\n\nरॉन्देवू स्पोर्ट्स वर्ल्ड ने सुनंदा पुष्कर को साथ लिया. सुनंदा के ही शब्दों में, उन्हें फ़ंड जुगाड़ने, नेटवर्किंग, इवेंट मैनेजमेंट और ब्रांड बिल्डिंग के लिये बुलाया गया था. कॉन्ट्रैक्ट के मुताबिक़ सुनंदा पुष्कर बतौर कंसल्टेंट रॉन्देवू स्पोर्ट्स वर्ल्ड के साथ जुड़ी थीं. बाद में ये भी मालूम पड़ा कि सुनंदा का रॉन्देवू स्पोर्ट्स वर्ल्ड में 18% हिस्सा था, जो कोच्चि की टीम का कुल 4.5% हिस्सा था. आगे चलकर कोच्चि टस्कर्स केरला के मामले ने जब राजनीतिक ऐंगल लेना शुरू किया तो रायता समेटने के लिये एक राजनीतिक चेहरे को साथ जोड़ा गया. ये चेहरा भी गायकवाड परिवार से ही आया - सत्यजीत गायकवाड. सत्यजीत गायकवाड वडोदरा से पूर्व सांसद थे और गुजरात कांग्रेस का एक बड़ा नाम थे.\n\nसत्यजीत गायकवाड गुजरात के लिये रणजी ट्रॉफ़ी खेल चुके थे और किरण मोरे, रवि शास्त्री के साथी थे. सत्यजीत गायकवाड कोच्चि टस्कर्स केरला के प्रवक्ता बने और फ़्रेंचाईज़ी के हिस्सेदारों पर सवाल उठाये जाने पर उन्होंने तस्वीर को साफ़ करना शुरू किया. उन्होंने ही ये साफ़ किया कि चूंकि सुनंदा पुष्कर को वो फ़ीस नहीं दे सकते थे, इसलिये उन्हें टीम में हिस्सेदारी दे दी गयी थी. उन्होंने ललित मोदी पर ये आरोप भी लगाया कि मोदी ने 50 मिलियन डॉलर के बदले में रॉन्देवू स्पोर्ट्स वर्ल्ड को कोच्चि की टीम छोड़ देने को कहा था. ललित मोदी ने इस बात को सिरे से ख़ारिज कर दिया था कि जब वो बोली लगाने वालों में से थे ही नहीं तो आखिर क्यूं किसी से टीम छोड़ देने को कहेंगे.\n\n\n\nकोच्चि टस्कर्स केरला में शैलेन्द्र के अलावा उनके माता-पिता की भी हिस्सेदारी थी. ये टीम का 19.85% था जिसकी कीमत लगभग 292 करोड़ रूपये थी. जयंत कोटलवार के पास रॉन्देवू का 1.6% हिस्सा था जो लगभग 5.8 करोड़ रुपये था.\n\n\n\nये पैसा आया कहां से?\n\n\n\nतो ले-देकर मुद्दा इस बात पर आता है कि आख़िर साधारण पृष्ठभूमि से आने वाले गायकवाड परिवार और कोटलवार ने इतना पैसा कहां से जुटाया कि वो 1,533 करोड़ की टीम के मालिक बन बैठे? इसका जवाब मिलता है जांच एजेंसियों द्वारा पैसों के आवागमन की जांच होने पर मिलने वाले नतीजों से. केरला राज्य के नाम पर बनी टीम में विवेक वेणुगोपाल एकमात्र इन्वेस्टर थे जो केरला से थे और उनकी आईपीएल की फ़्रेंचईज़ी में 1% की हिस्सेदारी थी. इसके अलावा बिजली के उपकरण और साजो-सामान बनाने वाली कम्पनी ऐंकर अर्थ (27% हिस्सा), फ़िल्म वेव्स (12% हिस्सा), पाणिनि डेवेलपर्स (26% हिस्सा) आनंद शाह स्टेट्स (8% हिस्सा) शामिल थे. वेणुगोपाल के अलावा ये सभी हिस्सेदार या तो दुबई में आधारित थे या फिर उनका वहां बिज़नेस चल रहा था. इसके अलावा सुनंदा पुष्कर(18% हिस्सा) दुबई में लम्बे वक़्त तक रह चुकी थीं. साथ ही टीम के साथ आगे जुड़ने वाले शशि थरूर भी 2009 में चुनाव लड़ने से पहले दुबई के एफ़्रास वेंचर्स के चेयरमैन रह चुके थे. जिस मौके पर बोलियां लगने के बाद कोच्चि की टीम का नाम फ़ाइनल हुआ, वहां ललित मोदी के सामने सिर्फ़ 1% हिस्सेदारी वाले विवेक वेणुगोपाल ही मौजूद थे.\n\nललित मोदी (फोटो: Getty)\n\nफ़िल्म वेव्स असल में दुबई आधारित बिज़नेसमैन हर्षद मेहता द्वारा सपोर्ट की गयी कम्पनी है. हर्षद मेहता रोज़ी डायमंड ग्रुप के मालिक थे. कोच्चि टस्कर्स केरला के मालिकाना हिस्सेदारों को लेकर उठे सवालों के बाद शैलेन्द्र गायकवाड ने रॉन्देवू स्पोर्ट्स वर्ल्ड के सीईओ के पद से इस्तीफ़ा दे दिया और उनकी जगह ली केशव टी ने. केशव टी हर्षद मेहता की कम्पनी रोज़ी डायमंड ग्रुप से ही जुड़े हुए थे. इसके अलावा हर्षद मेहता को कोच्चि फ्रेंचाईज़ी का चेयरमैन बना दिया गया. आगे चलकर हर्षद मेहता का नाम स्विस लीक्स, पनामा पेपर्स और पैराडाइस पेपर्स में आया.\n\nगायकवाड परिवार के निवेश के बारे में बताया गया कि असल में इस परिवार के किसी भी सदस्य ने एक भी रुपये का निवेश नहीं किया था. शैलेन्द्र और रवीन्द्र की बहन डॉक्टर प्रतिभा पाटिल द्वारा जारी की गयी रिलीज़ में ये साफ़ किया गया कि मैनेजमेंट, प्रशासन और मार्केटिंग के ऐवज में रॉन्देवू स्पोर्ट्स वर्ल्ड को कोच्चि टीम में हिस्सेदारी मिली थी. गायकवाड परिवार द्वारा बतायी गयी कहानी के अनुसार शैलेन्द्र और रवीन्द्र के आपसी सम्बन्ध बहुत अच्छे नहीं थे और आईपीएल टीम को लेकर जो भी काम हो रहा था, शैलेन्द्र ही कर रहा था. जबकि इस बात को तब शक की निगाहों से देखा गया जब ये मालूम पड़ा कि आईपीएल को दिये अपने पते में शैलन्द्र गायकवाड ने अपने भाई और आरटीओ रवीन्द्र गायकवाड के सरकारी घर का पता लिखकर दिया हुआ था.\n\nरवीन्द्र गायकवाड की रोड सेफ़्टी वर्ल्ड सीरीज़\n\nरोड सेफ़्टी वर्ल्ड सीरीज़ की शुरुआत सड़क पर सावधानी बरतने और सड़क सुरक्षा के प्रति जागरूक बनाने के मकसद से किया गया. इसे भारत के परिवहन एवं राजमार्ग मंत्रालय और इलेक्ट्रॉनिकी और सूचना प्रौद्योगिकी मंत्रालय का समर्थन प्राप्त है. लेकिन इस टूर्नामेंट की टीमों का मालिक कौन है, इस सवाल का कोई ठोस जवाब नहीं दिख रहा है. रोड सेफ़्टी वर्ल्ड सीरीज़ की वेबसाइट पर लीग के मालिकों, आधिकारिक ब्रॉडकास्ट पार्टनर्स समेत और विषयों वाले हिस्से में कोई भी जानकारी उपलब्ध नहीं है.\n\nMet @nitin_gadkari, Minister of Road Transport & Highways, along with Sunil Gavaskar, Commissioner of @RSWorldSeries and we spoke about creating road safety awareness through cricket. pic.twitter.com/8O8hFdfhQQ — Ravi Gaikwad (@raveegaekwad) December 23, 2019\n\nहालांकि 10 सितम्बर को, रोड सेफ़्टी सीरीज़ का दूसरा संस्करण शुरू होने वाले दिन, इंटरनेट पर छपे कुछ आर्टिकल्स की बदौलत इस लीग के दूसरे संस्करण की 2 टीमों के मालिकों के बारे में कुछ जानकारी मिल सकी. इन आर्टिकल्स के अनुसार इंडियन लेजेंड्स की मलिक हैं मॉडल और बिज़नेसपर्सन निकी दास और साउथ अफ़्रीका लेजेंड्स के मालिक हैं मुंबई आधारित बिज़नेसपर्सन क्रांति शानभाग.\n\nरोड सेफ़्टी वर्ल्ड सीरीज़ के मुख्य प्रमोटर हैं रवि गायकवाड. रवि ठाणे (कोंकण रेंज) के आरटीओ चीफ़ हैं. सचिन तेंदुलकर रोड सेफ़्टी वर्ल्ड सीरीज़ के ब्रांड एम्बेसडर हैं. इसके अलावा सुनील गावस्कर भी इस लीग से जुड़े हुए हैं. सुनील गावस्कर को इस लीग का कनिश्नर नियुक्त किया गया था. सुनील गास्वकर की कम्पनी प्रोफ़ेशनल मैनेजमेंट ग्रुप इस सीरीज़ का सारा ऑन ग्राउंड ऑपरेशन, को-ऑर्डिनेशन, प्लेयर मैनेजमेंट, स्पॉन्सरशिप और सेल्स का काम देखती है. इन्हीं सुनील गावस्कर का नाम आईपीएल के वक़्त कोच्चि टस्कर्स केरला के सन्दर्भ में हितों के टकराव के मामले में आया था. सुनील गावस्कर आईपीएल की गवर्निंग काउंसिल के सदस्य थे. इसी दौरान रॉन्देवू स्पोर्ट्स वर्ल्ड ने ये जानकारी दी थी कि सुनील गावस्कर ने उन्हें टीम की बोली लगाने और उसे जुड़े और भी कामों में ख़ासी मदद की थी. हालांकि सत्यजीत गायकवाड ने ये भी बताया था कि उनकी फ़्रेंचाइज़ी में कोई हिस्सेदारी नहीं थी.\n\nरोड सेफ़्टी वर्ल्ड सीरीज़ और कोच्चि टस्कर्स केरला से जुड़ी जानकारी पाने के लिये हमने रवि गायकवाड से संपर्क करने की कोशिश की. लेकिन उनकी ओर से हमें कोई जवाब नहीं मिल सका. आने वाले समय में यदि इससे वो लीग और इससे जुड़ी टीमों के मालिकाना पक्ष और कोच्चि टस्कर्स केरला और रॉन्देवू स्पोर्ट्स वर्ल्ड से अपने संबंधों के बारे में अपना पक्ष रखते हैं तो उनकी बातों को ज़रूर जगह दी जायेगी.",
    "डीपीएस ककड़ियाल कटड़ा में विद्यार्थियों के रोलर स्केटिंग को लेकर हुए मुकाबले": "लंदन, 13 सितंबर (हि.स.)। विश्व की नंबर एक महिला टेनिस खिलाड़ी इगा स्विएटेक, यूएस ओपन फाइनलिस्ट ओन्स जबूर और बारबोरा क्रेजसिकोवा व कतेरीना सिनियाकोवा की युगल जोड़ी ने 2022 डब्ल्यूटीए फाइनल के लिए क्वालीफाई कर लिया है।\n\nसीज़न-एंडिंग टूर्नामेंट, जिसका आयोजन 2005 के बाद पहली बार संयुक्त राज्य अमेरिका में हो रहा है, में जबूर की पहली और स्विएटेक की दूसरी भागीदारी होगी।\n\nक्रेजसिकोवा और सिनियाकोवा की जोड़ी गत चैंपियन के रूप में टूर्नामेंट में वापसी करेगी।\n\nस्विएटेक ने कहा, मैं इस साल अपने करियर में दूसरी बार डब्ल्यूटीए फाइनल के लिए क्वालीफाई करने के लिए वास्तव में उत्साहित हूं और मैं वास्तव में फोर्ट वर्थ में प्रशंसकों के सामने खेलने के लिए उत्सुक हूं।\n\n21 वर्षीय पोलिश खिलाड़ी स्विएटेक ने रोलांड गैरोस, मियामी ओपन, पोर्श टेनिस ग्रां प्री, कतर ओपन और बीएनपी परिबास ओपन में बैक-टू-बैक चैंपियनशिप जीती। शनिवार को यूएस ओपन में उन्होंने अपनी तीसरी ग्रैंड स्लैम चैंपियनशिप जीती।\n\nट्यूनीशिया की जबूर, डब्ल्यूटीए फाइनल (बर्लिन) के लिए क्वालीफाई करने वाली पहली अरब महिला बन गई हैं।\n\nजबूर ने कहा, डब्ल्यूटीए फाइनल के लिए क्वालीफाई करना सम्मान की बात है। सीजन की शुरुआत से ही मेरा लक्ष्य टूर्नामेंट खेलना था और मैं दुनिया के शीर्ष 8 खिलाड़ियों में से एक के रूप में प्रतिस्पर्धा करने का इंतजार नहीं कर सकती।\n\nचेक गणराज्य की बारबोरा क्रेजसिकोवा और कतेरीना सिनियाकोवा ने सप्ताहांत में यूएस ओपन युगल चैंपियनशिप जीतकर डब्ल्यूटीए फाइनल के लिए क्वालीफाई कर लिया है। यह टूर्नामेंट उनकी लगातार चौथी उपस्थिति होगी\n\nहिन्दुस्थान समाचार/ सुनील",
    "यूएस ओपन : गत चैंपियन राडुकानु पहले दौर में हारीं": "न्यूयॉर्क, 31 अगस्त (वार्ता) यूएस ओपन 2021 की चैंपियन और 11वीं सीड ब्रिटेन की एमा राडुकानु बड़े उलटफेर में फ्रांस की एलीज़े कॉर्नेट से पहले दौर में हारकर यूएस ओपन 2022 से बाहर हो गयी हैं।\n\n\n\nकॉर्नेट ने मंगलवार को राडुकानु को 6-3, 6-3 के सीधे सेटों में हराकर दूसरे दौर में कदम रखा, जहां उनका सामना चेक गणराज्य की कैटरीना सिनियाकोवा से होगा।\n\n\n\nदूसरी ओर, अमेरिका की डेनियेल कॉलिन्स ने दो बार की चैंपियन जापान की नाओमी ओसाका को पहले दौर में हराकर बाहर किया।\n\n\n\nकॉलिन्स ने पूर्व नंबर एक ओसाका को 7-6(5), 6-3 से मात दी। यह कॉलिन्स की ओसाका पर पहली जीत है, जबकि इससे पहले तीन बार उन्हें हार मिली है।\n\n\n\nकॉलिन्स अब अगले दौर में स्पेन की क्वालीफायर क्रिस्टीना बुक्सा का सामना करेंगी।\n\n\n\nउन्होंने जीत के बाद कहा, \"जब आप किसी से तीन बार हारते हैं, तो आपको इस बारे में काफी जानकारी मिल जाती है कि आप क्या बेहतर कर सकते हैं। नाओमी जिस स्तर की खिलाड़ी हैं, उन्होंने बेशक मुझे पिछली बार पछाड़ दिया था। मुझे बस उससे सीख लेनी थी और अपने खेल में बदलाव करने थे, जो मेरे अनुसार मैंने किया।\"\n\n\n\nशादाब\n\n\n\nवार्ता",
    "स्वियातेक ने यूएस ओपन जीत के बाद रैंकिंग के अंतर में इजाफा किया": "स्वियातेक 10,365 अंक के साथ महिला एकल रैंकिंग के शीर्ष पर बरकरार हैं और वह जबूर से 5,275 अंकों की बढ़त बनाए हुए हैं, जो पिछले सात वर्षों में नंबर एक और दो के बीच सबसे बड़े अंकों का अंतर है। इससे पहले सेरेना विलियम्स ने 31 अगस्त, 2015 के सप्ताह में 6,591 अंकों की बढ़त हासिल की थी। अमेरिका की युवा सनसनी कोको गफ यूएस ओपन में क्वार्टरफाइनल तक पहुंचने के बाद इस सप्ताह पहली बार शीर्ष 10 में पहुंचीं। वह टूर्नामेंट से पहले विश्व रैंकिंग में 12वें स्थान पर थीं जबकि अब वह आठवें स्थान पर हैं।",
    "किर्गिस्तान में बर्ड हंटिंग फेस्टिवल 'सालबुरुन' की धूम: 15 देशों के ईगल हंटर्स ने दिखाए जौहर, 1200 साल पहले हुई इसकी शुरुआत": "Hindi News\n\nInternational\n\nEagle Hunters From 15 Countries Showed Jauhar, It Started 1200 Years Ago\n\nकिर्गिस्तान में बर्ड हंटिंग फेस्टिवल 'सालबुरुन' की धूम: 15 देशों के ईगल हंटर्स ने दिखाए जौहर, 1200 साल पहले हुई इसकी शुरुआत\n\nबिश्केक एक महीने पहले\n\n\n\nकॉपी लिंक\n\nकिर्गिस्तान में बर्ड हंटिंग फेस्टिवल 'सालबुरुन' मनाया गया। यह बिश्केक शहर से 30 किमी दूर चंकुरचक पठार में आयोजित किया गया। इसमें 15 से ज्यादा देशों के ईगल हंटर्स ने हिस्सा लिया। इसमें शामिल होने वाले लोग अपने उस चील या बाज को लेकर पहुंचते हैं, जिसे उन्होंने शिकार की ट्रेनिंग दी हो।\n\nइस फेस्टिवल का आयोजन हर साल होता है। इस साल इसमें किर्गिस्तान, उज्बेकिस्तान, तुर्की, मलेशिया, सिंगापुर, मंगोलिया, रूस, हंगरी, अमेरिका, जर्मनी, चेक गणराज्य, जर्मनी, फ्रांस, स्पेन और इंडोनेशिया समेत मध्य एशिया के बर्ड हंटर्स ने हिस्सा लिया। यह परिंदे इंसानों के साथ इतने घुले-मिले होते हैं कि अनजान लोगों के कंधे या हाथ पर आकर बैठ जाते हैं। इस उत्सव में भाग लेने वाले बारी-बारी से अपने गोल्डन ईगल को लोमड़ी या फिर खरगोश का शिकार करने के लिए छोड़ देते हैं।\n\nफेस्टिवल में 15 से ज्यादा देशों के लोग शामिल हुए।\n\n1200 साल पहले हुई फेस्टिवल की शुरुआत\n\nकिर्गिस्तान में लोमड़ी और जंगली कुत्ते ग्रामीणों के घोड़ों, बकरी और भेड़ आदि मवेशियों का शिकार कर लेते थे। इससे ग्रामीण काफी परेशान होते थे। मवेशियों की मौत का बदला लेने के लिए 9वीं सदी में लोगों ने परिंदों को शिकार करना सिखाया। इसी के साथ इस उत्सव की शुरुआत हुई। बाद में इसमें भाग लेने के लिए विदेश से भी लोग आने लगे।\n\nइस साल फेस्टिवल में बड़ी संख्या में महिलाओं ने तीरंदाजी में हिस्सा लिया।\n\nतीरंदाजी, तलवारबाजी में दम दिखा रहीं महिलाएं\n\nउत्सव में महिलाएं भी तीरंदाजी और तलवारबाजी में अपना दम दिखाने के लिए पहुंचती हैं। इसके साथ ही घुड़सवारी में भी हाथ आजमाती हैं। हालांकि, मुख्य आकर्षण ईगल हंटिंग ही होती है। एक अनुमान के मुताबिक, किर्गिस्तान में 3000 से ज्यादा ईगल हंटर्स हैं। इनमें से 300 से ज्यादा तो चंकुरचक पठार के इलाकों से हैं। चंकुरचक पठार की समुद्र से ऊंचाई 2400 मीटर है। ये बिश्केक और देश के साथ विदेशी पर्यटकों की पसंदीदा जगह है।",
    "दिलों की घंटियां बजाने आया Vivo का गजब 5G Smartphone, देखते ही लोग बोले- ओ हो... कितना Cute है": "मोबाइल न्यूज़ डेस्क- वीवो X80 लाइट 5G आखिरकार चेक गणराज्य में आधिकारिक हो गया है। यह X80 लाइनअप में एंट्री-लेवल मॉडल के रूप में आया, जिसमें दो मॉडल शामिल हैं: वीवो X80 और X80 प्रो। X80 लाइट के कुछ मुख्य आकर्षण में रंग बदलने वाला रियर पैनल, 64-मेगापिक्सल का ट्रिपल कैमरा यूनिट, 50-मेगापिक्सल का फ्रंट कैमरा और डाइमेंशन 9-सीरीज़ का चिपसेट शामिल है। आइए जानते हैं वीवो एक्स80 लाइट 5जी के बारे में...वीवो एक्स80 लाइट के डिस्प्ले नॉच में ऑटोफोकस सपोर्ट के साथ 50 मेगापिक्सल का सेल्फी कैमरा है। पीछे की तरफ, इसमें OIS- सक्षम 64-मेगापिक्सल का मुख्य कैमरा, 8-मेगापिक्सल का अल्ट्रा-वाइड लेंस और 2-मेगापिक्सल का मैक्रो कैमरा है। X80 में बोकेह इफेक्ट के साथ पोर्ट्रेट मोड, मूवी व्लॉग, लाइव फोटो, नाइट मोड, एआर स्टिकर्स, डुअल व्यू और फोटोग्राफी के लिए बहुत कुछ है।\n\nएक डाइमेंशन 900 चिप 8GB रैम के साथ वीवो X80 लाइट को पावर देता है। यह 256GB स्टोरेज प्रदान करता है और शीर्ष पर Funtouch OS 12 के साथ Android 12 OS चलाता है। डिवाइस में 4,400mAh की बैटरी है जो 44W फास्ट चार्जिंग को सपोर्ट करती है।बेहतर गेमिंग अनुभव के लिए, वीवो एक्स80 लाइट लिक्विड-कूलिंग सिस्टम, स्टीरियो स्पीकर, गेम्स में 4डी वाइब्रेशन और गेमिंग-फ्रेंडली एंटेना डिजाइन जैसी सुविधाओं से लैस है। यह डुअल सिम, वाई-फाई 802.11एसी, ब्लूटूथ 5.2, जीपीएस, एनएफसी और यूएसबी-सी पोर्ट जैसे कनेक्टिविटी विकल्प प्रदान करता है।",
    "ब्लिंकन ने यूरोप के लिए दो अरब अमेरिकी डॉलर की सैन्य सहायता की घोषणा की": "ब्लिंकन ने यूक्रेन के वरिष्ठ अधिकारियों के साथ बैठक में कहा कि बाइडन प्रशासन ने अमेरिकी कांग्रेस (संसद) को यूक्रेन और उसके 18 ऐसे पड़ोसी देशों को दो अरब डॉलर की दीर्घकालिक सैन्य सहायता उपलब्ध कराने की अपनी मंशा से वाकिफ कराया है, जो “भविष्य में रूसी आक्रमण के प्रति सबसे संवेदनशील देशों” में शामिल हैं। यूक्रेन के इन पड़ोसी देशों में उत्तर एटलांटिक संधि संगठन (नाटो) के सदस्य देश और क्षेत्रीय सुरक्षा साझेदार भी शामिल हैं।\n\nअमेरिकी विदेश विभाग ने बताया कि कांग्रेस की मंजूरी के बाद एक अरब डॉलर की मदद यूक्रेन को उपलब्ध कराई जाएगी, जबकि बाकी राशि अल्बानिया, बोस्निया, बुल्गारिया, क्रोएशिया, चेक गणराज्य, एस्टोनिया, जॉर्जिया, यूनान, कोसोवो, लातविया, लिथुआनिया, मोल्दोवा, मोंटेनेग्रो, उत्तरी मैसेडोनिया, पोलैंड, रोमानिया, स्लोवाकिया और स्लोवेनिया जैसे देशों के बीच बांटी जाएगी।\n\nविभाग ने कहा कि यह राशि नाटो के साथ सैन्य एकजुटता बढ़ाकर और ‘रूसी प्रभाव व आक्रामकता’ से निपटकर ‘अपनी संप्रभुता और क्षेत्रीय अखंडता के लिए उभरते खतरों का मुकाबला करने’ में संबंधित देशों की मदद करेगी।\n\nविदेश विभाग ने कहा, “यह सहायता एक लोकतांत्रिक, संप्रभु और स्वतंत्र राष्ट्र के रूप में यूक्रेन के भविष्य के साथ-साथ पूरे क्षेत्र में सहयोगियों और भागीदारों की सुरक्षा के प्रति हमारी अटूट प्रतिबद्धता को दर्शाती है।”\n\nयह सहायता बृहस्पतिवार को जर्मनी में एक सम्मेलन के दौरान अमेरिकी रक्षा मंत्री लॉयड ऑस्टिन द्वारा सिर्फ यूक्रेन के लिए घोषित 67.5 करोड़ डॉलर की अतरिक्त सैन्य सहायता से इतर है।\n\nउस सहायता पैकेज में हॉवित्जर, तोपखाना आयुध, सैन्य वाहन, बख्तरबंद एम्बुलेंस, टैंक रोधी प्रणाली और अन्य हथियार व साजोसामान शामिल हैं।\n\nऑस्टिन ने कहा, “युद्ध अपने एक महत्वपूर्ण चरण में है। यूक्रेनी सेना ने देश के दक्षिणी हिस्से में अपनी जवाबी कार्रवाई की शुरुआत की है। अब हम युद्ध के मैदान में अपने साझा प्रयासों की सफलता स्पष्ट रूप से देख रहे हैं।”\n\nउन्होंने ‘यूक्रेन डिफेंस कॉन्टैक्ट ग्रुप’ की बैठक में कहा, “युद्ध का चेहरा बदल रहा है और इस संपर्क समूह का मिशन भी।” इस बैठक में नाटो के महासचिव जेन्स स्टोलटेनबर्ग और यूक्रेन के रक्षा मंत्री के साथ-साथ सहयोगी देशों के अधिकारी भी शामिल हुए।\n\nऑस्टिन के साथ बैठक के इतर जर्मनी और नीदरलैंड के रक्षा मंत्रियों ने कहा कि दोनों देश यूक्रेन के सैनिकों को बारूदी सुरंगों के साथ-साथ उपकरण नष्ट करने का प्रशिक्षण देंगे।\n\nउन्होंने बताया कि यह प्रशिक्षण जर्मनी में दिया जाएगा। जर्मनी और नीदरलैंड ने इससे पहले यूक्रेन को हॉवित्जर भेजे थे।\n\nबाइडन के राष्ट्रपति पद संभालने के बाद से बृहस्पतिवार तक यूक्रेन को अमेरिका से कुल 15.2 अरब डॉलर की सैन्य सहायता मिल चुकी है।\n\nअमेरिकी अधिकारियों ने कहा कि नयी प्रतिबद्धताओं का उद्देश्य यह दिखाना है कि रूसी आक्रमण से निपटने के लिए यूक्रेन को वाशिंगटन का अटूट समर्थन हासिल है।\n\nकीव में यूक्रेन के विदेश मंत्री दिमित्रो कुलेबा से मिलने से पहले ब्लिंकन ने अमेरिकी दूतावास और नेशनल स्पेशलाइज्ड चिल्ड्रन हॉस्पिटल ओहमतदित का दौरा किया, जहां उन्होंने खेरसॉन शहर की छह वर्षीय मैरीना सहित अन्य बच्चों की स्थिति का जायजा लिया, जो रूसी बमबारी में घायल हुए हैं।\n\nअस्पताल की लॉबी में ब्लिंकन ने जैक रसेल नस्ल के कुत्ते ‘पैट्रन’ से भी मुलाकात की, जिसने रूसी सेनाओं द्वारा बिछाई गई 200 से अधिक बारूदी सुरंगों का पता लगाने में यूक्रेनी बलों की मदद की थी।\n\nब्लिंकन अपने घुटने के बल बैठे, पैट्रन की पीठ थपथपाई और उसे यह कहते हुए खाने की कई पसंदीदा चीजें भेंट कीं कि वह एक ‘विश्व प्रसिद्ध’ कुत्ता है।\n\nअमेरिकी विदेश मंत्री ने अस्पताल में भर्ती बच्चों के अभिभावकों से कहा कि ‘आपके बच्चों का साहस दुनियाभर में एक बहुत मजबूत संदेश भेजता है।’\n\nएपी पारुल माधव\n\nमाधव",
    "चेन्नई ओपन 2022: यूजिनी बूचार्ड ने महिला एकल में भारतीय चुनौती को पूरा करने के लिए कर्मन थांडी को हराया": "कनाडा की यूजिनी बूचार्ड ने भारत की कर्मन कौर थांडी को दूसरे सेट में हराकर 16वें दौर में 6-2, 7-6 से जीत दर्ज की और चेन्नई ओपन डब्ल्यूटीए 250 टेनिस टूर्नामेंट के एकल क्वार्टर फाइनल में जगह बनाई। बुधवार को यहां। थांडी के बाहर होने के साथ ही एकल ड्रा में भारतीय चुनौती समाप्त हो गई। देश की नंबर एक अंकिता रैना मंगलवार को पहले राउंड में ततजाना मारिया से हार गई थीं।\n\nबूचार्ड पहले सेट के एक बड़े हिस्से के लिए परेशान नहीं था और भारतीय नंबर 2 के वापस लड़ने और दो गेम जीतने से पहले वह इससे भागने के लिए तैयार दिख रहा था। पूर्व विश्व नंबर 5 कनाडाई के रूप में असंगति की कीमत थांडी ने सेट 6-2 से बंद कर दी। आसानी से एक सेट की बढ़त पर पहुंचने के बाद, पूर्व विंबलडन फाइनलिस्ट बूचार्ड को थांडी ने कड़ी मेहनत करने के लिए कहा, घरेलू भीड़ ने उत्साहित किया।\n\n2-2 से, 24 वर्षीय भारतीय ने लगातार तीन गेम जीते और मैच को निर्णायक में धकेलने के लिए तैयार दिखे। उसने पांचवें गेम में बढ़त हासिल करने के लिए बहुत जरूरी ब्रेक हासिल किया और प्लॉट हारने से पहले कमान संभाली। थांडी ने अच्छी सेवा की और फोरहैंड, उसके मजबूत बिंदु, ने दूसरे सेट में लगातार अंक जीतने में मदद की, इससे पहले कि उसके खेल में त्रुटियां आ गईं और उसने कुछ मनोरंजक खेल के साथ प्राप्त लाभ को आत्मसमर्पण करते हुए देखा।\n\nहालांकि, उसने दो सेट अंक गंवाए और बूचार्ड को सेट पर वापस जाने दिया। कनाडाई, जो अब 900 के दशक में है और वापसी की राह पर है, ने अपने अनुभव का उपयोग वापस उछाल और 5-सभी के स्तर पर किया। दोनों के अपने-अपने सर्व करने के बाद, बाउचर्ड टाई-ब्रेक में पूरे भारतीय पर था और जल्दी से इसे 7-2 से लपेट लिया।\n\nमैच के बाद बुचार्ड ने कहा, \"खेलने में मजा आया, हालांकि भीड़ उसके (थांडी) का उत्साहवर्धन कर रही थी।\"\n\nयह पूछे जाने पर कि वापसी कैसी चल रही है, कनाडाई ने कहा, \"देखो...यह एक समय में एक छोटा कदम है।\" इस बीच, दो वरीयता प्राप्त खिलाड़ी 16 के दौर में बाहर हो गए। स्वीडन की रेबेका पीटरसन, पांचवीं वरीयता प्राप्त, सीधे सेटों (4-6, 2-6) में चेक गणराज्य की लिंडा फ्रुहविर्टोवा से हार गईं, नंबर 6 वरीयता प्राप्त कियान वांग थे क्वालीफायर जापान के नाओ हिबिनो ने सीधे सेटों में हराया।\n\nपरिणाम: एकल (दूसरा दौर): नाओ हिबिनो (जापान) ने कियांग वांग (चीन) को 6-2, 6-3 से हराया; लिंडा फ्रुहवीरटोवा (सीजेड) ने रेबेका पीटरसन (स्वीडन) को 6-4, 6-2 से हराया; यूजिनी बूचार्ड (कनाडा) ने कर्मन कौर थांडी (भारत) को 6-2, 7-6 से हराया।\n\nयुगल: अनास्तासिया गासानोवा और ओक्साना सेलेकमेतेवा ने अंकिता रैना और रोज़ली वान डेर होक को 6-1, 6-4 से हराया; एरियन हार्टोनो और ओलिविया तजंद्रमुलिया ने एस्ट्रा शर्मा (ऑस्ट्रेलिया) और एकाटेरिना याशिना को 6-3, 6-1 से हराया; गैब्रिएला डाब्रोवस्की (कनाडा) और एल स्टेफनी (ब्राजील) (X1) ने डेस्पिना पापामिचेल और केटी स्वान को 6-4, 6-1 से हराया।"
}