{
    "": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nราอูล ฮีเมเนซ กองหน้าทีมชาติเม็กซิโก/ สโมสร วูล์ฟส์ ออกโรงเชียร์รุ่นน้องจังโก้ เอ็ดซอน อัลวาเรซ ดูแลเนื้อตัวให้ดีเพราะตลาดม.ค. 2023 มีโอกาสที่ เชลซี จะตามตื๊อซึ่งเที่ยวนี้ต้องยอมออกจากคอมฟอร์ท โซน\n\nอัลวาเรซ เล่นตำแหน่งกองกลางตัวรับของ อาแจ็กซ์ อัมสเตอร์ดัม เคยโดนเชื่อมโยงเมื่อตลาดที่เพิ่งปิดไปกับ ‘สิงห์บลูส์’ แต่ถูกต้นสังกัดปฏิเสธข้อเสนอ 43 ล้านปอนด์ (ราว 50 ล้านยูโร)\n\n\n\nhttps://twitter.com/TUDNMEX/status/1573286916635725824\n\n\n\nอย่างไรก็ตาม ราอูล เชื่อว่ายอดทีมแห่งสแตมฟอร์ด บริดจ์ ไม่วางมือง่ายๆแล้วจะเดินหน้าเคาะประตูรั้ว โยฮัน ครัฟฟ์ อารีน่า อีกครั้ง ดังนั้นดาวเตะวัย 24 ปีควรแต่งองค์ทรงเครื่องให้พร้อมสำหรับความท้าทายใหม่\n\n“การโดนเชื่อมโยงแบบนั้นก็น่าจะสร้างแรงบันดาลใจแก่เขาว่าตัวเองกำลังโดนจับจ้องอยู่” การเปิดปากกับ ‘ทียูดีเอ็น เม็กซิโก’\n\n“ไม่เพียงเพราะผลงานที่ อาแจ็กซ์ โดดเด่น แต่เหตุผลทั้งหมดคือหมอนั่นทำงานหนักในตำแหน่งดังกล่าว, เป็นตัวจริง และเป็นเสาหลักแก่ทีม”\n\n“การได้เห็นผู้เล่นหนุ่มปีกกล้าขาแข็งบนลีกยุโรป ทางหนึ่งเหมือนต้องรับมือความเสี่ยงแต่นั่นคือชอยส์ที่ดีสุด เพราะคุณได้แข็งขันกับคู่ต่อสู้เก่งสุดแห่งโลกลูกหนัง มันทำให้คุณโตขึ้น”\n\nอัลวาเรซ เวลานี้มาเก็บตัวทีมชาติเม็กซิโกแข่งกระชับมิตร ส่วนผลงานนามสโมสร อาแจ็กซ์ เตะไป 9 นัดทุกรายการ ทำหนึ่งประตู, 2 แอสซิสต์",
    "กราดยิงที่บาร์ในภาคกลางเม็กซิโก เสียชีวิต 10 ราย": "สำนักข่าวต่างประเทศรายงานจากกรุงเม็กซิโกซิตี ประเทศเม็กซิโก เมื่อวันที่ 23 ก.ย. ว่า สำนักงานตำรวจรัฐกัวนาฮัวโต ทางตอนกลางของเม็กซิโก รายนงานการเกิดเหตุกราดยิง ภายในบาร์แห่งหนึ่ง ที่เมืองตาริโมโร เมื่อคืนวันพุธที่ผ่านมาตามเวลาท้องถิ่น ส่งผลให้มีผู้เสียชีวิตอย่างน้อย 10 ราย เป็นชายทั้งหมด และมีผู้ได้รับบาดเจ็บอีก 2 คน ขณะที่ตำรวจยังไม่สามารถจับกุมคนร้ายได้\n\nประชาชนรวมตัวด้านนอกบาร์แห่งหนึ่ง ในเมืองตาริโมโร รัฐกัวนาฮัวโต ทางตอนกลางของเม็กซิโก ซึ่งเกิดเหตุกราดยิง\n\n\n\nทั้งนี้ สถิติจากกระทรวงมหาดไทยของเม็กซิโก ระบุว่า รัฐกัวนาฮัวโต เป็นพื้นที่เกิดคดีอาชญากรรมมากที่สุดในประเทศ มีผู้เสียชีวิตสะสมอย่างน้อย 2,115 ราย ระหว่างเดือน ม.ค.ถึงเดือน ส.ค. ที่ผ่านมา และเกิดคดีอาชญากรรม 20 คดี เฉพาะเมื่อวันพุธที่ผ่านมา.\n\nเครดิตภาพ : REUTERS",
    "เม็กซิโกสั่งขังนายพล เอี่ยวการหายสาบสูญของ นศ. 43 คน เมื่อ 8 ปีที่แล้ว": "ทางการเม็กซิโกแถลงคุมขังนายพลและเจ้าหน้าที่ทหารอีก 2 นาย เหตุมีส่วนเกี่ยวข้องกับกรณีที่นักศึกษาหายสาบสูญ 43 ราย เมื่อปี 2557 ซึ่งขณะนั้นนักศึกษากลุ่มนี้กำลังขึ้นรถบัสเพื่อไปประท้วงที่กรุงเม็กซิโกซิตี\n\n17 ก.ย. 2565 สื่อต่างประเทศ 'วอยซ์ ออฟ อเมริกา' (Voice of America) และ 'ฟรานซ์24' (France24) รายงานเมื่อ 15 ก.ย.ที่ผ่านมาว่า รัฐบาลเม็กซิโก แถลงข่าวต่อสื่อ คุมขังนายพลเนื่องจากมีข้อกล่าวหาว่า เขามีส่วนเกี่ยวข้องกับการหายสาบสูญของนักศึกษา 43 ราย เมื่อ 2557 จนทำให้เกิดการประณามจากทั่วโลก\n\nการประท้วงเมื่อ 26 ก.ย. 2558 ครบรอบ 1 ปี การหายตัวไปของนักศึกษาจากเมืองอิกัวอารา 43 ราย (ภาพโดย PetrohsW, wikicommon)\n\nสำนักข่าว ‘เดอะ การ์เดียน’ ระบุว่า แม้ว่าทางการเม็กซิโกไม่ได้ระบุชื่อ-นามสกุลนายพลคนดังกล่าว เพียงแต่ระบุว่าปัจจุบันเกษียณอายุราชการแล้ว และเคยบัญชาการฐานทัพในเมืองอิกัวอารา ในเขตรัฐ ‘เกอร์เรโร’ ทางตะวันตกเฉียงใต้ของประเทศเม็กซิโก เมื่อปี 2557 ซึ่งเป็นปีเดียวกับที่นักศึกษา 43 รายถูกลักพาตัว\n\nอย่างไรก็ตาม จากการสืบค้นข้อมูลพบว่านายพลผู้คุมฐานทัพอิกัวอารา เมื่อปี 2557 ชื่อ “โจเซ รอดริเกซ เปเรซ” ซึ่งขณะนั้นมียศพันเอก ก่อนที่ภายหลังจะขยับขึ้นเป็น พลจัตวา และนายพล ในเวลาต่อมา\n\nนอกจากนายพลดังกล่าวแล้วยังมีเจ้าหน้าที่ทหาร 1 นาย และทหารเกณฑ์ 1 นาย ที่ถูกคุมขังเนื่องจากมีส่วนเกี่ยวข้องกับการก่อเหตุสังหาร-อุ้มหายนักศึกษาเม็กซิกัน 43 ราย\n\nอัยการของเม็กซิโกเคยประกาศเมื่อเดือน ส.ค.ที่ผ่านมาว่ามีการออกหมายจับผู้ต้องสงสัยมากกว่า 80 ราย ที่เกี่ยวข้องกับคดีการหายตัวไปของนักศึกษา 43 คน โดยในกลุ่มผู้ต้องสงสัยนี้มีบุคลากรของกองทัพ 20 นาย เจ้าหน้าที่ตำรวจ 44 นาย และสมาชิกกลุ่มแก็งอาชญากรรม 14 ราย\n\nในวันที่ 15 ก.ย. 2565 วันเดียวกับที่มีการประกาศเรื่องการคุมขังนายพลผู้ต้องหาคดีนี้ อดีตอัยการสูงสุดของเม็กซิโก 'เฮซุส มูริลโล คาราม' ถูกสั่งคุมขังในข้อหาบังคับให้สูญหาย, ทารุณกรรม และขัดขวางกระบวนการยุติธรรมด้วยเช่นกัน โดยที่คาราม เคยเป็นคนที่ได้รับหน้าที่นำการสืบสวนกรณีการหายสาบสูญของกลุ่มนักศึกษามาก่อน\n\nคดีดังกล่าวนี้นับเป็นโศกนาฏกรรมด้านสิทธิมนุษยชนที่น่าเศร้าที่สุดในเม็กซิโก โดยที่ในประเทศเม็กซิโกความรุนแรงที่เกี่ยวข้องกับยาเสพติดส่งผลให้มีคนหายสาบสูญรวมแล้วมากกว่า 100,000 ราย\n\nกรณีกลุ่มนักศึกษาหายสาบสูญเกิดขึ้นในปี 2557 ในตอนนั้นกลุ่มนักศึกษาวิชาชีพครูกำลังเดินทางด้วยรถบัสจากรัฐเกอร์เรโร ทางตอนใต้ของเม็กซิโก เพื่อเดินทางไปประท้วงที่เม็กซิโกซิตี\n\nก่อนหน้านี้กลุ่มพนักงานสืบสวนคดีนี้เคยสรุปว่านักศึกษาเหล่านี้ถูกควบคุมตัวโดยตำรวจแล้วถูกส่งตัวต่อไปให้กับแก็งค้ายาเสพติดที่เข้าใจผิดว่า นักศึกษากลุ่มนี้เป็นสมาชิกแก็งคู่อริ แต่ก็มีการถกเถียงกันว่าเกิดอะไรขึ้นหลังจากนั้น รายงานของทางการเม็กซิโกเมื่อปี 2558 ที่นำเสนอต่อรัฐบาลในยุคนั้นคือสมัยประธานาธิบดี ‘เอ็นริเก เปญา นิเอโต’ ระบุว่า แก็งอาชญากรรมได้สังหารกลุ่มนักศึกษาแล้วก็เผาศพของพวกเขาในที่ทิ้งขยะ\n\nอย่างไรก็ตาม กลุ่มญาติของนักศึกษา กลุ่มผู้เชี่ยวชาญอิสระ และสำนักงานข้าหลวงใหญ่ด้านสิทธิมนุษยชนแห่งสหประชาชาติ ต่างก็ปฏิเสธข้อสรุปของรายงานฉบับนี้\n\nรัฐบาลเม็กซิโกชุดปัจจุบันได้แต่งตั้งคณะกรรมการสืบสวนข้อเท็จจริงในเรื่องนี้เมื่อเดือน ส.ค.ที่ผ่านมา เพื่อสืบสวนคดีนี้ใหม่โดยระบุว่ามันเป็นคดีที่เป็น \"อาชญากรรมโดยรัฐ\" ซึ่งมีคนในหน่วยงานรัฐบาลเม็กซิโกหลายภาคส่วนที่มีส่วนเกี่ยวข้อง คณะกรรมการระบุว่าเจ้าหน้าที่กองทัพ \"มีส่วนรับผิดชอบอย่างชัดเจน\" ไม่ว่าจะโดยตรงหรือโดยการปล่อยปละละเลยก็ตาม\n\nจนถึงตอนนี้ในหมู่นักศึกษาเม็กซิกัน 43 ราย ที่หายตัวไปมีอยู่เพียง 3 รายเท่านั้นที่ได้รับการยืนยันตัวตนแล้ว\n\nเรียบเรียงจาก\n\nMexico Arrests General Over Disappearance of 43 Students, VOA, 15-09-2022\n\nMexico arrests general over disappearance of 43 students, France 24, 15-09-2022\n\nRetired Mexican general arrested over disappearance of 43 students in 2014",
    "ระทึก! แผ่นดินไหว 7.6 สะเทือน “เม็กซิโก” เสี่ยงสึนามิ": "สำนักข่าวต่างประเทศ รายงานว่าเมื่อเวลา 13.05 ตามเวลาท้องถิ่นของวันที่ 19 ก.ย.ที่ผ่านมา เกิดแผ่นดินไหวขนาด 7.6 ทางตอนกลางของเม็กซิโก ระดับความลึก 15.1 กิโลเมตร ซึ่งถือเป็นแผ่นดินไหวรุนแรงในวันครบรอบแผ่นดินไหวครั้งใหญ่ 2 ครั้งในปี 2528 และ 2560\n\nโดยจุดศูนย์กลางห่างจากกรุงเม็กซิโกประมาณ 600 กิโลเมตร แต่ประชาชนในกรุงเม็กซิโก สามารถรับรู้ถึงแรงสั่นสะเทือน และพากันออกจากอาคารบ้านเรือนนอกจากนี้บางส่วนหนึ่ง ยังคงอยู่ที่จตุรัส Zocalo หลังจากเกิดแผ่นดินไหวทำให้อาคารต่างๆ ในเม็กซิโกซิตี้สั่นสะเทือน\n\nทั้งนี้เบื้องต้นมีรายงานผู้เสียชีวิตอย่างน้อย 1 คน และมีรายงานว่าอาคารที่อยู่ใกล้กับศูนย์กลางของแผ่นดินไหวได้รับความเสียหาย ไฟฟ้าดับ และประชาชนแตกตื่นพากันวิ่งออกมาอยู่บนถนนเพื่อความปลอดภัย\n\nด้านนายธานี แสงรัตน์ อธิบดีกรมสารนิเทศและโฆษกกระทรวงการต่างประเทศ กล่าวว่า สถานเอกอัครราชทูตไทย ณ กรุงเม็กซิโก รายงานว่า เหตุแผ่นดินไหวดังกล่าวเกิดขึ้นหลังจากทางการเม็กซิโกได้จัดการซ้อมรับมือแผ่นดินไหว หลังการซ้อมเสร็จสิ้นเพียงไม่นาน ได้เกิดแผ่นดินไหวใหญ่ขึ้น โดยจุดศูนย์กลางห่างจากกรุงเม็กซิโกประมาณ 600 กิโลเมตร ประชาชนในกรุงเม็กซิโกสามารถรับรู้ถึงแรงสั่นสะเทือน และพากันออกจากอาคารบ้านเรือนอีกครั้งหลังการซ้อม\n\nขณะที่ศูนย์เตือนภัยสึนามิมหาสมุทรแปซิฟิกของสหรัฐฯ ประกาศเตือนภัยสึนามิในหลายพื้นที่ตามแนวชายฝั่งเม็กซิโก โดยระบุว่า มีความเป็นไปได้ที่จะเกิดคลื่นสูง 1-3 เมตร",
    "แผ่นดินไหว ความรุนแรง 7.6 เขย่าเม็กซิโก ดับ 2 ยกเลิกเฝ้าระวังสึนามิ": "จุดศูนย์กลางแผ่นดินไหว อยู่ลึกลงไปแค่ 15 กม. บริเวณพรมแดนรัฐมิโชอากัน (Michoacan) และรัฐโคลิมา (Colima) ทางตะวันตกของประเทศ\n\nแรงสั่นสะเทือนส่งผลให้ประชาชนที่อยู่ในอาคาร วิ่งหนีออกมาอยู่บนถนนและที่โล่งแจ้งเพื่อความปลอดภัย เนื่องจากเหตุดังกล่าวเกิดขึ้นในวันเดียวกับที่มีการทำพิธีรำลึกครบรอบเหตุแผ่นดินไหวใหญ่ เมื่อปี 1985 และ 2017 ซึ่งทำให้มีผู้เสียชีวิตรวมหลายพันคน\n\nเถ้าภูเขาไฟตองกาปกคลุมสนามบิน กระทบภารกิจช่วยเหลือ\n\nญี่ปุ่น ยกเลิกเตือนภัย \"สึนามิ\" ตลอดแนวชายฝั่งแล้ว\n\nรู้ไว้ปรับใช้ยามฉุกเฉิน! รวมวิธีรับมือเมื่อเกิดภัยพิบัติทุกรูปแบบ\n\nมีรายงานว่าผนังด้านนอกของห้างสรรพสินค้าแห่งหนึ่งพังถล่มลงมาทับรถที่จอดอยู่ในลานจอดรถ เสียหายอย่างน้อย 3 คัน ขณะที่รัฐบาลยืนยัน พบผู้เสียชีวิตแล้วอย่างน้อย 2 คน ที่เมืองมันซานีโย (Manzanillo) เมืองท่าชายฝั่งมหาสมุทรแปซิฟิก คนหนึ่งถูกผนังตกแต่งนอกห้างสรรพสินค้าทับเสียชีวิต ส่วนอีกคนถูกพบเสียชีวิตในห้างอีกแห่ง\n\n9 เดือนที่ผ่านมา โลกผจญพายุเกือบ 80 ลูก น้อยกว่าปีที่แล้ว 30 กว่าลูก\n\nนอกจากนี้ ยังมีรายงานความเสียหายที่โรงพยาบาลหลายแห่งในรัฐมิโชอากัน ซึ่งอยู่ใกล้จุดศูนย์กลางแผ่นดินไหว และมีผู้ได้รับบาดเจ็บ 1 คน จากกระจกที่แตกและร่วงลงมา\n\nส่วนที่กรุงเม็กซิโก ซิตี้ เมืองหลวงของประเทศ ซึ่งอยู่ห่างจากจุดศูนย์กลางแผ่นดินไหวถึง 400 กิโลเมตร มีรายงานไฟฟ้าดับ และทางการต้องประกาศอพยพประชาชน แต่จนถึงขณะนี้ ยังไม่พบความเสียหายรุนแรงในเมืองหลวง\n\nหลังเกิดเหตุ ศูนย์เตือนภัยสึนามิมหาสมุทรแปซิฟิกของสหรัฐฯ ประกาศเฝ้าระวังคลื่นสึนามิตามแนวชายฝั่งทางตะวันตกของเม็กซิโก โดยคาดว่าอาจมีคลื่นสูง 1-3 เมตร ก่อนจะปรับลดคำเตือนในเวลาต่อมา เนื่องจากความเสี่ยงจากสึนามิได้ผ่านพ้นไปแล้ว\n\nด้านสถานเอกอัครราชทูตไทย ประจำกรุงเม็กซิโก ซิตี้ ยังไม่ได้รับแจ้งว่ามีคนไทยในพื้นที่ได้รับผลกระทบจากเหตุแผ่นดินไหวในครั้งนี้\n\nภาพจาก AFP\n\nวังอังกฤษเผยพระบรมฉายาลักษณ์ควีน-สมาชิกราชวงศ์ไว้ทุกข์ต่ออีก 7 วัน\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ไหวอีก! แผ่นดินไหว 6.8 เขย่าเม็กซิโกยามดึก ดับแล้ว 2": "ไหวอีก! แผ่นดินไหว 6.8 เขย่าเม็กซิโกยามดึก ดับแล้ว 2\n\nสำนักข่าวรอยเตอร์รายงานเมื่อวันที่ 22 กันยายนว่า เกิดเหตุแผ่นดินไหวครั้งใหญ่เป็นครั้งที่ 2 ต่อเนื่องภายในสัปดาห์เดียวกันในประเทศเม็กซิโก วัดความรุนแรงได้ 6.8 แมกนิจูด เมื่อเวลา 01.16 น.ตามเวลาท้องถิ่นของวันเดียวกัน ในพื้นที่ทางตะวันตกของเม็กซิโก ส่งผลให้ผู้คนที่อาศัยอยู่ในย่านโรมาซูร์ ของกรุงเม็กซิโก ซิตี ต้องหนีตายอย่างอลหม่านกันกลางดึกเมื่อสัญญาณเตือนภัยแผ่นดินไหวดังขึ้น อีกทั้งยังมีผู้เสียชีวิตจากเหตุการณ์ดังกล่าว 2 ราย\n\nโดยเหตุแผ่นดินไหวครั้งนี้มีศูนย์กลางอยู่ที่รัฐมิโชอากัน ที่ระดับความลึก 20.7 กิโลเมตร ไม่ไกลจากจุดเกิดแผ่นดินไหวครั้งแรกเมื่อวันที่ 19 กันยายนที่ผ่านมา ซึ่งสำนักสำรวจทางธรณีวิทยาของสหรัฐอเมริกาวัดความรุนแรงในตอนแรกได้ 7.0 แมกนิจูด และยังระบุว่ามีแรงสั่นสะเทือนน้อยกว่าและอยู่ลึกลงไปใต้ดินกว่าเหตุแผ่นดินไหวครั้งก่อนหน้า\n\nเจ้าหน้าที่ทางการเม็กซิโกระบุว่าผู้เสียชีวิตรายแรกเป็นผู้หญิงที่พลัดตกจากบันไดในบ้านของเธอจนหัวฟาดพื้นเสียชีวิต ขณะที่กำลังหนีไปยังที่ปลอดภัยตอนที่แผ่นดินไหวเริ่มเขย่าย่านชุมชนเซนทรัล ดอกเทอเรส ในกรุงเม็กซิโก ซิตี ส่วนชายอีกคนหนึ่งที่อยู่ทางทิศใต้ของเมืองหลวงเม็กซิโก ก็เสียชีวิตจากอาการหัวใจวายอย่างรุนแรงหลังจากที่เกิดเหตุแผ่นดินไหว\n\nขณะที่เจ้าหน้าที่ปกป้องพลเรือนแห่งเม็กซิโก รวมถึงอันเดรส มานูเอล โลเปซ โอบราดอร์ ประธานาธิบดีของเม็กซิโก รายงานว่า ในปัจจุบันไม่มีรายงานความเสียหายในรัฐมิโชอากัน และภูมิภาครอบข้างอื่นๆ\n\nด้านศูนย์เตือนภัยคลื่นยักษ์สึนามิของสหรัฐแจ้งว่า แผ่นดินไหวครั้งล่าสุดนี้ไม่มีความเสี่ยงต่อการเกิดสึนามิ ต่างจากเหตุแผ่นดินไหวครั้งก่อนหน้าที่หน่วยงานประกาศแจ้งเตือนภัยสึนามิภายหลังเกิดการสั่นสะเทือน",
    "พายุเฮอริเคนเคย์ พัดถล่มเม็กซิโกตะวันตกเฉียงเหนือ ก่อนอ่อนกำลังลง": "เอเอฟพีรายงาน เมื่อวันศุกร์ที่ 9 กันยายน 2565 กล่าวว่า พายุเฮอริเคนเคย์ขึ้นฝั่งเม็กซิโกในพื้นที่ที่มีประชากรเบาบาง ด้วยแรงลมระดับ 1 (สูงสุดคือระดับ 5) ก่อนจะอ่อนกำลังลงเป็นพายุโซนร้อนในเวลาต่อมา\n\nพายุเคย์ มีแรงลมสูงสุดที่ 110 กิโลเมตรต่อชั่วโมง ขึ้นฝั่งเมื่อเวลา 0.01 น. ตามเวลาท้องถิ่นของวันศุกร์ (12.00 น. ตามเวลาประเทศไทย) ตามรายงานจากศูนย์เฮอริเคนแห่งชาติสหรัฐฯ (เอ็นเอชซี)\n\n\"พายุเคย์ยังคงก่อให้เกิดฝนตกหนักในพื้นที่บางส่วนของคาบสมุทรบาฆากาลิฟอร์เนียที่มันกำลังมุ่งหน้าไป\" รายงานฯระบุ\n\nทางการเม็กซิโกได้เปิดศูนย์พักพิงชั่วคราว พร้อมเรียกร้องให้ประชาชนอพยพออกจากเคหะสถานเพื่อความปลอดภัยจากน้ำท่วมและดินถล่ม\n\nศูนย์เฮอริเคนแห่งชาติฯ ยังคาดการณ์อีกว่า จะมีลมกระโชกแรงและฝนตกหนักในหลายพื้นที่ทางตอนใต้ของรัฐแคลิฟอร์เนียและทางตะวันตกเฉียงใต้ของรัฐแอริโซนา\n\nปกติแล้วระหว่างเดือนพฤษภาคมถึงพฤศจิกายนของทุกปี เป็นฤดูมรสุมในเม็กซิโก ซึ่งมักจะเกิดพายุโซนร้อนพัดถล่มเป็นประจำทั้งบนชายฝั่งด้านมหาสมุทรแปซิฟิกและมหาสมุทรแอตแลนติก แต่ปีนี้เป็นครั้งแรกนับตั้งแต่ปี 2540 ที่ไม่มีพายุหมุนเขตร้อนก่อตัวขึ้นในมหาสมุทรแอตแลนติกเหนือ, ทะเลแคริบเบียน หรืออ่าวเม็กซิโกในเดือนสิงหาคม ตามข้อมูลของศูนย์เฮอริเคนแห่งชาติสหรัฐฯ\n\nพายุรุนแรงที่สุดที่เคยเกิดขึ้นในฤดูมรสุมของเม็กซิโก คือพายุเฮอริเคนระดับ 3 ชื่อเกรซ ซึ่งคร่าชีวิตผู้คนไป 11 รายในรัฐเวรากรูซและปวยบลาเมื่อเดือนสิงหาคมปีที่แล้ว.",
    "แผ่นดินไหวรุนแรง 7.6 ที่เม็กซิโก-หวั่นเกิดสึนามิ": "เกิดเหตุแผ่นดินไหวรุนแรงระดับ 7.6 ที่เม็กซิโก ทำให้มีผู้เสียชีวิตอย่างน้อย 1 คน และกังวลว่า จะเกิดสึนามิในหลายพื้นที่บริเวณชายฝั่งของเม็กซิโก ทอดยาวไปถึงกลุ่มประเทศในทวีปอเมริกาใต้ เหตุแผ่นดินไหวรุนแรงระดับ 7.6 นี้ เกิดขึ้นที่เมืองอากีล่า ในรัฐมิโชอากัน ทางตะวันตกเฉียงใต้ของเม็กซิโก เมื่อเวลา 13.00 น. วานนี้ เวลาท้องถิ่น ซึ่งตรงกับวันครบรอบแผ่นดินไหว 2 ครั้งใหญ่ เมื่อปี 2528 และ 2560 ด้วยโดยแผ่นดินไหวครั้งนี้ มีระดับความลึก 15.1 กิโลเมตร และรับรู้ได้ไกลถึงกรุงเม็กซิโก ซิตี้ ที่อยู่ห่างไป 600 กิโลเมตร ทำให้อาคารต่าง ๆ สั่นสะเทือน ประชาชนแตกตื่นพากันวิ่งหนีออกจากอาคารบ้านเรือนเพื่อความปลอดภัย เบื้องต้นยังไม่มีรายงานความเสียหายในกรุงเม็กซิโก ซิตี้ แต่ที่เมืองมานซานิลโล่ ในรัฐโกลิม่า ที่อยู่ติดกับรัฐมิโชอากัน มีผู้เสียชีวิตแล้ว 1 คน เนื่องจากอะพาร์ต์เมนต์พังถล่มลงมา จากแรงสั่นสะเทือนของแผ่นดินไหวขณะที่ สำนักงานอุตุนิยมวิทยาของสหรัฐฯ ประกาศเตือนว่า อาจเกิดคลื่นสูงราว 3 เมตรบริเวณชายฝั่งทางตะวันตกของเม็กซิโก รวมทั้งอาจเกิดสึนามิ ตามชายฝั่งของกลุ่มประเทศในทวีปอเมริกาใต้ 9 ประเทศด้วย",
    "(คลิป) ลมหัวกุดอินเม็กซิโก พายุลมหมุนพัดรุนแรง": "ไปดูนาทีลมหมุนกระแสพัดรุนแรงหรือที่เรียกว่าลมพายุงวงช้าง แถบอีสานประเทศไทย จะเรียกว่า \"ลมหัวกุด\" เกิดขึ้นที่เมืองกัวมูชิล ทางเหนือของเม็กซิโก ซึ่งเป็นเขตชุมชน เหตุการณ์เกิดขึ้นวันที่ 22 ก.ย.2565 ผู้คนที่อยู่กลางแจ้งหลบไม่ทัน บางคนต้องกอดต้นไม้ยึดเหนี่ยว เพราะหวั่นจะปลิวไปกับ กระแสแรงลมที่พัดรุนแรง ชิ้นส่วนเศษซากสิ่งของปลิวกระจัดกระจาย รถบัส รถใหญ่ ต้องจอดนิ่ง เพราะต้านแรงลมไม่ไหว เรียกได้ว่าเม็กซิโก เจอภัยธรรมชาติเล่นงาน “ไม่หยุด”",
    "ผู้อพยพหลั่งไหลเข้าสหรัฐฯ หนัก- ‘ไบเดน’ บีบเม็กซิโกช่วยรับเพิ่มด่วน": "จำนวนผู้อพยพเข้ามาทางชายแดนภาคใต้ของสหรัฐฯ พุ่งสูงทำสถิติใหม่จนประธานาธิบดีโจ ไบเดน ต้องกดดันให้เม็กซิโกช่วยเปิดรับผู้ย้ายถิ่นฐานจาก คิวบา นิคารากัว และเวเนซุเอลา เพิ่ม ตามข้อมูลจากเจ้าหน้าที่ทั้งฝ่ายสหรัฐฯ และเม็กซิโก\n\nแอนโทนี บลิงเคน รัฐมนตรีว่าการกระทรวงการต่างประเทศสหรัฐฯ แสดงความกังวลเกี่ยวกับการเพิ่มขึ้นของจำนวนผู้อพยพจากทั้ง 3 ประเทศที่เพิ่มสูงขึ้น ระหว่างการเดินทางเยือนกรุงเม็กซิโกซิตี้เมื่อวันจันทร์ แต่รัฐบาลเม็กซิโกไม่ได้สัญญาว่าจะลงมือทำการใด ๆ ตามรายงานของสำนักข่าวรอยเตอร์ที่ได้รับข้อมูลมาจากเจ้าหน้าที่สหรัฐฯ 2 รายและเจ้าหน้าที่เม็กซิโก 2 รายซึ่งไม่ขอเปิดเผยตัวตน\n\nที่ผ่านมา เม็กซิโกรับตัวผู้อพยพชาวกัวเตมาลา ฮอนดูรัส และเอลซัลวาดอร์ ที่สหรัฐฯ ส่งตัวกลับมาอยู่แล้ว โดยสถิติที่บันทึกได้ตั้งแต่ต้นปีงบประมาณมาชี้ว่า มีประชาชนจาก 3 ประเทศนี้จำนวนราว 299,000 คนที่ถูกปฏิเสธการเข้าประเทศที่ชายแดนสหรัฐฯ ซึ่งสูงกว่าตัวเลขของผู้อพยพจาก คิวบา นิคารากัว และเวเนซุเอลา ที่ราว 9,000 คนอย่างมาก\n\nความพยายามของรัฐบาลกรุงวอชิงตันที่จะบีบให้เม็กซิโกช่วยรับผู้อพยพกลุ่มดังกล่าวเพิ่มแสดงให้เห็นถึงความกังวลเกี่ยวกับสถานการณ์ตามแนวชายแดนของประเทศ โดยเฉพาะเมื่อประชากรของ 3 ประเทศนี้ที่ได้รับอนุญาตเข้าสหรัฐฯ จะสามารถยื่นเรื่องขอลี้ภัยได้ เนื่องจากความสัมพันธ์ทางการทูตระหว่างสหรัฐฯ และรัฐบาลทั้งสามนั้นอยู่ในภาวะไม่ค่อยดีเท่าใด\n\nนอกจากนั้น เจ้าหน้าที่ชายแดนสหรัฐฯ เปิดเผยว่า ในปีงบประมาณปัจจุบัน มีผู้อพยพที่ถูกจับกุมขณะพยายามข้ามพรมแดนเข้าสหรัฐฯ สูงเป็นประวัติการณ์ถึง 1.8 ล้านคน โดยหลายคนเคยพยายามหาทางข้ามแดนมาหลายครั้งแล้ว โดยสถานการณ์เช่นนี้นำมาซึ่งความท้าทายด้านมนุษยธรรมและภาระทางการเมืองต่อรัฐบาลปธน.ไบเดน ก่อนที่จะมีการเลือกตั้งกลางเทอมในวันที่ 8 พฤศจิกายนนี้ด้วย",
    "ข่าวเม็กซิโกฟื้นฟูเมืองภายหลังเกิดเหตุแผ่นดินไหวขนาด 7.7": "เจ้าหน้าที่เม็กซิโก ซ่อมแซมปรับปรุงชุมชนในเมืองโกอัลโกมัน (Coalcoman) รัฐมิโชอากัง (Michoacan) ซึ่งความรุนแรงอยู่ในระดับ 7.7 ทำให้บ้านเรือนและสิ่งก่อสร้างเกิดความเสียหายอย่างมากในเขตตะวันตกกลางของเม็กซิโก ตั้งแต่เมื่อวันอาทิตย์ที่ผ่านมา ซึ่งเกิดขึ้นในวันเดียวกันกับเหตุแผ่นดินไหวเมื่อปี 2560 และมีผู้เสียชีวิตอย่างน้อย 2 คน และบาดเจ็บ 10 คนทั้งนี้ สำนักงานแผ่นดินไหว เปิดเผยว่า จุดเกิดแผ่นดินไหวห่างจากกรุงเม็กซิโกซิตี ประมาณ 750 กิโลเมตร และเกิดเหตุแผ่นดินไหวตาม หรือ อาฟเตอร์ช็อก หลังเกิดเหตุแผ่นดินไหวในครั้งนี้ด้วยความแรง 5.8 ซึ่งภายหลัง เจ้าหน้าที่ได้เร่งเข้าพื้นที่เพื่อซ่อมแซมความเสียหายที่เกิดขึ้น",
    "อย่าหาทำ \"หนุ่มเมา\" แอบเทแอลกอฮอล์ลงแก้วน้ำดื่ม งานวิ่งรายการดังที่เม็กซิโก": "เล่นอะไรก็ไม่รู้สำหรับหนุ่มรายหนึ่งที่ดื่มแบบจัดหนักจัดเต็มจนเกือบเช้า นึกสนุกแบบไม่ใช่เรื่องด้วยการแอบเทเหล้าลงในแก้วที่เป็นจุดดื่มน้ำของนักวิ่งในรายการดังที่เม็กซิโก\n\nทั้งนี้ชายคนดังกล่าว ได้ทำการอัดคลิปวิดีโอ พร้อมกับเสียงหัวเราะแบบชอบใจ ตัวเขาระบุในวิดีโอที่ตัวเองถ่ายด้วยใจความที่ว่า ผมจะเทให้พวกเขาทุกคน พวกเขาจะรู้สึกเหมือนวิ่งอยู่บนก้อนเมฆ พวกเขาจะต้องทำหน้าผลงานได้ดีแน่ๆ และพวกเขาจะวิ่งเร็วอย่างบ้าคลั่ง และมันจะเป็นการวิ่งที่ยิ่งใหญ่ที่สุดตลอดกาล\n\nอย่างไรก็ตามเดชะบุญที่ยังไม่มีกลุ่มนักวิ่งเผลอดื่มแอลกอฮอล์ตรงจุดที่ชายคนนี้แอบเทแอลกอฮอล์ลงไป เนื่องจากเป็นเพราะว่าทีมงานผู้จัดสังเกตเห็นถึงความผิดปกติดังกล่าวและรีบนำไปทิ้งก่อน ซึ่งทางเจ้าหน้าที่ ออกมาระบุว่า \"เราได้ดำเนินการในเรื่องนี้เพื่อให้บุคคลที่กระทำครั้งนี้ได้รับโทษตามกฎหมาย\"\n\nขณะที่ สถาบันกีฬาแห่งเม็กซิโก ได้ดำเนินการสอบสวนและเตรียมคดีอาญากับชายนักดื่มคนนี้ ซึ่งพวกเขาแถลงการณ์ว่า \"เราจะใช้กล้องวงจรปิดในที่เกิดเหตุและเชื่อว่าเราจะเจอกับชายคนดังกล่าว เราหวังว่าเขาจะได้รับความผิดทางกฎหมายทั้งหมดที่ก่อเหตุขึ้นหลังจากการกระทำผิดร้ายแรงต่อนักกีฬาที่อาจทำให้เกิดอันตรายกะทันหันได้",
    "แผ่นดินไหวเม็กซิโก ระดับ 7.6 อึ้ง เกิดขึ้นวันเดียวกันกับเหตุแผ่นดินไหวอื่น (คลิป)": "แผ่นดินไหวเม็กซิโก ระดับ 7.6 เจ้าหน้าที่ยืนยันว่ามีผู้เสียชีวิตแล้ว ชาวบ้านผวา แผ่นดินไหวครั้งนี้ เกิดขึ้นวันเดียวกันกับเหตุแผ่นดินไหวอื่นถึงสองครั้ง\n\nเมื่อวันที่ 20 กันยายน สำนักข่าว NPR รายงานว่า เกิดเหตุแผ่นดินไหวเม็กซิโกขนาด 7.6 บริเวณตะวันตกของประเทศ ในวันที่ 19 กันยายน 2565 ส่งผลให้มีผู้เสียชีวิต 1 ศพ อาคารบ้านเรือนหายเสีย และ ทำให้ประชาชนในพื้นที่ไม่มีไฟฟ้าใช้\n\nแผ่นดินไหวเม็กซิโกล่าสุดนี้เกิดขึ้นห่างกับเมือง เทโคแมน เป็นระยะทาง 89 กิโลเมตร และมีความลึก 15.13 กิโลเมตร โดยแผ่นดินไหวนี้ลูกนี้เกิดขึ้นเมื่อช่วงเวลา 18.05 น. ตามเวลาท้องถิ่นเม็กซิโก นอกจากนี้ยังได้มีการเตือนเฝ้าระวังสึนามิด้วย\n\nรัฐบาลเปิดเผยว่าผู้เสียชีวิตจากเหตุเม็กซิโกแผ่นดินไหวในครั้งนี้ถูกหลังคาห้างสรรพสินค้าลงมาหล่นทับ นอกจากนี้มีรายงานว่ามีประชาชนอีกรายได้รับบาดเจ็บจากกระจกโรงพยาบาลที่ตกลงมาใส่ อย่างไรก็ตามไม่มีรายงานว่าเกิดความเสียหายรุนแรงในเมืองใหญ่ของประเทศ\n\nเหตุการณ์แผ่นดินไหวเม็กซิโกล่าสุดนี้ เกิดขึ้นในวันกับเหตุแผ่นดินไหวอีกสองครั้งที่เคยเกิดขึ้นในปี 2528 และ 2560 โดยในเหตุแผ่นดินเม็กซิโกปี 2528 มีผู้เสียชีวิตกว่าพันศพ ขณะที่แผ่นดินไหวในปี 2560 มีผู้เสียชีวิต 350 ศพ\n\nนักวิทยาศาสตร์ในเม็กซิโกยืนยันว่าเหตุแผ่นดินไหวเม็กซิโกที่เกิดขึ้นซ้ำในวันที่ 19 กันยายน เป็นเพียงแค่เหตุบังเอิญเท่านั้น อย่างไรก็ดีประชาชนบางส่วนเชื่อว่าเหตุบังเอิญนี้เป็นคำสาปมากกว่า",
    "โฆษกรัฐบาล เตือนคนไทยที่จะเดินทางไปไต้หวัน ญี่ปุ่น และเม็กซิโก ให้เช็กสถานการณ์ภัยธรรมชาติก่อนเดินทาง": "วันนี้ (20 กันยายน) อนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี กล่าวถึงกรณีเกิดเหตุแผ่นดินไหวรุนแรงขนาด 6.8 ที่เมืองไถตง ไต้หวัน จนมีความเสียหายในหลายพื้นที่ และสถานการณ์พายุไต้ฝุ่นหมายเลข 14 ที่ญี่ปุ่นรุนแรงขึ้น เกิดฝนตกหนัก เสี่ยงที่จะเกิดภัยพิบัติจากปริมาณฝน รวมถึงลมกระโชกแรงในภูมิภาคคิวชูและโอกินาวา\n\nรวมทั้งสถานเอกอัครราชทูต ณ กรุงเม็กซิโก รายงานว่า เมื่อวานนี้ (19 กันยายน) ทางการเม็กซิโกได้จัดการซ้อมรับมือแผ่นดินไหว ซึ่งภายหลังการซ้อมไม่นาน ได้เกิดแผ่นดินไหวใหญ่ความรุนแรงขนาดแมกนิจูด 7.7 มีจุดศูนย์กลางอยู่ใกล้ชายฝั่งแปซิฟิกในรัฐมิโชอากัน ที่ระดับความลึกประมาณ 15 กิโลเมตร ห่างจากกรุงเม็กซิโกประมาณ 600 กิโลเมตร จนประชาชนในกรุงเม็กซิโกสามารถรับรู้ถึงแรงสั่นสะเทือน และพากันออกจากอาคารบ้านเรือนอีกครั้งหลังการซ้อม\n\nอนุชากล่าวว่า รัฐบาลมีความห่วงใยประชาชนที่จะเดินทางไปยังต่างประเทศ ขอให้ตรวจสอบสถานการณ์ประเทศปลายทางที่จะเดินทางไปเพื่อหลีกเลี่ยงสถานการณ์ที่ไม่ปลอดภัย ใช้ความระมัดระวังในการเดินทางและหลีกเลี่ยงบริเวณพื้นที่เสี่ยง ซึ่งในชั้นนี้ทั้งสามเหตุการณ์ยังไม่มีรายงานว่ามีผลกระทบต่อชีวิตของคนไทย",
    "แผ่นดินไหว 6.8 แมกนิจูดเขย่าเม็กซิโก หลังเพิ่งเผชิญแผ่นดินไหวครั้งใหญ่เมื่อวันจันทร์": "สำนักงานสำรวจธรณีวิทยาสหรัฐ (USGS) รายงานว่า เกิดเหตุแผ่นดินไหว 6.8 แมกนิจูดที่เมืองมิโชอาคานของเม็กซิโก และรับรู้แรงสั่นสะเทือนได้ถึงกรุงเม็กซิโก ซิตี้\n\nเหตุแผ่นดินไหวดังกล่าวเกิดขึ้นเมื่อเวลา 13.16 น.ตามเวลาไทย โดยมีจุดศูนย์กลางอยู่ที่ระดับความลึก 24.119 กิโลเมตร และมีพิกัดอยู่ที่ 18.3081 ละติจูดองศาเหนือ และ 102.9226 ลองจิจูดองศาตะวันตก\n\nเม็กซิโกเพิ่งเผชิญเหตุแผ่นดินไหวรุนแรง 7.7 แมกนิจูดเมื่อวันจันทร์ที่ผ่านมา ซึ่งส่งผลให้มีผู้เสียชีวิต 2 ราย",
    "เม็กซิโก จับรถขนผู้อพยพเข้าเมืองผิดกฎหมายเกือบ 180 คน": "วันนี้ (6 ก.ย. 65) สำนักข่าวต่างประเทศรายงานว่า ยอดผู้เสียชีวิตจากเหตุแผ่นดินไหวขนาด 6.8 ในมณฑลเสฉวนของประเทศจีน เพิ่มขึ้นเป็นอย่างน้อย 46 คน โดยผู้นำไต้หวัน ออกมาแสดงความเสียใจต่อเหตุการณ์ที่เกิดขึ้น แม้ต้องเผชิญความตึงเครียดทางด้านทหารนานหลายสัปดาห์เจ้าหน้าที่ทางการท้องถิ่นประจำมณฑลเสฉวน ทางตะวันตกเฉียงใต้ของจีน รายงานว่า จำนวนผู้เสียชีวิตจากเหตุแผ่นดินไหว ความรุนแรง 6.8 ซึ่งมีจุดศูนย์กลางอยู่ที่เมืองหลูติ้ง พุ่งขึ้นเป็นอย่างน้อย 46 คนแล้ว ในจำนวนดังกล่าวเป็นผู้ที่อาศัยอยู่ในเมืองกานซี ของเขตปกครองตนเองทิเบต และอีก 17 คน เป็นผู้ที่อาศัยอยู่ในเมืองหย่าอัน นอกจากนี้ ยังมีผู้ได้รับบาดเจ็บอีกกว่า 50 คน และสูญหาย 16 คนทางประธานาธิบดีสี จิ้นผิง สั่งการให้ทุกหน่วยงาน รวมถึงกองทัพปลดปล่อยประชาชนจีน เร่งช่วยเหลือผู้ประสบภัยแผ่นดินไหว โดยให้ความสำคัญสูงสุดต่อภารกิจช่วยชีวิตประชาชนทั้งนี้ ทางประธานาธิบดีไช่ อิงเหวิน ของไต้หวัน ได้กล่าวแสดงความเสียใจต่อครอบครัวของผู้เสียชีวิต และแสดงความห่วงใยต่อผู้ที่ได้รับผลกระทบ จากเหตุการณ์ครั้งนี้ แม้ไต้หวัน กำลังเผชิญสถานการณ์ความตึงเครียดทางการทหารกับจีน มาตลอดหลายสัปดาห์ที่ผ่านมา พร้อมยืนยันว่า เตรียมส่งเจ้าหน้าที่ข้าไปช่วยเหลือในการปฏิบัติการค้นหา หากทางการจีนให้ความยินยอม",
    "เม็กซิโก แผ่นดินไหว 7.6 คนหนีตายอลหม่าน เบื้องต้นดับแล้ว 1 ราย": "เม็กซิโก แผ่นดินไหว 7.6 เบื้องต้นพบเสียชีวิตแล้ว 1 ราย ชาวเมืองผวาอาถรรพ์ หลัง \"วันนี้\" เมื่อปี 1985 และ 2017 ก็เคยเกิดเหตุแผ่นดินไหวรุนแรง ดับเป็นพัน\n\nเม็กซิโกแผ่นดินไหว 7.6 ทางตอนกลางของเม็กซิโก ระดับความลึก 15.1 กิโลเมตร จุดศูนย์กลางห่างจากเมืองหลวงประมาณ 600 กิโลเมตร แต่รับรู้ได้ถึงแรงสั่นสะเทือน เป็นเหตุให้ประชาชนแตกตื่นวิ่งหนีออกจากอาคาร\n\nสำนักข่าวต่างประเทศ รายงานว่า โรงพยาบาลและอาคารที่อยู่ในรัศมีแผ่นดินไหวได้รับความเสียหาย เบื้องต้นพบผู้เสียชีวิต 1 ราย\n\nสำหรับเหตุการณ์แผ่นดินไหว เกิดขึ้นหลังจากมีการเปิดสัญญาณเตือนภัยในระหว่างการซ้อมจำลองเหตุการณ์แผ่นดินไหวทั่วประเทศ เนื่องในโอกาสครบรอบเหตุการณ์แผ่นดินไหวครั้งใหญ่ในวันเดียวกันนี้เมื่อปี 1985 และ 2017 มีชาวเมืองจำนวนไม่น้อยมองว่านี่คืออาถรรพ์\n\nในส่วนของคนไทยในเม็กซิโก ล่าสุด นายธานี แสงรัตน์ อธิบดีกรมสารนิเทศ และโฆษกกระทรวงการต่างประเทศ ให้ความคืบหน้ากับสื่อมวลชนว่า ยังไม่ได้รับรายงานว่ามีคนไทยในเม็กซิโกได้รับผลกระทบหรือบาดเจ็บจากเหตุการณ์แผ่นดินไหวในครั้งนี้",
    "เตือนคนไทยเช็ค‘ปลายทาง’ก่อน หลังเกิดเหตุภัยธรรมชาติ‘ไต้หวัน ญี่ปุ่น เม็กซิโก’": "โฆษกรัฐบาลเผยรัฐบาลเตือนคนไทยที่จะเดินทางไปต่างประเทศให้เช็คสถานการณ์ประเทศปลายทางก่อนการเดินทางหลังเกิดเหตุภัยธรรมชาติ ‘ไต้หวัน ญี่ปุ่น เม็กซิโก’\n\n20 กันยายน 2565 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า รัฐบาลห่วงใยประชาชนที่จะเดินทางไปต่างประเทศ ขอให้เช็กสถานการณ์ในประเทศปลายทางก่อนเดินทางเพื่อความปลอดภัย\n\nทั้งนี้ จากกรณีเกิดเหตุแผ่นดินไหวรุนแรงขนาด 6.8 ที่เมืองไถตง ไต้หวัน เกิดความเสียหายในหลายพื้นที่ และสถานการณ์พายุไต้ฝุ่นหมายเลข 14 ที่ญี่ปุ่นรุนแรงขึ้น เกิดฝนตกหนัก เสี่ยงที่จะเกิดภัยพิบัติจากปริมาณฝน รวมถึงลมกระโชกแรงในภูมิภาคคิวชู และโอกินาวะ รวมทั้งสถานเอกอัครราชทูต ณ กรุงเม็กซิโก รายงานว่า เมื่อวานนี้ (19 กันยายน 2565) ทางการเม็กซิโกได้จัดการซ้อมรับมือแผ่นดินไหว ภายหลังการซ้อมไม่นาน ได้เกิดแผ่นดินไหวใหญ่ความรุนแรง 7.7 ริกเตอร์ มีจุดศูนย์กลางอยู่ใกล้ชายฝั่งแปซิฟิกในรัฐ Michoacán ที่ระดับความลึกประมาณ 15 กม. ห่างจากกรุงเม็กซิโกประมาณ 600 กม. ประชาชนในกรุงเม็กซิโกสามารถรับรู้ถึงแรงสั่นสะเทือน และพากันออกจากอาคารบ้านเรือนอีกครั้งหลังการซ้อม\n\n“รัฐบาลห่วงใยประชาชนที่จะเดินทางไปยังต่างประเทศขอให้ตรวจสอบสถานการณ์ประเทศปลายทางที่จะเดินทางไปเพื่อหลีกเลี่ยงสถานการณ์ที่ไม่ปลอดภัย ใช้ความระมัดระวังในการเดินทางและหลีกเลี่ยงบริเวณพื้นที่เสี่ยง ซึ่งในชั้นนี้ ทั้งสามเหตุการณ์ยังไม่มีรายงานว่ามีผลกระทบต่อชีวิตของคนไทย” นายอนุชา กล่าว\n\n-005",
    "รถบรรทุกชนรถโดยสารที่ \"เม็กซิโก\" ตายอย่างน้อย 18 คน": "รถบรรทุกและรถโดยสารชนกันทางตอนเหนือของเม็กซิโก มีผู้เสียชีวิตแล้วอย่างน้อย 18 คน เจ้าหน้าที่คาดว่าตัวเลขผู้เสียชีวิตอาจเพิ่มขึ้นอีก\n\nวันนี้ (11 ก.ย.2565) สำนักข่าวต่างประเทศ รายงานว่า เกิดเหตุรถโดยสารและรถบรรทุก ชนกันบนทางหลวงในรัฐทางตอนเหนือของเม็กซิโก ทำให้เกิดไฟไหม้จนรถเหลือแต่ซาก ซึ่งเจ้าหน้าที่ได้ระดมกำลังเข้าดับไฟอย่างต่อเนื่อง\n\nเจ้าหน้าที่ ระบุว่า รถบรรทุกคันดังกล่าวบรรทุกน้ำมันเชื้อเพลิง 2 ถัง ทำให้เกิดการระเบิดและเพลิงไหม้ เป็นเหตุให้มีผู้เสียชีวิตแล้วอย่างน้อย 18 คน โดยจำนวนผู้เสียชีวิตอาจเพิ่มขึ้นอีก\n\nอุบัติเหตุที่เกิดขึ้นกับรถบรรทุกขนส่งสินค้าเกิดมาแล้วหลายครั้ง เนื่องจากมาตรการการจำกัดน้ำหนักและการตรวจสอบความปลอดภัยในเม็กซิโกยังหละหลวม แม้มีการเรียกร้องให้สั่งห้ามรถบรรทุกที่มีน้ำหนักมากก็ตาม\n\nที่มา : Reuters, AFP\n\nอ่านข่าวอื่นๆ\n\n\"อินโดนีเซีย\" แผ่นดินไหว 6.1 อพยพ 200 คน\n\nรัสเซียยิงถล่มโจมตีคาร์คีฟ ตาย 1",
    "เตือนคนไทยไปต่างประเทศ เช็กสถานการณ์ปลายทางก่อน หลังเหตุภัยธรรมชาติ ไต้หวัน -ญี่ปุ่น- เม็กซิโก": "20 ก.ย.2565- นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า รัฐบาลห่วงใยประชาชนที่จะเดินทางไปต่างประเทศ ขอให้เช็กสถานการณ์ในประเทศปลายทางก่อนเดินทางเพื่อความปลอดภัย จากกรณีเกิดเหตุแผ่นดินไหวรุนแรงขนาด 6.8 ที่เมืองไถตง ไต้หวัน เกิดความเสียหายในหลายพื้นที่ และสถานการณ์พายุไต้ฝุ่นหมายเลข 14 ที่ญี่ปุ่นรุนแรงขึ้น เกิดฝนตกหนัก เสี่ยงที่จะเกิดภัยพิบัติจากปริมาณฝน รวมถึงลมกระโชกแรงในภูมิภาคคิวชู และโอกินาวะ\n\nนายอนุชา กล่าวว่า รวมทั้งสถานเอกอัครราชทูต ณ กรุงเม็กซิโก รายงานว่า เมื่อวานนี้ (19 กันยายน 2565) ทางการเม็กซิโกได้จัดการซ้อมรับมือแผ่นดินไหว ซึ่งภายหลังการซ้อมไม่นาน ได้เกิดแผ่นดินไหวใหญ่ความรุนแรง 7.7 ริกเตอร์ มีจุดศูนย์กลางอยู่ใกล้ชายฝั่งแปซิฟิกในรัฐ Michoacán ที่ระดับความลึกประมาณ 15 กม. ห่างจากกรุงเม็กซิโกประมาณ 600 กม. ประชาชนในกรุงเม็กซิโกสามารถรับรู้ถึงแรงสั่นสะเทือน และพากันออกจากอาคารบ้านเรือนอีกครั้งหลังการซ้อม\n\n“รัฐบาลห่วงใยประชาชนที่จะเดินทางไปยังต่างประเทศขอให้ตรวจสอบสถานการณ์ประเทศปลายทางที่จะเดินทางไปเพื่อหลีกเลี่ยงสถานการณ์ที่ไม่ปลอดภัย ใช้ความระมัดระวังในการเดินทางและหลีกเลี่ยงบริเวณพื้นที่เสี่ยง ซึ่งในชั้นนี้ ทั้งสามเหตุการณ์ยังไม่มีรายงานว่ามีผลกระทบต่อชีวิตของคนไทย” นายอนุชา กล่าว.",
    "แนะนำทีมฟุตบอลโลก 2022 : ทีมชาติเม็กซิโก หวังลบอาถรรพ์รอบ 16 ทีมให้ได้": "แนะนำทีม ฟุตบอลโลก กาตาร์ 2022 พบกับ \"ทีมชาติเม็กซิโก\" ซึ่งเข้ารอบสุดท้ายมาเป็นสมัยที่ 8 ติดต่อกัน แต่ตลอด 7 ครั้งก่อนหน้านี้ ทัพจังโก้กระเด็นตกรอบ 16 ทีมทุกครั้ง และพวกเขาหวังว่าจะทะลุเข้ารอบลึกกว่านี้ให้ได้ในศึกเวิลด์คัพ 2022\n\nแนะนำทีมฟุตบอลโลก 2022\n\nผลงานที่ผ่านมา\n\nเม็กซิโก ถือเป็นหนึ่งในทีมขาประจำฟุตบอลโลก หลังจากพวกเขาทะลุเข้ามาเล่นรอบสุดท้าย 7 สมัยติดต่อกัน และถ้านับรวมทั้งหมด ขุนพลจังโก้ได้โชว์ฝีเท้าในรอบสุดท้ายมาแล้วถึง 16 ครั้ง โดยผลงานดีที่สุดคือการเข้าถึงรอบก่อนรองชนะเลิศ ในปี 1970 และ 1986\n\nแต่อย่างที่กล่าวไปข้างต้นว่า ก่อนหน้านี้ เม็กซิโก เข้ารอบสุดท้ายฟุตบอลโลกมา 7 สมัยติดต่อกัน แต่เชื่อหรือไม่ว่า พวกเขาจอดป้ายที่รอบ 16 ทีมทุกครั้ง เหมือนกับว่า เม็กซิโก เป็นทีมที่ดี แต่ยังดีไม่พอที่จะไปได้ไกลกว่านี้\n\nส่วนในศึกฟุตบอลโลก 2022 ซึ่งเป็นการเข้ามาเล่นรอบสุดท้ายเป็นสมัยที่ 17 เม็กซิโก ผ่านเข้ารอบมาในฐานะรองแชมป์ของรอบคัดเลือก รอบสาม โซนคอนคาเคฟ โดยมี 28 แต้มจาก 14 นัด เท่ากับแชมป์คือ แคนาดา แต่ผลต่างประตูได้-เสียของเม็กซิโกเป็นรอง\n\nกุนซือและผู้เล่นคีย์แมน\n\nเคราร์โด มาร์ติโน่ กุนซือชาวอาร์เจนไตน์วัย 59 ปี คือเฮดโค้ชของเม็กซิโกชุดนี้ โดย มาร์ติโน่ ผ่านประสบการณ์คุมทีมมาอย่างโชกโชน ซึ่งก่อนหน้านี้เคยผ่านงานใหญ่ นั่นแท่นกุนซือของ \"เจ้าบุญทุ่ม\" บาร์เซโลน่า รวมทั้งทีมชาติอาร์เจนตินามาแล้ว และผลงานชิ้นโบแดงคือ การพาทีมชาติปารากวัย เข้าถึงรอบ 8 ทีมสุดท้าย ฟุตบอลโลก 2010 ที่แอฟริกาใต้\n\nขณะที่ขุมกำลังของทัพจังโก้ เป็นการผสมผสานกันระหว่างผู้เล่นจอมเก๋า กับแข้งพลังหนุ่ม โดยแข้งประสบการณ์สูงของทีมหลายคนลงรับใช้ชาติมาเกิน 100 นัด ไม่ว่าจะเป็น อันเดรส กวาร์ดาโด (เรอัล เบติส) กิเยร์โม โอชัว (อเมริกา) เอคตอร์ โมเรโน่ (มอนเทอร์เรย์) เอคตอร์ เอร์เรร่า (ฮุสตัน ไดนาโม) รวมถึง ราอูล ฮิเมเนซ กองหน้าจากวูล์ฟแฮมป์ตัน ซึ่งลงเล่นทีมชาติไปแล้ว 97 นัด\n\nส่วนแข้งเม็กซิกันวัยห้าวที่เป็นกำลังสำคัญของทีม ได้แก่ ฮอร์เก้ ซานเชซ (อาแจ็กซ์) เออร์วิง โลซาโน่ ( นาโปลี) เซซาร์ มอนเตส (มอนเทอร์เรย์) คาร์ลอส โรดริเกซ (ครูซ อาซูล) และที่ต้องจับตามากที่สุดคือ เอ็ดสัน อัลวาเรซ มิดฟิลด์วัย 24 ปีจากอาแจ็กซ์ อัมสเตอร์ดัม\n\nอัลวาเรซ เป็นมิดฟิลด์เชิงรับที่โชว์ฟอร์มได้โดดเด่นที่สุดคนหนึ่งในลีกยุโรป และกลายเป็นเป้าหมายที่สโมสรยักษ์ใหญ่จ้องกระชากตัวไปร่วมทีม โดยคาดกันว่า หากมีการย้ายทีมเกิดขึ้นจริง ค่าตัวของ อัลวาเรซ อาจจะแตะหลัก 50-60 ล้านยูโร และน่าจะทำสถิตินักเตะเม็กซิโกค่าตัวแพงที่สุดในประวัติศาสตร์คนต่อไป โดยเจ้าของสถิติคนปัจจุบันคือ เออร์วิง โลซาโน่ ซึ่งย้ายจาก พีเอสวี ไอนด์โฮเฟ่น ไปยัง นาโปลี ด้วยค่าตัว 42 ล้านยูโร เมื่อปี 2019\n\nวิเคราะห์โอกาสเข้ารอบ\n\nเม็กซิโก อยู่ในกลุ่มซี ร่วมกับ อาร์เจนตินา, โปแลนด์ และ ซาอุดีอาระเบีย ซึ่งทัพ \"ฟ้าขาว\" น่าจะเป็นทีมแรกที่จองตั๋วเข้ารอบ ส่วนตั๋วอีกใบคงเป็นการแย่งชิงกันระหว่าง เม็กซิโก กับ โปแลนด์ ซึ่งเกรดบอลไม่ต่างกันมากนัก\n\nและที่สำคัญคือ ทั้งสองทีมต้องลงสนามดวลกันเองในนัดแรก ซึ่งถ้าใครเก็บ 3 แต้มได้ก็แทบจะเข้ารอบไปแล้วครึ่งตัว ถ้าหากผลจบเสมอก็ต้องไปลุ้นต่อในอีก 2 นัดที่เหลือ และเผลอๆ อาจจะต้องชี้ชะตาเข้ารอบด้วยผลต่างประตูได้เสียกันเลย\n\nเอาล่ะ สมมติว่า เม็กซิโก ได้ผ่านเข้ารอบ 16 ทีมสุดท้าย พวกเขาจะไขว้ไปเจอกับคู่แข่งจากกลุ่มดี ได้แก่ ฝรั่งเศส, ออสเตรเลีย, เดนมาร์ก หรือ ตูนีเซีย ซึ่งถ้าขุนพล \"จังโก้\" เข้ารอบเป็นอันดับสองของกลุ่ม ก็มีโอกาสเจอของแข็งอย่างแชมป์เก่า ฝรั่งเศส ที่น่าจะผ่านเข้ารอบมาในฐานะแชมป์กลุ่มดี\n\nหากเป็นเช่นนั้น ต้องยอมรับว่า เม็กซิโก ยังเป็นรอง ฝรั่งเศส และมีโอกาสที่พวกเขาจะต้องยุติเส้นทางไว้ที่รอบ 16 ทีมเป็นครั้งที่ 8 ติดต่อกัน อย่างไรก็ตาม ทั้งหมดนี้เป็นเพียงการคาดเดา ซึ่งเมื่อถึงเวลาจริง ทุกอย่างสามารถเกิดขึ้นได้ เม็กซิโกอาจจะจอดป้ายตั้งแต่รอบแรก หรือถ้าเข้ารอบ พวกเขาอาจจะเจอคู่แข่งทีมอื่นที่ไม่ใช่ฝรั่งเศสก็เป็นได้ ซึ่งนั่นหมายความว่า เม็กซิโกมีโอกาสมากขึ้นที่จะลบอาถรรพ์รอบ 16 ทีมลงได้ในฟุตบอลโลก 2022 ที่กาตาร์\n\nโปรแกรมฟุตบอลโลก 2022 ของทีมชาติเม็กซิโก\n\nวันอังคารที่ 22 พฤศจิกายน เวลา 23:00 น.\n\nเม็กซิโก พบ โปแลนด์ : สนามสเตเดี้ยม 974\n\nวันอาทิตย์ที่ 27 พฤศจิกายน เวลา 02:00 น. (คืนวันเสาร์ที่ 26 พ.ย.)\n\nอาร์เจนตินา พบ เม็กซิโก : สนามลูซาอิล ไอคอนิค สเตเดี้ยม\n\nวันพฤหัสบดีที่ 1 ธันวาคม เวลา 02:00 น. (คืนวันพุธที่ 30 พ.ย.)\n\nซาอุดีอาระเบีย พบ เม็กซิโก : สนามลูซาอิล ไอคอนิค สเตเดี้ยม\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "เตือนคนไทยที่จะเดินทางไป ตปท. เช็กสถานการณ์ประเทศปลายทาง หลังเกิดเหตุภัยธรรมชาติใน ไต้หวัน ญี่ปุ่น และ เม็กซิโก": "วันนี้ (20 ก.ย.65) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า รัฐบาลห่วงใยประชาชนที่จะเดินทางไปต่างประเทศ ขอให้เช็กสถานการณ์ในประเทศปลายทางก่อนเดินทางเพื่อความปลอดภัยจากกรณีเกิดเหตุแผ่นดินไหวรุนแรงขนาด 6.8 ที่เมืองไถตง ไต้หวัน ทำให้เกิดความเสียหายในหลายพื้นที่ และพายุไต้ฝุ่นหมายเลข 14 ที่ญี่ปุ่น รุนแรงขึ้น เกิดฝนตกหนัก เสี่ยงที่จะเกิดภัยพิบัติจากปริมาณฝน รวมถึงลมกระโชกแรงในภูมิภาคคิวชู และโอกินาวะรวมทั้ง สถานเอกอัครราชทูต ณ กรุงเม็กซิโก รายงานว่า วานนี้ (19 ก.ย.65) ทางการเม็กซิโกจัดการซ้อมรับมือแผ่นดินไหว ภายหลังการซ้อมไม่นาน ได้เกิดแผ่นดินไหวใหญ่ความรุนแรง 7.7 มีจุดศูนย์กลางอยู่ใกล้ชายฝั่งแปซิฟิกในรัฐ Michoacán ที่ระดับความลึกประมาณ 15 กิโลเมตร ห่างจากกรุงเม็กซิโกประมาณ 600 กิโลเมตร ประชาชนในกรุงเม็กซิโกรับรู้ถึงแรงสั่นสะเทือน พากันออกจากอาคารบ้านเรือนอีกครั้งหลังการซ้อม“รัฐบาลห่วงใยประชาชนที่จะเดินทางไปยังต่างประเทศ ขอให้ตรวจสอบสถานการณ์ประเทศปลายทางที่จะเดินทางไป เพื่อหลีกเลี่ยงสถานการณ์ที่ไม่ปลอดภัย ใช้ความระมัดระวังในการเดินทาง และหลีกเลี่ยงบริเวณพื้นที่เสี่ยง ในตอนนี้ทั้งสามเหตุการณ์ ยังไม่มีรายงานว่ามีผลกระทบต่อชีวิตของคนไทย” นายอนุชา กล่าว",
    "ข่าวอุบัติเหตุรถบรรทุกน้ำมันชนรถโดยสาร ในเม็กซิโก": "เมื่อช่วงเช้ามืดของวานนี้ ตามเวลาท้องถิ่น เกิดเหตุรถบรรทุกน้ำมันพุ่งชนเข้ากับรถโดยสาร ที่รัฐตาเมาลีปัส (Tamaulipas) ทางตอนเหนือของเม็กซิโก และจากแรงปะทะส่งผลให้รถบรรทุกน้ำมัน ที่บรรทุกน้ำมันมาเต็มถัง ทำให้มีน้ำมันรั่วไหลออกมาและมีเพลิงไหม้ตามมาอย่างหนัก ส่งผลให้มีผู้เสียชีวิตอย่างน้อย 18 คน ขณะที่ เจ้าหน้าที่ท้องถิ่นกำลังตรวจสอบซากรถทั้ง 2 คัน ว่ามีผู้เสียชีวิตเพิ่มเติมหรือไม่ ส่วนสาเหตุที่แน่ชัดของอุบัติเหตุครั้งนี้ ยังอยู่ระหว่างการสืบสวน",
    "“เหล้ากลั่น” จากภูมิปัญญาชาว \"เม็กซิกัน\" “บาคาโนรา-โซตอล-ไรซีญา”": "\"สุรากลั่น\" จากภูมิปัญญาชาว \"เม็กซิกัน\" นอกจาก “เมซกาล” ยังมี “เหล้ากลั่น” อีก 3 ชนิดที่ดังไม่แพ้กัน คือ “บาคาโนรา-โซตอล-ไรซีญา” บางชนิดนำเข้ามาขายในเมืองไทย\n\nเมื่อสัปดาห์ที่แล้วผมได้นำเรื่องราวของ เมซกาล (Mezcal) เหล้ากลั่นที่เกิดจากสุราชุมชน ที่ผ่านวิวัฒนาการทั้งการผลิตและการส่งเสริมจากภาครัฐ จนสร้างชื่อเสียงและเงินทองมหาศาลให้กับประเทศเม็กซิโก เมซกาล ทำจากอะกาเบ (Agave) พืชพื้นเมืองที่ดูเหมือนจะไม่มีค่า จนเมื่อนำมากลั่นเป็นสุราได้หลากหลาย จึงกลายเป็นพืชมหัศจรรย์ นอกจากเมซกาลแล้ว ยังมีสุรากลั่นอีก 2-3 ชนิด เพียงแต่เรียกชื่อต่างกัน จากประเภทวัตถุดิบ กระบวนการผลิต แหล่งผลิต ฯลฯ บางอย่างนำเข้ามาขายในเมืองไทยแล้ว\n\nการขนส่งปีญาไปทำบาคาโนรา มีผู้อ่านสอบถามมาเป็นจำนวนมาก อยากจะรู้เกี่ยวกับสุรากลั่นของเม็กซิโก จึงขอนำมาเสนอต่อ เริ่มจาก บาคาโนรา (Bacanora) เหล้ากลั่นที่ตั้งชื่อตามเมืองที่ผลิต นอกจากจะกลั่นจาก อะกาเบแล้ว ต้องกลั่นในรัฐโซโนรา (Sonora) ทางตะวันตกเฉียงเหนือของเม็กซิโก เดิมชาวบ้านแอบกลั่นดื่มกันในชุมชนในเมืองบาคาโนรา จนปี 1992 รัฐบาลอนุญาตให้เป็นเครื่องดื่มที่ถูกกฎหมาย เมืองบาคาโนรา บาคาโนรา กลั่นจากอะกาเบสายพันธุ์ภูเขาชื่อ อะกาเบ แปซิฟิกา (Agave Pacifica) อาจเรียกว่า Agave Yaquiana หรือ Agave Angostafolia ปลูกบนเนินเขาในรัฐโซโนรา ที่สำคัญไม่ใช่ บลู อะกาเบ (Blue Agave) ที่ใช้ทำเตกีลา โซตอลแบรนด์ต่าง ๆ กระบวนการกลั่นคล้ายเมซกาล คือนำปีญา (Piñas) ใส่ลงไปในเตาหลุมขนาดใหญ่ที่ขุดลงไปในดิน โดยใช้เชื้อเพลิงถ่านที่ทำจากต้นเมสเกต์ (Mesquite) จากนั้นบีบคั้นน้ำด้วยโม่หินขนาดใหญ่เรียกว่าตาโอนา (Tahona) ซึ่งใช้ม้าหรือลาลาก ปัจจุบันมีการใช้เครื่องจักรมากขึ้น บาคาโนรา ปี 2000 รัฐบาลเม็กซิโกได้จดทะเบียนคุ้มครองภูมิปัญญาของพวกเขา หรือ \"ดีโอ\" (Denomination of Origin = DO) หมายความว่า บาคาโนรา ต้องผลิตใน 35 หมู่บ้าน ของรัฐโซโนราเท่านั้น ในเมืองบาคาโนราก็มีพิพิธภัณฑ์บาคาโนราให้ดูวิวัฒนาการของการผลิตบาคาโนราด้วย ค็อกเทลที่ใช้โซตอลเป็นส่วนผสม บาคาโนราไม่มีการแบ่งเกรดหรือหมวดหมู่ (Categories) ขณะที่กลิ่นและรสชาติกระเดียดไปทางเตกีลามากกว่าเมซกาล แต่ บาคาโนราจะดราย (Dry) กว่า กลิ่นควันไฟน้อยกว่า แต่มีกลิ่นเปปเปอร์ (Pepper) พืช ผัก ที่โดดเด่นกว่า และจบด้วยเอิร์ธ (Earthy)",
    "ยักษ์สะเทือน! Shopee ปิดกิจการในอาร์เจนตินา ปลดพนักงานออกอีกในชิลี โคลัมเบีย และเม็กซิโก": "บริษัท Sea Ltd. เจ้าของแพลตฟอร์มร้านค้าออนไลน์ยักษ์ใหญ่ Shopee ที่เรารู้จักกันดี เพิ่งประกาศลดพนักงานลงในประเทศชิลี โคลัมเบีย เม็กซิโก และที่หนักสุด ๆ เลยก็คือในประเทศอาร์เจนตินาที่ถึงกับต้องปิดกิจการไปเลยทั้งหมดครับ ถือว่าดูสถานการณ์ไม่ดีมาก ๆ สำหรับยักษ์ใหญ่ชอปปิ้งออนไลน์ในตอนนี้\n\nโดยผู้บริหารของ Shopee ได้ให้เหตุผลว่าขณะนี้มีปัญหาทางภาคเศรษฐกิจที่น่าเป็นห่วงอย่างมาก บริษัทจึงจำเป็นต้องโฟกัสอยู่กับการให้บริการในบางโซนเท่านั้น ซึ่งรวมไปถึงประเทศชิลี โคลัมเบีย และเม็กซิโกเนี่ยแหละ\n\nอย่างไรก็ตาม Shopee จะยังจะคงเปิดทำการอยู่ในประเทศชิลี โคลัมเบีย และเม็กซิโกนะ แต่จะมีการปลดพนักงานออกเป็นจำนวนมาก ส่วนประเทศในแถบอเมริกาใต้อย่าง Brazil จะไม่ได้รับผลกระทบอะไรจากการประกาศครั้งนี้เนื่องจากยังคงมีฐานลูกค้าที่หนาแน่นอยู่เหมือนเดิม\n\nหากมาดูสถานะของบริษัท Sea จะพบว่าในเดือนตุลาคมของปี 2021 บริษัทมีมูลค่าสูงถึง 200,000 ล้านดอลลาร์ จากการเติบโตในส่วนของธุรกิจเกมและ e-commerce แต่หลังจากนั้นมูลค่าบริษัทก็ลดลงเรื่อย ๆ จนปัจจุบันเหลือเพียง 27,000 ล้านดอลลาร์เท่านั้น ผู้บริหารเค้าเลยมีเป้าหมายในการเน้นเพิ่มยอดกำไรในโซนเอเชียตะวันออกเฉียงใต้ให้มากขึ้นภายในปี 2023 ครับ\n\nก่อนหน้านี้ช่วงเดือนมีนาคม Shopee ก็เคยมีข่าวปิดตัวลงไปแล้วในเขตอินเดีย และฝรั่งเศส จากนั้นในเดือนมิถุนายนก็ประกาศปลดพนักงานแผนก Shopee Food ลงในทั้งโซนละตินอเมริกาและเอเชียตะวันออกเฉียงใต้ ซึ่งรวมถึงประเทศไทยที่เมื่อไม่นานมานี้ก็มีข่าวปลดพนักงานออกไปจำนวนมากด้วย\n\nนอกจากนี้ภาคส่วนธุรกิจถ่ายทอดสดวงการเกมและโปรเจกต์อื่น ๆ ก็มีข่าวว่าถูกยุบหรือลดพนักงานลงด้วยเช่นกัน\n\nที่มา : reuters",
    "เม็กซิโกแผ่นดินไหวรุนแรง ในวันครบรอบธรณีพิบัติภัยครั้งใหญ่": "© สนับสนุนโดย เดลินิวส์\n\nสำนักข่าวต่างประเทศรายงานจากกรุงเม็กซิโกซิตี ประเทศเม็กซิโก เมื่อวันที่ 20 ก.ย. ว่า สำนักงานสำรวจธรณีวิทยาสหรัฐ ( ยูเอสจีเอส ) รายงานการเกิดแผ่นดินไหวรุนแรง 7.6 แมกนิจูด บริเวณชายฝั่งทางตะวันตกของเม็กซิโก เมื่อช่วงบ่ายของวันจันทร์ที่ผ่านมาตามเวลาท้องถิ่น ใกล้กับรัฐมิโชอากัน โดยแผ่นดินไหวมีจุดศูนย์กลางอยู่ลึกลงไปใต้พื้นดินเพียง 15 กิโลเมตร เบื้องต้นมีรายงานผู้เสียชีวิตอย่างน้อย 1 ราย\n\n© สนับสนุนโดย เดลินิวส์ © สนับสนุนโดย เดลินิวส์ © สนับสนุนโดย เดลินิวส์\n\nขณะที่แรงสั่นสะเทือนสามารถรับรู้ได้ไกลถึงกรุงเม็กซิโก ซิตี เคราะห์ดียังไม่มีรายงานยืนยันความเสียหายในเมืองหลวง อย่างไรก็ตาม แผ่นดินไหวครั้งนี้เกิดขึ้นในวันครบรอบแผ่นดินไหวรุนแรง 2 ครั้งในประวัติศาสตร์ของเม็กซิโก นั่นคือแผ่นดินไหวรุนแรง 8.0 แมกนิจูด เมื่อวันที่ 19 ก.ย. 2528 คร่าชีวิตประชาชนมากกว่า 5,000 ราย และแผ่นดินไหวรุนแรง 7.1 แมกนิจูด เมื่อวันที่ 23 ก.ย. 2560 ส่งผลให้มีผู้เสียชีวิตอย่างน้อย 370 ราย.\n\nเครดิตภาพ : REUTERS",
    "ดับแล้ว 2 ราย จากเหตุแผ่นดินไหวรุนแรงทาง ตต.ในเม็กซิโกวานนี้": "ทางการเม็กซิโก เปิดเผยว่า จากเหตุแผ่นดินไหวขนาด 7.6 ตามมาตราริกเตอร์ ในพื้นที่ทางตะวันตกของเม็กซิโก เมื่อวานนี้ (19 ก.ย.) ทำให้มีผู้เสียชีวิตแล้ว 2 ราย โดยผู้เสียชีวิตทั้ง 2 ราย อยู่ในเมืองมันซานิโย่ ที่เป็นเมืองท่าในแปซิฟิก และอยู่ในรัฐโคลิม่า\n\n\n\nทั้งนี้ สื่อของเม็กซิโกรายงานว่า เจ้าหน้าที่ดับเพลิงต้องปิดอาคารบางส่วนในกรุงเม็กซิโก ซิตี้ เหตุมีความกังวลอาคารจะพังถล่ม\n\n",
    "ข่าวดัง สุดสัปดาห์ 24-09-2565 - ดูหนังออนไลน์": "",
    "​สหรัฐฯ คาดพายุโซนร้อน ‘เอียน’ จ่อเป็นเฮอริเคนลูกใหญ่": "วอชิงตัน, 26 ก.ย. สำนักข่าวซินหัว รายงานว่า — เมื่อวันอาทิตย์ (25 ก.ย.) ศูนย์เฮอริเคนแห่งชาติสหรัฐฯ เปิดเผยการคาดการณ์ว่าพายุโซนร้อนเอียน (Ian) จะกลายเป็นเฮอริเคนลูกใหญ่ ขณะเคลื่อนตัวอยู่ทางตะวันออกของอ่าวเม็กซิโกในช่วงกลางสัปดาห์นี้\n\n\n\nศูนย์ฯ กล่าวว่ามีความเสี่ยงอันตรายจากคลื่นพายุซัดฝั่ง (storm surge) กระแสลมแรงจากเฮอริเคน และฝนตกหนักตามแนวชายฝั่งตะวันตกของรัฐฟลอริดาและภูมิภาคฟลอริดาแพนแฮนเดิล (Florida Panhandle) ในกลางสัปดาห์นี้ จึงกระตุ้นเตือนประชาชนในฟลอริดาเตรียมแผนรับมือ\n\n\n\nพายุโซนร้อนเอียนอยู่ห่างจากขอบตะวันตกของคิวบาไปทางตะวันออกเฉียงใต้ราว 700 กิโลเมตร และมีความเร็วลมสูงสุด 95 กิโลเมตรต่อชั่วโมงในบ่ายวันอาทิตย์ (25 ก.ย.)\n\n\n\nอนึ่ง พายุเฮอริเคนระดับ 3 และระดับสูงกว่า จัดเป็นพายุเฮอริเคนขนาดใหญ่ที่สามารถสร้างความเสียหายใหญ่หลวงและการสูญเสียชีวิตอย่างมีนัยสำคัญ เนื่องด้วยความแรงของลม\n\n\n\nโจ ไบเดน ประธานาธิบดีสหรัฐฯ ออกประกาศภาวะฉุกเฉินในรัฐฟลอริดา เมื่อวันเสาร์ (24 ก.ย.) ขณะพายุเอียนกำลังทวีความรุนแรงขึ้นในทะเลแคริบเบียน\n\n\n\nระบบเตือนพายุเกิดขึ้นหลังพายุเฮอริเคนฟิโอนาพัดถล่มเครือรัฐเปอร์โตริโกได้หนึ่งสัปดาห์ ซึ่งส่งผลให้มีฝนตกหนัก น้ำท่วมฉับพลัน และไฟดับทั่วทั้งหมู่เกาะ\n\n\n\nทั้งนี้ การติดตามทางออนไลน์ระบุว่ามีลูกค้ามากกว่า 600,000 ราย ที่ยังคงไม่มีไฟฟ้าใช้ในเปอร์โตริโก เมื่อนับถึงคืนวันอาทิตย์ (25 ก.ย.) ที่ผ่านมา\n\nShare this:",
    "สุดสวย! อาดิดาส เผยโฉมชุดแข่งขันทีมชาติ ลุยศึกฟุตบอลโลก 2022 ที่กาตาร์": "แบรนด์กีฬาดังอย่าง อาดิดาส ทำการเผยโฉมชุดแข่งขันของ 6 ทีมชาติ ที่จะใช้ในการลุยศึกฟุตบอลโลก 2022 ที่กาตาร์ ออกมาเป็นที่เรียบร้อยแล้ว\n\nอาดิดาส ทำการเปิดตัวเสื้อแข่งขันเหย้าและเยือน สำหรับทีมชาติ อาร์เจนตินา, เยอรมนี, ญี่ปุ่น, เม็กซิโก, สเปน และ เบลเยียม ที่จะใช้ในการแข่งขัน ฟีฟ่า เวิลด์ คัพ 2022 หรือ ฟุตบอลโลก 2022 ที่ประเทศกาตาร์ โดยได้ถ่ายทอดเรื่องราวและเอกลักษณ์ของทั้ง 6 ชาติ ผ่านเสื้อฟุตบอล ที่จะปรากฏในเวทีการแข่งขันกีฬาที่ใหญ่ที่สุดในโลก\n\nสำหรับชุดแข่งขันของทีมชาติ เปรียบเสมือนผืนผ้าใบ สำหรับแต่งเติมความคิดสร้างสรรค์ และยังเป็นโอกาสในการถ่ายทอดจิตวิญญาณของแต่ละชาติที่เข้าร่วมการแข่งขัน โดยในปีนี้ ชุดเสื้อแข่งขันทุกชุดได้รับแรงบันดาลใจในการออกแบบจากวัฒนธรรมอันทรงคุณค่า ไม่ว่าจะเป็น อารยธรรมโบราณและศิลปะ Mixtec จากเม็กซิโก ที่ตกแต่งบนเสื้อแข่งขันเยือน หรือ ศิลปะการพับกระดาษ \"โอริกามิ\" รูปกา 3 ขา มาตกแต่งบนเสื้อแข่งขันเหย้าของทีมชาติญี่ปุ่น ซึ่งถ่ายทอดผ่านการเลือกใช้สีสัน ที่แสดงถึงเอกลักษณ์ประจำชาติ ผสานเข้ากับลายกราฟิกอันล้ำสมัย\n\nทั้งนี้ ชุดแข่งขันได้รับการออกแบบให้เน้นด้านประสิทธิภาพในการใช้งานและความยั่งยืน พร้อมทั้งยังผสมผสานความคิดสร้างสรรค์ และความเรียบง่ายอย่างมีเอกลักษณ์เข้าไว้ด้วยกัน เพื่อให้นักฟุตบอลเจิดจรัสที่สุดในสนามแข่งขัน นำเสนอเสื้อแข่งขันเหย้าและเยือน เพื่อเชื่อมโยงนักฟุตบอล และแฟนบอลให้เป็นหนึ่งเดียว รวมถึงสร้างการมีส่วนร่วมตลอดทัวร์นาเมนต์การแข่งขัน\n\nจอร์เกน แรงค์ ผู้อำนวยการอาวุโสฝ่ายออกแบบของอาดิดาส กล่าวว่า \"ทุกครั้งที่เราออกแบบชุดแข่งขันทีมชาติสำหรับการแข่งขันในทัวร์นาเมนต์ใหญ่ๆ อย่าง ฟีฟ่า เวิลด์ คัพ เราระลึกไว้เสมอว่า การออกแบบเสื้อแข่งขันเหล่านี้ จะถูกบันทึกไว้ในประวัติศาสตร์วงการฟุตบอลอย่างแน่นอน\"\n\n\"ดังนั้น สิ่งสำคัญที่สุดของการออกแบบชุดแข่งขันของนักฟุตบอลระดับโลก จะต้องเน้นที่ประสิทธิภาพการใช้งาน เพื่อให้พวกเขาสามารถดึงศักยภาพสูงสุดออกมาในระหว่างการแข่งขัน ในขณะที่การออกแบบนั้น ต้องโดดเด่น มีเอกลักษณ์น่าจดจำ และมีความสวยงามสะดุดตา สามารถทำให้แฟนบอลทั่วโลกรู้สึกตื่นเต้นด้วยเช่นกัน\"\n\nด้านประสิทธิภาพในการใช้งานและความยั่งยืน ถือเป็นสิ่งที่อาดิดาสให้ความสำคัญอย่างมาก โดยการออกแบบชุดแข่งขันนั้น แสดงให้เห็นถึงความคิดสร้างสรรค์และความเรียบง่าย พร้อมตัวเสื้อที่มีดีไซน์เข้ารูป (Slim fit) ทำให้นักฟุตบอลทุกคนได้เป็นตัวของตัวเองในแบบที่ดีที่สุด ตลอดเวลาที่อยู่ในสนามแข่งขัน\n\nชุดแข่งขันทีมชาติทุกชุด ถูกผลิตด้วยวัสดุรีไซเคิลโพลีเอสเตอร์ 100% เพื่อสานต่อความมุ่งมั่นของอาดิดาสในการมีส่วนร่วมแก้ปัญหาขยะพลาสติก โดยชุดแข่งขันแบบ Authentic สำหรับนักฟุตบอลทีมชาติอาร์เจนตินา, เยอรมนี, ญี่ปุ่น, เม็กซิโก, และ สเปน จะมีคุณสมบัติระบายอากาศได้ดี และผลิตด้วยวัสดุ Parley Ocean Plastic ที่มาจากเกาะต่างๆ บริเวณชายหาด และพื้นที่ชุมชนตามแนวชายฝั่ง เพื่อป้องกันการเกิดมลพิษในมหาสมุทรจำนวนมากถึง 50%\n\nนอกเหนือจากนี้ อาดิดาส ยังได้ใช้นวัตกรรมเนื้อผ้าที่ล้ำสมัยที่สุดในการผลิตเสื้อแข่งขันแต่ละชุด อย่าง เทคโนโลยี HEAT.RDY ที่ช่วยให้นักฟุตบอลรู้สึกเย็นและสบายตัว รวมถึงยังมีการใช้ความร้อนเพื่อให้เสื้อมีน้ำหนักเบาอีกด้วย\n\nสำหรับการออกแบบชุดแข่งขันทีมชาติแต่ละชุด มีรายละเอียดดังต่อไปนี้\n\nทีมชาติอาร์เจนตินา\n\nเสื้อแข่งขันเยือนของทีมชาติอาร์เจนตินา ได้รับแรงบันดาลใจมาจากความภาคภูมิใจในชาติและการแสวงหาความเท่าเทียมบนโลกใบนี้ ด้วยการใช้สีม่วงที่แสดงถึงความเท่าเทียมทางเพศ ผสมผสานด้วยลวดลายเปลวไฟที่มาจากดวงอาทิตย์แห่งเดือนพฤษภาคม (Sun of May) ที่มาจากธงประจำชาติ\n\nทีมชาติเยอรมนี\n\nเสื้อแข่งขันเหย้าของทีมชาติเยอรมนี มีการใช้ความร้อนในการประทับตราสีทองที่กลางอก ซึ่งมีการวางแถบสีดำตรงกลางเสื้อ โดยได้แรงบันดาลใจมาจากชุดแข่งขันทีมชาติชุดแรก ที่ยกระดับความสวยงามแบบเรียบง่ายขึ้นไปอีกขั้น ส่วนบริเวณคอเสื้อและข้างลำตัว มีการตกแต่งด้วยสีสันของธงชาติเยอรมนี ขณะที่เสื้อแข่งขันเยือน ก็ได้ถ่ายทอดจิตวิญญาณของทีม ด้วยการใช้สีสันของธงชาติและตกแต่งด้วยตัวอักษร D ที่มาจากคำว่า “Deutschland” แสดงให้ถึงสไตล์การเล่นฟุตบอลแบบไดนามิกของทีมชาติชุดนี้\n\nทีมชาติญี่ปุ่น\n\nเสื้อแข่งขันเหย้าของทีมชาติญี่ปุ่น มีการแสดงตัวตนผ่านลวดลายโอริกามิ รูปกาสามขา ขณะที่เสื้อแข่งขันเยือน ก็มีการออกแบบที่แสดงให้เห็นถึงสไตล์การเล่นอันคล่องตัวของทีมชาติญี่ปุ่น ผ่านการประดับด้วยลวดลายกราฟิกโอริกามิ ที่แสดงให้เห็นถึงความรวดเร็วอย่างชัดเจน\n\nทีมชาติเม็กซิโก\n\nเสื้อแข่งขันเยือนของทีมชาติเม็กซิโก ได้รับอิทธิพลมาจากอารยธรรมโบราณ และมีการใช้ศิลปะ Mixtec แสดงถึงจิตวิญญาณนักสู้ของทีม ทั้งนี้ นอกเหนือจากลวดลายอันสะดุดตาที่อยู่ทั่วบริเวณตัวเสื้อแล้ว ยังมีการติดรูปงู Quetzalcoat ไว้ที่บริเวณคอเสื้อ เพื่อแสดงถึงพลังความสามารถของมวลมนุษยชาติอีกด้วย\n\nทีมชาติสเปน\n\nเสื้อแข่งขันเหย้าของทีมชาติสเปน ถูกออกแบบจากตัวตนด้านการเล่นฟุตบอลอันเป็นเอกลักษณ์ มีการใช้สีแดงเข้มที่มีความโดดเด่นเหนือกาลเวลา ประดับด้วยแถบสีจากธงชาติสเปนที่บริเวณคอเสื้อและด้านข้างลำตัว ส่วนเสื้อแข่งขันเยือน ก็มีลวดลายที่ได้แรงบันดาลใจมาจากโลโก้ของทีมชาติเมื่อปี 1982 ซึ่งสเปนได้เป็นเจ้าภาพจัดการแข่งขันฟุตบอลโลกในปีนั้น\n\nทีมชาติเบลเยียม\n\nเสื้อแข่งขันเหย้าของทีมชาติเบลเยียม มีการใช้สีแดงเป็นหลัก และตกแต่งรายละเอียดต่างๆ บนเสื้อด้วยสีดำและสีเหลือง เพื่อแสดงถึงสีของธงชาติเบลเยียม บริเวณแขนเสื้อทั้งสองข้าง มีการตกแต่งด้วยลวดลายเปลวไฟที่สื่อถึงปีศาจและข่มขวัญทีมคู่แข่ง ในขณะแข่งขันกับทีมชาติเบลเยียม\n\nสำหรับชุดทีมชาติประจำการแข่งขันฟีฟา เวิลด์ คัพ 2022 วางจำหน่ายแล้ววันนี้ที่ อาดิดาส แบรนด์ เซ็นเตอร์, อาดิดาส สปอร์ต เพอร์ฟอร์แมนซ์, อาดิดาส แอปพลิเคชัน, อาดิดาส ออนไลน์ สโตร์ www.adidas.co.th, อาริ ฟุตบอล ซูเปอร์สปอร์ต และ ร้านค้าอุปกรณ์กีฬาชั้นนำทั่วประเทศ โดยเสื้อแข่งขันมีจำหน่ายทั้งหมด 6 ทีม ได้แก่ อาร์เจนตินา, เยอรมนี, ญี่ปุ่น, เม็กซิโก สเปน และ เบลเยียม วางจำหน่ายทั้งแบบ Replica และ Authentic ราคา 2,900 บาท และ 4,600 บาท ตามลำดับ\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "จับตาประชุมใหญ่เอเชีย 'จี20' คึกคัก - 'เอเปค' กร่อย": "สมาชิกจี20 รวมกันคิดเป็นกว่า 80% ของจีดีพีโลก 75% ของการค้าระหว่างประเทศ และ 60% ของประชากรโลก เมื่อพิจารณาสมาชิกพบว่า ประกอบด้วยตัวละครที่เป็นคู่ขัดแย้งกันในเวลานี้ถึงสองคู่คือ สหรัฐกับจีน และรัสเซียกับยูเครน ที่ได้รับเชิญจากประธานอินโดนีเซีย\n\nที่ถูกจับตามองที่สุดหนีไม่พ้นจี20 ซัมมิต จี20 เป็นเวทีพหุภาคีเชิงยุทธศาสตร์เชื่อมเขตเศรษฐกิจพัฒนาแล้วรายสำคัญกับเศรษฐกิจตลาดเกิดใหม่ไว้ด้วยกัน สมาชิกจี20 ประกอบด้วย อาร์เจนตินา ออสเตรเลีย บราซิล แคนาดา จีน ฝรั่งเศส เยอรมนี อินเดีย อินโดนีเซีย อิตาลี ญี่ปุ่น สาธารณรัฐเกาหลี เม็กซิโก รัสเซีย ซาอุดีอาระเบีย แอฟริกาใต้ ตุรกี สหราชอาณาจักรสหรัฐ สหภาพยุโรป ส่วนสเปน ได้รับเชิญเป็นแขกถาวร แต่ละปีประธานจี20 จะเชิญหลายประเทศมาเป็นแขกเข้าร่วมการประชุมเต็มรูปแบบ รวมถึงเชิญองค์การระหว่างประเทศ และในภูมิภาคมาร่วมด้วยทำให้เวทีนี้มีตัวแทนเข้าร่วมกว้างขวางขึ้น\n\nระยะหลังสหรัฐกับจีนเป็นไม้เบื่อไม้เมากันมาตลอด เมื่อจีนแข็งแกร่งขึ้นเรื่อยๆ ทั้งเศรษฐกิจ และการทหาร มีโอกาสเป็นมหาอำนาจการเมืองโลกได้ไม่ยาก ตอนที่ประธานาธิบดี โดนัลด์ ทรัมป์ เปิดฉากทำสงครามการค้าโดยการเก็บภาษีสินค้านำเข้าจากจีนด้วยข้ออ้างจีนขโมยทรัพย์สินทางปัญญา ถือว่าสะเทือนโลกแล้วแต่ยังไม่เท่าสหรัฐในสมัยประธานาธิบดี โจ ไบเดน ที่เล่นงานจีนด้วยประเด็นประชาธิปไตย สิทธิมนุษยชน เสรีภาพในการเดินเรือในทะเลจีนใต้ แต่ที่จีนยอมไม่ได้คือ แนนซี เพโลซี ประธานสภาผู้แทนราษฎรสหรัฐนำคณะไปเยือนไต้หวัน เมื่อวันที่ 2-3 ส.ค. เป็นตัวแทนระดับสูงสุดของสหรัฐในรอบ 25 ปี ที่มาเยือนในลักษณะนี้ ทั้งๆ ที่จีนเตือนมาตลอดว่าอย่ามา ประธานาธิบดี สี จิ้นผิง โทรศัพท์คุยกับประธานาธิบดี ไบเดน ในวันที่ 28 ก.ค.แสดงความกังวลต่อเรื่องนี้ เตือน “อย่าเล่นกับไฟ” แต่เมื่อฝ่ายสหรัฐไม่ฟัง จีนจึงตอบโต้ด้วยการซ้อมรบกระสุนจริงรอบเกาะไต้หวัน ส่งเครื่องบินรบไปป้วนเปี้ยน และข้ามเส้นแบ่งเขตโดยพฤตินัยในช่องแคบไต้หวัน\n\nจีน “เล่นใหญ่” จนหลายฝ่ายหวั่นเกรงว่าจะเกิดสงครามระหว่างมหาอำนาจเบอร์ 1 และ เบอร์ 2 ของโลก งานนี้ควรต้องมีโอกาส “เคลียร์ใจ” ระหว่างกันแบบตัวต่อตัว แต่จะเคลียร์กันได้อย่างไร ในเมื่อประธานาธิบดี สี ไม่เคยออกนอกประเทศจีนเลยตั้งแต่โควิด-19 ระบาดในปี 2563 อีกทั้งพรรคคอมมิวนิสต์จีนจะมีการประชุมใหญ่ที่จัดขึ้นทุกๆ 5 ปี เริ่มตั้งแต่วันที่ 16 ต.ค. สื่อต่างประเทศคาดการณ์ว่า จะเป็นการกระชับอำนาจประธานาธิบดี สีมากขึ้นไปอีกด้วยการนั่งเลขาธิการพรรคครั้งประวัติศาสตร์เป็นวาระที่ 3\n\nอย่างไรก็ตาม หนังสือพิมพ์วอลล์สตรีท เจอร์นัล รายงานโดยอ้างอิงแหล่งข่าว เมื่อวันที่ 12 ส.ค.\n\nเจ้าหน้าที่เปิดเผยว่า ประธานาธิบดีสีจะเข้าร่วมการประชุมสุดยอดของกลุ่มจี20 ที่เกาะบาหลี ประเทศอินโดนีเซีย ในวันที่ 15-16 พ.ย.ก่อนที่จะเดินทางมายังกรุงเทพฯ เพื่อเข้าร่วมการประชุมผู้นำเขตเศรษฐกิจเอเปคในวันที่ 18 พ.ย.\n\nแหล่งข่าวระบุว่า เจ้าหน้าที่กำลังจัดเตรียมสำหรับการประชุมทวิภาคีระหว่างผู้นำของจีน และสหรัฐโดยอาจมีขึ้นนอกรอบการประชุมจี20 หรือการประชุมเอเปค ซึ่งการเตรียมการยังคงอยู่ในช่วงเริ่มต้น และอาจมีการเปลี่ยนแปลงได้\n\nรายงานข่าวเมื่อวันที่ 1 ก.ย. จอห์น เคอร์บี โฆษกสภาความมั่นคงแห่งชาติประจำทำเนียบขาว กล่าวว่า เจ้าหน้าที่ของสหรัฐ และจีนกำลังใช้ความพยายามอย่างหนักในการเตรียมจัดการประชุมแบบพบหน้ากันระหว่าง ไบเดน กับสี ในระหว่างการเดินทางเยือนเอเชียตะวันออกเฉียงใต้ ในเดือนพฤศจิกายน แม้ทั้งสองฝ่ายยังคงมีความตึงเครียดเกี่ยวกับประเด็นไต้หวัน\n\nถัดมาไม่กี่วันในวันที่ 6 ก.ย. ไบเดนพูดเองว่า เขาจะพบกับสี ในการประชุมจี20 ถ้าสีมาประชุมด้วย\n\n“ถ้าเขาไปที่นั่น ผมพบเขาแน่นอน” ไบเดนตอบคำถามผู้สื่อข่าว\n\nรัสเซีย-ยูเครน\n\nความพิเศษของการประชุมจี20 ปีนี้คือ ท่ามกลางกระแสคว่ำบาตรรัสเซียจากโลกตะวันตก อินโดนีเซียเจ้าภาพถูกกดดันให้กีดกันรัสเซียออกจากการประชุม แต่ประธานาธิบดี โจโก วิโดโด ใช้ความสามารถทางการทูตสร้างสมดุลกับทุกฝ่าย และเชิญยูเครนมาร่วมประชุมด้วยในฐานะประเทศผู้สังเกตการณ์ นอกจากนี้ช่วงปลายเดือน มิ.ย.โจโกวียังเดินทางไปกรุงเคียฟ และมอสโกพบกับประธานาธิบดีทั้งสองประเทศด้วยตนเอง\n\nเอเปคกร่อย ไบเดนไม่มา\n\nส่วนการประชุมผู้นำความร่วมมือทางเศรษฐกิจเอเชีย-แปซิฟิก ที่กรุงเทพฯ ระหว่างวันที่ 18-19 พ.ย. ที่เคยถูกสื่อตีข่าวว่า อาจเป็นตัวเลือกหนึ่งที่ไบเดนกับสีจะได้พบกันเป็นครั้งแรก ส่งสัญญาณไม่เป็นตามที่หวัง เมื่อมีรายงานข่าวในคืนวันเสาร์ (24 ก.ย.) ว่า ไบเดนติดภารกิจครอบครัวมาร่วมประชุมที่กรุงเทพฯ ไม่ได้ เสร็จการประชุมผู้นำจี20 ที่บาหลีแล้วบินกลับประเทศเลย โดยส่งรองประธานาธิบดี คามาลา แฮร์ริส มาประชุมผู้นำเอเปคที่กรุงเทพฯ แทน\n\nเช้าวันอาทิตย์ (25 ก.ย.) สำนักข่าวเอพีรายงานให้ความชัดเจนยิ่งขึ้นว่า ไบเดนไม่มาร่วมประชุมผู้นำเอเปคที่ประเทศไทยเป็นเจ้าภาพ เนื่องจาก“นาโอมิ ไบเดน” หลานสาวคนโตจะจัดงานแต่งงานกับปีเตอร์ นีล คู่หมั้น ที่ทำเนียบขาวในวันที่ 19 พ.ย. ซึ่งตรงกับวันประชุมผู้นำเอเปคในกรุงเทพฯ เมื่อประธานาธิบดีไบเดนไม่มา งานจึงดูจืดสนิทไปโดยปริยาย ไฮไลต์ทั้งหมดน่าจะไปรวมกันที่เวทีจี20 ที่จัดขึ้นก่อนหน้าเพียงไม่กี่วัน\n\nพิสูจน์อักษร....สุรีย์ ศิลาวงษ์",
    "นักท่องเที่ยวแห่เยี่ยมชมหุ่นขี้ผึ้งควีนเอลิซาเบ็ธที่ 2 ในเม็กซิโก": "AFP รายงานว่าทันทีที่มีรายงานข่าวการเสด็จสิ้นสวรรคตของควีนเอลิซาเบ็ธที่ 2 แห่งราชวงศ์อังกฤษ ชาวเม็กซิกันและนักท่องเที่ยวต่างชาติที่ท่องเที่ยวอยู่ในกรุงเม็กซิโกซิตี้ ต่างพากันเข้าชมพิพิธภัณฑ์หุ่นขี้ผึ้ง เพื่อร่วมถวายอาลัยและถ่ายรูปกับหุ่นขี้ผึ้งของควีนเอลิซาเบ็ธที่ 2 กันอย่างคับคั่ง\n\nริคาร์โด อากาตัน นักท่องเที่ยวจากโคลอมเบียกล่าวว่าเขาไม่มีโอกาสได้เดินทางไปร่วมไว้อาลัยที่อังกฤษ หรือถ่ายรูปกับควีนพระองค์จริง จึงขอใช้โอกาสมาเยี่ยมชมและถวายอาลัยรวมทั้งถ่ายรูปกับหุ่นขี้ผึ้งของพระองค์เพื่อเก็บไว้เป็นความทรงจำ\n\nผู้จัดการทั่วไปของพิพิธภัณฑ์กล่าวว่า ตั้งแต่วันพฤหัสบดีที่ 8 กันยายนซึ่งเป็นวันเสด็จสวรรคตขององค์พระประมุขของอังกฤษ หุ่นขี้ผึ้งของควีนเอลิซาเบ็ธที่ 2 ได้รับความสนใจจากนักท่องเที่ยวมากที่สุด นอกจากนี้ก็ยังหุ่นขึ้ผึ้งของเจ้าชายวิลเลียม และพระชายาเคท รวมทั้งเจ้าชายแฮรีและเมแกน ซึ่งตั้งไว้ข้างๆพระมารดา ส่วนหุ่นขี้ผึ้งของพระเจ้าชาร์ลส์ที่ 3 พระมหากษัตริย์พระองค์ใหม่ของอังกฤษ ขณะนี้ได้ทำเสร็จแล้วและเตรียมที่จะนำขึ้นจัดแสดงเร็วๆนี้",
    "ทะลุฟ้าฝ่าฝน ยื่น จม. 6 สถานทูต ให้ถึงหู ‘ผู้ร่วมเอเปค’ รัฐไทยขังกว่า 22 ชีวิตแค่เคลื่อนไหวการเมือง": "ทะลุฟ้าฝ่าสายฝน ยื่นจดหมาย 6 สถานทูต ให้ถึงหู ‘ผู้ร่วมประชุมเอเปค’ รัฐบาลไทย ขังนักเคลื่อนไหวการเมือง กว่า 22 ชีวิต\n\nเมื่อเวลา 09.30 น. วันที่ 26 กันยายน กลุ่มทะลุฟ้า จัดกิจกรรม “ยื่นหนังสือทะลุโลก V.2” โดยเริ่มตั้งขบวน ที่สถานีรถไฟฟ้า BTS เพลินจิต เพื่อยื่นหนังสือถึงสถานทูต รายงานสถานการณ์ทางการเมืองของประเทศไทยแก่ผู้เข้าร่วมประชุมเอเปค และเรียกร้องให้มีการปล่อยตัวนักกิจกรรมทางการเมืองที่ถูกจับกุม โดยมีกำหนดการเคลื่อนขบวนไปตามสถานทูตประเทศต่างๆทั้งหมด 7 แห่ง ตามลำดับ ได้แก่ สถานเอกอัครราชทูตเวียดนาม, สถานทูตนิวซีแลนด์, สถานทูตอเมริกา, สถานทูตญี่ปุ่น, สถานทูตเม็กซิโก, สถานทูตสิงคโปร์ และสถานทูตออสเตรเลีย ประจำประเทศไทย ทั้งนี้ กลุ่มทะลุฟ้าได้ไปยื่นเพียง 6 สถานทูต เนื่องจากสถานทูตนิวซีแลนด์ ปิดทำการในวันนี้\n\nผู้สื่อข่าวรายงานว่า บรรยากาศเวลา 10.11 น. ตัวแทนทะลุฟ้าได้ยื่นหนังสือกับตัวแทนสถานทูตเวียดนาม โดยสภาพอากาศมีฝนตก ผู้ร่วมชุมนุมจึงสวมหมวก กางร่ม และใส่เสื้อกันฝนในระหว่างดำเนินกิจกรรม\n\nตัวแทนทะลุฟ้ากล่าวว่า วันนี้ที่ทะลุฟ้ามายื่นหนังสือในวันนี้ เพราะว่าตอนนี้การประชุมเอเปคกำลังใกล้เข้ามาแล้ว พวกเราจึงอยากแจ้งสถานการณ์ที่เกิดขึ้นในประเทศไทยว่าเกิดอะไรขึ้นบ้าง ต่อตัวแทนสถานทูตต่างๆ ที่มาเข้าร่วมประชุมเอเปค ที่จะถึงในเดือนพฤศจิกายนนี้ ซึ่งในตอนนี้มีนักเคลื่อนไหวทางการเมือง ประชาชน ที่เพียงแค่ต้องการส่งเสียงเรียกร้องเสรีภาพ หรือแสดงความคิดเห็นที่แตกต่างจากรัฐบาล รวมถึงต่ออำนาจที่กดขี่อยู่ แต่ก็ถูกพรากอิสรภาพไป ไม่สามารถส่งเสียงออกมาได้\n\n“พวกเราจึงอยากที่จะแจ้งให้กับสถานทูตต่างๆ ได้รับรู้ว่า ตอนนี้สถานการณ์ของประเทศไทยที่กล่าวอ้างตัวเองว่าเป็นประชาธิปไตย และเป็นเจ้าภาพจัดการประชุมเอเปคที่กำลังจะมาถึง สิ่งที่เกิดขึ้นในประเทศตอนนี้ มีเพื่อนเรากว่า 22 คนที่กำลังถูกคุมขังอยู่ในคุก เราจึงมายื่นหนังสือในวันนี้ เพื่อให้ตัวแทนสถานทูตต่างๆ ได้รับรู้” ตัวแทนทะลุฟ้ากล่าว\n\nจากนั้น เวลา 10.27 น. ตัวแทนทะลุฟ้า เดินทางไปยื่นหนังสือต่อ ที่ สถานเอกอัครราชทูตสหรัฐอเมริกาประจำประเทศไทย โดยมีเจ้าหน้าที่ตำรวจ เป็นตัวแทนออกมารับหนังสือ\n\nต่อมา เวลา 10.54 น. ตัวแทนทะลุฟ้า เดินทางต่อเนื่องไปยื่นหนังสือที่ สถานเอกอัครราชทูตญี่ปุ่นประจำประเทศไทย โดยมีตัวแทนที่เป็นเจ้าหน้าที่ของสถานทูต เป็นตัวแทนรับหนังสือดังกล่าว\n\nบรรยากาศ เวลา 11.11 น. กลุ่มทะลุฟ้า เปลี่ยนแผนการเดินทางโดย ไปยื่นหนังสือถึง สถานเอกอัครราชทูตออสเตรเลียประจำประเทศไทย ก่อน เนื่องจากทางสถานทูตฯสะดวกในช่วงเวลาดังกล่าว ทั้งนี้ สถานทูตออสเตรเลียประจำประเทศไทย เป็นสถานทูตแรกที่ตัวแทนทูตออกมารับหนังสือจากกลุ่มทะลุฟ้า\n\nจากนั้น กลุ่มทะลุฟ้าเดินทางไปต่อยังสถานทูตเม็กซิโกประจำประเทศไทย ระหว่างเคลื่อนขบวน ตัวแทนกลุ่มทะลุฟ้าได้ประกาศให้ช่วงเวลานี้เป็นช่วงเวลาพักผ่อน ก่อนเดินทางต่อไปยังสถานทูตต่างๆ ที่เหลือตามกำหนดการ คือ สถานทูตเม็กซิโก สถานทูตสิงคโปร์ ในช่วงเวลา 15.00 น.\n\nสำหรับหนังสือที่ทะลุฟ้ายื่นถึง 6 สถานทูตวันนี้ มีเนื้อหาความว่า\n\nเรียน สถานทูตเวียดนาม, สถานทูตอเมริกา, สถานทูตญี่ปุ่น, สถานทูตเม็กซิโก, สถานทูตสิงคโปร์ และสถานทูตออสเตรเลีย\n\nเรื่อง รายงานสถานการณ์ทางการเมือง แก่ผู้เข้าร่วมประชุมเอเปคในประเทศไทย\n\nตลอดระยะเวลาหนึ่งปีที่ผ่านมา มีประชาชนและนักเคลื่อนไหวเพื่อประชาธิปไตยถูกดำเนินคดีด้วยกฎหมายต่างๆ อาทิ กฎหมายอาญามาตรา 112 มาตรา 116 และกฎหมายพระราชบัญญัติต่างๆ เนื่องจากออกมาแสดงความคิดเห็นทางการเมืองที่แตกต่างจากรัฐไทย อีกทั้งมีนักเคลื่อนไหวทางการเมืองถูกคุมขังอยู่ในเรือนจำทั้งสิ้น 22 คน และไม่ได้รับสิทธิขั้นพื้นฐานในการประกันตัว อาทิ กลุ่มทะลุแก๊ส ที่ถูกจับจากการชุมนุมบริเวณเขตดินแดง นักเคลื่อนไหวผู้ถูกดำเนินคดีมาตรา 112 รวมถึงเรามีสมาชิกที่ถูกคุมขังในเรือนจำ 2 คน คือ นายพรชัย ยวนยี ด้วยมาตรา 112 นายสินบุรี แสนกล้า ซึ่งโดนจับด้วยมาตรา 358 และโดนขังมาเป็นเวลากว่า 45 วัน\n\nดังนั้น ในการประชุม การประชุมความร่วมมือทางเศรษฐกิจในภูมิภาคเอเชีย – แปซิฟิก (APEC) วันที่ 18-19 พฤศจิกายน 2565 นี้ ทะลุฟ้าขอแนะนำแนวทางปฏิบัติอันเป็นที่ชื่นชอบของรัฐบาลไทย ในการมาประชุมที่ของตัวแทนแต่ละประเทศ ดังนี้\n\n1. ห้ามแสดงสัญลักษณ์ทางการเมือง อาทิเช่น การชู 3 นิ้ว ซึ่งหมายถึง เสรีภาพ เสมอภาพ และ ภราดรภาพ, การผูกโบว์ขาว ซึ่งเป็นสัญลักษณ์ ในการต่อต้านเผด็จการ, การใส่ชุดไทย เพราะรัฐไทยอาจฟ้องร้อง หมิ่นประมาท ตามประมวลกฎหมายอาญา มาตรา 112 ตามคำพิพากษาศาลอาญา หมายเลขคดีดำ อ.1265/2564 ได้\n\n2. ห้ามวิพากษ์วิจารณ์ แสดงความคิดเห็นทางการเมืองตรงข้ามรัฐบาล เพราะท่านอาจถูกคุกคาม ดำเนินคดี และถูกขังระหว่างพิจารณาคดีได้ ดังเช่น สมาชิกกลุ่มทะลุแก๊ส กลุ่มทะลุฟ้า และนักเคลื่อนไหวทางการเมืองไทยหลากหลายคน ที่ออกมาส่งเสียงวิพากษ์วิจารณ์การทำงานของรัฐไทยตลอดหลายปีที่ผ่านมา\n\n3. ห้ามเผยแพร่ข้อมูลที่ทำให้รัฐบาลเกิดความละอายใจ หรือเป็นที่ไม่พอใจของผู้มีอำนาจ เพราะท่านอาจถูกกดดันให้ไม่สามารถดำเนินชีวิตอย่างราบรื่นได้ เช่นกรณีของ พลตำรวจตรีปวีณ พงศ์สิรินทร์ ที่ออกมาเปิดเผยความจริงเกี่ยวกับคดีค้ามนุษย์โรฮิงญา และถูกกดดันจากผู้มีอำนาจจนต้องลี้ภัยไปอาศัยอยู่ต่างประเทศ\n\n4. ห้ามรวมตัวทำกิจกรรมทางการเมือง เพราะอาจจะทำให้ท่านถูกคุกคามหรือถูกเจ้าหน้าที่รัฐอาจใช้เพกาซัส ในการสอดส่องโทรศัพท์ของท่าน แนะนำให้ใช้โทรศัพท์ iPhone เพราะอย่างน้อยที่สุดท่านจะตรวจสอบได้ว่าโดนแฮกและควรอัพเดตระบบ IOS อยู่เสมอ\n\n5. ไม่ควรยึดหลักสิทธิมนุษยชน และเคารพคุณค่าแห่งศักดิ์ศรีความเป็นมนุษย์\n\n– กรุณาอย่าส่งตัวแทนที่เป็นชาติพันธุ์ เพราะจะถูกขับไล่ออกจากพื้นที่ทำกินและถิ่นอาศัยโดยแต่เดิม อย่างเช่นพี่น้องชาติพันธุ์บางกลอย\n\n– กรุณาอย่าส่งตัวแทนที่ปกป้องสิ่งแวดล้อม เพราะจะโดนฟ้องข้อหาฝาฝืน พ.ร.ก.ฉุกเฉิน เหมือนพี่น้อง จะนะ ที่เรียกร้องให้ยกเลิกการตั้งโรงงานนิคมอุตสาหกรรมในพื้นที่\n\n– กรุณาอย่าส่งตัวแทนที่เป็นสหภาพแรงงาน เพราะจะถูกคุกคามจากผู้มีอิทธิพล เหมือนสหภาพแรงงานสัมพันธ์ตะวันออก\n\n– กรุณาอย่าส่งตัวแทนที่เป็น LGBTQIR+ เนื่องจากศาลรัฐธรรมนูญของประเทศไทย ตัดสินว่า “รสนิยมทางเพศที่หลากหลายนั้นเป็นเรื่องของคนกลุ่มน้อย และจะเอามากำหนดยกเลิกการสมรสระหว่างชายหญิงซึ่งเป็นรากฐานสำคัญในการก่อตั้งสถาบันครอบครัวตามธรรมชาติไม่ได้”\n\nจึงเรียนมาเพื่อแจ้งให้ท่านได้ทราบข้อแนะนำต่างๆ เพื่อความปลอดภัยและความสะดวกเรียบร้อยของท่านในการเดินทางมาร่วมประชุม APEC ในครั้งนี้ ด้วยความเคารพอย่างสุดซึ้ง\n\n26.09.2022\n\nคนเท่ากัน เป็นธรรม เท่าเทียม",
    "GNOME 43 ออกแล้ว เพิ่มเมนู Quick Settings ตามแบบ OS สมัยใหม่": "GNOME ออกเวอร์ชัน 43 โค้ดเนม Guadalajara ตามชื่อเมืองในเม็กซิโก\n\nของใหม่ที่สำคัญในเวอร์ชันนี้คือ Quick Settings ตามอย่างระบบปฏิบัติการสมัยใหม่ คลิกที่มุมขวาบนของจอเพื่อเปิดเมนู Quick Settings มาตั้งค่าต่างๆ เช่น Wi-Fi, ระดับเสียง, ความสว่างของจอ, จับภาพหน้าจอ, VPN โดยไม่ต้องเข้าแอพ Settings ให้เสียเวลา\n\nแอพจัดการไฟล์ Files (Nautilus เดิม) ปรับเอนจินมาใช้ GTK 4 ที่ออกเมื่อปี 2020, ปรับหน้าตาเล็กน้อย, สามารถปรับขนาดหน้าต่าง แล้วอินเทอร์เฟซเปลี่ยนไปให้เหมาะสมกับขนาดหน้าต่างอัตโนมัติ เช่น หน้าต่างเล็กลงแล้วไม่มี sidebar แต่ขยายแล้ว sidebar จะกลับคืนมา\n\nแอพอื่นอีกหลายตัว เช่น Maps, Console, Logs ก็ปรับมาใช้ GTK 4 ด้วย\n\nแอพ Settings เพิ่มหมวด Device Security แสดงข้อมูลฮาร์ดแวร์ คอนฟิก เฟิร์มแวร์ โดยตรวจสอบและแจ้งเตือนปัญหาฮาร์ดแวร์ได้\n\nเบราว์เซอร์ Web เพิ่มเมนู Install Site as Web Application สำหรับติดตั้งเว็บเป็นแอพในระบบ\n\nที่มา - GNOME, OMG Ubuntu",
    "กลุ่มทะลุฟ้า เดินสายร้องสถานทูตกรณีมวลชนถูกคุมขังไม่เป็นธรรม": "กลุ่มทะลุฟ้า ได้นัดรวมตัวกันที่สถานีรถไฟฟ้าบีทีเอสเพลินจิตเมื่อช่วงเช้าที่ผ่านมา เพื่อเดินทางไปยื่นหนังสือทะลุโลกต่อสถานทูตของประเทศที่จะเข้าร่วมการประชุมผู้นำเขตเศรษฐกิจเอเปคและการประชุมที่เกี่ยวข้อง (APEC) ในเดือน พ.ย.65 เพื่อให้ได้รับรู้ว่า ตลอดระยะเวลา 1 ปีที่ผ่านมามีการใช้กฎหมายคุมขังมวลชนที่ออกมาเคลื่อนไหวทางการเมืองอย่างไม่เป็นธรรม เพราะไม่ได้รับสิทธิในการประกันตัว\n\nทั้งนี้ กลุ่มทะลุฟ้าได้ไปยื่นหนังสือดังกล่าวต่อสถานทูตเวียดนาม, สถานทูตนิวซีแลนด์, สถานทูตสหรัฐ, สถานทูตญี่ปุ่น, สถานทูตเม็กซิโก, สถานทูตสิงคโปร์ และสถานทูตออสเตรเลีย",
    "สุดพิเรนทร์ นอนล่องแก่งในร่องน้ำกลางถนน สุดท้ายถูกกลืนหายทั้งตัว เพื่อนช็อกดึงไม่อยู่": "จนท.เตือนอย่าหาทำ หนุ่มพิเรนทร์นอนล่องแก่งในร่องน้ำกลางถนน สุดท้ายถูกดูดลงท่อระบายน้ำ กลืนหายไปทั้งตัว เพื่อนช็อกน้ำแรงมากดึงไม่อยู่\n\nเว็บไซต์ Noticieros Televisa เผยแพร่คลิปวีดีโอเหตุการณ์น่าตกใจ ชายหนุ่มคนหนึ่งนอนอยู่บนที่นอนแบบเป่าลม ล่องไปตามสายน้ำที่ท่วมขังอยู่ภายในร่องน้ำกลางถนน เขามีท่าทีสนุกสนานคล้ายกับกำลังล่องแก่ง ไม่หวาดกลัวต่อันตรายแม้แต่น้อย\n\nจนกระทั่งมาถึงปากทางท่อระบายน้ำซึ่งมีเพื่อนของเขากำลังรออยู่ก่อนแล้ว ในคลิปจะเห็นว่าชายหนุ่มอีกคนพยายามดึงเพื่อนขึ้นมาด้านบนถนน แต่เนื่องจากกระแสน้ำแรงมากทำให้เขาไม่สามารถดึงเพื่อนขึ้นมาตามที่ตกลงกันไว้ สุดท้ายทั้งเพื่อนของเขาและที่นอนเป่าลม ก็ถูกดูดหายเข้าไปในท่อระบายน้ำ\n\nเหตุการณ์ดังกล่าวเกิดขึ้นที่รัฐชิวาวา ของประเทศเม็กซิโก คลิปวีดีโอถูกบันทึกในช่วงบ่ายของวันพฤหัสบดีที่ผ่านมา (25 ส.ค.) ตามรายงานพบว่า หลายเมืองในรัฐชิวาวา เกิดฝนตกหนัก ทำให้น้ำท่วมและน้ำท่วมฉับพลันในหลายพื้นที่ ทั้งนี้ ตามคำบอกเล่าของคนในพื้นที่ ท่อระบายน้ำนี้มีความยาวประมาณ 55 เมตร และสุดท้ายแล้วจะปล่อยไหลออกสู่ผิวน้ำอีกด้านหนึ่ง\n\nทั้งนี้ หลังจากคลิปวีดีโอดังกล่าวถูกเผยแพร่ลงโซเชียลมีเดีย มีผู้ใช้หลายคนเข้ามายืนยันตรงกันว่า ชายในคลิปไม่ได้เสียชีวิต\n\nอย่างไรก็ดี ทางเจ้าหน้าที่ได้ออกมาพูดถึงประเด็นดังกล่าว เตือนประชาชนไม่ให้ลอกเลียนแบบ หรือแสดงพฤติกรรมในลักษณะเดียวกับชายในคลิป เพราะไม่เพียงแต่จะเป็นอันตรายต่อชีวิต เนื่องจากเสี่ยงต่อการถูกดูดลงท่อระบายน้ำเท่านั้น แต่ยังไม่ถูกสุขลักษณะเพราะร่างกายสัมผัสกับสิ่งปฏิกูลอีกด้วย",
    "TASTE: Mezcal บาร์ที่เกิดจากความหลงใหลในสุราประจำชาติเม็กซิโกและเสิร์ฟอาหารที่เข้าคู่กับเมสคัลได้เป็นอย่างดี": "ที่นอกจากจะให้รส Herbaceous แล้ว ยังมีกลิ่นควันจางๆ ของเมสคัลที่ทำให้ค็อกเทลแก้วนี้จิบเพลินและมีบอดี้ขึ้นมา\n\nส่วนค็อกเทลสำหรับ Long Drink มีทั้งซิกเนเจอร์และคลาสสิกทวิสต์ที่ใช้เหล้าเมสคัลเป็นเบส คนรักเนโกรนีต้องห้ามพลาด\n\nที่หน้าตาและรสชาติคล้ายยำ เพราะเบสด้วยน้ำมะนาวสด เกลือ ผักชี และพริกเขียว ใส่อะโวคาโดและเสาวรสเพิ่มรสสัมผัสและความเปรี้ยวหวาน จากนั้นคลุกเคล้ากับปลากะพงขาวและมะพร้าวอ่อน\n\nเมสคัลจะทำจากอะกาเวประเภทไหนก็ได้ อย่างไรก็ตาม เอกลักษณ์ของเมสคัลคือความหอมกลิ่นควันในทุกจิบ ซึ่งกลิ่นดังกล่าวเกิดขึ้นจากกระบวนการทำเมสคัลที่ต้มอะกาเวในหลุมใต้ดิน\n\nช่วงหลังเราเห็นร้านอาหารสไตล์ละตินเปิดใหม่เยอะขึ้นเรื่อยๆ และแต่ละที่ก็นำเสนอวิถีการกินแบบละตินที่แตกต่างกันไป เช่นเดียวกับ Mezcal ที่ขอยกสุราประจำชาติเม็กซิโกให้เป็นจุดเด่นและพร้อมเสิร์ฟอาหารเม็กซิกันที่เข้าคู่กับเมสคัลได้เป็นอย่างดี\n\nเราเชื่อว่าหลายคนคุ้นเคยและรู้จักเตกีลา แต่พอเป็นเมสคัลอาจจะงงเล็กน้อยว่าคืออะไร จริงๆ แล้วสุราสองชนิดนี้ทำจากต้นอะกาเวเหมือนกัน โดยอะกาเวเป็นพืชทะเลทรายคล้ายว่าน แต่จุดต่างหลักของเตกีลาคือกรรมวิธีการผลิตและการเลือกอะกาเวในการทำสุรา โดยเตกีลาจะต้องทำจากบลูอะกาเวเท่านั้น ในขณะที่เมสคัลจะทำจากอะกาเวประเภทไหนก็ได้ อย่างไรก็ตาม เอกลักษณ์ของเมสคัลคือความหอมกลิ่นควันในทุกจิบ ซึ่งกลิ่นดังกล่าวเกิดขึ้นจากกระบวนการทำเมสคัลที่ต้มอะกาเวในหลุมใต้ดินนั่นเอง\n\nเล่าถึงที่มาของสุราเมสคัลเรียบร้อยก็วกกลับมาที่ร้าน ตัวร้านโดดเด่นด้วยการใช้ไฟโทนเขียวอมฟ้าตัดกับผนังวอลล์เปเปอร์ลายดอกไม้ มีชั้นวางเหล้าที่ถูกคลุมด้วยซี่กรงเหล็ก ชวนให้เดินเข้าไปสังเกตใกล้ๆ ว่าแต่ละขวดเป็นอย่างไร\n\nโซนที่นั่งแบ่งเป็นสัดส่วน ไม่ว่าจะมาเดี่ยว มาคู่ หรือมาเป็นก๊วนและอยากได้มุมที่มีความเป็นส่วนตัวขึ้นมาหน่อย ก็เล็งโซฟาในสุดของร้านได้เลย\n\nสำหรับสายดื่ม หน้าบาร์คือมุมของคุณ อย่าลืมให้บาร์เทนเดอร์แนะนำเมสคัลค็อกเทล และเผื่อเวลาไว้สัมผัสความตื่นเต้นที่จะมาหลังสี่ทุ่ม\n\nนอกจากเมสคัลค็อกเทลที่เป็นไฮไลต์ของที่นี่แล้ว อาหารก็โดดเด่นไม่แพ้กัน แถมยังถูกออกแบบเมนูมาเพื่อให้เข้ากับการจิบเมสคัลอีกด้วย ซึ่งมีตั้งแต่ทาโก้ไปจนถึงเนื้อตุ๋นสไตล์เม็กซิกัน เราแนะนำให้เริ่มต้นค่ำคืนด้วยของกินเล่นรองท้องกันก่อน แล้วค่อยจัดเต็มเมสคัลค็อกเทลตอนหลัง Tuna Tostadas (345 บาท) แป้งตอติญาข้าวโพดแผ่นบางกรอบท็อปด้วยทูน่าซาซิมิ เม็ดสาคูปรุงรสพิเศษและอะโวคาโด ชิ้นเดียวไม่พอแน่นอน\n\nTruffle Fundido (625 บาท) เมนูนี้เป็นอะไรไม่ได้นอกเสียจากเชดดาร์กับมอสซาเรลลาชีสย่างเสิร์ฟบนกระทะร้อน และเชฟมาสไลซ์ทรัฟเฟิลถึงโต๊ะ กินกับแป้งตอติญานุ่มๆ โดยคลุกชีสและทรัฟเฟิลให้เข้ากันแล้วตักวางบนแผ่นแป้ง จากนั้นราดซอสพริกเล็กน้อยแล้วเตรียมปะทะความอร่อยได้เลย\n\nต่อด้วย Passionfruit Aguachile (385 บาท) ที่หน้าตาและรสชาติคล้ายยำ เพราะเบสด้วยน้ำมะนาวสด เกลือ ผักชี และพริกเขียว ใส่อะโวคาโดและเสาวรสเพิ่มรสสัมผัสและความเปรี้ยวหวาน จากนั้นคลุกเคล้ากับปลากะพงขาวและมะพร้าวอ่อน จะจิ้มกินเปล่าๆ หรือจ้วงด้วยแผ่นตอติญากรอบก็ได้เหมือนกัน\n\nมาถึงร้านเม็กซิกันทั้งทีก็ต้องสั่งทาโก้จึงจะครบเครื่อง Pork Pibil (225 บาท) ทาโก้หมูกับซัลซาและถั่วบด หรือจะเป็น Giant Tiger Prawn Taco (895 บาท) ทาโก้กุ้งลายเสือตัวโตย่างฮอตซอสและหอมใหญ่ดอง\n\nเมนคอร์สหนักท้องขึ้นมาหน่อย เราอยากให้ลอง Lamb Barbacoa (1,250 บาท) เนื้อแกะตุ๋นสไตล์เม็กซิกันที่ตุ๋นจนเปื่อยนุ่ม เสิร์ฟแบบติดกระดูกชิ้นใหญ่ เมื่อมาถึงโต๊ะเรียบร้อยเชฟจะดึงกระดูกออกแล้วคลุกเคล้าเนื้อให้เข้ากันและยีให้ชิ้นเล็กลงไว้กินกับตอติญา ความพิเศษของแกะตุ๋นที่นี่คือการนำไปหมักในเมสคัลก่อนที่จะตุ๋น ทำให้เนื้อยังคงกลิ่นหอมควันจางๆ นอกจากเมนูจานหลักจากเนื้อสัตว์แล้วยังมี Jackfruit en Adobo (545 บาท) หรือขนุนอ่อนย่างราดซอสพริกแห้งจนทั่ว กินคู่กับควินัว กรีกโยเกิร์ต และอะโวคาโดบด\n\nล้างปากด้วยของหวานก่อนที่จะไปต่อค็อกเทล Churros al Fuego (325 บาท) ชูโรสจิ้มช็อกโกแลตมันธรรมดาเกินไป เพราะที่นี่เสิร์ฟช็อกโกแลตดิปกับเหล้าเมสคัลจุดไฟ แล้วราดลงไปบนช็อกโกแลต คลุกเคล้าให้เข้ากัน จากนั้นค่อยจุ่มชูโรสลงไป\n\nสำหรับค็อกเทลแกล้มมื้ออาหาร แนะนำ Frozen Margarita (280 บาท) มาร์การิตาค็อกเทลที่ปั่นจนเป็นเกล็ดน้ำแข็ง เคลือบปากแก้วด้วยเกลือและท็อปมะนาวฝานเป็นอันเสร็จพิธี ส่วนค็อกเทลสำหรับ Long Drink มีทั้งซิกเนเจอร์และคลาสสิกทวิสต์ที่ใช้เหล้าเมสคัลเป็นเบส คนรักเนโกรนีต้องห้ามพลาด Mezcal Negroni (390 บาท) ที่นอกจากจะให้รส Herbaceous แล้ว ยังมีกลิ่นควันจางๆ ของเมสคัลที่ทำให้ค็อกเทลแก้วนี้จิบเพลินและมีบอดี้ขึ้นมา\n\nSalty Cat (320 บาท) แก้วนี้มีความจินโทนิกเวอร์ชันสมุนไพรแบบเต็มๆ แต่เปลี่ยนจากจินเป็นเมสคัล ใส่ใบโหระพาและน้ำเกลือ ขอบแก้วมีโกโก้เคลือบเล็กน้อย ลองจิบจากขอบแก้วฝั่งที่มีโกโก้และฝั่งตรงข้าม ชอบแบบไหนมากกว่ากันอย่าลืมมาบอกเราด้วยนะ\n\nYou may also like: Ojo, Santiaga Mexican Cuisine\n\nMezcal\n\nOpen: วันพุธ-อาทิตย์ เวลา 18.00-23.00 น.\n\nAddress: 101 ซอยศึกษาวิทยา (ระหว่างซอยสาทร 10 และ 12) ถนนสาทรเหนือ\n\nBudget: 1,500-2,000 บาท\n\nTel: 06 1281 6969\n\nWebsite: https://www.instagram.com/mezcal.bar\n\nMap: https://goo.gl/maps/k1s4ojfc8UXbgczT8",
    "ห้างเม็กซิโกถล่มหลังแผ่นดินไหวรุนแรง - ไต้หวันเจออาฟเตอร์ช็อกกว่า70ครั้ง": "",
    "Shopee ประเทศไทย เลย์ออฟฟ้าผ่าอีกหนึ่งระลอก เลิกจ้างไม่เกิน 10% กระทบพนักงานร้อยชีวิต": "Shopee ประเทศไทย เลิกจ้างพนักงานอีกระลอก โดยบริษัทแจ้งว่าจะเลิกจ้างเป็น % ตัวเลขหลักเดียว (หรือน้อยกว่า 10%) กระทบพนักงานหลักร้อยชีวิต จากข่าวก่อนหน้านี้ Shopee ประเทศไทย มีการเลย์ออฟพนักงานในธุรกิจ Shopee Food และ Shopee Pay ราว 50% แบบฟ้าผ่าในช่วงกลางปีที่ผ่านมา\n\nล่าสุด แหล่งข่าวของ Brand Inside แจ้งว่า ทาง Shopee ประเทศไทย ได้ประกาศเลิกจ้างกับพนักงานเพิ่มเติมในหลายแผนกประมาณไม่เกิน 10% หรือหลักร้อยคน ในช่วงการประชุม Townhall วันนี้ โดยแจ้งเหตุผลว่า นโยบายดังกล่าวเป็นไปเพื่อการลีนองค์กรให้สามารถตอบรับสถานการณ์ท้าทายทางเศรษฐกิจในปัจจุบันได้มากขึ้น\n\nเหตุผลดังกล่าวสอดคล้องกับที่ เหตุผลที่ Shopee ในประเทศอื่นๆ ประกาศหลังเลย์ออฟพนักงานในหลายตลาด ไม่ว่าจะเป็นจีนที่ประกาศเลิกจ้างน้อยกว่า 10% อินโดนีเซียเลิกจ้าง 3% ไปจนถึง ชิลี โคลอมเบีย และเม็กซิโกที่เลิกจ้างพนักงานส่วนใหญ่ และหันไปดำเนินการแบบข้ามพรมแดนแทน ซึ่งบริษัทแจ้งว่าจะเป็นการทำให้บริษัทมีความยั่งยืนมากยิ่งขึ้น\n\n\n\nส่วนในอาร์เจนตินานั้น Sea Group ประกาศถอนตัวจากตลาดโดยสิ้นเชิง\n\nในช่วงไตรมาส 2 ปี 2022 ที่ผ่านมา Sea Group บริษัทแม่ของ Shopee มีรายได้เติบโต 29% เป็น 2.9 พันล้านเหรียญ กลายเป็นแหล่งรายได้หลักที่กินสัดส่วนเกือบ 60% ของ Sea แต่กระนั้น ธุรกิจหลักของบริษัทในปัจจุบันก็ยังมีผลขาดทุนสุทธิที่เพิ่มขึ้นเท่าตัวเป็น -931.2 ล้านเหรียญ\n\n\n\nตอนนี้ Sea Group กำลังตกอยู่ในสถานการณ์ที่ยากลำบาก โดย Forrest Li ซีอีโอของบริษัทส่งอีเมลแจ้งไปยังพนักงานว่าหลังจากนี้บริษัทจะทำการรัดเข็มขัดมากขึ้น ผู้บริหารระดับสูงของบริษัทจะไม่รับเงินเดือนจนกว่าสถานการณ์การเงินจะดีขึ้นในระดับพึ่งพาตนเองได้ หรือก็คือพึ่งพาเงินทุนภายนอกลดลง และสามารถทำเงินเองได้\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "เบรกทีมชาติ: ดิอาซลงเล่นในเกมอุ่นเครื่องที่โคลอมเบียคว้าชัย": "ลุยส์ ดิอาซ ลงเล่นส่วนใหญ่ของเกมที่โคลอมเปียเก็บชัยชนะเหนือกวาเตมาลา 4-1 ค่ำคืนที่ผ่านมา\n\nเจ้าของเสื้อเบอร์ 23 ของลิเวอร์พูลลงสนาม 64 นาทีในเกมนัดนี้ ซึ่งพวกเขาอยู่ในฐานะเจ้าบ้านที่เร้ด บูลล์ อารีนาในนิว เจอร์ซีย์\n\nโคลอมเบีย และดิอาซจะลงเล่นเกมต่อไปค่ำคืนวันอังคารตามเวลาของอเมริกาที่พวกเขาจะพบกับเม็กซิโกในแคลิฟอร์เนีย",
    "Shopee ประเทศไทย ประกาศปลดพนักงานฟ้าผ่าอีก 10% โดนไปกว่า 300 ราย": "คงไม่มีใครไม่รู้จัก แบรนด์ e-commerceอย่าง Shopee ที่มีบริการทั้งสั่งสินค้าออนไลน์ และสั่งอาหาร ยอดนิยมในประเทศไทย ซึ่งช่วงหลัง ๆ นี้น่าจะโดนพิษเศรษฐกิจเล่นงานหนักหน่วงพอตัว เพราะพึ่งจะปลดพนักงานออกมารอบนึงแล้วเมื่อกลางปี 2565 จำนวนกว่า 300 คน ผ่านมาเพียงไม่กี่เดือน ล่าสุดก็ได้มีการปลดพนักงานเพิ่มเติมอีก 10% หรือตีเป็นจำนวนคร่าว ๆ กว่าร้อยชีวิต\n\nการปรับลดพนักงานในครั้งนี้ เกิดขึ้นหลังจากที่ Shopee ได้ทำการปลดพนักงานในหลาย ๆ ประเทศไม่ว่าจะเป็น ไต้หวัน บราซิล เม็กซิโก ชิลี โคลอมเบีย และล่าสุดอินโดนีเซีย ที่พึ่งปรับลดจำนวนคนไป เพื่อที่จะควบคุมการขาดทุนและค่าใช้จ่ายของบริษัท และการปลดพนักงานช็อปปี้ประเทศไทยครั้งล่าสุดได้ทำการปลดแบบฟ้าผ่าอีก 10% หรือราว ๆ 300 คน\n\nโดยเป็นการแจ้งผ่านการประชุม Townhall ของบริษัทเมื่อช่วงเช้าวันนี้ และได้มีการแจ้งให้พนักงานทราบถึงความเปลี่ยนแปลงในเชิงธุรกิจของบริษัทอีกด้วย\n\nต้องรอดูว่าหลังจากนี้ Shopee จะยังมีการปรับลดจำนวนพนักงานอีกรอบหรือไม่ เพราะโดยรวมแล้ว Shopee ยังคงขาดทุนอยู่ถึง 931 ล้านเหรียญสหรัฐ หรือประมาณ 32,993 ล้านบาท จนทางผู้บริหารถึงกับต้องประกาศไม่รับเงินเดือนจนกว่าบริษัทจะกลับมาลืมตาอ้าปากได้อีกครั้งครับ\n\nที่มา: Positioning , BrandInside",
    "STARK เดินหน้า ทุ่ม 2 หมื่นล้าน ซื้อหุ้น LEONI Kabel - LEONIsche - เพิ่มทุน": "เป็นการขยายธุรกิจจากสายไฟฟ้า Power Cable สู่ Automotive และ EV ที่เป็น New S-Curve มีการเติบโตสูงทั่วโลก ฟากบิ๊กบอส \"ชนินทร์ เย็นสุดใจ\" คาดทำธุรกรรมแล้วเสร็จในไตรมาส 4/2565 เดินหน้ารับรู้รายได้และกำไรส่วนเพิ่มทันที\n\nถือหุ้น บมจ.สตาร์ค คอร์เปอเรชั่น หรือ STARK อนมุัติให้เข้า ซื้อหุ้น LEONI Kabel GmbH และ LEONIsche Holding Inc ผู้ผลิตสายไฟฟ้าสำหรับรถยนต์ และ EV charging solutions อันดับ 1 ของโลกสัญชาติเยอรมัน ในสัดส่วน 100% มูลค่าการลงทุนไม่เกิน 560 ล้านยูโร หรือประมาณ 20,572.89 ล้านบาท\n\nพร้อมกันนี้ มีมติอนุมัติการเพิ่มทุนจดทะเบียนของบริษัทจำนวน 1,500 ล้านบาท จากทุนจดทะเบียนเดิมจำนวน 15,875,206,607 บาท เป็นทุนจดทะเบียนใหม่จำนวน 17,375,206,607 บาท โดยการ ออกหุ้นเพิ่มทุน จำนวน 1,500 ล้านหุ้น (มูลค่าที่ตราไว้หุ้นละ 1.00 บาท) และมีมติการจัดสรรหุ้นสามัญเพิ่มทุนของบริษัทเพื่อเสนอ ขายให้แก่บุคคลในวงจำกัด (Private Placement)\n\nนายชนินทร์ เย็นสุดใจ ประธานกรรมการ บริษัท สตาร์ค คอร์เปอเรชั่น จำกัด (มหาชน) หรือ STARK เปิดเผยว่า ที่ประชุมวิสามัญผู้ถือหุ้นครั้งที่ 1/2565 มีมติอนุมัติการซื้อหุ้นใน LEONI Kabel GmbH และ LEONIsche Holding Inc ในสัดส่วน 100% มูลค่าการซื้อขายรวมทั้งสิ้นไม่เกิน 560.00 ล้านยูโร (หรือประมาณไม่เกิน 20,572.89 ล้านบาท)\n\nโดยการเข้าลงทุนซื้อกิจการ Business Group Automotive & EV cable (BG AM) ในชื่อบริษัท LEONI Kabel ซึ่งบริษัทย่อยของ LEONI AG (\"LEONI\") ที่เป็นบริษัทที่จดทะเบียนในตลาดหลักทรัพย์แห่งแฟรงก์เฟิร์ต ประเทศเยอรมนี และ LEONIsche ที่จดทะเบียนภายใต้กฎหมายของรัฐเดลาแวร์ เป็นบริษัทย่อยของ LEONI Bordnetz-Systeme GmbH เป็นบริษัทย่อยของ LEONI เช่นเดียวกัน\n\nทั้งนี้ BG AM ที่บริษัท STARK เข้าซื้อกิจการ 100% นี้ ดำเนินธุรกิจผลิตสายไฟฟ้าสำหรับรถยนต์ (Automotive cable) และสายไฟสำหรับ EV charging solutions ใหญ่ที่สุดในโลก มียอดขายปี 2021 ประมาณ 1.4 พันล้านดอลลาร์สหรัฐ สำนักงานใหญ่ตั้งอยู่ที่ประเทศเยอรมนี และ โรงงานผลิต 10 แห่งใน 7 ประเทศทั่วโลก\n\nได้แก่ เยอรมนี โปแลนด์ สโลวาเกีย ฮังการี ตุรกี เม็กซิโก และ จีน โดยมี end-users เป็น OEM ผู้ผลิตรถยนต์สันดาป และรถ EV แบรนด์ชั้นนำทั่วโลกทั้งค่ายยุโรป อเมริกัน ญี่ปุ่น และจีน จะเป็นการต่อยอดและขยายธุรกิจของ STARK เข้าสู่ธุรกิจที่เกี่ยวเนื่องกับ Automotive, EV และ Charging Solutions จากเดิมที่ STARK เป็นผู้นำอันดับ 1 ในภูมิภาคอาเซียนในสายไฟฟ้ากลุ่ม Power Cable อยู่แล้ว\n\nประธานกรรมการ STARK กล่าวอีกว่า ด้วยศักยภาพและเทคโนโลยีของ LEONI ที่เป็นผู้นำด้านสายไฟ Automotive & EV อันดับ 1 ของโลก ประสบการณ์ยาวนานและฐานลูกค้าTier 1 & Tier 2 ที่แข็งแกร่งทั่วโลก และมี Synergy ที่ชัดเจนกับธุรกิจ Power Cable เดิมของ STARK ทั้งในเรื่อง Supply Chain การจัดซื้อวัตถุดิบโดยใช้ Economies of Scale อีกทั้งแผนการขยายธุรกิจ LEONI เข้าภูมิภาคอาเซียนที่ STARK มีฐานการผลิตอยู่แล้ว และความเป็นไปได้ที่จะขยายการผลิต Power Cable ของ STARK ไปในตลาดต่างประเทศที่ LEONI มีฐานการผลิตอยู่แล้ว ตามแนวโน้มของโลกในเรื่อง De-globalization\n\n\"เราคาดการณ์ว่าจะลงทุนจะแล้วเสร็จภายในไตรมาส 4 ปี 2565 และจะรับรู้รายได้ส่วนเพิ่มทันทีส่งผลให้ภาพรวมทั้งในแง่รายได้และกำไรปีนี้ นอกจากนี้ อีกทั้งคณะผู้บริหารของ LEONI เป็นบุคลากรที่มีความชำนาญและมีประสบการณ์ในอุตสาหกรรมการผลิตสายเคเบิลยานยนต์ยาวนานกว่า 20 ปี สามารถถ่ายทอดความรู้ และ Know-How เพิ่มประสิทธิภาพการผลิตด้วย industrial 4.0 มาใช้กับการผลิตของ STARK และการนำเทคโนโลยีเยอรมนี มาสร้าง value added ให้กับธุรกิจสายไฟ Power Cable อีกด้วย\"\n\nพิสูจน์อักษร....สุรีย์ ศิลาวงษ์",
    "Shopee ประเทศไทย ประกาศปลดพนักงานกลาง Town Hall": "วันนี้ (26 กันยายน) THE STANDARD ได้รับการเปิดเผยจากแหล่งข่าวภายใน Shopee ประเทศไทย ซึ่งเป็นพนักงานที่ถูกเลิกจ้าง ว่า วันนี้ได้มีการจัดกิจกรรม Town Hall ของบริษัท และได้มีการแจ้งปลดพนักงานรวมทุกแผนกมากกว่า 10% ซึ่งแหล่งข่าวระบุว่า อาจมากถึงกว่า 600 ชีวิต ด้วยวิธีการส่งอีเมลแจ้งการเลิกจ้าง โดยมีจุดประสงค์เพื่อควบคุมการขาดทุนขององค์กร\n\nขณะที่การปลดพนักงานในประเทศเกิดขึ้นหลังจากที่ Shopee ในอินโดนีเซีย มีการแจ้งปลดพนักงานราว 3% เมื่อวันที่ 19 กันยายนที่ผ่านมา โดยเหตุผลในการตัดสินใจเลิกจ้างพนักงานเป็นไปตามที่บริษัทต้องการปรับตัวตามการเปลี่ยนแปลงนโยบายทางธุรกิจหลายประการ\n\nขณะที่ก่อนหน้านี้ Shopee ได้ยุติกิจการในประเทศอาร์เจนตินาและหยุดการดำเนินงานในชิลี, โคลอมเบีย และเม็กซิโก โดยจะหันมาใช้โมเดล Cross-Border แทน",
    "รัฐบาล เตือน! คนไทยจะไปต่างประเทศ เช็กสถานการณ์ปลายทางให้ดีก่อน": "กรุงเทพฯ – โฆษกรัฐบาล เตือนคนไทยตรวจสอบสถานการณ์ประเทศปลายทาง ก่อนออกเดินทาง หลังเกิดเหตุภัยธรรมชาติ ที่ไต้หวัน ญี่ปุ่น และเม็กซิโก เพื่อหลีกเลี่ยงสถานการณ์ที่ไม่ปลอดภัย\n\nวันที่ 20 กันยายน 2565 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี ระบุว่า รัฐบาลห่วงใยประชาชนที่จะเดินทางไปต่างประเทศ จึงขอให้ตรวจสอบสถานการณ์ในประเทศปลายทาง ก่อนออกเดินทางเพื่อความปลอดภัย จากกรณีเกิดเหตุแผ่นดินไหวรุนแรงขนาด 6.8 ที่เมืองไถตง ไต้หวัน เกิดความเสียหายในหลายพื้นที่ และสถานการณ์พายุไต้ฝุ่นหมายเลข 14 ที่ญี่ปุ่นรุนแรงขึ้น เกิดฝนตกหนัก เสี่ยงที่จะเกิดภัยพิบัติจากปริมาณฝน รวมถึงลมกระโชกแรงในภูมิภาคคิวชู และโอกินาวะ\n\nขณะเดียวกัน สถานเอกอัครราชทูต ณ กรุงเม็กซิโก รายงานว่า วานนี้ (19 กันยายน 2565) ทางการเม็กซิโกจัดการซ้อมรับมือแผ่นดินไหว ซึ่งภายหลังการซ้อมไม่นาน ได้เกิดแผ่นดินไหวใหญ่ความรุนแรง 7.7 มีจุดศูนย์กลางอยู่ใกล้ชายฝั่งแปซิฟิกในรัฐ Michoacán ที่ระดับความลึกประมาณ 15 กม. ห่างจากกรุงเม็กซิโกประมาณ 600 กม. ประชาชนในกรุงเม็กซิโกสามารถรับรู้ถึงแรงสั่นสะเทือน และพากันออกจากอาคารบ้านเรือนอีกครั้งหลังการซ้อม\n\n“รัฐบาลห่วงใยประชาชนที่จะเดินทางไปยังต่างประเทศ ขอให้ตรวจสอบสถานการณ์ประเทศปลายทางที่จะเดินทางไปเพื่อหลีกเลี่ยงสถานการณ์ที่ไม่ปลอดภัย ใช้ความระมัดระวังในการเดินทางและหลีกเลี่ยงบริเวณพื้นที่เสี่ยง อย่างไรก็ตาม ทั้ง 3 เหตุการณ์ ยังไม่มีรายงานว่ามีผลกระทบต่อชีวิตของคนไทย” นายอนุชา กล่าว"
}