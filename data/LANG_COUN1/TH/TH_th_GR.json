{
    "พื้นที่ทับซ้อน-ผลประโยชน์ ปมความขัดแย้งตุรกี-กรีซ": "รายงานจากตุรกีเมื่อวันที่ 11 กันยายนที่ผ่านมาระบุว่า เรือของหน่วยงานชายฝั่งกรีซจำนวนสองลำยิงกระสุนจริงใส่เรือขนส่งสินค้าของตุรกีที่ในเวลานั้นกำลังล่องอยู่บนน่านน้ำสากล\n\nเหตุการณ์เกิดขึ้นในวันเสาร์ ในทะเลที่ห่างจากเกาะบอซคาดาของตุรกีไปทางตะวันตกเฉียงใต้ราว 20 กิโลเมตร ไม่มีใครได้รับบาดเจ็บหรือเสียชีวิต\n\nภาพเหตุการณ์ที่เกิดขึ้น บันทึกไว้ได้โดยลูกเรือ จะเห็นว่าเรือของหน่วยงานชายฝั่งกรีซแล่นเข้ามาใกล้ จากนั้นก็มีเสียงกระสุนปืนดังขึ้นหลายนัด ตามมาด้วยเสียงร้องของคนในเรือที่ตะโกนว่าพวกเขาถูกกรีซยิง\n\nตุรกีเสนอไกล่เกลี่ยปมโรงไฟฟ้านิวเคลียร์ซาโปริซเซียในยูเครน\n\nเลือกใช้ได้ 2 แบบ สาธารณรัฐตุรกี หรือ สาธารณรัฐทูร์เคีย\n\nหลังเหตุการณ์ทางหน่วยงานชายฝั่งตุรกีรีบมายังสถานที่เกิดเหตุ แต่พบว่าเรือของกรีซทั้งสองลำแล่นไปจากพื้นที่ตรงนั้นแล้ว\n\nด้านกรีซว่าอย่างไร? พวกเขายืนยันว่า สิ่งที่หน่วยงานชายฝั่งทำคือการยิงเตือน เนื่องจากพบพฤติกรรมการเดินเรือต้องสงสัยจากเรือของตุรกี ซึ่งแล่นอยู่ที่บริเวณน่านน้ำของกรีซนอกเกาะเลสบอส\n\nพร้อมกันนั้นยังระบุด้วยว่า หน่วยงานชายฝั่งได้วิทยุไปยังเรือลำดังกล่าว เพื่อขอตรวจค้น แต่กัปตันของเรือปฏิเสธ จากนั้นเรือก็แล่นหนีเข้าไปในน่านน้ำของตุรกี ส่งผลให้หน่วยงานชายฝั่งกรีซต้องปฏิบัติตามมาตรการความปลอดภัย\n\nส่วนสาเหตุที่ต้องตรวจค้นนั้น หน่วยงานชายฝั่งของกรีซระบุว่า ช่วงไม่กี่ปีที่ผ่านมาพบปัญหาการลักลอบขนส่งผู้อพยพผิดกฎหมายจากตุรกีข้ามทะเลอีเจียนมาส่งยังชาติสมาชิกสหภาพยุโรปเพิ่มขึ้น\n\nความตึงเครียดระหว่างตุรกีและกรีซล่าสุด เกิดขึ้นหลังความตึงเครียดระลอกก่อนหน้าเพียงไม่กี่สัปดาห์\n\nย้อนไปเมื่อช่วงปลายเดือนสิงหาคมที่ผ่านมา กระทรวงกลาโหมตุรกีรายงานว่า ระบบขีปนาวุธเอส-300 ของกรีซที่ตั้งอยู่บนเกาะครีตได้ล็อกเป้าเครื่องบินเอฟ-16 ของตุรกีจำนวนหลายลำ ขณะที่เครื่องบินรบเหล่านั้นกำลังบินอยู่เหนือน่านฟ้าสากล\n\nกรีซถูกกล่าวหาว่า การกระทำดังกล่าวเป็นการคุกคามความมั่นคง อีกทั้งผิดต่อหลักความร่วมมือของนาโตที่ทั้งสองชาติล้วนเป็นสมาชิก\n\nด้านกรีซออกมาปฏิเสธว่าระบบของพวกเขาไม่เคยล็อกเป้าเครื่องบินของตุรกี ไม่เพียงแค่ตึงเครียดทางการทหารเท่านั้น เพราะทั้งผู้นำและนักการเมืองของทั้งสองชาติก็ออกมากล่าวโจมตีอีกฝ่ายอย่างเผ็ดร้อนด้วย\n\nจากภาพคือประธานาธิบดี เรเจ็ป เทย์ยิป เออร์โดกันของตุรกี กล่าวปราศรัยเมื่อวันที่ 3 กันยายนที่ผ่านมาว่า กรีซพยายามที่จะครอบครองเกาะแก่งต่างๆ บนทะเลอีเจียน ซึ่งมีสถานะเป็นเขตปลอดทหาร พร้อมยืนยันว่าตุรกีจะทำทุกวิถีทางที่จำเป็นในการปกป้องอธิปไตยและความมั่นคงของตนและหลังจากคำกล่าวนี้กลายเป็นข่าวเพียงไม่กี่วัน ก็มีความเคลื่อนไหวจากรัฐบาลกรีซ\n\nวันที่ 7 กันยายนที่ผ่านมา รัฐบาลกรีซส่งจดหมายไปยังนาโต, สหภาพยุโรปและสหประชาชาติเรียกร้องให้ร่วมกันประณามท่าทีของตุรกีที่แสดงออกซึ่งความก้าวร้าวและคุกคามมากยิ่งขึ้น รวมถึงยังสร้างความตึงเครียดต่อภูมิภาค ต้นตอของความขัดแย้งระหว่างตุรกีและกรีซเป็นผลพวงจากประวัติศาสตร์และการขีดเส้นกำหนดพื้นที่เขตแดน\n\nปัจจุบันนานาชาติต่างแสวงหาทรัพยากรน้ำมันและก๊าซธรรมชาติในพื้นที่ทางทะเลของตน พื้นที่ทับซ้อนระหว่างตุรกีและกรีซจึงเป็นประเด็นที่ทำให้ทั้งสองชาติบาดหมางกันมากขึ้นและนำมาสู่กิจกรรมยั่วยุจากทั้งสองฝ่ายดังข่าวการยิงเรือสินค้าและใช้ระบบขีปนาวุธล็อกเป้าเครื่องบินรบล่าสุด จุดสำคัญของความขัดแย้งนี้คือ \"ทะเลอีเจียน\"\n\nทะเลอีเจียนตั้งอยู่กึ่งกลางระหว่างกรีซและตุรกี พื้นที่ตรงกลางนี้ประกอบด้วยเกาะน้อยใหญ่มากมายที่มีทั้งชาวกรีซและชาวเติร์กอาศัยอยู่ปะปนกัน\n\nช่วงสงครามโลกครั้งที่2 อิตาลีที่อยู่ฝ่ายอักษะขยายดินแดนครอบคลุมไปถึงกรีซและหมู่เกาะต่างๆ ในทะเลอีเจียน\n\nหลังสงครามโลกครั้งที่2 สิ้นสุดลง อิตาลีมอบดินแดนคืนให้กับกรีซผ่านสนธิสัญญาสันติภาพที่ทำขึ้นกับฝรั่งเศส เมื่อปี 1947 ซึ่งในสัญญานี้ระบุให้เกาะแก่งส่วนใหญ่เป็นของกรีซ แม้ว่าบางเกาะจะห่างจากชายฝั่งตุรกีเพียงไม่กี่กิโลเมตรก็ตาม\n\nแผนที่ที่ออกมาจึงเห็นว่า เกาะส่วนใหญ่ในทะเลอีเจียนเป็นดินแดนของกรีซ ปัญหาเกิดขึ้นเมื่อต่างฝ่ายต่างอ้างกรรมสิทธิในการเข้าถึงทรัพยากร\n\nตามอนุสัญญาสหประชาชาติว่าด้วยกฎหมายทางทะเลปี 1982 กำหนดให้แต่ละชาติแสวงหาทรัพยากรได้ไม่เกิน 200 ไมล์ทะเล เรียกพื้นที่นี้ว่า เขตเศรษฐกิจจำเพาะ หรือ Exclusive Economic Zones ตัวย่อ EEZ\n\nตัวเลข 200 ไมล์ทะเลเป็นปัญหาสำหรับหลายชาติที่มีพื้นที่ทับซ้อนกัน ตัวอย่างเช่นทะเลจีนใต้ที่หากขยาย 200 ไมล์จากชายฝั่งจะพบว่าบางชาติมีพื้นที่เศรษฐกิจทับกัน\n\nแต่ในกรณีของกรีซและตุรกีกลับกลายเป็นสถานการณ์ได้เปรียบ-เสียเปรียบ กรีซใช้หลักการตามอนุสัญญาแต่ขยายจากดินแดนที่ครอบครองไม่ใช่ขยายจากชายฝั่ง ส่งผลให้เมื่อขยาย 200 ไมล์จากเกาะต่างๆ ของกรีซแล้ว ทั้งทะเลอีเจียนจะกลายเป็น EEZ ของกรีซ ตุรกีโต้แย้งเพราะ EEZ ควรนับจากชายฝั่งของประเทศนั้นๆ ไม่ใช่เกาะ\n\nตุรกีต้องปกป้องผลประโยชน์และอธิปไตยของตนเอง จากแผนที่คืออาณาเขตของ Blue Homeland ที่ตุรกีกำหนดขึ้นเป็นอาณาเขตที่ขยายออกจากชายฝั่งของตุรกีทั้งหมด\n\nBlue Homeland เกิดขึ้นในปี 2006 และกลายมาเป็นนโยบายที่รัฐบาลตุรกีนำมาใช้จริงในปี 2013 โดยเขตแดนนี้มักใช้กับเรือรบหรือเรือที่มีเป้าหมายทางการทหาร เนื่องจากตุรกีต้องการรับประกันความมั่นคงของตน เพราะหากยึดเขตแดนตาม EEZ ตุรกีจะไม่สามารถปกป้องชายฝั่งของตนจากกรีซได้\n\nด้วยเหตุนี้ทั้งตุรกีและกรีซจึงมีพื้นที่ทางทะเลที่เป็นข้อพิพาทและทับซ้อนกันจากการยึดหลักคนละเกณฑ์ แต่ความมั่นคงยังไม่ใช่หัวใจสำคัญเท่ากับทรัพยากรคาดกันว่าในทะเลอีเจียนและพื้นที่ทางตะวันออกของทะเลเมดิเตอร์เรเนียนมีแหล่งน้ำมันดิบมากถึง 20,000 ล้านบาร์เรล และก๊าซธรรมชาติอีก 4 ล้านล้านลูกบาศก์เมตร\n\nมกราคมปี 2019 กรีซจับมือกับหลายชาติที่มีพรมแดนติดกับพื้นที่ทางตะวันออกของทะเลเมดิเตอร์เรเนียนอย่าง อิตาลี อียิปต์ อิสราเอลและปาเลสไตน์ ตั้งความร่วมมือค้นหาทรัพยากรในภูมิภาคร่วมกัน\n\nตุรกีไม่ได้เข้าร่วมกลุ่ม แม้จะมีพื้นที่ติดกับทะเลอีเจียนและทะเลเมดิเตอร์เรเนียนตะวันออกก็ตาม ส่งผลให้ตุรกีตั้งโครงการค้นหาแหล่งพลังงานขึ้นมาเองบริเวณไซปรัสเหนือ โดยอิงจากส่วนไหล่ทวีป\n\nนี่คือหน้าตาของเรือตุรกีที่ถูกใช้ในภารกิจค้นหาแหล่งน้ำมัน โดยระบุว่าจำกัดเขตการค้นหาบริเวณไซปรัสเหนือตามเกณฑ์ของสหประชาชาติ แต่กระนั้นความพยายามนี้ก็สร้างความตึงเครียดให้กับกรีซ\n\nนอกจากนั้นตุรกียังแสวงหาพันธมิตรมาร่วมสนับสนุนนั่นคือ ลิเบีย โดยตั้งโครงการเศรษฐกิจพิเศษร่วมกันขึ้น\n\nความร่วมมือกับลิเบียทำให้ตุรกีลากเส้น EEZ ได้ยาวขึ้น และ EEZ ของทั้งตุรกีและลิเบียมีเส้นเขตแดนตรงกลางทะเลพอดี\n\nอย่างไรก็ตามท่ามกลางการแข่งขัน ฝ่ายกรีซก็จับมือกับอียิปต์ขยายเส้น EEZ เช่นกัน และจากแผนที่จะเห็นว่า EEZ ของกรีซและอียิปต์เองทับซ้อนกับ EEZ ของตุรกีและลิเบีย\n\nดังนั้นแล้วในภาพรวมจะเห็นว่า ข้อพิพาทระหว่างตุรกีและกรีซในเรื่องพรมแดนนั้นมีทั้งมิติด้านความมั่นคงและด้านเศรษฐกิจ และเป็นที่มาของความตึงเครียดระหว่างสองชาติที่ระอุขึ้นและแแผ่วลงเป็นระยะๆ\n\nอย่างไรก็ตามด้วยสถานการณ์ที่ยังไม่คลี่คลาย ทั้งยังทวีความซับซ้อนมากขึ้นเรื่อยๆ จึงมีความกังวลว่าในอนาคต ความขัดแย้งนี้อาจยกระดับไปเป็นสงครามการต่อสู้ได้เช่นกัน\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "นอกจากสงครามยูเครนยังมี ความขัดแย้งตุรกี-กรีซ": "เป็นข้อพิพาทเรื่องดินแดน โดยเฉพาะเกาะแก่งต่างๆ ในทะเลอีเจียน ที่ระเบิดขึ้นมาล่าสุดเพราะตุรกีกล่าวหาหน่วยงานชายฝั่งของกรีซได้ยิงเรือสินค้าของตน\n\nอุณหภูมิในทะเลเมดิเตอร์เรเนียนทางตะวันออกก็ร้อนระอุขึ้นทันที\n\nสื่อต่างชาติรายงานว่า เรือของหน่วยลาดตระเวนชายฝั่งกรีซสองลำยิงใส่เรือขนส่งสินค้าของตุรกี ที่ฝ่ายถูกยิงอ้างว่ากำลังวิ่งอยู่บนน่านน้ำสากล จุดเกิดเหตุห่างจากเกาะบอซคาดาของตุรกีไปทางตะวันตกเฉียงใต้ประมาณ 20 กิโลเมตร\n\nแม้จะไม่มีใครได้รับบาดเจ็บหรือเสียชีวิต แต่ก็ไปปลุกชีพของความขัดแย้งที่ฝังลึกให้กลับฟื้นขึ้นมาอีกหน\n\nแม้แต่ประเด็นเล็กๆ ก็ถูกขยายความเป็นเรื่องใหญ่ได้ทั้งสิ้น\n\nเมื่อมีการกล่าวหาจากตุรกี กรีซก็โต้ว่าหน่วยงานชายฝั่งต้องยิงเตือนเพราะมี “พฤติกรรมอันน่าสงสัย” ของเรือตุรกี\n\nและยังยืนยันว่าเรือตุรกีแล่นอยู่ที่น่านน้ำของกรีซนอกเกาะเลสบอส โดยอ้างว่าได้มีการส่งสัญญาณวิทยุไปยังเรือลำดังกล่าวของตุรกีเพื่อขอตรวจค้น แต่กัปตันเรือปฏิเสธและแล่นหนีเข้าไปในน่านน้ำของตุรกี\n\nกรีซบอกว่าหน่วยงานชายฝั่งของตนต้องปฏิบัติตามมาตรการรักษาความปลอดภัย...ช่วยไม่ได้ว่างั้นเถอะ\n\nกรีซอ้างด้วยว่าที่ต้องตรวจค้นเรือต้องสงสัย เพราะในระยะหลังมีการลักลอบขนส่งผู้อพยพผิดกฎหมายจากตุรกีข้ามทะเลอีเจียนมายังชาติสมาชิกสหภาพยุโรปเพิ่มขึ้น\n\nแต่นี่เป็นระลอกใหม่ของความตึงเครียดระหว่างสองประเทศที่เพิ่งจะเกิดขึ้นมาก่อนหน้านั้นไม่กี่สัปดาห์เท่านั้น ปลายเดือนก่อนตุรกีแจ้งว่า กรีซแสดงความเป็นศัตรูด้วยการใช้ระบบขีปนาวุธเอส-300 ของตนบนเกาะครีต ล็อกเป้าเครื่องบินเอฟ-16 ของตุรกีหลายลำในช่วงที่เครื่องบินรบเหล่านั้นกำลังบินอยู่เหนือน่านฟ้าสากล\n\nเขาย้ำว่าอยู่เหนือ “น่านฟ้าสากล”\n\nกรีซออกมาปฏิเสธว่าไม่มีการล็อกเป้าเครื่องบินรบของตุรกี เป็นการใส่ร้ายป้ายสีกันมากกว่า\n\nจากนั้นสงครามน้ำลายระหว่างผู้นำของสองประเทศก็ตามมาอย่างดุเดือดเลือดพล่าน\n\nเรื่องไม่จบแค่นั้น เมื่อสัปดาห์ก่อน รัฐบาลกรีซส่งจดหมายไปฟ้องนาโต, สหภาพยุโรป และสหประชาชาติ เรียกร้องให้ประณามตุรกี\n\nลึกๆ แล้วความขัดแย้งระหว่างสองประเทศ ก็คือการแย่งชิงทรัพยากรน้ำมันและก๊าซธรรมชาติในพื้นที่ทางทะเลของตน พื้นที่ทับซ้อนระหว่างสองประเทศ\n\nดูแผนที่จะเห็นว่า ทะเลอีเจียนตั้งอยู่กึ่งกลางระหว่างกรีซและตุรกี พื้นที่ตรงกลางนี้ประกอบด้วยเกาะน้อยใหญ่จำนวนมากที่มีทั้งชาวกรีซและชาวเติร์กอาศัยอยู่\n\nความขัดแย้งส่วนหนึ่งเกิดจากอนุสัญญาสหประชาชาติว่าด้วยกฎหมายทางทะเลปี 1982 ซึ่งกำหนดให้แต่ละประเทศแสวงหาทรัพยากรได้ไม่เกิน 200 ไมล์ทะเล ที่เรียกกันว่าเป็น “เขตเศรษฐกิจจำเพาะ” หรือ Exclusive Economic Zones ตัวย่อคือ EEZ\n\nแต่เมื่อประเทศเพื่อนบ้านมีพื้นที่ทับซ้อนกัน ก็เกิดปัญหาว่าใครจะยอมถอยให้ใคร ถ้าพูดกันรู้เรื่องก็ทำงานร่วมกัน แบ่งปันทรัพยากรตามข้อตกลงที่ทั้งสองฝ่ายเห็นว่ายุติธรรมต่อตน\n\nแต่ถ้ามีเรื่องบาดหมาง พูดกันไม่รู้เรื่อง ก็จะทำให้เกิดปัญหาความขัดแย้งถึงขั้นลงมือลงไม้กันอย่างที่เห็น\n\nยิ่งหากแต่ละฝ่ายไปหาเพื่อนบ้านของตน เพื่อตั้งเป็นกลุ่มพันธมิตรเพื่อจะเล่นงานอีกฝ่ายหนึ่งอย่างเช่นกรณีของกรีซกับตุรกี ก็ยิ่งทำให้เกิดการยกระดับของความขัดแย้งจนกลายเป็นการยิงใส่กัน\n\nหากย้อนกลับไปดูต้นสายปลายเหตุจริงๆ ก็จะพบว่าในท้ายที่สุดแล้วความตึงเครียดที่มาในรูปของการใช้อาวุธถล่มกันนั้น ล้วนมาจากผลประโยชน์ทางด้านเศรษฐกิจและการแย่งชิงแหล่งทรัพยากรธรรมชาติทั้งสิ้น\n\nจึงมีความสลับซับซ้อนมากเกินกว่าที่จะอธิบายได้ง่ายๆ เพราะแม้ทั้งสองประเทศจะเป็นสมาชิกองค์กรนาโตด้วยกัน แต่พอพูดถึงผลประโยชน์แห่งตนก็กลายเป็นเรื่อง “ตัวใครตัวมัน” อย่างปฏิเสธไม่ได้.",
    "ตุรกีกล่าวหากรีซใช้ระบบสกัดขีปนาวุธ “ล็อกเป้า” เครื่องบินเอฟ-16": "สำนักข่าวต่างประเทศรายงานจากกรุงอังการา ประเทศตุรกี เมื่อวันที่ 29 ส.ค. โดยอ้างข้อมูลจากแหล่งข่าวในกระทรวงกลาโหมของตุรกี ว่าระบบป้องกันขีปนาวุธเอส-300 ของกองทัพกรีซ ที่ตั้งอยู่บนเกาะครีต นอกชายฝั่งทางตอนใต้ของกรีซ ล็อกเป้าเครื่องบินขับไล่เอฟ-16 ของกองทัพตุรกี “หลายลำ” ซึ่งบินอยู่ที่ระดับความสูง 3,000 เมตร ในเขตน่านฟ้าสากล ทางตะวันตกของเกาะโรดส์ เหตุการณ์ดังกล่าวเกิดขึ้น เมื่อวันที่ 23 ส.ค. ที่ผ่านมา\n\nTurkey said fellow Nato member Greece had used a Russian-made air defence system to harass Turkish jets on a reconnaissance mission in what it termed a \"hostile action\"https://t.co/uARomYtQZH — Middle East Eye (@MiddleEastEye) August 28, 2022\n\n\n\nหลังจากนั้นไม่กี่วัน กระทรวงการต่างประเทศของตุรกีเชิญผู้ช่วยทูตทหารของกรีซเข้าพบ “เพื่อหารืออย่างจริงจัง” ว่าการดำเนินการดังกล่าวของรัฐบาลเอเธนส์ เป็นการคุกคามอย่างร้ายแรงและไม่สอดคล้องกับหลักความร่วมมือขั้นพื้นฐานขององค์การสนธิสัญญาแอตแลนติกเหนือ (นาโต) ที่ทั้งสองประเทศต่างเป็นสมาชิก\n\n\n\nขณะที่แหล่งข่าวในกระทรวงกลาโหมของกรีซปฏิเสธรายงานดังกล่าว โดยยืนยันว่า ระบบเอส-300 ของกรีซ ไม่เคยล็อกเป้าอากาศยานทางทหารของประเทศใด อย่างไรก็ตาม เหตุการณ์ครั้งนี้ถือเป็นสัญญาณล่าสุดของความสัมพันธ์ที่ตึงเครียดระหว่างทั้งสองประเทศ ซึ่งขัดแย้งกันมานานในประเด็นการปักปันอาณาเขต ทั้งทางอากาศและทางทะเล บริเวณทะเลอีเจียน.\n\nเครดิตภาพ : GETTY IMAGES",
    "ข่าวกรีซปิดไฟสะพานขึงยาวที่สุดในโลก เพื่อประหยัดพลังงาน": "กรีซ ปิดไฟสะพานขึงที่ยาวที่สุดในโลกเกือบ 3 กิโลเมตร ตามนโยบายประหยัดพลังงานของรัฐบาล ทางการเมืองอันติโร ของกรีซ ปิดไฟบนสะพานขึงชื่อ ริโอ-อันติริโอ (Rio-Antirio) ซึ่งเป็นหนึ่งในสะพานที่มีความยาวที่สุดในโลกเกือบ 3 กิโลเมตร บริเวณช่องแคบอ่าวโครินธ์ (Corinth) เริ่มตั้งแต่เมื่อวานนี้ ตามนโยบายดับไฟเพื่อประหยัดงานของรัฐบาลกรีซโดยสะพานขึงดังกล่าว มีหลอดไฟราว 1,500 ดวง โดยเป็นหลอดไฟที่ใช้ประดับตกแต่ง 800 ดวง ซึ่งทางการเมืองอันติโร สั่งดับไฟจากหลอดไฟตกแต่งทั้งหมด ส่วนหลอดไฟที่เหลือยังคงเปิดไว้ตามปกติ เพื่อความปลอดภัยในการสัญจรบนสะพานของประชาชน โดยการปิดไฟดังกล่าว จะช่วยประหยัดพลังงานได้ถึง 50 เมกะวัตต์ต่อชั่วโมง (Megawatt hour-MWh) ต่อปี หรือคิดเป็น 7 เปอร์เซ็นต์ของปริมาณการใช้พลังงาน 52 เปอร์เซ็นต์ ในการเปิดไฟบนสะพานขึงดังกล่าวสำหรับสะพานขึงริโอ-อันติริโอ เปิดใช้ครั้งแรกก่อนการแข่งขันกีฬาโอลิมปิก 2004 ที่กรุงเอเธนส์ โดยเป็นหนึ่งในสะพานที่มีความยาวที่สุด และเป็นหนึ่งในสัญญลักษณ์ที่สำคัญของกรีซด้วย",
    "กรีซมันน์รอปลดแอก \"แอตฯ มาดริด\" จ่อเคลียร์ \"บาร์ซา\" ปมเลี่ยงใช้งาน ไม่จ่ายค่าตัว": "วันที่ 13 กันยายน 2565 เลกิ๊ป สื่อดังของฝรั่งเศสรายงานว่า แอตเลติโก มาดริด เตรียมหาทางออกร่วมกับ บาร์เซโลนา ทีมร่วมศึก ลา ลีกา สเปน กรณีเงื่อนไขในสัญญายืมตัวของ อองตวน กรีซมันน์ ซึ่งที่ผ่านมา \"ตราหมี\" จงใจส่งกองหน้าทีมชาติฝรั่งเศสลงเล่นเป็นตัวสำรองหลังจากผ่านนาทีที่ 60 เป็นต้นไปของแต่ละนัดในฤดูกาลนี้ เพื่อเลี่ยงการจ่ายค่าตัว 40 ล้านยูโร (ประมาณ 1,450 ล้านบาท) ให้กับ \"เจ้าบุญทุ่ม\" ตามเงื่อนไขที่เคยตกลงกันไว้\n\nทั้งนี้ แอตฯ มาดริด มีเงื่อนไขที่ทำไว้กับ บาร์ซา ในสัญญายืมตัว กรีซมันน์ เป็นเวลา 2 ฤดูกาล โดยหากดาวเตะวัย 31 ปี ลงเล่นให้ \"ตราหมี\" ครบ 50 เปอร์เซ็นต์ของเกมที่มีชื่อลงสนาม ก็จะต้องซื้อขาดด้วยการจ่ายค่าตัวตามจำนวนดังกล่าว ทำให้ \"เจ้าบุญทุ่ม\" ออกมาขู่ว่าเตรียมดำเนินคดีตามกฎหมาย ข้อหาเล่นไม่ซื่อเพื่อหลีกเลี่ยงข้อตกลง\n\nแต่ล่าสุด เลกิ๊ป ระบุว่า เซวาน คาเรียน ทนายความส่วนตัวของ กรีซมันน์ ได้เข้ามาเป็นคนกลางในการเจรจาระหว่าง แอตฯ มาดริด กับ บาร์ซา แล้ว โดยเสนอให้ทั้ง 2 สโมสรยอมรับค่าตัวของกองหน้าดีกรีแชมป์ฟุตบอลโลก 2018 ที่ลดลงเหลือ 25 ล้านยูโร (925 ล้านบาท) ซึ่งคาดว่าจะได้ข้อสรุปในช่วงพักเบรกทีมชาติ ระหว่าง 2 สัปดาห์สุดท้ายของเดือนกันยายนนี้",
    "กรีซเตรียมใช้วัคซีนโควิดเอ็มอาร์เอ็นเอ “รุ่นปรับปรุง” ฉีดเป็นเข็มกระตุ้น": "สำนักข่าวซินหัวรายงานจากกรุงเอเธนส์ ประเทศกรีซ เมื่อวันที่ 13 ก.ย. ว่าคณะกรรมการการฉีดวัคซีนแห่งชาติของกรีซ ประกาศว่า วัคซีนรุ่นปรับปรุงที่สามารถป้องกันโรคโควิด-19 จากเชื้อไวรัสกลายพันธุ์ สายพันธุ์โอมิครอน พร้อมสำหรับใช้งานในประเทศแล้ว\n\n\n\nทั้งนี้ วัคซีนชนิดเอ็มอาร์เอ็นเอ รุ่นปรับปรุงสองตัว จากไฟเซอร์/ไบโอเอ็นเทค และโมเดอร์นา จะถูกใช้เป็นวัคซีนโด๊สกระตุ้นให้กลุ่มคนที่มีคุณสมบัติรับวัคซีนก่อน ตามเกณฑ์ที่ภาครัฐกำหนด เริ่มตั้งแต่วันที่ 14 ก.ย. นี้ โดยกลุ่มคนซึ่งมีคุณสมบัติรับวัคซีนก่อน หรือเป็นกลุ่มเสี่ยง ได้แก่ ผู้มีอายุมากกว่า 60 ปี ผู้ป่วยภูมิต้านทานต่ำหรือป่วยโรคเรื้อรังรุนแรง รวมถึงบุคลากรทางการแพทย์ และเจ้าหน้าที่ในบ้านพักคนชรา\n\n\n\nจนถึงปัจจุบัน กรีซใช้วัคซีนโควิด-19 ไปแล้ว 21.35 ล้านโด๊ส โดยมีประชาชนได้รับวัคซีนครบโด๊สมากกว่า 7.6 ล้านคน และมีผู้ได้รับวัคซีนโด๊สกระตุ้นไปแล้วมากกว่า 5.84 ล้านคน\n\n\n\nขณะที่สถิติอย่างเป็นทางการระบุว่า ว่า กรีซเริ่มผ่อนปรนข้อจำกัดป้องกันโรคโควิด-19 อย่างต่อเนื่อง นับตั้งแต่ฤดูใบไม้ผลิปีนี้ และรายงานพบผู้ป่วยใหม่ลดลงในฤดูร้อน โดยพบผู้ป่วยเพิ่ม 40,100 ราย และผู้เสียชีวิต 180 ราย ระหว่างวันที่ 29 ส.ค.-4 ก.ย. ที่ผ่านมา.\n\nข้อมูล-ภาพ : XINHUA",
    "คูตินโญ, กรีซมันน์ นำทัพ : 10 อันดับนักเตะค่าตัวแพงสุดของ บาร์เซโลนา": "คูตินโญ, กรีซมันน์ นำทัพ : 10 อันดับนักเตะค่าตัวแพงสุดของ บาร์เซโลนา\n\nบาร์เซโลนา ใช้เงินเสริมทัพไปมากกว่า 2,000 ล้านยูโร นับตั้งแต่ศตวรรษที่ 21 ในแต่ละฤดูกาลพวกเขาใช้เงินไปเท่าไหร่ และใครคือ 10 อันดับค่าตัวแพงสุด\n\nบาร์เซโลนา คือหนึ่งในสโมสรที่ประสบความสำเร็จมากที่สุดของสเปน ด้วยสไตล์การเล่นอันเป็นเอกลักษณ์และสเนห์เฉพาะตัว ทำให้พวกเขามีแฟนบอลอยู่ทั่วโลก\n\nเจ้าของฉายา'เจ้าบุญทุ่ม'ในอดีตไม่ใช่เรื่องล้อเล่น เมื่อยอดทีมแห่งแดนกระทิงดุมักทุ่มเงินซื้อตัวนักเตะดาวดังเข้ามาเสริมทัพอยู่เสมอ ควบคู่ไปกับการดันนักเตะขึ้นมาจากอะคาเดมี\n\nแม้ในสถานการณ์ปัจจุบันจะส่งผลให้พวกเขาไม่ใช้ทีมจอมทุ่มเหมือนในอดีต แต่โดยรวมแล้วบาร์ซาใช้เงินไปมากกว่า 2,000 ล้านยูโร นับตั้งแต่เข้าสู่ศ๖รวรรษที่ 21\n\nในแต่ละฤดูกาล บาร์เซโลนา ใช้เงินไปกับนักเตะคนใดมากที่สุด และใช้ไปเท่าไหร่บ้าง?\n\nฤดูกาล นักเตะค่าตัวแพงที่สุด ค่าตัว (ล้านยูโร) ใช้เงินรวม (ล้านยูโร) 2022/23 Raphinha 58 ล้าน 153 ล้าน 2021/22 Ferran Torres 55 ล้าน 69.50 ล้าน 2020/21 Miralem Pjanic 60 ล้าน 112 ล้าน 2019/20 Antoine Griezmann 120 ล้าน 298.50 ล้าน 2018/19 Malcom 41 ล้าน 141.10 ล้าน 2017/18 Philippe Coutinho 135 ล้าน 365.10 ล้าน 2016/17 Andre Gomes 37 ล้าน 124.75 ล้าน 2015/16 Arda Turan 34 ล้าน 51 ล้าน 2014/15 Luis Suarez 81.72 ล้าน 166.72 ล้าน 2013/14 Neymar 88 ล้าน 101 ล้าน 2012/13 Alex Song 19 ล้าน 33 ล้าน 2011/12 Cesc Fabregas 34 ล้าน 60 ล้าน 2010/11 David Villa 40 ล้าน 72.50 ล้าน 2009/10 Zlatan Ibrahimovic 69.50 ล้าน 113.50 ล้าน 2008/09 Dani Alves 35.50 ล้าน 96 ล้าน 2007/08 Thierry Henry 24 ล้าน 68.50 ล้าน 2006/07 Gianluca Zambrotta 14 ล้าน 31 ล้าน 2005/06 None - - 2004/05 Samuel Eto'o 27 ล้าน 78.50 ล้าน 2003/04 Ronaldinho 32.25 ล้าน 43.85 ล้าน 2002/03 Juan Roman Riquelme 10 ล้าน 19 ล้าน 2001/02 Javier Saviola 35.90 ล้าน 95 ล้าน 2000/01 Marc Overmars 29.30 ล้าน 82.40 ล้าน รวม 2,380 (โดยประมาณ)\n\n10 อันดับนักเตะค่าตัวแพงสุดของ บาร์เซโลนา",
    "มีใบสั่ง \"ซิเมโอเน\" เฉลย แอตฯ มาดริด ส่ง \"กรีซมันน์\" ลงไม่เกิน 30 นาทีทั้ง 3 นัด": "วันที่ 2 กันยายน 2565 ดิเอโก ซิเมโอเน ผู้จัดการทีมแอตเลติโก มาดริด ออกมาให้สัมภาษณ์ยอมรับว่าเขาได้รับคำสั่งจากผู้บริหารสโมสรให้ระมัดระวังเรื่องการส่ง อองตวน กรีซมันน์ ลงสนามในฤดูกาลนี้ หลังจากถูกสื่อถามถึงประเด็นที่กองหน้าทีมชาติฝรั่งเศสได้เล่นใน ลา ลีกา สเปน เกมละไม่ถึง 30 นาที ตลอด 3 นัดแรก\n\nสำหรับ กรีซมันน์ ถูกส่งเป็นตัวสำรองใน ลา ลีกา ทั้ง 3 เกมนับตั้งแต่เปิดฤดูกาล เริ่มจากลงมานาทีที่ 62 ของเกมบุกถล่ม เกตาเฟ 3-0 ซึ่งเขาทำประตูปิดท้ายได้ด้วย จากนั้นก็ได้ลงในนาทีเดียวกันของเกมแพ้คาบ้านให้กับ บียาร์เรอัล 0-2 ก่อนที่ล่าสุดจะลงมาในนาทีที่ 64 ของเกมที่บุกไปเฉือนชนะ บาเลนเซีย 1-0 ซึ่งเขาทำประตูชัยให้ \"ตราหมี\" หลังจากสัมผัสเกมไม่ถึง 2 นาที\n\nทำให้สื่อของสเปนมีการเปิดเผยเมื่อสัปดาห์ที่แล้วว่า แอตฯ มาดริด ตั้งใจใช้งาน กรีซมันน์ ให้น้อยที่สุด เพื่อหลีกเลี่ยงการจ่ายค่าตัว 40 ล้านยูโร (ประมาณ 1,450 ล้านบาท) ให้กับ บาร์เซโลนา ตามเงื่อนไขที่เคยตกลงกันไว้ในสัญญายืมตัว 2 ฤดูกาล ซึ่งหาก กรีซมันน์ เล่นให้ \"ตราหมี\" ครบ 50 เปอร์เซ็นต์ของเกมที่มีชื่อลงสนาม ก็จะต้องซื้อขาดด้วยการจ่ายค่าตัวตามจำนวนดังกล่าว\n\nล่าสุด ซิเมโอเน ออกมาให้สัมภาษณ์ยอมรับถึงเรื่องนี้ว่า \"พวกคุณรู้จักผมมานานหลายสิบปีแล้ว ผมเป็นคนของสโมสรและผมก็จะเป็นแบบนี้ต่อไป\"\n\nทั้งนี้ ฤดูกาลที่แล้ว กรีซมันน์ ลงสนามให้ แอตฯ มาดริด 37 นัดรวมทุกรายการ และ 30 เกมในจำนวนนั้นก็ลงเล่นอย่างน้อย 45 นาทีไปแล้ว ทำให้ซีซั่นนี้ ซิเมโอเน ต้องระวังเรื่องการใช้งานดาวเตะฝรั่งเศสเป็นพิเศษ เพื่อหลีกเลี่ยงการจ่ายค่าตัว 40 ล้านยูโรให้ บาร์ซา เนื่องจากตอนนี้สโมสรประสบปัญหาทางการเงินอยู่นั่นเอง ซึ่งตลาดนักเตะซัมเมอร์นี้ก็เพิ่งเสริมทัพแค่ 3 คน คือ นาอูเอล โมลินา, ซามูเอล ลิโน และ อักเซล วิตเซล",
    "ข้ามทวีป!ซาอุดิอาระเบีย-อียิปต์-กรีซเตรียมขอจัดฟุตบอลโลก2030ร่วม": "ซาอุดิอาระเบีย, อียิปต์ และ กรีซ เตรียมที่จะประกาศถึงความคิดที่จะขอเป็นเจ้าภาพศึก ฟุตบอลโลก 2030 ร่วมกัน ตามรายงานของ เดอะ ไทม์ส สื่อชั้นนำของประเทศอังกฤษ\n\nเป็นที่เชื่อกันว่า ซาอุดิอาระเบีย ถือเป็นหัวเรี่ยวหัวแรงหลักสำหรับไอเดียนี้ โดยพวกเขาพร้อมที่จะออกค่าใช้จ่ายต่างๆ หรืออย่างน้อยจ่ายเงินด้านค่าสิ่งก่อสร้างให้กับอีก 2 ชาติด้วย เพื่อที่จะทำให้โปรเจ็กต์นี้เป็นจริงได้",
    "แอบดูอยู่! แมนยู เล็งฉก 'กรีซมันน์' หลังเกิดข้อพิพาท บาร์ซ่า-ตราหมี": "สื่อดังแดนผู้ดี รายงานว่า ปีศาจแดง กำลังเฝ้าจับตาดูสถานการณ์ของ อองตวน กรีซมันน์ ที่กำลังมีพิพาทเกี่ยวกับเงื่อนไขการซื้อขาด ระหว่าง บาร์เซโลน่า กับ แอตเลติโก มาดริด เนื่องจากอยากได้ตัวนักเตะไปเสริมทัพ\n\nหัวหอกทีมชาติฝรั่งเศส ย้ายจาก บาร์เซโลน่า กลับมาร่วมทีมเก่าอย่าง แอตเลติโก มาดริด ด้วยสัญญายืมตัว 2 ฤดูกาล และสัญญากำลังจะหมดลงในช่วงซัมเมอร์หน้า ทั้งนี้ ยังไม่เป็นที่แน่ชัดว่าทาง ตราหมี จะตัดสินใจซื้อเจ้าตัวหรือไม่ เนื่องจากเกิดกรณีพิพาทกับ บาร์ซ่า ในเรื่องของเงื่อนไขการซื้อขาด\n\nกระทั่งล่าสุด ดิ แอธเลติก สำนักข่าวของอังกฤษ ออกมาระบุว่า อองตวน กรีซมันน์ พร้อมจะหาข้อยุติ ด้วยการย้ายออกจาก แอตเลติโก มาดริด และ แมนเชสเตอร์ ยูไนเต็ด ก็กำลังจับตาสถานการณ์อย่างใกล้ชิด เนื่องจากสนใจที่จะคว้าตัวมาเสริมทัพ\n\nสำหรับ กรีซมันน์ วัย 31 ปี ยิงให้ แอต.มาดริด ไปแล้ว 144 ประตู กับอีก 57 แอสซิสต์ จากการลงเล่น 300 นัด รวมทุกรายการ ส่วนฤดูกาลนี้ ยิงไปแล้ว 3 ประตู จาก 7 นัด โดยเจ้าตัวเคยค้าแข้งกับ ตราหมี รอบแรก ในระหว่างปี 2014-2019 ก่อนจะย้ายไปอยู่กับ บาร์เซโลน่า\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "": "2-3 วันที่ผ่านมา นอกจากเรื่องของตลาดซื้อขายนักเตะในลีกยุโรปที่ปิดตัวลงไปแล้ว อีกเรื่องที่อ่านแล้วรู้สึกสะดุดตา ฟังแล้วรู้สึกสะดุดหู คือเรื่องของ แอตเลติโก มาดริด กับ อองตวน กรีซมันน์\n\nหัวหอกทีมชาติฝรั่งเศส เป็นตัวสำรองโดยได้ลงเล่นในช่วงครึ่งหลังมาตลอด 3 เกมแรกของซีซั่น มองเผิน ๆ อาจไม่ใช่เรื่องแปลก แต่ในสิ่งที่ดูเหมือนไม่แปลกนั้น มันมีอะไรซ่อนอยู่…\n\nเรื่องมันมีอยู่ว่า ในสัญญาที่ แอต.มาดริด ดึง กรีซมันน์ มาจาก บาร์เซโลนา ด้วยสัญญายืมตัว 2 ซีซั่นนั้น มีเงื่อนไขบังคับว่า “ตราหมี” ต้องซื้อขาดด้วยราคา 40 ล้านยูโร หากตัวนักเตะลงเล่นรวม 2 ซีซั่นถึง 50 เปอร์เซ็นต์ โดยนับเฉพาะเกมที่เจ้าตัวเล่นเกิน 45 นาที และจะนับเฉพาะช่วงที่เจ้าตัวพร้อมลงสนาม ไม่เจ็บ ไม่ติดโทษแบน\n\nซีซั่นก่อน กรีซมันน์ เล่นเกิน 45 นาทีไป 30 จาก 37 เกมที่พร้อมเล่น นับเป็น 81 เปอร์เซ็นต์ แต่หาก 2 ซีซั่นรวมกัน เขาเล่นไม่ถึง 50 เปอร์เซ็นต์ ดาวเตะเลือดน้ำหอมจะต้องกลับไปอยู่กับ “บาร์ซา”\n\nและจากการที่ “ตราหมี” กำลังมีปัญหาการเงิน จึงไม่ต้องการจ่ายค่าตัว 40 ล้านยูโร\n\nในการแถลงข่าวเมื่อสุดสัปดาห์ที่ผ่านมา นักข่าวถาม ดีเอโก ซิเมโอเน กุนซือ “ตราหมี” ว่าการที่ กรีซมันน์ เป็นตัวสำรองตลอด 3 เกมแรก เป็นการทำตามใบสั่งของเบื้องบนหรือไม่? ซึ่งคำตอบของ “เอล โชโล” คือเขาเป็นคนของสโมสร และจะเป็นอย่างนั้นตลอดไป\n\nซึ่งแปลได้ว่า “ใช่”\n\nความซวยจึงไปตกที่ตัวนักเตะ โดยเฉพาะอย่างยิ่งกับการที่ปีนี้เป็นปีฟุตบอลโลก ทั้งที่อุตส่าห์ยอมลดค่าเหนื่อยลงมาเหลือปีละ 10 ล้านยูโร เพื่อให้ได้ย้ายมาเล่นกับ “ตราหมี”\n\nตอนนี้ฝ่ายที่ลุ้นที่สุดน่าจะเป็น “บาร์ซา” เพราะตอนนี้ก็มีปัญหาเรื่องค่าเหนื่อยนักเตะในทีมอยู่แล้ว ถ้าต้องแบกค่าเหนื่อยปีละ 30 ล้านยูโรของ กรีซมันน์ ในซีซั่นหน้าอีก\n\nรับรอง โจน ลาปอร์ตา คงได้ปาดเหงื่อกันอีกหลายรอบ…!!!\n\nผยองเดช",
    "โพลชี้ชาวกรีซอดข้าว ไว้จ่ายค่าพลังงาน": "จากการสำรวจโดยสมาพันธ์และสถาบันแรงงานแห่งประเทศกรีซพบว่า มีชาวกรีซจำนวนมากขึ้น ที่กำลังลดการซื้ออาหารลง เพื่อนำเงินไปจ่ายค่าพลังงาน โดยผู้ตอบแบบสอบถามจำนวน 20 เปอร์เซ็นต์ตอบว่า พวกเขาซื้ออาหารน้อยลงมาก เมื่ออาหารมีราคาแพง ส่วนอีก 51 เปอร์เซ็นต์ตอบว่า ซื้อน้อยลง ในขณะที่จำนวน 1 ใน 4 กล่าวว่า พฤติกรรมการใช้จ่ายเปลี่ยนไปเพียงเล็กน้อย และมีเพียง 4เปอร์เซ็นต์เท่านั้นที่ตอบว่า สถานการณ์ไม่เปลี่ยนแปลงสำหรับพวกเขาเลย\n\nโดยผู้ตอบแบบสอบถามส่วนใหญ่ให้เหตุผลว่า การเปลี่ยนแปลงในพฤติกรรมการใช้จ่าย มาจากความจำเป็น ที่จะต้องจ่ายพลังงานมากขึ้น โดยเกือบครึ่งของผู้ตอบแบบสอบถามหรือราวร้อยละ 47 กล่าวว่า พวกเขาคาดว่า จะมีฤดูหนาวที่ยากลำบาก เนื่องจากราคาพลังงานยังคงเพิ่มขึ้นอย่างต่อเนื่อง ในขณะที่ 1 ใน 5 กล่าวว่า พวกเขาอาจไม่สามารถจ่ายค่าพลังงานได้ไหวในอีกไม่กี่เดือนข้างหน้า\n\nทั้งนี้ผู้ทำการสำรวจได้เขียนในรายงานสรุปว่า เศรษฐกิจของกรีซที่มีปัญหาสะสมมาหลายปี กำลังเผชิญกับอุปสรรคใหม่จากราคาสินค้าและอัตราเงินเฟ้อที่พุ่งสูงขึ้น และรายได้ที่ชะงักงัน กำลังคุกคามกำลังซื้อของภาคครัวเรือน นอกจากนี้ยังแนะนำว่าวิกฤตค่าครองชีพในประเทศสามารถแก้ไขได้ โดยผ่านการแทรกแซงของรัฐบาลเท่านั้น เช่น การปรับขึ้นค่าแรงขั้นต่ำ ลดภาษีพลังงานและอาหาร และการจัดเก็บภาษีกำไรส่วนเกินของบริษัทพลังงาน\n\nโดยขณะนี้รัฐบาลกรีซได้ออกมาตรการ อุดหนุนค่าพลังงานสำหรับประชาชน มาตั้งแต่ปีที่แล้ว อีกทั้งเมื่อเดือนที่แล้วรัฐบาลได้ให้คำมั่นว่า จะอนุมัติวงเงินกว่า 2 พันล้านยูโร (ประมาณ 7 หมื่น 3 พันล้านบาท) เพื่ออุดหนุนค่าไฟฟ้าที่จะเพิ่มขึ้นในเดือนนี้ โดยสำหรับครัวเรือนที่ยากจนที่สุด จะได้รับเงินอุดหนุนค่าไฟเต็ม 100 เปอร์เซ็นต์\n\nอย่างไรก็ตาม นักวิเคราะห์กล่าวว่าเงินอุดหนุนอาจไม่เพียงพอ เนื่องจากอัตราเงินเฟ้อของกรีซ ยังคงใกล้เคียงกับระดับสูงสุดในรอบ 30 ปี ที่ 11.4 เปอร์เซ็นต์เมื่อเดือนที่แล้ว ขณะที่ราคาก๊าซธรรมชาติพุ่งสูงขึ้น 261.3 เปอร์เซ็นต์ เมื่อเทียบเป็นรายปีและค่าไฟฟ้าเพิ่มขึ้น 38.5 เปอร์เซ็นต์ อ้างอิงตามข้อมูลจากหน่วยงานทางสถิติของประเทศกรีซ",
    "'ซาอุฯ' จับมือ 'อียิปต์-กรีซ' เสนอตัวเป็นเจ้าภาพบอลโลกปี 2030": "ซาอุดิอาระเบีย, อียิปต์ และกรีซ แท็กทีมควงแขนเสนอตัวเป็นเจ้าภาพร่วมในศึกฟุตบอลโลก 2030 ซึ่งถือเป็นวาระครบรอบ 100 ปีของทัวร์นาเมนต์ หลังประเดิมจัดการแข่งขันครั้งแรกในปี 1930 ณ ประเทศอุรุกวัย ที่รับหน้าเสื่อเป็นเจ้าภาพในสมัยนั้น\n\nตามการรายงานจากเดลีเมล สื่อชั้นนำของอังกฤษ เปิดเผยว่า ซาอุดิอาระเบีย, อียิปต์ และกรีซ มีการประชุมร่วมกันทั้ง 3 ชาติในเรื่องของการจับมือเสนอตัวเป็นเจ้าภาพเวิลด์ คัพ 2030 ที่เวลานี้สหพันธ์ฟุตบอลนานชาติ หรือฟีฟ่า กำลังพิจารณาข้อเสนอของแต่ละชาติอยู่\n\nการร่วมมือกันในครั้งนี้ ซาอุดิอาระเบีย จะเป็นโต้โผใหญ่ที่พร้อมสนับสนุนค่าใช้จ่ายต่างๆ ในทุกภาคส่วน โดยเฉพาะโครงสร้างด้านพื้นฐานให้กับทั้งอียิปต์ และกรีซ ซึ่งพวกเขามองว่าการที่ 3 ชาติ จาก 3 ทวีป ร่วมจัดฟุตบอลโลก ถือเป็นเรื่องใหม่ซึ่งยังไม่เคยมีมาก่อนในประวัติศาสตร์\n\nซึ่งตรงกับนโยบายจากทางภาครัฐของซาอุดิอาระเบียที่ต้องการให้มีมหกรรมการแข่งขันกีฬาขนาดใหญ่มาจัดในประเทศของตน และฟุตบอลโลก คือหนึ่งในเป้าหมายหลักที่มหาอำนาจแห่งตะวันออกกลางชาตินี้สนใจมากที่สุด\n\nหากความร่วมมือในครั้งนี้ประสบความสำเร็จจะถือเป็นครั้งแรกในประวัติศาสตร์ที่มีเจ้าภาพ 3 ชาติ จาก 3 ทวีป ได้แก่ เอเชีย, แอฟริกา และยุโรป จัดการแข่งขันเวิลด์ คัพ ในรอบ 100 ปี อย่างไรก็ตามมีหลายฝ่ายที่ไม่เห็นด้วยเพราะอาจส่งผลให้ฟุตบอลโลกอาจต้องโยกไปเตะช่วงหน้าหนาวเหมือนปี 2022 ที่ประเทศกาตาร์ และอาจส่งผลต่อปฏิทินฟุตบอลทั่วโลกอีกครั้ง\n\nอย่างไรก็ตามตัวเต็งที่จะได้เป็นเจ้าภาพในปี 2030 ยังคงเป็น 4 เจ้าภาพร่วมในทวีปอเมริกาใต้ อย่าง อุรุกวัย, อาร์เจนตินา, ชิลี และปารากวัย ที่ยื่นเสนอตัวไปก่อนหน้านี้ พร้อมคอนเซปต์ฟุตบอลโลกคัมแบ็กที่อเมริกาใต้ในรอบ 100 ปีพอดิบพอดี\n\nนอกจากนี้ยังมีชาติในยุโรปทั้ง บัลแกเรีย, โรมาเนีย, เซอร์เบีย และกรีซ 4 ชาติในยุโรปที่จับมือกันยื่นบิดขอเป็นเจ้าภาพ เช่นเดียวกับอีก 2 ชาติในยุโรป อย่าง สเปน กับโปรตุเกส ก็พร้อมจะจับมือเป็นเจ้าภาพร่วมเช่นเดียวกัน\n\nทั้งนี้สหพันธ์ฟุตบอลนานาชาติ หรือฟีฟ่า จะออกมาประกาศรายชื่อประเทศเจ้าภาพที่จะได้จัดการแข่งขันศึกฟุตบอลโลก 2030 อย่างเป็นทางการในการประชุมใหญ่ฟีฟ่า ครองเกรสส์ ในปี 2024 และอาจมีการประกาศรายชื่อเจ้าภาพเวิลด์ คัพ ในปี 2034 อีกด้วย",
    "กลัวที่ไหน \"แอตฯมาดริด\" ยักไหล่ใส่ \"บาร์เซโลนา\" ที่ขู่ฟ้อง ปมเลี่ยงซื้อ \"กรีซมันน์\"": "เป็นที่เข้าใจกันว่า อองตวน กรีซมันน์ ย้ายจาก \"ตราหมี\" แอตเลติโก มาดริด ไปร่วมทีม \"เจ้าบุญทุ่ม\" บาร์เซโลนา เมื่อช่วงซัมเมอร์ปี 2019 ด้วยค่าตัว 120 ล้านยูโร หรือประมาณ 4,377 ล้านบาท แต่กลับไม่สามารถโชว์ฟอร์มได้ตามที่คาดหวังจึงต้องย้ายกลับมาตายรังเก่าอีกครั้งด้วยสัญญายืมตัวตั้งแต่ซีซันก่อนลากยาวมาจนถึงซีซันนี้ โดยดีลนี้มีเงื่อนไขว่า ทีมของ ดิเอโก ซิเมโอเน เทรนเนอร์ชาวอาร์เจนตินา จะต้องจ่ายเงิน 40 ล้านยูโร หรือประมาณ 1,459 ล้านบาท หากลงเล่นครบ 45 นาที หรือ 50 เปอร์เซ็นต์ ของจำนวนเกมทั้งหมดระหว่างการยืมตัว 2 ฤดูกาล",
    "'แมนยู' เล็งฉก 'กรีซมันน์' หลังเกิดข้อพิพาท 'บาร์ซ่า-แอตมาดริด'": "หัวหอกทีมชาติฝรั่งเศส ย้ายจาก บาร์เซโลน่า มาร่วมทีมเก่า แอตเลติโก มาดริด ด้วยสัญญา 2 ฤดูกาล และกำลังจะหมดสัญญาช่วงซัมเมอร์หน้า และยังไม่เป็นที่แน่ชัดว่าทาง “ตราหมี” จะซื้อขาดหรือไม่ เนื่องจากเกิดกรณีพิพาทกันในเรื่องของเงื่อนไขการซื้อขาด\n\nล่าสุด The Athletic ระบุว่า กรีซมันน์ พร้อมจะหาข้อยุติด้วยการย้ายออกจาก แอตเลติโก มาดริด และ แมนเชสเตอร์ ยูไนเต็ด ก็กำลังจับตาสถานการณ์อย่างใกล้ชิด เนื่องจากสนใจที่คว้าตัวมาเสริมทัพ\n\n\n\n\n\nสำหรับ กรีซมันน์ วัย 31 ปี ยิงให้ แอตเลติโก มาดริด ไปแล้ว 144 ประตู กับอีก 57 แอสซิสต์ จากการลงเล่น 300 นัดรวมทุกรายการ ส่วนฤดูกาลนี้ยิงไปแล้ว 3 ประตู จาก 7 นัด โดยเจ้าตัวเคยค้าแข้งกับ ตราหมี ระหว่างปี 2014-2019 ก่อนจะย้ายมาอยู่กับ บาร์เซโลน่า",
    "“ซิมิโอเน” รับสโมสรสั่งให้จำกัดเวลาในสนาม “กรีซมันน์”": "ดีเอโก ซิเมโอเน ยอดโค้ช แอตเลติโก มาดริด ทีมดังของสเปน ยอมรับได้รับคำสั่งจากสโมสรให้จำกัดเวลาในสนามของ อองตวน กรีซมันน์ ดาวยิงทีมชาติฝรั่งเศส ไม่ให้เกินนัดละ 45 นาที หลัง กองหน้าวัย 31 ปี ถูกลงเล่นเป็นตัวสำรองเป็นเกมที่ 4 ติดต่อกันในศึกลา ลีกา ฤดูกาลนี้ ในนัดที่ “ตราหมี” บุกไปเสมอ รีล โซเซียดัด 1-1 เมื่อวันเสาร์ที่ผ่านมา\n\nกรีซมันน์ ถูกส่งลงมาเล่นแทน โรดรีโก เดอ ปอล ในนาทีที่ 63 ของเกมที่ เรอาเล อารีนา และ ซิเมโอเน ก็ยอมรับว่า ทุกอย่างเป็นไปตามคำสั่งของสโมสรที่ยังไม่ต้องการซื้อ หัวหอกเลือดน้ำหอม มาร่วมทัพอย่างถาวรตามเงื่อนไขที่ตกลงเอาไว้ในสัญญายืมตัวจาก บาร์เซโลนา ที่ระบุว่า หาก กรีซมันน์ ลงเล่นเกิน 45 นาที เป็นจำนวน 14 นัดในฤดูกาลนี้ “โรฆิบลังโก” ต้องจ่ายเงิน 35 ล้านปอนด์ (ราว 1,540 ล้านบาท) ซื้อเจ้าตัวมาร่วมทีมอย่างถาวรด้วยสัญญา 2 ปีทันที\n\n“ตอนนี้พวกเขาคุณรู้จักผมมานาน 10 ปีแล้ว ผมเป็นคนของสโมสร และเป็นคนของสโมสรเสมอมา” ซิมิโอเน กล่าว.\n\nภาพ REUTERS",
    "เหลี่ยมจัดต้องเจอจัดเหลี่ยม \"บาร์เซโลนา\" เตรียมแก้เผ็ด \"ตราหมี\" ปมเลี่ยงจ่ายค่าตัวกรีซมันน์": "วันที่ 9 ก.ย. 65 ต้องบอกว่าเหลี่ยมจัดแบบนี้ต้องเจอจัดเหลี่ยมซะหน่อยเมื่อทาง \"เจ้าบุญทุ่ม\" บาร์เซโลนา ทีมดังแห่งศึก ลาลีกา สเปน ภายใต้การนำทีม ชาบี เอร์นานเดซ ผู้จัดการทีมชาวสเปน เตรียมแก้เผ็ดทาง \"ตราหมี\" แอตเลติโก มาดริด เนื่องจากทีมหลังส่อเจตนาเลี่ยงจ่ายค่าตัว อองตวน กรีซมันน์ จากเงื่อนไขที่ทั้งคู่ได้ทำข้อตกลงกันไว้\n\nย้อนกลับไปเมื่อช่วงซัมเมอร์ปี 2019 อองตวน กรีซมันน์ ย้ายจาก \"ตราหมี\" แอตเลติโก มาดริด ไปร่วมทีม \"เจ้าบุญทุ่ม\" บาร์เซโลนา ด้วยค่าตัว 120 ล้านยูโร หรือประมาณ 4,377 ล้านบาท แต่กลับไม่สามารถโชว์ฟอร์มได้ตามที่คาดหวังจึงต้องย้ายกลับมาตายรังเก่าอีกครั้งด้วยสัญญายืมตัวตั้งแต่ซีซั่นก่อนลากยาวมาจนถึงซีซั่นนี้ โดยดีลนี้มีเงื่อนไขว่า ทีมของ ดิเอโก ซิเมโอเน เทรนเนอร์ชาวอาร์เจนตินา จะต้องจ่ายเงิน 40 ล้านยูโร หรือประมาณ 1,459 ล้านบาท หากลงเล่นครบ 45 นาที หรือ 50 % ของจำนวนเกมทั้งหมดระหว่างการยืมตัว 2 ฤดูกาล",
    "โรมาโน่เชื่อผีไม่สนคว้า “กรีซมันน์” ตลาดหน้าหนาวนี้": "ฟราบิซิโอ โรมาโน่ เชื่อมั่นเป็นอย่างมากว่า แมนยู ไม่มีความสนใจคว้าตัว อ็องตวน กรีซมันน์ ในช่วงตลาดซื้อขายหน้าหนาวนี้\n\nฟราบิซิโอ โรมาโน่ นักข่าวชื่อดัง ได้มีเชื่อมั่นเป็นอย่างมากว่า แมนเชสเตอร์ ยูไนเต็ด ไม่มีความสนใจในการคว้าตัว อ็องตวน กรีซมันน์ ในช่วงตลาดซื้อขายหน้าหนาวนี้\n\nดาวเตะชาวฝรั่งเศส วัย 31 ปี ได้ไปค้าแข้งกับแอตเลติโก มาดริด หลังสโมสรยืมตัวจากบาร์เซโลนาเป็นฤดูกาลที่ 2 ซึ่งเจ้าตัวมีเงื่อนไขทำให้เจ้าตัวได้ลงสนามเพียงนัดล่ะไม่ถึงครึ่งชั่วโมงเท่านั้น\n\nซึึ่งสื่อหลายสำนักได้รายงานตรงกันว่า เงื่อนไขในยืมตัวของกรีซมันน์ นั่นคือหากนักเตะได้ลงเล่นถึง 45 นาที ครบ 50 เปอร์เซ็นต์ของจำนวนเกมทั้งหมดระหว่างการยืมตัว 2 ซีซั่น ตราหมีต้องซื้อด่วเตะเลือดน้ำหอมโดยทันที ด้วยราคา 40 ล้านยูโร\n\nพร้อมทั้งทาง บาร์เซโลนา กำลังพยายามใช้มาตรการทางกฎหมายเพื่อบังคับให้ตราหมีซื้อขาดนักเตะในทันที โดยให้เหตุผลว่าแข้งรายนี้ลงครบตามเงื่อนไขไปแล้วตั้งแต่ฤดูกาลแรก\n\nอย่างไรก็ตาม ฟราบิซิโอ โรมาโน่ มีความมั่นใจว่าทัพปีศาจแดง ไม่ได้มีแผนในการคว้าตัว กรีซมันน์ ในตลาดหน้าหนาวอย่างแน่นอน โดยทางเจ้าตัวได้เขี้ยนในคอลัมน์ใน CaughtOffside โดยได้กล่าวว่า\n\n“ผมรับรู้ถึงการคาดหมายว่า แมนเชสเตอร์ ยูไนเต็ด ติดต่อสอบถามเรื่อง อ็องตวน กรีซมันน์ เมื่อช่วงซัมเมอร์ แต่ตามความเข้าใจของผม มันไม่ได้มีอะไรเป็นเรื่องเป็นราว”\n\n“ในตอนนี้ สถานการณ์ยังไร้ความชัดเจนระหว่าง แอตเลติโก มาดริด และ บาร์เซโลน่า ในเรื่อง กรีซมันน์ จนถึงตอนนี้ จึงยังไม่มีอะไรเกิดขึ้นกับสโมสรอื่น กรีซมันน์ ยังโฟกัสกับ แอตเลติโก มาดริด เต็มร้อยเปอร์เซ็นต์”\n\nอ้างอิงจาก caughtoffside",
    "“กรีซมันน์” ซัดชัยพา “ตราหมี” บุกหักปีก “ค้างคาว”": "ศึกลา ลีกา สเปน เมื่อวันจันทร์ที่ผ่านมา แอตเลติโก มาดริด เดินหน้าเก็บ 3 คะแนนเต็มได้สำเร็จ หลังบุกไปเชือด บาเลนเซีย ถึงรัง เอสตาดิโอ เด เมสตายา หวุดหวิด 1-0\n\nเกมนี้ทั้ง 2 ทีมสู้กันได้อย่างสูสี แต่เป็น แอตฯ มาดริด ที่จบสกอร์ได้คมกว่า และมาได้ประตูชัย 1-0 จาก อองตวน กรีซมันน์ ดาวยิงทีมชาติฝรั่งเศส ในนาทีที่ 66 ทำให้ “ตราหมี” มี 6 คะแนนจาก 3 นัดอยู่ที่ 5 ส่วน “เจ้าค้างคาว” มี 3 คะแนนรั้งอันดับ 14\n\nผลคู่อื่น กาดิซ แพ้ แอธฯ บิลเบา 0-4.\n\nภาพ REUTERS",
    "ตัดปัญหาวุ่นวาย! แมนฯ ยูไนเต็ด จับตา \"กรีซมันน์\" หลัง แอต.มาดริด พร้อมปล่อย": "เรื่องฮอตในรอบสัปดาห์ เรื่องฮอตในรอบสัปดาห์ของหมวด พรีเมียร์ลีก\n\nของ หมวด พรีเมียร์ลีก",
    "ททท.สานร่วมมือกรีซ ชู ท่องเที่ยวยั่งยืน เมืองรอง ดันตลาดยุโรป ที่ สาธารณรัฐเฮลเลนิก": "ผู้ว่าการ ททท.หารือผู้แทนกระทรวงท่องเที่ยวแห่งสาธารณรัฐเฮลเลนิก ส่งเสริมท่องเที่ยวร่วมกัน ตามบันทึกความเข้าใจว่าด้วยความร่วมมือในสาขาการท่องเที่ยวระหว่างกระทรวงท่องเที่ยวและกีฬาแห่งราชอาณาจักรไทยกับกระทรวงการท่องเที่ยวแห่งสาธารณรัฐเฮลเลนิก ททท. กรุงโรมจัดเลี้ยงเพื่อเผยแพร่ประชาสัมพันธ์ปีท่องเที่ยวไทย ส่งเสริมความสัมพันธ์อันดีและกระตุ้นท่องเที่ยวระหว่างกัน\n\nนายยุทธศักดิ์ สุภสร ผู้ว่าการการท่องเที่ยวแห่งประเทศไทย (ททท.) พร้อมด้วย นายภรศิษฐ์ พิบูลนครินทร์ อัครราชทูตที่ปรึกษา ผู้แทนสถานเอกอัครราชทูตไทยประจำกรุงเอเธนส์ และ ททท. สำนักงานกรุงโรม เข้าพบรัฐมนตรีช่วยว่าการกระทรวงการท่องเที่ยวแห่งสาธารณรัฐเฮลเลนิก H.E. Ms. Sofia Zacharaki, Deputy Minister of Tourism กระทรวงท่องเที่ยวแห่งสาธารณรัฐเฮลเลนิก เมื่อวันที่ 5 กันยายนที่ผ่านมา เพื่อหารือแนวทางในการส่งเสริมการท่องเที่ยวระหว่างไทยและสาธารณรัฐเฮลเลนิก ซึ่งถือเป็นการสานต่อแนวทางความร่วมมือด้านการท่องเที่ยวระหว่างทั้งสองประเทศภายใต้บันทึกความเข้าใจ (Memorandum of Understanding) ว่าด้วยความร่วมมือในสาขาการท่องเที่ยวระหว่างกระทรวงการท่องเที่ยวและกีฬาแห่งราชอาณาจักรไทยและกระทรวงการท่องเที่ยวสาธารณรัฐเฮลเลนิก ที่ได้มีการลงนามร่วมกันตั้งแต่ปี พ.ศ.2549 โดยกระทรวงการท่องเที่ยว สาธารณรัฐเฮลเลนิก มีนโยบายในการเน้นนำเสนอการท่องเที่ยวอย่างยั่งยืน (Sustainable Tourism) และการท่องเที่ยวชนบท (Rural Tourism) ซึ่งจะพยายามผลักดันให้เกิดการท่องเที่ยวไปยังเมืองที่ยังไม่เป็นที่รู้จัก (Lesser known city) เพื่อให้เกิดการกระจายตัวของนักท่องเที่ยวมากยิ่งขึ้น ซึ่งสอดคล้องกับแนวทางการส่งเสริมการท่องเที่ยวของไทย ทั้งการส่งเสริมการท่องเที่ยวอย่างยั่งยืน BCG Model รวมถึงการลดการกระจุกตัวของนักท่องเที่ยวในเมืองหลักไปสู่การกระจายตัวของนักท่องเที่ยวในเมืองรอง\n\nจากการประชุมหารือร่วมกันดังกล่าว ทั้งสองประเทศมีความมุ่งมั่นในการส่งเสริมให้เกิดการเดินทางระหว่างกัน โดยจะต้องได้ประโยชน์สูงสุดทั้งสองฝ่าย และได้มีแนวทางในการแลกเปลี่ยนเรียนรู้ระหว่างกันผ่าน Digital Workshop, การจัดการเดินทางแลกเปลี่ยนของ บล็อกเกอร์ และอินฟลูเอนเซอร์ ระหว่างสองประเทศ รวมถึงในแขนงอื่นๆ เช่น การศึกษาหรือฝึกงาน (Intership) ระหว่างกันในด้านการท่องเที่ยว นอกจากนี้ ททท. ได้เน้นย้ำว่าประเทศไทยมีความยินดีที่จะทำงานร่วมกันอย่างใกล้ชิดกับสถานทูตกรีซในประเทศไทยเพื่อส่งเสริมการท่องเที่ยวของกรีซให้ชาวไทยได้รู้จักมากขึ้นผ่านการจัด Exhibition เกี่ยวกับประเทศกรีซตามสถานที่ต่างๆตามความเหมาะสม อีกทั้ง เรียนเชิญ Tour Operator ในพื้นที่ เพื่อรับทราบข้อมูลและเข้าร่วมงาน Thailand Travel Mart ในปีต่อๆ ไป\n\nในช่วงเย็นเวลา 17.30 น. ของวันเดียวกัน ผู้ว่าการ ททท. ได้ให้สัมภาษณ์แก่สื่อมวลชนท้องถิ่นเพื่ออัพเดตสถานการณ์ต่างๆ ในไทยเช่นการยกเลิกกฏ/มาตราการเกี่ยวกับการเดินทางท่องเที่ยวเข้าประเทศไทย ที่เคยมีความเข้มข้นในช่วงการแพร่ระบาดของโรคโควิด-19 ตลอดจนการขยายวันพักให้กับนักท่องเที่ยวตามประเภทหนังสือตรวจลงตราประเภทต่างๆ เป็นต้น จากนั้น ททท. และผู้แทนจากกระทรวงแห่งสาธารณรัฐเฮลเลนิก Mrs. Olympia Anastasopoulou, Secretary General of Tourism Policy and Development ร่วมกันแถลงข่าวและพบปะกับสื่อมวลชนท้องถิ่น โดยให้ข้อมูลเกี่ยวกับ MoU ที่ลงนามไว้ด้วยกันเมื่อ 5 กันยายน 2006 และผลจากการประชุมร่วมกัน สะท้อนความพยายามของทั้งสองฝ่ายที่ต้องการผลักดันให้เกิดการทำงานร่วมกันอย่างจริงจังและเป็นรูปธรรมมากขึ้น และมีการวางแผนดำเนินงานระยะสั้นและระยะกลางร่วมกันเพื่อให้เกิดการแลกเปลี่ยนเรียนรู้และส่งเสริมให้เกิดการเดินทางท่องเที่ยวระหว่างกันและอย่างเท่าเทียมกันให้ได้มากที่สุด\n\nจากนั้น ททท. สำนักงานกรุงโรม ได้จัดกิจกรรม Amazing Thailand, Amazing New Chapters Reception ณ โรงแรม Grande Bretagne กรุงเอเธนส์ สาธารณรัฐเฮลเลนิก โดยมีผู้ว่าการ ททท. ให้เกียรติเป็นประธานในการจัดงานร่วมกับอัครราชทูตที่ปรึกษา เป็นผู้แทนสถานเอกอัครราชทูตไทย ประจำกรุงเอเธนส์ โดยมีแขกผู้มีเกียรติ ผู้ประกอบการธุรกิจท่องเที่ยว สายการบิน และสื่อมวลชนท้องถิ่นรวม 50 ราย เข้าร่วมงาน ประกอบด้วย ผู้แทนจากสภาผู้แทนราษฎร (Member of the Helenic Parliament) ผู้แทนจากหน่วยงานของประธานาธิบดี (Secretary General of the Presidency of the Hellenic Republic) ประธานหอการค้าเอเธนส์ (Athens Chamber of Commerce and Industries) นักธุรกิจใหญ่และมีชื่อเสียงซึ่งเป็นเจ้าของกิจการเรือ yacht และเรือ cruise ผู้แทนจากเกาะเกฟาโลเนีย คณะจากกระทรวงการท่องเที่ยวแห่งสาธารณรัฐเฮลเลนิกโดยมี Secretary General of Tourism Policy and Development เป็นหัวหน้าคณะ General Director of Greek National Tourism Organisation (G.N.T.O.) พร้อม Director of Tourism Promotion,Tour Opertors และ Qatar Airways รวม 12 ราย และสื่อมวลชน 11 ราย\n\nทั้งนี้ การจัดงานดังกล่าวถือเป็นโอกาสสำคัญในการเผยแพร่ประชาสัมพันธ์การท่องเที่ยวไทยให้กับนักท่องเที่ยวชาวกรีกเพื่อกระตุ้นเดินทางมาเยือนประเทศไทย โดยเฉพาะกลุ่มที่มีกำลังซื้อสูง และไม่ได้รับผลกระทบทางเศรษฐกิจจากปัจจัยภายนอกใดๆ และโดยเฉพาะในปี 2022-2023 ซึ่งถือเป็นปีท่องเที่ยวไทย (Visit Thailand Year) ประเทศไทยมีความตั้งใจในการเชิญชวนให้นักท่องเที่ยวเดินทางมาท่องเที่ยวในประเทศไทย ผ่านการนำเสนอสินค้าและบริการทางการท่องเที่ยวในรูปแบบของ Thailand’s 5Fs Soft Power ภายใต้แนวคิด Amazing New Chapters ที่จะมอบประสบการณ์การท่องเที่ยวในมิติใหม่ให้กับนักท่องเที่ยวได้สัมผัส และภายหลังการจัดงานเสร็จสิ้น แขกที่มาในงานต่างเข้ามาแสดงความยินดีต่อความสำเร็จในการจัดงานในครั้งนี้ พร้อมทั้งยืนยันว่าจะเดินทางไปเที่ยวที่ประเทศไทยอย่างแน่นอน\n\nจากสถิติปี 2019 ประเทศไทยให้การต้อนรับนักท่องเที่ยวชาวกรีกทั้งสิ้น จํานวน 14,597 คน และสร้างรายได้ทางการท่องเที่ยวทั้งสิ้น 916.03 ล้านบาท ขณะที่ปี 2022 ตั้งแต่เดือนมกราคม-กรกฎาคม 2565 มีนักท่องเที่ยวกรีกเดินทางไปท่องเที่ยวที่ประเทศไทยประมาณ 3,478 คน โดยมีอัตราเดินทางเข้าไทยเฉลี่ยเดือนละ 300-600 คน",
    "ถ่ายทอดสดฟุตบอล คิงส์คัพ นัดชิงอันดับ 3 ทีมชาติไทย พบ ตรินิแดด แอนด์ โตเบโก้": "โดยวันนี้ (25 กันยายน 2565) ช้างศึก \" ทีมชาติไทย \" ลงสนามรอบชิงอันดับ 3 พบ ทีมชาติ ตรินิแดด แอนด์ โตเบโก้ เวลา 17.30 น. ถ่ายทอดสด ทาง ไทยรัฐทีวี ช่อง 32 และ AIS Play ดูสดผ่านหน้าจอทีวี และ ดูบอลออนไลน์ (คลิก)\n\nติดตามโปรแกรมการแข่งขันฟุตบอล คิงส์คัพ ครั้งที่ 48 ระหว่างวันที่ 22-25 กันยายน 2565 ที่จะทำการแข่งขันกันที่สนามกีฬาสมโภชเชียงใหม่ 700 ปี จ.เชียงใหม่ โดยมี 4 ทีมเข้าร่วมการแข่งขันประกอบด้วย ช้างศึก \" ทีมชาติไทย \" , มาเลเซีย , ทาจิกิสถาน และ ตรินิแดด แอนด์ โตเบโก\n\nอันดับฟีฟ่า แรงกิ้ง\n\nช้างศึก \"ทีมชาติไทย\" อยู่ที่ 111 ส่วน ทีมชาติตรินิแดด แอนด์ โตเบโก้ อยู่ที่ 101\n\nโดยการพบกันทั้ง 2 นัดในเกมอุ่นเครื่อง “ช้างศึก” ชนะทั้ง 2 นัด ครั้งแรกที่พบกันต้องย้อนไป 10 กรกฎาคม 2004 ไทยชนะ 3-2 และล่าสุดที่พบกันคือ 14 ตุลาคม 2018 ไทยเฉือนชนะไป 1-0\n\nทีมชาติตรินิแดด แอนด์ โตเบโก ของหัวหน้าผุ้ฝึกสอน แองกัส อีฟ วัย 50 ปี ชุดนี้ มีเพียง มาร์วิน ฟิลลิป ผู้รักษาประตูกัปตันทีมที่เล่นกับสโมสรในประเทศ ขณะที่อีก 19 คนที่เหลือล้วนเล่นอยู่กับทีมในต่างประเทศ โดยส่วนใหญ่จะเล่นใน เมเจอร์ลีก ซ็อกเกอร์ สหรัฐอเมริกา เป็นหลัก ที่เหลือก็จะไปเล่นประเทศใกล้เคียง และแถบยุโรปตั้งแต่ เบลเยี่ยม, ฟินแลนด์, กรีซ, นอร์เวย์ และเอสโตเนีย ส่วนผลงานทีมชาติในปี 2022 ชนะ 4 นัด เสมอ 1 นัด แพ้ 3 นัด\n\nนักเตะที่น่าจับตามองคือ เลวี การ์เซีย วัย 24 ปี ปีกความเร็วสูงจาก เออีเค เอเธนส์ ประเทศกรีซ สมัยเยาวชนเคยเล่นให้กับ อาแซด อัล์คมาร์ ทีมดังของลีกเอเรดิวิซี เนเธอร์แลนด์ มาก่อน และมีสถิติลงเล่นที่น่าสนใจคือเป็นผู้เล่นอายุน้อยที่สุดของ ตรินิแดด แอนด์ โตเบโก ในการติดทีมชาติคือ 18 ปี 127 วัน โดยปัจจุบันลงเล่นมาแล้ว 36 นัด ทำได้ 8 ประตู ล่าสุดเป็นประตูที่ทำได้ในเกมแพ้ ทีมชาติทาจิกิสถานเมื่อ 22 กันยายนที่ผ่านมา",
    "พี่น้องการ์เซีย คีย์แมน \"ตรินิแดด\" พร้อมกะซวก \"ทีมชาติไทย\" ชิงที่ 3 \"คิงส์คัพ\"": "วันที่ 24 กันยายน 2565 หลังจากที่ ทีมชาติไทย อันดับ 111 ของโลก แพ้ มาเลเซีย อันดับ 148 ของโลก ด้วยการดวลจุดโทษตัดสินสกอร์รวม 4-6 (เสมอใน 90 นาที 1-1) และตรินิแดดและโตเบโก อันดับ 101 ของโลก แพ้ ทาจิกิสถาน อันดับ 109 ของโลก 1-2\n\nทำให้ \"ช้างศึก\" จะได้เข้ามาชิงอันดับ 3 กับ ตรินิแดดฯ วันพรุ่งนี้ (25 กันยายน) เวลา 17.30 น. ไทยรัฐทีวี ช่อง 32 ถ่ายทอดสดตั้งแต่เวลา 17.10 น.\n\nทีมข่าวไทยรัฐสปอร์ตขอพามาชมคีย์แมนสำคัญในเกมนี้ ที่คาดว่าจะเป็นหอกข้างแคร่สำคัญที่ \"ช้างศึก\" จะประมาทไม่ได้\n\nเลวี การ์เซีย / เออีเค เอเธนส์, กรีซ\n\nถือเป็นกองหน้าตัวเก่ง และสำคัญที่สุดคนหนึ่งในช่วง 2-3 ปีหลังสุด แข้งวัย 24 ปี โม่แข้งให้ ตรินิแดดฯ ไปแล้ว 37 นัด ยิง 8 ประตู นับตั้งแต่ปี 2016 ที่ก้าวขึ้นมาติดทีม\n\nการมาดวลคิงส์คัพ ครั้งที่ 48 เขาคือ 19 ใน 20 คนของทีมที่เล่นอยู่ในลีกต่างแดน หนำซํ้ายังเป็นทีมดังอย่าง เออีเค เอเธนส์ ในลีกกรีซ ผ่านการเล่นฟุตบอลยูโรปาลีกมาแล้ว 3 ฤดูกาล รวม 14 นัด ยิง 1 ประตู 1 แอสซิสต์ ใส่ โอลิมปิก ลียง (ฤดูกาล 2016-17)\n\nผลงานในนัดแรก ทำแอสซิสต์ให้ จูดาห์ การ์เซีย น้องแท้ๆ ของตน ซัลโวประตูขึ้นนำ ทาจิกิสถาน แต่สุดท้ายรักษาสกอร์ไว้ไม่ได้ แพ้ 1-2 ประกอบกับ ส่วนสูง 182 เซนติเมตร ซึ่งสูงใหญ่กว่า แนวรุก มาเลเซีย ในเกมแรก ทำให้ แนวรับของไทย ซึ่งคาดว่าจะเป็น พรรษา เหมวิบูลย์ และ กฤษดา กาแมน ประมาทลูกกลางอากาศไปไม่ได้เลย\n\nจูดาห์ การ์เซีย / เออีเค เอเธนส์, กรีซ\n\nกองกลางวัย 21 ปี ติดทีมชาติตรินิแดดฯ ตั้งแต่ปี 2018 ลงสนาม 13 นัดยิง 3 ประตู หากย้อนไปในเกมแรก หนึ่งในจุดเด่นที่ทำได้ดีคือการประสานงานในแดนกลางสู่แดนหน้า เพราะได้เล่นกับพี่ชายแท้ๆ ของตนเอง\n\nจูดาห์ คือ มิดฟิลด์ตัวรุกที่รูปร่างสูงใหญ่ ถึง 182 เซนติเมตร ที่นอกจากจะเป็นจอมทัพคุมเกมตรงกลาง ยังโยกไปเล่นริมเส้นฝั่งซ้ายได้อีก ถือเป็นอีกมิติที่เกมรับของทีมชาติไทยต้องระวังให้ดี จุดเด่นของเขาคือการยิงไกล รวมถึงการสอดเข้ามาทำประตูในกรอบ 18 หลาได้บ่อยครั้ง\n\nแม้อาจไม่ใช่ตัวหลักของสโมสรเหมือนพี่ชาย ที่ 3 ฤดูกาลหลังสุดลงสนามให้ทีม ไม่ตํ่ากว่า 26 นัดในลีก แต่ถือเป็นอีกนักเตะที่ผ่านการติดทีมชาติ ตรินิแดดฯ ชุดเล็กมาหลายทีม ทำให้มีความเข้าใจในระบบการเล่นเป็นอย่างดี\n\nถือเป็นบททดสอบสำคัญของ ทีมชาติไทย ที่ต้องเจอกับทีมที่มีนักเตะค้าแข้งต่างแดนมากถึง 19 จาก 20 รายที่ แองกัส อีฟ กุนซือของทีม เรียกติดทีมมา ยกเว้น มาร์วิน ฟิลลิป ผู้รักษาประตู ที่เล่นให้กับ เดปอร์ติโว พอยนต์ ฟอร์ติน ในประเทศตรินิแดดฯ เพียงรายเดียว แม้สถิติจะเป็นต่อเพราะ 2 ครั้ง ที่พบกัน \"ช้างศึก\" เก็บชัยทั้งหมด",
    "บาร์เซโลน่า เตรียมฟ้อง แอต.มาดริด กรณี กรีซมันน์": "ตลอดระยะเวลาที่ผ่านมา ศูนย์หน้าทีมชาติฝรั่งเศส ลงสนามนาทีที่ 60 ให้ แอตเลติโก้ มาดริด เนื่องจากทีม \"ตราหมี\"มองว่า หากส่งลงสนามเร็วกว่านี้จะเป็นการส่งนักเตะลงเกินเวลาที่กำหนดในสัญญาทำให้จะต้องเข้าเงื่อนไขจ่ายค่าตัวให้ บาร์เซโลน่า\n\nล่าสุดทางด้าน สปอร์ต (Sport) สื่อของสเปน เปิดเผยว่าเงื่อนไขสัญญาลงสนามเป็นเพียงเงื่อนไขในปีแรกที่ยืมตัวผู้เล่นไปและ แอตเลติโก้ มาดริด ต้องจ่ายเงินค่าตัว 40 ล้านยูโรให้กับ บาร์เซโลน่า\n\nแอต.มาดริด ยืนยันไม่มีเงินซื้อ \"โรนัลโด้\"\n\n\"โรนัลโด้\" อ้อน \"ซิเมโอเน่\" ดึงร่วมทีมตราหมี\n\n“ลาปอร์ต้า” ตั้งเป้า “บาร์เซโลน่า” คว้า 6 แชมป์\n\nโดยฤดูกาลแรก กรีซมันน์ ลงสนามกว่า 80% ให้ทีมจากเมืองหลวง ส่งผลให้ บาร์เซโลน่า เตรียมที่จะดำเนินการตามกฏหมายหาก แอตเลติโก้ มาดริด ไม่ทำตามเงื่อนไขและมั่นใจว่าจะชนะหากเกิดการต่อสู้ในชั้นศาลขึ้นมา\n\nล่าสุดทางด้าน แอตเลติโก้ มาดริด ได้ปฏิเสธเกี่ยวกับเงื่อนไขสัญญาที่บาร์เซโลน่าเตรียมจะฟ้องร้อง พร้อมระบุชัดว่าสัญญาของนักเตะคือเล่นอย่างน้อย 50% ของ 2 ฤดูกาลไม่ใช่เพียงฤดูกาลเดียว ตามที่สื่อสเปนออกมารายงานแต่อย่างใด\n\nเปิดค่าเหนื่อย“เลวานดอฟสกี้”เพิ่มทุกซีซั่น\n\nยูฟ่า สั่งปรับ 8 สโมสรหลังทำผิดกฎการเงิน เปแอสเช โดนเยอะสุด\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "เดนมาร์กเฮไม่สุด! กำราบ ฝรั่งเศส แต่จบแค่ที่สองศึกเนชั่นส์ ลีก": "ศึกฟุตบอลยูฟ่า เนชั่นส์ ลีก ลีก เอ กลุ่ม 1 นัดที่ 6 (นัดสุดท้าย) คืนวันอาทิตย์ที่ 25 กันยายนผ่านมา แชมป์เก่า \"ตราไก่\" ฝรั่งเศส เพิ่งคว้าชัยนัดแรกรายการนี้ พวกเขาเต็มที่คือจบอันดับสามเพื่ออยู่ในลีก เอ ต่อไป ดิดิเย่ร์ เดส์ชองส์ ยึดสามประสาน \"กรีซมันน์,ชิรูด์,เอ็มบั๊ปเป้\" บุกถิ่น \"โคนม\" เดนมาร์ก ของกุนซือ แคสเปอร์ ฮูลมันด์ ที่หวังเฮแย่งจบแชมป์กลุ่ม-ตั๋วลิ่วรอบรองฯกับ โครเอเชีย แดนกลางมี \"คริสเตียน เอริคเซ่น\" บัญชาเกม\n\nตราไก่หวิดนำนาที 8 อ็องตวน กรีซมันน์ โยนเตะมุมทางซ้ายบอลโด่งตกใส่เท้า คิลิยัน เอ็มบั๊ปเป้ ซัดระยะ 8 หลาด้านขวา บอลเจอ แคสเปอร์ ชไมเคิ่ล ปิดมุมปัดทิ้งออกหลังทัน\n\nทีมเยือนลุยอีกนาที 15 แฟร์กล็องด์ เมนดี้ จ่ายเรียดให้ คิลิยัน เอ็มบั๊ปเป้ วิ่งมาเก็บพร้อมตวัดบอลเข้าเขตโทษทางซ้าย อ็องตวน กรีซมันน์ ล้มตัวยิงเร็วบอลตรงกรอบแต่ไม่ผ่านมือนายด่านเจ้าถิ่น\n\nโคนมมีโต้อีกห้านาที คริสเตียน เอริคเซ่น วางบอลยาวทิ้งไปที่ อันเดรียส สคอฟ โอลเซ่น เกี่ยวบอลก่อนยิงทันทีในเขตโทษด้านขวา อัลฟงส์ อเรโอล่า ออกแรงหนแรกของเกมยกมือทุบทิ้ง\n\nและแล้วนาทีที่ 34 คริสเตียน เอริคเซ่น เปิดบอลออกซ้าย มิคเคล ดัมส์การ์ด แตะบอลหยอดมาให้ แคสเปอร์ โดลเบิร์ก แหย่เท้าชาร์จบอลหนี อัลฟงส์ อเรโอล่า เสียบตาข่ายเสาแรกพาเจ้าถิ่นเฮ 1-0\n\nสามนาทีต่อมา คริสเตียน เอริคเซ่นโยนเตะมุมบอลลอยเข้าระยะ 7 หลาฝั่งขวา โธมัส เดอลานี่ย์ สะบัดโหม่งบอลไม่ห่างมือกาวทีมเยือนย่อตัวรับไว้\n\nโคนมหนีห่าง 2-0 นาที 39 คริสเตียน เอริคเซ่น โยกครอสเตะมุมอีกครั้ง คราวนี้ โยอาคิม อันเดอร์เซ่น โขกตั้งจากซ้าย โธมัส เดอลานี่ย์ หันหลังทิ่มย้อนไปที่ อันเดรียส สคอฟ โอลเซ่น ส่องนอกกรอบสวนตัว อัลฟงส์ อเรโอล่า ล้มไม่ทัน\n\nหมดครึ่งแรก เดนมาร์ก ออกนำ ฝรั่งเศส 2-0\n\nเข้าครึ่งหลังนาทีที่ 52 อ็องตวน กรีซมันน์ ยิงฟรีคิกบอลกระดอนพื้น แต่ไร้ปัญหาสำหรับ แคสเปอร์ ชไมเคิ่ล พุ่งปัดปลายมือช่วยเจ้าถิ่นยังได้เปรียบต่อไป\n\nช่วงนาทีที่ 67 คริสโตเฟอร์ เอ็นคูนคู ตัวสำรองตบบอลให้ อ็องตวน กรีซมันน์ ไหลบอลจังหวะเดียวมาที่ คิลิยัน เอ็มบั๊ปเป้ สปีดพร้อมหวดเต็มเท้า แคสเปอร์ ชไมเคิ่ล โชว์เหนียวกางมือเซฟไว้ ก่อนไม่กี่อึดหัวหอกเปแอสเชสบโอกาสซัดแต่โดนป้องกันเช่นเคย\n\nยี่สิบนาทีท้ายเกม โอเรเลียง ชูอาเมนี่ หยอดบอลโด่ง คริสโตเฟอร์ เอ็นคูนคู เทคตัวโหม่งชงตั้งบอล คิลิยัน เอ็มบั๊ปเป้ ตะบันในเขตโทษ นายด่านโคนมอยู่ถูกที่รับสบาย\n\nจบเกม เดนมาร์ก ชนะ ฝรั่งเศส 2-0 เก็บสามแต้มตามที่ตั้งใจสำเร็จ ทว่าผลอีกคู่กลับไม่เป็นดั่งหวังเมื่อ โครเอเชีย สามารถซิวชัยได้เช่นกัน ทำให้ \"โคนม\" ชวดแชมป์กลุ่ม แม้พวกเขากำราบ แชมป์เก่า ฝรั่งเศส ที่มีแค่ 5 แต้มแต่อยู่รอดในลีก เอ\n\n\n\n\n\nรายชื่อผู้เล่นที่ลงสนาม\n\nเดนมาร์ก (4-3-3): แคสเปอร์ ชไมเคิ่ล,ราสมุส คริสเตนเซ่น (อเล็กซานเดอร์ บาห์ น.90+1),โยอาคิม อันเดอร์เซ่น,อันเดรียส คริสเตนเซ่น,โยอาคิม เมห์เล่,โธมัส เดอลานี่ย์ (ซิมง เคียร์ น.72),คริสเตียน เอริคเซ่น,ปิแอร์-เอมิล ฮอยเบิร์ก,อันเดรียส สคอฟ โอลเซ่น (มาร์ติน เบรธเวท น.72),แคสเปอร์ โดลเบิร์ก (ราสมุส ฮอยลุนด์ น.61),มิคเคล ดัมส์การ์ด (เยสเปอร์ ลินด์สตรอม น.60)\n\nฝรั่งเศส (3-4-1-2): อัลฟงส์ อเรโอล่า,ดาโยต์ อูปาเมกาโน่,วิลเลี่ยม ซาลิบา,เบอนัวต์ บาเดียชีล,เบนจาแม็ง ปาวาร์ (โชนาต็อง คลอสส์ น.46),โอเรเลียง ชูอาเมนี่,เอดูอาร์โด้ กามาแว็งก้า (ยุสซุฟ โฟฟาน่า น.46),แฟร์กล็องด์ เมนดี้ (อาเดรียง ทรูว์แฟร์ น.65),อ็องตวน กรีซมันน์ (รันเดล โคโล่ มูอานี่ น.81),โอลิวิเย่ร์ ชิรูด์ (คริสโตเฟอร์ เอ็นคูนคู น.65),คิลิยัน เอ็มบั๊ปเป้",
    "3ชาติ3ทวีปจับมือจัดบอลโลก2030 ซาอุฯ,อียิปต์,กรีซลุ้นเป็นเจ้าภาพร่วมกัน": "ซาอุดีอาระเบีย, อียิปต์ และกรีซ 3 ชาติจาก 3 ทวีป จับมือยื่นเสนอตัวขอเป็นเจ้าภาพ ศึก ฟุตบอลโลก ในปี 2030\n\nโดยฟุตบอลโลกในปี 2030 ถือเป็นวาระครบรอบ 100 ปีของทัวร์นาเมนท์ หลังประเดิมจัดการแข่งขันครั้งแรกในปี 1930 ที่ประเทศอุรุกวัยรับหน้าเสื่อเป็นเจ้าภาพในสมัยนั้น ซึ่งเวลานี้สหพันธ์ฟุตบอลนานาชาติ หรือฟีฟ่า กำลังทำการพิจารณาข้อเสนอของแต่ละชาติที่เสนอตัวเขามาเป็นเจ้าภาพอยู่\n\nล่าสุดสื่อหลายสำนักของต่างประเทศรายงานว่า ซาอุดีอาระเบีย, อียิปต์ และกรีซ ได้ทำการประชุมร่วมกัน เพื่อเตรียมแท็กทีมมือเสนอตัวเป็นเจ้าภาพเวิลด์ คัพ 2030 โดยการร่วมมือกันในครั้งนี้ ซาอุดีอาระเบีย จะเป็นโต้โผใหญ่ที่พร้อมสนับสนุนค่าใช้จ่ายต่างๆ ในทุกภาคส่วน โดยเฉพาะโครงสร้างด้านพื้นฐานให้กับทั้งอียิปต์ และกรีซ ซึ่งพวกเขามองว่าการที่3 ชาติ จาก 3 ทวีป ร่วมจัดฟุตบอลโลก ถือเป็นเรื่องใหม่ซึ่งยังไม่เคยมีมาก่อนในประวัติศาสตร์\n\nนอกจากนี้ยังตรงกับนโยบายจากทางภาครัฐของซาอุดีอาระเบียที่ต้องการให้มีมหกรรมการแข่งขันกีฬาขนาดใหญ่มาจัดในประเทศของตัวเอง และฟุตบอลโลก คือหนึ่งในเป้าหมายหลักที่มหาอำนาจแห่งตะวันออกกลางชาตินี้สนใจมากที่สุด\n\nทั้งนี้ หากความร่วมมือในครั้งนี้ประสบความสำเร็จจะถือเป็นครั้งแรกในประวัติศาสตร์ที่มีเจ้าภาพ 3 ชาติ จาก 3 ทวีป ได้แก่ เอเชีย, แอฟริกา และยุโรป จัดการแข่งขันเวิลด์คัพ ในรอบ 100 ปี อย่างไรก็ตาม มีหลายฝ่ายที่ไม่เห็นด้วยเพราะอาจส่งผลให้ฟุตบอลโลกอาจต้องโยกไปเตะช่วงหน้าหนาวเหมือนปี 2022 ที่ประเทศกาตาร์ และอาจส่งผลต่อปฏิทินฟุตบอลทั่วโลกอีกครั้ง\n\nอนึ่ง ตัวเต็งที่จะได้เป็นเจ้าภาพในปี 2030 ยังคงเป็น4 เจ้าภาพร่วมในทวีปอเมริกาใต้ อย่าง อุรุกวัย, อาร์เจนตินา, ชิลี และปารากวัย ที่ยื่นเสนอตัวไปก่อนหน้านี้ พร้อมคอนเซ็ปต์ฟุตบอลโลกคัมแบ๊กที่อเมริกาใต้ในรอบ 100 ปีพอดี นอกจากนี้ยังมีชาติในยุโรปทั้ง บัลแกเรีย, โรมาเนีย, เซอร์เบีย และกรีซ4 ชาติในยุโรปที่จับมือกันยื่นบิดขอเป็นเจ้าภาพ เช่นเดียวกับอีก 2 ชาติในยุโรป อย่าง สเปน กับโปรตุเกส ก็พร้อมจะจับมือเป็นเจ้าภาพร่วมเช่นเดียวกัน\n\nสำหรับ ฟีฟ่า จะออกมาประกาศรายชื่อประเทศเจ้าภาพที่จะได้จัดการแข่งขันศึกฟุตบอลโลก 2030 อย่างเป็นทางการในการประชุมใหญ่ฟีฟ่า ครองเกรสส์ ในปี 2024\n\nขณะเดียวกัน ในเกม ลาลีกา สเปน เมื่อสุดสัปดาห์ที่ผ่านมาโกนาน เลเดสม่า นายทวารของ กาดิซ กลายเป็นซูเปอร์ฮีโร่ในชีวิตจริง เมื่อวิ่งข้ามฟากเพื่อยื่นเครื่องกระตุ้นหัวใจให้แฟนบอลที่มีอาการหัวใจวายในเกมที่พ่าย บาร์เซโลน่า 0-4\n\nโดยเกมนี้เดินทางถึงช่วงท้ายเกมนาทีที่ 81 ซึ่ง บาร์ซ่าบุกมานำ 2-0 ปรากฏว่ามีแฟนบอลบนอัฒจันทร์ฝั่งเจ้าบ้านรายหนึ่งเกิดอาการหมดสติไป และกรรมการก็เป่าหยุดการแข่งขันชั่วคราวทันที หลังจากนั้น เลเดสม่า ได้วิ่งเอาเครื่องกระตุ้นหัวใจด้วยไฟฟ้าชนิดอัตโนมัติ (AED) มาให้กับทีมแพทย์ ส่วน ปาโบล มารี นักเตะตัวสำรองกาดิซ ก็มีส่วนในการช่วยทีมแพทย์หามเปลขึ้นไปบนอัฒจันทร์ เพื่อนำตัวแฟนบอลรายดังกล่าวไปส่งโรงพยาบาล\n\nจนกระทั่งหลังจากการแข่งขันหยุดลงราว 30 นาที ทุกอย่างก็ผ่านพ้นไปด้วยดี หลังจากได้ผู้ป่วยได้เข้ารับการรักษาที่โรงพยาบาลและสภาพร่างกายกลับมาเป็นปกติแล้ว ก่อนที่เกมจะกลับมาแข่งต่อในช่วงที่เหลือและเป็น บาร์ซ่า ที่เอาชนะไปได้ 4-0",
    "ทนไม่ไหว! สื่อญี่ปุ่นแฉยุโรปแอบนำเข้าน้ำมันรัสเซีย แต่ปิดบังแหล่งที่มา": "รายงานของนิกเกอิ ระบุว่า เมื่อปีที่แล้วมีเรือบรรทุกน้ำมันที่มีพฤติกรรมดังกล่าวเพียงแค่ลำเดียวเท่ากัน \"การถ่ายโอนเรือบรรทุกน้ำมันกลางทะเล เพื่อปิดซ่อนแหล่งที่มามันอาจยังคงเดินหน้า แม้กระทั่งหลังจากมาตรการคว่ำบาตรน้ำมันมีผลบังคับใช้แล้ว\" หนังสือพิมพ์แห่งนี้กล่าวหนังสือพิมพ์ฉบับนี้เปิดเผยต่อว่า เมื่อวันที่ 24 สิงหาคม พวกเขาสามารถถ่ายภาพการถ่ายโอนน้ำมันจากเรือบรรทุกน้ำมันลำหนึ่งไปยังเรือบรรทุกน้ำมันอีกลำ ในอ่าวลาโคเนีย ใกล้ชายฝั่งทางใต้ของกรีซ หนึ่งในนั้นได้แก่ เรือซี ฟอลคอน จดทะเบียนกรีซ ซึ่งเดินทางออกมาจากท่าเรืออัสท์ ลูกา ทางตะวันตกเฉียงเหนือของรัสเซีย ในวันที่ 4 สิงหาคมส่วนอีกลำเดินทางออกจากท่าเรืออาเลียกาของตุรกี และนิกเกอิ ระบุว่า มีเรือขนาดเล็กๆ หลายลำลอยลำอยู่รอบเรือบรรทุกน้ำมัน เพื่อช่วยโอนถ่ายน้ำมันในช่วง 6 เดือนจนถึงวันที่ 22 สิงหาคม นิกเกอิยืนยันว่ามีการถ่ายโอนน้ำมันนอกชายฝั่งกรีซ ที่เกี่ยวข้องกับเรือบรรทุกน้ำมันที่แล่นออกมาจากรัสเซีย ทั้งหมด 175 ครั้ง ทั้งที่ช่วงเวลาเดียวกันของปีก่อน พบเห็นการถ่ายโอนน้ำมันลักษณะดังกล่าวเพียงแค่ 9 ครั้งเท่านั้นข้อมูลจาก Refinitiv ระบุว่า รัสเซียส่งออกน้ำมัน 23.86 ล้านบาร์เรล ผ่านการถ่ายโอนจากเรือสู่เรือนอกชายฝั่งกรีซ ขณะที่ช่วงเวลาเดียวกันของปีก่อน มีการส่งออกน้ำมันผ่านการถ่ายโอนลักษณะนี้เพียงแค่ 4.34 ล้านบาร์เรลเท่านั้นนิกเกอิ ซึ่งติดตามเส้นทางเดินเรือของเรือเหล่านั้น ยืนยันว่ามีเรือบรรทุกน้ำมันจำนวน 89 ลำ ทั้งที่ปี 2021 มีแค่ 3 ลำที่แล่นเข้าสู่ท่าเรือต่างๆ ทั้งในกรีซ เบลเยียม และที่อื่นๆ ในยุโรป พร้อมเน้นว่าในนั้นมี 2 ลำที่แล่นเข้าสู่ท่าเรือในสหราชอาณาจักรผลการวิเคราะห์ของนิกเกอิ เน้นย้ำว่า น่านน้ำต่างๆ ใกล้กรีซ มีบทบาทสำคัญอย่างยิ่งในฐานะศูนย์กลางจัดส่งน้ำมันระหว่างรัสเซียกับยุโรป(ที่มา : นิกเกอิ)",
    "ชุมชนอิหร่านทั่วโลกก่อม็อบประท้วง“เตหะราน” สยามรัฐ": "สำนักข่าวต่างประเทศรายงานว่า บรรดาชุมชนชาวอิหร่านตามเมืองต่างๆ ของประเทศในทวีปยุโรป ได้รวมกันชุมนุมประท้วงรัฐบาลเตหะราน ของอิหร่าน พร้อมทั้งตำหนิประณามอย่างรุนแรง จากกรณีที่นางมาห์ซา อามินี สตรีชาวอิหร่าน วัย 22 ปี เสียชีวิตเมื่อช่วงกลางเดือน ก.ย.ที่ผ่านมา ขณะถูกตำรวจศีลธรรมอิหร่านควบคุมตัวเพราะไม่สวมฮิญาบ\n\nรายงานข่าวแจ้งว่า ชาวอิหร่านในฝรั่งเศส ที่ไปชุมนุมประท้วงกันที่จตุรัสปลาซดูชัตเลต์ ใจกลางกรุงปารีส เมืองหลวงของประเทศ ก่อนพากันตะโกนด้วยภาษาเปอร์เชีย และภาษาฝรั่งเศส เป็นข้อความต่อต้านอยาตุลเลาะฮ์ อาลี คาเมเนอี ผู้นำสูงสุดของอิหร่าน พร้อมทั้งเรียกร้องให้ประธานาธิบดีแอมานุแอล มาครง ผู้นำฝรั่งเศส ยุติการเจรจากับอิหร่าน เรื่องการรื้อฟื้นข้อตกลงนิวเคลียร์ เมื่อปี 2015 (พ.ศ. 2558)\n\nพร้อมกันนี้ ชุมชนชาวอิหร่านในประเทศสวีเดน และประเทศกรีซ ก็ได้พากันไปชุมนุมตามเมืองหลวง ทั้งที่กรุงสตอกโฮล์ม เมืองหลวงของสวีเดน และกรุงเอเธนส์ เมืองหลวงของกรีซ ก่อนตะโกนส่งเสียงประณามต่อทางการอิหร่าน รวมถึงผู้ชุมนุมชาวอิหร่านที่เป็นสตรีหลายราย ได้ตัดผมของตนเอง เพื่อเป็นการประท้วงด้วย\n\nนอกจากนี้ ชุมชนชาวอิหร่านในแคนาดา ได้มารวมตัวที่จตุรัสใจกลางของนครโทรอนโต ซึ่งเป็นเมืองใหญ่ที่สุดของแคนดา เพื่อประท้วงต่อรัฐบาลเตหะราน ทางการอิหร่าน จากกรณีข้างต้น\n\nขณะที่ การชุมนุมประท้วงในอิหร่านจากกรณีดังกล่าว ยังดำเนินไปอย่างต่อเนื่อง ตั้งแต่ช่วงปลายสัปดาห์ที่แล้วเป็นต้นมา โดยมีผู้เสียชีวิตจาการชุมนุมดังกล่าวรวมแล้วกว่า50 ราย จากการปะทะระหว่างกลุ่มผู้ชุมนุมกับเจ้าหน้าที่ตำรวจควบคุมฝูงชน",
    "ปังต่อ ไม่รอแล้วนะ \"แอนนา\" เดินแบบ โชว์ปิด ฟินาเล่ ในแบรนด์ FLYNOW": "หลังจากที่ \"แอนนา\" เปลี่ยนบทบาทมาเป็นนางแบบบนรันเวย์ ก็สามารถสร้างประวัติศาสตร์บนรันเวย์ระดับโลกได้เลย กับการปรากฏตัวบนรันเวย์ แบรนด์ Tony Ward โดยเป็นนางแบบ LGBTQ+ เอเชียเพียงหนึ่งเดียว ที่ได้เดินแบบ ณ กรุงปารีส ประเทศฝรั่งเศส และยังไม่หยุดแค่นั้น เธอยังได้เดินแบบประกบนางฟ้า Victoria's Secret ในลุคสุดเผ็ดแบบเต็มสิบแบบไม่มีหัก เรียกว่าเดินหน้าตามฝันต่อเนื่อง ได้ขึ้นรันเวย์เดินโชว์ชุดราตรีโอกูตูร์แบรนด์ดังอย่าง Celia Kritharioti นับเป็นรันเวย์ที่ 2 ที่เปิดตัวได้อย่างดี ไม่มีตก\n\nนอกจากนี้ แอนนา ยังได้ถ่ายแบบ และขึ้นปกนิตยสารแฟชั่นหัวใหญ่ถึง 2 เล่ม คือ Harper’s BAZAAR เวียดนาม กับ L’Officiel อินเดีย ก่อนจะปรากฏตัวบนรันเวย์แบบสับๆ ในแบรนด์ของ Tony Ward ยังไม่จบเพียงเท่านั้น \"แอนนา\" ยังเดินหน้าแคสต์งานกับ Celia Kritharioti อีกแบรนด์แฟชั่นโอตกูตูร์จากกรีซอีกด้วย งานนี้สร้างเสียงชื่นชมในหมู่คนไทยเป็นอย่างมาก และรอคอยการปรากฏตัวอีกครั้งบนรันเวย์แบบฟาดๆจาก แอนนา\n\nและล่าสุด แอนนา ก็ทำเอาวงการแฟชั่นฮือฮาอีกครั้ง หลังเธอร่วมเดินแบบเป็นโชว์ปิด ในแบรนด์ FLYNOW ซึ่งมาในชุดธีมสีขาว สุคสวยและดูแพงมากๆ สำหรับ ปิดท้ายสัปดาห์แฟชั่นแห่งปี Siam Paragon Bangkok International Fashion Week 2022 หรือ BIFW2022 ด้วยโชว์จาก FLYNOW ที่จะทำให้คุณได้พบกับยุควิกตอเรียนในรูปแบบที่ต่างไปจากเดิม\n\nเมื่อแบรนด์ที่โดดเด่นในด้านการนำโลกตะวันออกมาผสมผสานเข้ากับโลกตะวันตก นึกสนุกหยิบเอาเครื่องแต่งกายจากยุควิกตอเรียนอันล้ำสมัย ในคอนเซ็ปต์ REINCARNATION จึงเกิดเป็นแฟชั่นสไตล์ Neo-Victorian ในร่างใหม่ที่อัดแน่นไปด้วยจิตวิญญาณเดิม\n\n\n\nเช็กรายชื่อศิลปินเข้าชิง \"คมชัดลึก ลูกทุ่ง Awards 2565\" ใครคือ 6 Candidate กับ 8 สาขา Popular Vote https://www.komchadluek.net/entertainment/524524",
    "ฝรั่งเศสเฮแรกซะที! \"เอ็มบั๊ปเป้-ชิรูด์\"ช่วยอัด ออสเตรีย ศึกเนชั่นส์ ลีก": "ศึกฟุตบอลยูฟ่า เนชั่นส์ ลีก เอ กลุ่ม 1 นัดที่ 5 คืนวันพฤหัสบดีที่ 22 กันยายนที่ผ่านมา \"ตราไก่\" ฝรั่งเศส แชมป์เก่ารายการนี้ผิดฟอร์มมาก พวกเขายังไม่ชนะสักนัด ดิดิเย่ร์ เดส์ชองส์ วางทีเด็ดสามประสาน \"กรีซมันน์,ชิรูด์,เอ็มบั๊ปเป้\" รอรับ ออสเตรีย ที่สามเกมหลังรายการนี้ไร้ชัย ราล์ฟ รังนิก เชื่อมั่น \"มาร์โก อาร์เนาโตวิช\" ล่าสกอร์นำสามแต้มสู่ทีมอีกหน\n\nเริ่มเกมสองนาที ยุสซุฟ โฟฟาน่า ส่องไกลนอกกรอบบอลติดบล็อกแนวรับทีมเยือนกระดอนมาหา คิลิยัน เอ็มบั๊ปเป้ ซัดส่งบอลเข้าไป แต่หัวหอกเปแอสเชยืนล้ำหน้า ตราไก่ชวดออกนำ\n\nเจ้าถิ่นลุยอีกนาที 13 อ็องตวน กรีซมันน์ เล่นบอลชิ่งกับ โชนาต็อง คลอสส์ ก่อนมิดฟิลด์ตราหมีวางบอลจากขวาย้อยมาหน้าประตู พาทริค เพ็นต์ซ รีบออกปัดบอลทิ้งพ้นกรอบประตู\n\nผ่านมานาที 27 คิลิยัน เอ็มบั๊ปเป้ แตะบอลเร็วให้ โอลิวิเย่ร์ ชิรูด์ จ่ายคืนหลุดเดี่ยวเข้าเขตโทษ แต่เจ้าตัวเตะวืดบอลกลิ้งเข้ามือนายด่านคู่แข่ง\n\nตราไก่น่าเฮนาที 35 คิลิยัน เอ็มบั๊ปเป้ โยนเตะมุมข้ามมาด้านขวาในเขตโทษ โอลิวิเย่ร์ ชิรูด์ โหม่งย้อนมากลาง โอเรเลียง ชูอาเมนี่ สบโอกาสหันหลังตวัดยิงบอลโดนเซฟก่อนชนคานเด้งพื้น แม้ อ็องตวน กรีซมันน์ ตามซ้ำเผาขนทว่า พาทริค เพ็นต์ซ ป้องกันได้เหลือเชื่อ\n\nหมดครึ่งแรก ฝรั่งเศส ยังเสมอ ออสเตรีย 0-0\n\nครึ่งหลังเจ้าบ้านปลดล็อก 1-0 นาที 56 มาร์เซล ซาบิตเซอร์ จับบอลลั่น โอลิวิเย่ร์ ชิรูด์ ฉกได้พร้อมไหลออกซ้ายไปที่ คิลิยัน เอ็มบั๊ปเป้ กระชากแหวกแข้งทีมเยือนสี่คนก่อนตะบันในเขตโทษบอลพุ่งผ่านนายด่านออสเตรีย\n\nต่อมาเก้านาที อ็องตวน กรีซมันน์ โยนบอลโด่งริมสนามทางขวา โอลิวิเย่ร์ ชิรูด์ ชิงจังหวะโขกบอลเล่นทางดิ่งเสียบตาข่ายอีกด้านพาตราไก่ ขยับห่าง 2-0 ก่อนหมดเวลา ฝรั่งเศส ชนะ ออสเตรีย 2-0 มีเพิ่มเป็น 5 คะแนนอยู่ที่สาม\n\n\n\n\n\nรายชื่อผู้เล่นที่ลงสนาม\n\nฝรั่งเศส (3-4-1-2): ไมค์ เมนญอง (อัลฟอนเซ่ อเรโอล่า น.46),ฌูลส์ กุนเด้ (วิลเลี่ยม ซาลิบา น.24),ราฟาแอล วาราน,เบอนัวต์ บาเดียชีล,โชนาต็อง คลอสส์,โอเรเลียง ชูอาเมนี่,ยุสซุฟ โฟฟาน่า,แฟร์กล็องด์ เมนดี้,อ็องตวน กรีซมันน์ (อุสมาน เดมเบเล่ น.79),โอลิวิเย่ร์ ชิรูด์ (คริสโตเฟอร์ เอ็นคุนคู น.79),คิลิยัน เอ็มบั๊ปเป้ (รันเดล โคโล่ มูอานี น.90+2)\n\nออสเตรีย (4-4-2): พาทริค เพ็นต์ซ,คริสโตเฟอร์ ทริมเมิ่ล,ฟิลิปป์ ไลน์ฮาร์ท,ดาวิด อลาบา (สเตฟาน พอช น.69),มักซิมิเลี่ยน โวเบอร์,มาร์เซล ซาบิตเซอร์ (โรมาโน่ ชมิต น.69),ซาเวอร์ ชลาเกอร์,นิโคลัส ซีวัลด์,อันเดรส ไวมันน์ (เดยัน ลูบิซิซ น.50),มาร์โก อาร์เนาโตวิช (มิชาเอล เกรกอริตส์ช น.64),คาริม โอนิซิโว (คริสโตฟ เบาม์การ์ทเนอร์ น.64)",
    "กรีซมันน์ฮีโร่ แอต.มาดริด เฉือน ปอร์โต้ ช่วงทดเจ็บสุดดราม่า (ไฮไลท์)": "ผลบอลเมื่อคืนนี้ ศึกฟุตบอล ยูฟ่า แชมเปี้ยนส์ลีก 2022/23 รอบแบ่งกลุ่ม นัดแรก เป็นการพบกันของ “ตราหมี” แอตเลติโก มาดริด ทีมดังจากสเปน เปิดบ้านพบกับ เอฟซี ปอร์โต้ ในเกม แชมเปี้ยนส์ ลีก คืนวันที่ 7 ก.ย. เมื่อเวลา 02.00 น.ที่ผ่านมา เช็กผลบอลเมื่อคืนแชมเปี้ยนส์ลีกได้ที่นี่\n\nผลบอลเมื่อคืนนี้ ผลบอลล่าสุด ผลบอล แชมเปี้ยนส์ลีก แอต.มาดริด พบ ปอร์โต้\n\nสนาม : ว่านต๋า เมโทรโปลิตาโน่\n\nดูผลการจับสลากรอบแบ่งกลุ่มแชมเปี้ยนส์ลีกคลิกที่นี่\n\nผลบอลล่าสุด ผลบอล ยูฟ่า แชมเปี้ยนส์ลีก ผลฟุตบอล แอต.มาดริด 2-1 ปอร์โต้: วันพุธที่ 7 กันยายน 2565 เวลา 02.00 น. ที่สนาม ว่านต๋า เมโทรโปลิตาโน่ การแข่งขันฟุตบอล ยูฟ่า แชมเปี้ยนส์ ลีก พร้อมอัปเดต ผลบอลวันนี้ ผลบอลล่าสุด\n\nเกมนี้เป็นเกมที่ดราม่าที่สุดในสัปดาห์นี้อย่างแน่นอน เมื่อทั้งสองทีมมาทำประตุได้ในช่วงทดเจ็บของครึ่งเวลาหลัง เริ่มจากทางเจ้าบ้านที่ออกนำไปก่อน 1-0 จาก มาริโอ เอร์โมโซ่ ในนาทีที่ 90+1 ก่อนที่จะเป็น ปอร์โต้ ที่เหลือ 10 คนจะมาได้ประตูตีเสมอจากจุดโทษของ มาเตอุส อูริเบ ในนาทีที่ 90+6\n\nก่อนสุดท้ายจะเป็น อองตวน กรีซมันน์ ที่ยิงประตูชัยให้กับทัพตรามหีในนาทีที่ 90+11\n\nจบเกม แอตเลติโก มาดริด เฉือนชนะ ปอร์โต้ 2-1 ประเดิมเกมแรก แชมเปี้ยนส์ลีก รอบแบ่งกลุ่ม\n\nรายชื่อนักตะของทั้งสองทีม\n\nแอต.มาดริด (3-5-2) : ยาน โอบลัค (GK) – อักเซล วิตเซล, เรย์นิลโด้ มันดาว่า, โฮเซ่ กิเมเนซ – โกเก้, ซาอูล ญิเกซ (อองตวน กรีซมันน์ นาที 61), มาร์กอส ญอเรนเต้, ยานนิค คาร์รัสโก้ (โธมัส เลอมาร์ นาที 46), นาอูเอล โมลิน่า (โรดริโก้ เด ปอล นาที 46) – ชูเอา เฟลิกซ์ (อังเกล คอร์เรอา นาที 71), อัลบาโร่ โมราต้า (มาริโอ เอร์โมโซ่ นาที 68)\n\nปอร์โต้ (4-4-2) : ดิโอโก้ คอสต้า (GK) – ดาวิด คาร์โม, เปเป้, ไซดู ซานูซี่, เปเป้ (ชูเอา มาริโอ นาที 62) – สตีเฟ่น อุสตากิโญ่, มาเตอุส อูริเบ, วานแดร์ซอน กาเลโน่ (กาเบรียล เวรอน นาที 88), โอตาวิโอ (บรูโน่ คอสต้า นาที 77) – เมห์ดี้ ทาเรมี่ (ใบแดง นาที 81), เอวานิลซอน (อันโตนิโอ มาร์ติเนซ นาที 77)\n\nทีมงาน The Thaiger ขอเชิญเพื่อนๆและแฟนฟุตบอล รับชมไฮไลท์สำคัญๆในเกม ยูฟ่า แชมเปี้ยนส์ลีก ระหว่าง แอต.มาดริด พบ นาโปลี กันครับ",
    "แอต.มาดริด ยืมกรีซมันน์": "",
    "ประวัติ เจ้าชายฟิลิป พระราชสวามี สมเด็จเอลิซาเบธที่ 2 แห่งสหราชอาณาจักร": "ประวัติ เจ้าชายฟิลิป ดยุกแห่งเอดินบะระ คือพระนามเดิมของ เจ้าชายฟิลิปแห่งกรีซและเดนมาร์กเป็นสมาชิกของราชวงศ์บริติช ทรงเป็นพระราชสวามีของ สมเด็จพระราชินีนาถเอลิซาเบธที่ 2 แห่งสหราชอาณาจักร\n\n\n\nพระราชประวัติ เจ้าชายฟิลิป ดยุกแห่งเอดินบะระ\n\n\n\n\n\nช่วงวัยเยาว์ของ เจ้าชายฟิลิป\n\nเจ้าชายฟิลิปแห่งกรีซและเดนมาร์ก ประสูติที่เกาะคอร์ฟูในประเทศกรีซเมื่อวันที่ 10 มิถุนายน ค.ศ. 1921 เป็นพระโอรสพระองค์เดียวและเป็นบุตรคนที่ห้าของเจ้าชายแอนดรูว์แห่งกรีซและเดนมาร์ก กับเจ้าหญิงอลิซแห่งบัทเทินแบร์ค ทรงเป็นสมาชิกในราชวงศ์ชเลสวิช-ฮ็อลชไตน์-เซอเนอร์ปอร์-กลึคส์บวร์ค อันเป็นสาขาหนึ่งของราชวงศ์อ็อลเดินบวร์ค เนื่องด้วยพระบิดาทรงเป็นทายาทโดยตรงของพระเจ้าจอร์จที่ 1 แห่งกรีซ\n\nและพระเจ้าคริสเตียนที่ 9 แห่งเดนมาร์ก ทำให้ทรงมีศักดิ์เป็นเจ้าชายของทั้งกรีซและเดนมาร์ก อยู่ในลำดับการสืบราชสันตติวงศ์ของบัลลังก์ทั้งสอง อย่างไรก็ตาม พระราชบัญญัติว่าด้วยการสืบราชสันตติวงศ์เดนมาร์ก ค.ศ. 1953 ได้ตัดสิทธิ์สืบราชบัลลังก์เดนมาร์กของครอบครัวฟิลิป\n\nเจ้าชายฟิลิปได้รับการศึกษาครั้งแรกที่ The Elms โรงเรียนอเมริกันในกรุงปารีส ทรงมีภาพจำเป็นเด็กฉลาดแต่ถ่อมตัว ต่อมาในปีค.ศ. 1928 ทรงถูกส่งตัวไปอังกฤษและเข้าเรียนที่โรงเรียนแชม ช่วงนี้ทรงอยู่อาศัยกับพระอัยกีที่พระราชวังเค็นซิงตัน\n\nซึ่งก็คือวิกตอเรีย เมานต์แบ็ทแตน มาร์เชเนสแห่งมิลด์ฟอร์ดเฮเวน และอาศัยกับท่านลุงที่ตำหนักลินเดิน ซึ่งก็คือจอร์จ เมานต์แบ็ทแตน มาร์ควิสที่ 2 แห่งมิลด์ฟอร์ดเฮเวน\n\nเจ้าชายฟิลิป เข้าสู่เส้นทางอาชีพนายทหารเรือ\n\nขณะที่สงครามโลกครั้งที่สองกำลังจะปะทุขึ้น เจ้าชายฟิลิปได้ตัดสินพระทัยที่จะดำเนินรอยตามพระญาติทางฝ่ายพระมารดาหลายพระองค์ในเส้นทางอาชีพทหารเรือ โดยทรงเข้าศึกษาที่วิทยาลัยราชนาวีบริแทนเนียในเมืองดาร์ตมัธ\n\nซึ่งที่แห่งนี้เองได้ทำให้พระองค์ทรงมีโอกาสเฝ้ารับเสด็จพระเจ้าจอร์จที่ 6 รวมทั้งพระราชธิดาพระองค์โตคือเจ้าหญิงเอลิซาเบธในวัย 13 พรรษา โดยเจ้าชายฟิลิปทรงเป็นผู้นำเสด็จเจ้าหญิงเอลิซาเบธทอดพระเนตรทั่วบริเวณวิทยาลัย ซึ่งได้สร้างความประทับใจแก่เจ้าหญิงผู้ทรงเป็นรัชทายาทอย่างยิ่ง\n\nGetty Images เจ้าชายฟิลิป (นั่ง) ขณะศึกษาที่โรงเรียนประจำกอร์ดอนสตูนในสกอตแลนด์\n\nเจ้าชายฟิลิปทรงสำเร็จการศึกษาจากวิทยาลัยราชนาวีด้วยผลการเรียนดีเยี่ยมเป็นอันดับหนึ่งของรุ่นในปี 1940 จากนั้นได้เข้าประจำการในกองทัพเรืออังกฤษ โดยร่วมออกปฏิบัติการทางทหารครั้งแรกในมหาสมุทรอินเดีย ต่อจากนั้นทรงย้ายไปประจำการในเรือรบ HMS Valiant สังกัดกองเรือเมดิเตอร์เรเนียน\n\nและได้เข้าร่วมรบในสมรภูมิแหลมมาตาปาซ (Cape Matapan) ทางตอนใต้ของกรีซเมื่อปี 1941 ด้วย ในปีต่อมาเจ้าชายฟิลิปทรงได้เลื่อนตำแหน่งเป็นรองผู้บังคับการเรือรบที่มีอายุน้อยที่สุดคนหนึ่งแห่งราชนาวีอังกฤษ โดยประจำการในเรือพิฆาต HMS Wallace\n\nGetty Images เจ้าชายฟิลิปทรงมีอาชีพในกองทัพเรือที่โดดเด่น\n\nเจ้าชายฟิลิป ทรงอภิเษกสมรส\n\nในระหว่างที่เจ้าชายฟิลิปทรงประจำการในกองทัพเรือนั้น พระองค์และเจ้าหญิงเอลิซาเบธได้มีพระหัตถเลขาถึงกันอย่างสม่ำเสมอ ทำให้ความสัมพันธ์ระหว่างสองพระองค์คืบหน้าไปจนถึงขั้นที่เจ้าชายฟิลิปทรงได้รับเชิญให้เสด็จประทับร่วมกับพระบรมวงศานุวงศ์ในหลายโอกาส แม้จะมีข้าราชสำนักบางคนแสดงความไม่พอใจ เนื่องจากเห็นว่าเจ้าชายฟิลิปนั้นมีพระอุปนิสัยโผงผางและทรงไม่สงบเสงี่ยมเรียบร้อยนัก\n\nอย่างไรก็ตาม เจ้าชายฟิลิปได้ขอพระราชทานพระบรมราชานุญาตจากพระเจ้าจอร์จที่ 6 เพื่ออภิเษกสมรสกับเจ้าหญิงเอลิซาเบธได้ในที่สุด โดยก่อนที่ทั้งสองพระองค์จะได้เข้าพิธีอภิเษกสมรสที่วิหารเวสต์มินสเตอร์ ในวันที่ 20 พฤศจิกายน 1947 นั้น\n\nเจ้าชายฟิลิปต้องทรงสละสัญชาติกรีซและพระฐานันดรในราชวงศ์กรีซเสียก่อน เพื่อทรงเข้าเป็นพลเมืองอังกฤษ โดยในตอนแรกทรงใช้นามสกุล \"เมาท์แบตเทน\" ตามพระญาติฝ่ายพระมารดา แต่ก่อนวันอภิเษกสมรสหนึ่งวัน พระเจ้าจอร์จที่ 6 ได้พระราชทานพระยศ His Royal Highness แก่เจ้าชายฟิลิป และทรงแต่งตั้งให้เป็นดยุคแห่งเอดินบะระ เอิร์ลแห่งเมอเรียนเนธและบารอนกรีนิช ในวันต่อมา\n\nGetty Images\n\nวินสตัน เชอร์ชิล รัฐบุรุษคนสำคัญของอังกฤษกล่าวว่า การอภิเษกสมรสของทั้งสองพระองค์ ถือได้ว่าเป็น \"ชั่วขณะแห่งสีสัน\" ท่ามกลางบรรยากาศหดหู่หม่นหมองหลังสงครามของอังกฤษ พระโอรสองค์แรกของทั้งสองพระองค์คือเจ้าชายชาร์ลส์ (พระยศในขณะนั้น) ประสูติที่พระราชวังบักกิงแฮมในปีถัดมา\n\nGetty Images การที่สมเด็จพระราชินีนาถโปรดให้พระราชโอรสและพระราชธิดาทุกพระองค์ใช้ชื่อราชสกุล \"วินด์เซอร์\" ทำให้ดยุคแห่งเอดินบะระเสียพระทัยอย่างมาก เพราะเป็นผู้ชายคนเดียวในประเทศที่ไม่อาจให้ลูกใช้นามสกุลของตนได้\n\nอำลาชีวิตทหารเรือ เพื่อเคียงข้าง สมเด็จเอลิซาเบธที่ 2\n\nแม้ในปี 1950 ดยุคแห่งเอดินบะระจะทรงประสบความสำเร็จในเป้าหมายที่ทหารเรือทุกคนใฝ่ฝัน โดยได้ดำรงตำแหน่งผู้บังคับการเรือสลุป HMS Magpie ก็ตาม แต่ในปีต่อมา พระองค์กลับต้องทรงอำลาจากเส้นทางชีวิตทหารเรือที่ทรงรักมากไปตลอดกาล\n\nเมื่อพระพลานามัยของพระเจ้าจอร์จที่ 6 เริ่มเสื่อมถอยลงอย่างรวดเร็ว จนเจ้าหญิงเอลิซาเบธต้องทรงเป็นผู้รับภาระในการปฏิบัติพระราชกรณียกิจต่าง ๆ แทนพระองค์ ซึ่งในการนี้ พระสวามีจำเป็นต้องประทับอยู่เคียงข้างองค์เจ้าหญิงรัชทายาทมากกว่าช่วงเวลาใด ๆ\n\nในปี 1952 เจ้าหญิงเอลิซาเบธและดยุคแห่งเอดินบะระทรงออกปฏิบัติพระราชกรณียกิจแทนพระองค์ ในการเสด็จเยือนประเทศต่าง ๆ ในเครือจักรภพอังกฤษ โดยระหว่างที่ประทับอยู่ในประเทศเคนยา ข่าวร้ายเรื่องการเสด็จสวรรคตอย่างกะทันหันของพระเจ้าจอร์จที่ 6 ก็มาถึง\n\nทำให้ดยุคแห่งเอดินบะระต้องทรงเป็นผู้แจ้งข่าวที่น่าโทมนัสอย่างยิ่งนี้แก่เจ้าหญิงเอลิซาเบธด้วยพระองค์เอง รวมทั้งต้องแจ้งข่าวสำคัญอีกเรื่องแก่พระชายาด้วยว่า บัดนี้ทรงเป็นกษัตริย์พระองค์ใหม่ของสหราชอาณาจักรแล้ว\n\nเมื่อพระชายาเสด็จขึ้นครองราชย์เป็นสมเด็จพระราชินีนาถเอลิซาเบธที่สอง ดยุคแห่งเอดินบะระทรงมีพระดำริใหม่ ๆ หลายเรื่องในอันที่จะทำให้สถาบันกษัตริย์อังกฤษมีความทันสมัยสอดคล้องกับสังคมยุคใหม่ แต่ก็ต้องพบกับการคัดค้านต่อต้านจากข้าราชสำนักเก่าแก่ที่ทรงอิทธิพล\n\nพระองค์ยังไม่สามารถชักจูงให้สมเด็จพระราชินีนาถเปลี่ยนพระทัยให้พระราชโอรสธิดาใช้ชื่อสกุล \"เมาท์แบตเทน\" ของพระองค์ได้ โดยสมเด็จพระราชินีนาถโปรดให้พระราชโอรสและพระราชธิดาทุกพระองค์ใช้ชื่อราชสกุล \"วินด์เซอร์\" ซึ่งกรณีนี้ทำให้ดยุคแห่งเอดินบะระเสียพระทัยอย่างมาก จนถึงกับตรัสประชดว่าพระองค์เป็นเหมือนกับแค่อะมีบาตัวหนึ่ง เพราะเป็นผู้ชายคนเดียวในประเทศที่ไม่อาจให้ลูกใช้นามสกุลของตนได้\n\nเจ้าชายฟิลิป เสด็จสวรรคต\n\nเจ้าชายฟิลิป พระราชสวามีในสมเด็จพระราชินีนาถเอลิซาเบ็ธที่สองแห่งอังกฤษ เสด็จสวรรคต เมื่อวันที่ 9 เมษายน 2021 ด้วยพระอาการสงบ สิริพระชนมพรรษา 99 พรรษา\n\nสำนักพระราชวังบักกิ้งแฮมออกแถลงการณ์ประกาศ ว่า “ด้วยความเสียใจอย่างสุดซึ่งที่สมเด็จพระราชินีนาถเอลิซาเบ็ธที่สองทรงประกาศการสวรรคตของพระราชสวามีอันเปนที่รัก เจ้าชายฟิลิป ดยุกแห่งเอดินบะร” “พระองค์เสด็จสวรรคตด้วยพระอาการสงบเช้าวันนี้ที่พระราชวังวินเซอร์”\n\n--------------------\n\nเกาะติดสถานการณ์โควิด-19 ทันความเคลื่อนไหว ได้ความรู้ที่ถูกต้อง ส่งตรงถึงมือคุณ\n\nรู้ทันกันโควิด คลิกเลย!! >>><<< หรือ กด *301*35# โทรออก\n\nทุกประเด็นร้อนข่าวสาร สาระ ทันเหตุการณ์ พูดคุยกันได้ 24 ชม.\n\nคลิกเลย >>> TrueID Community <<<",
    "มาร์เซโล อดีตแบ๊กซ้าย เรอัล มาดริด ย้ายซบ โอลิมเปียกอส ไร้ค่าตัว": "มาร์เซโล อดีตยอดแบ๊กซ้าย เรอัล มาดริด ได้ต้นสังกัดใหม่หลังหมดสัญญากับ “ราชันชุดขาว” ด้วยการย้ายซบ โอลิมเปียกอส ทีมดังในศึกซูเปอร์ลีก กรีซ\n\nสำหรับ มาร์เซโล หมดสัญญากับ เรอัล มาดริด เมื่อสิ้นเดือน มิ.ย. ส่งผลให้เขากลายเป็นแข้งฟรีเอเยนต์ และที่ผ่านมาเจ้าตัวก็มีข่าวเชื่อมโยงกับ เลสเตอร์ ซิตี้ ทว่าสุดท้ายแล้วไม่มีการปิดดีลแต่อย่างใด\n\nจนล่าสุด โอลิมเปียกอส ยอดสโมสรในศึก ซูเปอร์ลีก กรีซ ได้ประกาศคว้าดาวเตะวัย 34 ปีรายนี้ไปเสริมแกร่งทางการแบบไม่มีค่าตัว ด้วยสัญญา 1 ปีพร้อมมีอ็อปชั่นขยายสัญญาเพิ่มอีก 1 ปีด้วย\n\nทั้งนี้ โอลิมเปียกอส เป็นสโมสรที่ 3 ในอาชีพค้าแข้งของฟูลแบ๊กชาวบราซิลเลียนต่อจาก ฟลูมิเนนเซ และเรอัล มาดริด\n\nขอบคุณภาพจากทวิตเตอร์ : @olympiacosfc",
    "สรุปโปรแกรมทีมชาติทั้งหมดเดือนกันยายนของแข้ง ลิเวอร์พูล - FEATURE": "",
    "“ตราไก่” เปิดรังอัด ”ออสเตรีย” 2-0 เฮนัดเเรกเนชั่นส์ ลีก": "ฝรั่งเศส เปิดบ้านทำได้ดี เอาชนะ ออสเตรีย 2-0 คว้าชัยนัดแรก ขยับหนีบ๊วยขึ้นมารั้งที่ 3 ในศึกเนชั่นส์ ลีก กลุ่ม A1\n\nการแข่งขันฟุตบอลยูฟ่า เนชันส์ลีก ลีกเอ กลุ่ม A1 ระหว่าง “ตราไก่” ทีมชาติฝรั่งเศส เปิดสนามสต๊าด เดอ ฟรองซ์ รับการมาเยือนของ ออสเตรีย\n\nฝรั่งเศสตกรอบไปแล้วแต่เกมนี้ยังต้องการชัยชนะเพื่อหนีบ๊วยและและไม่ให้ตกชั้น ในระบบ 3-4-1-2 เอ็มบัปเป้,ชิรูด์ ค้ำหน้าโดยมี กรีซมันน์ คอยหนุน\n\nฝั่งออสเตรียมาเล่น 4-4-2 ฝากความหวังแนวรุกไว้ที่คู่หน้าอย่าง อาร์เนาโตวิช,โอนิซิโว\n\nเจอกัน 10 นัดหลังทุกรายการ ฝรั่งเศสชนะ 7 เสมอ 2 แพ้ 1\n\nผลปรากฎว่า ครึ่งแรกมาแค่ 2 นาที ฝรั่งเศส เกือบขึ้นนำ เมื่อ คีเลียน เอ็มบัปเป ยิงเข้าไปแล้ว แต่ถูกจับล้ำหน้า จากนั้นนาทีที่ 35 ฝรั่งเศส ได้ลุ้นสองหนติดๆ จาก โอเรเลียง ชูอาเมนี และ อองตวน กรีซมันน์ แต่ไม่ผ่านนายด่านออสเตรีย\n\nครึ่งหลัง นาทีที่ 56 ฝรั่งเศส ขึ้นนำ 1-0 จากจังหวะที่ คีเลียน เอ็มบัปเป พาบอลลากตัดเข้าในก่อนซัดด้วยขวาเข้าไปตุงตาข่าย\n\nจากนั้นนาทีที่ 65 ฝรั่งเศส หนีเป็น 2-0 เมื่อ อองตวน กรีซมันน์ เปิดบอลจากฝั่งขวาให้ โอลิวิเยร์ ชิรูด์ ขึ้นโหม่งเข้าไปอย่างสวยงาม\n\nช่วงเวลาที่เหลือทั้งสองทีทำอะไรกันเพิ่มไม่ได้ จบเกม ทีมชาติฝรั่งเศส เอาชนะ ทีมชาติออสเตรีย ไป 2-0เก็บเพิ่มเป็น 5 คะแนนจาก 5 นัด ขยับหนีบ๊วยขึ้นมารั้งที่ 3\n\nส่วนผลคู่อื่นมีดังนี้\n\nลีกเอ กลุ่ม1\n\nโครเอเชีย ชนะ เดนมาร์ก 2-1\n\nลีกเอ กลุ่ม 4\n\nเบลเยียม ชนะ เวลส์ 2-1\n\nโปแลนด์ แพ้ เนเธอร์แลนด์ 0-2\n\nFacebook : https://www.facebook.com/innnews.co.th\n\nTwitter : https://twitter.com/innnews\n\nYoutube : https://www.youtube.com/c/INNNEWS_INN\n\nTikTok : https://www.tiktok.com/@inn_news\n\nLINE Official Account : @innnews",
    "\"อนุสรณ์ ธรรมใจ\"หวั่นกรุงเทพจมทะเลในอีก 8 ปี เศรษฐกิจเสียหาย 18.6 ล้านล้านบาท แนะศึกษาย้ายเมืองหลวง": "ผลกระทบต่อการดำเนินชีวิต การทำงาน การสูญเสียรายได้และทรัพย์สินแบบปี พ.ศ. 2554 หรือไม่ และการเตรียมการรับมือมีประสิทธิภาพอย่างไร ขณะที่ ปัญหาที่ใหญ่กว่าน้ำท่วมขังอุทกภัยใหญ่แบบปี 2554 ก็คือ มีงานวิจัยของกรีนพีซที่เผยแพร่ตั้งแต่ปีที่แล้ว เตือนว่าในอีก 8 ปี กรุงเทพฯอาจจมทะเล สร้างความเสียหายทางเศรษฐกิจสังคมรุนแรงหากไม่ทำอะไรเพื่อป้องกันตั้งแต่ตอนนี้อย่างจริงจัง\n\nรศ.ดร.อนุสรณ์ ธรรมใจ อดีตกรรมการผู้ทรงคุณวุฒิ สภาวิจัยแห่งชาติ สาขาเศรษฐศาสตร์ และอดีตผู้อำนวยการสำนักงานพัฒนานโยบายสาธารณะ สำนักนายกรัฐมนตรี กล่าวว่า ความไม่มั่นใจต่อการบริหารจัดการเรื่องอุทกภัย การจัดการน้ำท่วมขังและการบริหารจัดการน้ำทั้งระบบเกิดขึ้นต่อสาธารณชน และเริ่มวิตกกังวลมากขึ้นว่าจะเกิดความเสียหายทางเศรษฐกิจ\n\nความเสียหายทางเศรษฐกิจ พื้นที่ที่ได้รับผลกระทบ และจำนวนประชากรที่ได้รับผลกระทบสูงสุดในบรรดาเมืองใหญ่ริมชายฝั่งในเอเชียที่มีความเสี่ยงที่จมน้ำทะเล (Coastal flooding) ความเสียหายคิดเป็น 96% ของจีดีพีของกรุงเทพฯ หากรัฐบาลและพรรคการเมืองต่างๆ ไม่นำเสนอนโยบายหรือโครงการเพื่อแก้ปัญหานี้ตั้งแต่บัดนี้ หากช้ากว่านี้จะไม่ทันการณ์\n\nโดยกรีนพีซประเมินว่า กรุงเทพฯและปริมณฑลจะเผชิญสภาวะจมทะเล กระทบพื้นที่ 1,521 ตารางกิโลเมตร (กรุงเทพฯมีพื้นที่ทั้งหมด 1,569 ตารางเมตร) ความเสียหายทางเศรษฐกิจเบื้องต้น 5.12 แสนล้านดอลลาร์ (คำนวณเป็นเงินบาท อัตราแลกเปลี่ยนที่ 36.5 ณ 2 ก.ย. 65) หรือ 18.6 ล้านล้านบาท กระทบประชาชนขั้นต่ำ 10.45 ล้านคน\n\nระดับความเป็นตัวแทนเชิงนโยบายของพรรคการเมืองไทยทั้งรัฐบาลและฝ่ายค้านยังอยู่ในระดับต่ำมาก พรรคการเมืองส่วนใหญ่มุ่งเน้นอย่างไรให้ชนะการเลือกตั้งและเป็นรัฐบาลโดยไม่สนใจสัญญาประชาคมที่ทำไว้ในระหว่างรณรงค์หาเสียงเลือกตั้ง และไม่มุ่งแก้ปัญหาวิกฤติหลายอย่างของประเทศในระยะยาว\n\nกรณีการกำหนดค่าแรงขั้นต่ำเป็นสิ่งที่เห็นได้อย่างชัดเจนที่สุดของการไม่สามารถในการดำเนินการตามนโยบายที่หาเสียงไว้ รวมทั้งค่าแรงขั้นต่ำที่จะมีการปรับขึ้นในเดือนต.ค. ก็ต่ำกว่านโยบายค่าแรงขั้นต่ำที่นำเสนอโดยพรรคการเมืองหลายพรรคค่อนข้างมาก การปรับเพิ่มค่าแรงขั้นต่ำเฉลี่ยเพียง 5% ซึ่งต่ำกว่าอัตราเงินเฟ้อจึงช่วยกระตุ้นการบริโภคและเศรษฐกิจโดยภาพรวมไม่มากนักแต่บรรเทาความเดือดร้อนได้บ้าง\n\nเศรษฐกิจไทยโดยภาพรวมนั้นกระเตื้องขึ้นจากภาคการท่องเที่ยวหลังเปิดประเทศและอัตราการขยายตัวของการส่งออกมากกว่า ปัจจัยเสี่ยงที่สำคัญ คือ จะเกิดปัญหาน้ำท่วมแบบปลายปี พ.ศ. 2554 หรือไม่ ผลกระทบของน้ำท่วมในปี พ.ศ. 2554 นั้นกระทบต่อเศรษฐกิจอย่างรุนแรง มีมูลค่าความเสียหายไม่ต่ำกว่า 1 ล้านล้านบาท จีดีพีติดลบในไตรมาส 4 ปี 2554 เนื่องจากน้ำท่วมนิคมอุตสาหกรรมหลายแห่งในภาคกลาง ทำให้โรงงานพันกว่าโรงงานต้องหยุดดำเนินการผลิตและหยุดกิจการเป็นเวลาหลายเดือน\n\nช่วงเวลา 11 ปีที่ผ่านมาหลังน้ำท่วมใหญ่ รัฐบาลและพรรคการเมืองก็ไม่สามารถพลักดันให้เกิดการลงทุนในเรื่องการบริหารจัดการน้ำท่วมได้อย่างมีประสิทธิภาพและเพียงพอ โครงการขนาดใหญ่เกี่ยวกับการบริหารจัดงานน้ำต้องชะลอไปหลังการรัฐประหาร\n\nโครงการเจ้าพระยา 2 คลองระบายน้ำหลากความยาวประมาณ 22-23 กิโลเมตร เพื่อช่วยบรรเทาปัญหาอุทกภัยซ้ำซากลุ่มจังหวัดแม่น้ำเจ้าพระยาตอนล่างก็เพิ่งจะมีการเร่งรัดให้ดำเนินการหลังจากที่จะเกิดความเสี่ยงน้ำท่วมใหญ่แบบปี 2554 ในตอนนี้ การก่อสร้างที่มีความคืบหน้าเพียง 20% ย่อมไม่สามารถช่วยอะไรได้หากเกิดน้ำท่วมใหญ่ขึ้นในปีนี้ และโครงการก่อสร้างก็จะได้รับความเสียหายอีก\n\nเราจึงเห็นระดับน้ำท่วมรุนแรงในหลายอำเภอของจังหวัดพระนครศรีอยุธยา และหลายจังหวัดในภาคกลาง รวมทั้งน้ำท่วมขังพื้นที่โรงงานอุตสาหกรรมในสมุทรปราการ\n\nหากเกิดน้ำท่วมใหญ่แบบปี 2554 ครัวเรือนและภาคธุรกิจไทยมีความเปราะบางต่อภัยธรรมชาติสูงกว่าเดิม ความทนทานต่อการสูญเสียรายได้ ทรัพย์สินน้อยกว่าเดิม และการกลับคืนสู่สภาพเดิมยากกว่าเดิม มีข้อจำกัดทางการคลังมากขึ้นในการจ่ายเงินเยียวยาและชดเชยรายได้\n\nความสามารถในการกลับคืนสู่สภาพเดิม (Resilience) ของเศรษฐกิจโดยรวมทำได้ยากกว่าปี พ.ศ. 2554 โดยเมื่อปี 2554 เศรษฐกิจกลับมาขยายตัวอย่างสูง 6.5% จากการขยายตัวเพียง 0.1% ปี 2554 โดยไตรมาส 4 จีดีพีติดลบสูงถึง 9%\n\nหากมีอุทกภัยใหญ่แบบปี 2554 และปล่อยให้น้ำท่วมนิคมอุตสาหกรรมและศูนย์กลางทางธุรกิจ การฟื้นฟูในปี พ.ศ. 2565 จะยากกว่ามากเพราะครัวเรือนมีหนี้ครัวเรือนสูง ภาครัฐมีหนี้สาธารณะสูง ภาคธุรกิจภาคผลิตเพิ่งฟื้นตัวหลังวิกฤติเศรษฐกิจโควิด หากเกิดสถานการณ์แบบปี 2554 เกิดขึ้น จีดีพีไตรมาส 4 ปี 2565 อาจติดลบมากกว่าปี 2554\n\nความสามารถในการเยียวยา ชดเชยรายได้และฟื้นฟูเศรษฐกิจก็ทำได้ยากกว่าเพราะมีข้อจำกัดทางงบประมาณ ฉะนั้นต้องอย่างปล่อยให้น้ำท่วมพื้นที่ศูนย์กลางเศรษฐกิจและนิคมอุตสาหกรรมแบบปี 2554 อย่างไรก็ตาม บทเรียนจากปี 2554 ทำให้ นิคมอุตสาหกรรมมีระบบป้องกันน้ำท่วมดีขึ้นมาก รัฐเองก็มีวิธีการจัดการที่มีประสิทธิภาพที่ดีกว่าเดิม จึงหวังว่า ไม่เกิดผลกระทบแบบปี 2554\n\nรศ.ดร.อนุสรณ์ กล่าวอีกว่า ปัญหาวิกฤติใหญ่น้ำท่วมขัง อุทกภัย และกรุงเทพฯกำลังจมลง เป็นปัญหาที่ต้องเอาจริงเอาจังในการแก้ปัญหาตั้งแต่บัดนี้ หากช้ากว่านี้จะไม่ทันกาลอย่างแน่นอน คือ กรุงเทพฯและปริมณฑลกำลังจะจมลงใต้ระดับน้ำทะเล น้ำทะเลจะเอ่อล้นหนุนสูง และพื้นดินทรุดตัวลง ทรุดตัวเฉพาะปีละ 1-2 เซนติเมตร มีความหนาแน่นของประชากรมาก มีโครงการก่อสร้างตึกสูงจำนวนมากในพื้นที่ดินอ่อน\n\nทางด้านกายภาพ กรุงเทพฯ สูงกว่า ระดับน้ำทะเลเฉลี่ยเพียง 1.5 เมตรเท่านั้น ภาวะโลกร้อนรุนแรงทำให้ระดับน้ำทะเลทั่วโลกสูงขึ้น กรีนพีซประจำเอเชียตะวันออก เคยระบุว่า พื้นที่มากกว่า 96% ของกรุงเทพฯ มีความเสี่ยงน้ำท่วมรุนแรงจากระดับน้ำทะเลหนุนสูง อีกไม่เกิน 10 ปี พื้นที่ศูนย์กลางทางธุรกิจของประเทศ อย่าง สีลม สาทร เพลินจิตร รัชดา ล้วนได้รับผลกระทบหมด รวมทั้งศูนย์ราชการแจ้งวัฒนะ ที่ทำการของกระทรวง ทบวง กรมต่างๆ รวมทั้ง ที่ทำการรัฐสภา สภาวะดังกล่าวจะเกิดความเสียหายต่อเศรษฐกิจและศูนย์กลางการบริหารประเทศได้\n\nรศ.ดร.อนุสรณ์ กล่าวว่า การป้องกันกรุงเทพฯ และปริมณฑล ไม่ให้จมอยู่ใต้น้ำนั้น ต้องดำเนินการดังนี้ทันที\n\n1. ต้องพิจารณาสร้าง “เขื่อนกั้นน้ำ” หรือ \"ถนนเลียบชายฝั่งยกสูง\" ซึ่งเป็นโครงการขนาดใหญ่ต้องใช้งบประมาณจำนวนมากซึ่งรัฐบาลต้องวางแผนงบประมาณให้ดี\n\n2. การเร่งปลูกป่าชายเลนเพื่อให้เป็นพื้นที่กันชน ซับน้ำ รองรับความรุนแรงของคลื่นทะเล การปลูกป่าชายเลนตลอดแนวพื้นที่จากบางขุนเทียน สมุทรสงคราม สมุทรสาคร สมุทรปราการจะฟื้นฟูธรรมชาติและยังสามารถเป็นแหล่งท่องเที่ยวได้อีกด้วย\n\n3. ต้องมีจัดระเบียบการใช้ที่ดินริมชายฝั่งทั้งหมด การใช้ที่ดินริมแม่น้ำลำคลองเพื่อขยายแม่น้ำและขุดลอกคูคลองได้เต็มที่\n\n4. ต้องหยุดขยายตัวของกรุงเทพฯและปริมณฑล กระจายการลงทุนและความเจริญไปยังภูมิภาค ลดความเป็นศูนย์กลางของกรุงเทพฯ\n\n5. สังคมไทยต้องร่วมกันลดการปล่อยคาร์บอนและลดภาวะโลกร้อนอย่างจริงจัง รัฐบาลต้องเร่งส่งเสริมและเปลี่ยนผ่านระบบพลังงานของประเทศให้เป็นระบบพลังงานหมุนเวียน ระบบพลังงานทางเลือกที่เป็นพลังงานสะอาดกว่า\n\n6. นโยบายการย้ายเมืองหลวงแบบกรุงจาร์กาตาควรถูกนำมาศึกษาอย่างจริงจัง\n\nการสร้าง “เขื่อนกั้นน้ำ” หรือ “ถนนเลียบชายฝั่งยกสูง” เป็นโครงการเมกาโปรเจกต์ที่ต้องใช้งบประมาณสูงแต่ก็คุ้มค่าการลงทุนหากไม่ย้ายเมืองหลวง เนื่องจากขณะนี้เองปัญหาน้ำท่วมขัง น้ำทะเลหนุนสูงก็สามารถสร้างความเสียหายปีละ 40,000 ล้านบาทอยู่แล้ว และมีปัญหาทุกปี\n\nหากปล่อยให้กรุงเทพจมลงความเสียหายทางเศรษฐกิจและสังคมจะรุนแรงมาก จากงานวิจัยของกรีซพีซ ระบุว่า ภายในปี 2573 การเพิ่มขึ้นของระดับน้ำทะเลและน้ำท่วมแนวชายฝั่งในสภาวะสุดขีดใน 7 เมืองของเอเชียอาจนำไปสู่ความเสียหายทางเศรษฐกิจราว 724,000 ล้านดอลลาร์\n\nรายงานฉบับนี้คาดการณ์ว่าภายในปี 2573 ประชาชนกว่า 15 ล้านคนใน 7 เมือง อาศัยอยู่ในพื้นที่ที่เสี่ยงต่อน้ำท่วม การวิเคราะห์ครั้งนี้เป็นหนึ่งในการวิเคราะห์ครั้งแรกที่ใช้ข้อมูลเชิงพื้นที่ที่มีความละเอียดสูงในการระบุถึงพื้นที่ของเมืองที่อาจได้รับผลกระทบจากการเพิ่มขึ้นของระดับน้ำทะเล และขอบเขตของผลกระทบที่อาจเกิดขึ้น\n\nข้อค้นพบหลักจากรายงานวิจัยบ่งชี้ว่า ไม่เกิน 8 ปี ภายในปี 2573 มากกว่า 96% ของพื้นที่กรุงเทพฯ อาจถูกน้ำท่วมหากเกิดอุทกภัยคาบอุบัติซ้ำทุก 10 ปี ซึ่งในปีนี้ก็ครบ 10 ปีน้ำท่วมใหญ่ปี พ.ศ. 2554 พอดี กระทบพื้นที่เชิงพาณิชย์ที่มีความหนาแน่นสูงใจกลางเมือง นโยบายเพื่อย้ายเมืองหลวงไปยังพื้นที่อื่นๆ ของประเทศควรได้รับการพิจารณาอย่างจริงจังโดยพรรคการเมืองและรัฐบาล\n\nในส่วนของประเทศอินโดนีเซียได้วางแผนย้ายเมืองหลวงออกจากกรุงจาการ์ตาแล้ว ในรายงานของกรีซพีซ ระบุว่า กรุงจาการ์ตาเผชิญกับภัยคุกคามสองประการ ทั้งจากระดับน้ำทะเลที่สูงขึ้นและแผ่นดินทรุด ราว 17% ของพื้นที่ทั้งหมดของจาการ์ตาซึ่งอยู่ต่ำกว่าระดับน้ำทะเล ในปี 2573 อาจถูกน้ำท่วมภายใต้สถานการณ์อุทกภัยอุบัติซ้ำ 10 ปี ซึ่งจะเกิดความเสียหายทางเศรษฐกิจราว 6.8 หมื่นล้านดอลลาร์\n\nนอกจากนี้ยังมีพื้นที่ลุ่มต่ำทางตะวันออกรวมถึงแขวงโคโตซึ่งเป็น 1 ใน 23 แขวงพิเศษของกรุงโตเกียว(ประกอบด้วยเขตสุมิดะ โคโตะ อาดาจิ คัตสึชิกะและเอโดงาวะ) มีความเสี่ยงเป็นพิเศษต่อระดับน้ำทะเลที่สูงขึ้น ความเสียหายทางเศรษฐกิจราว 68,000 ล้านดอลลาร์ อาจจะเกิดขี้นจากน้ำท่วมชายฝั่งภายในปี 2573 หรือคิดเป็น 10% ของ GDP รวมของกรุงโตเกียว\n\nส่วนกรุงไทเป สถานีกลางไทเปซึ่งเป็นศูนย์กลางการคมนาคมที่สำคัญที่สุดทางตอนเหนือของไต้หวัน มีความเสี่ยงที่จะเกิดน้ำท่วมเช่นเดียวกับเขตต้าถงอันเก่าแก่ คิดเป็นความเสียหายทางเศรษฐกิจราว 24% ของ GDP รวมของกรุงไทเป\n\nประเทศฟิลิปปินส์เองเกือบ 87% ของพื้นที่กรุงมะนิลาเป็นที่ลุ่มต่ำที่เสี่ยงน้ำท่วมซึ่งหากระดับน้ำทะเลเพิ่มขึ้น เมื่อพิจารณาถึงอุทกภัยคาบอุบัติซ้ำ 10 ปี ที่จะเกิดขึ้นภายในปี 2573 ผู้คนมากกว่า 1.54 ล้านคนอาจได้รับผลกระทบและเกิดความเสียหายทางเศรษฐกิจมูลค่ารวม 3.9 หมื่นล้านดอลลาร์\n\nรศ.ดร.อนุสรณ์ กล่าวว่า พรรคการเมืองเป็นองค์ประกอบสำคัญของกระบวนการกำหนดนโยบายสาธารณะในการปกครองในระบอบประชาธิปไตย และต้องผลิตนโยบายสาธารณะที่แก้ปัญหาสำคัญในอนาคต ไม่ใช่นำเสนอเพียงนโยบายประชานิยมแบบฉาบฉวยเฉพาะหน้ามุ่งหาคะแนนนิยมเป็นหลัก สร้างระบอบอุปถัมภ์ใหม่ ไม่ก่อให้เกิดความยั่งยืน และ ทิ้งภาระให้คนรุ่นต่อๆไป\n\nพรรคการเมืองไม่ว่าฝ่ายรัฐบาลหรือฝ่ายค้านจึงต้องทำหน้าที่ในการรวบรวมความคิดเห็นจากประชาชนและจัดทำชุดนโยบายสาธารณะในนามพรรคการเมือง (Party Policy Platform) รัฐธรรมนูญปี พ.ศ. 2540 และ พ.ศ. 2550 ให้ความสำคัญกับเรื่องดังกล่าวมากกว่า รัฐธรรมนูญปี พ.ศ. 2560\n\nการเกิดการรัฐประหารสองครั้งในรอบ 15 ปีที่ผ่านมาเป็นอุปสรรคต่อการพัฒนาความเป็นสถาบันของพรรคการเมือง การขาดความต่อเนื่องของประชาธิปไตยและบทบาทของพรรคการเมืองทำให้ข้อเสนอนโยบายของพรรคการเมืองไม่หลุดไปจากวังวนของนโยบายเชิงอุปถัมภ์และนโยบายประชานิยมที่มีลักษณะละเมิดต่อกรอบการบริหารนโยบายเศรษฐกิจมหภาคที่ดีและทำให้ฐานะการเงินการคลังของประเทศสั่นคลอนได้\n\nในอนาคตแนวนโยบายจะเน้นการอุดหนุนเรื่องปากท้องและการให้สวัสดิการตามระบอบอุปถัมภ์ เกิดความสัมพันธ์ด้านกลับ (Reverse Relationship) ระหว่างระบอบประชาธิปไตยกับการกำหนดนโยบายของพรรคการเมืองในลักษณะอุปถัมภ์และอุดหนุนระยะสั้น การมีนโยบายในลักษณะดังกล่าวมากๆจะส่งผลต่อฐานะการเงินการคลังของประเทศและส่งผลกระทบต่อคุณภาพของระบอบประชาธิปไตยระยะยาว\n\nรศ.ดร.อนุสรณ์ ให้ความเห็นต่อ บทบาทของภาครัฐต่อการกำหนดนโยบายของพรรคการเมืองว่า ควรเป็นบทบาทในการสนับสนุนมากกว่าบังคับให้ปฏิบัติตาม ยุทธศาสตร์ชาติ 20 ปี ต้องเป็นยุทธศาสตร์ที่ต้องปรับเปลี่ยนตลอดเวลาตามพลวัตทางสังคม เศรษฐกิจ การเมือง เทคโนโลยีที่เกิดขึ้นในอัตราเร่ง\n\nกองทุนเพื่อการพัฒนาพรรคการเมืองควรให้ความสนใจกับการพัฒนากระบวนการกำหนดนโยบายสาธารณะมากกว่าการพัฒนาสาขาพรรคการเมือง เนื่องจาก เมื่อพรรคการเมืองได้ผ่านการเลือกตั้งอย่างต่อเนื่อง ไม่สะดุดลงจากการรัฐประหารอีก การพัฒนากระบวนการกำหนดนโยบายสาธารณะจะทำให้พรรคสามารถสร้างและขยายฐานคะแนนเสียงของตนเองได้และสาขาพรรคก็จะพัฒนาตามมาเมื่อพรรคการเมืองได้รับการสนับสนุนจากประชาชน จะเป็นพัฒนาการความเป็นสถาบันของพรรคการเมืองที่มีความยั่งยืนมากกว่า\n\nนอกจากนี้ กองทุนเพื่อการพัฒนาพรรคการเมืองควรจะเปิดโอกาสให้พรรคการเมืองเสนอกระบวนการพัฒนาแนวนโยบายผ่านการเสนอทำ “โครงการวิจัยเชิงปฏิบัติเพื่อการบริการชุมชน” ในพื้นที่ที่พรรคการเมืองสนใจและนำไปปฏิบัติจริง (ตามข้อเสนอของสถาบันพระปกเกล้า วิจัยโดย ธนพันธ์ ไล่ประกอบทรัพย์ คณะรัฐศาสตร์ จุฬาฯ) และส่งเสริมให้เกิดสถาบันวิเคราะห์นโยบายภายใต้พรรคการเมือง โดยสถาบันเหล่านี้ควรสามารถขอทุนทำวิจัยจากหน่วยงานรัฐที่มีหน้าที่จัดสรรทุนได้",
    "“ทีมเวิลด์” แซงเชือด “ยุโรป” ผงาดแชมป์เลเวอร์คัพสมัยแรก": "ศึกเทนนิส เลเวอร์ คัพ 2022 ที่สนามโอทู อารีนา กรุงลอนดอน ประเทศอังกฤษ เมื่อวันอาทิตย์ที่ผ่านมา เป็นการดวลแร็กเกตในวันสุดท้าย โดยใครเก็บแต้มได้ถึง 13 คะแนนก่อนจะคว้าแชมป์ไปครองได้ทันที ผลปรากฏว่า ทีมเวิลด์ เร่งเครื่องคว้าชัยเหนือ ทีมยุโรป 3 แมตช์รวดเก็บไป 9 คะแนนเต็มพลิกจากที่ตกเป็นรองอยู่ 4-8 คะแนนหลังผ่าน 2 วันแรกแซงคว้าแชมป์ไปครองได้เป็นสมัยแรก 13 – 8 คะแนน\n\nแจ็ค ซ็อค (สหรัฐ) และ เฟลิกซ์ อูเชร์-อเลียสซีม (แคนาดา) คว้า 3 คะแนนแรกของวันช่วยให้ ทีมยุโรป ตีตื้นขึ้นมาเป็น 7-8 คะแนน ด้วยชัยชนะเหนือ มัตเตโอ แบร์เร็ตตินี (อิตาลี) กับ แอนดี มาร์รีย์ (สหราชอาณาจักร) ในประเภทชายคู่ 2-1 เซต 2-6, 6-3, 10-8\n\nขณะที่ในประเภทชายเดี่ยว อูเชร์-อเลียสซีม ยังทำผงานได้อย่างยอดเยี่ยม เมื่อต้อน โนวัค ยอโควิช (เซอร์เบีย) ขาดลอย 2 เซตรวด 6-3, 7-6 (7-3) ช่วยให้ ทีมเวิลด์ แซงขึ้นนำ 11-8\n\nก่อนที่ ฟรานเซส ติอาโฟ (สหรัฐ) จะบดเอาชนะ สเตฟานอส ซิสซิปาส (กรีซ) ไปแบบสุดมัน 2-1 เซต 1-6, 7-6 (13-11), 10-8 ช่วยให้ ทีมเวิลด์ แซงเข้าวิน 13-8 คะแนน และทำให้แมตช์สุดท้ายระกว่าง แคสเปอร์ รุด (นอร์เวย์) กับ ไทเลอร์ ฟริตซ์ (สหรัฐ) ไม่จำเป็นต้องทำการแข่งขัน.\n\nภาพ REUTERS",
    "ยุโรปกระอัก! ค่าไฟทะยานพรวด 7-12 เท่าตัว!!!": "นายกอบศักดิ์ ภูตระกูล ประธานกรรมการสภาธุรกิจตลาดทุนไทย (FETCO) อดีตรัฐมนตรีประจำสำนักนายกรัฐมนตรี โพสต์เฟสบุ๊กส่วนตัว \"กอบศักดิ์ ภูตระกูล\" ระบุว่า\n\nค่าไฟแพงลิ่ว .... ปัญหาหนักอกของคนยุโรป !!!\n\nราคาไฟฟ้าเพิ่มขึ้นประมาณ 7-12 เท่าตัว\n\nในช่วงเวลาสั้นๆ เพียง 2 ปี (ระหว่าง ก.ค. 63 - ก.ค. 65)\n\nโดยราคาในประเทศต่าง ๆ เช่น\n\nอิตาลี เพิ่มจาก 38 เป็น 442 ยูโรต่อเมกาวัตต์-ชั่วโมง\n\nกรีซ 41 เป็น 338\n\nฮังการี 37 เป็น 371\n\nเยอรมัน 30 เป็น 315\n\nฝรั่งเศส 33 เป็น 400\n\nสวีเดน 11 เป็น 74\n\nสวิตเซอร์แลนด์ 33 เป็น 383\n\nลองคิดง่ายๆ ว่าถ้าเราเคยจ่ายค่าไฟเดือนละ 2,000 ตอนนี้ ต้องมาจ่ายเดือนละ 20,000 จะทำอย่างไร ส่วนร้านค้าที่เคยจ่ายเดือนละ 20,000 แล้วต้องมาจ่าย 200,000 จะอยู่ได้อย่างไร ???\n\nจึงไม่น่าแปลกใจว่าทำไม ร้านอาหาร ธุรกิจ โรงงาน อยู่กันไม่ได้ บ่นอุบ และคิดจะปิดกิจการ\n\nยิ่งไปกว่านั้น ระเบิดลูกล่าสุดจากท่านปูติน ที่สั่งปิดท่อก๊าซเพื่อตอบโต้มาตรการของ G7 ทำให้ราคาก๊าซมื่อวานนี้เพิ่มขึ้น 26-30% ก็ยิ่งจะทำให้ธุรกิจและคนยุโรปอยู่กันได้ยากมากขึ้นไปอีก\n\nน่าติดตามว่าจะเกิดอะไรขึ้นต่อไป\n\nทั้งสองฝ่ายจะเลือกทางเดินอย่างไร\n\nทางกลับไปสู่ปกติ หรือ ทางไปสู่ความย่อยยับของทั้งสองฝ่าย ครับ\n\n#ท่องเศรษฐกิจกับดรกอบ #ค่าไฟในยุโรป",
    "ประท้วงในอิหร่านยังนองเลือดไม่หยุด เสียชีวิตเพิ่มเป็น 26 ราย ลามไปทั่วโลก": "การประท้วงในอิหร่านที่มีชนวนเหตุจากผู้หญิงคนหนึ่งเสียชีวิตหลังถูกตำรวจจับเพราะไม่สวมฮิญาบ ยังคงรุนแรงมากขึ้นทำให้มีผู้เสียชีวิตเพิ่มเป็น 26 ราย และขยายวงกว้างไปอีกหลายประเทศ\n\nสถานีโทรทัศน์ของทางการ รายงานล่าสุดว่า จำนวนผู้เสียชีวิตจากการประท้วงครั้งใหญ่เพิ่มเป็น 26 ราย เมื่อวันพฤหัสบดี(22ก.ย.) แต่ไม่ได้ให้รายละเอียด การประท้วงเริ่มขึ้นเนื่องจากมีกระแสโกรธแค้นจากกรณี \"มาห์ซา อามินี\" สาววัย 22 ปี ถูกตำรวจศีลธรรมจับกุมในกรุงเตหะรานเมื่อวันที่ 13 ก.ย. เนื่องจากไม่สวมฮิญาบคลุมศีรษะและละเมิดระเบียบการแต่งกายอื่นๆ และเสียชีวิตในอีก 3 วัน ต่อมา การประท้วงส่วนใหญ่อยู่ในภาคตะวันตกเฉียงเหนือ ที่มีชาวเคิร์ดอาศัยจำนวนมาก เพราะอามินีอาศัยในจังหวัดเคอร์ดิสถาน ก่อนการประท้วงลุกลามเข้าสู่กรุงเตหะรานและอีกอย่างน้อย 50 อำเภอและเมือง ผู้ชุมนุมที่โกรธแค้นก่อเหตุเผาสถานีตำรวจและรถสายตรวจ และตำรวจถูกกล่าหาว่าใช้อาวุธหนักหรือกึ่งอาวุธหนักเข้าสลายผู้ประท้วงในบางแห่ง\n\nขณะที่ประธานาธิบดีเอบราฮิม ไรซี ของอิหร่าน แถลงข่าวนอกรอบระหว่างเข้าร่วมการประชุมสมัชชาใหญ่แห่งสหประชาชาติ (ยูเอ็นจีเอ) ในนครนิวยอร์ก เมื่อวันพฤหัสบดี โดยบอกว่า การกระทำที่ก่อความวุ่นวายเป็นสิ่งที่ไม่อาจยอมรับได้ แต่ก็บอกด้วยว่า เขาสั่งให้มีการสอบสวนสาเหตุการเสียชีวิตของอามินีแล้ว ด้านกองกำลังพิทักษ์การปฏิวัติเรียกร้องให้ฝ่ายกระบวนการยุติธรรมดำเนินคดีกับคนที่เผยแพร่ข่าวเท็จและข่าวลือเกี่ยวกับสาเหตุการเสียชีวิตของอามินีระหว่างถูกตำรวจควบคุมตัว อามินี เสียชีวิตที่โรงพยาบาลใน 3 วัน ต่อมาหลังการจับกุม สื่อรายงานว่า ตำรวจศีลธรรมจีบศรีษะเธอกระแทกกับรถสายตรวจและใช้กระบองทุบตีที่ศีรษะ แต่สำนักงานตำรวจศีลธรรม โต้แย้งว่า เจ้าหน้าที่ไม่ได้ทำร้ายหญิงสาว และทางการอิหร่าน ยืนยันว่า อามินีเสียชีวิตจากภาวะหัวใจล้มเหลวเฉียบพลัน",
    "หละหลวมจนพ่ายแพ้ที่ ลา โรมาเรด้า คอลัมน์ เรื่องเล่าบนเส้น 18 หลา โดย นัมเบอร์โฟร์": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nทีมชาติสเปนกลับมาลงสนามครั้งแรกในรอบ 3 เดือนหลังบุกชนะ สวิตเซอร์แลนด์ 1-0 ที่ เจนีว่า ใน เนชั่นส์ลีก ลีก เอ กลุ่ม 2 จากประตูชัยของ ปาโบล ซาราเบีย มาครั้งนี้ ทัพ ‘ลา โรฆา’ มีคิวดวลกับ สวิตเซอร์แลนด์ อีกครั้งในรายการเดียวกัน ซึ่ง หลุยส์ เอ็นรีเก้ สร้างเซอร์ไพรส์เล็กๆ ด้วยการพัก อัลบาโร่ โมราต้า แล้วส่ง มาร์โก อาเซนซิโอ ออกสตาร์ท 11 คนแรก ร่วมกับ อูไน ซิมอน , เซซาร์ อัซปิลิก้วยต้า,เอริก การ์เซีย,เปา ตอร์เรส,ยอร์ดี้ อัลบา, เซร์คิโอ บุสเก็ตส์,ปาโบล กาบี,เปดรี กอนซาเลซ,เฟร์ราน ตอร์เรส และ ปาโบล ซาราเบีย\n\nอาถรรพ์ที่ ลา โรมาเลด้า\n\n\n\nกับ สวิตเซอร์แลนด์ นั้น สเปน ถือสถิติเหนือกว่ามาก ตลอดการพบกัน 24 ครั้ง สามารถเอาชนะได้ถึง 18 ครั้ง เสมอ 5 ครั้ง และแพ้แค่เกมเดียวซึ่งก็คือนัดเปิดสนามฟุตบอลโลกที่ แอฟริกาใต้ ซึ่งหนนั้น สเปน ประสบความสำเร็จยิ่งใหญ่ด้วยการคว้าแชมป์โลกมาครองเป็นครั้งแรกในประวัติศาสตร์\n\n\n\n\n\nด้วยสถิติที่ข่มกันมิด ด้วยคุณภาพนักเตะที่ดูเหนือกว่า แต่ สวิตเซอร์แลนด์ ของ มูรัต ยาคิน สามารถทำในสิ่งที่ กรีซ เคยทำเอาไว้เมื่อ 19 ปีก่อนที่สนาม ลา โรมาเรด้า\n\n\n\n\n\nสเปน ไม่มีสนามกีฬาแห่งชาติ ในทุกครั้งที่มีเกมทีมชาติ สหพันธ์ฯ (RFEF) ใช้วิธีตระเวนไปเล่นตามเมืองต่างๆทั่วประเทศ\n\nคืนวันเสาร์ที่ผ่านมา สเปน กลับมาที่ ลา โรมาเลด้า รังเหย้าของ เรอัล ซาราโกซ่า อีกครั้ง ถือเป็นครั้งแรกในรอบ 19 ปี นับแต่เกมสุดท้ายที่พ่าย กรีซ คาบ้าน 0-1 ในยูโร 2004 รอบคัดเลือก ส่งผลให้ทีมต้องไปเตะเพลย์ ออฟ กับ นอร์เวย์ (สุดท้ายก็ผ่านเข้ารอบสุดท้าย แต่ก็ไปตกรอบแรก)\n\n\n\n\n\nมาครั้งนี้ สเปน พบความพ่ายแพ้แบบเหนือคาดอีกครั้งที่สนามแห่งนี้ ต่อ สวิตเซอร์แลนด์ ทีมที่ไม่เคยเอาชนะพวกเขาในเกมเหย้าได้เลย แต่มันได้เกิดขึ้นแล้ว\n\nที่สเปน หลายคนบอกว่านี่คือความมืดดำของ ลา โรมาเรด้า แห่งเมืองซาราโกซ่า ที่ทีมชาติไม่มีทางไขปริศนาออก\n\n\n\n\n\n\n\n\n\n…………………………….\n\nเกมรับอันหละหลวม\n\nหลายคนอาจจะบอกว่าความพ่ายแพ้นี้มาจากอาถรรพ์แห่ง ลา โรมาเรด้า ทว่าสิ่งที่ชัดเจนกว่านั้นก็คือเกมรับอันหละหลวม\n\nเกมรับของ สเปน เปิดโอกาสให้ สวิตเซอร์แลนด์ หลายครั้ง และการป้องกันลูกตั้งเตะในกรอบเขตโทษที่ย่ำแย่ ก็นำพาซึ่ง ‘ความหายนะ’\n\nอัซปิลิก้วยต้า ถูกกระแทกจนตัวปลิว ก่อนที่ มานูเอล อากานจี จะลอยตัวขึ้นโขกเน้นๆ เป็นประตูขึ้นนำ 1-0 โดยที่ก่อนหน้านั้น ทีมเกือบเสียประตูจากจังหวะเช็กล้ำหน้าพลาด\n\nการเสียประตู 1-2 ซึ่งเป็นประตูแห่งความพ่ายแพ้ มาจากการสกัดในกรอบเขตโทษไม่เด็ดขาดอีกครั้ง คราวนี้ อากานจี โฉบมาเล่นที่เสาแรกแล้วปาดเข้ากลางให้ บรีล เอ็มโบโล่ แประยะเผาขนเข้าไป\n\n\n\n\n\nอย่างไรก็ตาม เกมรับไม่ใช่งานของแผงหลังหรือ อูไน ซิมอน เท่านั้น แผงกลางและแผงหน้าก็ทำหน้าที่ในเกมรับได้แย่เช่นกัน\n\nบอลจากด้านข้าง และตรงกลางของ สวิตเซอร์แลนด์ ไหลทะลักมาถึงแดนหลังค่อนข้างเร็ว โดยปราศจากการดีเลย์เกมจากผู้เล่นในแดนบน\n\nปัญหาที่เห็นได้ชัดคือแผงหลัง,กลางและหน้าเล่นเกมรับไม่สัมพันธ์กัน ขาดการเชื่อมต่อที่ดี หรือพูดให้ชัดเจนก็คือ “ทีมเวิร์คในเกมรับแย่”\n\n…………………………….\n\nครองบอล 74%\n\nตลอดทั้ง 90 นาที สเปน เป็นฝ่ายครองบอลถึง 74% นี่คือเปอร์เซนต์ที่สูงเอามากๆ จนใครที่ไม่ได้ชมเกม จินตนาการได้ว่ามันคือการบุกพับสนามอยู่ข้างเดียว แต่ผลกลับมาว่าพวกเขาเป็นฝ่ายพ่ายแพ้ และแม้แต่โอกาสยิงเข้ากรอบก็เท่ากันที่ 4 ครั้ง\n\nปรัชญาฟุตบอลสปนเชื่อว่าการครองบอลคือการควบคุมเกม และเมื่อคุณเป็นฝ่ายควบคุมเกม เมื่อนั้นคุณก็มีโอกาสเป็นผู้ชนะ หากทว่าเกมกับ สวิตเซอร์แลนด์ เป็นอีกครั้งที่ทำลายความเชื่อในปรัชญานี้\n\n\n\n\n\nเด็กๆของ ยาคิน ไม่สนใจเรื่องการครองบอล พวกเขาเล่นตามแท็คติก รับแล้วโต้ เน้นเกมรับให้แข็งแกร่งเข้าไว้ และเมื่อได้ที่โอกาสเปิด ไม่ว่าจะจากความผิดพลาดของ สเปน หรือจากลูกเซตพีซเมื่อนั้นพวกเขาจะเล่นเกมรุก\n\n\n\n\n\nพ่ายแพ้เกมนี้ สิ่งที่ต้องทบทวนไม่ใช่เรื่องของปรัญชาหรือแนวทางการเล่นเพราะถ้าใครรู้จัก สเปน ดี จะรู้ว่าพวกเขาไม่มีทางเปลี่ยน หากแต่สิ่งที่ต้องทบทวนก็คือแนวทางในการแก้ปัญหาเมื่อต้องเจอกับทีมที่เล่นในแท็คติกนี้\n\n\n\n\n\nสเปน จะมีวิธีเอาชนะอย่างไร ? เพราะการเล่นในรูปแบบหลัก หลายๆครั้งก็ไม่ตอบโจทย์ หาก เอ็นรีเก้ หาทางแก้ได้ นี่จะเป็นเหมือนกุญแจทองคำไขสู่ความสำเร็จในฟุตบอลโลกที่ กาตาร์ นอกเหนือไปจากการยกระดับเกมรับให้เหนียวแน่นขึ้น\n\nเหลือเวลาอีก 60 วันเท่านั้น ฟุตบอลโลกที่ กาตาร์ ก็จะเปิดฉากขึ้น เวลาที่มีอยู่ น่าคิดว่ามันมากพอหรือไม่สำหรับ เอ็นรีเก้ ในการแก้ไขปรับปรุง ทัพกระทิงดุ ให้พร้อมในการสู้ศึก\n\n\n\n\n\n\n\n\n\n…………………………….\n\nเอ็นรีเก้ : เราเล่นครึ่งแรกได้แย่ที่สุดตั้งแต่ผมคุมทีม\n\nเกมนี้เราเริ่มต้นด้วยความมุ่งมั่นเหมือนอย่างที่เคยเป็นมาเสมอ แต่ว่าคู่ต่อสู้กดดันเราได้ดีมาก พวกเขามีสภาพร่างกายที่แข็งแกร่ง บีบให้เราไม่สามารถเล่นฟุตบอลในแบบฉบับของตัวเองได้ถนัด\n\nในครึ่งเวลาแรก เราขาดความชัดเจน นับเป็นครึ่งที่แย่ที่สุด ตั้งแต่ผมเป็นเทรนเนอร์ทีมชาติมา ส่วนในครึ่งหลัง เราทำได้ดีขึ้น เราตามตีเสมอสำเร็จ แต่ก็มาเสียประตูจากลูกเตะมุมอีกครั้ง\n\nความพ่ายแพ้เจ็บปวดเสมอ มันเป็นเรื่องน่าเสียดาย ตั้งแต่ต้นเราสร้างความอันตรายได้มาก 2 ประตูจาก 2 ลูกเตะมุม ลูกแรกเราป้องกันได้ดีแล้ว แต่ลูกที่ 2 เราต้องปรับปรุบให้ดีขึ้น\n\nเราไม่ใช่เครื่องจักร ย่อมมีบางวันที่เราขาดความแม่นยำไปแม้ว่าจะควบคุมเกมทั้งสนามเอาไว้ได้ก็ตาม ผมมองไม่เห็นเหตุผลที่เราจะต้องตื่นตระหนก ผมชอบความเชื่อที่ทีมมี นัดชิงชนะเลิศจะเป็นเกมที่ โปรตุเกส เราจะไปคว้าชัยชนะที่นั่น เราจะทำมัน ความพ่ายแพ้นี้ ไม่ได้สร้างความสงสัยให้กับผมก่อนที่จะลุยฟุตบอลโลกด้วยเช่นกัน\n\nเจมส์ ลา ลีกา\n\n\n\n",
    "\"แมนยูฯ\" เล่นใหญ่ จ้องคว้า “ดาวยิงสถิติโหด” เสริมคมช่วงปีใหม่ (คลิป)": "สำหรับ กรีซมันน์ ถูก แอตเลติโก มาดริด ยืมตัวมาจาก บาร์เซโลนา ด้วยสัญญา 2 ฤดูกาล และกำลังจะหมดสัญญาช่วงซัมเมอร์หน้า โดยยังไม่เป็นที่แน่ชัดว่า ตราหมี จะซื้อขาดหรือไม่ และตามรายงานล่าสุดจากสื่อดังแดนผู้ดีระบุว่า แมนเชสเตอร์ ยูไนเต็ด กำลังจับตาสถานการณ์ของ กรีซมันน์ อย่างใกล้ชิด เพื่อหวังดึงมาสู่โรงละครแห่งความฝันช่วงต้นปีหน้า\n\nทั้งนี้ กรีซมันน์ วัย 31 ปี ยิงให้ แอตเลติโก มาดริด ไปแล้ว 144 ประตู กับอีก 57 แอสซิสต์ จากการลงเล่น 300 นัดรวมทุกรายการ ส่วนฤดูกาลนี้ยิงไปแล้ว 3 ประตู จาก 7 นัด โดยเจ้าตัวเคยค้าแข้งกับ ตราหมี ระหว่างปี 2014-2019 ก่อนจะย้ายมาอยู่กับบาร์เซโลนา แต่โชว์ฟอร์มไม่ออกก่อนจะย้ายกลับถ้ำตราหมีด้วยสัญญายืมตัว",
    "'โอลิมเปียกอส' เซ็น 'ฮาเมส' ร่วมทัพ 1 ปี ใส่เบอร์ 10": "โอลิมเปียกอส ทีมจากลีกกรีซ ยืนยันได้ตัว ฮาเมส โรดริเกซ เพลย์เมกเกอร์ทีมชาติโคลอมเบีย เข้ามาร่วมทัพแบบไร้ค่าตัว โดยเซ็นสัญญาเป็นเวลา 1 ปี บวกออปชั่นขยายเพิ่มได้อีกปี\n\nโอลิมเปียกอส ทีมในศึก ซูเปอร์ลีก กรีซ ประกาศคว้าตัว ฮาเมส โรดริเกซ กองกลางชาวโคลอมเบีย มาร่วมทัพอย่างเป็นทางการ เมื่อวันพฤหัสบดีที่ 15 กันยายน ที่ผ่านมา โดยเซ็นสัญญาแบบไม่มีค่าตัว หลังจากที่นักเตะยกเลิกสัญญากับ อัล-รายยาน สโมสรดังในลีกกาตาร์ ทำให้กลายเป็นแข้งฟรีเอเย่นต์หลังจากนั้น\n\nส่วนรายละเอียดของสัญญาไม่มีการเปิดเผย แต่สื่อในแดนเทพนิยายรายงานว่า เซ็นค้าแข้งเป็นเวลา 1 ปี และมีเงื่อนไขสามารถขยายสัญญาได้อีก 1 ฤดูกาล หากทำผลงานได้เป็นที่น่าพอใจ โดยจะได้รับค่าเหนื่อยราว 2 ล้านยูโรต่อปี หรือประมาณ 73 ล้านบาท พร้อมกับจะได้สวมเสื้อหมายเลข 10 ให้กับต้นสังกัดใหม่\n\n\" นับเป็นการตัดสินใจที่ยาก แต่เป็นการตัดสินใจที่ดี นี่คือบทใหม่ในชีวิตของผม และผมก็ตื่นเต้นอย่างมากที่ได้ย้ายมาเล่นกับ โอลิมเปียกอส \" มิดฟิลด์วัย 31 ปีกล่าว หลังจากปฏิเสธหลายสโมสรอย่าง บาเลนเซีย และ กาลาตาซาราย แล้วเลือกมาอยู่ในลีกกรีซ\n\nสำหรับ ฮาเมส ผ่านการค้าแข้งกับทีมชั้นนำมาอย่างมากมาย ไม่ว่าจะเป็น เอฟซี ปอร์โต้, โมนาโก, เรอัล มาดริด, บาเยิร์น มิวนิค และ เอฟเวอร์ตัน โดยลงสนามรวมไปทั้งหมด 457 นัด ทำไป 124 ประตู พร้อมกับติดทีมชาติโคลอมเบียไปทั้งหมด 86 นัด ทำไป 24 ประตู ตลอด 12 ปีที่รับใช้ทีมบ้านเกิด\n\nขณะเดียวกัน เขาจะได้ร่วมงานกับ มาร์เซโล่ แบ็คซ้ายบราซิเลี่ยน อดีตเพื่อนร่วมทีม ราชันชุดขาว ที่เพิ่งย้ายมาร่วมถิ่น กาไรสกากิส สเตเดี้ยม เมื่อช่วงต้นเดือนที่ผ่านมา โดยผลงานของต้นสังกัดใหม่ของพวกเขาเวลานี้ รั้งอันดับ 3 ของตารางลีกสูงสุด มี 8 คะแนนจาก 4 เกม ตามหลัง พานาธิไนกอส ที่ทำผลงานเยี่ยมชนะรวด อยู่ 4 แต้ม",
    "วิเคราะห์บอล เดนมาร์ก vs ฝรั่งเศส วันจันทร์ที่ 26 กันยายน 2565": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nเดนมาร์ก\n\nแคสเปอร์ ฮูลแมนด์ ทำผลงานชนะ 3 แพ้ 2 ตกมาเป็นรองจ่าฝูงด้วยการมี 9 คะแนน โดยฟอร์มนัดล่าสุดบุกแพ้ โครเอเชีย 1-2\n\nความพร้อมจะพลาดใช้งาน อันเดรียส คอร์เนลิอุส, คริสเตียน นอร์การ์ด และ โรเบิร์ต สคอฟ มีอาการบาดเจ็บเล่นงาน ในราย ยุสซูฟ โพลเซ่น กับ โยนาส วินด์ เป็นอีกสองรายที่ไม่พร้อมรบ\n\nแต่ทาง เยสเปอร์ ลินด์สตรอม หายจากอาการป่วยกลับมาเป็นทางเลือก\n\nฝรั่งเศส\n\nดีดีเย่ร์ เดส์ช็องส์ พาทีมหมดลุ้นแชมป์กลุ่มแชมป์ไปแล้ว แต่ผลงานล่าสุดเปิดบ้านชนะ ออสเตรีย 2-0 ขึ้นมาอยู่ที่ 3\n\nสภาพทีมเจอปัญหาเยอะมากเพราะก่อนโปรแกรมรอบนี้จะเรื่มก็ขาดนักเตะเป็นโหลแล้ว เกมล่าสุดต้องมาเสีย ไมค์ เมนญ็อง ผู้รักษาประตูเจ็บน่องถอนตัวไปแล้ว รวมไปถึง ฌูลส์ กุนเด้ กองหลังเจ็บกล้ามเนื้อต้นขาด้านหลังถอนอีกราย\n\nโดยเมื่อวันศุกร์ที่ผ่านมา อุมัน เดมเบเล่ ไม่ได้ลงซ้อมเนื่องจากปัญหากล้ามเนื้อน่องแม้ว่าวันเสาร์จะกลับมาลงซ้อมได้แต่ต้องรอดูอาการ\n\n11 ผู้เล่นตามคาด\n\nเดนมาร์ก (3-4-2-1) : แคสเปอร์ ชไมเคิล - โยอาคิม อันเดอร์เซ่น, ซีมอน กาย่าร์, อันเดรียส คริสเตนเซ่น - ราสมุส คริสเตนเซ่น, โธมัส เดอลานีย์, ปิแอร์-เอมิล ฮอยเบียร์ก, โยอาคิม เมห์เล่ - คริสเตียน เอริกเซ่น, เยสเปอร์ ลินด์สตรอม - แคสเปอร์ ดอลเบิร์ก\n\nฝรั่งเศส (3-4-1-2) : อังฟองส์ อาเรโอล่า - วิลเลียม ซาลีบา, ราฟาแอล วาราน, ดาโยต์ อูปาเมกาโน่ - เบนฌาแม็ง ปาวาร์, โอเรเลียง ชูอาเมนี่, ยุสซูฟ โฟฟาน่า, แฟร์กล็องด์ เมนดี้ - อองตวน กรีซมันน์ - คีลียัน เอ็มบั๊ปเป้, คริสโตเฟอร์ เอ็นกุนกู\n\nสนาม : พาร์เค่น สเตเดียม, โคเปนเฮเก้น\n\nผู้ตัดสิน : อิสต์วาน โควาชส์ (โรมาเนีย)\n\n\n\n",
    "'ฮาเมส' ย้ายซบ 'โอลิมเปียกอส' ด้วยสัญญายืมตัว": "ฮาเมส ย้ายไปร่วมทัพ อัล-รายยาน ในลีกกาตาร์ เมื่อปีที่ผ่านมา โดยได้สวมเสื้อหมายเลข 10 โดยไม่มีการเปิดเผยค่าตัวแต่อย่างใด โดยลงสนามไปทั้งหมด 15 นัด ยิงไป 5 ประตู ทำไป 7 แอสซิสต์ โดยเขามีสัญญาเหลืออยู่กับทีม 2 ปี จนถึง มิถุนายน 2024\n\nล่าสุด Fabrizio Romano ผู้สื่อข่าวระดับ Tier1 ได้ออกมารายงานด้วยวลีเด็ด Here we go! โดยระบุว่า ฮาเมส โรดริเกวซ เตรียมย้ายไปร่วมทัพ โอลิมเปียกอส ด้วยสัญญายืมตัวจากสโมสร อัล-รายยาน\n\nรายงานระบุเพิ่มเติมว่า นักเตะบินไปตรวจร่างกายวันนี้ และถ้าไม่มีอะไรผิดพลาดเขาจะเปิดตัวกับทีมภายในวันนี้เลย โดยเตรียมหวนร่วมงานกับเพื่อนเก่าอย่าง มาร์เซโล่ อดีตแข้งเรอัล มาดริด\n\n\n\n\n\nสำหรับตลาดซื้อขายนักเตะของลีกกรีซ จะปิดลงในวันพฤหัสบดีที่ 15 กันยายน นี้",
    "‘น้ำมันมะกอก’ จ่อแพงขึ้นอีก หลังเจอ ‘ภัยแล้ง’ กระทบผลผลิต": "อ้างอิงจาก อันดาลูเซีย ภูมิภาคทางตอนใต้สุดของสเปนซึ่งเป็นผู้ผลิตน้ำมันมะกอกประมาณ 1 ใน 3 ของโลกนั้นพบว่าการผลิตน้ำมันมะกอกเป็นเรื่องของจังหวะเวลา โดยต้นไม้จะเริ่มผลิดอกในเดือนมีนาคม ก่อนที่ดอกจะบานในเดือนพฤษภาคม และผลมะกอกจะเติบโตในช่วงฤดูร้อนก่อนเก็บเกี่ยวในฤดูใบไม้ร่วง\n\nแต่ในเดือนกรกฎาคมที่ผ่านมา อุณหภูมิเพิ่มสูงขึ้นโดยทำสถิติสูงสุดที่ 40 องศาเซลเซียสในหลายพื้นที่ของฝรั่งเศส สเปน อิตาลี และโปรตุเกส เมื่อสภาพอากาศร้อนจัดและปริมาณน้ำฝนที่ไม่เพียงพอ ได้ส่งผลให้พื้นที่เกือบ 2 ใน 3 ของสหภาพยุโรปประสบกับภาวะแห้งแล้งซึ่งส่งผลต่อการเก็บเกี่ยวผลมะกอกเพื่อผลิตเป็นน้ำมันมะกอก\n\n“เราคาดว่าการเก็บเกี่ยวน้ำมันมะกอกจากฟาร์มของเราจะลดลงประมาณ 40% ในปีนี้ เนื่องจากสภาพอากาศที่เลวร้าย” Manuel Heredia Halcón เจ้าของฟาร์มมะกอกรายใหญ่ในสเปนกล่าว\n\nJuan Jímenez ซีอีโอของบริษัท Green Gold Olive Oil เองก็ประสบปัญหาที่คล้ายกัน โดยระบุว่า อุณหภูมิที่พุ่งสูงขึ้นอาจทำให้ผลผลิตลดลงระหว่าง 35% ถึง 60% ของการเก็บเกี่ยวในปีปกติ ซึ่งถือเป็นปัญหาที่แย่ที่สุดในรอบ 10 ปีที่ผ่านมา ด้าน กระทรวงเกษตรของสหรัฐอเมริกา คาดการณ์ว่า การผลิตของมะกอกทั่วโลกจะลดลง 14% และจากข้อมูลของ Mintec เฉพาะในสเปนจะลดลงถึง 30%\n\nHalcón คาดว่า ราคาขายน้ำมันมะกอกในปีนี้อยู่ที่ 4 ยูโร (3.97 ดอลลาร์) ต่อกิโลกรัม ให้กับผู้ซื้อของเขา ซึ่งรวมถึงผู้นำเข้าในเอเชียและอเมริกา ซึ่งเพิ่มขึ้น 30% จากปีที่แล้ว ขณะที่ราคามาตรฐานของน้ำมันมะกอกบริสุทธิ์พิเศษของสเปนแตะระดับสูงสุดในรอบกว่า 5 ปี ณ สิ้นเดือนสิงหาคม และในช่วงสองปีที่ผ่านมา เพิ่มขึ้นเกือบ 80% จาก 2.19 ยูโร (2.18 ดอลลาร์) ต่อกิโลกรัมในเดือนสิงหาคม 2020 เป็น 3.93 ยูโร (3.90 ดอลลาร์) ในเดือนนี้\n\nนอกจากปัญหาภัยแล้งแล้ว ยังมีปัจจัยอื่น ๆ ที่ส่งผลต่อราคาน้ำมันมะกอก อาทิ สงครามรัสเซีย-ยูเครน ที่ส่งผลต่อการส่งออก น้ำมันดอกทานตะวัน ทำให้ผู้ซื้อ ตุนน้ำมันมะกอกไว้ทดแทน ขณะที่ต้นทุนอื่น ๆ ก็มีราคา เช่น ค่าไฟก็แพงขึ้น 2 เท่า ในขณะที่ขวดแก้วก็ราคาแพงขึ้น 40%\n\nYacine Amor ผู้อำนวยการของ Artisan Olive Oil Company ผู้ค้าส่งน้ำมันมะกอกในสหราชอาณาจักร คาดว่าราคาน้ำมันมะกอกขวดครึ่งลิตร (18 ออนซ์) จะเพิ่มขึ้นมากถึง 20% ในอีกไม่ช้า อย่างในตลาด เนเธอร์แลนด์และกรีซ ราคาขายปลีกของน้ำมันมะกอกก็เพิ่มขึ้นกว่า 1 ใน 4 เมื่อเทียบกับช่วงเวลาเดียวกันของปีก่อน\n\nอย่างราคาน้ำมันมะกอกบริสุทธิ์พิเศษ Filippo Berio ปัจจุบันมีราคาสูงเป็นประวัติการณ์ที่ 5 ปอนด์ (5.76 ดอลลาร์) ในบางร้าน เพิ่มขึ้นจาก 3.75 ปอนด์ (4.32 ดอลลาร์)\n\n“ไม่ต้องสงสัยเลยว่าเรากำลังเผชิญกับช่วงเวลาที่ยากลำบากที่สุดช่วงหนึ่งในอุตสาหกรรมน้ำมันมะกอก”",
    "หมดกันแชมป์โลก เดนมาร์กทุบฝรั่งเศส ส่งท้ายเนชั่นส์ลีก (ไฮไลท์)": "ผลบอลล่าสุด ศึกฟุตบอล ยูฟ่า เนชั่นส์ ลีก เอ กลุ่ม 1 เกมนี้เป็นเกมที่ เดนมาร์ก เปิดบ้านดวลกับ ฝรั่งเศส ดูบอลสด เมื่อวันอาทิตย์ที่ 25 กันยายน เวลา 01.45 น. (เช้ามืดอาทิตย์) ที่ผ่านมา พรีวิวบอล ดูไฮไลท์ออนไลน์ ทาง UEFA.TV\n\nผลบอลเมื่อคืนนี้ ผลบอลล่าสุด ผลบอล ยูฟ่า เนชั่นส์ ลีก เดนมาร์ก พบ ฝรั่งเศส เนชั่นส์ลีกสด\n\nสนาม : พาเค่น\n\n>> เช็คผลบอลสด-ไลฟ์สกอร์ ฟุตบอลทั่วโลก คลิกที่นี่ <<\n\nผลบอลล่าสุด เนชั่นส์ลีก ผลฟุตบอล เดนมาร์ก-ฝรั่งเศส : วันอาทิตย์ที่ 25 กันยายน 2565 เมื่อเวลา 01.45 น. ที่สนาม พาเค่น การแข่งขันฟุตบอล ยูฟ่าเนชั่นส์ลีก เอ กลุ่ม 1 พร้อมอัปเดต ผลบอลวันนี้ ผลบอลล่าสุด\n\nในเกมนี้กลายเป็นเดนมาร์ก ที่เปิดบ้านเอาชนะ ฝรั่งเศส แชมป์โลกทีมล่าสุดไปได้ 2-0 โโยทั้งสองประตุเกิดขึ้นในช่วงครึ่งแรกจาก แคสเปอร์ ดอลเบิร์ก และ อันเดรียส สคอฟ โอลเซ่น\n\nแต่ถึงแม้ว่าทัพโคนมจะเก็บชัยชนะในเกมนี้ แต่ก็ไม่เพียงพอที่จะให้พวกเขาเข้าสู่รอบต่อไป ทำได้เพียงแค่อันดับที่ 2 ของกลุ่ม ส่วนทางด้าน ฝรั่งเศส ตลอด 6 เกมชนะได้เพียงแค่เกมเดียวเท่านั้น จบอันดับที่ 3 ของกลุ่ม\n\nรายชื่อ 11 ตัวจริงของทั้งสองทีม\n\nเดนมาร์ก (4-3-3) : แคสเปอร์ ชไมเคิ่ล (GK) – โยอาคิม เมห์เล่, โยอาชิม แอนเดอร์เซ่น, อันเดรียส คริสเตนเซ่น, ราสมุส คริสเตนเซ่น – คริสเตียน อีริคเซ่น, ปิแอร์-เอมิล ฮอยเบียร์ก, โธมัส เดลานี่ย์ – แคสเปอร์ ดอลเบิร์ก, มิคเกล ดัมส์การ์ด, อันเดรียส สคอฟ โอลเซ่น\n\nฝรั่งเศส (3-4-1-2) : อัลฟองส์ อเรโอล่า (GK) – วิลเลี่ยม ซาลิบา, เบอนัวต์ บาเดียชิล, ดาโยท อูปาเมกาโน่ – เอดูอาร์โด้ คามาวิงก้า, ออเรลิยง ชูอาเมนี่, เบนจามิน ปาวาร์, แฟร์กน็องด์ เมนดี้ – อองตวน กรีซมันน์ – คีเลี่ยน เอ็มบัปเป้, โอลิวิเยร์ ชิรูด์\n\nส่วนไฮไลท์การแข่งขัน ยูฟ่า เนชั่นส์ ลีก คู่ระหว่าง เดนมาร์ก พบ ฝรั่งเศส สามารถรับชมแบบถูกลิขสิทธิ์ได้ทาง UEFA.tv",
    "'ตราไก่' ปลดล็อคเปิดรังทุบ 'ออสเตรีย' 2-0 หนีบ๊วยกลุ่ม": "ฝรั่งเศส ได้เฮเสียที เมื่อเปิดบ้านเอาชนะ ออสเตรีย ไปได้ 2-0 จาก คีลิยัน เอ็มบั๊ปเป้ และ โอลิวิเย่ร์ ชิรูด์ ช่วยกันทำสกอร์คนละตุง ขยับจากอันดับสุดท้ายขึ้นมารั้งที่ 3 กลุ่ม 1 ยูฟ่า เนชั่นส์ ลีก 2022-2023 ลีก เอ\n\nศึกฟุตบอล ยูฟ่า เนชั่นส์ ลีก 2022-2023 ลีก เอ กลุ่ม 1 นัดที่ 5 ประจำวันพฤหัสบดีที่ 22 กันยายน 2022 ที่สนาม สต๊าด เดอ ฟร๊องซ์ เป็นการเจอกันระหว่าง ทีมชาติฝรั่งเศส แชมป์เก่า ที่ลงแข่งไปแล้ว 4 นัด ยังไม่ชนะทีมใด เสมอ 2 แพ้ 2 มี 2 คะแนน รั้งอันดับสุดท้ายของตาราง เปิดบ้านพบกับ ทีมชาติออสเตรีย ที่ชนะ 1 เสมอ 1 แพ้ 2 มีอยู่ 4 แต้ม รั้งอันดับ 3 ของตาราง\n\nGOAL นาที 56 ตราไก่ ได้ประตูขึ้นนำ 1-0 รูปเกมในครึ่งแรกเป็นเจ้าบ้านที่บุกอย่างหนัก มีโอกาสลุ้นสกอร์ 15 ครั้งเข้ากรอบ 4 ครั้ง แต่จังหวะสุดท้ายไม่คมพอ ทำให้ยังคงทำอะไรทีมเยือนไม่ได้ แต่ครึ่งหลังความพยายามก็มาประสบผลสำเร็จจากจังหวะที่ โอลิวิเย่ร์ ชิรูด์ ไหลบอลมาให้ คีลิยัน เอ็มบั๊ปเป้ ลากบอลจากกลางสนามมาหน้ากรอบเขตโทษหลบผู้เล่นของทีมเยือนสองคน ก่อนที่จะทะลุเข้าเขตโทษด้านซ้ายยิงเข้าเสาแรก นายทวารทีมเยือนหมดสิทธิ์ป้องกัน\n\nGOAL นาที 65 แข้งน้ำหอม หนีไปเป็น 2-0 จากการทำเกมบุกมาด้านขวา อองตวน กรีซมันน์ ได้บอลแล้วโยนมาที่หน้าประตู ให้กับ โอลิวิเย่ร์ ชิรูด์ ชิงจังหวะโหม่งได้ก่อน แม้จะโดนแนวรับของทีมเยือนขึ้นเบียด แต่อาศัยความแข็งแกร่งโขกบอลลอยเข้าประตูไป\n\nช่วงเวลาที่เหลือไม่มีประตูเพิ่ม จบเกม 90 นาที ทีมชาติฝรั่งเศส เปิดรังชนะ ทีมชาติออสเตรีย 2-0 คว้าชัยชนะเป็นนัดแรก มีเพิ่มเป็น 5 คะแนน แซงขึ้นมารั้งอันดับ 3 กลุ่ม 1 ในขณะที่ ขุนพลเวียนนา แพ้เป็นนัดที่สาม ยังมี 4 คะแนนเหมือนเดิม หล่นลงมารั้งอันดับสุดท้าย ยูฟ่า เนชั่นส์ ลีก 2022-2023 ลีก เอ ขณะที่ผลอีกคู่ โครเอเชีย ชนะ เดนมาร์ก 2-1 ขึ้นไปนำเป็นจ่าฝูงมี 10 คะแนน\n\nผู้เล่นตัวจริง ทีมชาติฝรั่งเศส (ระบบการเล่น 3-4-1-2): ไมค์ เมนญอง (ผู้รักษาประตู) - ฌูลส์ กุนเด้, ราฟาแอล วาราน (กัปตันทีม), เบอนัวต์ บาเดียชีล - โชนาต็อง คลอสส์, โอเรเลียง ชูอาเมนี่, ยุสซุฟ โฟฟาน่า, แฟร์กล็องด์ เมนดี้ - อ็องตวน กรีซมันน์ - โอลิวิเย่ร์ ชิรูด์, คีลิยัน เอ็มบั๊ปเป้\n\nผู้เล่นตัวจริง ทีมชาติออสเตรีย (4-4-2): พาทริค เพ็นต์ซ (ผู้รักษาประตู) - คริสโตเฟอร์ ทริมเมิ่ล, ฟิลิปป์ ไลน์ฮาร์ท, ดาวิด อลาบา (กัปตันทีม), มักซิมิเลี่ยน โวเบอร์ - มาร์เซล ซาบิตเซอร์, ซาเวอร์ ชลาเกอร์, นิโคลัส ซีวัลด์, อันเดรส ไวมันน์ - มาร์โก อาร์เนาโตวิช , คาริม โอนิซิโว\n\n",
    "Mainstand \"สื่อกีฬา\" ไม่เน้น \"ผลการแข่งขัน\" สู่ Content Creator Hub เต็มรูปแบบ": "นี่คือตัวอย่างหัวข้อข่าวกีฬา ที่ Main Stand สื่อกีฬาทางเลือกนำเสนอมาตลอด 4 ปีของการก่อตั้ง และก็เป็นพวกเขาเองนี่เองที่เป็น \" สื่อกีฬา \" ที่หลายคนกำลังจับตา จนทำให้ยอดผู้ติดตามสูงถึง 1 ล้านคน\n\n“คอนเทนท์กีฬาเคยเป็นเซคชั่นหนึ่งในภาพรวมของสื่อทั้งหมด เป็นเรื่องของคนกลุ่มใดกลุ่มหนึ่ง แต่เราทำเรื่องกีฬาให้เชื่อมโยงกับไลฟ์สไตล์ การเมือง สังคม เพื่อให้เรื่องกีฬาอิมแพคกับคนในวงกว้าง” โรจน์ พุทธคุณ ประธานเจ้าหน้าที่บริหารบริษัท เมนสแตนด์ ครีเอเตอร์ (ประเทศไทย) จำกัด ย้ำถึง คอนเซปต์ของ Main Stand\n\nกีฬากับสังคม การเมือง และวัฒนธรรมจึงแยกออกจากกันไม่ขาด มีความเชื่อมโยงต่อกันในมิติใดมิติหนึ่ง และถ้าเอ่ยถึง สื่อกีฬา ที่ทำหน้าที่อธิบายความเชื่อมโยงที่ว่านี้อย่างต่อเนื่องและทำได้ดี ก็ต้องมีชื่อ Main Stand อยูในนั้น\n\nการแสดงออกของ วงการกีฬา สหรัฐที่ออกมาแสดงสัญลักษณ์คุกเข่าให้เพลงชาติเพื่อประท้วงรัฐบาลที่ขาดความเคารพต่อคนผิวสี กระทั่งทีมรักบี้นิวซีแลนด์ในชุดดำ ซึ่งได้รับการขนานนาม All Blacks ต้องทำ “ฮะกะ” (haga) ท่าเต้นในยามออกศึกของชนเผ่าเมารีก่อนเริ่มการแข่งขัน\n\nแม้ การแข่งขันกีฬา จะเป็นกิจกรรมเพื่อสร้างคุณประโยชน์กับร่างกาย เสริมสร้างความสามัคคีและมิตรภาพ หากปฏิเสธไม่ได้ว่าในอีกด้านหนึ่ง กีฬา ล้วนเชื่อมโยงกับสังคมในมิติใดมิติหนึ่ง ทั้งเศรษฐกิจ สังคม วัฒนธรรม อาทิ วิกฤติล้มละลายของกรีซที่เกิดขึ้นหลังการเป็นเจ้าภาพ มหกรรมโอลิมปิก 2004\n\nถอดรหัสสื่อกีฬาไม่เน้นผล\n\nMainstand คือสื่อกีฬาที่เติบโตอย่างรวดเร็วตลอด 4 ปีที่ก่อตั้ง และจุดเด่นของเขาคือการนำเสนอคอนเทนต์แบบไม่เน้นผลการแข่งขัน แบบที่สื่อกีฬาส่วนใหญ่มักนำเสนอ แต่ Mainstand นำเรื่องกีฬามาเชื่อมโยงกับไลฟ์สไตล์ สังคม การเมือง และนำเสนอ In-depth Stories ดั่งเช่นหัวข้อที่ถูกยกตัวอย่างข้างต้น\n\nลายเซนต์ของ Main stand ที่ว่านี้ ทำให้สื่อกีฬาที่มีจุดเริ่มต้นจากแฟนเพจ และเว็ปไซต์ เติบใหญ่ขึ้นเรื่อย และกำลังก้าวสู่ปีที่ 5 พร้อมยอดผู้ติดตามกว่า 1 ล้านคน นอกจากนี้ยังมีประสบการณ์รับบริหารผังรายการ และผลิตรายการให้กับดิจิทัลทีวี เช่น ช่อง T-Sport รวมถึงมี บริษัทแพลนบี มีเดีย จำกัด (มหาชน) ซึ่งถือลิขสิทธิ์กีฬามาร่วมลงทุน เสริมความแข็งแกร่ง\n\nถึงวันนี้ Mainstand มีผู้บริหารใน 3 ส่วนหลักประกอบด้วย นายกรัณย์พล เตชะรุ่งเรืองภรณ์ ประธานกรรมการ บริษัท เมนสแตนด์ ครีเอเตอร์ (ประเทศไทย) จำกัด นายโรจน์ พุทธคุณ ประธานเจ้าหน้าที่บริหาร และนายวัฒน เงินหมื่น ประธานเจ้าหน้าที่ฝ่ายปฏิบัติการ ซึ่งทั้งหมดล้วนอยู่ในวงการกีฬา ผ่านประสบการณ์การทำการตลาด การร่วมทำทีมฟุตบอล และดูแลสื่อในทีมฟุตบอล\n\nโรจน์ พุทธคุณ ประธานเจ้าหน้าที่บริหารบริษัท เมนสแตนด์ ครีเอเตอร์ (ประเทศไทย) จำกัด ให้สัมภาษณ์ว่า Mainstand เริ่มต้นเติบโตมาจากการเป็น Online Publisher ที่ใช้ Passion ในการทำงาน มีการปรับตัวในสภาวะต่าง ๆ เรื่อยมา รวมไปถึงการปรับตัวให้เข้ากับลูกค้า และเพิ่มบริการให้ลูกค้าเลือกใช้มากขึ้น จากการทำเนื้อหาด้านกีฬาบนแฟนเพจ เว็ปไซต์ สู่การเป็น Content Provider ให้กับลูกค้าหลายแห่ง ไม่ว่าจะเป็นเอกชนหรือภาครัฐก็ตาม\n\n“เราเคยเข้าไปทำการประชาสัมพันธ์ให้กับการกีฬาแห่งประเทศไทย ทำเนื้อหาในโทรทัศน์ และสำหรับเอกชนก็มีการเข้าไปทำคอนเทนต์ออนไลน์ รวมถึงช่วยดูแลระบบออนไลน์ให้กับลูกค้าหลาย ๆ กลุ่ม ไม่จำกัดเฉพาะลูกค้าที่สนใจทำ Sport Marketing เท่านั้น ใน Service ส่วนนี้จะครอบคลุมทั้งระบบหน้าบ้านอย่างการผลิตคอนเทนต์ รวมไปถึงระบบหลังบ้านที่จะติดตามผลการดำเนินงาน ซึ่งก็ได้รับการตอบรับจากลูกค้าเป็นอย่างดีในช่วง 2-3 ปีที่ผ่านมา โดยในช่วงไตรมาสที่ 4 นี้ จึงต้องการรวบจุดเด่นของเราเพื่อต่อยอด Service ให้กับลูกค้า”\n\nสัดส่วนรายได้ของ Main stand มาจาก 3 ส่วนหลัก ประกอบด้วย 1.การทำเนื้อหาและเผยแพร่ทางสื่อของตัวเองในสัดส่วน 30% ของรายได้ทั้งหมด 2. การเป็น Content Provider เช่น รับจ้างผลิตรายการ การเป็นพาร์ทเนอร์ในส่วนเนื้อหาให้กับสื่อต่างๆ ในสัดส่วน 35% และ 3. การเป็นที่ปรึกษาด้าน Sport Marketing ให้กับหน่วยงานรัฐและเอกชนอีก 30%\n\n“ในยุคแรกเรามีมอตโต้ ว่า Sport Edutainment ที่เอาสาระกับบันเทิงด้านกีฬามาเจอกัน จากนั้นเราเปลี่ยนมาใช้ Stand for all ที่ใช้เป็นแกนหลักในธุรกิจ ซึ่งการจะเป็นเนื้อหาสำหรับทุกคนได้นั้น เรามองว่าต้องมี มี Content ที่เชื่อมโยงกับทุกคนได้ และสองเราต้องมีฟอร์แมท คือมีรูปแบบสื่อที่ต่างกัน เช่น วีดีโอ บทความ และสาม มี Distribution Chanel ซึ่งนอกจากออนไลน์แล้ว เราจึงมีส่วนไปทำโทรทัศน์ ทำวิทยุ นั่นจึงเป็นเหตุผลว่าแม้เราจะชำนาญในการทำออนไลน์ แต่เราก็ยังให้ความสำคัญในทุกแพลตฟอร์ม”\n\n(จากซ้ายไปขวา) วัฒน เงินหมื่น ประธานเจ้าหน้าที่ฝ่ายปฏิบัติการ โรจน์ พุทธคุณ ประธานเจ้าหน้าที่บริหาร และ กรัณย์พล เตชะรุ่งเรืองภรณ์ ประธานกรรมการ บริษัท เมนสแตนด์ ครีเอเตอร์ (ประเทศไทย) จำกัด\n\n“หลังจากเราทำเนื้อหาในสไตล์ของเรา แล้วมีคนเห็นฝีไม้ลายมือ นำไปสู่การร่วมผลิตรายการ และปีที่ผ่านมา เราทำเงินจากส่วนนี้ในระดับ 70-80 ล้านบาทต่อปี แล้วเราก็นำจุดแข็งนี้มาพัฒนาต่อ เพราะมันจะมีช่องกีฬาที่อยากจะให้เราทำต่อ หรือสื่อประเภทอื่นที่มีโมเดลที่อยากให้เรื่องกีฬามีความสำคัญ เพราะทุกวันนี้สื่อกีฬาไมได้จำกัดแค่ผลการแข่งขัน แต่ยังอยู่ในไลฟ์สไตล์ วิธีคิด หรือแฟชั่น” ผู้บริหาร Main Stand กล่าวและว่า ในปัจจุบัน ปีที่ผ่านมา Mainstand มีรายได้รวมอยู่ที่ 120 ล้านบาท ขณะที่ในปีหน้าคาดหมายว่าจะเติบโตอีก 20-30% จากการร่วมผลิตเนื้อหา และการทำ Sport Marketing จากการจัดกิจกรรมภายหลังสถานการณ์โควิด-19 เริ่มคลี่คลาย\n\nวางแผนสู่ Content Creator Hub\n\nในการเติบโตสู่ปีที่ 5 นี้ Main Stand วางกลยุทธ์สู่การเป็น Content Creator Hub ให้การบริการแบบ One Stop Service ไม่ว่าจะเป็นการวางกลยุทธ์ในการใช้เครื่องมือในการทำการตลาดให้เกิดประสิทธิภาพสูงสุด การผลิตคอนเทนต์ การประชาสัมพันธ์แบบเต็มรูปแบบ\n\nวัฒน เงินหมื่น ประธานเจ้าหน้าที่ฝ่ายปฏิบัติการ บริษัท เมนสแตนด์ ครีเอเตอร์ (ประเทศไทย) จำกัด กล่าวว่า ล่าสุดได้เปิดตัวแบรนด์แอมบาสเดอร์ของ Mainstand ถึง 15 คน ที่เราเรียกว่า “MainStand Frontman” ซึ่งนอกจากจะทำให้ Mainstand มีความเข้มแข็งมากขึ้นแล้ว ยังจะเป็นการขยายฐานกลุ่มเป้าหมายและเชื่อมโยงระหว่างลูกค้ากับกลุ่มเป้าหมายมากขึ้น ด้วยการทำการตลาดแบบ Influencer\n\nกรัณย์พล เตชะรุ่งเรืองภรณ์ ประธานกรรมการ บริษัท เมนสแตนด์ ครีเอเตอร์ (ประเทศไทย) จำกัด มองว่า เป้าหมายของ Mainstand คือการเป็นสื่อกีฬาที่เข้าถึงทุกคน มีช่องทางออนไลน์หลักที่เติบโตได้เร็วมากในฐานะสื่อกีฬา มีประสบการณ์รับบริหารผังรายการ และผลิตรายการให้กับดิจิทัลทีวี\n\nสำหรับโมเดลการบริหารรายได้จากการมี Frontman ในสังกัดนั้น ปฏิเสธไม่ได้เลยว่าการที่มีคนเข้ามาอยู่ในโครงสร้างของมากขึ้น เราต้องมองทั้งสองอย่างคือการสร้างรายได้ให้กับบริษัทและการสร้างรายได้ให้กับ Frontman หรือ Influencer ของเรา เรามีวิธีการบริหารจัดการในรูปแบบโมเดลที่จะสร้างรายได้และเติบโตร่วมกัน\n\n\"ผมว่าโมเดลนี้เป็นโมเดลที่น่าสนใจ Frontman ของเราจะทำหน้าที่เพิ่มมูลค่าให้กับสินค้าของลูกค้า และเชื่อมโยงกับกลุ่มเป้าหมาย ในขณะเดียวกัน Mainstand ก็มองว่าเรามีหน้าที่สร้างมูลค่าให้กับ Frontman ของเราเช่นกัน ฉะนั้นสิ่งที่เราจะทำก็คือเราจะทำให้ Influencer ของเรามีมูลค่าสูงขึ้นและเติบโตไปกับคอนเทนต์ที่เราจะทำ เมื่อทั้งสองส่วนนี้โตขึ้น ก็จะทำให้เกิดรายได้ร่วมกัน”\n\nการที่มีแพลตฟอร์มที่แข็งแรงหรือเพียงช่องทางในการสื่อสารเพียงอย่างเดียวยังไม่เพียงพอที่จะสื่อสารกับกลุ่มเป้าหมาย จุดที่สำคัญที่สุดคือต้องมีคนที่จับต้องได้ง่ายและสามารถเข้าถึงในแบบที่เขาต้องการ เลยเป็นที่มาของ Frontman ซึ่งจะทำหน้าที่เป็นจุดเกาะเกี่ยวบุคคลระหว่างกับกลุ่มเป้าหมายให้มากที่สุด\n\nทำให้กลุ่มเป้าหมายเข้าถึงและเข้าใจเราได้มากที่สุด และเพื่อให้เราเข้าถึงทุกคนตามเป้าหมาย Frontman มีหลายเจเนอเรชั่น ซึ่งแต่ละคนจะมีคาแรกเตอร์ที่ชัดเจน แต่สิ่งที่พวกเรามีเหมือนกันคือ Passion ในเรื่องของกีฬา และการเป็น Sport Lover\n\nให้เรื่องกีฬาเข้าไปถึงในทุกมิติทั้งสังคม การเมือง เศรษฐกิจ วัฒนธรรม ได้อย่างที่ตั้งใจ"
}