{
    "อดีตอูเครน (1)": "",
    "STARK ทุ่ม 2 หมื่นล้าน ซื้อ LEONI Kabel GmbH-LEONIsche Holding Inc": "นายชนินทร์ เย็นสุดใจ ประธานกรรมการ บริษัท สตาร์ค คอร์เปอเรชั่น จำกัด (มหาชน) หรือ STARK เปิดเผยว่า ที่ประชุมวิสามัญผู้ถือหุ้นครั้งที่ 1/2565 มีมติอนุมัติการซื้อหุ้นใน LEONI Kabel GmbH และ LEONIsche Holding Inc ในสัดส่วน 100% มูลค่าการซื้อขายรวมทั้งสิ้นไม่เกิน 560.00 ล้านยูโร (หรือประมาณไม่เกิน 20,572.89 ล้านบาท) พร้อมกันนี้ มีมติอนุมัติการเพิ่มทุนจดทะเบียนของบริษัทจำนวน 1,500,000,000 บาท จากทุนจดทะเบียนเดิมจำนวน 15,875,206,607 บาท เป็นทุนจดทะเบียนใหม่จำนวน 17,375,206,607 บาท โดยการออกหุ้นสามัญเพิ่มทุนจำนวน 1,500,000,000 หุ้น (มูลค่าที่ตราไว้หุ้นละ 1.00 บาท) และมีมติการจัดสรรหุ้นสามัญเพิ่มทุนของบริษัทเพื่อเสนอขายให้แก่บุคคลในวงจำกัด (Private Placement)โดยการเข้าลงทุนซื้อกิจการ Business Group Automotive & EV cable (BG AM) ในชื่อบริษัท LEONI Kabel ซึ่งบริษัทย่อยของ LEONI AG (LEONI) ที่เป็นบริษัทที่จดทะเบียนในตลาดหลักทรัพย์แห่งแฟรงก์เฟิร์ต ประเทศเยอรมนี และ LEONIsche ที่จดทะเบียนภายใต้กฎหมายของรัฐเดลาแวร์ เป็นบริษัทย่อยของ LEONI Bordnetz-Systeme GmbH เป็นบริษัทย่อยของ LEONI เช่นเดียวกันทั้งนี้ BG AM ที่บริษัท STARK เข้าซื้อกิจการ 100% นี้ ดำเนินธุรกิจผลิตสายไฟฟ้าสำหรับรถยนต์ (Automotive cable) และสายไฟสำหรับ EV charging solutions ใหญ่ที่สุดในโลก มียอดขายปี 2021 ประมาณ 1.4 พันล้านเหรียญสหรัฐ สำนักงานใหญ่ตั้งอยู่ที่ประเทศเยอรมนี และโรงงานผลิต 10 แห่งใน 7 ประเทศทั่วโลก ได้แก่ เยอรมนี โปแลนด์ สโลวะเกีย ฮังการี ตุรกี เม็กซิโก และจีน โดยมี end-users เป็น OEM ผู้ผลิตรถยนต์สันดาป และรถ EV แบรนด์ชั้นนำทั่วโลกทั้งค่ายยุโรป อเมริกัน ญี่ปุ่น และจีน จะเป็นการต่อยอดและขยายธุรกิจของ STARK เข้าสู่ธุรกิจที่เกี่ยวเนื่องกับ Automotive, EV และ Charging Solutions จากเดิมที่ STARK เป็นผู้นำอันดับ 1 ในภูมิภาคอาเซียนในสายไฟฟ้ากลุ่ม Power Cable อยู่แล้วนายชนินทร์ กล่าวอีกว่า ด้วยศักยภาพและเทคโนโลยีของ LEONI ที่เป็นผู้นำด้านสายไฟ Automotive & EV อันดับ 1 ของโลก ประสบการณ์ยาวนานและฐานลูกค้า Tier 1 & Tier 2 ที่แข็งแกร่งทั่วโลก และมี Synergy ที่ชัดเจนกับธุรกิจ Power Cable เดิมของ STARK ทั้งในเรื่อง Supply Chain การจัดซื้อวัตถุดิบโดยใช้ Economies of Scale อีกทั้งแผนการขยายธุรกิจ LEONI เข้าภูมิภาคอาเซียนที่ STARK มีฐานการผลิตอยู่แล้ว และความเป็นไปได้ที่จะขยายการผลิต Power Cable ของ STARK ไปในตลาดต่างประเทศที่ LEONI มีฐานการผลิตอยู่แล้ว ตามแนวโน้มของโลกในเรื่อง De-globalization\"เราคาดการณ์ว่าจะลงทุนจะแล้วเสร็จภายในไตรมาส 4 ปี 2565 และจะรับรู้รายได้ส่วนเพิ่มทันที ส่งผลให้ภาพรวมทั้งในแง่รายได้และกำไรปีนี้ นอกจากนี้ อีกทั้งคณะผู้บริหารของ LEONI เป็นบุคลากรที่มีความชำนาญและมีประสบการณ์ในอุตสาหกรรมการผลิตสายเคเบิลยานยนต์ยาวนานกว่า 20 ปี สามารถถ่ายทอดความรู้ และ Know-How เพิ่มประสิทธิภาพการผลิตด้วย industrial 4.0 มาใช้กับการผลิตของ STARK และการนำเทคโนโลยีเยอรมนี มาสร้าง value added ให้กับธุรกิจสายไฟ Power Cable อีกด้วย\" นายชนินทร์ กล่าว",
    "ได้ทีขย่มซ้ำ! ตะวันตกเปิดหน้าชก เตรียมมอบเครื่องบินรบให้ยูเครนขยี้รัสเซีย": "พันธมิตรตะวันตกบางส่วนของเคียฟ มีกำลังใจมากขึ้นจากความสำเร็จของปฏิบัติการตีโต้กลับรัสเซียในแคว้นคาร์คิฟเมื่อสัปดาห์ที่แล้ว ล่าสุด หนังสือพิมพ์ไฟแนนเชียลไทม์สของอังกฤษรายงานในวันอังคาร (13 ก.ย.) โดยอ้างแหล่งข่าวสหรัฐฯ ที่ไม่ประสงค์เอ่ยนาม ระบุว่าเวลานี้พวกเขาอยู่ระหว่างหารือกันเกี่ยวกับ \"ความต้องการระยะยาวของยูเครน\" ซึ่งบางส่วนเชื่อว่าเป็นเรื่องเหมาะสมที่จะส่งฝูงบินรบให้แก่เคียฟ \"ในระยะกลางถึงระยะยาว\"ก่อนหน้านี้บรรดาประเทศตะวันตกทั้งหลายพากันปฏิเสธส่งมอบเครื่องบินขับไล่แก่ยูเครน โดยอ้างว่ามันจะต้องใช้เวลาในการฝึกฝนนักบินยูเครน ประเด็นปัญหาเกี่ยวกับการบำรุงรักษาระบบอาวุธล้ำสมัยในสมรภูมิรบ และความเสี่ยงโหมกระพือสถานการณ์ความขัดแย้งกับรัสเซียลุกลามบานปลายเคียฟ มีความคืบหน้าในการเจรจากับสโลวะเกีย ซึ่งบอกว่าจะมอบเครื่องบินรบรุ่นเก่าที่ผลิตโดยสหภาพโซเวียต ช่วยเสริมแสนยานุภาพของฝูงบินรบยูเครน ในขณะที่สโลวะเกียเพิ่งปลดประจำการฝูงบิน MiG-29 ไปเมื่อช่วงปลายเดือนสิงหาคมการรุกคืบในแคว้นคาร์คิฟ ได้รับการอวดอ้างจากเจ้าหน้าที่สหรัฐฯ ว่าเป็นความสำเร็จครั้งใหญ่ของกองทัพยูเครน ซึ่งช่วงหลายเดือนก่อนหน้านี้ ประสบความพ่ายแพ้แก่รัสเซียและกองกำลังพันธมิตรของมอสโก ในสมรภูมิรบต่างๆ มากมายแอนโทนี บลิงเคน รัฐมนตรีต่างประเทศหรัฐฯ อ้างเมื่อวันจันทร์ (12 ก.ย.) ว่ากองกำลังยูเครนมี \"ความคืบหน้าครั้งสำคัญ\" หลังได้ประโยชน์จากแรงสนับสนุนจากตะวันตก ในแง่ของการให้คำรับประกันว่ายูเครนจะมีอาวุธยุทโธปกรณ์ที่จำเป็นในมือสำหรับดำเนินปฏิบัติการโจมตีตอบโต้กลับด้าน มาร์ค วอร์เนอร์ ประธานคณะกรรมาธิการข่าวกรองวุฒิสภาสหรัฐฯ อวดอ้างเช่นกันว่าบรรดาหน่วยงานข่าวกรองของตะวันตกมีบทบาทสำคัญในการเตรียมพร้อมปฏิบัติการโจมตีตอบโต้กลับของยูเครน(ที่มา : ไฟแนนเชียลไทม์ส/อาร์ทีนิวส์)",
    "เซเลนสกี แถลงขอบคุณการสนับสนุนสหรัฐฯ ในการต้านรัสเซีย": "ประธานาธิบดีโวโลดิเมียร์ เซเลนสกี ระบุในแถลงการณ์ประจำวันว่า ได้หารือหลากประเด็นกับรัฐมนตรีต่างประเทศสหรัฐฯ ที่เดินทางเยือนยูเครนเมื่อวันพฤหัสบดี โดยไม่ได้มีการประกาศล่วงหน้า รวมทั้งแสดงความขอบคุณต่อสหรัฐฯ สำหรับการสนับสนุนต่าง ๆ เพื่อรับมือกับการรุกรานของรัสเซียด้วย\n\nปธน.เซเลนสกี เปิดเผยด้วยว่า หนึ่งในหัวข้อที่มีการหารือกับ แอนโทนี บลิงคน รัฐมนตรีต่างประเทศสหรัฐฯ ก็คือ การประกาศให้รัสเซียเป็น ‘รัฐก่อการร้าย’ โดยระบุในแถลงการณ์เมื่อช่วงค่ำของคืนวันพฤหัสบดีตามเวลาท้องถิ่นว่า “ความเป็นจริงทางกฎหมายนั้นต้องสอดรับกับความเป็นจริงที่เกิดขึ้นจริงเสมอ และความเป็นจริงก็คือว่า รัสเซียได้กลายมาเป็นแหล่งต้นตอของการก่อการร้ายที่ยิ่งใหญ่ที่สุดของโลกแล้ว” และว่า “โลกต้องได้รับรู้ถึงสัญญาณอันชัดเจนว่า การก่อการร้ายของรัสเซียจะไม่ได้รับการให้อภัย”\n\nนอกจากนั้น ผู้นำยูเครนยังระบุด้วยว่า “พื้นที่กว่าหนึ่งพันตารางกิโลเมตรของอาณาเขตของเรา ได้รับการปลดปล่อยเป็นอิสระตั้งแต่เมื่อวันที่ 1 กันยายน” และว่า “ข้าพเจ้ารู้สึกขอบคุณทุกคนที่ทำให้เรื่องนี้เป็นจริงขึ้นมาได้ รู้สึกขอบคุณกองทัพ เจ้าหน้าที่หน่วยข่าวกรอง และหน่วยปฏิบัติการพิเศษต่าง ๆ ที่ทำให้ธงยูเครนได้โบกสะบัดขึ้นอีกในเวลานี้”\n\nขณะเดียวกัน รมต.บลิงคน กล่าวในแถลงการณ์หลังการประชุมกับปธน.เซเลนสกีว่า “นักรบผู้กล้าที่ปกป้องยูเครนอยู่แถวหน้ายังคงต่อสู้ด้วยความกล้าหาญเพื่อเสรีภาพของประเทศตน” และยังยืนยันความมุ่งมั่นของประธานาธิบดีโจ ไบเดน ที่จะให้การสนับสนุนยูเครน “ตราบเท่าที่จะต้องเป็นไป” ด้วย\n\nรายงานข่าวจากทีมข่าวที่ติดตามรมต.ต่างประเทศสหรัฐฯ เปิดเผยว่า บลิงเคน “เดินทางเข้าไปในทำเนียบบริหารประธานาธิบดีที่มีการเสริมกำลังป้องกันอย่างแข็งแกร่ง ผ่านโถงทางเดินมืด ๆ มากมายที่มีกระสอบทรายปิดกั้นตามหน้าต่างเต็มไปหมด จนมาถึงห้องสีขาวที่ประดับประดาด้วยทองและโคมระย้าในที่สุด”\n\nปธน.เซเลนสกี ยังได้แสดงความขอบคุณต่อ “แรงสนับสนุนมหาศาล” ที่สหรัฐฯ ส่งให้ยูเครน และกล่าวสรรเสริญปธน.ไบเดนและสภาคองเกรสที่ช่วยให้ยูเครน “ได้นำอาณาเขตและผืนดินของเรากลับมา”\n\nในการเยือนยูเครนคราวนี้ รมต.บลิงเคน ประกาศนำส่งความช่วยเหลือระยะยาวมูลค่า 2,200 ล้านดอลลาร์ “เพื่อเสริมสร้างความมั่นคงให้กับยูเครนและประเทศเพื่อนบ้านอีก 18 ประเทศ ซึ่งหลายแห่งเป็นพันธมิตรของนาโต้ รวมทั้งหุ้นส่วนด้านความมั่นคงที่มีความเสี่ยงจะเผชิญกับการรุกรานของรัสเซียในอนาคตด้วย”\n\nแถลงการณ์จากกระทรวงการต่างประเทศสหรัฐฯ เปิดด้วยว่า หากความช่วยเหลือก้อนนี้ได้รับการอนุมัติจากสภาคองเกรสแล้ว งบราว 1,000 ล้านดอลลาร์จากทั้งหมด 2,200 ล้านดอลลาร์จะถูกนำส่งให้ยูเครน ขณะที่ งบที่เหลือจะแบ่งไปให้ แอลเบเนีย บอสเนีย บัลแกเรีย โครเอเชีย สาธารณรัฐเช็ก เอสโตเนีย จอร์เจีย กรีซ โคโซโว ลัตเวีย ลิทัวเนีย มอลโดวา มอนเตเนโกร มาเซโดเนียเหนือ โปแลนด์ โรมาเนีย สโลวะเกียและสโลวีเนีย\n\nส่วนที่นิวยอร์กนั้น รัสเซียขอให้คณะมนตรีความมั่นคงสหประชาติเปิดประชุมเพื่อที่จะวิพากษ์วิจารณ์ชาติตะวันตกที่นำส่งความช่วยเหลือทางทหารให้กับยูเครน เพื่อจุดประสงค์ที่ผู้แทนมอสโกระบุว่าเป็น การทำสงครามตัวแทน\n\nวาสสิลี เนเบนเซีย เอกอัครราชทูตรัสเซียประจำสหประชาชาติ กล่าวว่า “นาโต้นั้นกำกับให้เคียฟเดินเข้าสู่การทำสงคราม” และว่า การที่หวังว่าอาวุธของชาติตะวันตกจะทำให้ยูเครนได้ชัยชนะในสนามรบนั้นเป็นเพียง “จินตนาการล้ม ๆ แล้ง” และ “อาวุธใหม่ ๆ จะไม่เปลี่ยนสมดุลของขุมพลัง และมีแต่จะยืดระยะเวลาแห่งความเจ็บปวดของรัฐบาลเซเลนสกีออกไปอีกเท่านั้น”\n\nทูตริชาร์ด มิลส์ ของสหรัฐฯ โต้กลับว่า กรุงมอสโกนั้นช่างกล้านักที่จะออกมาแนะประเทศต่าง ๆ หลีกทางให้รัสเซียหาทางทำลายรัฐสมาชิกของสหประชาชาติ โดยระบุว่า “สหรัฐฯ มุ่งมั่นที่จะสนับสนุนประชาชนชาวยูเครนที่ทำการปกป้องชีวิต เสรีภาพและประชาธิปไตยของตน (และ)เราจะไม่หลบซ่อนการสนับสนุนในเรื่องนี้”",
    "ถึงเวลารัดเข็มขัด! 6 สตาร์ไร้ค่าตัวที่ แมนยู สมควรดึงร่วมทัพ": "แล้วไหนยังต้องจ่ายเงินชดเชยให้กับ โอเล่ กุนนาร์ โซลชา และ ราล์ฟ รังนิก ตลอดจนทีมงานสตาฟฟ์โค้ชของทั้งคู่อีกด้วย\n\nหากจะเทียบกับปีก่อนหน้านั้น ผีแดง ขาดทุนเพิ่มไปอีก 23.3 ล้านปอนด์ แม้สโมสรจะมีรายได้รวมเพิ่มขึ้น แต่ก็มีรายจ่ายเพิ่มตามไปด้วยทั้งการเซ็นสัญญากับนักเตะใหม่ที่ทำให้ทีมแบกรับการจ่ายค่าแรงสูงขึ้นเป็นเงาตามตัว\n\nต่อการมีรายจ่ายที่สูงลิบ เชื่อเหลือเกินว่าผลประกอบการหนถัดไป แมนฯ ยูไนเต็ด อาจประสบกับการขาดทุนเพิ่มอีกก็เป็นได้เนื่องจากสโมสรทุ่มเงินให้ เอริค เทน ฮาก เสริมทัพแบบไม่ยั้งในช่วงซัมเมอร์ที่ผ่านมา\n\nฉะนั้นแล้ว จอห์น เมอเท่อห์ ผู้อำนวยการฟุตบอลของ ผีแดง จึงประกาศให้ทราบโดยทั่วกันล่วงหน้าแล้วว่ากุนซือดัตช์จะได้งบช็อปปิ้งอีกในเดือนม.ค.แต่จะไม่มากมายอะไรเนื่องจากสโมสรจัดหนักตามที่อดีตโค้ชทีม อาแจ็กซ์ ต้องการแบบเต็มร้อยไปแล้วเมื่อช่วงซัมเมอร์รวมเป็นเงินเกินกว่า 200 ล้านปอนด์ซึ่งทำให้ทีมตกเป็นข่าวจ่ายเงินซื้อนักเตะในราคาที่สูงเกินจริงมากที่สุดตามระเบียบ\n\nเมื่อเป็นอย่างนี้ บางทีในซัมเมอร์หน้า แมนฯ ยูไนเต็ด น่าจะหาทางลดรายจ่ายด้วยการคว้านักเตะที่ไม่มีค่าตัวมาร่วมทีมบ้างก็ดี\n\nและนี่คือ 6 สตาร์ที่กำลังจะหมดสัญญากับต้นสังกัดหลังจบซีซั่นนี้\n\n1.วิลฟรีด ซาฮา\n\nมีแววได้กลับมาค้าแข้งใน โรงละครแห่งความฝัน อีกรอบแม้การย้ายจาก คริสตัล พาเลซ ในคราวแรกของเขาจะไม่สวยหรูอย่างที่ถูกคาดเอาไว้\n\nปีกทีมชาติ ไอวอรี่ โคสต์ เคยย้ายมาร่วมทีม อสูรแดง เมื่อเดือนม.ค.2013 แต่สุดท้ายก็ต้องกลับไปสร้างชื่อกับ ดิ อีเกิ้ลส์ อีกหน และเขาทำได้อย่างยอดเยี่ยมในยุคของกุนซือ ปาทริค วิเอร่า\n\nขณะเดียวกัน พอจะบอกได้ว่าสตาร์วัย 29 ปีมีประสบการณ์มากขึ้นแล้ว และกลายเป็นปีกชั้นแนวหน้าอีกรายของ พรีเมียร์ลีก ซึ่งถือว่าคุ้มค่าต่อการเสี่ยงหาก ผีแดง หวังเซ็นสัญญากับเขาอีกครั้ง\n\n2.ดักลาส ลุยซ์\n\nแมนฯ ยูไนเต็ด อาจต้องขับเคี่ยวกับ อาร์เซน่อล ซึ่งหวังได้ตัวกองกลางทีมชาติ บราซิล ของ แอสตัน วิลล่า เมื่อช่วงซัมเมอร์ แต่สุดท้าย เดอะ กันเนอร์ส ก็จำต้องรับประทานแห้ว\n\nเป็นที่ระบุว่าทีม ปืนใหญ่ ยื่นข้อเสนอไม่เป็นที่ถูกใจทีม สิงห์ผงาด ในวันสุดท้ายก่อนปิดตลาด จึงทำให้เป้าหมายคนสำคัญของ มิเกล อาร์เตต้า ต้องค้าแข้งกับถิ่น วิลล่า พาร์ค ต่อไปโดย สตีเว่น เจอร์ราร์ด นายใหญ๋ชาวเมืองผู้ดียังหวังว่าจะกล่อมสตาร์ชาวเมืองกาแฟให้ต่อสัญญาใหม่ได้\n\nแน่นอนว่าการได้ตัว กาเซมีโร่ มาร่วมทีมอาจทำให้ ผีแดง ไม่คิดไล่ล่า ลุยซ์ แต่ในเมื่ออดีตขุนพลทีม เรอัล มาดริด ยังยึดตำแหน่งในทีมตัวจริงของสโมสรไม่ได้ ก็ไม่แน่ว่า เทน ฮาก อาจสนใจเสริมทัพในจุดนี้อีกครั้ง\n\nยิ่งหาก ลุยซ์ มีชื่อร่วมทีมชาติชุด ฟุตบอลโลก และมีผลงานที่ดีก็ไม่ต้องสงสัยเลยว่านักเตะที่ไม่มีค่าตัวอย่างเขาจะเนื้อหอมมากแค่ไหน\n\n3.ยูริ ตีเลอมันส์\n\n\n\n\n\nเป็นอีกรายที่โดนลือกับ แมนฯ ยูไนเต็ด เมื่อช่วงซัมเมอร์ที่ผ่านมา แม้จะไม่มีความเคลื่อนไหวสักเท่าไหร่ก็ตาม\n\nแต่ที่แน่ๆ ดาวเตะทีมชาติ เบลเยี่ยม ของ เลสเตอร์ ซิตี้ กระหายย้ายทีมอย่างชัดเจน แถมว่ากันว่า เดอะ ฟ็อกซ์ พร้อมขายเขาในราคาสุดถูกแค่ 25 ล้านปอนด์ด้วย แต่สุดท้ายก็ไม่มีทีมไหนทาบซื้ออย่างจริงๆจังๆ\n\nอย่างไรก็ดี ในวัย 25 ปี และมีฝีเท้าที่ยอดเยี่ยม ตีเลอมันส์ ยังมีโอกาสได้ย้ายไปค้าแข้งกับทีมที่ใหญ่ขึ้นแม้เจ้าตัวจะยืนยันหมาดๆว่าไม่รู้สึกเสียใจที่ต้องรับใช้ เดอะ ฟ็อกซ์ ตามเดิมในซีซั่นนี้\n\n4.มิลาน สครีเนียร์\n\nแมนฯ ยูไนเต็ด อาจไม่ต้องการเซ็นเตอร์ฮาล์ฟอีกแล้วในขณะนี้ แต่หากในช่วงซัมเมอร์ เทน ฮาก ตัดสินใจโละใครทิ้งก็เชื่อว่าเขาหวังคว้าปราการหลังตัวกลางมาร่วมทีมเพิ่มอย่างแน่นอน\n\nกับการมีดาวเตะทีมชาติ สโลวะเกีย เข้ามาร่วมสังกัดจะส่งผลให้ แมนฯ ยูไนเต็ด สามารถวางระบบหลังสามได้ แม้ สครีเนียร์ จะเล่นในระบบหลังสี่ได้อย่างลงตัวเช่นกันก็ตาม\n\nปฏิเสธไม่ได้ว่า ผีแดง มีแผงหลังอย่าง ราฟาแอล วาราน กับ ลิซานโดร มาร์ติเนซ ที่เข้าขากันเป็นอย่างดีแล้ว แต่หาก วิคตอร์ ลินเดอเลิฟ หรือ แฮร์รี่ แม็กไกวร์ มีอันต้องย้ายออกจาก โอลด์ แทรฟฟอร์ด ช่องว่างที่เหลืออยู่ก็สมควรถูกแทนที่โดยกองหลังทีม อินเตอร์ มิลาน\n\nกระนั้นก็ดี ไม่ง่ายเช่นกันที่ แมนฯ ยูไนเต็ด จะได้ลายเซ็นของเขาเพราะทั้ง สเปอร์ส และ เชลซี อีกสองสโมสรของ พรีเมียร์ลีก ต่างก็จับจ้องสถานการณ์ของสตาร์วัย 27 ปีชนิดตาเป็นมัน\n\n5.คอนราด ไลเมอร์\n\n\n\n\n\nกองกลางทีม แอร์เบ ไลป์ซิก เป็นอีกรายที่มีชื่อถูกลือในตลาดเมื่อช่วงซัมเมอร์อย่างหนัก\n\nนอกจากจะเป็นมิดฟิลด์จอมขยันที่วิ่งสู่ฟัดแบบไม่มีเกียร์ถอยหลังแล้ว ดาวเตะทีมชาติ ออสเตรีย ยังเล่นได้ในหลากหลายตำแหน่งอีกด้วยทั้งในแผงกลาง และแผงหลัง\n\nด้วยวัย 25 ปี เขาจึงอยู่ในช่วงที่กำลังห้าวหาญ และพร้อมพัฒนาฝีเท้ากับทีมที่ใหญ่ขึ้นโดยมี ลิเวอร์พูล กับ บาเยิร์น มิวนิค ให้ความสนใจเมื่อช่วงซัมเมอร์ที่ผ่านมา\n\nอย่างไรก็ดี ไลป์ซิก ไม่คิดขายเขา และยอมเสี่ยงเสียกำลังสำคัญไปแบบฟรีๆหากไม่อาจโน้มน้าวให้เขาต่อสัญญาได้\n\nภายใต้ นิคเนม \"เพรสซิ่ง แมชีน\" ไลเมอร์ จึงเป็นนักเตะที่น่าสนใจหาก เทน ฮาก ต้องการมองหาใครสักคนที่ดีกว่าทั้ง เฟร็ด และ สกอตต์ แม็คโทมิเนย์\n\n6.ยานน์ ซอมเมอร์\n\nได้รับการทาบทามจาก แมนฯ ยูไนเต็ด ในช่วงซัมเมอร์ แต่นายทวารทีมชาติ สวิตเซอร์แลนด์ ปฏิเสธที่จะย้ายออกจากทีม โบรุสเซีย มึนเช่นกลัดบัค\n\nเหตุผลคือเขาไม่ต้องการนั่งเป็นตัวสำรองของ ดาบิด เด เคอา และส่งผลให้ ผีแดง หันไปยืม มาร์ติน ดูบราฟก้า ผู้รักษาประตูทีม นิวคาสเซิ่ล มารับบทมือสองนอกจาก ผีแดง แล้ว นีซ สโมสรของ ลีกเอิง ก็สนใจซิวตัวนายด่านตาข่ายทีม สิงห์หนุ่ม ด้วย แต่ก็เหลวไปด้วยกันทั้งคู่\n\nอย่างไรก็ดี ต้องบอกว่าประตูสู่ โอลด์ แทรฟฟอร์ด ยังไม่ปิดตายสำหรับนายทวารวัย 33 ปีหากเขารู้สึกว่าพร้อมย้ายมาสัมผัสกับเกมใน พรีเมียร์ลีก ดูสักตั้งโดยยินดีสำแดงฝีมือเพื่อแย่งตำแหน่งกับมือกาวสแปนิช",
    "ไลออส์เกต ปัดฝุ่นลุยสร้าง \"The Stranger\" ฉบับรีเมค พร้อมเปิดตัวแคสติ้งใหม่": "เชื่อว่าหลาย ๆ คนน่าจะยังคงจำหนังเขย่าขวัญทุนต่ำที่สนุกลุ้นไม่ธรรมดา อย่าง \"The Stranger\" หรือที่มีชื่อไทยว่า \"คืนโหด คนแปลกหน้า\" ที่เคยออกฉายในปี 2008 ซึ่งมี \"ลิฟ ไทเลอร์\" แสดงนำได้อยู่ นั่นคือผลงานหนังแจ้งเกิดให้กับผู้กำกับ \"ไบรอัน เบอร์ติโน\" แต่ในวันนี้มันกำลังจะถูกนำมาปัดฝุ่นสร้างใหม้ในฉบับรีเมค ที่จะได้ทีมนักแสดงชุดใหม่ ผู้กำกับคนใหม่ และค่ายหนังใหม่\n\nDeadline เปิดเผยว่า ไลออนส์เกต ได้เร่งเครื่องสร้างเวอร์ชั่นรีเมคใหม่ของ The Stranger โดยมอบหมายให้ผู้กำกับ \"เรนนี่ ฮาร์ลิน\" จาก Cliffhanger มานั่งเก้าอี้สร้างงานชิ้นนี้ โดยวางแผนจะสร้างหนังเรื่องนี้ขึ้นมาเป็นแฟรนไชส์ คาดว่าจะทำออกมาเป็นหนังไตรภาคในเบื้องต้น\n\nพร้อมกับประกาศรายชื่อทีมนักแสดงชุดใหม่ที่เป็นดารารุ่นใหม่ทั้งหมด ได้แก่ \"มาเดอลีน เพทสช์\" (จากซีรีส์ Riverdale), \"ฟรอย กูเทียร์เรซ\" (จากซีรีส์ Cruel Summer) และ \"แกเบรียล แบสโซ\" (จากหนัง Hillbilly Elegy) โดยหนังเตรียมจะเริ่มเปิดกล้องถ่ายทำแล้ว โดยจะปักหลักทำงานในประเทศสโลวะเกีย ซึ่งจะได้ 2 นักเขียน \"อลัน อาร์. โคเฮน\" กับ \"อลัน ฟรีดแลนด์\" (จาก Due Date) มาเขียนบทหนังภาคปฐมบทนี้\n\nสำหรับโครงเรื่องในหนัง The Stranger เวอร์ชั่นใหม่นี้นั้นจะเป็นเรื่องราวของหญิงที่ออกเดินทางขับรถข้ามประเทศกับแฟนหนุ่มของเธอ เพื่อหวังจะมาค้นหาและตั้งต้นชีวิตใหม่ในพื้นที่ชายฝั่งแปซิฟิกของอเมริกา แต่ปรากฏว่ารถของเธอได้เกิดเสียระหว่างทาง ทำให้ต้องมองหาเช่าบ้านพักค้างแรมในเมืองเล็ก ๆ ในรัฐออริกอน และทำให้ทั้งคู่ต้องเผชิญหน้ากับคนแปลกหน้า 3 คน ภายใต้หน้ากากที่โผล่มาเยือนแบบน่าสะพรึงกลัว\n\nทั้งนี้ ไลออนส์เกต ระบุว่า ได้วางแผนสร้างหนังในรูปแบบใหม่ที่จะเชื่อมโยงระหว่างภาคต่อแบบต่อเนื่องโดยที่น่าสร้างความแปลกใหม่ให้กับรูปแบบหนังประเภทนี้ ดังนั้นในหนัง The Stranger ฉบับใหม่นี้ จะเป็นทั้งการรีเมคและรีบูตที่จะสร้างประสบการณ์แปลกใหม่ให้กับผู้ชมอย่างแน่นอน ทั้งนี้หนังยังไม่ได้ระบุกำหนดฉายเอาไว้ในตอนนี้\n\n-------------------------------------\n\nหากมีข้อสงสัยเกี่ยวกับทรูไอดีสามารถเข้าไปได้ที่ TrueID Help Center เป็นช่องทางใหม่ที่ให้ข้อมูลและการแก้ไขปัญหาเบื้องต้นเกี่ยวกับทรูไอดี คลิกเลย >> https://bit.ly/3xEgdAa",
    "ทางการ \"แมนยูฯ\" ประกาศคว้าแข้งใหม่รายที่ 6 ยืมตัว-พ่วงออปชั่นซื้อขาด": "\"ปิศาจแดง\" แมนเชสเตอร์ ยูไนเต็ด ประกาศคว้าตัวแข้งใหม่รายที่ 6 มาร่วมทีมอย่างเป็นทางการ\n\nวันที่ 1 ก.ย. 65 \"ปิศาจแดง\" แมนเชสเตอร์ ยูไนเต็ด สโมสรยักษ์ใหญ่แห่งศึกพรีเมียร์ลีก อังกฤษ ประกาศคว้า มาร์ติน ดูบราฟกา ผู้รักษาประตูทีมชาติสโลวะเกีย ของ \"สาลิกาดง\" นิวคาสเซิล ยูไนเต็ด มาช่วยเฝ้าเสาในถิ่นโอลด์ แทรฟเฟิร์ด ด้วยสัญญายืมตัว 1 ฤดูกาล\n\nทั้งนี้ แมนเชสเตอร์ ยุไนเต็ด จำเป็นที่จะต้องดึงผู้รักษาประตูคนใหม่เข้ามา เพื่อมาเป็นมือ 2 กดดันชิงตำแหน่งกับ ดาบิด เดเคอา หลังจากที่พวกเขาตัดสินใจปล่อย ดีน เฮนเดอร์สัน ให้ นอตติงแฮม ฟอเรสต์ ยืมตัวไปใช้งาน และจอมหนึบประสบการณ์สูง วัย 33 ปี ก็กลายเป็นตัวเลือกลำดับต้นๆ ของ เอริก เทน ฮาก ก่อนจะสามารถปิดดีลกันได้ในที่สุด\n\nรายงานระบุว่า แมนยูฯ จ่ายค่ายืมตัวให้ นิวคาสเซิล ยูไนเต็ด จำนวน 2 ล้านปอนด์ และแนบออปชั่นซื้อขาดที่ราคา 6 ล้านปอนด์ หากนักเตะได้ลงสนามในพรีเมียร์ลีกตามจำนวนที่กำหนด โดย ดูบราฟกา กลายเป็นผู้เล่นใหม่รายที่ 6 ของ แมนยูฯ ในช่วงซัมเมอร์นี้ ต่อจาก ไทเรลล์ มาลาเซีย, คริสเตียน อีริคเซน, ลิซานโดร มาร์ติเนซ, คาเซมิโร และ แอนโทนี",
    "หลังลาลิเวอร์พูล \"คาริอุส\" เปิดตัว \"นิวคาสเซิล\" เผยรายละเอียดสัญญา-3 สาเหตุย้ายซบ": "วันที่ 13 กันยายน 2565 นิวคาสเซิล ยูไนเต็ด ประกาศคว้าตัว ลอริส คาริอุส ผู้รักษาประตูชาวเยอรมัน วัย 29 ปี มาร่วมงานด้วยสัญญาระยะสั้นจนถึงเดือนมกราคมนี้ พร้อมออปชันขยายเพิ่มจนถึงจบฤดูกาล 2022-23 หลังหมดสัญญากับ ลิเวอร์พูล ทีมร่วมศึกพรีเมียร์ลีก อังกฤษ เป็นผู้เล่นไร้สังกัดเมื่อวันที่ 30 มิถุนายนที่ผ่านมา\n\nสาเหตุที่ นิวคาสเซิล คว้าตัว ลอริส คาริอุส เนื่องจาก คาร์ล ดาร์โลว์ นายทวารมือ 2 บาดเจ็บเอ็นข้อเท้าฉีกจนต้องพักยาว และยังเพิ่งปล่อยตัว มาร์ติน ดูบราฟกา ผู้รักษาประตูทีมชาติสโลวะเกียให้ แมนเชสเตอร์ ยูไนเต็ด ยืมตัวจนจบฤดูกาลนี้ ทำให้เหลือจอมหนึบให้ใช้งานเพียงแค่ นิค โป๊ป มือ 1 คนปัจจุบัน และ มาร์ค จิลเลสพี มือ 3 เท่านั้น\n\nจากนั้นเขาก็โดนปล่อยให้ เบซิคตัส (ตุรกี) กับ อูนิโอน เบอร์ลิน (เยอรมนี) ยืมตัว แต่ก็ไม่มีทีมไหนมอบสัญญาถาวรให้ จนต้องกลับมาตายรังกับ ลิเวอร์พูล เมื่อฤดูกาลที่แล้ว แต่ก็ไม่ได้รับโอกาสลงสนามจนกระทั่งหมดสัญญาเมื่อช่วงซัมเมอร์ที่ผ่านมา\n\nด้าน คาริอุส กล่าวถึง 3 สาเหตุที่ตัดสินใจย้ายมาร่วมงานกับ นิวคาสเซิล ว่า \"ผมรู้สึกตื่นเต้น มันเป็นโอกาสที่ดีสำหรับผม และเป็นโครงการที่ยอดเยี่ยมที่จะได้มีส่วนร่วม ผมใช้เวลาไม่นานในการตัดสินใจ นิวคาสเซิล มีโค้ชที่ยอดเยี่ยม (เอ็ดดี ฮาว) และเล่นฟุตบอลได้อย่างน่าดึงดูดใจจริงๆ ผมรู้สึกว่ามันเป็นโปรเจกต์ที่เหมาะสำหรับผม และผมก็ตื่นเต้นที่จะได้ร่วมงานกับโค้ชและเพื่อนร่วมทีมใหม่\"\n\nขณะที่ เอ็ดดี ฮาว ผู้จัดการทีมนิวคาสเซิล ก็กล่าวถึงการเซ็นสัญญากับ คาริอุส ว่า \"เรายินดีที่ได้ ลอริส เข้ามาร่วมทีมผู้รักษาประตูของเรา เขาเป็นผู้รักษาประตูที่ดีมากๆ ด้วยประสบการณ์ทั้งในพรีเมียร์ลีกและฟุตบอลถ้วยสโมสรยุโรป ซึ่งเขาจะช่วยให้เกิดการแข่งขันภายในทีม และช่วยสนับสนุนเราในช่วงสำคัญของฤดูกาลด้วย\".",
    "ไม่จบแค่แอนโทนี \"แมนยูฯ\" จ่อได้สมาชิกใหม่รายที่ 6 ก่อนปิดตลาดพรีเมียร์ลีก": "หลังตกลงค่าตัว แอนโทนี ได้แล้ว แมนยู ฯ ก็เตรียมตัวต้อนรับสมาชิกใหม่รายที่ 6 ก่อนปิดตลาดนักเตะ พรีเมียร์ลีก 1 กันยายน\n\nวันที่ 30 สิงหาคม 2565 บีบีซี สปอร์ต สื่อที่เชื่อถือได้รายงานว่า แมนเชสเตอร์ ยูไนเต็ด เตรียมคว้าตัว มาร์ติน ดูบราฟกา ผู้รักษาประตูทีมชาติสโลวะเกีย มาจาก นิวคาสเซิล ยูไนเต็ด ทีมร่วมศึกพรีเมียร์ลีก อังกฤษ ด้วยสัญญายืมตัว 1 ฤดูกาล พร้อมออปชั่นซื้อขาดด้วยค่าตัว 5 ล้านปอนด์ (215 ล้านบาท)\n\nมาร์ติน ดูบราฟกา (เสื้อเขียว)\n\nมาร์ติน ดูบราฟกา วัย 33 ปี ต้องตกเป็นมือ 2 ของ นิวคาสเซิล ในฤดูกาลนี้ หลัง นิค โป๊ป นายทวารทีมชาติอังกฤษ ย้ายมาจาก เบิร์นลีย์ เพื่อโอกาสลุ้นติดโผไปลุยฟุตบอลโลก 2022 ที่กาตาร์ ปลายปีนี้ ขณะที่ แมนยูฯ กำลังต้องการผู้รักษาประตูมาเป็นแบ็กอัพให้กับ ดาบิด เด เคอา มือ 1 ของทีม แทน ดีน เฮนเดอร์สัน ที่ย้ายไป นอตติงแฮม ฟอเรสต์ ด้วยสัญญายืมตัว 1 ปี\n\nทั้งนี้ แมนยูฯ เพิ่งตกลงค่าตัวรวมโบนัสตามผลงานในอนาคตของ แอนโทนี กองหน้าทีมชาติบราซิลกับ อาแจ็กซ์ อัมสเตอร์ดัม ต้นสังกัดในศึกเอเรดิวิซีลีก เนเธอร์แลนด์ ได้ที่ 84 ล้านปอนด์ (3,612 ล้านบาท) เหลือเพียงขั้นตอนการตรวจร่างกายก่อนเซ็นสัญญาอย่างเป็นทางการเท่านั้น ซึ่งคาดว่าจะเสร็จสิ้นภายใน 48 ชั่วโมง",
    "หวั่นโดนเอาคืน!? อียูส่อถอยกรูด ไม่เอาแล้วแผนกำหนดเพดานราคาก๊าซรัสเซีย": "ในร่างข้อบังคับที่พบเห็นโดยหนังสือพิมพ์เดอะการ์เดียน ไม่มีทั้งมาตรการกำหนดเพดานราคาก๊าซรัสเซีย หรือการนำเข้าก๊าซรัสเซีย ในขณะที่รายงานข่าวนี้ปรากฏออกมา หลังจากบรรดารัฐสมาชิกอียูล้มเหลวในการบรรลุข้อตกลงในประเด็นดังกล่าวเมื่อสัปดาห์ที่แล้วภายในร่างเอกสาร อียูคาดหมายว่าจะมีการจัดเก็บภาษีลาภลอยบรรดาบริษัทเชื้อเพลิงฟอสซิลที่มีกำไรมหาศาล ในขณะที่ทางคณะกรรมาธิการยุโรปประมาณการว่า น้ำมัน ก๊าซธรรมชาติและถ่านหินจะสร้างผลกำไรแก่บริษัทต่างๆ เพิ่มขึ้น 5 เท่าในปี 2022 \"กำไรส่วนเกินที่ไม่ได้คาดหมายนี้ ไม่ได้เป็นผลจากทางเลือกทางเศรษฐกิจหรือการลงทุนใดๆ\" ร่างเอกสารระบุุคาดหมายว่าแผนดังกล่าวจะถูกเผยแพร่ออกมาในวันพุธ (14 ก.ย.) ระหว่างการแถลงนโยบายประจำปีของ อัวร์ซูลา ฟอน แดร์ ไลเอิน ประธานคณะกรรมาธิการยุโรป อย่างไรก็ตาม ร่างสุดท้ายยังคงสามารถเปลี่ยนแปลงได้รัฐสมาชิกอียูที่รับอุปทานก๊าซธรรมชาติปริมาณมหาศาลจากรัสเซีย ในนั้นรวมถึงเยอรมนี ฮังการี สโลวะเกีย และออสเตรีย คัดค้านแนวคิดกำหนดเพดานราคาก๊าซรัสเซีย ส่วนประเทศอื่นๆ ในนั้นรวมถึงฝรั่งเศส และโปแลนด์ อ้างว่ามาตรการจำกัดเพดานราคาก๊าซอาจช่วยบรรเทาทุกข์แก่ครัวเรือนและภาคอุตสาหกรรมทั้งหลายที่ถูกบีบให้ลดกำลังผลิตสืบเนื่องจากราคาพลังงานที่พุ่งสูงเนเธอร์แลนด์ และเดนมาร์กแสดงความกังวลเกี่ยวกับการกำหนดเพดานราคาใดๆ โดยเตือนว่ามันอาจผลักยุโรปเสี่ยงเจอผลกระทบด้านความมั่นคงทางพลังงานในช่วงฤดูหนาวความกังวลเกี่ยวกับความมั่นคงทางพลังงาน มีขึ้นหลังจากเมื่อสัปดาห์ที่แล้ว ประธานาธิบดีวลาดิมีร์ ปูติน แห่งรัสเซีย ระบุเป็นไปไม่ได้ที่จะโดดเดี่ยวรัสเซีย พร้อมประกาศกร้าวจะตัดการส่งมอบก๊าซและน้ำมันไปยังประเทศต่างๆ ที่กำหนดเพดานราคาอุปทานพลังงานของมอสโก\"เพดานราคาเป็นการตัดสินใจที่งี่เง่าสิ้นดี เราจะไม่ป้อนอุปทานใดๆ เลย หากว่ามันขัดแย้งกับผลประโยชน์ของเรา ในกรณีนี้คือผลประโยชน์ของทางเศรษฐกิจ\" ปูตินกล่าว \"ไม่มีก๊าซ ไม่มีน้ำมัน ไม่มีถ่านหิน ไม่มีอะไรเลย\"(ที่มา : เดอะการ์เดียน/อาร์ทีนิวส์)",
    "สุดเซอร์ไพรส์ \"คาริอุส\" จ่อซบทีมดังพรีเมียร์ลีก หลังหมดสัญญา \"ลิเวอร์พูล\"": "วันที่ 8 กันยายน 2565 เดลี่เมล รายงานว่า ลอริส คาริอุส ผู้รักษาประตูชาวเยอรมัน วัย 29 ปี เตรียมเซ็นสัญญาระยะสั้นกับ นิวคาสเซิล ยูไนเต็ด ทีมดังในศึกพรีเมียร์ลีก อังกฤษ จนถึงเดือนมกราคมนี้ หลังหมดสัญญาจาก ลิเวอร์พูล เมื่อเดือนมิถุนายน และยังไม่มีสังกัดอยู่ในเวลานี้\n\nสำหรับ ลอริส คาริอุส เคยย้ายจาก ไมนซ์ 05 มา ลิเวอร์พูล เมื่อปี 2016 ก่อนจะไม่ได้เฝ้าเสาให้ \"หงส์แดง\" เลย นับตั้งแต่ทำผิดพลาดแบบไม่น่าเชื่อจนเสีย 2 ประตู ก่อนแพ้ เรอัล มาดริด 1-3 ใน ยูฟ่า แชมเปียนส์ลีก ฤดูกาล 2017-18 รอบชิงชนะเลิศ และโดนปล่อยให้ เบซิคตัส (ตุรกี) กับ อูนิโอน เบอร์ลิน (เยอรมนี) ยืมตัว แต่ก็ไม่มีทีมไหนมอบสัญญาถาวรให้ จนต้องกลับมาตายรังกับ ลิเวอร์พูล เมื่อฤดูกาลที่แล้ว แต่ก็ไม่ได้รับโอกาสลงสนามจนกระทั่งหมดสัญญาเมื่อเดือนมิถุนายน.",
    "ชัดทุกประเด็น \"เทน ฮาก\" ตอบปม \"โรนัลโด\" โอกาสแมนยูฯ เสริมคนที่ 7 โละ 1 ส่วนเกิน": "กุนซือแมนยูฯ เคลียร์ 3 ประเด็นก่อนปิดตลาดนักเตะพรีเมียร์ลีก 1 ก.ย. ทั้งอนาคตของ โรนัลโด, โอกาสคว้ารายที่ 7 และการโละส่วนเกิน\n\nวันที่ 31 สิงหาคม 2565 เอริก เทน ฮาก ผู้จัดการทีมแมนเชสเตอร์ ยูไนเต็ด ให้สัมภาษณ์ชี้แจง 3 ประเด็นสำคัญก่อนปิดตลาดนักเตะช่วงซัมเมอร์ วันที่ 1 กันยายนนี้ ในการแถลงข่าวก่อนเกมพรีเมียร์ลีก อังกฤษ ฤดูกาล 2022-23 นัดที่ 5 ซึ่งจะไปเยือน เลสเตอร์ ซิตี้ คืนวันพรุ่งนี้ แข่งขัน 02.00 น. ตามเวลาประเทศไทย\n\nประเด็นแรก เทน ฮาก เปิดเผยว่า อาจจะไม่มีการเสริมทัพรายที่ 7 ในตลาดนักเตะซัมเมอร์นี้แล้ว หากขั้นตอนการย้ายทีมของ แอนโทนี ปีกทีมชาติบราซิล ที่ทุ่มเงิน 85.5 ล้านปอนด์ (3,676.5 ล้านบาท) คว้าตัวมาจาก อาแจ็กซ์ อัมสเตอร์ดัม และ มาร์ติน ดูบราฟกา ผู้รักษาประตูทีมชาติสโลวะเกีย ที่ยืมตัวมาจาก นิวคาสเซิล ยูไนเต็ด เสร็จสมบูรณ์แล้ว\n\nเทน ฮาก ชี้แจงว่า \"สำหรับตลาดนักเตะช่วงนี้น่าจะสิ้นสุดแล้ว พวกคุณมักจะตื่นตัวกับสโมสรชั้นนำเสมอ แต่เราจะเดินหน้าต่อไปตั้งแต่เดือนกันยายนจนถึงเดือนมกราคมเป็นอย่างน้อยด้วยทีมชุดนี้ ในส่วนของแนวรุก เราจำเป็นต้องเสริมความแข็งแกร่งให้กับทีม ผู้เล่นแนวรุกจะมีอาการล้าเร็วกว่าตำแหน่งอื่น พวกเขาต้องวิ่งมากกว่าปกติในเกมที่มีความเข้มข้นสูง\"\n\nเวลานี้ แมนยูฯ ได้นักเตะใหม่มาแล้ว 4 ราย คือ ไทเรลล์ มาลาเซีย, คริสเตียน อีริคเซน, ลิซานโดร มาร์ติเนซ และ คาเซมิโร ส่วนอีก 2 คนที่กำลังรอเปิดตัวอย่างเป็นทางการ ประกอบด้วย แอนโทนี ที่ยังรอการเคลียร์เอกสารให้เรียบร้อย และ มาร์ติน ดูบราฟกา ที่กำลังจัดการขั้นตอนสุดท้าย ก่อนเปิดตัวทั้งคู่อย่างเป็นทางการ",
    "ศึกจ้าวมวยไทย “ขุนศึกเล็ก–ทรงชนะ–จักรแดง” ดีกว่า": "ศึกจ้าวมวยไทย ช่อง 33 ถ่ายสด 12.15 น.\n\nจักรแดง เกียรติทรงฤทธิ์ (แพ้คะแนน ฟ้าคนอง โตโยต้าระยอง ที่นนทบุรี) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่า จะชนะ เด็ดเดี่ยว ส.กลิ่นมี (แพ้คะแนน ธันวาเล็ก ลูกสวน ที่นนทบุรี) มวยจังหวะเตะต่อยหมัดแทงเข่าศอกรุนแรงแต่แรงปลายเป็นรองท้ายๆ 126 ป.\n\nโจเซฟ พุ่มพันธ์ม่วง (ชนะคะแนน ขุนศึกเล็ก (รสเด็ด) ศิษย์ผู้ใหญ่เทพ ที่นนทบุรี) นักชกชาวสโลวะเกีย เตะต่อยหมัดแทงเข่าศอกรุนแรงจิตใจสู้มีฮึดตลอดแต่เข่าในเป็นรอง จะแพ้ ทรงชนะ ต.บรู๊ซลี (ชนะทีเคโอ พรพิทักษ์ ส.ท.ถนอมศรีบางปู ยก 3 ที่นนทบุรี) มวยบู๊ทรหดเดินเตะต่อยหมัดแทงเข่าศอกปล้ำตีอุตลุดมีฮึดตลอดชอบแลกชอบชนชนิดสนุก 134 ป.\n\nขุนศึกเล็ก ยูฟ่าบูมเด็กเซียน (ชนะคะแนน คิวทอง นุ้ยสี่มุมเมือง ที่ดอนเมือง) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดฟอร์มสดหลักเหลี่ยมดีกว่า จะชนะ เดชพิชัย นาวีอันดามัน (แพ้ทีเคโอ โชคดี แม๊กจันดี ยก 4 ที่ตรัง) มวยบู๊ทรหดเตะต่อยหมัดแทงเข่าศอกปล้ำตีรุนแรงจิตใจสู้มีฮึดตลอดแต่สภาพร่างกายเป็นรอง 118 ป.\n\nฉลามขาว ศิษย์ป๋าโอ (ชนะทีเคโอ เสือใต้ ส.คำเส็ง ยก 4 ที่นนทบุรี) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดกว่า จะชนะ ซุปเปอร์แบงค์ ศิษย์ทัพยา (แพ้ทีเคโอ ซุปเปอร์แชมป์ ลูกอนันตเล็ก ยก 2 ที่นนทบุรี) มวยจังหวะเตะต่อยหมัดแทงเข่าปล้ำตีคล่องแต่เสียดสีเป็นรองท้ายๆ 102 ป.\n\nศึกจิตรเมืองนนท์ ททบ.5 ถ่ายสด 14.35 น.\n\nเพชรดำ ก.ทรายหล้า มวยแข็งแกร่งเตะต่อยหมัดแทงเข่าปล้ำตีรุนแรงกว่า จะชนะ เพชรบรมสุข อ.ณัฐวุฒิ 114 ป.\n\nจอมเดช จิตรเมืองนนท์ (แพ้คะแนน เพชรพญาไท ส.นครตูม ที่นนทบุรี) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่กระดูกเป็นรอง จะแพ้ รัฐพล เกียรติพลทิพย์ (ชนะคะแนน แสงเพชร ช.เพชรนรินทร์ ที่นนทบุรี) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดเก๋าเกมกว่าชนิดสนุก 127 ป.\n\nราชมงคล ที.เค.ยุทธนา (ชนะทีเคโอ ยอดน้ำเหนือ จิตร ต.ชายทุ่ง ยก 3 ที่นนทบุรี) มวยทรหดเตะต่อยหมัดแทงเข่าศอกรุนแรงฟอร์มสดมีลุ้นตลอด จะชนะ นิวเคลียร์ เกียรติทรงฤทธิ์ (แพ้คะแนน เพชรช่องจอม บอลมหาชัย ที่นนทบุรี) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดชนิดต้องลุ้น 114 ป.\n\nคัมภีร์เทวดา (สิทธิกุล) นายกเอกอั้งลิ้ม (แพ้ทีเคโอ ยอดกฤษดา ยุทธชลบุรี ยก 3 ที่ รดน.) มวยสูงยาวจังหวะฝีมือเตะต่อยหมัดแทงเข่าศอกปล้ำตีรุนแรงฉลาดสภาพร่างกายหนุ่มแน่นกว่า จะชนะ แก้วกังวาล (ไก่ย่างห้าดาว) พริ้ววาโย (ชนะคะแนน เพชรกาฟิวส์ จิตรเมืองนนท์ ที่นนทบุรี) มวยเก่าจังหวะฝีมือเตะต่อยหมัดแทงเข่าแม่นยำรุนแรงฉลาดหลักเหลี่ยมดีเก๋าเกมแต่ปะทะยืดเยื้อ สภาพสังขารเป็นรองท้ายๆ 134 ป.\n\nศึกเกียรติเพชร พีพีทีวี 36 ถ่ายสด 15.40 น.\n\nจอมโหด (ดินระเบิด ป.บูรพา) เจริญเมืองมวยไทย (ชนะคะแนน แดนกาหลง ส.เดชะพันธ์ ที่บางกะปิ) นักชกชาวกัมพูชาทรหดเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ ซุปเปอร์แมน (ศิษย์ ดร.ชาญชัย) ศิษย์เจ๊นิ่ม (ชนะคะแนน ทหารเอก นายกเอท่าศาลา ที่ รดน.) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดชนิดสนุก 116 ป.\n\nจอมโหด (จ.ภัทรียากีฬาสยาม) ส.สละชีพ (ชนะคะแนน ศิริโชค ส.พงษ์อมร ที่ รดน.) มวยจังหวะเตะต่อยหมัดแทงเข่าศอกปล้ำตีรุนแรงฉลาดรัดกุมกว่า จะชนะ โรเบิร์ต ส.มงคลการช่าง (แพ้ทีเคโอ เมืองลาว เกียรติธงยศ ยก 4 ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะรัดกุมเป็นรอง 122 ป.",
    "เกาะติดสถานการณ์ 'รัสเซีย-ยูเครน' (15 ก.ย.2565)": "รถของประธานาธิบดียูเครน ถูกชนโดยรถยนต์คันหนึ่ง แต่โฆษกรัฐบาลยูเครนยืนยันว่า ประธานาธิบดีไม่มีอาการบาดเจ็บร้ายแรง\n\nเซอร์กี ไนไคโฟรอฟ โฆษกรัฐบาลยูเครน ออกแถลงการณ์สั้น ๆ เปิดเผยว่า รถที่ประธานาธิบดี โวโลดิมีร์ เซเลนสกี ของยูเครนโดยสารมา พร้อมองครักษ์ประจำตัว ถูกชนโดยรถยนต์โดยสารคันหนึ่ง\n\nโฆษกรัฐบาลยูเครนยืนยันว่า ประธานาธิบดีเซเลนสกีได้รับการตรวจจากแพทย์แล้ว ยืนยันว่า ไม่มีอาการบาดเจ็บร้ายแรง\n\nส่วนเจ้าของรถยนต์ที่ขับชนรถของผู้นำยูเครน ได้รับบาดเจ็บเช่นกัน ได้รับการปฐมพยาบาลในจุดเกิดเหตุ และถูกนำตัวขึ้นรถพยาบาลพาออกไปจากสถานที่เกิดเหตุ\n\nอุบัติเหตุครั้งนี้เกิดขึ้นหลังจากประธานาธิบดีเซเลนสกี วัย 44 ปี เพิ่งกลับออกมาจากการทำเซอร์ไพรส์เยือนเมืองอิซยัม ทางตะวันออกเฉียงเหนือของยูเครนเมื่อวานนี้ (14 กันยายน) ซึ่งยูเครนเพิ่งควบคุมเมืองนี้คืนกลับมาได้จากรัสเซีย\n\nโฆษกรัฐบาลยูเครนระบุด้วยว่า ขณะนี้เจ้าหน้าที่ด้านกฎหมายกำลังสอบสวนอุบัติเหตุครั้งนี้อย่างละเอียด\n\nประธานกรรมาธิการยุโรป กล่าวระหว่างการแถลงนโยบายประจำปีต่อชาติสมาชิกสหภาพยุโรป หรือ EU เสนอมาตรการควบคุมราคาพลังงานที่กำลังพุ่งสูง จนกระทบต่อยุโรปอย่างหนัก จากผลพวงความขัดแย้งระหว่างรัสเซียกับยูเครน\n\nอัวร์ซูลา ฟอน แดร์ ไลเอิน ประธานคณะกรรมาธิการยุโรป แถลงนโยบายประจำปี ต่อชาติสมาชิกสหภาพยุโรป หรือ EU ที่รัฐสภายุโรปในเมืองสตราส์บูร์ก ประเทศฝรั่งเศส โดยแจกแจงรายละเอียดชุดมาตรการที่มีวัตถุประสงค์ เพื่อปกป้องประชาชนและธุรกิจจากราคาพลังงานที่พุ่งสูงขึ้น นับตั้งแต่รัสเซียเริ่มปฏิบัติการทางทหารในยูเครน\n\nหนึ่งในนั้นคือการเสนอให้ทั้งภาคครัวเรือนและภาคบริษัทรวมถึงกลุ่มอุตสาหกรรมทั่วทั้ง EU ลดการใช้พลังงานไฟฟ้าและก๊าซลง 50% ในช่วงการใช้งานสูงสุด เพื่อช่วยเหลือกลุ่มเปราะบางที่ได้รับผลกระทบรุนแรงและต้องการความช่วยเหลือมากที่สุด\n\nนอกจากนี้ เธอยังเสนอให้หักรายได้ส่วนเกิน จากโรงงานพลังงานที่ไม่ใช่ก๊าซเชื้อเพลิงของยุโรป และบังคับการจัดเก็บภาษีลาภลอย (Windfall Tax) จากบรรดาบริษัทเชื้อเพลิงฟอสซิล ทั้งน้ำมัน ก๊าซ และถ่านหิน ที่มีกำไรมหาศาล เพื่อระดมเงินสดให้รัฐบาลใช้จ่ายช่วยเหลือธุรกิจและประชาชนในด้านค่าใช้จ่ายสาธารณูปโภค เชื่อว่ามาตรการนี้จะสามารถระดมเงินได้ 140,000 ล้านยูโร หรือประมาณ 5 ล้านล้านบาท เพื่อนำเงินรายได้ส่วนเกินไปใช้สนับสนุนผู้บริโภคภาคครัวเรือนและธุรกิจทั้ง 27 ชาติสมาชิก EU\n\nอย่างไรก็ดี ไม่มีการนำเสนอมาตรการกำหนดเพดานราคาก๊าซธรรมชาติรัสเซีย หรือการนำเข้าก๊าซรัสเซีย หลังจากบรรดารัฐสมาชิก EU ไม่สามารถบรรลุข้อตกลงในประเด็นดังกล่าวเมื่อสัปดาห์ที่แล้ว โดยประเทศสมาชิก EU ที่นำเข้าก๊าซธรรมชาติปริมาณมหาศาลจากรัสเซีย รวมถึงเยอรมนี ฮังการี สโลวะเกีย และออสเตรีย คัดค้านแนวคิดกำหนดเพดานราคาก๊าซรัสเซีย เช่นเดียวกั\n\nเนเธอร์แลนด์ และเดนมาร์ก ที่แสดงความกังวลเกี่ยวกับการกำหนดเพดานราคาใด ๆ โดยเตือนว่าอาจทำให้ยุโรปเสี่ยงเผชิญผลกระทบด้านความมั่นคงทางพลังงานในช่วงฤดูหนาว มีเพียงฝรั่งเศส และโปแลนด์ ที่สนับสนุนมาตรการจำกัดเพดานราคาก๊าซดังกล่าว\n\nขณะเดียวกัน ฟอน แดร์ ไลเอิน ยังกล่าวถึงประเด็นความขัดแย้งในยูเครน โดยมี โอเลนา เซเลนสกา สุภาพสตรีหมายเลขหนึ่งของยูเครน เป็นแขกกิตติมศักดิ์ร่วมในการแถลงด้วย ฟอน แดร์ ไลเอิน ย้ำว่า EU จะยังยึดในการสนับสนุนยูเครนอย่างไม่เปลี่ยนแปลง และจะเดินหน้าดำเนินมาตรการคว่ำบาตรและลงโทษรัสเซียต่อไป เชื่อว่าในอีกไม่นาน รัสเซียและประธานาธิบดี วลาดิเมียร์ ปูติน จะต้องพ่ายแพ้ และยุโรปรวมถึงยูเครนจะได้รับชัยชนะทั้งนี้\n\nฟอน แดร์ ไลเอิน และบรรดาผู้นำชาติสมาชิก EU หลายคน ยังสวมใส่เครื่องแต่งกายสีน้ำเงินและสีเหลือง สีธงชาติยูเครน เพื่อแสดงการสนับสนุนยูเครนอย่างเต็มท่ีด้วย\n\nทั้งนี้ EU ออกมาตรการคว่ำบาตรทางเศรษฐกิจเต็มรูปแบบต่อรัสเซียในช่วงที่ผ่านมา หวังลงโทษทางเศรษฐกิจต่อรัสเซียที่บุกโจมตียูเครน อย่างไรก็ดี ดูเหมือนรัสเซียจะได้รับผลกระทบจากมาตรการคว่ำบาตรทางเศรษฐกิจไม่มากนัก อันเนื่องมาจากผลกำไรจากการจำหน่ายน้ำมันและก๊าซให้กับประเทศพันธมิตร แต่กลับกลายเป็นยุโรปที่ได้รับผลกระทบเสียเอง จากราคาก๊าซและพลังงานที่พุ่งขึ้นต่อเนื่อง\n\nข้อมูล TNN World\n\nภาพ: Reuters",
    "อิหร่านเข้า SCO": "",
    "ตราไก่ชนะแมตช์แรกเสียที - ดัตช์คว้าชัยจ่อลิ่วรอบชิงแชมป์ยูฟ่า เนชันส์ ลีก": "ฝรั่งเศสคว้าชัยแมตช์แรกในยูฟ่า เนชันส์ ลีก ฤดูกาลนี้ได้เสียที หลังเปิดบ้านบดออสเตรีย ขณะที่เนเธอร์แลนด์ฟอร์มยังไม่แผ่วจ่อเข้ารอบชิงแชมป์เต็มที\n\nการแข่งขันฟุตบอลยูฟ่า เนชันส์ ลีก ฤดูกาล 2022-23 เมื่อวันที่ 22 กันยายน ลีกเอ กลุ่ม 1 “ตราไก่”ฝรั่งเศส แชมป์เก่ารายการนี้ เปิดสนามสตาด เดอ ฟรองซ์ รับการมาเยือนของออสเตรีย\n\nเกมนี้เจ้าบ้านส่ง โอลิวิเยร์ ชิรูด์, คีลิยาน เอ็มบัปเป, อองตวน กรีซมันน์ ลงตัวจริง ขณะที่ทีมเยือนนำโดย มาร์โค อาร์เนาโนวิช, อันเดรอัส ไวมันน์, มาร์เซล ซาบิตเซอร์\n\nเริ่มเกมมาได้ 2 นาที ยูสซูฟ โฟฟานา ยิงจากนอกเขตโทษติดคู่แข่ง บอลมาเข้าทาง คีลิยาน เอ็มบัปเป รับได้ในเขตโทษแล้วบรรจงยิงซ้ำตุงตาข่าย แต่เอ็มบัปเปอยู่ในตำแหน่งล้ำก่อนก่อน ฝรั่งเศสชวดขึ้นนำ\n\nนาที 25 ฝรั่งเศสได้โอกาสหวาดเสียวอีกครั้ง คีลิยาน เอ็มบัปเป กระชากบอลขึ้นมาแล้วทำชิ่งกับ โอลิวิเยร์ ชิรูด์ จนหลุดเข้าเขตโทษ แต่เอ็มบัปเปกลับยิงไม่ดีเองเลยถูกผู้รักษาประตูรับไว้ได้\n\nนาที 35 ฝรั่งเศสเกือบขึ้นนำ ผู้เล่นออสเตรียโหม่งสกัดบอลในเขตโทษมาเข้าทาง ออเรเลียง ชูอาเมนี ยิงลูกจักรยานอากาศแล้วถูกนายทวารปัดชนคาน อองตวน กรีซมันน์ พยายามซ้ำก็ถูกนายทวารตามมารับได้อีก จบครึ่งแรกเสมอกัน 0-0\n\nครึ่งหลังนาที 56 คีลิยาน เอ็มบัปเป รับบอลจากเพื่อนแล้วตะลุยจากเกือบครึ่งสนามจนเข้าไปถึงพื้นที่เขตโทษ ก่อนสับไกเสียบตาข่ายอย่างยอดเยี่ยม ฝรั่งเศสนำ 1-0\n\nนาที 65 อองตวน กรีซมันน์ ฉีกไปรับบอลทางกราบขวา ก่อนเปิดเข้ากลางอย่างเหมาะเหม็งให้ โอลิวิเยร์ ชิรูด์ กระโดดเหนือกองหลังแล้วโขกตุงตาข่าย จบเกมฝรั่งเศสชนะ 2-0 เป็นชัยชนะแมตช์แรกของฝรั่งเศสในเนชันส์ ลีก หนนี้ด้วย\n\nอีกคู่ในกลุ่มเดียวกัน โครเอเชีย ชนะ เดนมาร์ก 2-1 เจ้าบ้านได้ประตูจาก บอร์นา โซซา นาที 49, ลอฟโร มาเยอร์ นาที 79 ส่วนทีมเยือนได้จาก คริสเตียน อีริกเซน นาที 77\n\nทำให้ผ่าน 5 นัด โครเอเชียนำจ่าฝูง (10 คะแนน), อันดับ 2 เดนมาร์ก (9 คะแนน) คู่นี้ต้องไปแย่งเข้ารอบชิงแชมป์ในแมตช์สุดท้าย ส่วนอันดับ 3 ฝรั่งเศส (5 คะแนน), อันดับ 4 ออสเตรีย (4 คะแนน) ต้องลุ้นหนีตกชั้นต่อ\n\n© Matichon ภาพประกอบข่าว\n\nด้านกลุ่ม 4 โปแลนด์เปิดสนามสตาดิโอน นาโรโดวี แพ้ต่อ “กังหันสีส้ม”เนเธอร์แลนด์ 0-2 ทีมเยือนได้ประตูจาก โคดี กักโป นาที 14, สตีเฟน เบิร์กไวน์ นาที 60\n\nส่วนอีกคู่ เบลเยียม ชนะ เวลส์ 2-1 เจ้าบ้านได้ประตูจาก เควิน เดอ บรอยน์ นาที 10, มิชี บาตชูอายี นาที 37 ด้านทีมเยือนได้จาก คีฟเฟอร์ มัวร์ นาที 50\n\nทำให้ผ่าน 5 นัด เนเธอร์แลนด์นำจ่าฝูง (13 คะแนน), อันดับ 2 เบลเยียม (10 คะแนน) คู่นี้ต้องไปแย่งเข้ารอบชิงแชมป์ในแมตช์สุดท้าย ส่วนอันดับ 3 โปแลนด์ (4 คะแนน), อันดับ 4 เวลส์ (1 คะแนน) ต้องลุ้นหนีตกชั้นต่อ\n\nผลคู่อื่น\n\nลีกซี\n\nคาซัคสถาน 2-1 เบลารุส\n\nลิทัวเนีย 1-1 หมู่เกาะแฟโร\n\nตุรกี 3-3 ลักเซมเบิร์ก\n\nสโลวะเกีย 1-2 อาเซอร์ไบจาน\n\nลีกดี\n\nลัตเวีย 1-2 มอลโดวา\n\nลิกเตนสไตน์ 0-2 อันดอร์รา",
    "ขุนค้อนโดนนำก่อนยิงแซงเอฟซีเอสบี คว้าชัยยูโรปา คอนเฟอเรนซ์ ลีก": "เวสต์แฮม ยูไนเต็ด เปิดฉากรอบแบ่งกลุ่มยูโรปา คอนเฟอเรนซ์ ลีก ได้สวยงาม แม้จะโดนเอฟซีเอสบียิงนำไปก่อน แต่ก็มารัวคืนครึ่งหลังแซงชนะสำเร็จ\n\nการแข่งขันฟุตบอลยูโรปา คอนเฟอเรนซ์ ลีก ฤดูกาล 2022-23 รอบแบ่งกลุ่ม เมื่อวันที่ 8 กันยายน กลุ่มบี “ขุนค้อน”เวสต์แฮม ยูไนเต็ด จากอังกฤษ เปิดสนามลอนดอน สเตเดียม เอาชนะเอฟซีเอสบี จากโรมาเนีย 3-1\n\nเจ้าบ้านได้ประตูจาก จาร์รอด โบเวน นาที 69 (จุดโทษ), เอแมร์สัน พัลมิเอรี นาที 74, มิคาอิล อันโทนิโอ นาที 90 ส่วนทีมเยือนได้จาก อังเดร คอร์เดีย นาที 34\n\nอีกคู่ในกลุ่มเดียวกัน อันเดอร์เลชท์ จากเบลเยียม เอาชนะซิลเคบอร์ก จากเดนมาร์ก 1-0\n\nผลคู่อื่น\n\nกลุ่มเอ\n\nฟิออเรนตินา (อิตาลี) 1-1 ริกาส เอฟเอส (ลัตเวีย)\n\nฮาร์ตส์ (สกอตแลนด์) 0-4 อิสตันบูล บาซักเซฮีร์ (ตุรกี)\n\nกลุ่มซี\n\nออสเตรีย เวียนนา (ออสเตรีย) 0-0 ฮาโปเอล เบียร์ เชวา (อิสราเอล)\n\nบียาร์เรอัล (สเปน) 4-3 เลก พอซนัน (โปแลนด์)\n\nกลุ่มดี\n\nนีซ (ฝรั่งเศส) 1-1 โคโลญจน์ (เยอรมนี)\n\nสโลวักโก (สาธารณรัฐเช็ก) 3-3 เอฟเค ปาร์ติซาน (เซอร์เบีย)\n\nกลุ่มอี\n\nวาดุซ (ลิกเตนสไตน์) 0-0 อพอลลอน (ไซปรัส)\n\nดนิโปร-1 (ยูเครน) 0-1 อาแซด อัล์กมาร์ (เนเธอร์แลนด์)\n\nกลุ่มเอฟ\n\nโมลด์ (นอร์เวย์) 0-0 เกนต์ (เบลเยียม)\n\nแชมร็อก โรเวอร์ส (ไอร์แลนด์) 0-0 เยอร์การ์เดน (สวีเดน)\n\nกลุ่มจี\n\nบัลล์คานี (โคโซโว) 1-1 ซีเอฟอาร์ คลูช (โรมาเนีย)\n\nซิวาสสปอร์ (ตุรกี) 1-1 สลาเวีย ปราก (สาธารณรัฐเช็ก)\n\nกลุ่มเอช\n\nเอฟซี บาเซิล (สวิตเซอร์แลนด์) 3-1 พยูนิก (อาร์เมเนีย)\n\nสโลวาน บราติสลาวา (สโลวะเกีย) 0-0 ซัลกิริส (ลิธัวเนีย)",
    "ราชกิจจาฯ เผยวิธีสะกดชื่อประเทศ-เมืองแบบใหม่ คุ้นไหม? \"ฮิวจีจาเนย์รู\"": "การกำหนดวิธีสะกดชื่อประเทศ ดินแดน และเมือง ทั่วโลก แบบใหม่ของสำนักงานราชบัณฑิตยสภา เผยแพร่ผ่านเว็บไซต์ราชกิจจานุเบกษาแล้วเมื่อวันพฤหัสบดี (1 ก.ย.) พบว่ามีการกำหนดชื่อประเทศและเมืองบางแห่งแบบใหม่ที่ตรงกับภาษาที่ใช้ในท้องถิ่นมากขึ้น แต่อาจยังไม่คุ้นหูคนไทยจำนวนมาก\n\nปรับชื่อสถานที่ในประเทศพูดโปรตุเกส\n\nหนี่งในนั้นคือประเทศที่ใช้ภาษาโปรตุเกสเป็นภาษาหลักในการสื่อสาร เช่น ประเทศโมซัมบิก ในทวีปแอฟริกา ที่นอกจากเขียนว่า \"โมซัมบิก\" เหมือนเดิมได้แล้ว ยังเขียนว่า \"มูซังบีก\" ได้ด้วย เช่นเดียวกับประเทศติมอร์เลสเต ที่สำนักงานราชบัณฑิตยสภา กำหนดให้สะกดชื่อใกล้เคียงกับเสียงในภาษาโปรตุเกสมากขึ้น คือ \"ติโมร์-แลชต์\" แต่ก็ยังใช้คำเดิมได้\n\nอีกประเทศที่ใช้ภาษาโปรตุเกส คือ บราซิล สำนักงานราชบัณฑิตยสภาเปลี่ยนแปลงการสะกดชื่อหลายรัฐและหลายเมือง เช่น นครริโอเดจาเนโร สามารถสะกดว่า \"ฮิวจีจาเนย์รู\" ได้\n\nกัมพูชา-เมียนมา-มาเลเซีย ใกล้เคียงภาษาถิ่นขึ้น\n\nข้ามมากันที่ประเทศเพื่อนบ้าน ก็พบว่ามีการเปลี่ยนหรือเพิ่มวิธีการสะกดชื่อตามภาษาท้องถิ่น หนึ่งในนั้นคือ กัมพูชา ที่นอกจากสามารถสะกดแบบเดิมแล้ว ยังอนุญาตให้สะกดตามเสียงในภาษาเขมรอีกด้วย เช่น\n\nบันทายมีชัย, บ็อนเตียย์เมียนเจ็ย\n\nพระตะบอง, บัตดอมบอง\n\nกันดาล, ก็อนดาล\n\nพระวิหาร, เปรียะฮ์วิเฮียร์\n\nเสียมราฐ, เซียมเรียบ\n\nพระสีหนุ, ซีฮะนุวิลล์\n\nประเทศเมียนมาก็เหมือนกัน สามารถเลือกใช้ชื่อที่สะกดแบบแพร่หลาย และแบบใกล้เคียงภาษาท้องถิ่นได้ เช่น\n\nอิรวดี, เอยาวะดี\n\nมัณฑะเลย์, มานดะเล\n\nพะโค, บะโก (แบบใหม่ตัดคำว่า \"หงสาวดี\" ออกไป)\n\nสะกาย, ซะไกง์\n\nตะนาวศรี, ตะนีนตายี\n\nย่างกุ้ง, ยานโกน\n\nส่วนมาเลเซีย ก็สามารถใช้สะกดแบบเดิมและแบบใกล้เคียงภาษาท้องถิ่น เช่น\n\nยะโฮร์, โจโฮร์\n\nกลันตัน, เกอลันตัน\n\nซาบาห์, ซาบะฮ์\n\nซาราวัก, ซาราวะก์\n\nกัวลาลัมเปอร์, กัวลาลุมปูร์\n\nตรังกานู, เตอเริงกานู\n\nสหรัฐเปลี่ยนนิดหน่อย\n\nเมื่อดูจากชื่อสถานที่ในประเทศสหรัฐแล้ว พบว่ามีการเปลี่ยนแปลงเล็กน้อย ได้แก่ รัฐอิลลินอยส์ เปลี่ยนมาสะกดว่า \"อิลลินอย\" แบบไม่มี ส์ ขณะที่รัฐเทกซัส เปลี่ยนมาสะกดว่า \"เท็กซัส\" มีไม้ไต่คู้บน ท.ทหาร\n\nเรียกฮ่องกง-มาเก๊า ด้วยชื่อจีนกลางได้\n\nชื่อเขตการปกครองของจีนก็นั้น นอกจากคงคำเดิมเอาไว้ ยังเพิ่มการสะกดที่ใกล้เคียงกับภาษาจีนกลาง ให้เลือกใช้ได้ ดังนี้\n\nมองโกเลียใน, เน่ย์เหมิงกู่\n\nทิเบต, ซีจ้าง\n\nฮ่องกง, เซียงก่าง\n\nมาเก๊า, เอ้าเหมิน\n\nขณะที่คำว่า \"ชุงกิง\" ถูกตัดออกจากการสะกดชื่อเมืองฉงชิ่ง และ \"เทียนสิน\" ถูกตัดออกจากการสะกดชื่อนครเทียนจิน\n\nอื่นๆ\n\nนอกจากนี้ ยังมีการปรับเปลี่ยนชื่อประเทศและเขตปกครองบางแห่งเล็กน้อย ดังนี้",
    "": "",
    "ปีศาจแดงบรรลุตกลงสาลิกายืม มาร์ติน ดูบราฟกา มาเป็นนายทวารสำรอง": "แมนเชสเตอร์ ยูไนเต็ด บรรลุข้อตกลงกับนิวคาสเซิล ยูไนเต็ด ในการดึงตัว มาร์ติน ดูบราฟกา มาเป็นผู้รักษาประตูคนใหม่ด้วยสัญญายืม พ่วงเงื่อนไขซื้อขาดด้วย\n\nสำนักข่าวสกายสปอร์ตส์รายงานว่า “ปีศาจแดง”แมนเชสเตอร์ ยูไนเต็ด แห่งพรีเมียร์ลีก อังกฤษ บรรลุข้อตกลงกับคู่แข่งร่วมลีก “สาลิกาดง”นิวคาสเซิล ยูไนเต็ด ในการดึงตัว มาร์ติน ดูบราฟกา มาเป็นผู้รักษาประตูคนใหม่\n\nโดยดูบราฟกาวัย 33 ปี จะย้ายมาอยู่แมนฯ ยูไนเต็ดด้วยสัญญายืมตัว พร้อมแนบเงื่อนไขซื้อขาดภายหลัง ซึ่งเงื่อนไขดังกล่าวอาจกลายเป็นข้อบังคับซื้อโดยอัตโนมัติได้ด้วย ขึ้นอยู่กับจำนวนนัดที่มือกาวทีมชาติสโลวะเกียได้ลงเฝ้าเสา\n\nดูบราฟกาย้ายจากสปาร์ตา ปราก ในลีกสาธารณรัฐเช็ก มาอยู่นิวคาสเซิลตั้งแต่เมื่อปี 2018 และได้ลงเล่นให้ “สาลิกาดง” ไปแล้ว 130 นัดรวมทุกรายการ แต่ฤดูกาลปัจจุบันกลายเป็นส่วนเกิน เนื่องจากต้นสังกัดได้ นิก โป๊ป มาเป็นมือ 1 คนใหม่\n\nขณะที่แมนฯ ยูไนเต็ดต้องการผู้รักษาประตูตัวสำรองต่อจาก ดาบิด เด เคอา โดยก่อนหน้านี้มีข่าวกับ 2 ผู้รักษาประตูในบุนเดสลีกา เยอรมนี ได้แก่ เควิน ทรัปป์ และยานน์ ซอมเมอร์ แต่ล่าสุดเตรียมลงเอยที่ดูบราฟกาดังกล่าว",
    "เอดูอาร์โด-เอลแบร์ควงซัด! โยโกฮาม่า เอฟ มารินอสบุกเชือดเกียวโต ซังงะนำฝูงต่อ": "เยือนจ่าฝูง โยโกฮาม่า เอฟ มารินอส ที่ลงเล่น 27 นัด มี 55 คะแนน จากผลงาน ชนะ 16 เสมอ 7 แพ้ 4 เลกแรกที่พบกัน โยโกฮาม่า เอฟ มารินอส เปิดบ้านเอาชนะ มา 2-0 โดย 3 ฤดูกาลหลัง 5 เกมในลีก ที่พบกัน เกียวโต ซังงะ ชนะ 2 เสมอ 1 แพ้ 2\n\nฟุตบอล \"เมจิ ยาสึดะ เจวันลีก\" ฤดูกาล 2022 เกมนัดตกค้าง ประจำวันพุธ ที่ 14 ก.ย.65 ที่ซังงะ สเตเดี้ยม ขุนพลนักเตะ เกียวโต ซังงะ ทีมอันดับ 13 ที่ลงสนามมา 27 นัด มี 30 คะแนน จากผลงาน ชนะ 7 เสมอ 9 แพ้ 11 เปิดบ้านต้อนรับการมา\n\nสำหรับโปรแกรมนัดต่อไป ของ เกียวโต ซังงะ จะบุกเยือน เอฟซี โตเกียว ส่วน โยโกฮาม่า เอฟ มารินอส จะกลับไปเฝ้ารังพบกับ ฮอกไกโด คอนซาโดเล ซัปโปโร วันอาทิตย์ ที่ 18 ก.ย.65\n\nเริ่มเกมมานาทีที่ 16 เป็นฝั่ง โยโกฮาม่า เอฟ มารินอส มีลุ้นก่อนเมื่อ เอลแบร์ ทำชิ่งกับ เทรุฮิโตะ นากางาวะ ก่อนมาจบที่ เอลแบร์ ได้กดในกรอบเขตโทษ แต่แนวรับ เกียวโต ซังงะ ยังช่วยกดดันบีบเร็ว ทำให้ เอลแบร์ ต้องยิงหนี ทำให้บอลหลุดออกหลังไปเอง\n\nนาทีที่ 21 โยโกฮาม่า เอฟ มารินอส มีเสียว เมื่อ ทาคุยะ คิดะ เข้าบอลแบบหงายปุ่มใส่ เทมมะ มัตสึดะ ในกรอบเขตโทษ ผู้ตัดสิรนต้องเช็กวีเออาร์ ก่อนตัดสินว่าไม่ฟาวส์ ทีมเยือนรอดเสียจุดโทษไป\n\nแต่แล้วนาทีที่ 25 แฟนๆ ทีมเยือนได้เฮกันลั่น เมื่อ คัตสึยะ นากาโตะ เปิดบอลให้ เอดูอาร์โด เติมขึ้นมาโขกเต็มหัวส่งบอลตุงตาข่าย พร้อมพา โยโกฮาม่า เอฟ มารินอส บุกนำ 1-0\n\nช่วงเวลาที่เหลือทั้งสองทีมทำอะไรกันเพิ่มไม่ได้ หมดครึ่งแรก เกียวโต ซังงะ จึงเปิดบ้านตามหลัง โยโกฮาม่า เอฟ มารินอส อยู่ 0-1\n\nเริ่มครึ่งหลังนาทีที่ 50 เป็นฝั่งผู้มาเยือนได้ประตูเพิ่มอย่างรวดเร็ว เมื่อ เคน มัตสึบาระ เปิดบอลยาวเข้าไปในกรอบเขตโทษ นาโอโตะ คามิฟุกุโมโตะ ประตูเจ้าถิ่นกระโดดชกบอลออกมานอกกรอบ แต่กลายมาเข้าทางปืนของ เอลแบร์ กระดกบอลโด่งจากนอกรอบ\n\nด้วยน้ำหนักทิศทางพอดีเป๊ะ ส่งบอลโด่งเสียบคานไปอย่างงามหยด พา โยโกฮาม่า เอฟ มารินอส บุกนำห่าง 2-0\n\nนาทีที่ 88 เจ้าถิ่นมาได้ประตูตีไข่แตกจาก ไดกิ คาเนโกะ ตัวสำรองยิงเข้าไป แต่ก็ไม่ทัน หมดเวลา โยโกฮาม่า เอฟ มารินอส จึงบุกเชือด เกียวโต ซังงะ ไป 2-1 เก็บ 3 แต้มสุดสำคัญ นำจ่าฝูงต่อแบบสนุก\n\nสำหรับโปรแกรมนัดต่อไป ของ เกียวโต ซังงะ จะบุกเยือน เอฟซี โตเกียว ส่วน โยโกฮาม่า เอฟ มารินอส จะกลับไปเฝ้ารังพบกับ ฮอกไกโด คอนซาโดเล ซัปโปโร วันอาทิตย์ ที่ 18 ก.ย.65\n\nรายชื่อนักเตะทั้งสองทีม\n\nเกียวโต ซังงะ : นาโอโตะ คามิฟุกุโมโตะ,โคสุเกะ ชิราอิ,ริกิโตะ อินูเอะ,โชโกะ อาซาดะ,เคียว ซาโตะ,โชตะ คาวาซากิ,ชิมไพ ฟุกุโอกะ,โคสุเกะ ทาเกโตมิ (เปาลินโญ่ น.62),ยูตะ โตโยกาวะ (ยูดาอิ คิมูร น.62),เรียวโกะ ยามาซากิ (ปีเตอร์ อูตาก้า น.62),เทมมะ มัตสึดะ (ไดกิ คาเนโกะ น.70)\n\nสำรอง: โทโมยะ วากาฮาระ,ยูกิ ฮอนดะ,ทาคุยะ โอกิวาระ\n\nโยโกฮาม่า เอฟ มารินอส : โยเฮย์ ทากาโอกะ,เคน มัตสึบาระ,โทโมกิ อิวาตะ,เอดูอาร์โด,คัตสึยะ นากาโตะ,ทาคุยะ คิดะ,โจเอล ชิมะ ฟูจิตะ (ชินโนสุเกะ ฮาตานากะ น.84),มาร์กอส จูเนียร์ (โกตะ วาตานาเบะ น.66),เทรุฮิโตะ นากางาวะ (ไคนะ โยชิโอ น.76),อันเดอร์สัน โลเปซ (เลโอ เชียร่า น.46),เอลแบร์ (โกตะ มิซุนุมะ น.66)\n\nสำรอง :โพเวลล์ โอบินน่า โอบี,เรียวทาโร่ สึโนดะ",
    "ยากง่ายแค่ไหนเทียบกันชัดๆ ส่องโปรแกรมที่เหลือ \"ฟรอนตาเล-มารินอส\" ลุ้นแชมป์เจลีก": "วันที่ 3 ก.ย. 65 ยากง่ายต่างกันแค่ไหนไปดูกัน เปิดโปรแกรมที่เหลืออยู่ของ คาวาซิกิ ฟรอนตาเล ที่มี \"เมสซีเจ\" ชนาธิป สรงกระสินธ์ เพลย์เมกเกอร์ \"ช้างศึก\" ทีมชาติไทย กับทาง \"โยโก ฮามา เอฟ มารินอส\" ในการเบียดลุ้นแชมป์เจลีกในฤดูกาล 2022 นี้ หลังจากที่เริ่มเข้าสู่ช่วงโค้งสุดท้ายแล้ว\n\nสถานการณ์ล่าสุด คาวาซากิ ฟรอนตาเล นำเป็นจ่าฝูงของตาราง ด้วยการมี 49 คะแนน จากการลงสนาม 25 นัด ขณะที่ โยโกฮามา เอฟ มารินอส มี 48 คะแนน แต่ทว่าลงเล่นน้อยกว่า 1 นัด นั่นทำให้หากพวกเขาเก็บสามคะแนนเต็มได้จะพลิกขึ้นมาเป็นผู้นำทันทีหรือแม้แต่เสมอก็ยังทำแต้มเท่ากัน"
}