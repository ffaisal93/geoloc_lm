{
    "เลือดมันร้อน \"ฝรั่งเศส ยู-18\" โดน 4 ใบแดงในเกมกระชับมิตรกับ \"โปแลนด์\" (คลิป)": "เกมดังกล่าว ในครึ่งแรกเป็นไปอย่างปกติเสมอกัน 2-2 ครึ่งหลัง ทัพ \"ตราไก่\" รุ่นเล็กโดนใบแดงไปมากถึง 4 ใบ ตั้งแต่นาที 55 จนถึงนาที 77 ซึ่งมีเหตุชุลมุนจำนวนมากในเกมนี้ของทั้ง 2 ฝั่ง ซึ่งส่วนใหญ่ล้วนแล้วแต่เป็นฝั่งฝรั่งเศส เป็นคนจุดชนวนทั้งสิ้น\n\nบทสรุปของแมตช์นี้ โปแลนด์ เป็นฝ่ายเอาชนะไปได้ด้วยสกอร์ 3-2 โดยไปได้ประตูชัยในนาทีที่ 70 ในช่วงที่ฝรั่งเศสเหลือ 9 คน แต่เมื่อครบ 90 ฝรั่งเศส จบลงด้วยการเหลือผู้เล่น 7 คนเท่านั้น",
    "\"ฝรั่งเศส\" หมดสภาพ บุกพ่าย \"เดนมาร์ก\"-\"ดัตช์\" เชือดเบลเยียม สรุปผลยูฟ่า เนชันส์ ลีก": "จากนั้นนาทีที่ 39 เดนมาร์ก หนีเป็น 2-0 สคอฟ โอลเซน วอลเลย์แถวกรอบเขตโทษ บอลพุ่งเข้าไปตุงตาข่าย ก่อนจะจบครึ่งแรกไปด้วยสกอร์นี้\n\nกลับมาเล่นต่อครึ่งหลังทั้งสองทีมทำอะไรกันเพิ่มไม่ได้ จบเกม ฝรั่งเศส บุกมาแพ้ เดนมาร์ก 0-2 มี 5 คะแนนเท่าเดิม จบอันดับ 3 ของกลุ่ม ส่วน เดนมาร์ก มีเพิ่มเป็น 12 คะแนน จบอันดับ 2 ของกลุ่ม ไม่เข้ารอบทั้งสองทีม แต่อยู่เล่นในลีกเอ ต่อไป โดยแชมป์กลุ่มนี้ได้แก่ โครเอเชีย ที่บุกมาเอาชนะ ออสเตรีย 3-1 มี 13 คะแนน เข้ารอบไฟนอลส์ ด้าน ออสเตรีย มี 4 แต้ม ตกชั้นลงไปเล่นใน ลีกบี",
    "เดือด!ทีมเยาวชนฝรั่งเศสโดน4ใบแดงจนเกมถูกยุติกลางคัน (มีคลิป)": "นักเตะคนแรกของ ฝรั่งเศส ที่โดนไล่ออกในเกมนั้นคือ อิลเยส อูสนี่ ที่ต้องออกจากสนามในนาทีที่ 55 ส่วนคนที่สองคือ ฌ็องนูเอล เบโลเชี่ยน ที่ถูกตะเพิดในอีก 6 นาทีให้หลัง และพอถึงนาทีที่ 72 ฝรั่งเศส ก็ต้องเหลือผู้เล่นแค่ 8 คนเมื่อ มาล็อง โกมิส ได้รับใบแดงจากกรรมการ\n\nเกมรุ่นอายุไม่เกิน 18 ปี ระหว่างทีมชาติฝรั่งเศสกับทีมชาติโปแลนด์จำเป็นต้องถูกยุติการแข่งขัน ภายหลังฝ่ายแรกมีนักเตะโดนไล่ออกจากสนามถึง 4 คน\n\nทั้งนี้ ในนาทีที่ 74 มันก็เกิดความวุ่นวายเมื่อ ดาร์เนลล์ ไบล์ เข้าไปสกัดแบบรุนแรงใส่นักเตะของ โปแลนด์ ตอนที่อีกฝ่ายพาบอลไปตรงริมเส้น ซึ่งมันทำให้นักเตะของ โปแลนด์ ที่โดนพุ่งเสียบใส่โมโหมากๆ จนเดินมากระแทกใส่ ไบล์\n\nพอโดนแบบนั้น ไบล์ ก็เดือดดาลจนเอาหัวกระแทกใส่คู่กรณีทันทีจนอีกฝ่ายลงไปนอนกองกับพื้นสนาม ซึ่งมันก็ทำให้นักเตะคนอื่นๆ ของ โปแลนด์ โมโหจนพุ่งไปจะเอาเรื่อง ไบล์ ให้ได้ และสถานการณ์มันก็วุ่นวายอยู่พักใหญ่\n\nท้ายที่สุดแล้วกรรมการก็ตัดสินใจแจกใบแดงให้กับ ไบล์ โดยตรง ทำให้ ฝรั่งเศส เหลือผู้เล่นในสนามแค่ 7 คน ซึ่งตามกฎนั้นห้ามมีทีมใดทีมหนึ่งมีนักเตะอยู่ในสนามต่ำกว่า 8 ราย ส่งผลให้เกมนัดนี้ถูกยุติลงในตอนที่ โปแลนด์ นำอยู่ 3-2",
    "เดนมาร์กเฮไม่สุด! กำราบ ฝรั่งเศส แต่จบแค่ที่สองศึกเนชั่นส์ ลีก": "ศึกฟุตบอลยูฟ่า เนชั่นส์ ลีก ลีก เอ กลุ่ม 1 นัดที่ 6 (นัดสุดท้าย) คืนวันอาทิตย์ที่ 25 กันยายนผ่านมา แชมป์เก่า \"ตราไก่\" ฝรั่งเศส เพิ่งคว้าชัยนัดแรกรายการนี้ พวกเขาเต็มที่คือจบอันดับสามเพื่ออยู่ในลีก เอ ต่อไป ดิดิเย่ร์ เดส์ชองส์ ยึดสามประสาน \"กรีซมันน์,ชิรูด์,เอ็มบั๊ปเป้\" บุกถิ่น \"โคนม\" เดนมาร์ก ของกุนซือ แคสเปอร์ ฮูลมันด์ ที่หวังเฮแย่งจบแชมป์กลุ่ม-ตั๋วลิ่วรอบรองฯกับ โครเอเชีย แดนกลางมี \"คริสเตียน เอริคเซ่น\" บัญชาเกม\n\nตราไก่หวิดนำนาที 8 อ็องตวน กรีซมันน์ โยนเตะมุมทางซ้ายบอลโด่งตกใส่เท้า คิลิยัน เอ็มบั๊ปเป้ ซัดระยะ 8 หลาด้านขวา บอลเจอ แคสเปอร์ ชไมเคิ่ล ปิดมุมปัดทิ้งออกหลังทัน\n\nทีมเยือนลุยอีกนาที 15 แฟร์กล็องด์ เมนดี้ จ่ายเรียดให้ คิลิยัน เอ็มบั๊ปเป้ วิ่งมาเก็บพร้อมตวัดบอลเข้าเขตโทษทางซ้าย อ็องตวน กรีซมันน์ ล้มตัวยิงเร็วบอลตรงกรอบแต่ไม่ผ่านมือนายด่านเจ้าถิ่น\n\nโคนมมีโต้อีกห้านาที คริสเตียน เอริคเซ่น วางบอลยาวทิ้งไปที่ อันเดรียส สคอฟ โอลเซ่น เกี่ยวบอลก่อนยิงทันทีในเขตโทษด้านขวา อัลฟงส์ อเรโอล่า ออกแรงหนแรกของเกมยกมือทุบทิ้ง\n\nและแล้วนาทีที่ 34 คริสเตียน เอริคเซ่น เปิดบอลออกซ้าย มิคเคล ดัมส์การ์ด แตะบอลหยอดมาให้ แคสเปอร์ โดลเบิร์ก แหย่เท้าชาร์จบอลหนี อัลฟงส์ อเรโอล่า เสียบตาข่ายเสาแรกพาเจ้าถิ่นเฮ 1-0\n\nสามนาทีต่อมา คริสเตียน เอริคเซ่นโยนเตะมุมบอลลอยเข้าระยะ 7 หลาฝั่งขวา โธมัส เดอลานี่ย์ สะบัดโหม่งบอลไม่ห่างมือกาวทีมเยือนย่อตัวรับไว้\n\nโคนมหนีห่าง 2-0 นาที 39 คริสเตียน เอริคเซ่น โยกครอสเตะมุมอีกครั้ง คราวนี้ โยอาคิม อันเดอร์เซ่น โขกตั้งจากซ้าย โธมัส เดอลานี่ย์ หันหลังทิ่มย้อนไปที่ อันเดรียส สคอฟ โอลเซ่น ส่องนอกกรอบสวนตัว อัลฟงส์ อเรโอล่า ล้มไม่ทัน\n\nหมดครึ่งแรก เดนมาร์ก ออกนำ ฝรั่งเศส 2-0\n\nเข้าครึ่งหลังนาทีที่ 52 อ็องตวน กรีซมันน์ ยิงฟรีคิกบอลกระดอนพื้น แต่ไร้ปัญหาสำหรับ แคสเปอร์ ชไมเคิ่ล พุ่งปัดปลายมือช่วยเจ้าถิ่นยังได้เปรียบต่อไป\n\nช่วงนาทีที่ 67 คริสโตเฟอร์ เอ็นคูนคู ตัวสำรองตบบอลให้ อ็องตวน กรีซมันน์ ไหลบอลจังหวะเดียวมาที่ คิลิยัน เอ็มบั๊ปเป้ สปีดพร้อมหวดเต็มเท้า แคสเปอร์ ชไมเคิ่ล โชว์เหนียวกางมือเซฟไว้ ก่อนไม่กี่อึดหัวหอกเปแอสเชสบโอกาสซัดแต่โดนป้องกันเช่นเคย\n\nยี่สิบนาทีท้ายเกม โอเรเลียง ชูอาเมนี่ หยอดบอลโด่ง คริสโตเฟอร์ เอ็นคูนคู เทคตัวโหม่งชงตั้งบอล คิลิยัน เอ็มบั๊ปเป้ ตะบันในเขตโทษ นายด่านโคนมอยู่ถูกที่รับสบาย\n\nจบเกม เดนมาร์ก ชนะ ฝรั่งเศส 2-0 เก็บสามแต้มตามที่ตั้งใจสำเร็จ ทว่าผลอีกคู่กลับไม่เป็นดั่งหวังเมื่อ โครเอเชีย สามารถซิวชัยได้เช่นกัน ทำให้ \"โคนม\" ชวดแชมป์กลุ่ม แม้พวกเขากำราบ แชมป์เก่า ฝรั่งเศส ที่มีแค่ 5 แต้มแต่อยู่รอดในลีก เอ\n\n\n\n\n\nรายชื่อผู้เล่นที่ลงสนาม\n\nเดนมาร์ก (4-3-3): แคสเปอร์ ชไมเคิ่ล,ราสมุส คริสเตนเซ่น (อเล็กซานเดอร์ บาห์ น.90+1),โยอาคิม อันเดอร์เซ่น,อันเดรียส คริสเตนเซ่น,โยอาคิม เมห์เล่,โธมัส เดอลานี่ย์ (ซิมง เคียร์ น.72),คริสเตียน เอริคเซ่น,ปิแอร์-เอมิล ฮอยเบิร์ก,อันเดรียส สคอฟ โอลเซ่น (มาร์ติน เบรธเวท น.72),แคสเปอร์ โดลเบิร์ก (ราสมุส ฮอยลุนด์ น.61),มิคเคล ดัมส์การ์ด (เยสเปอร์ ลินด์สตรอม น.60)\n\nฝรั่งเศส (3-4-1-2): อัลฟงส์ อเรโอล่า,ดาโยต์ อูปาเมกาโน่,วิลเลี่ยม ซาลิบา,เบอนัวต์ บาเดียชีล,เบนจาแม็ง ปาวาร์ (โชนาต็อง คลอสส์ น.46),โอเรเลียง ชูอาเมนี่,เอดูอาร์โด้ กามาแว็งก้า (ยุสซุฟ โฟฟาน่า น.46),แฟร์กล็องด์ เมนดี้ (อาเดรียง ทรูว์แฟร์ น.65),อ็องตวน กรีซมันน์ (รันเดล โคโล่ มูอานี่ น.81),โอลิวิเย่ร์ ชิรูด์ (คริสโตเฟอร์ เอ็นคูนคู น.65),คิลิยัน เอ็มบั๊ปเป้",
    "เดนมาร์ก VS ฝรั่งเศส : รายชื่อ 11 ตัวจริง ฟุตบอลยูฟ่า เนชั่นส์ ลีก 2022 (ลิ้งก์ดูบอลสด)": "\n\nรายชื่อ 11 ผู้เล่นตัวจริงที่ลงสนาม\n\nเดนมาร์ก :\n\nแคสเปอร์ ชไมเคิ่ล (GK) โยอาคิม อันเดอร์เซ่น อันเดรียส คริสเตนเซ่น โยอาคิม เมห์เล ราสมุส คริสเตนเซ่น ปิแอร์ ฮอยเบิร์ก โธมัส เดลานี่ย์ อันเดรียส โอลเซ่น มิคเคล ดัมส์การ์ด คริสเตียน อีริคเซ่น แคสเปอร์ ดอลเบิร์ก\n\nฝรั่งเศส :\n\nอัลฟงส์ อาเรโอล่า (GK) วิลเลี่ยม ซาลิบา ดาโยต์ อูปาเมกาโน่ เบอนัวต์ บาเดียชีล เบนฌาแม็ง ปาวาร์ เอดูอาร์โด้ กามาวินก้า ออเรเลียง ทีชูอาเมนี่ แฟร์กล็องด์ เมนดี้ อ็องตวน กรีซมันน์ คีลิยัน เอ็มบั๊ปเป้ โอลิวิเย่ร์ ชิรูด์\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "ฝรั่งเศสอัดฉีดงบฯ หนุนใช้ ‘จักรยาน’ อีก 250 ล้านยูโร": "เมื่อวันอังคาร (20 ก.ย.) เอลิซาเบธ บอร์น นายกรัฐมนตรีฝรั่งเศส ประกาศการจัดสรรงบประมาณเพื่อสนับสนุนการใช้จักรยาน ครั้งที่ 2 จำนวน 250 ล้านยูโร (ราว 9.26 พันล้านบาท) สำหรับปี 2023\n\nบอร์นกล่าวว่าฝรั่งเศสเตรียมเปลี่ยนผ่านสู่การเป็น “ประเทศแห่งจักรยาน” หลังจากมีการจัดสรรงบประมาณครั้งแรกเมื่อ 4 ปีก่อน สมัยที่บอร์นดำรงตำแหน่งรัฐมนตรีว่าการกระทรวงคมนาคมของฝรั่งเศส\n\nฝรั่งเศสมีจักรยานเป็นยานพาหนะขายดีที่สุดในปี 2021 และได้เพิ่มเส้นทางจักรยาน 14,000 กิโลเมตรตลอด 4 ปีที่ผ่านมา ขณะคนหนุ่มสาวฝรั่งเศสเรียนรู้วิธีขี่จักรยานกว่า 170,000 คน โดยการแข่งขันกีฬาโอลิมปิกและพาราลิมปิกที่ฝรั่งเศสในปี 2024 จะเป็นหลักฐานยืนยันความสำคัญของจักรยานในฝรั่งเศส\n\nเมื่อปี 2018 ฝรั่งเศสได้จัดทำแผนการส่งเสริมการใช้งานจักรยานฉบับแรกสำหรับปี 2018-2025 ด้วยงบประมาณ 350 ล้านยูโร (ราว 1.29 หมื่นล้านบาท) และมีการเพิ่มงบประมาณสนับสนุนจากแผนฟื้นฟูอีก 150 ล้านยูโร (ราว 5.55 พันล้านบาท) ในช่วงการระบาดใหญ่ของโรคติดเชื้อไวรัสโคโรนาสายพันธุ์ใหม่ (โควิด-19)\n\nขอบคุณข้อมูล : สำนักข่าวซินหัวไทย\n\nภาพ : Shutterstock",
    "รมว.คลังฝรั่งเศสชี้คุมเงินเฟ้อเป็นความสำคัญอันดับแรกสำหรับปีงบประมาณ 2566 : อินโฟเควสท์": "นายบรูโน เลอแมร์ รัฐมนตรีว่าการกระทรวงการคลังฝรั่งเศสระบุในวันนี้ (26 ก.ย.) ว่า การต่อสู้กับเงินเฟ้อนั้นถือเป็นความสำคัญอันดับแรกของประเทศ ในขณะแถลงเรื่องงบประมาณประจำปี 2566 ซึ่งเขามองว่ามีความไม่แน่นอนมากที่สุดในประวัติศาสตร์ เพราะผลกระทบจากกรณีที่รัสเซียบุกโจมตียูเครน\n\n“ความท้าทายที่มีความสำคัญและเร่งด่วนที่สุดสำหรับฝรั่งเศสและประเทศยุโรปอื่น ๆ คือการลดแรงกดดันเงินเฟ้อ” นายเลอแมร์กล่าวต่อผู้สื่อข่าว\n\nสำนักข่าวรอยเตอร์รายงานโดยอ้างอิงข้อมูลจากกระทรวงการคลังฝรั่งเศสว่า ทางกระทรวงฯ มีงบประมาณอยู่ 4.5 หมื่นล้านยูโร (4.36 หมื่นล้านดอลลาร์) ในปีหน้า เพื่อคุมราคาก๊าซและพลังงานไม่ให้เพิ่มเกิน 15%\n\nโดย สำนักข่าวอินโฟเควสท์ (26 ก.ย. 65)\n\nTags: งบประมาณ",
    "ไฟไหม้รุนแรงตลาดค้าส่งอาหารขนาดใหญ่ที่สุดในโลก ที่กรุงปารีส ของฝรั่งเศส": "ไฟไหม้รุนแรงตลาดค้าส่งอาหารขนาดใหญ่ที่สุดในโลก ที่กรุงปารีส ของฝรั่งเศส",
    "ฝรั่งเศสห้ามพลาดส่ง\"เอ็มบั๊ปเป้\"บุกถิ่น เดนมาร์กที่มี \"เอริคเซ่น\"ลุ้นแย่งเข้าตัดเชือก": "เดนมาร์ก - ฝรั่งเศส\n\nเวลา : 01.45 น. ถ่ายทอดสด : uefa tv\n\n\n\n\n\nสนาม : ปาร์เก้น พาร์ค\n\n\n\n\n\nเดนมาร์ก\n\nคาสเปอร์ ฮูลมันด์ เทรนเนอร์ทีมชาติเดนมาร์ก พาทีมแพ้ โครเอเชีย หวุดหวิด 1-2 ในเกม เนชั่นส์ ลีก ล่าสุด เป็นการแพ้นัดที่ 2 ในรอบ 5 เกม\n\nสภาพทีมล่าสุด ฮูลมันด์ ไม่มีปัญหาอะไรรบกวนเพิ่มเติมจากเกมล่าสุด แต่ยังต้องลุ้นความพร้อมของ เยสเปอร์ ลินด์สตรอม แนวรุก แฟร้งค์เฟิร์ต ที่มีอาการป่วย\n\nการจัดทัพน่าจะมีปรับบ้าง เพื่อเปิดโอกาสให้แข้งสำรองบางรายอย่าง ราสมุส คริสเตนเซ่น, มิคเคล ดัมส์การ์ด และ แคสเปอร์ โดลเบิร์ก ได้สลับมาออกสตาร์ทบ้าง\n\n\n\n\n\nฝรั่งเศส\n\nด้าน ดิดิเย่ร์ เดส์ชองส์ เทรนเนอร์ทีมชาติฝรั่งเศส พาทีมชนะออสเตรีย 2-0 ในเกมเนชั่นส์ ลีกล่าสุด เป็นการคว้าชัยนัดแรกในรอบ 5 เกม\n\nสภาพทีมเกมนี้ \"เดเด้\" เจอปัญหาเพิ่มอีก เมื่อ ฌูลส์ กุนเด้ และ ไมค์ เมนญ็อง มีอาการเจ็บต้นขา และ น่องตามลำดับ จึงน่าจะเป็นโอกาสของ วิลเลี่ยม ซาลิบา และ อัลฟงส์ อเรโอล่า ที่ได้ออกสตาร์ทแทน เหมือนที่ลงมาเมื่อเกมก่อน\n\nส่วน 2 แข้งใหม่อย่าง เบอนัวต์ บาเดียชีล และ ยุสซุฟ โฟฟาน่า ที่ทำผลงานได้น่าประทับใจในเกมประเดิม ก็น่าจะได้โอกาสต่อไป\n\nขณะที่แกนหลักที่เหลือรายอื่นๆอย่าง ราฟาแอล วาราน, โอเรเลียง ชูอาเมนี่, อ็องตวน กรีซมันน์ และ คิลิยัน เอ็มบั๊ปเป้ ยังพร้อมช่วยทีมเหมือนเดิม\n\n\n\n\n\nรายชื่อนักเตะที่คาดว่าจะลงสนาม\n\nเดนมาร์ก (3-4-2-1) : แคสเปอร์ ชไมเคิ่ล - โยอาคิม อันเดอร์เซ่น, อันเดรียส คริสเตนเซ่น, ซิมง เคียร์ - ราสมุส คริสเตนเซ่น, ปิแอร์-เอมิล ฮอยเบิร์ก, โธมัส เดอลานี่ย์, โยอาคิม เมห์เล่ - คริสเตียน เอริคเซ่น, มิคเคล ดัมส์การ์ด - แคสเปอร์ โดลเบิร์ก\n\nฝรั่งเศส (4-3-3) : อัลฟงส์ อเรโอล่า - วิลเลี่ยม ซาลิบา, ราฟาแอล วาราน, เบอนัวต์ บาเดียชีล - โฌนาต็อง โกลสส์, ยุสซุฟ โฟฟาน่า, โอเรเลียง ชูอาเมนี่, แฟร์กล็องด์ เมนดี้ - อ็องตวน กรีซมันน์ - คิลิยัน เอ็มบั๊ปเป้, โอลิวิเย่ร์ ชิรูด์\n\nผู้ตัดสิน : อิสต์วาน โควัคส์ (โรมาเนีย)",
    "ฮือฮา \"ซลาตัน\" โผล่แจมเล่นหนังดังฝรั่งเศส เผยบทบาทสุดเท่ กำหนดฉายต้นปีหน้า (คลิป)": "ทั้งนี้ ซลาตัน อิบราฮิโมวิช สวมบทบาทเป็น พลทหารชาวโรมัน ชื่อ แอนติไวรัส ที่โผล่มาในช่วงท้ายของคลิปหนังตัวอย่าง 2 ฉาก โดยฉากแรกตัวเขาก็โชว์ทักษะฟุตบอล หยิบหมวกใช้มาก่อนเอาไปทุบใส่ตัวร้าย ส่วนอีกฉากต่อมา ตัวเขาชูกำปั้นท่ามกลางเสียงเฮจากเหล่ากองทัพทหาร โดยมีกำหนดฉายต้นเดือนกุมภาพันธ์ปีหน้า",
    "ฝรั่งเศสเล็งเฮแรกมาซะที\"ชิรูด์\"ยืนหอกซัด ออสเตรียของรังนิก": "ฝรั่งเศส - ออสเตรีย\n\nเวลา : 01.45 น.\n\n\n\n\n\nสนาม : สต๊าด เดอ ฟร๊องซ์, แซงต์-เดอนีส์\n\n\n\n\n\nฝรั่งเศส\n\nดิดิเย่ร์ เดส์ชองส์ เทรนเนอร์ทีมชาติฝรั่งเศส พาทีมแพ้โครเอเชีย 0-1 ในเกมเนชั่นส์ ลีกล่าสุด ทำให้ไม่ชนะมา 4 เกมแล้ว\n\nสภาพทีมเกมนี้ \"น้าเดเด้\" เจอปัญหาเยอะทีเดียว หลายคนซึ่งเดิมทีมีชื่อ แต่ล่าสุดถอนตัวไปหมดแล้วจากอาการบาดเจ็บ ไม่ว่าจะเป็นอูโก้ โยริส กัปตันทีม, ลูก้าส์ ดีญ, เตโอ แอร์กน็องเดซ, บูบาการ์ กามาร่า และ อาเดรียง ราบิโอต์\n\nรวมไปถึงพวกตัวหลักที่เดี้ยงกันอยู่ก่อนแล้ว เช่นปอล ป็อกบา, เอ็นโกโล่ ก็องเต้, คิงส์ลี่ย์ โกมัน และ คาริม เบนเซม่า เป็นต้น ทำให้ต้องดึงแข้งหน้าใหม่เข้ามาติดธงครั้งแรกหลายราย ทั้งอัลบ็อง ลาฟงต์, เบอนัวต์ บาเดียชีล, อาเดรียง ตรุฟแฟร์ต, ยุสซุฟ โฟฟาน่า และ ร็องดัล โกโล มูอานี่\n\nแต่แกนหลักที่เหลือรายอื่นๆอย่างเบนฌาแม็ง ปาวาร์, ฌูลส์ กุนเด้, ราฟาแอล วาราน, โอเรเลียง ชูอาเมนี่, อ็องตวน กรีซมันน์ และ คิลิยัน เอ็มบั๊ปเป้ ยังพร้อมช่วยทีมทั้งหมด\n\n\n\n\n\nออสเตรีย\n\nราล์ฟ รังนิก เทรนเนอร์ทีมชาติออสเตรีย พาทีมแพ้เดนมาร์ก 0-2 ในเกมเนชั่นส์ ลีกล่าสุด ทำให้ไม่ชนะมา 3 เกมแล้ว\n\nความพร้อมเกมนี้ \"รังนิก\" ก็เจอปัญหาไม่แพ้กัน เมื่อหมดสิทธิ์ใช้งานบรรดาตัวหลักที่บาดเจ็บกันทั้งหมด ไม่ว่าจะเป็นซาซ่า คาลัจ์ดซิช, คอนราด ไลเมอร์, วาเลนติโน่ ลาซาโร่, โฟลเรียน กริลลิทส์ช, สเตฟาน อิลซานเคอร์ และ มาร์ติน ฮินเตอร์เร็กเกอร์ แถมเควิน ดานโซ่ ต้องมาติดโทษแบนอีก หลังสะสมใบเหลืองครบโควตา\n\nแต่ขุมกำลังสำคัญรายอื่นๆ ไม่ว่าจะเป็นดาวิด อลาบา กองหลังกัปตันทีม, มาร์เซล ซาบิตเซอร์, ซาเวอร์ ชลาเกอร์, นิโคลัส ซีวัลด์, คริสโตฟ เบาม์การ์ทเนอร์ และ มาร์โก อาร์เนาโตวิช ยังพร้อมช่วยทีมเหมือนเดิม\n\n\n\n\n\nนักเตะที่คาดว่าจะลงสนาม\n\nฝรั่งเศส (4-3-3) : ไมค์ เมนญอง - เบนฌาแม็ง ปาวาร์, ฌูลส์ กุนเด้, ราฟาแอล วาราน, แฟร์กล็องด์ เมนดี้ - มัตเตโอ เกนดูซี่, โอเรเลียง ชูอาเมนี่, เอดูอาร์โด้ กามาวินก้า - อ็องตวน กรีซมันน์, โอลิวิเย่ร์ ชิรูด์, คิลิยัน เอ็มบั๊ปเป้\n\nออสเตรีย (4-3-1-2) : ไฮน์ซ ลินเดอร์ - สเตฟาน ไลเนอร์, เกอร์โนต์ เทราเนอร์, ฟิลิปป์ ไลน์ฮาร์ท, ดาวิด อลาบา - มาร์เซล ซาบิตเซอร์, ซาเวอร์ ชลาเกอร์, นิโคลัส ซีวัลด์ - คริสโตฟ เบาม์การ์ทเนอร์ - มาร์โก อาร์เนาโตวิช, มิชาเอล เกรกอริตส์ช\n\nผู้ตัดสิน : อันเดรียส เอ็คเบิร์ก (สวีเดน)",
    "ฝรั่งเศส-เนเธอร์แลนด์-เบลเยียม ฟอร์มเฉียบ กอดคอคว้าชัย สรุปผลยูฟ่า เนชันส์ลีก": "ฝรั่งเศส เบลเยียม เนเธอร์แลนด์ และ โครเอเชีย ทำผลงานได้อย่างยอดเยี่ยม เอาชนะคู่แข่งได้ทั้งหมด ในศึกฟุตบอลยูฟ่า เนชันส์ลีก เมื่อคืนที่ผ่านมา\n\nการแข่งขันฟุตบอลยูฟ่า เนชันส์ลีก ลีกเอ กลุ่ม 1 เมื่อคืนวันพฤหัสบดีที่ 22 ก.ย. 65 คู่ที่น่าสนใจ \"ตราไก่\" ทีมชาติฝรั่งเศส เปิดสนามสต๊าด เดอ ฟรองซ์ รับการมาเยือนของ ออสเตรีย\n\nเปิดฉากครึ่งแรกมาแค่ 2 นาที ฝรั่งเศส เกือบขึ้นนำ เมื่อ คีเลียน เอ็มบัปเป ยิงเข้าไปแล้ว แต่ถูกจับล้ำหน้า จากนั้นนาทีที่ 35 ฝรั่งเศส ได้ลุ้นสองหนติดๆ จาก โอเรเลียง ชูอาเมนี และ อองตวน กรีซมันน์ แต่ไม่ผ่านนายด่านออสเตรีย\n\nจบครึ่งแรก ทีมชาติฝรั่งเศส ยังเสมอ ทีมชาติออสเตรีย 0-0\n\nกลับมาเล่นต่อครึ่งหลัง นาทีที่ 56 ฝรั่งเศส ขึ้นนำ 1-0 จากจังหวะที่ คีเลียน เอ็มบัปเป พาบอลลากตัดเข้าในก่อนซัดด้วยขวาเข้าไปตุงตาข่าย\n\nจากนั้นนาทีที่ 65 ฝรั่งเศส หนีเป็น 2-0 เมื่อ อองตวน กรีซมันน์ เปิดบอลจากฝั่งขวาให้ โอลิวิเยร์ ชิรูด์ ขึ้นโหม่งเข้าไปอย่างสวยงาม\n\nช่วงเวลาที่เหลือทั้งสองทีทำอะไรกันเพิ่มไม่ได้ จบเกม ทีมชาติฝรั่งเศส เอาชนะ ทีมชาติออสเตรีย ไป 2-0\n\nส่วนผลคู่อื่นมีดังนี้\n\nลีกเอ กลุ่ม1\n\nโครเอเชีย ชนะ เดนมาร์ก 2-1\n\nลีกเอ กลุ่ม 4\n\nเบลเยียม ชนะ เวลส์ 2-1",
    "รัฐบาลทหารมาลีตำหนิยูเอ็น ประณามฝรั่งเศส “แทงข้างหลัง”": "สำนักข่าวต่างประเทศรายงานจากนครนิวยอร์ก สหรัฐอเมริกา เมื่อวันที่ 25 ก.ย. ว่า พ.ท.อับดูลาเย ไมกา นายกรัฐมนตรีมาลี แถลงต่อที่ประชุมสมัชชาสหประชาชาติ ( ยูเอ็นจีเอ ) ครั้งที่ 77 ณ นครนิวยอร์ก เมื่อวันเสาร์ที่ผ่านมา ประณามฝรั่งเศสซึ่งเป็นอดีตเจ้าอาณานิคม “ใช้นโยบายจักรวรรดินิยม หยิ่งยโสโอหัง กดขี่ข่มเหง วางอำนาจบาตรใหญ่ และเจ้าคิดเจ้าแค้น” จากการที่รัฐบาลปารีสคว่ำบาตรมาลี\n\nUnited Nations\n\n\n\nทั้งนี้ พ.ท.ไมกากล่าวว่า การขับเคลื่อนนโยบายของฝรั่งเศสที่มีต่อมาลี ไม่ต่างอะไรกับ “การแทงข้างหลัง” และวิจารณ์การที่กองทัพฝรั่งเศสถอนทหารออกจากมาลี แล้วย้ายไปประจำการในไนเจอร์แทน “เป็นการตัดสินใจฝ่ายเดียว”\n\n\n\nขณะเดียวกัน นายกรัฐมนตรีมาลีกล่าวถึงความร่วมมือด้านภารกิจทหารักษาสันติภาพกับสหประชาชาติ ในนาม “ไมนัสมา” เพียงเล็กน้อยเท่านั้น และแสดงความไม่พอใจ ที่นายอันโตนิโอ กูเตร์เรส เลขาธิการยูเอ็น ซึ่งยังคงไม่ยอมรับ การที่รัฐบาลทหารมาลีจับกุมทหารไอวอรีโคสต์ 46 นายเมื่อไม่นานมานี้ “เป็นทหารรับจ้าง” ขณะที่รัฐบาลไอวอรีโคสต์ยืนกรานว่า ทหารทุกนายเดินทางมาเข้าร่วมภารกิจไมนัสมา\n\nพ.ท.อับดูลาเย ไมกา นายกรัฐมนตรีมาลี แถลงต่อที่ประชุมสมัชชาสหประชาชาติ ครั้งที่ 77\n\n\n\nอย่างไรก็ตาม พ.ท.ไมกาแสดงความชื่นชม “ความร่วมมืออันเป็นประโยชน์และสร้างสรรค์” ระหว่างมาลีกับรัสเซีย โดยรัฐบาลทหารมาลีอนุญาตให้ทหารรับจ้างเอกชนของบริษัทวากเนอร์จากรัสเซีย เข้ามาประจำการในประเทศ แม้สหรัฐและพันธมิตรตะวันตกวิพากษ์วิจารณ์อย่างหนัก\n\n\n\nอนึ่ง มาลีเกิดรัฐประหารมาแล้ว 3 ครั้ง ภายในระยะเวลาเพียง 9 ปี โดยสองครั้งล่าสุดเกิดขึ้นระหว่างปี 2563-2564 โดยการรัฐประหารครั้งล่าสุด เกิดขึ้นเมื่อเดือนพ.ค. 2564 พ.อ.อัสซิมี โกตา ซึ่งทำการยึดอำนาจเมื่อปี 2563 ยึดอำนาจจากรัฐบาลของประธานาธิบดีบาห์ เอ็นดอว์ พ.อ.โกตา กล่าวว่า สาเหตุของการยึดอำนาจเป็นผลมาจากการที่ประธานาธิบดีและนายกรัฐมนตรี “ไม่ปรึกษาหารือ” กับตัวเขา เกี่ยวกับการปรับคณะรัฐมนตรี ซึ่งมีการปลดตัวแทนจากฝ่ายกองทัพ.\n\nเครดิตภาพ : REUTERS",
    "ฝรั่งเศสหั่นคาดการณ์เศรษฐกิจปีหน้าเหลือ 1% หวั่นผลกระทบวิกฤตพลังงาน": "ทั้งนี้ รัฐบาลฝรั่งเศสคาดการณ์ว่า การขยายตัวของเศรษฐกิจภายในประเทศจะชะลอตัวลงสู่ระดับ 1% ในปี 2566 จากระดับของปี 2565 ซึ่งประมาณการไว้ที่ 2.5% โดยตัวเลขคาดการณ์ล่าสุดนี้ ต่ำกว่าตัวเลขคาดการณ์เดิมที่ระดับ 1.4%\n\n\"เรายังคงมีมุมมองเป็นบวกต่อเศรษฐกิจ แต่เราได้ปรับลดตัวเลขคาดการณ์เศรษฐกิจในปีหน้าลงเล็กน้อยเพื่อสะท้อนให้เห็นถึงผลกระทบของเศรษฐกิจทั่วโลกที่ชะลอตัวลง, วิกฤตพลังงาน และอุปสรรคต่าง ๆ ที่ประเทศคู่ค้าของเรากำลังเผชิญอยู่\" นายเลอ แมร์ระบุว่า",
    "'สหายแผ้ว' ถ่ายรูปป้ายประตูส้วมที่ฝรั่งเศส รำลึกพรรคคอมมิวนิสต์": "20 ก.ย.2565-นายจรัล ดิษฐาอภิชัย หรือสหายแผ้ว อดีตกรรมการสิทธิมนุษยชนแห่งชาติ ประธานสมาคมนักประชาธิปไตยชาวไทยไร้พรมแดน ปัจจุบันถือสัญชาติฝรั่งเศส โพสต์เฟซบุ๊ก Jaran Ditapichai ว่า พาน้องไปทานอาหารเที่ยงที่ภัตตาคาร Procope เก่าแก่350 ปี บรรดาผู้นำการปฏิวัติ ผู้นำทางการเมือง นักปรชญ์ นักเขียน ฯลฯ มากิน มาปราศรัยที่นี่\n\nครั้งนี้ ผมถ่ายป้ายประตูห้องส้วม เขียน Citoyen (พลเมือง)ที่เป็นสรรพนามเรียกกันในช่วงการปฏิวัติใหญ่1789 เหมือนเรียก “สหาย”ในพรรคคอมมิวนิสต์ทั่วโลก.",
    "สไปเดอร์แมนฝรั่งเศสปีนตึก 48 ชั้น ฉลองวันเกิด 60 ปี": "",
    "Paris Is Calling! “พีพี กฤษฏ์” เตรียมเฉิดฉายที่ฝรั่งเศส ร่วมงาน Paris Fashion Week": "Paris Is Calling! “พีพี กฤษฏ์” เตรียมเฉิดฉายที่ฝรั่งเศส ร่วมงาน Paris Fashion Week\n\nช่วงนี้งานรุมสุดๆไปเลยสำหรับนักแสดงสุดฮอต “พีพี กฤษฏ์” เพราะไปร่วมแจมคอนเสิร์ตนั้นคอนเสิร์ตนี่เป็นว่าเล่นทั้ง งานอีเว้นท์ งานแฟชั่นโชว์ก็ไปโชว์เดินแบบสับๆมาแล้ว\n\nอ่านข่าว : สุดภูมิใจ! “พีพี” คว้ารางวัล Outstanding Asian Star Prize ในงาน SDA 2022 ประเทศเกาหลีใต้\n\nถ้าพูดถึงความเป็นแฟชั่นนิสต้าแล้ว บอกเลยว่า “พีพี” ไม่เป็นสองรองใครแน่นอน เพราะจัดเต็มตลอดไม่ว่าจะออกงานไหน ถ้าแฟชั่นไม่จึ้ง ไม่ปัง ไม่ใช่ “พีพี”\n\nล่าสุดก็ได้เวลาของ “พีพี” ที่จะอัพเลเวลความฮอตอีกระดับ เพราะวันนี้( 26 ก.ย. 65) เจ้าตัวเดินทางไปสู่ปารีส เมืองหลวงแห่งโลกแฟชั่น ระหว่างวันที่ 26 กันยายน - 5 ตุลาคมนี้ ร่วมงานParis Fashion Week Spring - Summer 2023 ส่วน “พีพี” จะไปทำอะไรที่ปารีส ต้องรอดูกันเลยจ้า\n\nงานนี้เหล่าแฟนคลับไม่รอช้ารีบรวมพลไปให้กำลังใจ “พีพี” ที่สนามบินสุวรรณภูมิเรียบร้อยแล้ว ส่วนใครที่ติดภารกิจไม่สามารถไปได้ก็ส่งคำอวยพรดีๆผ่านแฮชแท็ก #BonjourPPinPFW ส่งผลให้พุ่งทะยานติดเทรนด์ทวิตเตอร์ทันที\n\nซึ่ง “พีพี” ใน Airport Look อวดความเท่และคิ้วท์เบาๆด้วยแจ็คเก็ตเลื่อมระยิบระยับและถือกระเป๋าจาก Celine รองเท้าสนีกเกอร์จาก Saint Laurent พร้อมกับการแมทช์กับเครื่องประดับอันหรูหราจาก Bvlgari ไม่ว่าจะเป็นแหวนงูรุ่นฮิต Serpenti Viper White Gold สร้อยคอรุ่น Serpenti Viper White Gold และสร้อยข้อมือรุ่น Serpenti Viper White Gold\n\nทางดาราเดลี่ขอให้ “พีพี” เดินทางปลอดภัยและไปทำหน้าที่ที่ได้รับมอบหมายให้ดีที่สุด ทำให้ฝรั่งเศสร้อนเป็นไฟไปเลย เพราะตะลึ่งในความจึ้งของ “พีพี”",
    "โควตปลอม! เอฟราสวนนักการเมืองกล่าวหาเนรคุณฝรั่งเศส": "โควตปลอม! เอฟราสวนนักการเมืองกล่าวหาเนรคุณฝรั่งเศส\n\nตำนานแบ็คซ้ายปีศาจแดง โต้ข่าวปลอมที่อ้างคำพูดว่าเขาอยากเล่นให้เซเนกัลมากกว่าฝรั่งเศส พร้อมสวนนักการเมืองที่วิจารณ์เขา\n\nปาทริซ เอฟรา ออกโรงสยบข่าวปลอมที่อ้างคำพูดว่าเขาอยากเล่นให้ เซเนกัล มากกว่า ฝรั่งเศส พร้อมสวนนักการเมืองที่กล่าวหา\n\nก่อนหน้านี้มีรายงานจาก RMC ยกคำพูดของ เอฟรา ออกมาว่า “ถ้าผมย้อนเวลากลับไปได้ ผมจะเลือกเล่นให้ทีมชาติบ้านเกิดของผมอย่าง เซเนกัล แทนที่จะเป็นฝรั่งเศส” เนื่องจาก เขามักตกเป็นแพะรับบาปยามทีมแพ้ ซึ่งทาง เอฟรา ได้ออกมาปฏิเสธ โดยบอกว่าคำพูดของเขาถูกบิดเบือนและไม่เป็นความจริงแต่อย่างใด\n\nหลังจากมีข่าวดังกล่าวออกไป เอริค เซมมูร์ นักการเมืองชาวฝรั่งเศส ได้โพสต์อินสตาแกรมโจมตีเอฟรา\n\n“ฝรั่งเศสเปิดประตูต้อนรับเขา, ฝึกฝนเขา, สนับสนุนเขา, ทำให้เขามีเกิน, ยกย่องเขา เขาทำเป็นลืมความเป็นฝรั่งเศสไปแล้ว”\n\nแน่นอนว่าเมื่อ เอฟรา โดนกล่าวหาแบบผิด ๆ ทำให้เขาออกมาสวนกลับ เซมมูร์ ทันควัน\n\n“ไอ้งั่ง เอริค เซมมูร์ เชิญทำลายฝรั่งเศสต่อไปเถอะแทนที่จะโพสต์ข่าวปลอม ฉันรักประเทศของฉัน ประเทศที่แกกำลังทำลายมันอยู่”",
    "รีวิว ATHENA (อเธน่า) หนังแนวสงครามกลางเมืองจากฝรั่งเศส ถ่ายทอดได้อย่างสมจริงด้วยฉาก Long Take สุดเท่": "ตัวอย่าง ATHENA (อเธน่า)\n\nรีวิว ATHENA (อเธน่า)\n\nเอาหละมาเริ่มรีวิวกันดีกว่า ความรู้สึกหลังดูคือแอบเสียดายเล็กๆ เพราะหนังมีดีในหลายอย่าง แต่บทดันพาไปได้ไม่ถึงฝั่งฝัน บทของเรื่องนี้ไม่ได้มีอะไรซับซ้อนมากมาย เริ่มจากคาริมที่หัวร้อนเพราะเสียน้องไป เขาจึงก่อความวุ่นวายจนเหตุบานปลายและได้จับตำรวจมาเป็นตัวประกัน เขาขู่ว่าจะสังหารตำรวจที่จับมาหากรัฐบาลไม่ส่งชื่อคนร้ายมา และก็มีตัวละครอีก 2 ตัวคือพี่ของเขา อับเดล ที่เป็นทหารและเป็นคนดีอยากให้คาริมปล่อยวางเรื่องนี้ไป จากนั้นเรื่องก็ดำเนินด้วยสถานการณ์ประมาณนี้ ทว่าแม้ว่าบทจะไม่ได้ซับซ้อน แต่ก็ยังมีเสน่ห์คือความดิบและสมจริง และสิ่งที่ผมชอบมากคือความกล้าของคนเขียนบทที่ตัดสินใจให้คาริมตายไปแบบไม่ได้รับความเป็นธรรม ทำให้เกิดลมเปลี่ยนทิศและอับเดลจากที่เป็นคนดีก็เกิดสติแตกและกลายเป็นแกนนำซะเอง จุดนี้ผมว่าเจ๋งดี และการตายของคาริมมันก็อิมแพ็คพอสมควร เพราะเขาปูมาให้เราได้เห็นว่าคาริมไม่ได้เป็นคนไม่ดี เขาเป็นเพียงเด็กวัยรุ่นที่โกรธจนหลงผิดก็เท่านั้น เขาไม่ได้สมควรตายด้วยซ้ำไป",
    "‘เคเอฟซี ฝรั่งเศส’ เล็งฟ้องหลัง ‘เอ็มบัปเป’ เบี้ยวอีเวนต์สปอนเซอร์": "“เคเอฟซี” แฟรนไชส์ฟาสต์ฟู้ดชื่อดังระดับโลก ในฝรั่งเศส เผยว่าพวกเขากำลังพิจารณาเรื่องการฟ้องเรียกค่าเสียหาย จากกรณีที่ คีลิยัน เอ็มบัปเป ดาวยิงตัวเก่งทีมชาติฝรั่งเศส ปฏิเสธที่จะเข้าร่วมงานอีเวนต์ที่พวกเขาเปิดตัวเป็นสปอนเซอร์ของทีม “ตราไก่” เมื่อวันอังคารที่ผ่านมา\n\nในงานดังกล่าว ซึ่งมีการถ่ายรูปรวมของนักเตะทีมชาติ และมีการทำกิจกรรมร่วมกับบรรดาสปอนเซอร์ของทีมชาตินั้นเอ็มบัปเป ปฏิเสธที่จะมีส่วนร่วม หลังเจ้าตัวกำลังเจรจากับสหพันธ์ฟุตบอลฝรั่งเศส (แอฟแอฟแอฟ) เรื่องการปรับเพิ่มเงินส่วนแบ่งค่าลิขสิทธิ์ภาพลักษณ์ของนักฟุตบอลทีมชาติ ขณะที่องค์กรลูกหนังแดนน้ำหอมก็ออกมาระบุพวกเขากำลังทบทวนเงื่อนไขเรื่องดังกล่าวกับนักเตะบางคนของทีมชาติ\n\nอย่างไรก็ตาม จากการปฏิเสธที่จะไปปรากฏตัวในงานดังกล่าวของ เอ็มบัปเป ส่งผลให้ “เคเอฟซี ฝรั่งเศส” กำลังพิจรณาเรื่องการดำเนินการทางกฎหมาย แต่ยังไม่ระบุว่าจะเป็นการฟ้องตัวดาวยิง ปารีส แซงต์ แชร์กแมง หรือฟ้อง“แอฟแอฟแอฟ”\n\nอแล็ง เบรัล ประธานบริหารของ “เคเอฟซี ฝรั่งเศส” ระบุผ่านแถลงการณ์ว่า “มันชัดเจนว่าเราได้จ่ายเงินเพื่อผลตอบแทนบางอย่างไปแล้ว และถ้ามันจำเป็น เราก็ต้องพิจารณาที่จะรักษาสิทธิ์ที่เรามี”",
    "\"ฝรั่งเศส\" ควงแขน \"เนเธอร์แลนด์\" เชือดคู่แข่ง 2-0 ศึกเนชั่นส์ ลีก": "ศึกฟุตบอลยูฟ่า เนชั่นส ลีก ฤดูกาล 2022/23 เมื่อคืนวันที่ 22 กันยายนที่ผ่านมา เกมที่น่าสนใจ ลีกเอ กลุ่ม 1 พลพรรค \"ตราไก่\" ทีมชาติฝรั่งเศส เปิดบ้านรับการมาเยือนของ ออสเตรียปรากฎว่า ฝรั่งเศส กลับมาทำผลงานได้อย่างยอดเยี่ยมอีกครั้ง หลังลงเล่นในรายการนี้ไป 4 นัด ยังไม่ชนะใคร แต่เกมนี้เป็นฝ่ายเชือด ออสเตรเลีย 2-0 จากสองประตูของ คีเลียน เอ็มบัปเป น.56 และโอลิวิเยร์ ชิรูด์ น.65จากชัยชนะดังกล่าวทำให้ ฝรั่งเศส มีเพิ่มเป็น 5 แต้ม จาก 5 นัด ขยับขึ้นมารั้งอันดับ 3 ของตาราง แต่ไม่เพียงพอต่อการเข้าไปเล่นในรอบต่อไปเป็นที่แน่นอนแล้ว แม้เหลือโปรแกรมอีก 1 นัด ส่วน ออสเตรเลีย ร่วงมารั้งบ๊วยของกลุ่ม มี 4 คะแนนส่วนกลุ่ม 4 ขุนพล \"อัศวินสีส้ม\" เนเธอร์แลนด์ โชว์ฟอร์มได้อย่างยอดเยี่ยมเช่นกัน บุกเก็บชัยเหนือ โปแลนด์ 2-0 จากสองประตูของ โคดี กักโป น.13 และสเตฟาน เบิร์กไวจ์น น.60 ไร้พ่าย 14 เกมติดต่อกันในทุกรายการ มีเพิ่มเป็น 13 คะแนน ยึดจ่าฝูงของกลุ่ม ส่วน โปแลนด์ มี 4 แต้ม รั้งอันดับ 3",
    "เคเอฟซีขอโทษขู่เลิกหนุนฝรั่งเศส หลังไม่พอใจเอ็มบั๊ปเป้เมินถ่ายรูป": "เคเอฟซี สาขาประเทศฝรั่งเศส แถลงการณ์ขอโทษจากกรณีที่ อแล็ง เบรัล รองประธานของพวกเขาเคยบอกว่าจะเลิกให้การสนับสนุนทีมชาติฝรั่งเศส เพื่อเป็นการตอบโต้ที่ คีลิยัน เอ็มบั๊ปเป้ ตัดสินใจไม่ถ่ายรูปหมู่กับทีมเพราะจุดยืนส่วนตัว\n\nเดิมที ฝรั่งเศส มีคิวที่ต้องรวมตัวถ่ายรูปกันก่อนลงเล่นโปรแกรมเกมทีมชาติรอบนี้ แต่ เอ็มบั๊ปเป้ ไม่ขอเข้าร่วม เพราะเขาไม่ลงรอยกับสหพันธ์ฟุตบอลฝรั่งเศส (แอฟแอฟแอฟ) เกี่ยวกับมาตรฐานด้านลิขสิทธิ์ทางภาพลักษณ์ของนักเตะทัพ \"เลส์ เบลอส์\" มาระยะหนึ่งแล้ว แถมดาวเตะจาก ปารีส แซงต์-แชร์กแมง เองก็ไม่อยากมีส่วนร่วมกับบางแบรนด์ด้วย",
    "สาวไทยอึ้ง! เที่ยวฝรั่งเศสเจอพ่อค้าท้องถิ่นพูดไทยชัดมาก ‘ขายไม่แพง อันละ 5 บาท’ (คลิป)": "สาวไทยอึ้ง! เที่ยวฝรั่งเศสเจอพ่อค้าท้องถิ่นพูดไทยชัดมาก ‘ขายไม่แพง อันละ 5 บาท’\n\nเมื่อวันที่ 6 กันยายน 2565 ผู้ใช้ TikTok โพสต์คลิปสุดฮือฮา หลังเดินทางไปแถวพระราชวังแวร์ซาย ประเทศฝรั่งเศส แล้วพบพ่อค้าผิวดำ ยืนขายของที่ระลึกอยู่ แต่สร้างความฮือฮาในโลกโซเชียลคือ คนขายพูดภาษาไทยได้ชัดเจนมากๆ\n\nโดยบทสนทนาระหว่างหญิงไทยกับพ่อค้าเผยว่า พูดไทยได้ อันละ 5 บาท ขายถูกๆ โดยเจ้าของคลิปถามว่า มีเมียเป็นคนไทยหรือไม่ ทางพ่อค้าบอกว่า ได้มาจากนักท่องเที่ยวไทย\n\nเจ้าตัวยังย้ำว่า อันนี้ถูกๆ ขายไม่แพง มีอันใหญ่ อันเล็ก ถูกๆ พูดถึงได้ สร้างความฮือฮามีคนเข้ามาแสดงความคิดเห็นกันเป็นจำนวนมาก แถมยังกดแชร์ส่งต่อกันไปเป็นที่ถูกใจคนที่เข้ามาดูอย่างมาก โดยบางคนบอกว่าถ้าได้ไปฝรั่งเศส โดยเฉพาะพระราชวังแวร์ซาย จะไปอุดหนุนบ้าง",
    "ฝรั่งเศสอัดฉีดงบ หนุนใช้ จักรยาน อีก 250 ล้านยูโร มุ่งหวังลดการปล่อยคาร์บอน": "เอลิซาเบธ บอร์น นายกรัฐมนตรีฝรั่งเศส ประกาศการจัดสรรงบประมาณ เพื่อสนับสนุนการใช้ จักรยาน ครั้งที่ 2 จำนวน 250 ล้านยูโร (ราว 9.26 พันล้านบาท) สำหรับปี 2023 และนโยบายนี้ก็ถือได้ว่า เป็นมิตรกับสิ่งแวดล้อม\n\nเอลิซาเบธ บอร์น นายกรัฐมนตรีฝรั่งเศส กล่าวว่าฝรั่งเศสเตรียมเปลี่ยนผ่านสู่การเป็น “ประเทศแห่งจักรยาน” หลังจากมีการจัดสรรงบประมาณครั้งแรกเมื่อ 4 ปีก่อน สมัยที่เอลิซาเบธ บอร์น ดำรงตำแหน่งรัฐมนตรีว่าการกระทรวงคมนาคมของฝรั่งเศส\n\nหากดูตัวเลขสถิติ ฝรั่งเศสมีจักรยานเป็นยานพาหนะขายดีที่สุดในปี 2021 และได้เพิ่มเส้นทางจักรยาน 14,000 กิโลเมตรตลอด 4 ปีที่ผ่านมา ขณะคนหนุ่มสาวฝรั่งเศสเรียนรู้วิธีขี่จักรยานกว่า 170,000 คน โดยการแข่งขันกีฬาโอลิมปิกและพาราลิมปิกที่ฝรั่งเศสในปี 2024 จะเป็นหลักฐานยืนยันความสำคัญของจักรยานในฝรั่งเศส ซึ่งแน่นอนว่า หากผู้คนหันมาใช้ จักรยานในการเดินทางมากขึ้น นั่นจะเป็นส่วนหนึ่งของการรักษาสิ่งแวดล้อม และ keep The World รวมถึงเป็นการลดการปล่อยก๊าซคาร์บอนฯ ไปในตัวด้วย",
    "เดือดร้อนกันทั่ว! ฝรั่งเศส-เดนมาร์กทุ่มงบหลายแสนล้านตรึงราคาพลังงาน บรรเทาผลกระทบวิกฤต": "มาตรการจำกัดเพดานราคาพลังงานนี้จะใช้ต้นทุนของภาครัฐ 16,000 ล้านยูโร (ประมาณ 580,000 ล้านบาท) และป้องกันไม่ให้บิลค่าใช้จ่ายภาคครัวเรือนเพิ่มขึ้นมากกว่าเท่าตัว นอกจากนี้ ทางภาครัฐจะมอบความช่วยเหลือแบบให้เปล่าแก่คนยากจน ด้วยการมอบเช็คสูงสุด 200 ยูโร (ประมาณ 7,300 บาท) สำหรับครัวเรือนต่างๆ ราว 12 ล้านครัวเรือนบอร์น กล่าวว่า ข้อกำหนดเกี่ยวกับเพดานใหม่ของราคาก๊าซจะมีผลบังคับใช้ในเดือนมกราคม ส่วนเพดานใหม่ของค่าไฟจะบังคับใช้ในอีก 1 เดือนหลังจากนั้น \"เรามุ่งมั่นตั้งแต่ช่วงแรกเริ่มของวิกฤตที่เราเผชิญ ในการลงมือ ปรับตัว ปกป้องประชาชนชาวฝรั่งเศสและเศรษฐกิจของเรา\"ก่อนหน้านี้ บรรดาผู้บริหารระดับสูงของสหภาพยุโรปเปิดเผยว่ามีแผนระดมเงินจากบรรดาบริษัทพลังงานทั้งหลาย 140,000 ล้านดอลลาร์สหรัฐ เพื่อช่วยปกป้องครัวเรือนและภาคธุกิจต่างๆ จากราคาที่พุ่งทะยาน ซึ่งเสี่ยงฉุดรั้งเศรษฐกิจดำดิ่งสู่ภาวะถดถอยและล้มละลายที่ผ่านมา ฝรั่งเศสได้ใช้เงินไปแล้วหลายพันล้านยูโร ในมาตรการต่างๆ เพื่อบรรดาผลกระทบภาวะเงินเฟ้อ อันสืบเนื่องจากราคาพลังงานที่พุ่งทะยานฝรั่งเศสคุมค่าไฟไม่ให้เพิ่มขึ้นเกิน 4% จนถึงปลายปีนี้ และบีบให้การไฟฟ้าฝรั่งเศส (EDF) รัฐวิสาหกิจพลังงาน ขายไฟให้บรรดาคู่แข่งในอัตราต่ำกว่าตลาดในปริมาณที่เพิ่มขึ้น นอกจากนี้ ยังตรึงค่าก๊าซสำหรับครัวเรือนไว้ในระดับเดือนตุลาคม 2021บรรดาครัวเรือนต่างๆ ของฝรั่งเศสที่ทำความร้อนด้วยก๊าซ จะเสียค่าก๊าซโดยเฉลี่ยเพิ่มขึ้นแค่ราวๆ 25 ยูโร (916บาท) ในแต่ละเดือน ในปี 2023 แทนที่จะเป็น 200 ยูโร (ราว 7,300 บาท) หากปราจากเพดานราคาพวกที่สนับสนุนยุทธศาสตร์ของรัฐบาล ชี้ถึงอัตราเงินเฟ้อของฝรั่งเศส ซึ่งต่ำที่สุดในสหภาพยุโรปในเดือนสิงหาคม อยู่ที่ 6.5% แต่พวกวิพากษ์วิจารณ์แย้งว่า มาตรการกำหนดเพดานนี้ไม่ยั่งยืน และจะก่อความเจ็บปวดทางการเงินในภายหลังฝรั่งเศส ประเทศที่มีเตาปฏิกรณ์นิวเคลียร์มากที่สุดอันดับ 2 ของโลกรองจากสหรัฐฯ มีความอ่อนแอน้อยกว่าบรรดาประเทศเพื่อนบ้านทั้งหลายต่อการถูกรัสเซียตัดอุปทานก๊าซธรรมชาติ ตอบโต้มาตรการคว่ำบาตรของตะวันตกแต่การปิดเตาปฏิกรณ์นิวเคลียร์จำนวนหนึ่งอย่างที่ไม่เคยปรากฏมาก่อน ผลักให้กำลังผลิตไฟฟ้าพลังงานนิวเคลียร์ของฝรั่งเศส ลดลงสู่ระดับต่ำสุดในรอบกว่า 30 ปีแม้ไม่มีความเสี่ยงไฟดับทั่วฝรั่งเศสในฤดูหนาวนี้ แต่ปัญหาไฟฟ้าดับในบางพื้นที่เป็นสิ่งที่ไม่อาจปฏิเสธได้ ระหว่างช่วงที่อุปสงค์พุ่งทะยานสู่ระดับสูงสุด จากการเปิดเผยของ RTE บริษัทเครือข่ายไฟฟ้าของฝรั่งเศส \"เปรียบเทียบกับประเทศอื่นๆ ของยุโรป ฝรั่งเศสอยู่ในสถานะที่ยากลำบากน้อยกว่า\" RTE ระบุประชาชนมีความคิดเห็นต่างกันออกไปในมาตรการจำกัดเพดานของทางรัฐบาล \"15% เพียงพอไหม เราอยากเห็น แต่มันก็ไม่เลว\" โมฮัมหมัด เบน ฮัลลัล นักศึกษากล่าว ส่วน นาเดจ ฟิกาโรล อาชีพครู เชื่อว่าช่วงเวลาแห่งความยากลำบากรออยู่เบื้องหน้า \"สิ่งที่พวกเขากำลังบอกกับเราคือ เรากำลังถูกโยนเข้าสู่โลกใหม่\"นอกเหนือจากฝรั่งเศสแล้ว รัฐบาลเดนมาร์กก็ต้องการกำหนดเพดานราคาก๊าซ ค่าไฟและค่าทำความร้อนเช่นกัน เพื่อช่วยครัวเรือนทั้งหลายรับมือกับราคาพลังงานที่พุ่งทะยานทั่วยุโรป จากการเปิดเผยของนายกรัฐมนตรีเมตเต เฟรเดอริกเซน ในวันพุธ (14 ก.ย.)ความคิดเห็นของ เฟรเดอริกเซน มีขึ้นหลังจากข้อมูลเดือนสิงหาคม พบว่าค่าไฟและค่าก๊าซในประเทศเพิ่มขึ้นมา 5 เท่าแล้วในปีนี้ \"รัฐบาลกำลังเสนอเพดานราคาที่ชาวเดนมาร์กจำเป็นต้องจ่ายค่าไฟ ค่าก๊าซและค่าทำความร้อนในเมือง\" เธอกล่าวร่างกฎหมายนี้ ซึ่งจำเป็นต้องผ่านความเห็นชอบของรัฐสภา จะใช้งบประมาณราวๆ 45,000 ล้านโครเนอร์ หรือประมาณ 6,000 ล้านดอลลาร์สหรัฐ (ราว 220,000 ล้านบาท) \"เราพูดตั้งแต่แรกแล้วว่า เราไม่อาจปกป้องชาวเดนมาร์กทุกคนจากผลกระทบของสงครามของปูติน\" เธอกล่าว \"แต่เราไม่อาจเพิกเฉยข้อเท็จจริงที่ว่า จะมีชาวเดนมาร์กที่ไม่สามารถจ่ายค่าไฟและค่าทำความร้อนในฤดูหนาวนี้\"\"ถ้าบิลของใครสูงกว่าช่วงฤดูใบไม้ร่วงปีที่แล้ว จะเลื่อนชำระเงินไปในภายหลัง เมื่อครั้งที่ราคาลดต่ำลงอีกครั้ง\" เธออธิบาย พร้อมระบุว่าการชำระเงินอาจยืดออกไปในระยะเวลา 5 ปีเมื่อวันพุธ (14 ก.ย.) อัวร์ซูลา ฟอน แดร์ ไลเอิน ประธานคณะกรรมาธิการยุโรป วางกรอบข้อเสนอฉุดรั้งราคาก๊าซและไฟฟ้าที่พุ่งทะยานในอียู โดยเฉพาะอย่างยิ่งมาตรการเรียกเก็บภาษีลาภลอย (Windfall Tax) กำไรส่วนเกินของบรรดาบริษัทพลังงานทั้งหลาย ส่วนมาตรการอื่นๆ มีทั้งปันส่วนพลังงาน มอบเงินช่วยเหลือโดยภาครัฐเป็นการชั่วคราว และแยกราคาก๊าซกับค่าไฟเดนมาร์กได้ใช้มาตรการต่างๆ หลายแนวทางแล้วในความพยายามลดการบริโภคพลังงาน ในนั้นรวมถึงลดการทำความร้อนและลดการใช้ไฟฟ้าตามอาคารราชการต่างๆ(ที่มา : รอยเตอร์)",
    "บริษัทพลังงานฝรั่งเศส เพิ่มการลงทุน 1,500 ล้านดอลลาร์ในโครงการก๊าซธรรมชาติของกาตาร์": "\n\nบริษัทโทเทิ่ลเอนเนอร์ยี (TotalEnergies) จากฝรั่งเศสกลายเป็นนักลงทุนต่างชาติรายแรกในโครงการก๊าซนอร์ด ฟิลด์ เซาท์ (North Field South) ของกาตาร์ ในห้วงเวลาที่ยุโรปกำลังพยายามหาแหล่งพลังงานแห่งใหม่ทดแทนการนำเข้าพลังงานจากรัสเซีย\n\n\n\nรัฐมนตรีกระทรวงพลังงานของกาตาร์ เปิดเผยว่า ยักษ์ใหญ่ด้านพลังงานของฝรั่งเศสจะมีสัดส่วนการถือหุ้นร้อยละ 9.3 ในโครงการ และทำให้พลังงานกาตาร์ก้าวไปข้างหน้า เพื่อช่วยตอบสนองความต้องการพลังงานสะอาดที่เพิ่มขึ้นทั่วโลก ก๊าซธรรมชาติเหลว (LNG) คือทางเลือกที่สะอาดกว่าน้ำมันเชื้อเพลิงและถ่านหิน เป็นก้าวสำคัญในการเปลี่ยนพลังงาน โครงการนี้ จะช่วยเพิ่มกำลังการผลิตก๊าซธรรมชาติเหลวของกาตาร์เป็น 126 ล้านตัน\n\n\n\n...\n\n\n\n#พลังงานฝรั่งเศส",
    "“ฝรั่งเศส-เยอรมนี” ประณามรัสเซีย ใช้สงครามยูเครนทำลายระเบียบโลก": "สำนักข่าวต่างประเทศรายงานจากนครนิวยอร์ก ประเทศสหรัฐอเมริกา เมื่อวันที่ 21 ก.ย. ว่าประธานาธิบดีเอ็มมานูเอล มาครง แถลงต่อที่ประชุมสมัชชาสหประชาชาติ ( ยูเอ็นจีเอ ) ครั้งที่ 77 ณ นครนิวยอร์ก เมื่อวันอังคาร ว่าปฏิบัติการทางทหารของรัสเซียในยูเครน “สร้างความแตกแยก” ให้กับโลก และกำลังเป็นการรื้อฟื้น “ยุคจักรวรรดินิยม”\n\nประธานาธิบดีเอ็มมานูเอล มาครง ผู้นำฝรั่งเศส แถลงต่อที่ประชุมสมัชชาสหประชาชาติ ในนครนิวยอร์ก\n\n\n\nทั้งนี้ ผู้นำฝรั่งเศสเรียกร้องทุกประเทศซึ่งยังคงสงวนท่าทีเรื่องยูเครน ให้ร่วมกันแสดงจุดยืน โดยให้เหตุผลว่า การเพิกเฉยไม่ว่าด้วยเหตุผลใดก็ตาม เท่ากับเป็นการสนับสนุน “อุดมการณ์จักรวรรดินิยม” และทำลายระเบียบโลกโดยปริยาย โดยยืนยันว่า สถานการณ์ในยูเครนไม่ใช่เรื่องของ “การเลือกข้าง” ระหว่างตะวันตกกับตะวันออก แต่เป็นการร่วมกันปกป้องหลักการของกฎบัตรสหประชาชาติ\n\nนายกรัฐมนตรีโอลาฟ โชลซ์ ผู้นำเยอรมนี แถลงต่อที่ประชุมสมัชชาสหประชาชาติ ในนครนิวยอร์ก\n\n\n\nต่อมา นายกรัฐมนตรีโอลาฟ โชลซ์ ผู้นำเยอรมนี กล่าวถ้อยแถลงบนเวทีเดียวกัน ว่าประธานาธิบดีวลาดิเมียร์ ปูติน ต้องยอมรับว่า รัสเซีย “ไม่มีทางเป็นฝ่ายชนะ” ในสงครามยูเครน และล้มเลิก “ความใฝ่ฝันเกี่ยวกับจักรวรรดินิยม” ซึ่งไม่ได้กำลังเป็นการทำลายยูเครนฝ่ายเดียว แต่กำลังสั่นคลอนรัสเซียด้วยเช่นกัน\n\n\n\nขณะเดียวกัน โชลซ์เรียกร้องสหประชาชาติให้เป็นผู้นำในการปกป้องระเบียบโลกแบบพหุภาคี นอกจากนี้ ผู้นำเยอรมนียังเรียกร้อง “ขอพื้นที่” ให้กลุ่มประเทศซีกโลกใต้ได้มีโอกาสแสดงความเห็น และบทบาทเกี่ยวกับสถานการณ์โลกมากขึ้นด้วย.\n\nเครดิตภาพ : REUTERS",
    "ฝรั่งเศสส่งเสริมโครงสร้างพื้นฐานปั่นจักรยาน ตั้งพื้นที่ชนบทเป็นเป้าหมาย": "สำนักข่าวรอยเตอร์ส รายงานจากกรุงปารีส ประเทศฝรั่งเศส เมื่อวันที่ 22 ก.ย. ว่า นางเอลิซาเบธ บอร์น นายกรัฐมนตรีฝรั่งเศส บอกกับผู้สื่อข่าวว่า งบประมาณก้อนใหม่สำหรับกองทุนการปั่นจักรยานมูลค่า 250 ล้านยูโร (ประมาณ 9,200 ล้านบาท) จะส่งเสริมโครงสร้างพื้นฐานด้านจักรยาน และจัดหาเงินทุนบทเรียนการปั่นจักรยาน ให้กับเด็กนักเรียนราว 800,000 คน\n\n“การปั่นจักรยานในเมืองประสบความสำเร็จอย่างมากในช่วงไม่กี่ปีที่ผ่านมา และความท้าทายสำหรับปีต่อ ๆ ไปคือ การแสดงให้เห็นว่าการปั่นจักรยานสามารถเป็นรูปแบบหนึ่งของการขนส่งในพื้นที่ชนบทได้เช่นกัน” เธอกล่าว\n\nกลุ่มนักเรียนปั่นจักรยาน บริเวณใกล้กับประตูชัยแห่งการูแซล หนึ่งในอนุสรณ์สถานสำคัญของกรุงปารีส\n\nนอกจากนี้ บอร์นยังได้กล่าวขอบคุณทางจักรยานใหม่ ที่มีระยะทางประมาณ 14,000 กิโลเมตร และเงินช่วยเหลือสำหรับการซื้อและการซ่อมจักรยาน ซึ่งกลายเป็นพาหนะที่มียอดขายมากที่สุดถึง 2.7 ล้านคัน ในปี 2564\n\nFrance is investing roughly $250 million to get people cycling https://t.co/rCUgrRd5zm pic.twitter.com/Im9KzoG8IR — Reuters (@Reuters) September 21, 2022\n\n“ในช่วงเวลาที่เราให้การสนับสนุนอย่างมากต่อเชื้อเพลิงและรถยนต์ มันเป็นสิ่งสำคัญในการแสดงให้เห็นว่า เรายังสนับสนุนการขนส่งรูปแบบอื่น ๆ ด้วย” นายเคลมองต์ โบน รมว.คมนาคมฝรั่งเศส กล่าว\n\n“พวกเราต้องการทำให้จักรยานเป็นพาหนะสำหรับการขนส่งอย่างแท้จริง ไม่ใช่แค่เพื่อการพักผ่อนหย่อนใจ” โบน กล่าวทิ้งท้าย.\n\nเครดิตภาพ : REUTERS",
    "ไม่ทำ \"เอ็มบัปเป\" ปฏิเสธถ่ายรูปการตลาดให้กับ \"ทีมชาติฝรั่งเศส\" เผยเหตุผลชัดเจน": "วันที่ 20 ก.ย. 65 คีเลียน เอ็มบัปเป ดาวยิงเลือดน้ำหอมของ \"เปแอสเช\" มหาอำนาจ ลีกเอิง ฝรั่งเศส ปฏิเสธที่จะถ่ายรูปกับ ทีมชาติฝรั่งเศส ในเชิงการตลาดที่จะสนับสนุนเหล่าบรรดาสปอนเซอร์ โดยที่เจ้าตัวระบุสาเหตุชัดเจนถึงการตัดสินใจครั้งนี้ เนื่องจากลิขสิทธิ์ภาพลักษณ์ ทั้งมีในเรื่องของการให้นักเตะร่วมถ่ายงานไม่เท่ากัน แต่กลับได้ค่าตอบแทนเท่ากัน ซึ่งตัวเขามองว่ามันไม่แฟร์ รวมถึงยังไม่เห็นด้วยที่จะให้ถ่ายภาพที่เกี่ยวข้องกับการพนันและหมวดอาหาร-เครื่องดื่มที่ไม่เป็นประโยชน์ต่อเยาวชน",
    "KFC ขู่ถอนสปอนเซอร์ทีมชาติฝรั่งเศสหาก’เอ็มบัปเป้’ผิดสัญญา": "KFC ขู่ถอนสปอนเซอร์ทีมชาติฝรั่งเศสหาก’เอ็มบัปเป้’ผิดสัญญา\n\nแบรนด์ร้านไก่ทอดยี่ห้อดังพร้อมดำเนินการถอนสปอนเซอร์กับสหพันธ์ฟุตบอลฝรั่งเศศ หากแนวรุกเปแอสเชผิดข้อตกลง\n\nKFC ร้านอาหารฟาสต์ฟู้ดชื่อดัง ประกาศถอนสปอนเซอร์กับสหพันธ์ฟุตบอลฝรั่งเศส (FFF) หาก คิลิยัน เอ็มบัปเป้ ปฏิเสธถ่ายภาพแคมเปญ\n\nแนวรุกวัย 23 ปี อกแถลงการณ์ปฏิเสธที่จะถ่ายรูปทีมพร้อมกับสปอนเซอร์ต่างๆ ของทีมชาติ ซึ่งเขาไม่พอใจในเรื่องลิขสิทธิ์ภาพลักษ์ของทีมตราไก่มาอย่างยาวนาน และมีการประท้วงในเรื่องนี้มาตั้งแต่เดือนมีนาคม ก่อนจะแสดงออกอย่างชัดเจนในครั้งนี้\n\nทำให้ทางสมาคมฟุตบอลก็ได้เร่งออกแถลงการณ์อีกฉบับออกมา โดยให้สัญญาว่าจะมีการแก้ไขและปรับปรุงสัญญาเรื่องภาพลักษณ์ดังกล่าวให้เร็วที่สุด และหวังว่าจะมีโครงร่างออกมาให้เห็นในเร็ว ๆ นี้\n\n“สหพันธ์ฟุตบอลฝรั่งเศสต้องการเงินและ KFC ได้ตกลงที่จะจ่ายเงินเพื่อให้ได้ภาพของสิ่งที่เราจ่ายเงินไป เขามีข้อผูกมัดกับสโมสรในการถ่ายภาพรวมซึ่งแต่ละครั้งต้องมีนักเตะอย่างน้อยสี่คน เราจะหยุดจ่ายเงิน แค่นั้นเลย” อแลง เบราล รองประธาน KFC ฝรั่งเศส เผยกับ Sport Business Club\n\n“เราจะติดตามเรื่องนี้อย่างใกล้ชิดเพราะ ไม่มีข้อสงสัยเกี่ยวกับวสัญญาที่ไม่ได้รับความเคารพ”",
    "ฝรั่งเศส ใช้ AI ตรวจจับสระว่ายน้ำส่วนตัวเพื่อเก็บภาษีเข้ารัฐ คาดทำเงินได้กว่า 10 ล้านยูโร": "ทางการฝรั่งเศสใช้ AI เพื่อตรวจจับสระว่ายน้ำส่วนตัวที่ไม่จดแจ้งต่อรัฐ โดยคาดว่าจะสามารถเก็บภาษีจากการไม่แจ้งสิ่งดังกล่าวกว่า 10 ล้านยูโร และเตรียมใช้เทคโนโลยีนี้เพื่อตรวจสอบบ้านที่ต่อเติมโดยไม่จดแจ้งเช่นกัน\n\nฝรั่งเศสใช้เทคโนโลยีเก็บภาษีที่พักอาศัย\n\nสำนักข่าว BBC รายงานว่า ทางการฝรั่งเศสได้ร่วมมือกับ Google และ Capgemini เพื่อพัฒนาระบบ AI ใช้ตรวจสอบสระว่ายน้ำส่วนตัวใน 9 ย่านของฝรั่งเศส เช่น Alpes-Maritimes, Var และ Bouches-du-Rhône เพราะการมีสระว่ายน้ำส่วนตัวต้องแจ้งกับทางการ และเสียภาษีอย่างถูกต้อง\n\nตั้งแต่เริ่มตรวจสอบเมื่อเดือน ต.ค. 2021 ทางการพบว่า มีสระว่ายน้ำส่วนตัวกว่า 20,000 แห่งที่ยังไม่จดแจ้ง และเสียภาษีอย่างถูกต้อง ซึ่งจำนวนดังกล่าวสามารถบันทึกเป็นรายได้ภาษีได้กว่า 10 ล้านยูโร หรือราว 365 ล้านบาท โดยปี 2020 ที่ฝรั่งเศสมีสระว่ายน้ำส่วนตัวมากกว่า 3.2 ล้านแห่ง\n\nสำหรับตลาดสระว่ายน้ำส่วนตัวในฝรั่งเศสมีการเติบโตอย่างต่อเนื่องในช่วงก่อนโรคโควิด-19 ระบาด เพราะการมีสระว่ายน้ำช่วยเพิ่มมูลค่าให้กับอสังหาริมทรัพย์ได้ นอกจากนี้การที่ผู้คนทำงานที่บ้าน หรือ Work from Home มากขึ้น ทำให้ความต้องการสระว่ายน้ำส่วนตัวเพิ่มขึ้นเช่นกัน\n\nอัตราการเสียภาษีโดยเฉลี่ยของสระว่ายน้ำส่วนตัวขนาด 30 ตร.ม. อยู่ที่ 200 ยูโร/ปี หรือ 7,300 บาท นอกจากนี้ทางการฝรั่งเศสเตรียมนำเทคโนโลยีดังกล่าวไปตรวจสอบการต่อเดิมที่พักอาศัยที่ไม่จดแจ้ง และเสียภาษี เช่น พื้นที่ชานบ้าน, เฉลี่ย และซุ้ม โดยอาศัยการวิเคราะห์ภาพจากมุมด้านบนด้วย AI เหมือนการตรวจจับสระว่ายน้ำส่วนตัว\n\nสรุป\n\nถือเป็นการประยุกต์เทคโนโลยีมาใช้งานที่น่าสนใจ และน่ามาปรับใช้ในไทยในกรณีการจงใจปลูกพืชเกษตรกรรมในพื้นที่ว่างเปล่ากลางเมืองเพื่อเลี่ยงภาษี เพราะใช้การถ่ายภาพด้านบน และนำ AI มาวิเคราะห์เหมือนกัน ซึ่งหากทำได้จริงน่าจะช่วยให้ภาครัฐเก็บภาษีจากเจ้าของที่ดินเหล่านี้ได้ไม่น้อย\n\nอ้างอิง // BBC, อัตราแลกเปลี่ยนวันที่ 31 ส.ค. 2022\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "ฝรั่งเศส-เยอรมนี ผนึกกำลังสนับสนุนเศรษฐกิจ หวังรับมือเงินเฟ้อ : อินโฟเควสท์": "ฝรั่งเศสและเยอรมนีให้คำมั่นว่าจะร่วมมือกันปกป้องภาคครัวเรือนและบริษัทต่าง ๆ จากราคาพลังงานที่พุ่งทะยานขึ้น ขณะเดียวกันก็ใช้นโยบายการคลังเพื่อแก้ปัญหาเงินเฟ้อที่สูงเป็นประวัติการณ์\n\nทั้งนี้ นายบรูโน เลอแมร์ รัฐมนตรีคลังฝรั่งเศสกับนายคริสเตียน ลินด์เนอร์ รัฐมนตรีคลังเยอรมนี ได้แสดงความเป็นน้ำหนึ่งใจเดียวกันในช่วงเริ่มต้นการประชุมรัฐมนตรีคลังของยูโรโซนที่กรุงปราก โดยทั้งคู่ให้คำมั่นว่าจะร่วมมือกันในด้านนโยบายต่าง ๆ\n\nสำนักข่าวรอยเตอร์รายงานว่า คำสัญญาดังกล่าวมีขึ้นเพียงหนึ่งวันหลังจากที่ธนาคารกลางยุโรป (ECB) ปรับเพิ่มอัตราดอกเบี้ยมากเป็นประวัติการณ์ถึง 0.75% พร้อมระบุว่าจะมีการปรับเพิ่มอีกในอนาคต โดย ECB ให้ความสำคัญกับการรับมือเงินเฟ้อเป็นอันดับแรก แม้ยูโรโซนมีแนวโน้มเผชิญภาวะเศรษฐกิจถดถอยในช่วงฤดูหนาว และเสี่ยงที่จะต้องจำกัดการใช้ก๊าซ\n\nโดย สำนักข่าวอินโฟเควสท์ (09 ก.ย. 65)\n\nTags: ฝรั่งเศส",
    "สนามบินในฝรั่งเศสวิกฤต ! จนท.หอบังคับฯ หยุดงาน ผู้โดยสารค้างนับหมื่น": "เที่ยวบินขาเข้า-ออกฝรั่งเศส ถูกยกเลิกมากกว่า 1,000 เที่ยว จากการประท้วงหยุดงานของเจ้าหน้าที่หอบังคับการบินฝรั่งเศส เรียกร้องเพิ่มเงินเดือนและรับคนเพิ่ม\n\nเว็บไซต์ต่างประเทศ euronews.com รายงานว่า สำนักงานการบินพลเรือนของฝรั่งเศส ออกคำเตือนถึงสายการบินต่างๆ ให้ปรับตารางการบินเพื่อรองรับการประท้วงหยุดงาน ของเจ้าหน้าที่หอบังคับการบินฝรั่งเศส คาดการณ์ว่า จะมีเที่ยวบินล่าช้าและถูกยกเลิกเป็นจำนวนมาก และผู้โดยสารจะต้องถูกเลื่อนการเดินทางออกไป\n\n\n\nกำหนดการการประท้วงเริ่มขึ้นในวันที่ 16 ก.ย.2565 เวลา 06.00 น. ไปจนถึง วันที่ 17 ก.ย.2565 เวลา 06.00 น.และผู้ประท้วงบอกว่า มีแผนจะประท้วงหยุดงานเพิ่มอีกในวันที่ 28-30 ก.ย. นี้ หากข้อเรียกร้องไม่บรรลุผล ซึ่งจะกระทบกับสายการบินทั้งหมด ที่มีเส้นทางการบินผ่านน่านฟ้าฝรั่งเศสอย่างแน่นอน\n\n\n\nผู้สื่อข่าวรายงานว่า สาเหตุที่เจ้าหน้าที่หอบังคับการบินประท้วงหยุดงาน เกิดจากการเรียกร้องให้ปรับขึ้นเงินเดือน เพื่อให้สอดคล้องกับอัตราเงินเฟ้อที่เพิ่มขึ้นในปัจจุบัน\n\nและต้องการให้มีการรับสมัครพนักงานเพิ่มขึ้น เพราะในปี ค.ศ.2029 และ 2035 จำนวนของพนักงานที่จะเกษียณอายุมีมากขึ้น 1 ใน 3 ขององค์กร\n\n\n\nขณะนี้ สายการบิน Air France ยกเลิกเที่ยวบินระยะสั้น-กลาง ไปแล้วกว่าร้อยละ 55 และร้อยละ 10 สำหรับเที่ยวบินทางไกล (เที่ยวบินที่มีเวลาบินมากกว่า 8 ชั่วโมง) ในวันดังกล่าว\n\nในขณะที่ สายการบิน Easyjet รายงานว่า สายการบินต้องยกเลิกเที่ยวบินมากกว่า 100 เที่ยวบิน เพราะการประท้วงครั้งนี้\n\nส่วนสายการบิน Ryanair ยกเลิก 420 เที่ยวบิน ซึ่งกระทบกับผู้โดยสารมากกว่า 80,000 คน ผู้อำนวยการฝ่ายปฏิบัติการการบิน ของสายการบินนี้ กล่าวว่า เหตุการณ์ที่เกิดขึ้น เป็นสิ่งที่ไม่ควรให้อภัย เพราะผู้โดยสารจะไม่สามารถเดินทางเข้า-ออกฝรั่งเศสได้ เพราะการประท้วงหยุดงานครั้งนี้\n\n\n\nนอกจากนั้นแล้วยังมีสายการบินอีกหลายสายการบิน ที่ต้องยกเลิกเที่ยวบินหรือจัดตารางการบินใหม่สำหรับความล่าช้าที่จะเกิดขึ้นในวันนี้ เช่น British Airways, Transavia Airlines และ Brussels Airlines เป็นต้น\n\n\n\n\n\nที่มา : www.euronews.com\n\nwww.connexionfrance.com",
    "KFC ออกแถลงขอโทษเอ็มบัปเป้และทีมชาติฝรั่งเศส เหตุผู้บริหารขู่ถอนสปอนเซอร์": "KFC ออกแถลงขอโทษเอ็มบัปเป้และทีมชาติฝรั่งเศส เหตุผู้บริหารขู่ถอนสปอนเซอร์\n\nแบรนด์ไก่ทอดชื่อดังออกแถลงการณ์ขอโทษ พร้อมชี้ว่าความเห็นของรองประธานบริหารเรื่องขู่ถอนสปอนเซอร์ เป็นเพียงความเห็นส่วนบุคคลเท่านั้น\n\nKFC แบรนด์ไก่ทอดชื่อดังระดับโลก ออกแถลงการณ์ขอโทษทีมชาติฝรั่งเศส และคีลิยัน เอ็มบัปเป้ หลังจากที่รองประธานบริหารของพวกเขาให้สัมภาษณ์ในเชิงขู่ว่าอาจจะมีการถอนสปอนเซอร์ หากกองหน้าของปารีส แซงต์ แชร์กแมง ไม่ให้ความร่วมมือในการถ่ายรูปเพื่อโปรโมทสินค้า\n\nแคมป์ทัพตราไก่ยังมีปัญหาระหองระแหงกันในเรื่องสิทธิ์ภาพลักษณ์ หลังจากที่ดาวยิงวัย 23 ปี ปฏิเสธที่จะถ่ายรูปทีมพร้อมกับสปอนเซอร์ต่างๆ ของทีมชาติ ซึ่งเขาไม่พอใจในเรื่องลิขสิทธิ์ภาพลักษ์ของทีมตราไก่มาอย่างยาวนาน และมีการประท้วงในเรื่องนี้มาตั้งแต่เดือนมีนาคม ก่อนจะแสดงออกอย่างชัดเจนในครั้งนี้\n\nหลังจากที่เอ็มบัปเป้ออกมาแสดงตัวในเรื่องดังกล่าว ทางสมาคมฟุตบอลฝรั่งเศสได้รีบออกแถลงการณ์ว่าพวกเขากำลังจะมีการแก้ไขและปรับปรุงสัญญาเรื่องภาพลักษณ์ดังกล่าวให้เร็วที่สุด และหวังว่าจะมีโครงร่างออกมาให้เห็นในเร็ว ๆ นี้\n\nอย่างไรก็ดี พฤติกรรมของเอ็มบัปเป้ทำให้ อแลง เบราล รองประธาน KFC ฝรั่งเศส ไม่พอใจอย่างมาก และออกมาให้สัมภาษณ์ในทำนองว่าอาจมีการยกเลิกสัญญาสปอนเซอร์ หากเอ็มบัปเป้ไม่ยอมให้ความร่วมมือ\n\nล่าสุด ทาง KFC ฝรั่งเศส ได้ออกมาขอโทษสำหรับบทสัมภาษณ์ดังกล่าวของเบราลแล้ว พร้อมชี้ว่าความเห็นที่ออกมาเป็นเพียงความเห็นส่วนบุคคลเท่านั้น\n\n\"KFC ฝรั่งเศส เสียใจกับคำพูดที่พูดออกมาเมื่อวานนี้\" แถลงการณ์ของบริษัทเปิดเผยทาง Reuters\n\n\"นี่เป็นความเห็นส่วนบุคคล แต่ไม่ได้แสดงถึงจุดยืนของบริษัท\n\n\"การเป็นพันธมิตรร่วมกับสมาคมฟุตบอลฝรั่งเศส เป็นความภาคภูมิใจของเราเสมอ\"",
    "เศร้า! ‘ฌอง ลุก-โกดาร์’ ผู้กำกับในตำนานชาวฝรั่งเศส เสียชีวิตแล้ว ด้วยวัย 91": "เศร้า! ‘ฌอง ลุก-โกดาร์’ ผู้กำกับในตำนานชาวฝรั่งเศส เสียชีวิตแล้วด้วยวัย 91\n\nสื่อฝรั่งเศสรายงานว่า ฌอง ลุก-โกดาร์ ผู้กำกับชาวฝรั่งเศสผู้เป็นหัวหอกให้กับคลื่นลูกใหม่แห่งการปฏิวัติวงการหนังฝรั่งเศส เสียชีวิตลงแล้วด้วยวัย 91 ปี เมื่อวันที่ 13 กันยายน\n\nผู้กำกับในตำนานของฝรั่งเศสผู้นี้เริ่มต้นเส้นทางในวงการภาพยนตร์ด้วยการเป็นนักวิจารณ์หนัง ก่อนที่จะก้าวเข้าสู่การเป็นผู้กำกับที่อยู่เบื้องหลังกล้อง โดยผลงานเรื่องแรกของเขาคือภาพยนตร์ที่มีชื่อว่า “Breathless” ในปี 1983 และติดตามมาด้วยผลงานชื่อดังอีกมากมาย อาทิ “Contempt” และ “Alphaville”\n\nผลงานของโกดาร์ ที่มัดรวมทุกสิ่งที่วงการหนังเคยทำมา และระเบิดองค์ประกอบต่างๆ ครั้งแล้วครั้งเล่า ทำให้สไตล์การเล่าหนังแบบเดิมๆ มลายหายไป ซึ่งมันได้สร้างแรงบันดาลใจให้กับผู้กำกับชื่อดังคนอื่นๆ เช่น เควนติน ทารันติโน และมาร์ติน สกอร์เซซี ให้ผลิตภาพยนตร์ที่พลิกวงการต่อมา\n\nการจากไปของโกดาร์ทำให้วงการภาพยนตร์ฝรั่งเศสสูญเสียบุคลากรคนสำคัญ ขนาดที่นายเอ็มมานูเอล มาครง ประธานาธิบดีฝรั่งเศส กล่าวแสดงความเสียใจต่อข่าวการเสียชีวิตของโกดาร์ ผ่านบัญชีทวิตเตอร์ว่า ประเทศได้สูญเสียอัจฉริยะที่เป็นดั่งมรดกของชาติ ขณะที่ ฌัค ล็อง อดีตรัฐมนตรีกระทรวงวัฒนธรรมฝรั่งเศสกล่าวถึงผู้กำกับคนนี้ว่า เขาเติมเต็มโรงภาพยนตร์ด้วยบทกวีและปรัชญา สายตาที่เฉียบคมและเป็นเอกลักษณ์ของเขาทำให้เรามองเห็นในสิ่งที่เป็นไปไม่ได้",
    "รมว.กลาโหมออสเตรเลียเตรียมเยือนฝรั่งเศส เยอรมนี และอังกฤษ": "นายริชาร์ด มาร์เลส รัฐมนตรีกระทรวงกลาโหมออสเตรเลีย เตรียมเดินทางเยือนฝรั่งเศส เยอรมนี และอังกฤษในสัปดาห์นี้ เพื่อกระชับความสัมพันธ์ด้านกลาโหม\n\nนายริชาร์ด มาร์เลส รัฐมนตรีกระทรวงกลาโหมออสเตรเลีย เตรียมเดินทางเยือนฝรั่งเศส เยอรมนี และอังกฤษในสัปดาห์นี้ เพื่อกระชับความสัมพันธ์ด้านกลาโหมกับประเทศพันธมิตรในยุโรป ซึ่งออสเตรเลียได้เล็งเห็นถึงความสำคัญและความจำเป็นในการร่วมมือกับประเทศพันธมิตรภายหลังจากที่เกิดสงครามในยูเครน\n\nสำนักข่าวรอยเตอร์รายงานว่า การเดินทางเยือนยุโรปครั้งนี้จะเกิดขึ้นในช่วงวันที่ 29 ส.ค. – 1 ก.ย. โดยรัฐบาลออสเตรเลียชี้ว่า การเดินทางเยือนฝรั่งเศสจะช่วยฟื้นฟูและริเริ่มความสัมพันธ์ระดับทวิภาคี พร้อมกับระบุว่า ฝรั่งเศสถือเป็นหนึ่งในพันธมิตรที่เก่าแก่ที่สุดและมีความสามารถมากที่สุดของออสเตรเลีย",
    "ฝรั่งเศสใช้ AI วิเคราะห์ภาพถ่ายมุมสูงช่วยให้พบสระน้ำตามบ้านนำไปสู่การเก็บภาษีได้เพิ่มขึ้น": "สรรพากรของฝรั่งเศสใช้การวิเคราะห์ภาพถ่ายมุมสูงด้วย AI จนค้นพบสระว่ายน้ำส่วนตัวตามบ้านเรือนที่ไม่มีการแจ้งทางการมาก่อนมากกว่า 20,000 แห่ง นำไปสู่การจัดเก็บภาษีโรงเรือนได้มากขึ้น 10 ล้านยูโร\n\nทั้งนี้กฎหมายฝรั่งเศสระบุว่าสถานที่ใดที่มีสระว่ายน้ำจะต้องแจ้งข้อมูลให้ทางการรับทราบเนื่องจากสระว่ายน้ำถูกประเมินว่าเป็นองค์ประกอบที่ทำให้มูลค่าของอสังหาริมทรัพย์เพิ่มสูงขึ้น ซึ่งสรรพากรฝรั่งเศสจะจัดเก็บภาษีโรงเรือนเพิ่มเติมโดยคิดตามขนาดของสระ ทั้งนี้อ้างอิงข้อมูลจาก Le Parisien สระว่ายน้ำขนาด 30 ตารางเมตรจะถูกนำไปคิดภาษีปีละ 200 ยูโร\n\nซอฟต์แวร์ที่ใช้เพื่อวิเคราะห์ภาพถ่ายมุมสูงนี้เป็นผลงานการร่วมกันพัฒนาของ Google และ Capgemini บริษัทที่ปรึกษาในประเทศฝรั่งเศส โดยตั้งแต่ช่วงปลายปีก่อนได้เริ่มทำการวิเคราะห์ภาพถ่ายในพื้นที่ 9 เขตของฝรั่งเศส อันได้แก่ Alpes-Maritimes, Var, Bouches-du-Rhône, Ardèche, Rhône, Haute-Savoie, Vendée, Maine-et-Loire และ Morbihan\n\nนอกจากนี้ซอฟต์แวร์ดังกล่าวยังใช้วิเคราะห์ภาพจนพบข้อมูลการต่อเติมบ้านพักอาศัย รวมทั้งการสร้างลานพักผ่อนหรือศาลาขนาดเล็กในพื้นที่บ้านด้วย ซึ่งทั้งหมดนี้ยังผลให้สามารถดำเนินการจัดเก็บภาษีโรงเรือนเพิ่มเติมได้อีก (ด้วยหลักคิดเดียวกันกับเรื่องสระว่ายน้ำนั่นคือสิ่งเหล่านี้ทำให้มูลค่าของอสังหาริมทรัพย์เพิ่มสูงขึ้น)\n\nแน่นอนว่าทางการฝรั่งเศสเตรียมจะขยายขอบข่ายการใช้งานซอฟต์แวร์เพื่อวิเคราะห์ภาพถ่ายมุมสูงออกไปให้ครอบคลุมพื้นที่ทั่วทั้งประเทศในอีกไม่ช้า\n\nที่มา - BBC",
    "ชัยชนะสุดสำคัญ! เดส์ชองส์ ปลื้มฟอร์มแข้ง ฝรั่งเศส หลังทุบ ออสเตรีย": "ดีดิเย่ร์ เดส์ชองส์ เฮดโค้ชทีมชาติฝรั่งเศส เผยว่า ตนรู้สึกประทับใจฟอร์มการเล่นของลูกทีมเป็นอย่างมาก หลังจากที่ทัพ \"ตราไก่\" เปิดบ้านพิชิต ออสเตรีย 2-0 ในศึก ยูฟ่า เนชั่นส์ ลีก เอ กลุ่มหนึ่ง นัดห้า เมื่อวันพฤหัสบดีที่ 22 กันยายน ที่ผ่านมา\n\nฝรั่งเศส มาได้สองประตูในช่วงครึ่งหลังจาก คีลิยัน เอ็มบัปเป้ นาทีที่ 56 และ โอลิวิเย่ร์ ชิรูด์ นาทีที่ 65 ซึ่งชัยชนะนัดนี้ทำให้ \"ตราไก่\" ได้เฮเป็นนัดแรก พร้อมหนีบ๊วยของกลุ่ม แซง ออสเตรีย ขึ้นมารั้งอันดับสาม โดยมี 5 แต้ม จากการลงแข่ง 5 นัด ตามหลัง โครเอเชีย ทีมจ่าฝูง 5 แต้ม",
    "ฝรั่งเศสปิดไฟหอไอเฟลเร็วขึ้น-เตรียมลดขบวนรถไฟ รับมือวิกฤตขาดแคลนพลังงาน": "ศาลากลางของกรุงปารีส มีกำหนดแถลงในวันอังคาร (13 ก.ย.) ว่าจะมีการปิดไฟสิ่งปลูกสร้างอันเป็นสัญลักษณ์ของเมืองหลวงฝรั่งเศส ตอนเวลา 23.45 น.(ตามเวลาท้องถิ่น) จากเดิมปิดไฟ 01.00 น.) ตามข้อมูลของบริษัท SETE ผู้ดูแลหอไอเฟลแห่งนี้ ซึ่งสอดคล้องกับรายงานข่าวก่อนหน้านี้ของหนังสือพิมพ์ Journal Du Dimancheฌอง ฟรังซัวส์ มาร์ตินส์ ประธาน SETE ระบุในถ้อยแถลงว่า \"มันเป็นการแสดงออกเชิงสัญลักษณ์อันเด่นชัด มีส่วนร่วมในการเพิ่มความตระหนักเกี่ยวกับความจำเป็นต้องประหยัดพลังงาน\"ความเคลื่อนไหวนี้มีขึ้นหลังจากเมื่อสัปดาห์ที่แล้ว มีรายงานว่าเจ้าหน้าที่ฝรั่งเศสกำลังเตรียมการรับมือในกรณีที่ต้องจำกัดการให้บริการขนส่งทางรถไฟ สืบเนื่องจากภาวะขาดแคลนพลังงานตามรายงานของหนังสือพิมพ์ daily Le Parisien เจ้าหน้าที่รัฐบาลออกคำสั่งให้ SNCF บริษัททางรถไฟแห่งชาติ พิจารณาความเป็นไปได้ในการลดจำนวนขนวนรถไฟในกรณีที่เกิดไฟฟ้าดับครั้งใหญ่หนังสือพิมพ์ฉบับนี้อ้างคำสัมภาษณ์ของเจ้าหน้าที่รายหนึ่งของบริษัท เปิดเผยว่า \"พนักงานของบริษัทรู้สึกช็อกอย่างมากต่อคำสั่งดังกล่าวจากเบื้องบน\"\"จริงๆ แล้ว แผนการขนส่งต้องปรับเปลี่ยนตามความต้องการของบรรดาผู้โดยสาร ไม่มีอะไรมากไปกว่านั้น\" daily Le Parisien อ้างคำสัมภาษณ์ของเจ้าหน้าที่ระดับสูงรายหนึ่งของบริษัท อย่างไรก็ตาม พวกผู้บริหารบอกว่า SNCF จะปฏิบัติตามคำร้องขอของทางรัฐบาลSNCF ซึ่งมีทั้งขบวนรถไฟความเร็วสูงและขบวนรถไฟด่วนชานเมือง บริโภคพลังงานรายปีคิดเป็นสัดส่วน 1-2% ของการบริโภคไฟฟ้ารายปีของฝรั่งเศส ซึ่งมันมากกว่าการบริโภคไฟฟ้าของกรุงปารีสและเมืองมาร์กเซย์รวมกัน(ที่มา : บลูมเบิร์ก/อนาโตลู เอเจนซี)",
    "โปรแกรมฟุตบอล ยูฟ่า เนชันส์ ลีกวันนี้ ฝรั่งเศส พบ ออสเตรีย": "ฟุตบอลยูฟ่า เนชันส์ ลีก กลับมาลงสนามแข่งขันกันอีกครั้ง โดยไฮไลต์คืนวันนี้ อยู่ที่คู่ ฝรั่งเศส จะพบ ออสเตรีย โดยทีมตราไก่ลงสนามมาแล้ว 4 นัด ยังสะกดคำว่าชนะไม่เป็น มี 2 แต้ม ส่วนออสเตรีย ทีมของราล์ฟ รังนิก มี 4 แต้ม จากการชนะ 1 แพ้ 1 เสมอ 2\n\nอีก 2 คู่ที่น่าสนใจในลีก เอ กลุ่ม 4 เริ่มกันที่ เนเธอร์แลนด์ ที่นำจ่าฝูงจะไปเยือน โปแลนด์ ทีมอันดับ 3 ของกลุ่ม ส่วนทีมอันดับ 2 ของกลุ่มนี้อย่าง เบลเยียม จะเจอ เวลส์ ที่มีเพียงแค่ 1 แต้มจากการลงสนาม 4 นัด แฟนบอลสามารถเช็คโปรแกรมการแข่งขันในคู่อื่นๆ พร้อมทั้งรับชมการถ่ายทอดสดผ่านช่อง UEFA.tv (คลิกดูบอลสดที่นี่)\n\nสำหรับผลการแข่งขันฟุตบอลยูฟ่า เนชั่นส์ ลีก วันที่ 22 -23 กันยายน 2565 มีดังต่อไปนี้\n\nลีก ซี กลุ่ม 3\n\nเวลา 21.00 น.\n\nคาซัคสถาน 2-1 เบลารุส\n\n\n\nลีก ดี กลุ่ม 1",
    "ฝรั่งเศส บุกโดน เดนมาร์ก อัด 2-0 จบรองบ๊วยกลุ่ม": "ฝรั่งเศส บุกไปโดน เดนมาร์ก ไล่ทุบ 2-0 จบอันดับรองบ๊วย ส่วน เดนมาร์ก จบได้แค่อันดับ 2 ในศึกฟุตบอลยูฟ่า เนชั่นส์ ลีก\n\nศึกฟุตบอลยูฟ่า เนชั่นส์ ลีก ลีก เอ กลุ่ม 1 นัดที่ 6 แชมป์เก่า “ตราไก่” ฝรั่งเศส บุกไปเยือน โครเอเชีย ที่ สนาม ปาร์คเก้น โคเปนเฮเก้น\n\n“ตราไก่” เพิ่งคว้าชัยนัดแรกรายการนี้ พวกเขาเต็มที่คือจบอันดับสามเพื่ออยู่ในลีก เอ ต่อไป ดิดิเย่ร์ เดส์ชองส์ ยึดสามประสาน “กรีซมันน์,ชิรูด์,เอ็มบั๊ปเป้”\n\n“โคนม” ของกุนซือ แคสเปอร์ ฮูลมันด์ ที่หวังเฮแย่งจบแชมป์กลุ่ม-ตั๋วลิ่วรอบรองฯกับ โครเอเชีย แดนกลางมี “คริสเตียน เอริคเซ่น” บัญชาเกม\n\nผลปรากฎว่า เกมดำเนินมาถึงนาที 34 โคนม ออกนำ 1-0 มิกเคล ดัมส์การ์ด เปิดจากทางซ้ายให้ แคสเปอร์ ดอลเบิร์ก แหย่เท้าชาร์จบอลเสียบเสาแรก\n\nถัดมา 5 นาที สกอร์ขยับเป็น 2-0 จากเตะมุมทางขวาสาดเข้าเขตโทษ โยอาคิม อันเดอร์เซ่น โขกเข้ากลาง โธมัส เดอลานีย์ จิ้มคืนให้ อันเดรียส สคอฟ โอลเซ่น ยิงเสียบมุมซ้ายมือ\n\nจบเกม เดนมาร์ก เอาชนะ ฝรั่งเศส ไปแบบสบาย 2-0 แต่ไม่เพียงพอได้แค่ที่ 2 ของกลุ่ม ส่วน ตราไก่ เข้าที่ 3\n\nFacebook : https://www.facebook.com/innnews.co.th\n\nTwitter : https://twitter.com/innnews\n\nYoutube : https://www.youtube.com/c/INNNEWS_INN\n\nTikTok : https://www.tiktok.com/@inn_news\n\nLINE Official Account : @innnews",
    "ประท้วงสมาคม! เอ็มบัปเป้ปฏิเสธถ่ายรูปหมู่ทีมชาติฝรั่งเศส": "ประท้วงสมาคม! เอ็มบัปเป้ปฏิเสธถ่ายรูปหมู่ทีมชาติฝรั่งเศส\n\nดาวยิงเปแอสเชปฏิเสธที่จะร่วมถ่ายรูปหมู่ตามความต้องการของสปอนเซอร์ หลังจากมีปัญหาไม่ลงรอยกันในเรื่องลิขสิทธิ์ภาพลักษณ์\n\nคีลิยัน เอ็มบัปเป้ กองหน้าทีมชาติฝรั่งเศส ออกแถลงการณ์ปฏิเสธที่จะถ่ายรูปทีมพร้อมกับสปอนเซอร์ต่างๆ ของทีมชาติในวันอังคารนี้ เพื่อประท้วงสมาคมฟุตบอลฝรั่งเศสที่ไม่ยอมแก้ไขสัญญาเรื่องลิขสิทธิ์ภาพลักษณ์\n\nแนวรุกวัย 23 ปี แสดงความไม่พอใจในเรื่องลิขสิทธิ์ภาพลักษ์ของทีมตราไก่มาอย่างยาวนาน และมีการประท้วงในเรื่องนี้มาตั้งแต่เดือนมีนาคม ก่อนจะแสดงออกอย่างชัดเจนในครั้งนี้\n\n\"เอ็มบัปเป้ตัดสินใจที่จะไม่เข้าร่วมการถ่ายรูป หลังจากที่สมาคมฟุตบอลปฏิเสธที่จะแก้ไขเรื่องลิขสิทธิ์ภาพลักษณ์ของนักเตะ\" แถลงการณ์จากตัวแทนของเอ็มบัปเป้ระบุ\n\n\"เขาและตัวแทนรู้สึกเสียใจมากๆ ที่ไม่มีการบรรลุข้อตกลงใดๆ ก่อนฟุตบอลโลก\"\n\nทั้งนี้ หลังจากที่เอ็มบัปเป้ออกแถลงการณ์ดังกล่าว ทางสมาคมฟุตบอลก็ได้เร่งออกแถลงการณ์อีกฉบับออกมา โดยให้สัญญาว่าจะมีการแก้ไขและปรับปรุงสัญญาเรื่องภาพลักษณ์ดังกล่าวให้เร็วที่สุด และหวังว่าจะมีโครงร่างออกมาให้เห็นในเร็วๆ นี้\n\n\"หลังจากมีการพูดคุยหาข้อสรุปกันระหว่างฝ่ายบริหารของทีมชาติฝรั่งเศส, ท่านประธาน, โค้ช และผู้จัดการฝ่ายการตลาด ทาง FFF จะมีการแก้ไขข้อตกลงเรื่องลิขสิทธิ์ภาพลักษณ์ซึ่งผูกมัดกับบรรดานักเตะทีมชาติให้เร็วที่สุดเท่าที่จะเป็นไปได้\" แถลงการณ์ดังกล่าวระบุ\n\n\"ทาง FFF กำลังเขียนโครงร่างของข้อตกลงใหม่ ที่จะช่วยปกป้องผลประโยชน์ ไปพร้อมกับนำข้อกังวลทางด้านกฎหมายมาพิจารณา และทำให้พวกนักเตะรู้สึกเชื่อมั่นโดยพร้อมเพรียงกัน\"",
    "ฝรั่งเศส เปิดรังอัด ออสเตรีย 2-0 เฮนัดเเรกเนชั่นส์ ลีก": "การแข่งขันฟุตบอลยูฟ่า เนชันส์ลีก ลีกเอ กลุ่ม A1 ระหว่าง “ตราไก่” ทีมชาติฝรั่งเศส เปิดสนามสต๊าด เดอ ฟรองซ์ รับการมาเยือนของ ออสเตรีย\n\n\n\nฝรั่งเศสตกรอบไปแล้วแต่เกมนี้ยังต้องการชัยชนะเพื่อหนีบ๊วยและและไม่ให้ตกชั้น ในระบบ 3-4-1-2 เอ็มบัปเป้,ชิรูด์ ค้ำหน้าโดยมี กรีซมันน์ คอยหนุน\n\n\n\nฝั่งออสเตรียมาเล่น 4-4-2 ฝากความหวังแนวรุกไว้ที่คู่หน้าอย่าง อาร์เนาโตวิช,โอนิซิโว\n\n\n\nเจอกัน 10 นัดหลังทุกรายการ ฝรั่งเศสชนะ 7 เสมอ 2 แพ้ 1\n\n\n\nผลปรากฎว่า ครึ่งแรกมาแค่ 2 นาที ฝรั่งเศส เกือบขึ้นนำ เมื่อ คีเลียน เอ็มบัปเป ยิงเข้าไปแล้ว แต่ถูกจับล้ำหน้า จากนั้นนาทีที่ 35 ฝรั่งเศส ได้ลุ้นสองหนติดๆ จาก โอเรเลียง ชูอาเมนี และ อองตวน กรีซมันน์ แต่ไม่ผ่านนายด่านออสเตรีย\n\n\n\nครึ่งหลัง นาทีที่ 56 ฝรั่งเศส ขึ้นนำ 1-0 จากจังหวะที่ คีเลียน เอ็มบัปเป พาบอลลากตัดเข้าในก่อนซัดด้วยขวาเข้าไปตุงตาข่าย\n\n\n\nจากนั้นนาทีที่ 65 ฝรั่งเศส หนีเป็น 2-0 เมื่อ อองตวน กรีซมันน์ เปิดบอลจากฝั่งขวาให้ โอลิวิเยร์ ชิรูด์ ขึ้นโหม่งเข้าไปอย่างสวยงาม\n\n\n\nช่วงเวลาที่เหลือทั้งสองทีทำอะไรกันเพิ่มไม่ได้ จบเกม ทีมชาติฝรั่งเศส เอาชนะ ทีมชาติออสเตรีย ไป 2-0เก็บเพิ่มเป็น 5 คะแนนจาก 5 นัด ขยับหนีบ๊วยขึ้นมารั้งที่ 3\n\n\n\nส่วนผลคู่อื่นมีดังนี้\n\n\n\nลีกเอ กลุ่ม1\n\n\n\nโครเอเชีย ชนะ เดนมาร์ก 2-1\n\n\n\nลีกเอ กลุ่ม 4\n\n\n\nเบลเยียม ชนะ เวลส์ 2-1\n\n\n\nโปแลนด์ แพ้ เนเธอร์แลนด์ 0-2",
    "เดนมาร์ก เชือด ฝรั่งเศส - เนเธอร์แลนด์ เฉือน เบลเยียม ซิวแชมป์กลุ่มเนชันส์ ลีก": "เดนมาร์ก โชว์ฟอร์มสุดเข้ม เปิดบ้านเอาชนะ ฝรั่งเศส แชมป์โลก ปี 2018 ในศึกฟุตบอลยูฟ่า เนชันส์ ลีก ลีก เอ กลุ่ม 1 เมื่อวันที่ 25 กันยายน\n\nการแข่งขันฟุตบอลยูฟ่า เนชันส์ ลีก ลีก เอ กลุ่ม 1 เมื่อวันที่ 25 กันยายน “โคนม” เปิดบ้านรับการมาเยือนของ “ตราไก่” ฝรั่งเศส\n\nเกมนี้เป็นเดนมาร์ก ที่เปิดฉากมาได้ดีกว่าในครึ่งแรก ซึ่งพวกเขาได้ 2 ประตู จาก แคสเปอร์ ดอลเบิร์ก ในนาที 34 และ อันเดรียส โอลเซน ในนาที 39 ก่อนจบครึ่งแรกด้วยการที่พวกเขาออกนำ 2-0\n\nครึ่งหลังฝรั่งเศสเริ่มมีโอกาสลุ้นประตูหลายครั้งจากจังหวะการยิงของ คีลิยาน เอ็มบัปเป แต่แคสเปอร์ ชไมเคิล นายด่านเดนมาร์กโชว์ฟอร์มหนึบป้องกันจังหวะสำคัญได้หลายหน\n\nทำให้ช่วงที่เหลือไม่มีทีมไหนยิงเพิ่มได้ จบเกม เดนมาร์กชนะ 2-0 มี 12 คะแนน จาก 6 นัด จบอันดับ 2 ของกลุ่ม ส่วนฝรั่งเศส มี 5 แต้ม จบอันดับ 3 รอดตกชั้นแบบหวุดหวิด\n\nโดยอีกคู่ในกลุ่มเดียวกัน โครเอเชีย ชนะ ออสเตรีย 3-1 ทำให้พวกเขาคว้าแชมป์กลุ่ม มี 13 แต้ม จาก 6 นัด พร้อมได้ตั๋วไปเล่นในรอบแชมเปียนชิพเพลย์ออฟ ส่วน ออสเตรีย มี 4 แต้ม จาก 6 นัด จบอันดับสุดท้ายของกลุ่ม พร้อมตกชั้น\n\nส่วนผลการแข่งขัน ลีก เอ กลุ่ม 4 เนเธอร์แลนด์ เปิดบ้านเฉือนชนะ เบลเยียม 1-0 ได้ประตูชัยจาก เฟอร์จิล ฟาน ไดก์ ในนาที 73 ทำให้พวกเขาคว้าแชมป์กลุ่ม แข่ง 6 นัด เก็บไป 16 คะแนน ส่วนเดนมาร์ก ได้ไปเล่นรอบแชมเปียนชิพเพลย์ออฟ ส่วน เบลเยียม จบที่ 2 ของกลุ่ม มี 10 คะแนน\n\nอีกคู่ในกลุ่มนี้ เวลส์ แพ้ โปแลนด์ 0-1 โดยเวลส์ มี 1 แต้ม จาก 6 นัด ตกชั้น ส่วนโปแลนด์ จบอันดับ 3 ของกลุ่ม ทำได้ 7 คะแนน ยังได้เล่นในลีก เอ ต่อ",
    "อย่าวางใจ! เตือนฝรั่งเศสมีความเสี่ยงต้องปันส่วนพลังงานในฤดูหนาวนี้": "\"ถ้าเราร่วมมือกัน เมื่อนั้นเราก็สามารถก้าวผ่านความเสี่ยงภาวะขาดแคลนได้ แต่กระนั้นทุกคนต้องร่วมด้วย มิเช่นนั้นในกรณีเลวร้ายต่างๆ เกิดขึ้นพร้อมกัน เมื่อนั้นเราอาจถูกบีบให้กำหนดมาตรการลดการบริโภคของผู้บริโภค\" เธอกล่าวกับกลุ่มนักธุรกิจ Medef \"ถ้าเราลงเอยด้วยการปันส่วน บรรดาบริษัททั้งหลายจะเป็นผู้ได้รับผลกระทบมากที่สุด และโชคไม่ดีที่เราจำเป็นต้องเตรียมพร้อมสำหรับสิ่งนี้\"บอร์น กล่าวว่า รัฐบาลพร้อมร่างแผนฉุกเฉินต่างๆ ในนั้นรวมถึงระบบซื้อขายโควตา ซึ่งจะเปิดทางให้บริษัทต่าง ๆซื้อและขายโควตาทางพลังงานนอกจากนี้ รัฐบาลกำลังตระเตรียมมาตรการต่างๆ เพื่อคอยสนับสนุนบริษัทั้งหลายที่อาจเจอผลกระทบหนักหน่วง จากการปันส่วนทางพลังงานคำเตือนที่ชัดเจนเกี่ยวกับความเสี่ยงเกิดปัญหาขาดแคลนในครั้งนี้ ตอกย้ำให้เห็นถึงความพยายามของรัฐบาลในการเตรียมพร้อมประชาชนและภาคธุรกิจ ต่อเค้ารางแห่งความยากลำบากต่างๆ อันมีต้นตอจากสงครามที่กำลังสู้รบกันในยูเครนเมื่อสัปดาห์ที่แล้ว ในที่ประชุมคณะรัฐมนตรีซึ่งจัดขึ้นครั้งแรกนับตั้งแต่หยุดพักผ่อนฤดูร้อนในเดือนสิงหาคม ประธานาธิบดีเอ็มมานูเอล มาครง เตือนว่าฝรั่งเศสอาจจำเป็นต้องยอมเสียสละบางส่วน ผลจากสิ่งที่เขาเรียกว่าจุดจบของความอุดมสมบูรณ์\"ทุกบริษัทจำเป็นต้องระดมพลและลงมือ ฉันเรียกร้องให้ทุกคนจัดทำแผนประหยัดพลังงานของตนเองในเดือนกันยายน\" บอร์นกล่าว พร้อมเน้นว่าวิกฤตคราวนี้จะเป็นตัวช่วยสำหรับการเปลี่ยนผ่าน ปลีกตัวเองออกห่างจากเชื้อเพลิงฟอสซิส \"ในช่วงหลายเดือนข้างหน้า เป็นเพียงแต่ก้าวย่างหนึ่งในการเปลี่ยนผ่านครั้งใหญ่ที่เราจำเป็นต้องทำ\" เธอระบุเศรษฐกิจฝรั่งเศสอยู่ในสถานะที่ดีกว่าหลายชาติในยุโรป ที่ได้รับผลกระทบหนักหน่วงจากราคาก๊าซธรรมชาติที่พุ่งสูง สืบเนื่องจากการตัดสินใจของรัสเซีย ในการปรับลดการส่งออกอุปทานมายังยุโรป ตอบโต้มาตรการคว่ำบาตรของตะวันตกที่กำหนดเล่นงานมอสโก ลงโทษกรณีรุกรานยูเครนก่อนหน้านี้ปริมาณไฟฟ้าราวๆ 70% ของฝรั่งเศส มีต้นกำเนิดจากเตาปฏิกรณ์นิวเคลียร์ 56 แห่ง แต่ปัจจุบันมีถึง 32 แห่งที่หยุดปฏิบัติการ ทั้งปิดซ่อมบำรุงหรือเพื่อประเมินความเสี่ยงจากภาวะสึกหรอในเรื่องนี้ บอร์น ยอมรับว่า \"การกลับมาเดินเครื่องเตาปฏิกรณ์นิวเคลียร์ที่ถูกปิดไปเป็นสิ่งจำเป็น เพื่อหลีกเลี่ยงปัญหาไฟฟ้าดับ\"ความเห็นดังกล่าว สวนทางกับ มาครง ที่มีมุมมองในแง่ดีมากกว่า ระหว่างการเดินทางเยือนแอลจีเรียเมื่อสัปดาห์ที่แล้ว โดยเขาใช้โอกาสดังกล่าวพูดคุยหารือเกี่ยวกับความเป็นไปได้ในการจัดซื้ออุปทานเพิ่มเติมจากผู้ผลิตในแอฟริกาเหนือแห่งนี้\"เราจะไม่มีปัญหาอะไร เพราะว่าเราพึ่งพิงก๊าซเพียงเล็กน้อย\" มาครงบอกกับผู้สื่อข่าวในเมืองหลวงของแอลจีเรียเมื่อวันศุกร์ (26 ส.ค.) \"เรามีท่อลำเลียงหนึ่งกับนอร์เวย์ เราได้เพิ่มปริมาณแล้ว และเรามีสิ่งต่างๆ ที่หลากหลาย\"เขาชี้ถึงสถานีแห่งใหม่ที่สามารถแปรรูปก๊าซธรรมชาติเหลว (แอลเอ็นจี) ในเลอ อาฟร์ เมืองท่าทางภาคเหนือของประเทศ เช่นเดียวกับความพยายามเติมเต็มคลังสำรองก๊าซของฝรั่งเศส ซึ่งเวลานี้อยู่ในระดับ 90% ของความจุ\"จากแนวโน้มของฝรั่งเศสล้วนๆ สิ่งต่างๆ จะโอเคในช่วงฤดูหนาวปีนี้ แต่ประเด็นคือยุโรปเป็นหนึ่งเดียวกัน\" เขาอธิบาย พร้อมระบุว่าด้วยความเป็นหนึ่งเดียวกัน ฝรั่งเศสอาจจำเป็นต้องช่วยเหลือบรรดาพันธมิตรอียูอื่นๆ ซึ่งพึ่งพิงก๊าซธรรมชาติมากกว่าจากข้อมูลของทบวงพลังงานสากล พบว่าก๊าซคิดเป็นสัดส่วน 20% ของปริมาณการบริโภคพลังงานทั้งหมดของฝรั่งเศส แต่มันถูกใช้เป็นแหล่งก่อกำเนิดไฟฟ้าไม่ถึง 10%กระนั้นก็ตาม แอกเนส ปันนิเยร์-รูนาแชร์ รัฐมนตรีกระทรวงเปลี่ยนผ่านด้านพลังงานของฝรั่งเศส บอกกับที่ประชุม Medef เตือนว่าสภาพอากาศจะเป็นปัจจัยสำคัญที่สุดสำหรับสถานการณ์ทางพลังงานในช่วงหลายเดือนข้างหน้านี้(ที่มา : เอเอฟพี)",
    "“เดส์ชองส์\" พอใจ \"ฝรั่งเศส\" เก็บชัยนัดแรก": "ศึกยูฟ่า เนชันส์ ลีก A กลุ่ม 1 ทีมชาติฝรั่งเศส แชมป์เก่า คืนฟอร์มเก่งอีกครั้ง หลังเปิด สต๊าด เดอ ฟรองซ์ เอาชนะ ออสเตรีย 2-0 คว้าชัยได้เป็นเกมแรกจากการลงสนาม 5 นัด\n\n\n\nเกมนี้ ฝรั่งเศส มาได้ 2 ประตูในครึ่งหลังจาก คิเลียน เอ็มบัปเป ในนาทีที่ 56 และ โอลิวิเยร์ ชิรูด์ ในนาทีที่ 65 ทำให้ “ตราไก่” มี 5 คะแนนจาก 5 นัดอยู่อันดับ 3 ของกลุ่ม 1 ส่วน ออสเตรีย มี 4 คะแนนอยู่อันดับสุดท้าย\n\nอังกฤษประกาศชื่อ 27 แข้งลุยศึก เนชั่นส์ ลีก\n\nจากส่วนเกินของทีม กลายเป็นคนสำคัญของอาร์เซน่อล “กรานิต ชาก้า”\n\nหลังเกม ดิดิเยร์ เดส์ชองส์ เทรนเนอร์ทีมชาติฝรั่งเศส กล่าวว่า พอใจกับผลงานลูกทีมในนัดที่ผ่านมาโดยเฉพาะแนวทางการเล่นของนักเตะ เพราะส่วนใหญ่เป็นผู้เล่นที่ไม่เคยลงสนามด้วยกันมาก่อน รวมไปถึงชัยชนะที่ทำได้ตามเป้าหมาย\n\n\n\nด้านเอ็มบัปเป ที่ทำ 1 ประตูในเกมนี้ เปิดเผยว่า \"หากเทียบกับสโมสร ผมมีอิสระในการเล่นให้ทีมชาติมากกว่า โค้ชทราบดีว่ามีนักเตะหมายเลข 9 อย่าง โอลิวิเย่ร์ ชิรูด์ ที่คอยคุกคามแนวรับ และตัวผมสามารถเคลื่อนไปยังพื้นที่ว่างรอบๆ ได้อย่างอิสระ แต่ที่ ปารีส ตัวผมถูกร้องขอให้เป็นตัวเป้า มันเป็นหน้าที่ที่แตกต่างออกไป\"\n\n\n\nสำหรับเกมต่อไป ฝรั่งเศส ต้องออกไปเยือน เดนมาร์ก โดยลูกทีมของ เดส์ช็องส์ วางเป้าหมายที่ชัยชนะเพื่อการันตีการอยู่ในกลุ่มเอต่อไป\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "วิเคราะห์บอล เดนมาร์ก vs ฝรั่งเศส วันจันทร์ที่ 26 กันยายน 2565": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nเดนมาร์ก\n\nแคสเปอร์ ฮูลแมนด์ ทำผลงานชนะ 3 แพ้ 2 ตกมาเป็นรองจ่าฝูงด้วยการมี 9 คะแนน โดยฟอร์มนัดล่าสุดบุกแพ้ โครเอเชีย 1-2\n\nความพร้อมจะพลาดใช้งาน อันเดรียส คอร์เนลิอุส, คริสเตียน นอร์การ์ด และ โรเบิร์ต สคอฟ มีอาการบาดเจ็บเล่นงาน ในราย ยุสซูฟ โพลเซ่น กับ โยนาส วินด์ เป็นอีกสองรายที่ไม่พร้อมรบ\n\nแต่ทาง เยสเปอร์ ลินด์สตรอม หายจากอาการป่วยกลับมาเป็นทางเลือก\n\nฝรั่งเศส\n\nดีดีเย่ร์ เดส์ช็องส์ พาทีมหมดลุ้นแชมป์กลุ่มแชมป์ไปแล้ว แต่ผลงานล่าสุดเปิดบ้านชนะ ออสเตรีย 2-0 ขึ้นมาอยู่ที่ 3\n\nสภาพทีมเจอปัญหาเยอะมากเพราะก่อนโปรแกรมรอบนี้จะเรื่มก็ขาดนักเตะเป็นโหลแล้ว เกมล่าสุดต้องมาเสีย ไมค์ เมนญ็อง ผู้รักษาประตูเจ็บน่องถอนตัวไปแล้ว รวมไปถึง ฌูลส์ กุนเด้ กองหลังเจ็บกล้ามเนื้อต้นขาด้านหลังถอนอีกราย\n\nโดยเมื่อวันศุกร์ที่ผ่านมา อุมัน เดมเบเล่ ไม่ได้ลงซ้อมเนื่องจากปัญหากล้ามเนื้อน่องแม้ว่าวันเสาร์จะกลับมาลงซ้อมได้แต่ต้องรอดูอาการ\n\n11 ผู้เล่นตามคาด\n\nเดนมาร์ก (3-4-2-1) : แคสเปอร์ ชไมเคิล - โยอาคิม อันเดอร์เซ่น, ซีมอน กาย่าร์, อันเดรียส คริสเตนเซ่น - ราสมุส คริสเตนเซ่น, โธมัส เดอลานีย์, ปิแอร์-เอมิล ฮอยเบียร์ก, โยอาคิม เมห์เล่ - คริสเตียน เอริกเซ่น, เยสเปอร์ ลินด์สตรอม - แคสเปอร์ ดอลเบิร์ก\n\nฝรั่งเศส (3-4-1-2) : อังฟองส์ อาเรโอล่า - วิลเลียม ซาลีบา, ราฟาแอล วาราน, ดาโยต์ อูปาเมกาโน่ - เบนฌาแม็ง ปาวาร์, โอเรเลียง ชูอาเมนี่, ยุสซูฟ โฟฟาน่า, แฟร์กล็องด์ เมนดี้ - อองตวน กรีซมันน์ - คีลียัน เอ็มบั๊ปเป้, คริสโตเฟอร์ เอ็นกุนกู\n\nสนาม : พาร์เค่น สเตเดียม, โคเปนเฮเก้น\n\nผู้ตัดสิน : อิสต์วาน โควาชส์ (โรมาเนีย)\n\n\n\n",
    "เปอโยต์ ประเทศไทย ตอกย้ำแบรนด์ยนตรกรรมฝรั่งเศส จัด ‘เปอโยต์ มูฟวี่ ไนท์’ รอบพิเศษ ‘Mrs. Harris Goes to PARIS’ เอาใจคอหนังฟีลกู๊ด": "วันจันทร์ ที่ 26 กันยายน พ.ศ. 2565, 19.47 น.\n\nเปอโยต์ ประเทศไทย ตอกย้ำแบรนด์ยนตรกรรมฝรั่งเศส จัด ‘เปอโยต์\n\nมูฟวี่ ไนท์’ รอบพิเศษ ‘Mrs. Harris Goes to PARIS’ เอาใจคอหนังฟีลกู๊ด\n\nเปอโยต์ ประเทศไทย ภายใต้การบริหารโดย บริษัท เบลฟอร์ต ออโตโมบิล (ประเทศไทย) จำกัด ผู้นำเข้าและจัดจำหน่ายรถยนต์สัญชาติฝรั่งเศส เปอโยต์ อย่างเป็นทางการในประเทศไทย จัดกิจกรรมพิเศษ ‘เปอโยต์ มูฟวี่ ไนท์’ ชวนลูกค้าคนสำคัญ ดื่มด่ำความโรแมนติกเคล้ารอยยิ้มกับหนังฟีลกู๊ดเรื่องเยี่ยมแห่งปี ‘มิสซิส แฮร์ริส โกส์ ทู ปารีส’ ที่โรงภาพยนตร์ เดอะ เบด ซิเนม่า, เอสเอฟ เวิลด์ ซิเนม่า เซ็นทรัลเวิลด์\n\nสุนทรพันธ์ เดชะเทศ ประธานเจ้าหน้าที่บริหาร บริษัท เบลฟอร์ต ออโตโมบิล (ประเทศไทย) จำกัด เผยว่า “นับตั้งแต่ เปอโยต์ ประเทศไทย กลับมาทำตลาด ช่วงปี 2019 ด้วยรุ่น 2008, 3008 และ 5008 SUV 7 ที่นั่ง ซึ่งมีดีไซน์สวยเฉียบ สมรรถนะดีเยี่ยม อีกทั้งบริการหลังการขายพร้อมสรรพ ก็ได้รับเสียงตอบรับเป็นอย่างดี ด้วยความเป็นแบรนด์สัญชาติฝรั่งเศส และแทนคำขอบคุณ ที่ลูกค้าให้การสนับสนุนด้วยดี\n\nเสมอมา ทางบริษัทฯ จึงได้จัดกิจกรรมพิเศษ ‘เปอโยต์ มูฟวี่ ไนท์’ เป็นครั้งแรก ชวนดูหนังฟีลกู๊ด ‘มิสซิส แฮร์ริส โกส์ ทู ปารีส’ เรื่องราวของแม่บ้านชาวอังกฤษ ที่เดินตามความฝันอันแรงกล้า และผจญภัยในกรุงปารีส ประเทศฝรั่งเศส สะท้อนมุมมองหลากหลาย ทั้งวิถีชีวิต ศิลปะ วัฒนธรรม ช่วยตอกย้ำความเป็นแบรนด์รถยนต์สัญชาติฝรั่งเศส ดินแดนแห่งแฟชั่น งานดีไซน์ พร้อมสร้างความสุข กระตุ้นให้เกิดแรงบันดาลใจ\n\nต่อยอดไอเดียสร้างสรรค์ และริเริ่มสิ่งใหม่ๆ ในชีวิต”\n\n#peugeotthailand\n\n#peupeotmovienight\n\n#peugeot2008\n\n#peugeot3008\n\n#peugeot5008\n\nสอบถามข้อมูลติดต่อ เปอโยต์ ประเทศไทย โทร. 02-931-8400\n\nLINE: @peugeotthailand\n\nFACEBOOK: PEUGEOT THAILAND\n\nwww.peugeot.co.th",
    "ช็อก ผู้กำกับดังฝรั่งเศส ‘ฌอง-ลุก โกดาร์’ ให้แพทย์จบชีวิตในวัย 91 ปี": "ช็อก ผู้กำกับดังฝรั่งเศส ‘ฌอง-ลุก โกดาร์’ ให้แพทย์จบชีวิตในวัย 91 ปี",
    "": "สำนักข่าวบลูมเบิร์กรายงานว่า การประกาศดังกล่าวมีขึ้น หลังจากที่เมื่อวานนี้ (29 ส.ค.) นายกรัฐมนตรี เอลิซาเบธ บอร์น แห่ง ฝรั่งเศส เรียกร้องให้บรรดาธุรกิจลดการใช้พลังงาน มิฉะนั้นจะต้องเผชิญการจำกัดการใช้พลังงานในช่วงฤดูหนาว หาก รัสเซีย ระงับการจัดส่งก๊าซ\n\n“ตามที่ได้ประกาศเอาไว้ก่อนหน้านี้ เอ็นจี ได้รับก๊าซในปริมาณที่สอดคล้องกับพันธสัญญาที่ให้ไว้กับลูกค้าและข้อกำหนดของทางบริษัทแล้ว ขณะเดียวกันก็ใช้มาตรการหลากหลายประการเพื่อลดผลกระทบทางการเงินและทางกายภาพโดยตรงที่อาจเกิดจากการระงับส่งก๊าซของ ก๊าซพรอม ” เอนจีระบุในแถลงการณ์ในวันนี้\n\nก๊าซพรอมลดการจัดส่งก๊าซให้กับเอ็นจีมากอยู่แล้วนับตั้งแต่สงครามในยูเครนเปิดฉากขึ้น โดยเมื่อไม่นานมานี้จัดส่งรายเดือนที่ประมาณ 1.5 เทราวัตต์-ชั่วโมง เทียบกับอุปทานรายปีทั้งหมดของเอ็นจีในยุโรปที่ระดับมากว่า 400 เทราวัตต์-ชั่วโมง\n\nนอกจากนี้ ก๊าซพรอมวางแผนที่จะระงับการจัดส่งก๊าซผ่านท่อนอร์ดสตรีมไปยังเยอรมนีตั้งแต่วันที่ 31 ส.ค. เป็นเวลา 3 วันตามแผนซ่อมบำรุง"
}