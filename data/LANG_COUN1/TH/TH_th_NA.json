{
    "อินเดียปล่อยเสือชีตาห์นามิเบีย 8 ตัว สู่ผืนป่า หลังเผชิญสูญพันธุ์ในปท. (คลิป)": "อินเดียปล่อยเสือชีตาห์นามิเบีย 8 ตัว สู่ผืนป่า หลังเผชิญสูญพันธุ์ในปท. (คลิป)\n\nอินเดียเริ่มปล่อยเสือชีตาห์นามิเบีย 8 ตัว สู่ผืนป่าเมื่อวันเสาร์( 17 ก.ย.)นี้ ในโครงการอันทะเยอทะยานของรัฐบาลอินเดียที่มุ่งหมายจะทำให้ประเทศกลับมาเป็นแหล่งอาศัยของเสือชีตาห์อีกครั้ง หลังจากเสือชีตาห์ได้สูญพันธุ์ไปจากประเทศอินเดียเมื่อหลายสิบปีก่อน\n\nโดยภาพข่าวจากสถานีโทรทัศน์แสดงให้เห็นนายนเรนทรา โมดี นายกรัฐมนตรีอินเดีย เป็นประธานในการปล่อยเสือชีตาห์จากนามิเบีย 8 ตัวเข้าสู่ผืนป่า ที่อุทยานแห่งชาติคูโน ซึ่งเป็นเขตอนุรักษ์พันธุ์สัตว์ป่าตั้งอยู่ทางตอนใต้ของกรุงนิวเดลี",
    "คืนเสือชีตาห์สู่อินเดียอีกครั้ง หลังจากสูญพันธุ์ไปจากอินเดียตั้งแต่ปี พ.ศ. 2495": "วันนี้ (17 ก.ย. 65) สำนักข่าวรอยเตอร์รายงานว่า ผู้เชี่ยวชาญด้านสัตว์ป่ากำลังเตรียมย้ายเสือชีตาห์จากนามิเบียไปยังอินเดีย ซึ่งเป็นส่วนหนึ่งของความพยายามในการนำสัตว์บกที่เร็วที่สุดในโลกกลับคืนสู่ประเทศอินเดียโดยเสือชีตาห์สูญพันธุ์ไปจากอินเดียตั้งแต่ปี พ.ศ. 2495 เนื่องจากการรุกล้ำและการสูญเสียถิ่นที่อยู่ แต่ตอนนี้มีกำหนดจะนำเสือชีตาห์กลับสู่อินเดียในวันนี้ ซึ่งเสือชีตาห์บางส่วน ซึ่งประกอบด้วยตัวเมีย 5 ตัวและตัวผู้ 3 ตัว ถูกย้ายจากนามิเบียไปยังอุทยานแห่งชาติคูโน รัฐมัธยประเทศตอนกลางของอินเดียแล้วทางนายกรัฐมนตรีนเรนทรา โมดี แห่งอินเดีย จะเดินทางไปเยือนอุทยานแห่งชาติในวันเกิดครบรอบ 72 ปีของเขา และเปิดตัวโครงการนำเสือชีตาห์กลับคืนสู่สภาพเดิม โดยในระยะแรก เสือชีตาห์จะถูกปล่อยสู่กรงพิเศษและถูกกักกันเป็นเวลา 30 วันแรก โดยจะมีการตรวจสอบสุขภาพและความสามารถในการปรับตัวของพวกมัน",
    "ทำความรู้จัก \"เครือจักรภพ\" ที่มี \"กษัตริย์อังกฤษ\" เป็นสัญลักษณ์": "เครือจักรภพมีการดำเนินงานโดยยึดหลักฉันทามติของชาติสมาชิกจากที่ประชุม ดำเนินงานโดยสำนักเลขาธิการเครือจักรภพ ปัจจุบันมี แพทริเซีย สกอตแลนด์ ดำรงตำแหน่งเลขาธิการเครือจักรภพ โดยมีกษัตริย์แห่งราชอาณาจักรเป็นประมุขของเครือจักรภพเป็นสัญลักษณ์ขององค์กร\n\nเครือจักรภพมีต้นกำเนิดขึ้นเมื่อมี ปฏิญญาลอนดอน ในปี 2492 ส่วนใหญ่เป็นอดีตอาณานิคมของจักรวรรดิบริเตน แต่บางประเทศสมัครเข้ารวมเครือจักรภพเองโดยความสมัครใจ ทั้งที่ไม่ได้ตกเป็นอาณานิคมหรือมีความเกี่ยวข้องทางรัฐธรรมนูญมาก่อน คือ โมซัมบิก รวันดา และกาบอง ที่เข้าร่วมเป็นสมาชิกในปี 2538 และ 2552 ตามลำดับ ส่วน 2 ประเทศล่าสุดที่พึ่งเข้าเป็นสมาชิกในปีนี้ คือ กาบอง และ โตโก ซึ่งไม่เคยเป็นอาณานิคมของจักรวรรดิบริเตนเช่นกัน\n\n“ เครือจักรภพแห่งประชาชาติ ” ( Commonwealth of Nations ) เดิมมีชื่อว่า “ เครือจักรภพบริเตน ” ( British Commonwealth ) หรือที่เรียกกันสั้นๆ ว่า “ เครือจักรภพ ” เป็นองค์กรระหว่างประเทศในระดับรัฐบาล ประกอบด้วย 56 ประเทศทั่วโลก ได้แก่ แอนทีกาและบาร์บิวดา ออสเตรเลีย บาฮามาส บังกลาเทศ บาร์เบโดส เบลีซ บอตสวานา บรูไน แคเมอรูน แคนาดา ไซปรัส ดอมินีกา เอสวาตินี ฟีจี กาบอง แกมเบีย กานา เกรเนดา กายอานา อินเดีย จาเมกา เคนยา คิริบาส เลโซโท มาลาวี มาเลเซีย มัลดีฟส์ มอลตา มอริเชียส โมซัมบิก นามิเบีย นาอูรู นิวซีแลนด์ ไนจีเรีย ปากีสถาน ปาปัวนิวกินี รวันดา เซนต์คิตส์ และเนวิส เซนต์ลูเชีย เซนต์วินเซนต์ และเกรนาดีนส์ ซามัว เซเชลส์ เซียร์ราลีโอน สิงคโปร์ หมู่เกาะโซโลมอน แอฟริกาใต้ ศรีลังกา แทนซาเนีย โตโก ตองกา ตรินิแดดและโตเบโก ตูวาลู ยูกันดา สหราชอาณาจักร วานูอาตู และ แซมเบีย ทำให้เครือจักรภพมีประชากรรวมกันกว่า 2,500 ล้านคน และมีมูลค่า GDP ของประเทศเครือจักรภพในปี 2564 รวมอยู่ที่ 13.1 ล้านล้านดอลลาร์\n\nหลังจากนั้น ยังมีการจัดประชุมสุดยอดผู้นำกลุ่มเครือจักรภพ หรือ CHOGM (Commonwealth Heads of Government Meeting) ทุก 2 ปี เพื่อหาทางออก เสนอวิธีแก้ไข หรือแลกเปลี่ยนความคิดเห็นในประเด็นต่าง ๆ ที่กำลังเกิดขึ้น และมีผลกระทบต่อประเทศสมาชิก สำหรับการประชุมครั้งล่าสุดนั้นจัดขึ้นที่กรุงคิกาลี ประเทศรวันดา เมื่อวันที่ 21-23 มิ.ย. ที่ผ่านมา\n\nนอกจากนี้ เครือจักรภพแห่งประชาชาติ ยังจัดการแข่งขันกีฬาเพื่อสร้างความสามัคคีในกลุ่มประเทศสมาชิกในชื่อว่า “ Commonwealth Games ” ขึ้นทุก 4 ปีเช่นเดียวกับกีฬาโอลิมปิก โดยครั้งล่าสุดพึ่งจัดไปเมื่อวันที่ 28 ก.ค. - 8 ส.ค. 2565 ณ เมืองเบอร์มิงแฮม สหราชอาณาจักร\n\nอย่างไรก็ตาม ชาติสมาชิกเครือจักรภพ ต่างไม่มีข้อผูกพันทางกฎหมายใดๆ ระหว่างกัน มีเพียงหลักการในด้านต่างๆ ที่จะปฏิบัติร่วมกันคือ ประชาธิปไตย สิทธิมนุษยชน เสรีภาพในการพูด และนิติธรรม พร้อมทั้งการแบ่งปันเป้าหมายด้านการพัฒนา ประชาธิปไตย และสันติภาพ ตามที่ทุกชาติสมาชิกต่างได้ลงนามไว้ใน กฎบัตรเครือจักรภพ ( Commonwealth Charter )\n\nราชอาณาจักรเครือจักรภพ (Commonwealth Realm)\n\nแม้ว่าเครือจักรภพแห่งประชาชาติจะมีกษัตริย์แห่งสหราชอาณาจักรเป็นสัญลักษณ์ขององค์กร แต่ไม่ได้หมายความว่ากษัตริย์แห่งสหราชอาณาจักรจะเป็นประมุขในทุกประเทศสมาชิก เพราะ 36 ชาติสมาชิกมีสถานะเป็นสาธารณรัฐ และอีก 5 ชาติสมาชิกมีราชวงศ์เป็นของตนเอง\n\nดังนั้นจะมีเพียง 15 ชาติเท่านั้นที่มีกษัตริย์แห่งสหราชอาณาจักรเป็นประมุข ซึ่งจะเรียกกลุ่มประเทศเหล่านี้ว่า “ราชอาณาจักรเครือจักรภพ” ประกอบไปด้วย แอนทีกาและบาร์บิวดา ออสเตรเลีย บาฮามาส เบลีซ แคนาดา เกรเนดา จาเมกา นิวซีแลนด์ ปาปัวนิวกีนี เซนต์คิตส์ และเนวิส เซนต์ลูเชีย เซนต์วินเซนต์ และเกรนาดีนส์ หมู่เกาะโซโลมอน ตูวาลู และสหราชอาณาจักร ซึ่งประเทศเหล่านี้ล้วนแต่เคยเป็นอาณานิคมของสหราชอาณาจักรด้วยกันทั้งสิ้น ยกเว้นเพียงแต่สหราชอาณาจักร และปาปัวนิวกินีที่เคยเป็นอาณานิคมของออสเตรเลีย\n\nตามพระราชบัญญัติเวสต์มินสเตอร์ พ.ศ.2474 พระราชบัญญัติแห่งสหราชอาณาจักรที่กำหนดหลักการความสัมพันธ์ระหว่างราชอาณาจักรเครือจักรภพกับพระมหากษัตริย์ (The Crown) ระบุว่า ประเทศในเครือจักรภพที่มีความสามารถในการปกครองตนเองระดับหนึ่งสามารถมีเอกราชทางนิติบัญญัติได้อย่างสมบูรณ์จากสหราชอาณาจักร ธรรมนูญนี้จึงเป็นการถอดถอนอำนาจแทบทั้งหมดของรัฐสภาสหราชอาณาจักรในการตรากฎหมายสำหรับประเทศในเครือจักรภพ มีผลทำให้ประเทศเหล่านี้มีเอกราชเป็นของตนเองโดยปริยาย\n\nท่าทีสมาชิกบางส่วนหลังควีนอังกฤษสวรรคต\n\nอย่างไรก็ตาม ในแต่ละประเทศในราชอาณาจักรเครือจักรภพนั้นจะมีนายกรัฐมนตรีของตนเอง ทำหน้าที่บริหารประเทศ และแต่ละประเทศ (ยกเว้นสหราชอาณาจักร) ยังต้องมี “ผู้สำเร็จราชการ” ซึ่งทำหน้าที่เป็นผู้แทนพระองค์พระมหากษัตริย์สหราชอาณาจักรอีกด้วย โดยภายหลังจากที่ สมเด็จพระราชินีนาถเอลิซาเบธที่ 2 แห่งสหราชอาณาจักร เสด็จสวรรคต แต่ละประเทศในราชอาณาจักรเครือจักรภพจะต้องลงนามในคำประกาศรับรอง กษัตริย์ประองค์ใหม่ ซึ่งในที่นี้คือ สมเด็จพระเจ้าชาร์ลส์ที่ 3 แห่งสหราชอาณาจักร เป็นประมุขพระองค์ใหม่แห่งเครือจักรภพ\n\nการเสด็จสวรรคตของควีนเอลิซาเบธที่ 2 เป็นชนวนเหตุสำคัญที่ทำให้หลายฝ่ายจับตาดู 14 ประเทศที่เหลือในราชอาณาจักรเครือจักรภพว่าจะแสดงท่าทีอย่างไรเกี่ยวกับการทำประชามติเพื่อเปลี่ยนระบอบการปกครองจากระบอบประชาธิปไตยอันมีพระมหากษัตริย์ทรงเป็นประมุขภายใต้รัฐธรรมนูญ (Constitutional Monarchy) มาเป็นระบอบสาธารณรัฐ (Republic) หลังจากที่ปีที่แล้วบาร์เบโดส อดีตประเทศสมาชิกประสบความสำเร็จในการเปลี่ยนระบอบการปกครองเป็นสาธารณรัฐ\n\nเริ่มกันที่ ฟิลิป เดวิส นายกรัฐมนตรีของบาฮามาส กล่าวว่า ในตอนนี้ ฝ่ายบริหารยังไม่ได้ตัดสินใจใดๆ ในเรื่องนี้ ท้ายที่สุดแล้วจะต้องขึ้นอยู่กับประชามติ ว่าเสียงของประชาชนไปในทิศทางใด\n\nขณะที่ แกสตัน บราวน์ นายกรัฐมนตรีของแอนติกาและบาร์บูดา ระบุว่า จะทำประชามติว่าประชาชนต้องการเปลี่ยนระบอบการปกครองเป็นสาธารณรัฐหรือไม่ ภายใน 3 ปีนับจากนี้\n\n“นี่เป็นขั้นตอนสุดท้ายของการเป็นเอกราช เพื่อให้แน่ใจว่าเราเป็นประเทศที่มีอำนาจอธิปไตยอย่างแท้จริง” บราวน์ กล่าวสรุป\n\nเป็นไปในทิศทางเดียวกับประเทศในกลุ่มละตินอเมริกาอื่นๆ ที่พร้อมจะเดินหน้าสู่ระบอบสาธารณรัฐ แอนดรูว์ โฮลเนส นายกรัฐมนตรีจาเมกา กล่าวกับ เจ้าชายและเจ้าหญิงแห่งเวลส์ขณะที่เยือนจาเมกาเมื่อ มี.ค. ที่ผ่านมาว่า ประเทศของเขาพร้อมที่ก้าวเป็นสาธารณรัฐแล้ว โดยหนังสือพิมพ์ Independent รายงานว่าขณะนี้รัฐบาลจาเมกาได้แต่งตั้งเจ้าหน้าที่สำหรับเริ่มกระบวนการเปลี่ยนไปสู่สาธารณรัฐแล้ว\n\nส่วน เฮนรี ชาร์ลส อัชเชอร์ รัฐมนตรีว่าการกระทรวงการปฏิรูปรัฐธรรมนูญและการเมืองของเบลีซ บอกกับรัฐสภาว่า “บางทีอาจถึงเวลาแล้วที่เบลีซจะต้องก้าวไประดับเพื่ออิสรภาพที่แท้จริง แต่ชาวเบลีซทุกคนต้องร่วมกันตัดสินใจ”\n\nทาฮิรา คาร์เตอร์ เลขาธิการสำนักข่าวในสำนักนายกรัฐมนตรีเกรเนดา ระบุว่า รัฐบาลยังไม่มีแผนจะเปลี่ยนระบอบการปกครองในตอนนี้ แต่ยอมรับว่ามันจะเกิดขึ้นในอนาคตอย่างค่อยเป็นค่อยไป\n\nขณะที่ จาซินดา อาร์เดิร์น นายกรัฐมนตรีของนิวซีแลนด์ กล่าวว่า แม้จะมีการโต้เถียงเรื่องการเปลี่ยนแปลงการปกครองมาตลอดเวลาหลายปี แต่จะไม่เกิดขึ้นในเร็ววันนี้อย่างแน่นอน ซึ่งเธอคาดว่าอย่างเร็วที่สุดน่าจะเกิดขึ้นภายในช่วงชีวิตของเธอ\n\nเช่นเดียวกับการให้สัมภาษณ์ของ แอนโทนี แอลบานีส นายกรัฐมนตรีคนล่าสุดของออสเตรเลีย เปิดเผยว่า เรื่องการเปลี่ยนระบอบการปกครองไม่ได้อยู่ในวาระสำคัญของรัฐบาลของเขา แต่ไม่ปฏิเสธว่ามันจะเกิดขึ้นในอนาคตหรือไม่\n\nด้าน จัสติน ทรูโด นายกรัฐมนตรีแคนาดา ทวีตผ่านบัญชีส่วนตัวว่า “ในขณะที่เรายังคงไว้อาลัยต่อการจากไปสมเด็จพระราชินีนาถเอลิซาเบธที่ 2 ผู้ทรงครองราชย์ยาวนานที่สุดของแคนาดา และเรามองไปยังอนาคตด้วยการประกาศรับตำแหน่งกษัตริย์ชาร์ลส์ที่ 3 ขึ้นเป็นกษัตริย์ของแคนาดา”\n\nขณะที่ เจมส์ มาราเป นายกรัฐมนตรีของปาปัวนิวกินี กล่าวในพิธีไว้อาลัยควีนเอลิซาเบธที่ 2 ว่า “เราทุกคนมารวมตัวกันที่นี่เพื่อรับทราบการจากไปของพระองค์ และเป็นสักขีพยานในการเสด็จขึ้นครองบัลลังก์ของสมเด็จพระเจ้าชาร์ลส์ที่ 3” ไม่ต่างจาก ซาวาลี อามาโซเน ฟาโตกา รองเลขาธิการสำนักนายกรัฐมนตรีตูวาลู ที่ระบุว่าจะยังคงมีพระเจ้าชาร์ลส์ที่ 3 เป็นประมุขต่อไป\n\nสุดท้ายแล้ว จนถึงขณะนี้ ทั้ง 14 ประเทศยังคงราชอาณาจักรเครือจักรภพที่มีสมเด็จพระเจ้าชาร์ลส์ที่ 3 ทรงเป็นประมุข ไม่มีใครรู้ว่าสุดท้ายแล้วจะมีกี่ประเทศที่ออกไปเป็นสาธารณรัฐ เสียงของประชาชนเท่านั้นที่จะให้คำตอบได้\n\n\n\nที่มา: BBC, Bloomberg, Royal, The Common Wealth\n\n\n\n\n\nพิสูจน์อักษร....สุรีย์ ศิลาวงษ์",
    "ข่าวผู้นำอินเดีย ปล่อยเสือชีตาห์เข้าป่า": "นายนเรนทรา โมที นายกรัฐมนตรีของอินเดีย เป็นประธานการปล่อยเสือชีตาห์จำนวน 12 ตัวเข้าสู่อุทยานแห่งชาติคูโน่ ในรัฐมัธยประเทศ ทางภาคกลางของอินเดีย เมื่อวันเสาร์ที่ผ่านมา ซึ่งตรงกับวันเกิดของ นายโมที ด้วยโดยทางการอินเดีย ได้รับเสือชีตาห์เหล่านี้จากประเทศนามิเบีย ในทวีปแอฟริกา ซึ่งทางการตั้งเป้าจะขยายพันธุ์ให้ได้ 40 ตัว หลังจากที่เสือชีตาห์สูญพันธุ์ไปจากอินเดีย นานถึง 70 ปี และทางการอินเดีย ใช้ความพยายามถึง 13 ปี เพื่อนำเสือชีตาห์เข้ามาเพาะพันธุ์อีกครั้ง ตามโครงการฟื้นฟูพันธุ์สัตว์ป่า ซึ่งรัฐบาลอินเดีย ทุ่มงบประมาณถึง 11.4 ล้านเหรียญสหรัฐ หรือประมาณ 428 ล้านบาท เพื่อจัดทำโครงการนี้",
    "ยอมรับเคยคุยนางแบบ IG!! 'อดัม เลอวีน’ ขอโทษภรรยา แต่ยืนยันไม่มีอะไรลึกซึ้ง": "“อดัม เลอวีน” (Adam Levine) นักร้องนำวง “มารูนไฟฟ์” (Maroon 5) และว่าที่คุณพ่อลูกสาม โพสต์แจงประเด็นที่มีนางแบบ IG ชื่อ “ซัมเนอร์ สโตรห์” (Sumner Stroh) แฉว่าเขาเคยคบซ้อนกับเธอมานานนับปี โดยหลังจากที่ห่างกันไปเพราะเธอไม่ติดต่อเขาอีก ล่าสุดฝ่ายชายกลับทักกลับมาหาบอกว่า ภรรยากำลังตั้งท้องทายาทอีกคน และถ้าเด็กเป็นผู้ชาย เขาขอเอาชื่อของ Sumner ของเธอมาตั้งชื่อลูก พร้อมกับย้ำว่าเรื่องที่พูดนี้เขาจริงจัง\n\nโดยในโพสต์ทาง IG Story ของ “อดัม เลอวีน” วัย 43 ปี เจ้าตัวยืนยันปฏิเสธเรื่องที่เคยคบกับนางแบบ IG คนนี้มานานนับปีตามที่อีกฝ่ายกล่าวหา แต่ยอมรับว่าเกินเลยกับเธอจริงในแง่ของการพูดคุยผ่านข้อความ หรือพูดง่ายๆ ก็เหมือนเป็นกิ๊กกันผ่านทางข้อความแชทนั่นเอง (คลิกที่นี่ชมคลิปนางแบบ IG แฉ)\n\nภาพจาก: IG behatiprinsloo\n\nภาพจาก: TikTok sumnerstroh\n\nซึ่งในเนื้อหาโพสต์โดยละเอียด ศิลปินหนุ่มคนดังบอกว่า “ตอนนี้มีข่าวเกี่ยวกับตัวผมออกมาเยอะมาก และผมอยากจะแจงเรื่องนี้ด้วยตัวเอง ผมยอมรับว่าคิดน้อยที่ไปแชทกับสาวอื่นลับหลังภรรยาไม่ว่าจะด้วยการพูดคุยแบบไหนก็ตาม แต่ผมยืนยันว่าไม่เคยคิดจะคบชู้จากการกระทำที่ดูเหมือนเป็นการล้ำเส้นทางศีลธรรมในครั้งนี้ โดยหลังจากนี้ภายในครอบครัวจะร่วมกันแก้ไขและเดินหน้าด้วยกันต่อไป เพราะสำหรับผมแล้วภรรยาและครอบครัวสำคัญที่สุดในโลก สิ่งที่เกิดขึ้นเป็นความผิดพลาดจากความไม่ยั้งคิดจนมากระทบกับสิ่งที่สำคัญที่สุดในชีวิต ผมจะไม่ให้มันเกิดขึ้นซ้ำอีกและขอรับผิดไว้แต่เพียงผู้เดียว เราจะผ่านมันไปด้วยกันครับ”\n\nภาพจาก: IG adamlevine\n\nสำหรับ “อดัม เลอวีน” และ “บีฮาติ พรินส์ลู” (Behati Prinsloo) ภรรยานางแบบจากนามิเบีย พบรักกันสมัยเธอยังเป็นนางฟ้าแบรนด์ชุดชั้นใน Victoria’s Secret และก่อนหน้านั้นฝ่ายชายก็คบกับนางแบบเซ็กซี่ชาวรัสเซียที่เคยขึ้นเวทีแฟชั่นโชว์ของแบรนด์เดียวกันนี้ด้วยเช่นกัน โดย “อดัม เลอวีน” กับภรรยาคบกันมา 2 ปีก่อนวิวาห์กันในปี 2014 หรือ 8 ปีที่แล้ว มีทายาทด้วยกันแล้วสองคนก่อนที่ไม่ถึงสองสัปดาห์ก่อนหน้านี้ทั้งคู่จะเพิ่งแจ้งข่าวเตรียมต้อนรับทายาทคนที่สาม\n\nขณะที่ “ซัมเนอร์ สโตรห์” นางแบบ IG คนแฉย้ำว่าตอนคบกับนักร้องนำวง Maroon 5 นั้นเธอยังเด็กและถูกชักจูงได้ง่าย โดยหลังจากรู้ว่าอีกฝ่ายมีภรรยาแล้วยังไม่ยอมหยุด เธอจึงตัดขาดการติดต่อกับเขาเสียเองจนอีกฝ่ายทักมาขอนำชื่อไปตั้งชื่อลูกล่าสุด ส่วนที่ออกมาพูดก็เพราะเพื่อนที่เธอปรึกษาเรื่องนี้บางคนแอบเอาข้อความแชทกับของเธอกับ “อดัม เลอวีน” ไปขายให้สื่อแท็บลอยด์ โดยคลิปแรกทาง TikTok ที่ “ซัมเนอร์ สโตรห์” แฉ “อดัม เลอวีน” มียอดวิวเกือบ 20 ล้านครั้งใน 1 วัน ส่วนคลิปที่ 2 ที่แจงประเด็นนี้เพิ่มเติมก็มียอดวิวเกือบ 10 ล้านครั้งอย่างรวดเร็ว\n\nภาพจาก: IG behatiprinsloo\n\nภาพจาก: IG sumnerstroh\n\nภาพจาก: IG behatiprinsloo\n\nภาพจาก: IG behatiprinslooภาพจาก: TikTok sumnerstroh",
    "ส่องความสวย ‘เบฮาติ พรินส์ลู’ ภรรยาอดัม เลอวีน ดีกรีนางแบบวิกตอเรียซีเคร็ด": "ส่องความสวยของ เบฮาติ พรินส์ลู (Behati Prinsloo Levine) ภรรยานางแบบสุดฮอตของ อดัม เลอวีน สวยแซ่บ แม้เป็นคุณแม่ลูกสาม ดีกรีนางแบบวิคตอเรีย\n\nกลายเป็นประเด็นร้อนของครอบครัว เลอวีน หลังนางแบบสาวออกมาแฉว่าที่คุณพ่อลูกสามอย่าง อดัม เลอวีน Maroon 5 ว่าทั้งสองเคยเป็นชู้รักกัน งานนี้ทัวร์ลงทั้งสองหนักมาก ในขณะที่ทางด้านของภรรยาตัวจริงอย่าง เบฮาติ พรินส์ลู ยังไม่มีความเคลื่อนไหวใด ๆ แต่ก็มีคนหลั่งไหลมาให้กำลังใจเะออยู่ไม่ขาด\n\nเชื่อว่าใครเป็นแฟนคลับของ Victoria’s Secret จะต้องเคยเห็นสาว เบฮาติ อย่างแน่นอน เพราะความสวยที่โดดเด่น และราศีจับสุด ๆ แม้ว่าจะเป็นคุณแม่ลูกสามแล้วก้ตามความแซ่บปังก้ไม่ได้ลดลงแม้แต่น้อย\n\nเบฮาติ พรินส์ลู (Behati Prinsloo)\n\nเบฮาติ พรินส์ลู เลอวีน (Behati Prinsloo Levine) เกิดเมื่อวันที่ 16 พฤษภาคม ปีค.ศ. 1989 ปัจจุบันอายุ 33 ปี นางแบบสาวชาวแอฟริกาใต้-นามิเบีย อดีตหนึ่งในนางฟ้าวิกตอเรียส์ซีเคร็ต ในปี ค.ศ. 2009 และเธอได้เดินโชว์ในงาน วิกตอเรียส์ซีเคร็ตแฟชั่นโชว์ ตั้งแต่ปี 2007-2015 และปี 2018\n\nพรินส์ลู เกิดที่ประเทศแอฟริกาใต้ แต่ย้ายมาอยู่ที่ฟันเดอร์ไบล์ปาร์ก ประเทศนามิเบีย เป็นลูกสาวเพียงคนเดียวของลูอิส ฟรานคอยส์ ปรินส์ลัว และแมคดา รอสซัว อดีตนักวิ่งทีมชาตินาบิเบีย โดยที่เธอนั้นเริ่มเข้าสู่วงการนางแบบตั้งแต่อายุ 16 ปีผ่านการชักชวนของแมวมอง\n\nเมื่อวันที่ 19 กรกฎาคม ค.ศ. 2014 เบฮาติ พรินส์ลู ได้แต่งงานกับ อดัม เลอวีน นักร้องนำแห่งวง Maroon 5 ที่ประเทศเม็กซิโก ทั้งคู่มีลูกสาวด้วยกัน 2 คนคือ ดัสตี โรส และกีโอ เกรซ ปัจจุบันเธอยังตั้งครรภ์ลูกคนที่ 3 อยู่\n\n👉 สามารถติดตาม เบฮาติ พรินส์ลู (Behati Prinsloo) ได้ที่ IG @behatiprinsloo 👈",
    "พูดอะไรออกมารู้ตัวไหม? \"แฮมิลตัน\" เฉลยแล้วถึงกระแสโดดร่วมนายทุนดังเข้าซื้อแมนยูฯ": "วันอาทิตย์ที่ 4 กันยายน 2565 ภายหลังจากที่มีกระแสข่าวว่า เซอร์ ลูอิส แฮมิลตัน นักขับฟอร์มูลา วัน แชมป์โลก 7 สมัยชาวสหราชอาณาจักร ผนึกกำลังกับ เซอร์ จิม แรทคลิฟฟ์ หนึ่งในมหาเศรษฐีที่ร่ำรวยมากที่สุดของประเทศอังกฤษ แสดงความชัดเจนว่าต้องการจะซื้อ แมนยูฯ จากตระกูลเกลเซอร์ เมื่อช่วงไม่กี่เดือนที่ผ่านมา\n\nโดยล่าสุดทาง เซอร์ ลูอิส แฮมิลตัน ก็ได้ออกมาตอบแล้วว่า ไม่เคยได้ยินเรื่องนี้มาก่อน และไม่ได้ติดต่อกับ เซอร์ จิม แรทคลิฟฟ์ มานานพักใหญ่ๆ แล้ว อย่างไรก็ตาม แฮมิลตัน กล่าวว่าอนาคตเป็นเรื่องที่ไม่แน่นอนและสามารถเกิดขึ้นได้ตลอดเวลา\n\n'มันเป็นครั้งแรกที่ผมได้ยินเรื่องนี้ ผมไม่มีเวลาติดต่อกับจิมตั้งแต่อยู่ในนามิเบีย (ช่วงพักกลางฤดูกาล) ผมไม่ได้รับโทรศัพท์จากเขาเพื่อถามว่าผมอยากมีส่วนร่วมในเรื่องนั้นไหม แต่ผมอยากมีส่วนร่วมกับทีมมากขึ้นเรื่อยๆ”",
    "\"แฮมิลตัน\" ทอดสะพาน \"แร็ตคลิฟฟ์\" ขอร่วมหุ้นเทกโอเวอร์ \"แมนฯ ยู\"": "ลูอิส แฮมิลตัน แชมป์โลก ฟอร์มูลา วัน 7 สมัย สังกัด เมอร์เซเดส ส่งสัญญาณอาจร่วมลงขัน เซอร์ จิม แร็ตคลิฟฟ์ มหาเศรษฐีชาวสหราชอาณาจักร เทกโอเวอร์ แมนเชสเตอร์ ยูไนเต็ด ยักษ์ใหญ่แห่ง พรีเมียร์ ลีก อังกฤษเส้นทางของ แร็ตคลิฟฟ์ กับ แฮมิลตัน มาบรรจบกัน ตั้งแต่สมัยยื่นข้อเสนอซื้อ เชลซี ก่อนตกไปอยู่ในมือกลุ่มของ ท็อดด์ โบห์ลี นักธุรกิจชาวอเมริกันแร็ตคลิฟฟ์ ถือทรัพย์สินรวม 15,000 ล้านปอนด์ (6.33 แสนล้านบาท) และได้รับการยกย่องว่าเป็น ชายผู้มั่งคั่งสุดของเกาะอังกฤษอย่างไรก็ตาม ความคืบหน้าของ แร็ตคลิฟฟ์ เกี่ยวกับการเทกโอเวอร์ ยูไนเต็ด อย่างเบ็ดเสร็ตเด็ดขาดค่อนข้างล่าช้า ท่ามกลางสาวก \"เรด เดวิลส์\" ซึ่งหมดความอดทนต่อตระกูลเกลเซอร์ เนื่องจากขาดความเอาใจใส่สโมสรทั้งคู่รู้จักกัน เนื่องจาก แร็ตคลิฟฟ์ เป็นเจ้าของ \"อิเนออส (Ineos)\" บริษัทด้านเคมีภัณฑ์ ซึ่งเข้ามาเป็นหุ้นส่วนรายหลักของ เมอร์เซเดส และมีอำนาจเทียบเท่าเจ้าของทีมลำดับที่ 3อดีตนักขับ แม็คลาเรน กล่าวเกี่ยวกับการเทกโอเวอร์ \"ปิศาจแดง\" ก่อนประลองความเร็ว รายการ \"ดัตช์ กรังปรีซ์\" สุดสัปดาห์นี้ \"นี่เป็นครั้งแรกที่ผมได้ยิน ผมไม่มีเวลาติดต่อ จิม เลย นับตั้งแต่ผมอยู่ที่นามิเบีย (ช่วงเบรกฤดูร้อน)\"\"ผมไม่ได้รับสายจากเขามาสอบถามว่า ผมต้องการมีส่วนร่วมด้วยหรือไม่ แต่ผมต้องการเข้าไปมีส่วนร่วมในทีมงาน สถานะของ จิม เป็นทั้งกึ่งเจ้านายกึ่งหุ้นส่วน ผมอาจบอกได้ว่า เราเป็นมากกว่าหุ้นส่วนกัน เพราะเราเคยอยู่ในสถานการณ์แบบนี้มาก่อน และผมหวังว่า สักวันหนึ่งจะได้ทำอะไรสักอย่างร่วมกับ จิม ผมยังไม่รู้เลยว่าเมื่อไร หรือต้องทำอะไร\"แฮมิลตัน วัย 37 ปี ค่อนข้างจริงจังกับการเป็นเจ้าของทีมกีฬา และยอมรับว่าความพยายามซื้อ \"สิงโตน้ำเงินคราม\" เพื่อรณรงค์การแบ่งแยก และความกลมเกลียวในวงการกีฬา แถม ทีมย่านลอนดอนตะวันตก ยังสามารถสร้างกำไรได้เจ้าของรถหมายเลข 44 ซึ่งลงทุนใน เดนเวอร์ บรองโกส์ แฟรนไชส์ อเมริกันฟุตบอล เอ็นเอฟแอล (NFL) กล่าว \"ผมเชื่อมั่นในเจ้าของทีมผิวสีอย่างจริงจัง ซึ่งเป็นสิ่งที่มีไม่บ่อยนักในวงการกีฬา เมื่อผมได้มีส่วนร่วมกับทีมๆ หนึ่ง เช่น บรองโกส์ ผมจะพยายามและโฟกัสว่า ผมสามารถทำอะไรกับทีมได้\"",
    "": "เจ้าชายแฮร์รีทรงเสียพระทัยและพระทัยสลาย ที่แม้จะทรงได้รับโอกาสให้กลับมาสวมเครื่องแบบทหารในการยืนเฝ้าหีบพระบรมศพ (Stand Vigil) แต่ทรงถูกถอดสัญลักษณ์ \"ER\" ออกจากพระพาหา (บ่า) ซึ่งเครื่องหมายนี้เป็นสัญลักษณ์สำคัญประจำพระองค์สมเด็จพระราชินีนาถเอลิซาเบธที่ 2 ทำให้เจ้าชายตัดสินพระทัยที่จะสวมฉลองพระองค์สูท แทนเครื่องแบบทหารในพระราชพิธีพระบรมศพในวันที่ 19 กันยายน เพื่อหลีกเลี่ยงความอัปยศ หลังทรงทราบว่าเจ้าชายแอนดรูว์ ดยุกแห่งยอร์ก ซึ่งทรงได้รับอนุญาตให้กลับมาสวมเครื่องแบบทหารเช่นกัน ยังทรงได้รับอนุญาติให้ติดสัญลักษณ์ \"ER\" ได้\n\nเครื่องหมาย \"ER\" เป็นอักษรรหัสประจำรัชกาล หรือ \"รอยัล ไซเฟอร์\" (royal cypher) ในสมเด็จพระราชินีเอลิซาเบธที่ 2 ซึ่งตัวอักษรเต็ม คือ \"EiiR\" มาจากคำ \"Elizabeth II \" โดยคำว่า Regina เป็นภาษาละตินแปลว่า \"Queen\" ส่วนด้านบนเป็นรูปมงกุฎเซ็นต์ เอ็ดเวิร์ด (St Edward's crown) ที่ทรงสวมในพิธีราชาภิเษก และเมื่อมาถึงรัชสมัยของพระเจ้าชาร์ลส ที่ 3 ก็มีการทำ \"ER\" ประจำพระองค์เตรียมไว้แล้วเช่นกัน",
    "พ่อแม่พาลูก \"เที่ยวรอบโลก\" ก่อนลูกสามคนจะสูญเสียการมองเห็นตลอดกาล": "เกาะติดข่าวสาร >> คมชัดลึก ออนไลน์\n\nครอบครัว 6 ชีวิตตระลอน \"เที่ยวรอบโลก\" บันทึกภาพจำครั้งหนึ่งในชีวิต ก่อนที่ลูก 3 คนใน 4 คนจะตาบอด เพราะภาวะจอประสาทตาเสื่อม\n\nSebastien Pelletier และ Edith Lemay พ่อแม่ลูก 4 ชาวแคนาดาจากเมืองควิเบค กำลังเป็นไวรัลในโลกออนไลน์ หลังจากที่ทั้งสองแชร์เรื่องราวการเดินทางรอบโลกทั้งครอบครัว โดยจุดมุ่งหมายหลักคือการใส่ภาพจำสวยงามที่สุดให้กับลูก 3 คน ก่อนที่พวกเขาจะสูญเสียการมองเห็นตลอดกาล เนื่องจากโรคภาวะจอประสาทตาเสื่อมที่ถ่ายทอดทางกรรมพันธุ์ หรือ retinis pigmentos ที่จะทำให้การมองเห็นเสื่อมถอยช้า ๆ จนมองไม่เห็นเลยโดยมากเมื่ออายุราว 30\n\nFacebook/PleinLeursYeux มีอา ลูกสาวคนโต วัย 12 ลูกชาย โคลิน วัย 7 ขวบ และ ลอเรนต์ วัย 5 ขวบ ตรวจพบความผิดปกตินี้ในปี 2552 มีแต่ลีโอ ลูกชายคนที่สองคนเดียวที่ไม่พบอาการผิดปกติเหมือนพี่น้อง Facebook/PleinLeursYeux คุณแม่ลูก 4 บอก สำนักข่าว CNN ว่า ภาวะที่ลูกทั้งสามเป็นอยู่ ปัจจุบัน ยังไม่มีหนทางรักษา และเธอกับสามีคงทำอะไรไม่ได้ ทั้งไม่รู้ว่าอาการจะคืบหน้าเร็วแค่ไหน ได้แต่หวังว่าพวกเขาจะมองไม่เห็นเลยเมื่อผ่านไปครึ่งชีวิต แต่เมื่อหมอที่รักษามีอา ลูกสาวของเธอ แนะนำให้เธอมอบบันทึกภาพจำแก่ลูกให้มากที่สุด Lemay กับสามีจึงตัดสินใจวางแผนเที่ยวรอบโลก “ฉันไม่ต้องการให้ลูกเห็นช้างในหนังสือ แต่อยากพาเธอไปเห็นช้างตัวเป็น ๆ ฉันจะเติมเต็มภาพจำอย่างดีที่สุดและสวยงามที่สุดให้กับลูก\"",
    "FIVB เผย 5 คำถามน่าสนใจ \"วอลเลย์บอลหญิงชิงแชมป์โลก 2022\"": "วันที่ 23 กันยายน 2565 สหพันธ์วอลเลย์บอลนานาชาติ หรือ FIVB เปิดเผยคำถามที่น่าสนใจก่อนที่การแข่งขันวอลเลย์บอลหญิงชิงแชมป์โลก 2022 ที่ประเทศโปแลนด์ กับ เนเธอร์แลนด์ เป็นเจ้าภาพ\n\n1.\"เซอร์เบีย\" จะป้องกันแชมป์ได้หรือไม่?\n\nการเป็นแชมป์ว่ายากแล้ว แต่การป้องกันแชมป์นั้นยากกว่า เซอร์เบียร์ แชมป์โลกเมื่อปี 2018 ซึ่งถือเป็นแชมป์สมัยแรกของพวกเธอ\n\nดาวดังยุคทองของเซอร์เบีย มิเลนา ราซิช, สเตฟาน่า เวล์โควิช, ทิจาน่า มาเลเซวิค อำลาทีมชาติไปแล้ว แม้ว่าจะไร้ผู้เล่นระดับท็อปแต่เซอร์เบีย ยังสามารถคว้าอันดับ 3 ศึกเนชันส์ ลีก 2022 โดยเซอร์เบียจะได้นักตบคนสำคัญ ทิยานา บอสโควิช อยู่ในทีมชุดชิงแชมป์โลก แต่จะไม่มีมือเซตอย่าง มายา อ็อคเยโนวิช\n\nปัจจัยที่อาจส่งผลต่อเซอร์เบียชุดนี้คือการเปลี่ยนโค้ชจากโซแรน เตอร์ซิช มาเป็น แดเนียล ซานตาเรลลี เบื้องต้นเขาพิสูจน์ให้เห็นแล้วว่าสามารถพา อิโมโค วอลเลย์ โคเนกิลอาโน เป็นแชมป์ลูกยางลีกอิตาลีฤดูกาลล่าสุด ปัจจุบันเซอร์เบียอยู่ในอันดับ 5 ของโลก\n\n2.\"อิตาลี\" จะคว้าแชมป์ 3 รายการใหญ่ติดต่อกันได้หรือไม่?\n\nแม้จะอยู่ในอันดับ 3 ของโลกแต่ อิตาลี ยังถูกยกให้เป็นทีมเต็งที่จะคว้าแชมป์โลก 2022 เพราะกำลังอยู่ในฟอร์มที่ยอดเยี่ยมหลังคว้ามา 2 แชมป์ระดับเมเจอร์ติด ไล่ตั้งแต่ \"วอลเลย์บอลหญิง ชิงชนะเลิศแห่งยุโรป 2021\" และ \"เนชันส์ ลีก 2022\" แต่คำถามคือพวกเธอยังมีความกระหายในการล่าความสำเร็จหรือไม่ โดยทีมชุดชิงแชมป์โลกยังเป็นชุดที่คว้าแชมป์เนชันส์ ลีก 2022 นำโดย \"เปาลา อีโกนู\"\n\n3. \"สหรัฐอเมริกา\" จะสามารถคว้าแชมป์ โอลิมปิก กับแชมป์โลก ต่อเนื่องกันได้หรือไม่?\n\nสหรัฐอเมริกา อันดับ 1 ของโลก มีโอกาสเรียกตัวเองว่าสามารถคว้าแชมป์โอลิมปิก กับ แชมป์โลก ต่อเนื่องกัน ซึ่งทีมที่ทำแบบนี้ได้คือ คิวบา โดยต้องย้อนไปถึง 20 ปีที่แล้ว ถือเป็นยุครุ่งเรืองของลูกยางสาวคิวบา 1994-2002\n\nคิวบา แชมป์โลก 1994, แชมป์โอลิมปิก 1996 / แชมป์โลก 1998 , แชมป์โอลิมปิก 2000\n\n4. \"โคลอมเบีย\" จะคว้าชัยชนะศึกชิงแชมป์โลกครั้งแรกของพวกเขาได้หรือไม่?\n\nโคลอมเบีย เป็นทีมเดียวที่มาแข่งขันชิงแชมป์โลกเป็นครั้งแรก ต้องลุ้นว่าจะสามารถสร้างประวัติศาสตร์คว้าชัยชนะเป็นครั้งแรกได้เลยที่ลงแข่งขัน เหมือนกับ \"เคนยา\" และ \"แคเมอรูน\" ได้เลยหรือไม่\n\nถือเป็นความท้าทายของโคลอมเบียเพราะคู่แข่งร่วมสายเป็นทีมระดับท็อปทั้งสิ้น บราซิล, จีน, ญี่ปุ่น, สาธารณรัฐเช็กและอาร์เจนตินา แต่อันดับโลกพวกเขาอยู่ที่ 16 เหนือกว่า เช็ก อันดับ 19 และอาร์เจนตินา อันดับ 22 ที่น่าสนใจคือรอบคัดเลือก โคลอมเบีย สามารถเอาชนะทีมอย่าง บราซิล กับ อาร์เจนตินา มาได้ พร้อมกับคว้ารองแชมป์ในศึกวอลเลย์บอลหญิงชิงแชมป์ทวีปอเมริกาใต้ 2021\n\n5. ใครจะเป็นท็อปสกอร์ในศึกชิงแชมป์โลก 2022\n\nการแข่งขันระดับสูงขึ้นคุณภาพนักตบก็จะสูงขึ้นด้วย ดังนั้นผู้เล่นที่จะเป็นท็อปสกอร์ได้ต้องสุดยอดจริงๆ โดยตัวเต็งประกอบด้วย เปาลา อีโกนู ของอิตาลี เธอทำไป 324 แต้ม ในการแข่งขันชิงแชมป์โลกในปี 2018\n\nทิยานา บอสโควิช ของเซอร์เบีย หลังสามารถคว้าท็อปสกอร์ในโอลิมปิก 2020\n\nนอกจากนั้นยังมี บริตต์ เฮอร์บอตส์ ของเบลเยียม, เอบรา คาราคูร์ต ของตุรกี, กาเบรียลา กิมาเรส ของบราซิล, อันเดรีย ดรูวส์ จากสหรัฐอเมริกา รวมทั้งทวีปเอเชีย ซารินะ โคกะ จากญี่ปุ่น และพิมพิชยา ก๊กรัมย์ จากไทย",
    "ครอบครัวแคนนาดา พาลูกเที่ยวรอบโลก หลังรู้ว่าลูกๆกำลังจะตาบอด": "ครอบครัวชาวแคนนาดา เปลี่ยนวิกฤตให้เป็นโอกาสดีๆ เที่ยวรอบโลก หลังแพทย์วินิจฉัยว่า ลูกๆ 3 จาก 4 คน ป่วยเป็น โรคอาร์พี (Retinitis Pigmentosa)\n\nอีดิธ ลาเมย์ และ เซบาสเตียน พาเลเทีย คู่สามี-ภรรยา ชาวแคนนาดา แต่งงานกันมาราว 12 ปี มีลูกด้วยกันทั้งหมด 4 คน พวกเขาเป็นครอบครัวที่น่ารักเหมือนครอบครัวทั่วไป จนกระทั่งวันหนึ่ง ย้อนกลับไป ตอนที่ลูกสาวคนโต มีอา อายุได้ 3 ขวบ พวกเขาสังเกตเห็นว่าเธอมีปัญหาด้านการมองเห็น ไม่กี่ปีหลังจากนั้นมีอาได้รับการวินิจฉัยว่าเป็นโรคอาร์พี (Retinitis Pigmentosa) ซึ่งเป็นภาวะทางพันธุกรรมที่หายาก ทำให้สูญเสียหรือการมองเห็นลดลงเมื่อเวลาผ่านไป\n\nเวลาล่วงเลยผ่านไป จนกระทั่งพวกเขาเริ่มสังเกตเห็นว่า คอลิน และโลรองต์ ลูกชายของพวกเขามีปัญหาเดียวกัน และความกลัวของพวกเขาได้รับการยืนยันในปี 2019 ว่าเด็กๆเป็นโรคเดียวกับพี่สาวโชคดีที่ ลีโอ ลูกชายคนเล็กนั้นปกติ\n\nกลายเป็นว่า ลูกๆ 3 คนจาก 4 คนของพวกเขานั้น ป่วยเป็นโรคภาวะจอประสาทตาเสื่อมจากพันธุกรรมชื่อ Retinitis pigmentosa หรือที่คนไทยชอบเรียกว่า โรคอาร์พี ซึ่งอีกไม่ช้าจะต้องสูญเสียการมองเห็นไปตลอดกาล\n\nแน่นอนว่าเรื่องราวที่เกิดขึ้น สร้างความเจ็บปวดให้คนที่เป็นพ่อแม่อย่างสุดซึ้ง แต่พวกเขาก็ไม่ยอมแพ้ เปลี่ยนวิกฤตให้เป็นโอกาสดีๆ ทำตามที่หมอแนะนำ คือ การสร้างความทรงจำที่ทรงคุณค่าให้กับลูกๆ ด้วยการ วางแผนที่จะออกเดินทางไปรอบโลกทั้งครอบครัว\n\nโดยในเดือนมีนาคม 2022 หลังพ้นวิกฤตโควิด-19 พวกเขาก็ได้เริ่มต้นการเดินทางจริงๆ ในนามิเบีย ที่ซึ่งพวกเขาได้ใกล้ชิดกับช้าง ม้าลาย และยีราฟ ก่อนที่จะมุ่งหน้าไปยังแซมเบียและต่อไปยังแทนซาเนีย จากนั้นจึงบินไปยังตุรกี มองโกเลีย และอินโดนีเซีย\n\nเซบาสเตียน ได้กล่าวอีกว่า “เราหวังว่าวิทยาศาสตร์จะหาทางแก้ไขโรคนี้ได้ เราลุ้นในสิ่งนั้นมาก แต่เราก็เข้าใจว่าสักวันวันที่ลูกตาบอดอาจจะมาถึง ดังนั้นเราจึงต้องการให้แน่ใจว่าลูกๆ ของเราพร้อมที่จะเผชิญกับความท้าทายเหล่านี้”\n\nที่มา: CNN",
    "ฟูแล่ม - มิโตรวิช อีกครั้งกับภารกิจเพื่อความอยู่รอด - FEATURE": "",
    "ชาร์ลส์ที่ 3 : บทบาทกษัตริย์ใต้รัฐธรรมนูญอังกฤษ และลำดับสืบราชสันตติวงศ์ในรัชสมัยใหม่": "ชาร์ลส์ที่ 3 : บทบาทกษัตริย์ใต้รัฐธรรมนูญอังกฤษ และลำดับสืบราชสันตติวงศ์ในรัชสมัยใหม่\n\n20 กันยายน 2022\n\nที่มาของภาพ, Getty Images\n\nเจ้าฟ้าชายชาร์ลส์ องค์มกุฎราชกุมารผู้ดำรงพระยศ \"เจ้าชายแห่งเวลส์\" มาอย่างยาวนาน ได้ทรงสืบทอดราชบัลลังก์เป็นกษัตริย์ชาร์ลส์ที่สาม หลังสมเด็จพระราชินีนาถเอลิซาเบธที่ 2 เสด็จสวรรคตอย่างสงบ เมื่อวันที่ 8 ก.ย.ที่ปราสาทบัลมอรัล ในสกอตแลนด์ ขณะมีพระชนมพรรษา 96 พรรษา โดยพระองค์คือกษัตริย์ผู้ครองราชย์ยาวนานที่สุดของสหราชอาณาจักร คือ 70 ปี\n\nบทบาทหน้าที่ของกษัตริย์พระองค์ใหม่\n\nตามรัฐธรรมนูญของสหราชอาณาจักร พระมหากษัตริย์เป็นประมุขของประเทศ ต้องเป็นกลางทางการเมืองและมีพระราชอำนาจเพียงในเชิงสัญลักษณ์และในทางพิธีการเท่านั้น\n\nในแต่ละวันจะทรงได้รับ \"กล่องหนังสีแดง\" จากรัฐบาลอังกฤษ ซึ่งภายในบรรจุเอกสารสรุปเนื้อหาของการประชุมสำคัญที่กำลังจะมีขึ้น รวมทั้งเอกสารที่ต้องทรงลงพระปรมาภิไธยด้วย\n\nตามปกติแล้วนายกรัฐมนตรีอังกฤษจะเข้าเฝ้าถวายรายงานทุกวันพุธที่พระราชวังบักกิงแฮม เพื่อกราบทูลให้ทรงทราบถึงกิจกรรมต่าง ๆ ของรัฐบาล โดยการเข้าเฝ้านี้จะมีขึ้นเป็นการส่วนพระองค์ และไม่มีการบันทึกเนื้อหาเอาไว้อย่างเป็นทางการ\n\nกษัตริย์พระองค์ใหม่ยังต้องทรงปฏิบัติหน้าที่เพื่อรัฐสภาแห่งสหราชอาณาจักรดังต่อไปนี้\n\nทรงแต่งตั้งรัฐบาล โดยจะทรงโปรดให้ผู้นำพรรคการเมืองที่ได้รับชัยชนะในการเลือกตั้งทั่วไป เข้าเฝ้าที่พระราชวังบักกิงแฮม เพื่อรับคำเชิญให้จัดตั้งรัฐบาลได้อย่างเป็นทางการ กษัตริย์ยังทรงเป็นผู้ยุบเลิกรัฐบาลชุดเก่าก่อนจะมีการเลือกตั้งทั่วไปอย่างเป็นทางการด้วย\n\nทรงเปิดสมัยการประชุมและมีพระราชดำรัสต่อรัฐสภา กษัตริย์จะเสด็จพระราชดำเนินไปในรัฐพิธีเปิดสมัยการประชุมของรัฐสภาในทุกปี โดยจะมีพระราชดำรัสแถลงถึงนโยบายของรัฐบาล ขณะประทับบนพระราชบัลลังก์ในสภาขุนนาง\n\nที่มาของภาพ, Getty Images คำบรรยายภาพ, สมเด็จพระราชินีนาถเอลิซาเบธที่ 2 และเจ้าชายฟิลิป ดยุคแห่งเอดินบะระ ในรัฐพิธีเปิดสมัยการประชุมของรัฐสภาเมื่อปี 2019\n\nพระราชทานพระบรมราชานุญาต เมื่อมีกฎหมายที่ผ่านความเห็นชอบจากรัฐสภาแล้ว กษัตริย์จะต้องทรงลงพระปรมาภิไธยเพื่อพระราชทานพระบรมราชานุญาตเสียก่อน จึงจะสามารถบังคับใช้กฎหมายนั้นได้ ครั้งสุดท้ายที่กษัตริย์อังกฤษทรงปฏิเสธแสดงความเห็นชอบต่อร่างกฎหมายคือปี 1708\n\nทรงรับรองอาคันตุกะระดับประมุขและผู้แทนของรัฐ นอกจากนี้ยังทรงโปรดให้เอกอัครราชทูตและข้าหลวงใหญ่จากต่างประเทศเข้าเฝ้าในวาระต่าง ๆ\n\nทรงดำรงตำแหน่งประมุขเครือจักรภพ ซึ่งเป็นการรวมตัวกันของรัฐเอกราช 56 ประเทศ ที่มีประชากรถึง 2,500 ล้านคน ในจำนวนนี้ 14 ประเทศ มีกษัตริย์อังกฤษเป็นประมุขของรัฐ\n\nที่มาของภาพ, Alamy\n\nลำดับสืบราชสันตติวงศ์ในรัชสมัยใหม่ของราชวงศ์อังกฤษ\n\nสมเด็จพระราชินีนาถเอลิซาเบธที่ 2 ทรงเป็นกษัตริย์ผู้ครองราชย์ยาวนานที่สุดในประวัติศาสตร์อังกฤษ คือ 70 ปี พระองค์สวรรคตเมื่อวันที่ 8 ก.ย. 2023 ขณะมีพระชนมพรรษา 96 พรรษา\n\nเจ้าหญิงเอลิซาเบธ อเล็กซานดรา แมรี วินด์เซอร์ ประสูติเมื่อวันที่ 21 เม.ย. 1926 ทรงขึ้นเป็นกษัตริย์หลังจากพระเจ้าจอร์จที่ 6 พระราชบิดา สวรรคตกะทันหันในปี 1952\n\nพระองค์อภิเษกสมรสกับเจ้าชายฟิลิป ดยุคแห่งเอดินบะระ ในปี 1947 และมีพระราชโอรสพระราชธิดาด้วยกัน 4 พระองค์ คือเจ้าชายชาร์ลส์ เจ้าหญิงแอนน์ เจ้าชายแอนดรูว์ และเจ้าชายเอ็ดเวิร์ด\n\nดยุคแห่งเอดินบะระ ทรงเป็นคู่สมรสกษัตริย์ผู้อยู่ในตำแหน่งยาวนานที่สุดในประวัติศาสตร์อังกฤษ ทรงยุติการทรงงานอย่างเป็นทางการในปี 2017 ก่อนที่จะสิ้นพระชนม์เมื่อวันที่ 9 เม.ย. 2021\n\nกษัตริย์ชาร์ลส์ที่สาม\n\nปีพระราชสมภพ: 1948\n\nที่มาของภาพ, Reuters\n\nกษัตริย์ชาร์ลส์ที่สาม ซึ่งเคยดำรงพระอิสริยยศเป็นเจ้าชายแห่งเวลส์ เคยอภิเษกสมรสกับเลดี้ ไดอานา สเปนเซอร์ ที่ต่อมาดำรงพระอิสริยยศเป็นเจ้าหญิงแห่งเวลส์ เมื่อวันที่ 29 ก.ค. 1981\n\nทั้งคู่มีพระโอรสด้วยกัน 2 พระองค์ คือ เจ้าชายวิลเลียม และเจ้าชายแฮร์รี\n\nเจ้าชายและเจ้าหญิงแห่งเวลส์ทรงหย่าขาดจากกันในปี 1996 จากนั้นในวันที่ 31 ส.ค. เจ้าหญิงแห่งเวลส์ได้สิ้นพระชนม์กะทันหันในอุบัติทางรถยนต์ที่กรุงปารีส ประเทศฝรั่งเศส\n\nภายหลังพระองค์ทรงเข้าพีธีสมรสทางกฎหมายกับและนางคามิลลา พาร์กเกอร์ โบลส์ เมื่อวันที่ 9 เม.ย. 2005 โดยสมเด็จพระราชินีนาถได้ตรัสก่อนจะสวรรคตว่ามีพระราชประสงค์ให้ คามิลลา ซึ่งได้รับพระราชทานยศให้เป็น \"ดัชเชสแห่งคอร์นวอลล์\" ได้ขึ้นเป็นสมเด็จพระราชินี (Queen Consort) เมื่อเจ้าฟ้าชายชาร์ลส์ เสด็จขึ้นครองราชย์เป็นกษัตริย์พระองค์ต่อไป\n\nลำดับการสืบราชสันตติวงศ์\n\n1. วิลเลียม, เจ้าชายแห่งเวลส์\n\nปีที่ประสูติ: 1982\n\nที่มาของภาพ, PA Media\n\nเจ้าชายวิลเลียมเป็นพระโอรสองค์โตของกษัตริย์ชาร์ลส์ที่สาม และไดอานา เจ้าหญิงแห่งเวลส์ ปัจจุบันทรงเป็นผู้สืบสันตติวงศ์ลำดับแรก\n\nเจ้าชายวิลเลียมมีพระชันษาเพียง 15 ปี ตอนที่พระมารดาสิ้นพระชนม์ พระองค์เข้าศึกษาที่มหาวิทยาลัยเซนต์แอนดรูวส์ ในสกอตแลนด์ ซึ่งเป็นสถานที่ที่พระองค์ทรงได้พบและรู้จักกับ เคต มิดเดิลตัล พระชายาในอนาคต ทั้งคู่เข้าพิธีเสกสมรสในปี 2011\n\nดยุคและดัชเชสแห่งเคมบริดจ์มีพระโอรสองค์แรกคือเจ้าชายจอร์จเมื่อปี 2013 ต่อมาคือเจ้าหญิงชาร์ลอตต์ พระธิดา ประสูติในปี 2015 และทรงมีเจ้าชายลูอีส์ พระโอรสองค์สุดท้อง ในปี 2018\n\nในวันคล้ายวันประสูติปีที่ 21 ทรงได้รับการแต่งตั้งเป็น \"มนตรีแห่งรัฐ\" (Counsellor of State) ซึ่งมีหน้าที่เป็นผู้แทนพระองค์ของควีนในงานพิธีที่เป็นทางการต่าง ๆ\n\nเจ้าชายเวิลเลียมทรงเข้ารับการฝึกฝนวิชาทหารในทั้งสามเหล่าทัพ ก่อนจะเข้าประจำการในกองทัพอากาศของสหราชอาณาจักรเป็นเวลา 3 ปี โดยทรงเป็นนักบินของหน่วยปฏิบัติการค้นหาและกู้ภัยในทางตอนเหนือของแคว้นเวลส์\n\nนอกจากนี้ ยังทรงเคยทำงานเป็นนักบินเฮลิคอปเตอร์แบบไม่เต็มเวลา ให้กับบริษัทขนย้ายผู้ป่วยเอกชน East Anglian Air Ambulance เป็นเวลา 2 ปี ก่อนจะลาออกมาปฏิบัติพระกรณียกิจของราชวงศ์อย่างเต็มที่ในปี 2017\n\nเจ้าชายวิลเลียมยังทรงรับการสืบทอดพระยศดยุคแห่งคอร์นวอลล์ต่อจากพระราชบิดาด้วย อีกทั้งได้รับการสถาปนาให้เป็นเจ้าชายแห่งเวลส์ ขณะที่แคทเธอรีน พระชายาทรงเป็นเจ้าหญิงแห่งเวลส์พระองค์ใหม่\n\nในฐานะผู้สืบสันตติวงศ์ลำดับแรก เจ้าชายวิลเลียมทรงมีหน้าที่สนับสนุนและถวายความช่วยเหลือ เพื่อแบ่งเบาพระราชกรณียกิจของกษัตริย์พระองค์ใหม่\n\n2. เจ้าชายจอร์จแห่งเวลส์\n\nปีที่ประสูติ : 2013\n\nที่มาของภาพ, Reuters\n\nเจ้าชายจอร์จแห่งเคมบริดจ์ประสูติเมื่อวันที่ 22 ก.ค. 2013 ที่โรงพยาบาลเซนต์แมรีส์ ในกรุงลอนดอน\n\nเจ้าชายวิลเลียมประทับอยู่ในห้องคลอดของโรงพยาบาลด้วยตอนที่พระโอรสประสูติโดยมีน้ำหนัก 3.8 กิโลกรัม\n\nเจ้าชายจอร์จทรงเป็นรัชทายาทลำดับที่สองต่อจากพระบิดา\n\n3. เจ้าหญิงชาร์ลอตต์แห่งเวลส์\n\nปีที่ประสูติ : 2015\n\nที่มาของภาพ, Reuters\n\nดัชเชสแห่งคอร์นวอลล์และเคมบริดจ์ มีประสูติการพระธิดาองค์ที่สองเมื่อวันที่ 2 พ.ค. 2015 ที่โรงพยาบาลเซนต์แมรีส์ ในกรุงลอนดอน โดยเจ้าชายวิลเลียมประทับอยู่ด้วยในห้องคลอดของโรงพยาบาล\n\nเจ้าหญิงชาร์ลอตต์ เอลิซาเบธ ไดอานา มีน้ำหนักแรกประสูติ 3.7 กิโลกรัม ทรงเป็นรัชทายาทลำดับที่สามต่อจากพระบิดาและพระเชษฐา\n\n4. เจ้าชายลูอีส์แห่งเวลส์\n\nปีที่ประสูติ : 2018\n\nที่มาของภาพ, Reuters\n\nดัชเชสแห่งคอร์นวอลล์และเคมบริดจ์ มีประสูติการพระโอรสองค์สุดท้อง ซึ่งมีน้ำหนักแรกประสูติ 3.8 กิโลกรัม ที่โรงพยาบาลเซนต์แมรีส์ ในกรุงลอนดอน เมื่อวันที่ 23 เม.ย. 2018 โดยที่มีเจ้าชายวิลเลียมประทับอยู่ในห้องคลอดด้วยเช่น 2 ครั้งที่ผ่านมา\n\nเจ้าชายลูอีส์ ทรงเป็นรัชทายาทลำดับที่สี่แห่งราชวงศ์วินด์เซอร์\n\n5. เจ้าชายแฮร์รี ดยุคแห่งซัสเซกซ์\n\nปีที่ประสูติ : 1984\n\nที่มาของภาพ, Getty Images\n\nเจ้าชายแฮร์รีทรงสำเร็จการศึกษาจากโรงเรียนนายร้อยทหารบกแซนด์เฮิร์สต์ ก่อนเข้ารับราชการเป็นนักบินเฮลิคอปเตอร์ของกองทัพบกโดยติดยศร้อยโท ทรงเคยร่วมรบในสมรภูมิอัฟกานิสถานถึงสองครั้ง ระหว่างปี 2012-2013 โดยทรงรับหน้าที่นักบินเฮลิคอปเตอร์อาปาเช่และทหารปืนใหญ่\n\nในปี 2015 ทรงลาออกจากกองทัพและหันมามุ่งทรงงานการกุศลอย่างจริงจัง ซึ่งรวมถึงงานอนุรักษ์ธรรมชาติในทวีปแอฟริกา และทรงจัดการแข่งขัน \"อินวิกตัส เกมส์\" (Invictus Games) เพื่อให้การสนับสนุนทหารผ่านศึกที่ได้รับบาดเจ็บ\n\nนอกจากนี้ยังทรงงานในฐานะผู้แทนพระองค์ของควีนมาแต่ครั้งทรงได้รับการแต่งตั้งเป็น \"มนตรีแห่งรัฐ\" เมื่อมีพระชันษาครบ 21 ปี เช่นเดียวกับพระเชษฐา\n\nเจ้าชายแฮร์รีเสกสมรสกับเมแกน มาร์เคิล นักแสดงหญิงชาวอเมริกัน เมื่อวันที่ 19 พ.ค. 2018 และได้รับพระราชทานฐานันดรศักดิ์เป็นดยุคและดัชเชสแห่งซัสเซกซ์\n\nทว่าสองปีต่อมาทั้งคู่ได้ประกาศถอนตัวจากการเป็นพระบรมวงศ์ แล้วเริ่มแบ่งเวลาไปใช้ชีวิตทั้งในสหราชอาณาจักรและที่ภูมิภาค ทวีปอเมริกาเหนือ เนื่องจากมีพระประสงค์จะ \"ทำงานเลี้ยงชีพตัวเองเพื่อให้มีอิสระทางการเงิน\"\n\nสำนักพระราชวังบักกิงแฮมแถลงยืนยันในหนึ่งปีต่อมาว่า ดยุคและดัชเชสแห่งซัสเซกซ์จะไม่ทรงกลับมาปฏิบัติกรณียกิจของราชวงศ์อีกต่อไป โดยทรงคืนยศทางทหารทุกตำแหน่ง และยกเลิกการเป็นองค์อุปถัมภ์ขององค์กรต่าง ๆ ด้วย\n\n6. อาร์ชี แฮร์ริสัน เมาท์แบตเทน-วินด์เซอร์\n\nปีเกิด : 2019\n\nที่มาของภาพ, Getty Images\n\nบุตรคนแรกของดยุคและดัชเชสแห่งซัสเซกซ์ เกิดเมื่อวันที่ 6 พ.ค. 2019 มีน้ำหนักแรกเกิด 3.2 กิโลกรัม โดยดยุคแห่งซัสเซกซ์ประทับอยู่ด้วยในห้องคลอดของโรงพยาบาล\n\nการเลือกตั้งชื่อและนามสกุลเช่นนี้ แสดงว่าดยุคและดัชเชสแห่งซัสเซกซ์ทรงตัดสินพระทัยไม่ให้โอรสมีพระยศเป็นเจ้าชาย ทั้งแสดงถึงพระประสงค์ที่จะเลี้ยงดูเด็กชายอาร์ชีเยี่ยงสามัญชนทั่วไป\n\n7. ลิลีเบต ไดอานา เมาท์แบตเทน-วินด์เซอร์\n\nปีเกิด : 2021\n\nที่มาของภาพ, Misan Harriman/Duke and Duchess of Sussex\n\nบุตรคนที่สองของดยุคและดัชเชสแห่งซัสเซกซ์ เกิดเมื่อวันที่ 4 มิ.ย. 2021 ที่เมืองซานตาบาร์บาราของสหรัฐฯ เด็กหญิง ลิลีเบต ไดอานา ได้รับการตั้งชื่อตามพระนามลำลองของควีน ในฐานะพระราชปนัดดาคนที่ 11 ทั้งยังมีชื่อกลางว่าไดอานา ตามพระนามของพระอัยยิกา ซึ่งด่วนสิ้นพระชนม์ไปเมื่อเจ้าชายแฮร์รีมีพระชันษาเพียง 12 ปี\n\n8. ดยุคแห่งยอร์ก\n\nปีที่ประสูติ : 1960\n\nที่มาของภาพ, Getty Images\n\nเจ้าชายแอนดรูว์ ดยุคแห่งยอร์ก ทรงเป็นพระราชโอรสองค์ที่สองของควีน และเจ้าชายฟิลิป ดยุคแห่งเอดินบะระ\n\nพระองค์ทรงเป็นเจ้าฟ้าชายพระองค์แรกของราชวงศ์อังกฤษในรอบ 103 ปี ที่ประสูติจากสมเด็จพระราชินีนาถในขณะที่ทรงครองราชย์อยู่\n\nเจ้าชายแอนดรูว์เสกสมรสกับซาราห์ เฟอร์กูสัน เมื่อปี 1986 และได้รับพระราชทานฐานันดรศักดิ์เป็นดยุคและดัชเชสแห่งยอร์กในคราวเดียวกัน ทั้งสองมีพระธิดาคือเจ้าหญิงเบียทริซ ที่ประสูติในปี 1988 และเจ้าหญิงยูเชนี ที่ประสูติในปี 1990 ในเวลาต่อมาทั้งสองทรงตัดสินพระทัยแยกกันอยู่ ก่อนที่จะหย่าร้างในปี 1996\n\nดยุคแห่งยอร์กทรงรับราชการในราชนาวีอังกฤษนานถึง 22 ปี และได้เข้าร่วมรบในสงครามเกาะฟอล์กแลนด์เมื่อปี 1982 นอกจากจะทรงปฏิบัติกรณียกิจทางการต่าง ๆ ของราชวงศ์แล้ว ยังทรงเป็นผู้แทนพิเศษทางการค้าให้กับรัฐบาลอังกฤษจนถึงปี 2011 อีกด้วย\n\nอย่างไรก็ตาม ดยุคแห่งยอร์กได้ยุติการทรงงานตามหน้าที่ของพระราชวงศ์ไปในปี 2019 หลังประทานสัมภาษณ์กับบีบีซีเรื่องความสัมพันธ์ฉันมิตรระหว่างพระองค์กับเจฟฟรีย์ เอปสตีน นักธุรกิจการเงินชาวอเมริกันที่ฆ่าตัวตาย ระหว่างรอการตัดสินของศาลในคดีค้ากามและค้ามนุษย์\n\nดยุคแห่งยอร์กถูกวิพากษ์วิจารณ์อย่างหนักเรื่องที่ทรงคบหานายเอปสตีนเป็นพระสหายสนิท และแม้จะทรงปฏิเสธว่าไม่มีส่วนรู้เห็นในธุรกิจมืด หรือพบความผิดปกติน่าสงสัยใด ๆ ขณะเสด็จเยือนคฤหาสน์ของนายเอปสตีน แต่ก็ทรงออกแถลงการณ์ว่าจะคืนยศทางทหาร และยุติการเสด็จออกงานสาธารณะ รวมทั้งตรัสว่าทรง \"เสียพระทัยอย่างแท้จริง\" ต่อการที่ผู้คนตัดสินว่าความสัมพันธ์ระหว่างพระองค์กับนายเอปสตีนไม่เหมาะสม\n\nในเดือน ก.พ. 2022 ทรงตกลงยอมจ่ายเงินค่าเสียหายในจำนวนที่ไม่มีการเปิดเผยเพื่อให้หนึ่งในเหยื่อขบวนการค้ากามของนายเอปสตีนยอมความในคดีประทุษร้ายทางเพศที่เธอฟ้องดำเนินคดีแพ่งต่อเจ้าชายแอนดรูว์ ซึ่งทรงปฏิเสธข้อกล่าวหานี้มาโดยตลอด\n\n9. เจ้าหญิงเบียทริซแห่งยอร์ก\n\nปีที่ประสูติ : 1988\n\nที่มาของภาพ, Getty Images\n\nเจ้าหญิงเบียทริซเป็นพระธิดาองค์โตในดยุคและดัชเชสแห่งยอร์ก ไม่ทรงมีนามสกุลที่เป็นทางการ แต่ทรงใช้สร้อยพระนาม \"แห่งยอร์ก\" ต่อท้ายพระนามตามธรรมเนียม\n\nทรงเสกสมรสกับนายเอโดอาร์โด มาเปลลี มอซซี มหาเศรษฐีด้านธุรกิจอสังหาริมทรัพย์ ที่โบสถ์น้อยหลวงภายในพระราชวังวินด์เซอร์ เมื่อเดือน ก.ค. 2020 โดยพิธีเสกสมรสครั้งนี้เลื่อนจากกำหนดการเดิมที่จะมีขึ้นในเดือน พ.ค. เนื่องจากการแพร่ระบาดของโรคโควิด-19\n\n10. เซียนนา เอลิซาเบธ มาเปลลี มอซซี\n\nปีเกิด: 2021\n\nเจ้าหญิงเบียทริซมีประสูติการพระธิดาที่ชื่อ เซียนนา เอลิซาเบธ ในเดือน ก.ย. ปี 2021 ซึ่งเป็นพระราชปนัดดาคนที่ 12 ของสมเด็จพระราชินีนาถเอลิซาเบธที่ 2 และถือเป็น รัชทายาทลำดับที่ 10 แห่งบัลลังก์วินด์เซอร์\n\nนอกจากนี้ เจ้าหญิงเบียทริซยังทรงมีฐานะเป็นแม่เลี้ยงของเด็กชายคริสโตเฟอร์ มาเปลลี มอซซี หรือ \"วูล์ฟฟี\" บุตรของนายเอโดอาร์โดที่เกิดกับอดีตแฟนสาว ดารา ฮวง สถาปนิกชาวอเมริกันเชื้อสายจีนอีกด้วย\n\n11. เจ้าหญิงยูเชนีแห่งยอร์ก\n\nปีที่ประสูติ : 1990\n\nที่มาของภาพ, Getty Images\n\nเจ้าหญิงยูเชนีเป็นพระธิดาองค์เล็กในดยุคและดัชเชสแห่งยอร์ก ไม่ทรงมีนามสกุลที่เป็นทางการเช่นเดียวกับพระภคินี แต่ทรงใช้สร้อยพระนาม \"แห่งยอร์ก\" ต่อท้ายพระนามตามธรรมเนียม\n\nทรงเสกสมรสกับนายเจมส์ บรูกส์แบงก์ ผู้จัดการไนต์คลับหรูในย่านเมย์แฟร์ของกรุงลอนดอน ซึ่งเป็นคนรักที่ทรงคบหาดูใจมานานหลายปี โดยพิธีเสกสมรสมีขึ้นที่พระราชวังวินด์เซอร์ เมื่อวันที่ 12 ต.ค. 2018\n\n12. ออกัสต์ ฟิลิป ฮอว์ก บรูกส์แบงก์\n\nปีเกิด : 2021\n\nที่มาของภาพ, PRINCESS EUGENIE\n\nเด็กชายออกัสต์เป็นบุตรของเจ้าหญิงยูเชนีกับนายเจมส์ บรูกส์แบงก์ เกิดเมื่อวันที่ 9 ก.พ. 2021 และเป็นพระราชปนัดดาคนที่ 9 ของควีน\n\n13. เอิร์ลแห่งเวสเซกซ์\n\nปีที่ประสูติ : 1964\n\nที่มาของภาพ, Getty Images\n\nเจ้าชายเอ็ดเวิร์ด พระราชโอรสองค์สุดท้องของควีน ได้รับพระราชทานบรรดาศักดิ์ขุนนางเป็นเอิร์ลแห่งเวสเซกซ์ และไวเคานต์เซเวิร์น เมื่อปี 1999 หลังทรงเข้าพิธีเสกสมรสกับโซฟี รีส โจนส์ ซึ่งได้รับการสถาปนาเป็นเคาน์เตสส์แห่งเวสเซกซ์ในเวลาต่อมา\n\nก่อนหน้านี้เจ้าชายเอ็ดเวิร์ดทรงรับราชการเป็นช่วงเวลาสั้น ๆ ในกองกำลังราชนาวิกโยธิน ก่อนจะทรงก่อตั้งบริษัทผลิตรายการโทรทัศน์ของพระองค์เอง และทรงปฏิบัติงานสนับสนุนพระราชกรณียกิจที่เป็นทางการของควีน รวมทั้งทรงงานการกุศลสาธารณะด้วย\n\n14. เจมส์, ไวเคานต์เซเวิร์น\n\nปีเกิด : 2007\n\nที่มาของภาพ, PA\n\nเจมส์ เมาท์แบตเทน-วินด์เซอร์ บุตรชายคนเล็กของเอิร์ลและเคาน์เตสส์แห่งเวสเซกซ์ มีบรรดาศักดิ์ขุนนางเป็นไวเคานต์เซเวิร์นเช่นเดียวกับบิดา เนื่องจากก่อนหน้านี้เจ้าชายเอ็ดเวิร์ดตัดสินพระทัย ไม่ให้โอรสธิดาของพระองค์มีพระยศเป็นเจ้าชายหรือเจ้าหญิง เพื่อหลีกเลี่ยงภาระหนักบางประการที่ต้องแบกรับในฐานะพระราชวงศ์\n\n15. เลดี้ ลูอิส วินด์เซอร์\n\nปีเกิด : 2003\n\nที่มาของภาพ, PA Media\n\nลูอิส เมาท์แบตเทน-วินด์เซอร์ หรือที่รู้จักกันดีในชื่อของ เลดี้ ลูอิส วินด์เซอร์ เป็นธิดาคนโตของเอิร์ลและเคาน์เตสส์แห่งเวสเซกซ์ เธอสามารถใช้คำนำหน้าชื่อว่า \"เลดี้\" หรือท่านผู้หญิงได้ ตามธรรมเนียมของธิดาขุนนางที่มีบรรดาศักดิ์ \"เอิร์ล\" ขึ้นไป\n\n16. เจ้าหญิงแอนน์ พระราชกุมารี\n\nปีที่ประสูติ : 1950\n\nที่มาของภาพ, Getty Images\n\nเจ้าหญิงแอนน์ประสูติเป็นลำดับที่สองในหมู่พระราชโอรสและพระราชธิดาของควีน แต่ก็เป็นพระราชธิดาพระองค์แรกและพระองค์เดียวเท่านั้น เมื่อแรกประสูติทรงเป็นรัชทายาทลำดับ 3 และได้รับการสถาปนาพระอิสริยยศเป็น \"พระราชกุมารี\" (Princess Royal) ในปี 1987\n\nเจ้าหญิงแอนน์เสกสมรสสองครั้ง โดยครั้งแรกกับร้อยเอก มาร์ก ฟิลลิปส์ ผู้เป็นบิดาของปีเตอร์ ฟิลลิปส์ และซาราห์ ทินดัลล์ ต่อมาภายหลังการหย่าร้าง ทรงเสกสมรสอีกครั้งกับ พลเรือโท ทิโมธี ลอเรนซ์ แต่ไม่มีบุตรด้วยกัน\n\nเจ้าหญิงแอนน์ทรงเป็นพระราชวงศ์พระองค์แรกที่ใช้นามสกุล \"เมาท์แบตเทน-วินด์เซอร์\" ในเอกสารของทางการ ซึ่งก็คือทะเบียนสมรสที่ทรงจดกับร้อยเอกมาร์ก ฟิลลิปส์ นั่นเอง นอกจากนี้ยังทรงเป็นนักกีฬาขี่ม้าและเป็นตัวแทนของสหราชอาณาจักร ในการแข่งขันกีฬาโอลิมปิกที่นครมอนทรีออลของแคนาดา เมื่อปี 1976\n\nทรงเป็นองค์อุปถัมภ์องค์กรการกุศลหลายแห่ง รวมทั้งองค์กรช่วยเหลือเด็ก Save the Children ซึ่งทรงดำรงตำแหน่งประธานมาอย่างยาวนาน ตั้งแต่ปี 1970\n\n17. ปีเตอร์ ฟิลลิปส์\n\nปีเกิด : 1977\n\nที่มาของภาพ, Getty Images\n\nนายปีเตอร์ ฟิลลิปส์ เป็นพระราชนัดดาคนแรกของควีน สมรสกับออทัมน์ เคลลี ชาวแคนาดา เมื่อปี 2008 และมีบุตรสาวด้วยกันสองคน แต่ทั้งคู่ประกาศว่าจะหย่าขาดจากกันเมื่อเดือน ก.พ. ปี 2020\n\nโอรสธิดาของพระราชกุมารีนั้นไม่มียศเป็นเจ้าชายหรือเจ้าหญิง เนื่องจากเป็นการสืบสกุลในสายของพระราชวงศ์สตรี ยิ่งไปกว่านั้น ปีเตอร์ ฟิลลิปส์ ยังปฏิเสธไม่ขอรับบรรดาศักดิ์ขุนนางระดับเอิร์ล ซึ่งควีนได้ทรงเตรียมจะพระราชทานให้เมื่อคราวที่เขาสมรสอีกด้วย ทำให้ลูกสาวทั้งสองของปีเตอร์ ฟิลลิปส์ ไม่สามารถใช้คำนำหน้าชื่อว่า \"เลดี้\" ได้\n\n18. ซาวันนาห์ ฟิลลิปส์\n\nปีเกิด : 2010\n\nที่มาของภาพ, PA Media\n\nเด็กหญิงซาวันนาห์ ฟิลลิปส์ เป็นบุตรสาวคนโตของปีเตอร์ ฟิลลิปส์ และออทัมน์ เคลลี ทั้งยังเป็นพระราชปนัดดาคนแรกของควีนอีกด้วย\n\n19. ไอลา ฟิลลิปส์\n\nปีเกิด : 2012\n\nที่มาของภาพ, PA Media\n\nเด็กหญิงไอลา ฟิลลิปส์ เป็นบุตรสาวคนที่สองของปีเตอร์ ฟิลลิปส์ และออทัมน์ เคลลี\n\n20. ซารา ทินดัลล์\n\nปีเกิด : 1981\n\nที่มาของภาพ, Getty Images\n\nนางซารา ทินดัลล์ หรือที่มีชื่อก่อนสมรสว่า ซารา ฟิลลิปส์ ประสบความสำเร็จในการเดินตามรอยเท้าของพ่อแม่ โดยเอาดีในทางกีฬาขี่ม้าและสามารถคว้ารางวัลในการแข่งขันใหญ่หลายรายการมาครอง รวมทั้งเหรียญเงินในการแข่งขันกีฬาโอลิมปิกที่กรุงลอนดอน เมื่อปี 2012\n\nซาราสมรสกับนายไมก์ ทินดัลล์ อดีตนักกีฬารักบี้ทีมชาติอังกฤษเมื่อปี 2011 โดยมีบุตรสาวสองคนคือ มีอา และเลนา ในปี 2014 และ 2018 ตามลำดับ ต่อมาในเดือน มี.ค. ปี 2021 ซาราคลอดลูกคนสุดท้องคือเด็กชาย ลูคัส ฟิลิป ทินดัลล์\n\n21. มีอา เกรซ ทินดัลล์\n\nปีเกิด : 2014\n\nที่มาของภาพ, Getty Images\n\nเด็กหญิงมีอา เกรซเป็นบุตรสาวคนแรกของนางซารา ทินดัลล์ และมีศักดิ์เป็นพระราชปนัดดาของควีน\n\n22. เลนา เอลิซาเบธ ทินดัลล์\n\nปีเกิด : 2018\n\nที่มาของภาพ, PA Media\n\nเด็กหญิงเลนาเป็นบุตรสาวคนที่สองของนางซารา ทินดัลล์ และมีศักดิ์เป็นพระราชปนัดดาคนที่ 7 ของควีน เธอเกิดที่โรงพยาบาลแม่และเด็กในมณฑลกลอสเตอร์เชียร์ โดยมีน้ำหนักแรกเกิด 4.1 กิโลกรัม ชื่อกลาง \"เอลิซาเบธ\" ถูกตั้งเพื่อถวายพระเกียรติแด่ควีนผู้เป็นยายทวดของเธอ\n\n23. ลูคัส ฟิลิป ทินดัลล์\n\nปีเกิด : 2021",
    "จัดอันดับ 20 นักเตะที่มีมูลค่าทางการตลาดมากที่สุดในโลก ณ ปัจจุบัน - RANKING": "",
    "นาโต เชื่อ รัสเซียจะใช้ผลประชามติควบ 4 ดินแดนยูเครน เป็นข้ออ้างยกระดับต่สู้": "4 ดินแดนของยูเครน ประกอบด้วย ลูฮันสก์กับโดเนตสก์ในดอนบาส ทางภาคตะวันออก และเคอร์ซอนกับซาโปริซเซีย ทางภาคใต้ เริ่มจัดการการลงคะแนนเสียงประชามติเข้าร่วมเป็นดินแดนส่วนหนึ่งของรัสเซีย เมื่อวานนี้ (23 ก.ย. 65) ประธานาธิบดี โวโลดิเมียร์ เซเลนสกี ผู้นำยูเครน ได้พูดถึงเรื่องนี้ และการเกณฑ์ผู้คนในดินแดนที่รัสเซียยึดครองไว้ไปร่วมรบกับกองทัพรัสเซีย โดยระบุว่า นอกจากจะเป็นการละเมิดกฎหมายระหว่างประเทศ และกฎหมายของยูเครนแล้ว ยังเป็นอาชญากรรมต่อชาติ และต่อกลุ่มคน\n\nยูเอ็นค้านดินแดนยูเครน โหวตผนวกร่วมรัสเซีย\n\nมีโอกาสมากน้อยแค่ไหนที่รัสเซียจะยิง “นิวเคลียร์” ใส่ยูเครน?\n\nเริ่มแล้ว! การลงประชามติขอผนวกดินแดนเป็นส่วนหนึ่งของรัสเซีย\n\nเซเลนสกี ยืนยันว่า การจัดประชามติเหล่านี้เป็นเพียงแค่การจัดฉาก รวมทั้งแสดงความมั่นใจว่านานาชาติจะไม่ให้การยอมรับ และจะประณามความเคลื่อนไหวครั้งนี้\n\nนอกจากนี้ การจัดประชามติที่เกิดขึ้นยังสร้างความกังวลให้กับพันธมิตรตะวันตก โดย เยน สโตเลนเบิร์ก เลขาธิการองค์การสนธิสัญญาแอตแลนติกเหนือ หรือ นาโต เชื่อว่ารัสเซียจะใช้ดินแดนแหล่านี้สร้างความชอบธรรมในการเดินหน้าโจมตียูเครนต่อไป โดยใช้เป็นข้ออ้างในเรื่องการปกป้องพื้นที่ที่รัสเซียเป็นเจ้าของ สโตเลนเบิร์ก ยังย้ำว่าวิธีการที่ดีที่สุดในการยุติสงครามคือการเสริมศักยภาพการสู้รบให้ยูเครนไปจนกว่ารัสเซียจะยอมรับการเจรจาด้วยเงื่อนไขที่ยูเครนสามารถยอมรับได้ และไม่ส่งผลต่ออธิปไตยและความเป็นประเทศอิสระของยูเครน\n\nขณะที่สำนักข่าวบีบีซีของอังกฤษ รายงานโดยอ้างข้อมูลจากทางการยูเครนว่าการออกเสียงประชามติในทั้ง 4 ดินแดนที่รัสเซียยึดครองอยู่ ได้มีทหารติดอาวุธถูกส่งไปตามบ้านเรือนของประชาชนเพื่อเก็บบัตรลงคะแนน โดยที่เมืองเคอร์ซอน ได้มีทหารรัสเซียไปประจำการที่หีบบัตรเลือกตั้งบริเวณกลางเมืองเพื่อทำหน้าที่รวบรวมบัตรลงคะแนนเสียง\n\nขณะที่คณะกรรมการตรวจสอบอิสระระหว่างประเทศของสหประชาชาติ เปิดเผยว่า มีหลักฐานที่สามารถยืนยันถึงอาชญากรรมสงครามที่ก่อขึ้นโดยทหารรัสเซียระหว่างการสู้รบในยูเครน และได้นำรายงานเรื่องนี้เสนอต่อคณะมนตรีสิทธิมนุษยชนแห่งสหประชาชาติแล้วเมื่อวานนี้\n\nโดยเอริก มอส หัวหน้าคณะกรรมการตรวจสอบ กล่าวว่า การโจมตีด้วยระเบิดของรัสเซียทำให้มีประชาชนยูเครนเดือดร้อนเป็นจำนวนมาก และเป็นสาเหตุของการเสียชีวิตมากที่สุดตามที่สหประชาชาติได้ทำสถิติไว้ และว่า คณะกรรมการชุดนี้พบการสังหารประชาชนจำนวนมากในพื้นที่ 16 เมืองและหมู่บ้านต่าง ๆ ที่เดินทางไปตรวจสอบ มอส ระบุว่า ผู้เสียชีวิตมีลักษณะคล้ายกัน เริ่มจากการถูกควบคุมตัวไว้และมีร่องรอยการถูกประหารชีวิต เช่น ถูกมัดมือไพล่หลัง ถูกยิงที่ศีรษะ และถูกปาดคอ เป็นต้น\n\nขณะเดียวกันยังมีการสัมภาษณ์ผู้ที่อยู่ในเหตุการณ์มากกว่า 150 คน ซึ่งทั้งหมดให้การตรงกันเกี่ยวกับการถูกทหารรัสเซียละเมิดและทำทรมาน บางคนเปิดเผยว่าถูกส่งตัวไปยังเรือนจำในรัสเซียและถูกทุบตี ช็อตด้วยไฟฟ้า และการทรมานด้วยวิธีต่าง ๆ\n\nนอกจากนี้ พบว่าผู้ที่ถูกทหารรัสเซียล่วงละเมิดทางเพศนั้นมีอายุตั้งแต่ 4 ขวบ จนถึง 82 ปี ซึ่งมีหลักฐานว่าเด็กจำนวนมากถูกข่มขืน ทรมาน และถูกจับตัวไว้ อีกทั้งยังมีเด็กหลายคนที่เสียชีวิตและบาดเจ็บจากการโจมตีด้วยระเบิด ส่วน เจ้าหน้าที่การทูตของกระทรวงการต่างประเทศยูเครน ขอให้มีการจัดตั้งคณะอนุญาโตตุลาการพิเศษขึ้นมาทำหน้าที่ตัดสินคดีการก่ออาชญากรรมต่อชาวยูเครนในครั้งนี้ พร้อมยืนยันว่ารัสเซียต้องถูกลงโทษจากสิ่งที่เกิดขึ้น\n\nสำหรับความคืบหน้าการระดมกำลังสำรองรัสเซีย 300,000 นายเพื่อสนับสนุนการสู้รบในยูเครน โดยเมื่อวานนี้กระทรวงกลาโหมรัสเซียประกาศ ให้นายจ้างรวบรวมรายชื่อพนักงานที่เข้าเกณฑ์ถูกเรียกตัวไปเป็นกำลังพลสำรองและส่งมอบให้เจ้าหน้าที่ ตามคำสั่งของประธานาธิบดี วลาดิเมียร์ ปูติน ที่ต้องการระดมกำลังพลสำรองเพื่อไปร่วมสงครามในยูเครน\n\nอย่างไรก็ตาม กระทรวงกลาโหมระบุในวันพุธว่า มีบางอาชีพจะได้รับการยกเว้นไม่ต้องถูกเรียกตัวไปเป็นกำลังสำรอง ได้แก่ ผู้ที่ทำงานเกี่ยวข้องกับอุตสาหกรรมเทคโนโลยีขั้นสูง อาชีพเกี่ยวกับระบบการเงิน และนักข่าวที่ทำงานให้กับสื่อของรัฐบาล คำสั่งดังกล่าวส่งผลให้เกิดการประท้วงตามเมืองใหญ่หลายแห่งในรัสเซีย รวมถึงที่กรุงมอสโก และนครเซนต์ปีเตอร์สเบิร์ก มีผู้ถูกจับกุมแล้วอย่างน้อย 1,400 คน ขณะที่ประชาชนจำนวนมาก โดยเฉพาะผู้ชายต่างพอกันเดินทางออกจากประเทศทั้งทางอากาศและทางบกในช่วงไม่กี่วันที่ผ่านมา\n\nขณะเดียวกัน รัฐบาลเยอรมนีเปิดเผยว่าจะเสนอความคุ้มครองให้กับชาวรัสเซียที่หนีการระดมพลของรัฐบาลรัสเซีย แต่จะพิจารณาเป็นกรณี ๆ ไป แต่หลายประเทศในยุโรป ซึ่งรวมถึงประเทศที่อยู่ติดกับรัสเซีย อันได้แก่ ประเทศในแถบทะเลบอลติกและฟินแลนด์ กำลังดำเนินการจำกัดการเดินทางเข้าประเทศของประชาชนชาวรัสเซียอยู่\n\nอย่างไรก็ตามการเดินทางทางอากาศนั้นเป็นเรื่องที่ยากยิ่งตั้งแต่รัสเซียส่งกองทัพบุกยูเครนตั้งแต่เดือน ก.พ.ที่ผ่านมา เนื่องจากหลายประเทศในยุโรปและอเมริกาเหนือสั่งห้ามสายการบินของรัสเซียบินเข้าเขตน่านฟ้าตน\n\nขณะที่ เที่ยวบินไปยังประเทศที่ชาวรัสเซียไม่ต้องใช้วีซ่า เช่น ตุรกี เซอร์เบีย และเมืองดูไบของสหรัฐฯอาหรับเอมิรเตส์ มีรายงานข่าวว่า ขายหมดทุกที่นั่งตั้งแต่วันพฤหัสบดีแล้ว\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "สโตนฮิลล์พร้อมรับสตาร์ดังระดับโลกแข่ง\"ลิฟ กอล์ฟ แบงคอกฯ\"ชิงรวม900ล้านบาทวันที่7-9ต.ค.": "แก้วกาญจนา สวิงหนุ่มจากนราธิวาส เจ้าของแชมป์ เอเชียน ทัวร์ 2 รายการ ที่เข้ามาเป็นหนึ่งในสมาชิกของ ลิฟ กอล์ฟ ด้วย ที่สำคัญคือการแข่งขันในครั้งนี้เป็นการแข่งขันชิงเงินรางวัลรวมสูงมากถึง 25 ล้านเหรียญสหรัฐฯ หรือราว 900 ล้านบาท นับเป็นการสร้างปรากฏการณ์ใหม่ให้กับวงการกอล์ฟในเมืองไทยอย่างแท้จริง\"\n\nคุณสาริศ รัตนาวะดี กรรมการบริหาร บริษัท สโตนฮิลล์ เอสเตท จำกัด เปิดเผยถึงการร่วมมือกับ ลิฟ กอล์ฟ ในการแข่งขันที่จะสร้างปรากฏการณ์ขึ้นที่เมืองไทยในครั้งนี้ว่า \" ทาง Stonehill ได้ร่วมมือกับลิฟ กอล์ฟ ในการจัดการแข่งขัน อินวิเตชั่นนอล ซีรี่ย์ ทัวร์กอล์ฟน้องใหม่ที่มีศักยภาพระดับสากลในปีนี้เป็นปีแรก ถึงแม้ว่าจะมีเวลาในการเตรียมการค่อนข้างกระชั้นชิด แต่ท้ายที่สุดด้วยความตั้งใจและศักยภาพที่ Stonehill มี ก็ทำให้เราพร้อมสำหรับการจัดการแข่งขันในครั้งนี้ โดยจะเป็นการแข่งขันสโตรกเพลย์ 3 วัน 54 หลุม แบบชอตกันสตาร์ท มีนักกอล์ฟเข้าร่วมแข่งขันทั้งสิ้น 48 คน ไม่มีการตัดตัว และหนึ่งในนั้นคือ โปร สดมภ์\n\nรายการ ลิฟ กอล์ฟ อินวิเตชั่นนอล ซีรี่ย์ เริ่มแข่งขันรายการแรกเมื่อวันที่ 9 มิถุนายน 2022 ที่สนาม เซนจูเรี่ยน คลับ ที่กรุงลอนดอน ประเทศอังกฤษ โดยมี เกร็ก นอร์แมน ตำนานสวิงชาวออสเตรเลีย รับหน้าที่ ซีอีโอ ของการแข่งขัน โดยการแข่งขันที่ผ่านมาทั้งสิ้น 4 สนามนั้น รายการแรกแชมป์ตกเป็นของ ชาร์ลส ชวาร์เซล นักกอล์ฟชาวแอฟริกาใต้ ก่อนที่รายการต่อมาที่\n\nพอร์ตแลนด์ ประเทศสหรัฐอเมริกา จะเป็น แบรนดอน แกรซ นักกอล์ฟจากแอฟริกาใต้ เช่นกัน ส่วนสนามที่ 3 จะเป็น เฮนริค สเตนสัน นักกอล์ฟชาวสวีดิช และสนามที่ 4 แชมป์เป็น ดัสติน จอห์นสัน อดีตมือ 1 ของโลกชาวสหรัฐฯ\n\nStonehill ได้รับการออกแบบโดยนักออกแบบสนามกอล์ฟอย่าง Kyle Phillips (ไคล์ ฟิลลิปส์) ร่วมด้วยสถาปนิกชื่อดังจากบริษัท Hart Howerton ชาวอเมริกันอย่าง Timothy Slattery (ทิโมตี้ สแลทเทอรี่) โดยในการออกแบบนี้ทั้งสองคนต่างมองถึงจุดเดียวกันว่าต้องการจะสร้างสถานที่แห่งนี้ให้เป็นจุดหมายระดับโลก เสริมสร้างความท้าทายให้กับผู้เล่น และจะต้องช่วยให้ผู้เล่นแต่ละคนได้สัมผัสถึงความยิ่งใหญ่ของผืนดินได้อย่างเต็มที่ ยกระดับให้สนามกอล์ฟ Stonehill มีมาตรฐานเทียบเท่าระดับสากล\n\nคุณสาริศ กล่าวว่า \"การที่ Stonehill ได้รับเกียรติและความไว้วางใจในการรับเลือกให้เป็นเจ้าภาพจัดแมตช์แข่งขันระดับโลก นับเป็นความภาคภูมิใจที่สุดของทางเราและคนไทยที่จะนำพาเราก้าวไปสู่ระดับสากลอย่างแท้จริง เช่นเดียวกับที่เราเองก็เป็นสนามน้องใหม่ จึงทำให้มีอะไรหลายอย่างที่คล้ายคลึงกัน ดังนั้นเราหวังว่าการจัดการแข่งขันในครั้งนี้จะสามารถสร้างปรากฎการณ์นักกอล์ฟหน้าใหม่ในเมืองไทย รวมถึงเป็นการประกาศศักยภาพของเมืองไทยในการจัดการแข่งขันระดับโลกอีกด้วย\n\nผมมองว่าวงการกอล์ฟในบ้านเรากำลังเติบโตไปในทางที่ดี เรามีโปรทัวร์ชั้นนำมากมายที่สร้างชื่อเสียงในต่างประเทศ ซึ่งรวมถึง สดมภ์ แก้วกาญจนา หนึ่งในสมาชิกลิฟ กอล์ฟ และ \"น้องทีเค\" รัชชานนท์ ฉันทานุวัฒน์ สวิงสมัครเล่นที่สร้างชื่อเสียงด้วยการคว้าแชมป์ระดับอาชีพใน เอเชียน ทัวร์ ดังนั้น จึงมองว่านี่เป็นอีกก้าวสำคัญ ของวงการกอล์ฟในบ้านเรากับการได้เป็นเจ้าภาพจัดแมตช์แข่งขันระดับโลกเช่นนี้\"\n\nโปรแกรมแข่งขันลิฟ กอล์ฟ อินวิเตชั่นเนล การแข่งขันประเภทบุคคล\n\n9-11 มิ.ย. 2565 สนาม เซนตูเรี่ยน, ประเทศอังกฤษ (แชมป์ : ชาร์ล ชวาร์เซล, แอฟริกาใต้)\n\n1-3 ก.ค. 2565 สนาม พัมพ์กิ้นริดจ์ ที่ พอร์ตแลนด์, สหรัฐ (แชมป์ : แบรนดอน แกรซ, แอฟริกาใต้)\n\n29-31 ก.ค. 2565 สนาม ทรัมส์ เนชั่นเนล ที่ นิว เจอร์ซี่, สหรัฐ (แชมป์ : เฮนริค สเตนสัน, สวีเดน)\n\n2-4 ก.ย. 2565 สนาม เดอะ อินเตอร์เนชั่นเนล, บอสตัน, สหรัฐ (แชมป์ : ดัสติน จอห์นสัน, สหรัฐ)\n\n16-18 ก.ย. 2565 สนาม ริช ฮาร์เวสต์ ฟาร์มส, ชิคาโก้, สหรัฐ\n\n7-9 ต.ค. 2565 สนาม สโตนฮิลล์, ประเทศไทย\n\n14-16 ต.ค. 2565 สนาม รอยัล กรีนส์, ซาอุดิ อาระเบีย\n\n27-30 ต.ค. 2565 สนาม ทรัมป์ เนชั่นเนล, โดรัล, สหรัฐอเมริกา",
    "\"โอซากะ\" เจ็บท้อง จอดป้ายรอบ 2 หวดแพน แปซิฟิคฯ": "นาโอมิ โอซากะ อดีตนักเทนนิสหญิงหมายเลข 1 ของโลก ถอนตัวศึกดับเบิลยูทีเอ ทัวร์ รายการ \"แพน แปซิฟิค โอเพน\" ที่ประเทศญี่ปุ่น วันพฤหัสบดีที่ 22 กันยายน เนื่องจากบาดเจ็บกล้ามเนื้อหน้าท้องโอซากะ วัย 24 ปี มีกำหนดลงสนามรอบ 2 พบ เบียทริซ ฮัดดาด ไมอา จาก บราซิล ก่อนสละสิทธิ์โดยอ้างปัญหาสภาพร่างกายแชมป์ แกรนด์ สแลม 4 สมัย คลอดแถลงการณ์ \"นับเป็นเกียรติอย่างสูงที่ได้เข้าร่วม โทเรย์ แพน แปซิฟิค โอเพน ต่อหน้าแฟนๆ ชาวญี่ปุ่น นี่จะเป็นรายการแห่งความทรงจำของฉันรายการหนึ่ง และวันนี้ฉันหวังว่าจะก้าวลงสนามได้ แต่ร่างกายมันไม่ยอม ขอขอบคุณสำหรับกำลังใจของทุกๆ คนตลอดสัปดาห์นี้ แล้วพบกันใหม่ปีหน้า\"หวดสาวลูกครึ่งญี่ปุ่น-เฮติ ต้องการหยุดฟอร์มอันย่ำแย่ ที่กรุงโตเกียว ซึ่งเธอเป็นแชมป์เก่า นับตั้งแต่จัดการแข่งขันครั้งล่าสุด เมื่อปี 2019 และแรงกิงตกมาอันดับ 48 ของโลก หลังตกรอบแรก 3 ทัวร์นาเมนต์ก่อนหน้าการแข่งขันรอบแรกของ โอซากะ จบลงเพียง 7 นาที หลังจาก ดาเรีย ซาวิลล์ จาก ออสเตรเลีย หกล้มได้รับบาดเจ็บหัวเข่า และขอยอมแพ้ ผลสแกนปรากฏว่า ซาวิลล์ เอ็นไขว้หน้าเข่า (ACL) ฉีก",
    "วิเคราะห์บอล สาธารณรัฐเช็ก vs โปรตุเกส วันอาทิตย์ที่ 25 กันยายน 2565": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nสาธารณรัฐเช็ก\n\nยาโรสลาฟ ชิลฮาวี่ ไม่มี มิชาล ซาดีเล็ค, ออนเดรย์ เชลูสต์ก้า, ยาน โบริล, โฮวอร์ก้า, โทมาช คาลาส, ยาน โคปิช, เครชี่, โทมาช เปตราเช็ค, ยาน ซีโกร่า กับ มาเตย์ วีดร้า สภาพร่างกายไม่สมบูรณ์ แต่ พาทริค ชิค, ปีเตอร์ เชฟชิค, อันโตนิน บารัค กับ อดัม ฮโลเช็ค พร้อมลงสนาม\n\nพาทริค ชิค จะเล่นกองหน้าคู่ อดัม ฮโลเช็ค แดนกลางมี วลาดิเมียร์ คูฟาล, โทมาช ซูเช็ค, ปีเตอร์ เชฟชิค, อันโตนิน บารัค, ยาโรสลาฟ เซเลนี่ ลงทำเกม ส่วน ดาวิด ซีม่า, ยาคุบ บราเบช, วาชลาฟ เยเมลก้า จะลงคุมแนวรับ โดยมี โทมาช วาชลิค เฝ้าเสา\n\nโปรตุเกส\n\nแฟร์นานโด ซานโตส ไม่มี ชูเอา เฟลิกซ์, ราฟาเอล เกร์เรยโร่, โอตาวีโอ เอ็ดมิลซอน ดา ซิลวา มอนเตยโร่ กับ คเลแปร์ ลาเวรัน ลีม่า แฟร์เรยร่า เปเป้ สภาพร่างกายไม่สมบูรณ์ แต่ คริสเตียโน่ โรนัลโด้, ดีโอโก้ โชต้า, รูเบน ดีอาส กับ ราฟาเอล เลเอา ฟิตพร้อมลงสนาม\n\nราฟาเอล เลเอา, คริสเตียโน่ โรนัลโด้, ดีโอโก้ โชต้า จะเล่นแนวรุก แดนกลางมี บรูโน่ แฟร์นันด์ส, รูเบน เนเวส, แบร์นาร์โด้ ซิลวา ลงทำเกม ส่วน ดีโอโก้ ดาโล่ต์, ดานีโล่ เปเรยร่า, รูเบน ดีอาส, นูโน่ เมนเดส จะลงคุมแนวรับ โดยมี ดีเอโก้ คอสต้า ลงเฝ้าเสา\n\n11 ผู้เล่นตามคาด\n\nสาธารณรัฐเช็ก (3-5-2) : โทมาช วาชลิค - ดาวิด ซีม่า, ยาคุบ บราเบช, วาชลาฟ เยเมลก้า - วลาดิเมียร์ คูฟาล, โทมาช ซูเช็ค, ปีเตอร์ เชฟชิค, อันโตนิน บารัค, ยาโรสลาฟ เซเลนี่ - พาทริค ชิค, อดัม ฮโลเช็ค\n\nโปรตุเกส (4-3-3) : ดีเอโก้ คอสต้า - ดีโอโก้ ดาโล่ต์, ดานีโล่ เปเรยร่า, รูเบน ดีอาส, นูโน่ เมนเดส - บรูโน่ แฟร์นันด์ส, รูเบน เนเวส, แบร์นาร์โด้ ซิลวา - ราฟาเอล เลเอา, คริสเตียโน่ โรนัลโด้, ดีโอโก้ โชต้า\n\nสนาม : ฟอร์ตูน่า อาเรน่า, ปราก\n\nผู้ตัดสิน : เซอร์ดาน โยวาโนวิช (เซอร์เบีย)\n\n\n\n",
    "พระราชนัดดาทั้ง 8 ของควีนอลิซาเบธ ดำเนินพิธีเฝ้าพระบรมศพ": "เอเอฟพีรายงาน เมื่อวันอาทิตย์ที่ 18 กันยายน 2565 กล่าวว่า เจ้าชายวิลเลียมและเจ้าชายแฮร์รี (พระราชโอรสทั้ง 2 ในกษัตริย์ชาร์ลส์ที่ 3), ปีเตอร์ ฟิลลิปส์และซารา ทินดัลล์ (พระโอรสและพระธิดาแห่งเจ้าหญิงแอนน์), เจ้าหญิงเบียทริซและเจ้าหญิงยูเชนี (พระธิดาทั้ง 2 แห่งเจ้าชายแอนดรูว์), เลดี้ลูอิสและเจ้าชายเจมส์ (พระธิดาและพระโอรสแห่งเจ้าชายเอ็ดเวิร์ด) ทรงเสด็จยังโถงเวสมินสเตอร์เมื่อวันเสาร์ เพื่อดำเนินพิธีเฝ้าพระบรมศพและถวายความอาลัยแด่สมเด็จพระราชินีนาถเอลิซาเบธที่ 2\n\nพระราชนัดดาทั้ง 8 พระองค์ของควีนเอลิซาเบธ ซึ่งมีพระชนมายุตั้งแต่ 14 ถึง 44 ชันษา ทรงแยกกันยืนประทับรอบโลงพระศพแต่ละด้าน และทำการสงบนิ่งเฉกเช่นเดียวกับที่พระบิดาและพระมารดาของทุกพระองค์ปฏิบัติในวันก่อนหน้านี้.",
    "“นาดาล”ได้แผลที่จมูกฉลุยเข้ารอบต่อ “ยูเอส โอเพ่น”": "ศึกเทนนิส ยูเอส โอเพ่น แกรนด์สแลมสุดท้ายของปี ที่บิลลี จีน คิง เนชันแนล เทนนิส เซ็นเตอร์ ในฟลัชชิง เมโดว์ส มหานครนิวยอร์ก สหรัฐอเมริกา ประเภทชายเดี่ยว รอบ 2 ราฟาเอล นาดาล เจ้าของแชมป์ 22 แกรนด์สแลม เสียเซตแรกไปก่อนแต่ยังแซงชนะ ฟาบิโอ ฟอกนินี คู่ต่อสู้ชาวอิตาลี 2-6, 6-4, 6-2, 6-1 ผ่านเข้าสู่รอบต่อไปเจอกับ ริชาร์ด กาสเกต์ จากฝรั่งเศส ที่ชนะ มิโอเมียร์ เคชมาโนวิช จากเซอร์เบีย 6-2, 6-4, 4-6, 6-4\n\nRafael Nadal had himself a self-inflicted mishap on the court that led him to a bleeding nose ????\n\n\n\n(via @usopen)pic.twitter.com/I82bEL721A — ClutchPoints (@ClutchPointsApp) September 2, 2022\n\nแมตช์นี้ระหว่างนำ 3-0 ในเซตที่ 4 นาดาลได้รับบาดเจ็บบริเวณดั้งจมูกจนเลือดออกไปปฐมพยาบาลข้างสนาม โดยเหตุเกิดขึ้นเมื่อแร็กเกตของนาดาลฟาดลงพื้นอย่างไม่ตั้งใจ ก่อนเด้งขึ้นมาชนดั้งจมูก แต่ก็กลับมาแข่งต่อจนจบ\n\nหลังการแข่งขัน นาดาล กล่าวว่า “เป็นเวลากว่าหนึ่งชั่วโมงครึ่งที่ผมทำได้ไม่ดี มันเป็นหนึ่งในการออกสตาร์ตที่แย่ที่สุดครั้งหนึ่ง เมื่อสิ่งนี้เกิดขึ้น ผมหวังว่าจะไม่บ่อยนัก คุณต้องมองโลกในแง่ดีและอดทน การแข่งขันมันยาวนาน”",
    "เปิดโปรไฟล์ 32 ผู้จัดการทีมจาก 32 ชาติในศึก ฟุตบอลโลก 2022 - FEATURE": "",
    "เรอัล มาดริดทวงจ่าฝูง! \"โมดริช\"จอมทัพบัญชาเกม,แอต.มาดริด ส่ง\"เฟลิกซ์\"รอรับ": "แอต.มาดริด (7) - เรอัล มาดริด (2)\n\nเวลา : 02.00 น. ถ่ายทอดสด : บีอิน สปอร์ตส์ 1 (607)\n\n\n\n\n\nสนาม : ว่านต๋า เมโตรโปลีตาโน่\n\n\n\n\n\nแอต.มาดริด\n\nดีเอโก้ ซิเมโอเน่ กุนซือชาวอาร์เจนไตน์ นำทัพ ตราหมี พ่าย เลเวอร์คูเซ่น มาแบบหมดสภาพ 0-2 ในเกมชปล. นัดล่าสุด ขณะที่ผลงานในลีกสัปดาห์ที่แล้วถล่มชนะ เซลต้า บีโก้ 4-1\n\nความพร้อมเกมนี้จะยังไร้ ยาน โอบลัค นายด่านมือ 1 ที่เจ็บ ทำให้โอกาสตกเป็นของ อิโว การ์บิค ได้เฝ้าเสาต่อไป\n\nในเกมรับมีปัญหาเช่นเคยหลัง โฮเซ่ คิมิเนซ, สเตฟาน ซาวิช และ เซร์คิโอ เรกีลอน เดี้ยงอยู่ เลยยังใช้ มาริโอ เอร์โมโซ่ ยืนเป็นเสาหลักตรงกลางโดยมี เรนิลโด้ มานดาวา กับ อักเซิล วิตเซล คอยช่วยเหลือ\n\nแดนกลางต้องรอประเมินความฟิตของ โตมาส เลอมาร์ แต่คาดว่า โชโล่ จะไม่เสี่ยงแล้วส่ง เชฟเฟรย์ กงด็อกเบีย หรือ มาร์กอส ยอเรนเต้ ลงมาประสานงาน โกเก้ และ โรดรีโก้ เด ปอล\n\nริมเส้นฝั่งซ้ายเป็น ยานนิค การ์ราสโก้ และด้านขวา นาอูเอล โมลีน่า ตามเดิม ส่วนคู่หน้าใช้ ชูเอา เฟลิกซ์ ลงล่าตาข่ายร่วมกับ อัลบาโร่ โมราต้า\n\n\n\n\n\nเรอัล มาดริด\n\nคาร์โล อันเชล็อตติ เทรนเนอร์ชาวอิตาเลียน พา ราชันชุดขาว เปิดบ้านทุบ เรอัล มายอร์ก้า 4-1 เมื่อสุดสัปดาห์ ต่อด้วยอัด แอร์เบ ไลป์ซิก 2-0 ในเกมยุโรป ทำให้ตอนนี้พวกเขาเป็นทีมเดียวในลีกที่เก็บชัยชนะ 100% ในทุกนัดที่ลงเล่น\n\nสภาพทีมล่าสุดไม่มีปัญหาอะไรรวบกวนเพิ่ม แถมยังมีข่าวดีเมื่อ เอแดร์ มิลิเตา กลับมาซ้อมเต็มรูปแบบแล้วและน่าจะลงช่วยทีมได้ในวันนี้\n\nภายใต้ระบบ 4-3-3 หน้าเป้า โรดรีโก้ โกเอส รับหน้าที่ ส่วนริมเส้นใช้ เฟเดริโก้ บัลเบร์เด้ กับ วินิซิอุส จูเนียร์ สองตัวเก่งคอยป่วนเหมือนเดิม\n\nแผงมิดฟิลด์ โทนี่ โครส คืนตัวจริงกลับมาบัญชาเกมร่วมกับ ลูก้า โมดริช โดยมี ออเรเลียง ชูอาเมนี่ รับบทบาทตัวตัดเกม\n\nแนวรับจะโยก ดาวิด อลาบา มายืนเซนเตอร์กับ เอแดร์ มิลิเตา ส่วนแบ็กซ้าย แฟร์ล็องด์ เมนดี้ และฝั่งขวา ดานี่ การ์บาฆาล ขณะที่ผู้รักษาประตูเป็น ติโบต์ กูร์กตัวส์ เฝ้าเสา\n\nในราย คาริม เบนเซม่า กองหน้าตัวเก๋ายังบาดเจ็บและอยู่ในช่วงฟื้นฟูคาดว่าจะกลับมาได้หลังเบรคทีมชาติในช่วงต้นเดือนตุลาคม เช่นเดียวกันกับ ลูกัส บาสเกซ\n\n\n\n\n\nนักเตะที่คาดว่าจะลงสนาม\n\nแอต.มาดริด (3-5-2) : อิโว การ์บิค - อักเซิล วิตเซล, มาริโอ เอร์โมโซ่, เรนิลโด้ มานดาวา - นาอูเอล โมลีน่า, เชฟเฟรย์ กงด็อกเบีย (มาร์กอส ยอเรนเต้), โกเก้, โรดรีโก้ เด ปอล, ยานนิค การ์ราสโก้ - ชูเอา เฟลิกซ์, อัลบาโร่ โมราต้า\n\nเรอัล มาดริด (4-3-3) : ติโบต์ กูร์กตัวส์ - ดาเนียล การ์บาฆาล, เอแดร์ มิลิเตา, ดาวิด อลาบา, แฟร์ล็องด์ เมนดี้ - โทนี่ โครส, ออเรเลียง ชูอาเมนี่, ลูก้า โมดริช - เฟเดรีโก้ บัลเบร์เด้, โรดรีโก้ โกเอส, วินิซิอุส จูเนียร์\n\nผู้ตัดสิน : โฆเซ่ มูนูเอร่า",
    "ภัยธรรมชาติ หายนะที่มาเยือน": "เสรี พงศ์พิศ\n\nFb Seri Phongphit\n\nน้ำท่วมหนักที่ปากีสถานแบบไม่เคยเกิดมาก่อน เป็นวิกฤติชาติ ที่ส่งผลกระทบต่อประชากรทั้งประเทศ 220 ล้านคนเพราะเศรษฐกิจพัง กระทบโดยตรงต่อคน 33 ล้าน ตายไป 1,100 บ้าน 1 ล้านหลัง ถนน 3,500 กม. พังเสียหาย ผู้คน 500,000 ต้องอพยพไปอาศัยอยู่ตามแคมป์ต่างๆ อีกส่วนหนึ่งไม่รู้จะไปไหน\n\nเมื่อต้นเดือนสิงหาคม น้ำท่วมกรุงโซล เกาหลีใต้ ฝน 80 ปี ทำให้ตึก 2,800 แห่งได้รับความเสียหาย ในเอเชียยังไม่หมด มีคำเตือนจากพยากรณ์อากาศว่า เดือนกันยายนถึงพฤศจิกายน มีความเป็นไปได้สูงมากที่ฝนจะตกหนัก พายุจะเข้า น้ำจะท่วม ไต้ฝุ่นจากแปซิฟิก และไซโคลนจากมหาสมุทรอินเดียอีกหลายลูกจะเข้ามา\n\nบางคนอาจเห็นว่าเป็นเรื่องปกติของธรรมชาติที่นานทีมีหน แต่สถิติของอุตุนิยมวิทยาที่ติดตามการเปลี่ยนแปลงอากาศโลกชี้ให้เห็นว่า สิบปีที่ผ่านมา ภูมิอากาศโลกเลวร้ายลงอย่างน่าตกใจ อย่าง “ลานีญา” ที่เกิดมา 3 ปีติด ปรากฏการณ์พื้นผิวของมหาสมุทรที่เย็นกว่าปกติ ก่อให้เกิดความร้อนและภัยแล้ง\n\nสามปีนี้รุนแรง แต่ความร้อนและภัยแล้งสะสมมานับสิบปีแล้ว ปี 2022 นี้ สองในสามของยุโรปประสบภัยแล้งแบบไม่เคยมีมาก่อน ฝนไม่ตก คลื่นความร้อนแผ่ไปทั่ว อุณหภูมิที่สเปนและประเทศในยุโรปใต้ขึ้นไปเกิน 40 องศามาหลายเดือน\n\nความร้อนและภัยแล้งนอกจากสร้างความเสียหายให้พืชผลทางการเกษตรแล้ว ยังทำให้น้ำในอ่างเก็บน้ำ ในแม่น้ำลดจนเรือใหญ่แทบจะวิ่งไม่ได้ ต้องลดน้ำหนักลง สร้างความเสียให้เศรษฐกิจ อย่างที่แม่น้ำไรน์ สายเลือดใหญ่ของเยอรมนีและหลายประเทศ\n\nยิ่งมาเกิดตอนที่มีปัญหาเศรษฐกิจ ผลกระทบจากภัยสงครามรัสเซีย-ยูเครน ที่ต้องมีการขนส่งถ่านหินที่กลับมาใช้แทนก๊าซ และสินค้าต่างๆ ทำให้สถานการณ์เลวร้ายลงไปอีก ราคาพลังงานและสินค้าบริโภคสูงขึ้นจนต้องมีมาตรการรัดเข็มขัดอย่างถึงที่สุดทั้งภาครัฐ เอกชน และครัวเรือน\n\nพยากรณ์อากาศในยุโรปบอกว่า ภัยแล้งจะลากยาวไปถึงเดือนพฤศจิกายน ฝนจะยังไม่ตก สงครามก็คงไม่จบ รัสเซียลดการส่งก๊าซลงไปเรื่อยๆ จนกระทั่งคงหยุดไปเลย เพราะเป็น “อาวุธ” หนึ่งในสงคราม “โลก” ครั้งนี้ ฤดูหนาวนี้ คนยุโรปจำนวนหนึ่งอาจหนาวตายเพราะไม่มีก๊าซทำความร้อนเพียงพอ\n\nภัยแล้งที่เลวร้ายที่สุดในรอบ 500 ปีของยุโรป ทำให้น้ำในแม่น้ำลำคลองลดลง จนทำให้เห็นก้อนหินมากมายอายุ 7,000 ปีโผล่ที่สเปน ที่เซอร์เบียน้ำลดจนเห็นเรือนาซีหลายลำที่ล่มตั้งแต่ปี 1944 ปลายสงครามโลกครั้งที่สอง ยังมีระเบิดและอาวุธยุทโธปกรณ์อยู่จำนวนหนึ่ง และที่อื่นๆ ทั่วยุโรป ทำให้เห็นสิ่งที่หลงเหลือของอาณาจักรโรมันสองพันปีก่อนมากมายหลายอย่าง\n\nที่สหรัฐอเมริกา ภัยแล้งที่เริ่มมานับสิบปี มาถึงจุดที่ทะเลสาบ Mead และ Powell ใหญ่สุดของแม่น้ำโคโลราโด ลดลงต่ำสุดตั้งแต่สร้างเป็นอ่างเก็บน้ำมาเมื่อ 60 ปีที่แล้ว เหลือไม่ถึงร้อยละ 26 ส่งผลกระทบต่อประชากร 40 ล้านคน และเมืองใหญ่อย่างฟีนิกซ์, ลาสเวกัส, ลอสแอนเจลิส และซานดิเอโก รวมทั้งกระทบต่อการเกษตรกว่า 10 ล้านไร่\n\nที่เทกซัส น้ำลดทำให้เห็นรอยตีนไดโนเสาร์อายุ 113 ล้านปี ที่อุทยานโลกดึกดำบรรพ์ และสิ่งที่อยู่ใต้น้ำมานานก็โผล่ให้เห็น ไม่ว่ากระดูกมนุษย์หลายร้อย เรือเล็กใหญ่ที่จมลงไปพร้อมกับทรัพย์สินต่างๆ\n\nในจีนก็เกิดภัยแล้งอย่างไม่เคยมีมาก่อน น้ำในแม่น้ำแยงซี ที่ยาวอันดับสามของโลก ลดลงมาก ส่งผลกระทบต่อประชากร 450 ล้านคนที่ต้องพึ่งพาอาศัย และหนึ่งในสามของผลผลิตทางการเกษตรของจีน น้ำจืดในทะเลสาบโปหยาง ที่ใหญ่ที่สุดของจีน เหลือน้ำไม่ถึงร้อยละ 25 พร้อมกับเกิดไฟไหม้ป่าอีกจำนวนมาก\n\nประเทศในแหลมแอฟริกาอย่างเคนยา โซมาเลีย และเอธิโอเปีย ฝนไม่ตกมา 4 ปี องค์การอาหารโลกบอกว่า อาจทำให้คน 40 ล้านคนอดตายในไม่ช้า ไม่รู้ว่าฝนจะมาเมื่อไร ไม่เคยเกิดมากว่า 40 ปีแล้ว\n\nอุตุนิยมวิทยาโลกเตือนว่า ปรากฏการณ์เอลนิโญ และลานีญา มีความเป็นไปได้ร้อยละ 70 ที่จะเกิดไปจนถึงเดือนพฤศจิกายน และร้อยละ 55 จากธันวาคมถึงกุมภาพันธ์\n\nไฟป่าปีนี้เกิดทั่วโลก หนักที่สุดที่สเปนไหม้เมื่อเดือนสิงหาคมที่ผ่านมากว่า 1.2 ล้านไร่ เมื่อต้นปีไหม้ที่นิวเม็กซิโก สหรัฐกว่า 700,000 ไร่ นอกนั้นก็ไหม้ในหลายประเทศในยุโรป และแอฟริกา เมื่อเดือนกุมภาพันธ์ ไฟป่าที่อาร์เจนตินาเผาไปกว่า 4.5 ล้านไร่\n\nทุกฝ่ายเชื่อว่า ฝนแล้งน้ำท่วมและไฟป่าที่เกิดขึ้นทั่วโลกเป็นผลของการเปลี่ยนแปลงภูมิอากาศโลกที่ร้อนขึ้นทุกวัน ความพยายามลดสาเหตุจากมนุษย์ทำได้ยาก เพราะปัญหาธรรมชาติกับปัญหาสังคมของมนุษย์แยกกันไม่ออก ความอยุติธรรมทางเศรษฐกิจสังคมส่งผลต่อความอยุติธรรมต่อธรรมชาติ ประเทศที่ก่อให้เกิดมลภาวะโลกสูงสุด คือ ประเทศพัฒนาแล้ว ที่ “เอาเปรียบ” ประเทศกำลังพัฒนาในนามของ “ฟรีเทรด”\n\nมีความพยายามลดการใช้พลังงานฟอสซิล คือ ถ่านหิน น้ำมันและก๊าซ แต่สงครามทำให้ทำไม่ได้ ส่วนที่พยายามให้ลดพลังงานนิวเคลียร์ก็ตกลงกันไม่ได้ในยุโรป เพราะฝรั่งเศสมีพลังงานนิวเคลียร์มากที่สุด และอ้างว่า “ยั่งยืน” ไม่แพ้พลังงานหมุนเวียน โดยลืมเรื่องอุบัติเหตุที่เชอร์โนบิล และสึนามิที่ฟุกุซิมะ\n\nยังมีสถานีพลังงานนิวเคลียร์ที่ชาปุริชา ทางใต้ของยูเครน ที่ทหารรัสเซียเข้าไปยึด แต่ชาวยูเครนยังบริหารจัดการ เป็นที่ผลิตไฟฟ้าสำคัญของภาคใต้ ก็เสี่ยงที่จะถูกระเบิดและเกิดปัญหาใหญ่อีกแห่งหนึ่ง\n\nประเทศไทยปีนี้ฝนตกมาก น้ำในเขื่อนมากกว่าปีที่แล้ว ภาคกลางฝนตกสะสม น้ำเหนือกำลังลงมา ไม่แน่ว่า ถ้าจัดการไม่ดีจะเหมือนปี 2554 หรือไม่ เห็นแต่คำทำนายของโหรที่ดูน่ากลัว\n\nบ้านเรายังมีปัญหาเรื่องการจัดการน้ำ ทั้งท่วมทั้งแล้ง เหตุผลสำคัญคงเป็นเพราะการรวมศูนย์อำนาจการจัดการน้ำ ไม่มี “ประชาธิปไตยน้ำ” ไม่ใช่กระจายอำนาจ แต่ “คืนอำนาจ” ให้ท้องถิ่น\n\n“น้ำคือชีวิต” เรายังมีปัญหา เพราะยังไม่เข้าใจ “ชีวิต” ดีพอ",
    "สรุปตลาดซื้อขายนักเตะ พรีเมียร์ลีก ฤดูกาล 2022/23": "อาร์เซน่อล\n\n* ย้ายเข้า - กาเบรียล เชซุส ( แมนเชสเตอร์ ซิตี้, 45 ล้านปอนด์ ) มาร์คินญอส ( เซาเปาโล, 3 ล้านปอนด์ ) ฟาบิโอ วิเอร่า ( เอฟซีปอร์โต้, 30 ล้านปอนด์ ) แมตต์ เทอร์เนอร์ ( นิว อิงแลนด์ เรโวลูชั่น, 7 ล้านปอนด์ ) โอเล็กซานเดอร์ ซินเชนโก้ (แมนเชสเตอร์ ซิตี้, 32 ล้านปอนด์ )\n\n* ย้ายออก - อเล็กซองดร์ ลากาแซตต์ ( ปล่อยตัว, หมดสัญญา ) มัตเตโอ เกนดูซี่ ( โอลิมปิก มาร์กเซย, 9.5 ล้านปอนด์ ) ดินอส มาฟโรปานอส ( สตุตการ์ท, ไม่เปิดเผยค่าตัว ) โจนาธาน ดินเซยี่ ( ปล่อยตัว, หมดสัญญา ) โจเอล โลเปซ ( ปล่อยตัว, หมดสัญญา ) จอร์แดน แม็คเอเนฟฟ์ ( ปล่อยตัว, หมดสัญญา ) แฮร์รี่ คลาร์ก ( สโตค ซิตี้, ยืมตัว ) โอมาร์ เรกิก ( สปาร์ต้า ร็อตเตอร์ดัม, ยืมตัว ) ไทรีซ จอห์น-จูลส์ ( อิปสวิช ทาวน์, ยืมตัว ) มิก้า เบียร์เร็ธ ( อาร์เคซี วาลไวก์, ยืมตัว ) จอร์ดี้ โอเซ-ตูตู ( วีเอฟแอล โบคุ่ม, ไม่เปิดเผยค่าตัว ) แดเนียล บัลลาร์ด ( ซันเดอร์แลนด์, ไม่เปิดเผยค่าตัว ) นิโคไล โมลเลอร์ ( เดน บอช, ยืมตัว ) แซค สวอนสัน ( พอร์ทสมัธ, ไม่เปิดเผยค่าตัว ) โอวี่ เอเยเฮรี่ ( เชล์มสฟอร์ด ซิตี้, ยืมตัว ) ออสตัน ทรัสตี้ ( เบอร์มิงแฮม ซิตี้, ยืมตัว ) โอมารี ฮัทชินสัน ( เชลซี, ไม่เปิดเผยค่าตัว ) มาร์เซโล่ ฟลอเรส ( เรอัล โอเบียโด้, ยืมตัว ) ไรอัน อเลบิโอซู ( คิลมาร์น็อค, ยืมตัว ) อาร์เธอร์ โอคอนโว ( ครูว์, ยืมตัว ) นูโน่ ทาวาเรส ( โอลิมปิก มาร์กเซย, ยืมตัว ) เมซีส โอกุงโบ ( ครอว์ลี่ย์, ยืมตัว ) แบร์นด์ เลโน่ ( ฟูแล่ม, 8 ล้านปอนด์ ) โฟลาริน บาโลกัน ( สต๊าด เดอ แร็งส์, ยืมตัว ) ชาร์ลี ปาติโน่ ( แบล็คพูล, ยืมตัว ) ลูคัส ตอร์เรร่า ( กาลาตาซาราย, 5.9 ล้านปอนด์ ) ปาโบล มารี ( เอซี มอนซ่า, ยืมตัว ) อเล็กซ์ รูนาร์สสัน ( อลันยาสปอร์, ยืมตัว ) บรู๊ค นอร์ตัน-คัฟฟี่ ( ร็อตเธอร์แฮม, ยืมตัว ) ทอม สมิธ ( บรอมลีย์, ยืมตัว ) ซาลาห์-เอ็ดดีน อูลัด มะฮันด์ ( ฮัลล์ ซิตี้, ยืมตัว ) นิโคลัส เปเป้ ( นีซ, ยืมตัว )\n\nเชลซี\n\n* ย้ายเข้า - เอ็ดดี้ บีช ( เซาแธมป์ตัน, ไม่เปิดเผยค่าตัว ) ราฮีม สเตอร์ลิง ( แมนเชสเตอร์ ซิตี้, 47.5 ล้านปอนด์ ) คาลิดู คูลิบาลี่ (นาโปลี, 34 ล้านปอนด์) โอมารี ฮัทชินสัน ( อาร์เซนอล, ไม่เปิดเผยค่าตัว ) คาร์นีย์ ชุคเวเมก้า ( แอสตัน วิลล่า, 20 ล้านปอนด์ ) กาเบรียล สโลนิน่า ( ชิคาโก ไฟร์, 12.3 ล้านปอนด์ ) มาร์ค คูคูเรญ่า ( ไบรท์ตัน, 62 ล้านปอนด์ ) เชซาเร่ คาซาเด ( อินเตอร์ มิลาน 16.9 ล้านปอนด์ )\n\n* ย้ายออก - โรเมลู ลูกากู (อินเตอร์ มิลาน, ยืมตัว ) อันโตนิโอ รูดิเกอร์ ( เรอัล มาดริด, ฟรี ) อันเดรียส คริสเตนเซ่น ( ปล่อยตัว หมดสัญญา ) แดนนี่ ดริงค์วอเตอร์ ( ปล่อยตัว หมดสัญญา ) ชาร์ลี มูซอนดา ( ปล่อยตัว หมดสัญญา ) เจค คลาร์ก-ซอลเตอร์ ( ควีนส์ปาร์ค เรนเจอร์ส, หมดสัญญา ) ลูคัส เบิร์กสตรอม ( ปีเตอร์โบโร่, ยืมตัว ) นาธาน แบ็กซ์เตอร์ ( ฮัลล์ ซิตี้, ยืมตัว ) อีธาน วาดี้ ( วอคกิ้ง, ยืมตัว ) เอียน แมทเซ่น ( เบิร์นลี่ย์, ยืมตัว ) ติโน่ อันจอริน ( ฮัดเดอร์สฟิลด์ ทาวน์ ยืมตัว )\n\nลีวาย โคลวิลล์ ( ไบรท์ตัน, ยืมตัว ) ติโม แวร์เนอร์ ( แอร์เบ ไลป์ซิก, 16,9 ล้านปอนด์ ) มาล็อง ซาร์ ( โมนาโก, ยืมตัว ) เอแมร์ซอน ปัลมิเอรี่ ( เวสต์แฮม, 13 ล้านปอนด์ ) รอส บาร์คลี่ย์ ( ปล่อยตัว, ยกเลิกสัญญา ) คัลลัม ฮัดสัน-โอดอย ( ไบเออร์ เลเวอร์คูเซ่น, ยืมตัว )\n\nลิเวอร์พูล\n\n* ย้ายเข้า - แคลวิน แรมซีย์ ( อเบอร์ดีน, 4.5 ล้านปอนด์) ดาร์วิน นูนเญซ ( เบนฟิก้า, 85 ล้านปอนด์ ) ฟาบิโอ คาร์วัลโญ่ ( ฟูแล่ม, 5 ล้านปอนด์ )\n\n* ย้ายออก - ซาดิโอ มาเน่ ( บาเยิร์น มิวนิค, 35 ล้านปอนด์ ) ทาคุมิ มินามิโนะ ( โมนาโก, 15.5 ล้านปอนด์ ) คอเนอร์ แบรดลี่ย์ ( โบลตัน, ยืมตัว ) ดิว็อค โอริกี้ ( ปล่อยตัว หมดสัญญา ) ลอริส คาริอุส ( ปล่อยตัว หมดสัญญา )เชยี โอโจ้ ( ปล่อยตัว หมดสัญญา ) เบ็น วู้ดเบิร์น ( ปล่อยตัว หมดสัญญา ) เอลียาห์ ดิกสัน-บอนเนอร์ ( ปล่อยตัว หมดสัญญา ) หลุยส์ ลองสตาฟฟ์ ( ปล่อยตัว หมดสัญญา ) จาคุบ โอเจอร์ซินสกี้ ( ราโดเมียก ราดอม ยืมตัว ) บิลลี่ คูเมติโอ ( ออสเตรีย เวียนนา, ยืมตัว ) เจมส์ บาลากิซี่ ( คราวลี่ย์ ทาวน์, ยืมตัว ) มาร์เซโล่ ปิตาลูก้า ( แม็คเคิลสฟิลด์, ยืมตัว ) เนโก้ วิลเลียมส์ ( น็อตติ้งแฮม ฟอเรสต์ 17 ล้านปอนด์ ) โอเว่น เบ็ค ( ฟามาลิเคา, ยืมตัว ) ทอม เคลย์ตัน ( สวินดอน, ไม่เปิดเผยค่าตัว ) รีส วิลเลียมส์ ( แบล็คพูล, ยืมตัว ) เบน เดวิส ( เรนเจอร์ส, 4 ล้านปอนด์ ) ไทเลอร์ มอร์ตัน ( แบล็คเบิร์น, ยืมตัว ) เลห์ตัน คลาร์กสัน ( อเบอร์ดีน, ยืมตัว ) เซปป์ ฟาน เดน เบิร์ก ( ชาลเก้ 04, ยืมตัว )\n\nแมนเชสเตอร์ ซิตี้\n\n* ย้ายเข้า - เออร์ลิง ฮาแลนด์ ( โบรุสเซีย ดอร์ทมุนด์ , 51 ล้านปอนด์ ) คาลวิน ฟิลลิปส์ ( ลีดส์ ยูไนเต็ด, 42 ล้านปอนด์) สเตฟาน ออร์เตกา โมเรโน ( อาร์มิเนีย บีเลเฟลด์, ฟรี ) เซร์คิโอ โกเมซ ( อันเดอร์เลทช์, 11 ล้านปอนด์ )\n\n* ย้ายออก - เฟร์นันดินโญ่ ( ปล่อยตัว หมดสัญญา ) เกวิน บาซูนู ( เซาแธมป์ตัน, 12 ล้านปอนด์ ) ซีเจ อีแกน-ไรลีย์ ( เบิร์นลี่ย์, ฟรี ) เทย์เลอร์ ฮาร์วูด-เบลลิส ( เบิร์นลี่ย์, ยืมตัว ) กาเบรียล เชซุส ( อาร์เซน่อล, 45 ล้านปอนด์ ) ดาร์โก เกียบี ( ลีดส์ ยูไนเต็ด ไม่เปิดเผยค่าตัว ) ทอมมี่ ดอยล์ ( เชฟฟิลด์ ยูไนเต็ด, ยืมตัว ) โรเมโอ ลาเวีย ( เซาแธมป์ตัน, 14 ล้านปอนด์ ) ราฮีม สเตอร์ลิง ( เชลซี, 47.5 ล้านปอนด์ ) แซ็ค สเตฟเฟ่น ( มิดเดิ้ลสโบรช์, ยืมตัว ) โอเล็กซานเดอร์ ซินเชนโก้ ( อาร์เซนอล, 32 ล้านปอนด์ ) ยาน คูโต้ ( จิโรน่า, ยืมตัว ) เจมส์ แม็คอาที ( เชฟฟิลด์ ยูไนเต็ด, ยืมตัว ) เคย์กี้ ( ปาโกส เด เฟร์เรร่า, ยืมตัว ) เลียม ดีแล็ป ( สโตก ซิตี้ ยืมตัว )\n\nแมนเชสเตอร์ ยูไนเต็ด\n\n* ย้ายเข้า - ไทเรลล์ มาลาเซีย ( เฟเยนูร์ด, 15 ล้านปอนด์ ) คริสเตียน เอริคเซ่น ( เบรนท์ฟอร์ด, ฟรี ) ลิซานโดร มาร์ติเนซ ( อาแจ็กซ์, 57.3 ล้านปอนด์ ) คาเซมิโร่ ( เรอัล มาดริด, 60 ล้านปอนด์ ) แอนโทนี่ ( อาแจ็กซ์ อัมสเตอร์ดัม, 85.5 ล้านปอนด์ )\n\n* ย้ายออก - เอดินสัน คาวานี่ ( ปล่อยตัว หมดสัญญา ) ปอล ป็อกบา ( ยูเวนตุส, ฟรี ) เจสซี่ ลินการ์ด ( ปล่อยตัว หมดสัญญา ) ฆวน มาต้า ( ปล่อยตัว หมดสัญญา ) ดีมานี่ เมลเลอร์ ( ปล่อยตัว หมดสัญญา ) รีซ เดวีน ( ปล่อยตัว หมดสัญญา ) ลี แกรนท์ ( ปล่อยตัว หมดสัญญา ) พอล แมคเชน ( ปล่อยตัว หมดสัญญา ) คอนเนอร์ สแตนลีย์ ( ปล่อยตัว หมดสัญญา ) พอล วูลสตัน ( ปล่อยตัว หมดสัญญา ) เนมานย่า มาติช ( โรม่า, ฟรี ) ดีน เฮนเดอร์สัน ( น็อตติ้งแฮม ฟอเรสต์, ยืมตัว ) ดีแลน เลวิท ( ดันดี ยูไนเต็ด, ไม่เปิดเผยค่าตัว ) อันเดรียส เปเรยร่า ( ฟูแล่ม, 13 ล้านปอนด์ ) อัลวาโร่ เฟอร์นานเดซ ( เปรสตัน, ยืมตัว ) อเล็กซ์ เตลลิส ( เซบีย่า, ยืมตัว ) อีธาน แลร์ด ( ควีนปาร์ค เรนเจอร์, ยืมตัว ) เดอร์มอท มี ( อัลทริงแคม, ยืมตัว ) ฮันนิบาล ( เบอร์มิงแฮม, ยืมตัว )\n\nท็อตแนม ฮ็อทสเปอร์\n\n* ย้ายเข้า - อิวาน เปริซิช ( อินเตอร์ มิลาน, ฟรี ) เฟรเซอร์ ฟอร์สเตอร์ ( เซาแธมป์ตัน, ฟรี ) อีฟส์ บิสซูม่า ( ไบรท์ตัน, 25 ล้านปอนด์ ) ริชาร์ลิซอน ( เอฟเวอร์ตัน, 60 ล้านปอนด์ ) ไทเรล แอชครอฟต์ ( เรดดิ้ง, ไม่เปิดเผยค่าตัว ) จอช คีเล่ย์ ( เซนต์ แพทริกส์ แอธเลติก, ไม่เปิดเผยค่าตัว ) เกลม็องต์ ล็องเล่ต์ ( บาร์เซโลน่า, ยืมตัว ) เฌด สเปนซ์ ( มิดเดิ้ลสโบรช์, 20 ล้านปอนด์ ) เดสตินี่ อูโดกี้ ( อูดิเนเซ่, 15 ล้านปอนด์ ) คริสเตียน โรเมโร่ ( อตาลันต้า, 40 ล้านปอนด์ )\n\n* ย้ายออก - ปิแอร์ลุยจิ กอลลินี ( ปล่อยตัว, หมดสัญญายืมตัว ) เจนีล เบนเน็ตต์ ( ปล่อยตัว, หมดสัญญา ) เจซ เดวีส์ ( ปล่อยตัว, หมดสัญญา ) จอร์แดน แฮ็คเก็ตต์ ( ปล่อยตัว, หมดสัญญา ) คาลอน เฮย์สแมน ( ปล่อยตัว, หมดสัญญา ) คัคเพอร์ คูรีโลวิช ( ปล่อยตัว, หมดสัญญา ) ทิโมธี โล-ทูทาลา ( ปล่อยตัว, หมดสัญญา ) เดอร์มี ลูซาลา ( ปล่อยตัว, หมดสัญญา ) จอช โอลูวาเอมิ ( ปล่อยตัว, หมดสัญญา ) โทบิ โอโมเล่ ( ปล่อยตัว, หมดสัญญา ) อิซัค โซลเบิร์ก ( ปล่อยตัว, หมดสัญญา )\n\nเรนัลโด้ ทอร์ราจ ( ปล่อยตัว, หมดสัญญา ) โอลิเวอร์ เทิร์นเนอร์ ( ปล่อยตัว, หมดสัญญา ) คาเมรอน คาร์เตอร์-วิคเกอร์ส ( เซลติก, ไม่เปิดเผยค่าตัว ) สตีเว่น เบิร์กไวจ์น ( อาแจ็กซ์ อัมสเตอร์ดัม, 26.5 ล้านปอนด์ ) แจ็ค คลาร์ก ( ซันเดอร์แลนด์, ไม่เปิดเผยค่าตัว ) ทรอย แพร์รอตต์ ( เปรสตัน นอร์ท เอนด์, ยืมตัว ) เดน สการ์เล็ต ( พอร์ทสมัธ, ยืมตัว ) โจ โรดอน ( แรนส์, ยืมตัว ) คีออน เอเตเต้ ( คาร์ดิฟฟ์,ไม่เปิดเผยค่าตัว ) โจวานี่ โล เซลโซ่ ( บียาร์เรอัล, ยืมตัว ) เดสตินี่ อูโดกี้ ( อูดิเนเซ่, ยืมตัว ) ต็องกีย์ เอ็นดอมเบเล่ ( นาโปลี, ยืมตัว ) เซร์คิโอ เรกีลอน ( แอตเลติโก มาดริด, ยืมตัว ) แฮร์รี่ วิงค์ ( ซามพ์โดเรีย, ยืมตัว )",
    "ประกาศระดมพลบางส่วนของ ‘ปูติน’ คืออะไร? ทำไมชาวรัสเซียจำนวนมากถึงหวาดกลัว?": "การประกาศระดมพลบางส่วนของประธานาธิบดีวลาดิเมียร์ ปูติน เพื่อเสริมกำลังรบในสงครามยูเครน ก่อให้เกิดความวุ่นวายขึ้นภายในรัสเซีย หลังประชาชนในหลายเมืองพากันออกมาชุมนุมประท้วง ในขณะที่ชายวัยเกณฑ์ทหารจำนวนมากพยายามหาทางหนีออกจากประเทศทุกวิถีทาง\n\nตั๋วเครื่องบินเดินทางไปยังประเทศต่างๆ โดยเฉพาะประเทศที่ไม่ต้องใช้วีซ่า ขายหมดอย่างรวดเร็วและมีราคาพุ่งไปเกือบ 10 เท่า ส่วนสถานการณ์บริเวณชายแดนมีรถยนต์ต่อแถวยาวหลายกิโลเมตร เพื่อรอเดินทางออกจากรัสเซียไปยังประเทศเพื่อนบ้าน เช่น จอร์เจีย\n\nสิ่งที่เกิดขึ้นสะท้อนความหวาดกลัวของชาวรัสเซียในตอนนี้ โดยการประกาศระดมบางส่วนตามที่ปูตินกล่าวถึงนั้นคืออะไร? ส่งผลกับใคร? และจะมีผลอะไรต่อสงครามยูเครนที่รัสเซียกำลังเป็นฝ่ายถดถอยบ้าง\n\nอะไรคือการระดมพล และการระดมพลบางส่วน?\n\nกฎหมายรัสเซียอนุญาตให้มีการระดมพล ในกรณีที่เกิดการรุกรานจากต่างชาติหรือการโจมตีรัสเซีย มันเป็นเรื่องเกี่ยวกับการเตรียมพร้อมทางเศรษฐกิจและกองทัพของรัสเซียเพื่อทำสงคราม และหมายถึงการระดมทหารกองหนุน\n\nนี่เป็นครั้งแรกที่รัสเซียประกาศระดมพล นับตั้งแต่ที่กองทัพนาซีบุกสหภาพโซเวียตเมื่อปี 1941\n\nเนื่องจากรัสเซียแสดงท่าทีมาตลอดว่า การรุกรานยูเครนนั้นเป็นเพียง ‘ปฏิบัติการพิเศษทางทหาร’ ทำให้ยังไม่เคยมีการเสนอใช้มาตรการใดๆ ที่เกี่ยวข้องกับการทำสงคราม แต่การสั่งระดมพลบางส่วนของปูตินได้เปลี่ยนแปลงท่าทีนี้\n\nความแตกต่างระหว่างการประกาศระดมพลบางส่วนและการระดมพลทั่วไปคือ การระดมพลทั่วไปจะอนุญาตให้รัสเซียระดมทหารกองหนุนทั้งหมดกว่า 2 ล้านคนได้ ในขณะที่การระดมพลบางส่วนจะจำกัดเฉพาะกำลังสำรองบางกลุ่มหรือบางพื้นที่ของประเทศ\n\nซึ่งกลุ่มที่ถูกเรียกระดมพลบางส่วน น่าจะหมายถึงกำลังสำรองที่ประจำการ หรือผู้ที่เพิ่งปลดประจำการจากกองทัพในช่วงไม่นานนี้ รวมถึงผู้มีประสบการณ์รบ\n\nอะไรคือทหารกองหนุนของรัสเซีย?\n\nข้อมูลตามเอกสาร ระบุว่ารัสเซียมีทหารกองหนุนเกินกว่า 2 ล้านคน รวมถึงอดีตทหารเกณฑ์ เจ้าหน้าที่ปลดเกษียณ และผู้ที่ออกจากการรับราชการในกองทัพ\n\nราว 90% ของทหารกองหนุนเหล่านี้ไม่เคยได้รับการฝึกรบในรูปแบบใดๆ ส่วนผู้ที่เคยฝึกอาจผ่านมานานหลายสิบปีแล้ว\n\nเซอร์เก ชอยกู รัฐมนตรีว่าการกระทรวงกลาโหมรัสเซีย เคยกล่าวว่า กองทัพรัสเซียจะมีทหารกองหนุนมากถึง 25 ล้านคนหากมีการประกาศระดมพลเต็มรูปแบบ ซึ่งหมายความว่าชายและหญิงในวัย 18-60 ปีสามารถถูกเรียกเป็นกำลังสำรองได้ตามกฎหมายรัสเซีย\n\nดารา แมสซิคอต ผู้เชี่ยวชาญด้านกองทัพรัสเซียจากบริษัท RAND Corporation ระบุว่า “ทหารกองหนุนรัสเซียจะไม่พร้อมรบ ทั้งหมดมันขึ้นอยู่กับสิ่งที่พวกเขาได้ทำในระหว่างเข้าประจำการและระยะเวลาในการประจำการ และทักษะเหล่านี้จะฝ่อไปตามกาลเวลาหากคุณไม่ใช้มัน”\n\nใครที่ถูกเรียกระดมพลบ้าง?\n\nจากที่ปูตินกล่าว การระดมพลบางส่วนของรัสเซียจะครอบคลุมแค่กำลังสำรองที่มีประสบการณ์ทางทหารที่เกี่ยวข้อง ส่วนนักศึกษาหรือทหารเกณฑ์อายุน้อยที่มีระยะเวลาประจำการ 12 เดือนจะไม่รวมในการระดมพล\n\n“เรากำลังพูดถึงการระดมพลบางส่วน นั่นคือเฉพาะพลเมืองที่อยู่ในกลุ่มทหารกองหนุน และเหนือสิ่งอื่นใด ผู้ที่เคยรับใช้ในกองทัพที่มีทักษะด้านการทหารและประสบการณ์ที่เกี่ยวข้อง มีเพียงพวกเขาเท่านั้นที่จะถูกเกณฑ์ทหาร” ปูตินกล่าว\n\nชอยกูกล่าวหลังการแถลงของปูตินว่า จะมีการระดมพลทหารกองหนุนจำนวนทั้งหมด 3 แสนนาย ซึ่งถือเป็นจำนวนที่ค่อนข้างมาก เมื่อเปรียบเทียบกับจำนวนทหารที่รัสเซียใช้ในการบุกยูเครนเมื่อเดือนกุมภาพันธ์ ซึ่งมีประมาณ 1.9 แสนนาย\n\nขณะที่กองทัพรัสเซียนั้นกำลังมองหาทหารกองหนุนที่เคยปฏิบัติหน้าที่ในกองทัพซึ่งต้องอาศัยทักษะเฉพาะและความเชี่ยวชาญ เช่น คนขับรถถัง ทหารช่าง และพลซุ่มยิงหรือสไนเปอร์\n\nอย่างไรก็ตาม นักวิจารณ์ชี้ว่า ยังมีความไม่ชัดเจนในการกำหนดกลุ่มทหารกองหนุนที่จะถูกระดมพล โดยภายใต้คำสั่งระดมพลบางส่วนของปูติน มีข้อความที่คลุมเครือในการกำหนดผู้ที่จะถูกรวมหรือไม่รวมในการระดมพล ไม่กำหนดกลุ่มอายุ หมวดหมู่หรือพื้นที่ที่จะระดมพล และเปิดช่องให้กระทรวงกลาโหมสามารถเกณฑ์ทหารที่เป็นชายในวัยต่อสู้ได้มากกว่าที่ปูตินและชอยกูบอก\n\nพาเวล ชิคอฟ ทนายความและนักเคลื่อนไหวด้านสิทธิมนุษยชน กล่าวว่า “ในความเป็นจริง กระทรวงกลาโหมรัสเซียจะเป็นผู้ตัดสินว่าชายกลุ่มใด จากสถานที่ไหน และจำนวนเท่าไร ที่จะถูกส่งไปทำสงคราม”\n\nขณะที่ชอยกูชี้ว่า ภารกิจหลักของทหารกองหนุน คือการเสริมกำลังรบในแนวหน้าของสมรภูมิยูเครน\n\nรัสเซียดำเนินการระดมพลบางส่วนอย่างไร?\n\nนักวิเคราะห์ชี้ว่า หลังจากที่โครงสร้างกำลังสำรองของรัสเซียส่วนใหญ่ถูกรื้อถอนไปในช่วงปลายยุคสหภาพโซเวียต การระดมเกณฑ์ทหารหลายแสนคนเข้าสู่กองทัพน่าจะเป็นกระบวนการที่ใช้เวลานานและยุ่งเหยิงไม่น้อย\n\nโดยแมสซิคอตมองว่า จากสถานการณ์ในตอนนี้ กองทัพรัสเซียจะรวบรวมกำลังพลที่เกณฑ์มาได้ และเร่งรีบส่งไปยังแนวหน้าหลังผ่านการฝึกแบบเก่าที่ไร้ประสิทธิภาพ เนื่องจากไม่มีเวลา\n\nสำหรับหน้าที่ในการจัดการเพื่อให้การระดมพลเป็นไปอย่างราบรื่น จะเป็นหน้าที่ของผู้ว่าราชการในภูมิภาคต่างๆ\n\nชิคอฟชี้ว่า กลไกของการระดมพลเริ่มจากกระทรวงกลาโหมรัสเซียกำหนดโควตาสำหรับระดมพลในแต่ละภูมิภาค จากนั้นผู้ว่าราชการในแต่ละพื้นที่จะเป็นผู้รับผิดชอบดำเนินการ\n\nการระดมพลบางส่วนส่งผลต่อสงครามยูเครนอย่างไร?\n\nการระดมกำลังสำรองนั้นเป็นกระบวนการที่ใช้เวลานานและใช้ทรัพยากรจำนวนมาก ซึ่งหมายความว่าไม่น่าจะส่งผลกระทบต่อสถานการณ์สงครามในยูเครนได้ในทันที\n\nแมสซิคอตกล่าวว่า เธอมองไม่ออกว่ารัสเซียจะสามารถสร้างหน่วยทหารหรือกองพันใหม่จากทหารกองหนุนที่มีค่าเทียบเท่าอาวุธยุทโธปกรณ์ที่ใช้งานได้จริงได้อย่างไร เนื่องจากเป็นกระบวนการที่ต้องใช้เวลาหลายเดือน\n\nและแม้ว่าหน่วยทหารที่สร้างขึ้นมาจะพร้อม แต่ก็มีแนวโน้มที่จะไม่สามารถรับภารกิจยากๆ ได้ โดยกองทัพรัสเซียอาจมอบหมายเพียงภารกิจง่ายๆ เช่นการประจำตำแหน่งป้องกัน ซึ่งไม่อาจช่วยเปลี่ยนแปลงสถานการณ์ที่กองทัพรัสเซียกำลังเป็นฝ่ายถดถอยและตั้งรับ และยังเป็นการยากที่จะยึดครองภูมิภาคดอนบาส อันเป็นเป้าหมายสงครามของเครมลิน\n\nในระยะสั้นนั้น คาดว่ารัสเซียจะสามารถระดมกำลังพลสำหรับทหารราบได้ แต่จะเป็นเพียงการพยุงสถานการณ์ไม่ให้เสียเปรียบมากกว่าการโจมตีกลับ โดยแมสซิคอตเชื่อว่า “สำหรับตอนนี้ การโจมตีนั้นไม่ใช่สิ่งที่ทำได้สำหรับกองทัพรัสเซีย”\n\nผู้ประท้วงนับพันถูกจับ หลายคนถูกยัดหมายเกณฑ์ทหาร\n\nสำหรับสถานการณ์ในรัสเซียนั้น มีการประท้วงต่อต้านการระดมพลเกิดขึ้นในหลายเมือง และมีกลุ่มผู้ประท้วงถูกจับกุมไปแล้วมากกว่า 1,300 คน\n\nรายงานจากสื่อหลายสำนัก ระบุว่าผู้ประท้วงที่ถูกจับกุมตัวได้บางส่วนได้รับเอกสารเกณฑ์ทหารระหว่างถูกคุมขังในสถานีตำรวจ\n\nขณะที่ ดิมิทรี เปสคอฟ โฆษกรัฐบาลเครมลิน แสดงท่าทีว่าการดำเนินการให้หมายเกณฑ์ทหารในลักษณะดังกล่าวนั้นไม่ขัดต่อกฎหมาย\n\nชายรัสเซียแห่หนีออกจากประเทศ\n\nสถานการณ์บริเวณชายแดนของรัสเซียนั้น พบว่าบริเวณด่านตรวจชายแดนติดกับจอร์เจีย มีรถยนต์ต่อแถวรอข้ามชายแดนยาวกว่า 5 กิโลเมตร ซึ่งในจำนวนนี้ มีชายหลายคนที่พยายามหนีออกจากประเทศหลังการประกาศระดมพลของปูติน โดยคนที่ได้ข้ามชายแดนแล้ว เผยว่าต้องใช้เวลาต่อแถวนานกว่า 7 ชั่วโมง\n\nสำนักข่าว BBC รายงานว่า ชายคนหนึ่งที่ไม่เปิดเผยชื่อ เล่าว่าเขาหยิบเพียงหนังสือเดินทางของตนและตรงมาที่ชายแดนโดยไม่เอาข้าวของอะไรมาด้วย เนื่องจากเขาเป็นหนึ่งในคนที่อยู่ในกลุ่มที่อาจถูกระดมพลและส่งไปทำสงคราม\n\nสาเหตุที่ประชาชนจำนวนมากพากันหนีข้ามไปทางจอร์เจียนั้น เนื่องจากจอร์เจียถือเป็นประเทศเพื่อนบ้านรัสเซียเพียงไม่กี่ประเทศที่ไม่จำเป็นต้องใช้วีซ่า\n\nนอกจากนี้ จุดหมายปลายทางอื่นๆ ที่ชาวรัสเซียจะหนีไปได้ เช่น เซอร์เบีย ตุรกี หรือดูไบ ซึ่งต้องเดินทางไปด้วยเครื่องบิน และตอนนี้ราคาตั๋วเครื่องบินนั้นพุ่งไปเกือบ 10 เท่า และบางเส้นทางนั้นขายหมดไปแล้ว\n\nขณะที่ชาติยุโรปบางประเทศ อาทิ เยอรมนี แสดงท่าทีว่าพร้อมต้อนรับชาวรัสเซียที่หนีการระดมพลเข้าสู่ประเทศ แต่ลัตเวีย ลิทัวเนีย และเอสโตเนีย รวมถึงสาธารณรัฐเช็ก แสดงท่าทีต่างออกไป โดยจะไม่เสนอการให้ลี้ภัยสำหรับชาวรัสเซีย\n\nภาพ: Photo by Contributor / Getty Images\n\nอ้างอิง:",
    "ทรูวิชั่นส์ที่เดียวยิงสดเทนนิสหญิงโทเรย์แพนแปซิฟิกโอเพ่น19ก.ย.นี้": "เทนนิสหญิงในเดือนกันยายน หลังจากจบศึกใหญ่ ยูเอส โอเพ่น แกรนด์สแลม ปิดท้ายปี 2022 ที่นิวยอร์ค สหรัฐอเมริกา ก็เดินหน้าล่าแชมป์กันต่อกับรายการที่เก่าแก่ และสุดคลาสสิกในทวีปเอเชีย รายการระดับ 500 ซีรีส์ โทเรย์ แพน แปซิฟิค โอเพ่น ที่กลับมาจัดตามโปรแกรมปกติอีกครั้งในปีนี้ ที่กรุงโตเกียว เมืองหลวงของญี่ปุ่นได้มีโอกาสต้อนรับนักกีฬาหญิงระดับโลก จากดับเบิลยูทีเอ ทัวร์ คับคั่ง เพื่อมาลุ้นแชมป์ และชิงเงินรางวัลกว่า 757,900 เหรียญสหรัฐ\n\nครั้งล่าสุดของรายการนี้ในปี 2019 นาโอมิ โอซากะ เป็นนักเทนนิสหญิงชาวญี่ปุ่นคนที่ 2 ที่คว้าแชมป์ในบ้านเกิดสำเร็จ ด้วยการชนะคู่แข่งจากรัสเซีย อนาสตาเซีย พาฟลิวเชนโควา ในรอบชิงชนะเลิศ 2 เซ็ตรวด เป็นการคว้าแชมป์ครั้งแรก หลังจากเข้าชิงชนะเลิศรายการนี้ 2 ครั้งในปี 2016 และ 2018 ปีนี้ก็มีโอกาสกลับมาบ้านเกิดอีกครั้ง เพื่อป้องกันแชมป์ของเธอ",
    "ทรูวิชั่นส์ ยิงสดเทนนิสหญิง โทเรย์ แพน แปซิฟิก โอเพ่น 19 ก.ย.นี้": "ทรูวิชั่นส์ พร้อมถ่ายทอดสด ศึกเทนนิสหญิง ดับเบิ้ลยูทีเอ ทัวร์ 500 ซีรีส์ โทเรย์ แพน แปซิฟิค โอเพ่น 2022 สดจาก กรุงโตเกียว ตั้งแต่ 19-25 กันยายนนี้\n\nตอกย้ำการเป็นผู้นำคอนเทนต์กีฬาระดับโลกมาโดยตลอดสำหรับ \"ทรูวิชั่นส์\" ล่าสุด พร้อมถ่ายทอดสดโปรแกรม เทนนิสหญิง ดับเบิ้ลยูทีเอ ทัวร์ 500 ซีรีส์ โทเรย์ แพน แปซิฟิค โอเพ่น 2022 สดจาก กรุงโตเกียว ประเทศญี่ปุ่น ตั้งแต่ 19-25 กันยายนนี้ ทางช่อง ทรู เทนนิส (670) ที่ ทรูวิชั่นส์ ที่เดียว\n\nเทนนิสหญิง ในเดือนกันยายน หลังจากจบศึกใหญ่ ยูเอส โอเพ่น แกรนด์สแลม ปิดท้ายปี 2022 ที่นิวยอร์ค สหรัฐอเมริกา ก็เดินหน้าล่าแชมป์กันต่อกับรายการที่เก่าแก่ และสุดคลาสสิกในทวีปเอเชีย รายการระดับ 500 ซีรีส์ โทเรย์ แพน แปซิฟิค โอเพ่น ที่กลับมาจัดตามโปรแกรมปกติอีกครั้งในปีนี้ ที่กรุงโตเกียว เมืองหลวงของญี่ปุ่น ได้มีโอกาสต้อนรับนักกีฬาหญิงระดับโลก จากดับเบิลยูทีเอ ทัวร์ คับคั่ง เพื่อมาลุ้นแชมป์ และชิงเงินรางวัลกว่า 757,900 เหรียญสหรัฐ\n\nครั้งล่าสุด ของรายการนี้ในปี 2019 นาโอมิ โอซากะ เป็นนักเทนนิสหญิงชาวญี่ปุ่นคนที่ 2 ที่คว้าแชมป์ในบ้านเกิดสำเร็จ ด้วยการชนะคู่แข่งจากรัสเซีย อนาสตาเซีย พาฟลิวเชนโควา ในรอบชิงชนะเลิศ 2 เซ็ตรวด เป็นการคว้าแชมป์ครั้งแรก หลังจากเข้าชิงชนะเลิศรายการนี้ 2 ครั้งในปี 2016 และ 2018 ปีนี้ก็มีโอกาสกลับมาบ้านเกิดอีกครั้ง เพื่อป้องกันแชมป์ของเธอ\n\nนอกจาก โอซากะ อดีตมือ 1 ของโลกและ อดีตแชมป์แกรนด์สแลม 4 รายการ จะมาเป็นตัวหลักในรายการนี้แล้วก็ยังมีนักเทนนิสสาวระดับท็อปๆ ของโลกมาร่วมแข่งขันคือ เปาลา บาโดซา มือ 4 ของโลกจากสเปน, อารีน่า ซาเลนก้า ที่ผลงานล่าสุดเข้าถึงรอบรองชนะเลิศ ยูเอส โอเพ่น, การ์บิเญ่ มูกูรูซ่า แชมป์แกรนด์สแลม 2 สมัย, เบียทริซ ฮัดดัด ไมยา สาวจากบราซิล ที่ผลงานร้อนแรงมากในปี 2022 คาโรลีน การ์เซีย จากฝรั่งเศส ที่เข้ารอบตัดเชือก ยูเอส โอเพ่น หมาดๆ ร่วมด้วย คาโรลินา พลิสโควา รองแชมป์วิมเบิลดัน 2021 และ อดีตแชมป์รายการนี้ปี 2018\n\nโทเรย์ แพน แปซิฟิก โอเพ่น จัดครั้งแรกในปี 1976 นักเทนนิสดังๆ ของโลกที่คว้าแชมป์ประกอบด้วย บิลลี จีน คิง, สเตฟฟี่ กราฟ, มาเรีย ชาราโปวา, แคโรไลน์ วอซเนียคกี ส่วน มาร์ติน่า ฮิงกิส อดีตหมายเลข 1 ของโลกจากสวิตเซอร์แลนด์ ทำสถิติคว้าแชมป์รายการนี้มากที่สุดถึง 5 สมัย\n\nสมัคร Super Family HD Package ให้คุณได้ชมครบ ทั้งบนทีวีกับทรูวิชั่นส์ และทรูวิชั่นส์ นาว บนแพลตฟอร์มของทรูไอดี ดูได้ทุกที่ทุกเวลา ข้อมูลเพิ่มเติมได้ที่ https://bit.ly/3DiGZmS หรือ โทร.02-700 -8000 กด 3\n\nโปรแกรมถ่ายทอดสด เทนนิส โทเรย์ แพน แปซิฟิก โอเพ่น >> ทางช่อง ทรู เทนนิส (670)\n\nวันอังคารที่ 20 กันยายน 2565\n\n09.00 น. การแข่งขันวันแรก\n\nวันพุธที่ 21 กันยายน 2565\n\n09.00 น. การแข่งขันวันที่ 2\n\nวันพฤหัสบดีที่ 22 กันยายน 2565\n\n10.00 น. การแข่งขันวันที่ 3\n\nวันศุกร์ที่ 23 กันยายน 2565\n\n10.00 น. การแข่งขันรอบ 8 คนสุดท้าย\n\nวันเสาร์ที่ 24 กันยายน 2565\n\n10.00 น. การแข่งขันรอบรองชนะเลิศ\n\nวันอาทิตย์ที่ 25 กันยายน 2565\n\n10.00 น. การแข่งขันรอบชิงชนะเลิศ\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "เกือบ 30 ปี ทีมชาติชุดใหญ่มาเลเซียฟาดแข้งเชียงใหม่": "มาเลเซีย ทีมอันดับ 148 ของโลก ที่เคยคว้าแชมป์ฟุตบอลรายการนี้ 4 ครั้ง ( 1972,1976,1977,1978) คู่แข่งเกมแรกของทีมชาติไทย ถูกเชิญมาทำการแข่งขัน โดยการได้มีโอกาสลงเล่นของทีมชาติชุดใหญ่มาเลเซีย ในจังหวัดเชียงใหม่ เป็นการกลับมาฟาดแข้งที่จังหวัดแห่งนี้ในรอบ 27 ปี หลังจากที่เคยลงทำการแข่งขันรายการซีเกมส์ 1995 ที่เชียงใหม่เป็นเจ้าภาพจัดการแข่งขัน การแข่งขันซีเกมส์ในครั้งดังกล่าวยังเป็นการแข่งขันของทีมชุดใหญ่ ก่อนที่จะมีการกำหนดอายุในปี 2001\n\nซีเกมส์ 1995 มาเลเซีย จับสลากอยู่ร่วมสายกับ ทีมชาติไทย ,เวียดนาม,อินโดนีเซีย และ กัมพูชา ผลการแข่งขันนัดที่พบกับทีมชาติไทยเสมอกันไป 0-0 เมื่อวันที่ 6 ธ.ค.1995 ครั้งนั้นมาเลเซียตกรอบแรกจากผลงาน 4 เกม ชนะ 1 เสมอ 1 แพ้ 2 ไม่ประสบความสำเร็จในการผ่านเข้าสู่รอบน็อคเอาท์ โดยผลงานล่าสุดของทีมชาติชุดใหญ่ที่ทั้งสองทีมพบกันนับว่าน่าสนใจ ไทย ปราชัยให้กับ มาเลเซียไปถึง 3 เกม เสมอ 2",
    "ดูบอลสด เอซี มิลาน พบ นาโปลี เซเรียอา (ลิงก์ดูบอลออนไลน์)": "ศึกฟุตบอล กัลโช่ เซเรียอา อิตาลี 2022/23 อีกหนึ่งคู่บิ๊กแมตช์ประจำสัปดาห์นี้ เป็นการเจอกันของ “ปีศาจแดงดำ” เอซี มิลาน แชมเก่าจากซีซั่นก่อน เปิดบ้านพบกับ นาโปลี ที่ฟอร์มร้อนแรงในเวทียุโรป ที่สนาม ซาน ซีโร่ คืนวันอาทิตย์ที่ 18 กันยายน เวลาตี 1 สี่สิบห้า\n\n18 กันยายน 65 เวลา 01.45 น. ถ่ายทอดสด ดูบอลสด ฟุตบอล เซเรียอา 2022-2023 เอซี มิลาน พบ นาโปลี\n\nและลิงก์ดูบอลออนไลน์ beIN Sport 3 เอ็มโปลีโรม่าวันนี้ 11 ตัวจริง เอซี มิลาน VS นาโปลี\n\nฟุตบอล กัลโช่ เซเรียอา 2022/23 เอซี มิลาน พบ นาโปลี ลิงค์ถูกลิขสิทธิ์ ดูบอลสด\n\nดูบอลสด เซี มิลาน พบ นาโปลี (ลิงก์ดูบอล) : ศึกฟุตบอล กัลโช่ เซเรียอา อิตาลี 2022/23 เกมคู่สุดท้ายของสัปดาห์นี้ เอซี มิลาน จะเปิดบ้านต้อนรับการมาเยือนของ นาโปลี พบกับความพร้อมของทั้ง 2 ทีม ในศึกฟุตบอล เซเรียอา 2022-23 คืนวันอาทิตย์ที่ 18 กันยายน 2565 นี้ ที่สนาม ซาน ซีโร่ เวลาตี 1 สี่สิบห้า\n\nดูตารางคะแนนกัลโช่ เซเรียอาล่าสุดคลิกที่นี่\n\nสภาพความพร้อมของทั้ง 2 ทีม เอซี มิลาน นาโปลี ก่อน ดูบอลสด\n\nทีมงาน Thaiger ขอพามาวิเคราะห์ฟอร์ม การเตรียมพร้อมก่อนเกมฟุตบอล เซเรียอา 2022-23 ระหว่าง เซี มิลาน พบ นาโปลี ก่อนจะถ่ายทอดสด ตี 1 สี่สิบห้า วันนี้กัน.\n\nสภาพความพร้อมของทั้งสองทีม\n\nเอซี มิลาน\n\nสภาพของทีมเจ้าบ้าน\n\nนาโปลี\n\nทางด้านทีมเยือน\n\nผลการพบกันทั้ง 2 ทีม 06/03/22 นาโปลี 0-1 เอซี มิลาน (เซเรียอา)\n\n19/12/21 เอซี มิลาน 0-1 นาโปลี (เซเรียอา)\n\n14/03/21 เอซี มิลาน 0-1 นาโปลี (เซเรียอา)\n\n22/11/20 นาโปลี 1-3 เอซี มิลาน (เซเรียอา)\n\n12/07/20 นาโปลี 2-2 เอซี มิลาน (เซเรียอา)\n\nผลงาน 5 นัดหลังสุด เอซี มิลาน 14/09/22 ชนะ ดินาโม ซาเกร็บ 3-1 (ยูฟ่า แชมเปี้ยนส์ลีก)\n\n10/09/22 ชนะ ซามพ์โดเรีย 2-1 (เซเรียอา)\n\n06/09/22 เสมอ ซัลซ์บวร์ก 1-1 (ยูฟ่า แชมเปี้ยนส์ลีก)\n\n03/09/22 ชนะ อินเตอร์ มิลาน 3-2 (เซเรียอา)\n\n30/08/22 เสมอ ซาสซูโอโล่ 0-0 (เซเรียอา) นาโปลี 14/09/22 ชนะ เรนเจอร์ส 3-0 (ยูฟ่า แชมเปี้ยนส์ลีก)\n\n10/09/22 ชนะ สเปเซีย 1-0 (เซเรียอา)\n\n07/09/22 ชนะ ลิเวอร์พูล 4-1 (ยูฟ่า แชมเปี้ยนส์ลีก)\n\n03/09/22 ชนะ ลาซิโอ้ 2-1 (เซเรียอา)\n\n31/08/22 เสมอ เลชเช่ 1-1 (เซเรียอา)\n\nรายชื่อ 11 ตัวจริงที่คาดว่าจะลงสนามของทั้งสองฝ่าย :\n\nเอ็มโปลี (4-3-1-2) : จูยีลโม่ วิคาริโอ (GK) – เปตาร์ สโตยาโนวิช, อาร์เดียน อิสมายลี่, เซบาสเตียโน่ ลูแปร์โต้, ฟาเบียโน่ ปาริซี่ – เลียม เฮนเดอร์สัน, อัลแบร์โต้ กราสซี่, ฟิลิปโป บันดิเนลลี่ – มาร์โก้ ปาก้า – แซม แลมเมอร์ส, มาร์ติน ซาเตรียโน่\n\nโรม่า (3-4-2-1) : รุย ปาตริซิโอ (GK) – จานลูก้า มันชินี่, คริส สมอลลิง, โรเจอร์ อิบันเญซ – ริค คาร์สดอร์ป, ไบรอัน คริสตันเต้, เนมานย่า มาติช, เลโอนาร์โด้ สปินาซโซล่า – เปาโล ดีบาล่า, ลอเรนโซ่ เปลเลกรินี่ – แทมมี่ อับราฮัม\n\nดูฟุตบอล เซเรียอา 2022 เอซี มิลาน-นาโปลี สด\n\nฟุตบอล กัลโช่ เซเรียอา อิตาลี 2022/23 คู่ระหว่าง เอซี มิลาน พบ นาโปลี\n\nลิงก์ดูบอลสด คลิกที่นี่ หรือ beIN Sport 3 beIN Sport 3\n\nคืนวันอาทิตย์ที่ 18 กันยายน 2565 เริ่มเตะ เวลา 01.45 น. (เช้ามืดวันจันทร์)\n\nเริ่มเตะ ที่สนาม ซาน ซีโร่\n\nThaiger ฟันธง\n\nเอ็มโปลี ออกสตาร์ทฤดูกาลนี้ยังแบบยังไม่ชนะใครเลย และเสมอไปถึง 4 เกม ส่วนทางด้าน โรม่า เพิ่งแพ้มา 2 เกมติดต่อกันรวมทุกรายการ อย่างไรก็ตามเชื่อว่าทัพหมาป่ากรุงโรมจะบุกมาเอาชนะไปได้แบบหืดจับ\n\nคาดการณ์ ผลบอล เซเรียอา\n\nเอ็มโปลี 1-2 โรม่า",
    "มิลานนั่งฝูงร่วม! ชิรูด์สังหารจุดโทษนำชัยบุกบดซามพ์โดเรีย": "ศึกฟุตบอลกัลโช่ เซเรีย อา อิตาลี นัดที่ 6 คืนวันเสาร์ที่ 10 กันยายนที่ผ่านมา \"ปีศาจแดงดำ\" เอซี มิลาน มีลุ้นคั่วจ่าฝูงลีก สเตฟาโน่ ปิโอลี่ จัดแนวรุก \"เลเอา-ชิรูด์\" บุกเยือน ซามพ์โดเรีย ของกุนซือ มาร์โก จามเปาโล ที่รั้งอันดับโซนตกชั้น\n\nเพียงนาทีที่ 6 มิลานออกนำ 1-0 ราฟาเอล เลเอา กระชากบอลเลาะริมสนามทางซ้าย หลุดตบให้ โอลิวิเย่ร์ ชิรูด์ ปรี่มาสะกิดคืนไปที่หัวหอกฝอยทอง บอลทะลักถึง จูเนียร์ เมสซิอัส แปลอดหว่างขานายด่านเจ้าถิ่นด้านเสาสอง\n\nอีกห้านาที ฟรานเชสโก้ คาปูโต้ รับบอลก่อนไหลตั้งไปที่ ฟิลิป ดูริซิช ปั่นหน้ากรอบเขตโทษบอลเลี้ยวชนคานอย่างจัง\n\nทีมเยือนเสียดายหนักนาที 21 ราฟาเอล เลเอา จับบอลในเขตโทษแล้วหยอดมาหน้าประตูกรอบ 6 หลา เอมิล ออเดโร่ เหินตัวชกวืดบอลโดนหัวไหล่ ชาร์ลส์ เคเตแลเร่ เด้งเข้าประตู กรรมการเช็ควีเออาร์ชี้มีจังหวะล้ำหน้า\n\nรอสโซเนรี่เกือบทิ้งห่างนาที 42 เตโอ แอร์กน็องเดซ ปาดบอลมาที่ โอลิวิเย่ร์ ชิรูด์ ปรี่ซัดติดเซฟ เอมิล ออเดโร่ ที่ออกมาขวางได้ทัน\n\nหมดครึ่งแรก เอซี มิลาน บุกนำ ซามพ์โดเรีย 1-0\n\nเข้าครึ่งหลังแค่นาทีที่ 47 มิลานเหลือ 10 คน ราฟาเอล เลเอา เล่นท่าอันตรายจักรยานอากาศเตะโดนหัวของ อเล็กซ์ แฟร์รารี่ เชิ้ตดำไม่มีทางเลือกให้ใบเหลืองสองเป็นใบแดงไล่กองหน้าทีมเยือนพ้นสนาม\n\nสิบนาทีถัดมา ตอมมาโซ่ ออเจลโล่ โยนบอลด้านซ้าย และเป็น ฟิลิป ดูริซิช โฉบโหม่งทางเสาแรกบอลข้าม ไมค์ เมนญอง ลอยซุกตาข่าย กรรมการเช็ควีเออาร์เพื่อความถูกต้องยืนยันประตู 1-1 ของลาซามพ์\n\nช่วงนาทีที่ 63 โอลิวิเย่ร์ ชิรูด์ เกี่ยวบอลลงส่งเรียดมาที่ ตอมมาโซ่ โปเบอก้า ผ่านบอลตั้งให้ เตโอ แอร์กน็องเดซ บรรจงปั่นบอลย้อยจนสร้างปัญหานายด่านเจ้าถิ่นยื่นมือแปะพ้นคานได้ทัน\n\nต่อมาสี่นาที กอนซาโล่ บียาร์ ยกมือซ้ายกันลูกโหม่ง โอลิวิเย่ร์ ชิรูด์ กรรมการดูวีเออาร์อีกครั้งพร้อมชี้จุดโทษ โอลิวิเย่ร์ ชิรูด์ สังหารไม่เหลือ ทีมเยือนนำ 2-1\n\nท้ายเกมนาที 87 มาโนโล่ กับเบียดินี่ วิ่งมาซัดในเขตโทษฝั่งขวา นายทวารทีมเยือนปัดบอลกลิ้งมาด้านเสาสอง วาเลริโอ แวร์เร่ ตัวสำรองซ้ำบอลชนเสา กลับมาหา มาโนโล่ กับเบียดินี่ ได้ยิงอีกหนคราวนี้ ไมค์ เมนญอง ปักหลักบล็อกจนจุกต้องนอนกับพื้น\n\nทดเจ็บนาที 90+7 มาร์โก จามเปาโล กุนซือเจ้าถิ่นโดนใบแดงหลังโวยวายไม่เห้นด้วยกับคำตัดสินของกรรมการ จบเกม เอซี มิลาน บุกเชือด ซามพ์โดเรีย ทำแต้มทาบคู่แข่งนัดหน้าอย่าง นาโปลี ที่ 14 คะแนน\n\nรายชื่อผู้เล่นที่ลงสนาม\n\nซามพ์โดเรีย (4-1-4-1): เอมิล ออเดโร่,บาร์ตอส เบเรสซินสกี้ (มาโนโล่ กับเบียดินี่ น.60),อเล็กซ์ แฟร์รารี่,เฮย์สัน มูริโญ่,ตอมมาโซ่ ออเจลโล่,กอนซาโล่ บียาร์ (โรนัลโด้ วิเอร่า น.86),เมห์ดี้ เยริส,โทมัส รินคอน,อับเดลฮามิด ซาบิรี่,ฟิลิป ดูริซิช (วาเลริโอ แวร์เร่ น.79),ฟรานเชสโก้ คาปูโต้ (ฟาบิโอ กวายาเรลล่า น.79)\n\nเอซี มิลาน (4-2-3-1): ไมค์ เมนญอง,ดาวิเด้ คาลาเบรีย,ซิมง เคียร์,ปิแอร์ คาลูลู,เตโอ แอร์กน็องเดซ,ซานโดร โตนาลี่,ตอมมาโซ่ โปเบอก้า (แอสเตอร์ แฟรนเคซซ์ น.78),จูเนียร์ เมสซิอัส (ฟิกาโย่ โทโมริ น.60),ชาร์ลส์ เคเตแลเร่ (อิลมาแอล เบนนาเซอร์ น.71),ราฟาเอล เลเอา,โอลิวิเย่ร์ ชิรูด์",
    "คนรักเนื้อเตรียมฟิน! 5 ร้านเนื้อย่างสุดหรูที่ไม่ควรพลาดในโตเกียว": "วันนี้ทางเราขอรวบรวมร้านเนื้อย่างยากินิคุคุณภาพดี ที่ไม่ใช่ร้านเนื้อย่างธรรมดาแต่เป็นร้านที่ให้ความบันเทิงในโอกาสสำคัญต่างๆ อย่างงานเลี้ยงอาหารค่ำ มีห้องส่วนตัวพร้อมให้บริการแบบดีเยี่ยม สถานที่ที่ไม่ธรรมดาแบบนี้จะช่วยเติมสีสันให้กับช่วงเวลาพิเศษของคุณได้อย่างแน่นอนค่ะ\n\nUSHIGORO S. GINZA (สถานีชินจูกุ)\n\nทุกที่นั่งของทางร้านเป็นห้องส่วนตัวพร้อมเครื่องดูดควัน ใช้เวลาเดินเพียง 3 นาที จากสถานีชินจูกุ เหมาะสำหรับการรับประทานอาหารค่ำ หรือเลี้ยงมื้อค่ำกับบุคคลสำคัญทางธุรกิจ บรรยากาศผ่อนคลายและเพลิดเพลินกับอาหารคอร์สที่แสนหรูหรา เช่น เซ็ตลิมิเต็ดที่มีเนื้อคุโรเกะวากิวจากฟาร์มที่พิถีพิถันในการเพาะพันธุ์และเข้าใจถึงช่วงเวลาในการดูแลเนื้อเหล่านี้อย่างถูกต้อง โดยแต่ละห้องมีพนักงานให้บริการย่างเนื้อ ทางด้านของเชฟก็มีความรู้ลึกซึ้งเกี่ยวกับชิ้นส่วนและความหนาของเนื้อ รู้วิธีการที่ทำให้เนื้ออร่อยสูงสุด\n\nUSHIGORO S. GINZA – Shinjuku โทรศัพท์: 050-5385-7498\n\nที่อยู่: 3-17-10 Shinjuku, Shinjuku-ku, Tokyo HULIC & New SHINJUKU 11F\n\nการเดินทาง: เดิน 3 นาทีจากสถานีชินจูกุ\n\nกิวกิว อาซาบุ-จูบัน (สถานีอาซาบุ จูบัน)\n\nร้านเนื้อย่างที่หลบมุมในย่านที่อยู่อาศัยอันเงียบสงบของอาซาบุ จูบัน มีห้องส่วนตัว 5 ห้อง และห้องส่วนตัววีไอพี 1 ห้องสำหรับ 10 คน เป็นพื้นที่สไตล์ญี่ปุ่นที่แตกต่างกันในแต่ละห้อง เนื่องจากเป็นห้องแบบกันเสียง ทำให้ไม่ต้องกังวลเรื่องของเสียงรบกวน ลักษณะอาหารจะเป็นอาหารคอร์ส ใช้ผักตามฤดูกาลและอาหารทะเลสดหลากหลาย โดยใข้เนื้อวากิวญี่ปุ่น การหั่น ปรุงรส และวิธีการปรุงอย่างเหมาะสมทำให้รสชาติที่อร่อยอย่างสูงสุด นอกจากนี้ ทางร้านใช้ซอสเมลิเย่ร์ที่ปรุงรสจับคู่ได้อย่างลงตัว\n\nGyu-gyu Azabujuban – Azabujuban โทรศัพท์: 050-5870-2261\n\nที่อยู่: Hill Point Motoazabu B1F, 1-2-2 Motoazabu, Minato-ku, Tokyo\n\nการเดินทาง: เดิน 5 นาทีจากสถานีอาซาบุ จูบัน\n\nยากินิคุ กินซ่า ชิกามิตสึ (ฮิงาชิ กินซ่า)\n\nร้านเนื้อย่างที่ผสมผสานเนื้อวากิวญี่ปุ่นกับวัตถุดิบสไตล์ญี่ปุ่น มีห้องส่วนตัวที่นั่งได้สูงสุด 6 คน ดังนั้นจึงไม่ต้องกังวลกับสายตาของคนอื่นเวลาทานอาหารหรือเพลิดเพลินกับการสนทนา นอกจากนี้ พนักงานที่ใส่ใจในรายละเอียดทำให้เป็นสถานที่เหมาะสำหรับการรับประทานอาหารค่ำเพื่อธุรกิจ เมนูคอร์สจะเปลี่ยนทุกเดือน เมนูเด็ดคือแซนด์วิชเนื้อสันในวากิว และเนื้อวากิวร้านชิกามิทสึกับหอยเม่นทะเลรสเลิศ รสชาติที่กลมกล่อมและเข้มข้นของเนื้อวากิวผสมผสานกับซอสโฮมเมดและเม่นทะเลขนาดใหญ่ช่วยเพิ่มสัมผัสที่ไม่รู้ลืมเลยค่ะ\n\nYakiniku Ginza Chikamitsu – Higashiginza โทรศัพท์: 050-5384-3390\n\nที่อยู่: 7-13-2 Ginza, Chuo-ku, Tokyo Tiara Grace Ginza Tower 1F\n\nการเดินทาง: เดิน 5 นาทีจากสถานี Higashi Ginza\n\nซันเบียคุยะ ชั้น 2 (สถานีชินเซ็น)\n\nเหมาะสำหรับคนที่ชอบเครื่องในพร้อมไวน์ที่คัดสรรมาอย่างดี เมื่อเปิดประตูลับที่ชั้น 1 จะมีบันไดขึ้นสู่ชั้น 2 หลังจากขึ้นไป จะปรากฏพื้นที่หรูหราที่จะมาปฏิวัติภาพลักษณ์ร้านเครื่องในในรูปแบบใหม่ บริเวณเคาน์เตอร์จะมีเชฟคอยปรุงอาหารหรือจะเลือกเป็นห้องส่วนตัวก็ได้ ให้บริการเฉพาะคอร์สโอมากาเสะเท่านั้น เมนูส่วนใหญ่ทำจากเครื่องในคุณภาพดี และเนื้อสัตว์ที่เสิร์ฟให้ทีละคน ทำให้บรรยากาศการสนทนาของคุณกับเพื่อนมีชีวิตชีวามากขึ้น ทางร้านมีเนื้อโอซากิหายากที่ได้รับการตอบรับอย่างดีจากแขกทุกคน นอกจากนี้ เชฟซึ่งเป็นซอมเมลิเย่ร์ยังเตรียมไวน์ที่คัดสรรมาอย่างดีกว่า 20 ชนิดจากทั่วทุกมุมโลก ทำให้สามารถเพลิดเพลินกับเนื้ออร่อยกับไวน์ได้ตลอด\n\nSanbyakuya – Shinsen โทรศัพท์: 050-5870-5801\n\nที่อยู่: 12-4-2F Shinsen-cho, Shibuya-ku, Tokyo\n\nการเดินทาง: เดิน 4 นาทีจากสถานี Shinsen\n\nโคมิยามะ (สถานีโนกิซากะ)\n\nร้านเนื้อย่างที่จะพาทุกคนไปเพลิดเพลินกับเนื้อหั่นชิ้นโดยผู้เชี่ยวชาญด้านเนื้อพร้อมซอสทาเระอันยอดเยี่ยม ตัวร้านตกแต่งภายนอกและภายในอย่างเรียบง่าย แต่พื้นที่ที่มีสไตล์ทำให้นึกถึงร้านเนื้อย่างสำหรับผู้ใหญ่ เจ้าของร้านอย่างคุณฮิเดกิ โคมิยามะ ผู้รู้ทุกอย่างเกี่ยวกับเนื้อสัตว์ เดินทางไปที่ตลาดเนื้อของชิบาอุระเพื่อตรวจสอบและซื้อเนื้อญี่ปุ่น A5 ด้วยตัวเอง นอกจากนี้ยังใช้ซอสทาเระชั้นเยี่ยมช่วยดึงรสชาติให้เข้มข้นยิ่งขึ้น ทำให้เป็นที่ชื่นชอบของคนรักเนื้อมากมาย\n\nKomiyama Nishiazabu – Nogizaka โทรศัพท์: 050-5385-7273\n\nที่อยู่: 1-15-9 Nishi-Azabu, Minato-ku, Tokyo La Alta Nishi-Azabu 1F\n\nการเดินทาง: เดิน 7 นาทีจากสถานี Nogizaka\n\nน่ารับประทานทุกร้านแบบนี้สายเนื้อพลาดไม่ได้เลย ไปญี่ปุ่นหลายคนก็คงนึกถึงเมนูเนื้อย่าง อยากลองทานเนื้อย่างญี่ปุ่นสักครั้ง หวังว่าทุกคนจะเพลิดเพลินนะคะ ยังไงก็อย่าลืมไปลองทานกัน ทุกร้านอยู่ในโตเกียวน่าจะเดินทางสะดวกทีเดียวค่ะ\n\nสรุปเนื้อหาจาก hitosara",
    "Weekend Focus : อังกฤษน้อมส่งเสด็จฯ ‘ควีนเอลิซาเบธที่ 2’ พระราชพิธีพระบรมศพยิ่งใหญ่สมพระเกียรติ": "“โบสถ์น้อยเซนต์จอร์จ” บ้านหลังสุดท้ายของ “ควีน”\n\nประชาชนนับหมื่นคนต่างยืนสงบนิ่งตลอด 2 ฝั่งเส้นทาง ขณะที่รถปืนใหญ่เกียรติยศของราชนาวีอังกฤษซึ่งชักลากโดยทหารเรือ 142 นาย อัญเชิญหีบพระบรมศพซึ่งคลุมด้วยธงประจำพระองค์ และมีมงกุฎ Imperial State Crown ลูกโลกประดับกางเขน และคทาของพระมหากษัตริย์วางไว้เบื้องบน ค่อยๆ เคลื่อนออกจาก “เวสต์มินสเตอร์ฮอลล์” ในอาคารรัฐสภา เพื่อไปยังสถานที่ประกอบพระราชพิธีพระบรมศพแบบรัฐพิธีภายในมหาวิหารเวสต์มินสเตอร์ (West Minster Abbey)สมเด็จพระเจ้าชาร์ลส์ที่ 3 พระราชโอรสองค์โหญ่ของควีนเอลิซาเบธและกษัตริย์พระองค์ใหม่ของอังกฤษ ทรงพระดำเนินตามหลังรถปืนใหญ่อัญเชิญพระบรมศพ เช่นเดียวกับพระบรมวงศานุวงศ์พระองค์อื่นๆ ขณะที่หอระฆังเทเนอร์ ในมหาวิหารเวสต์มินสเตอร์ซึ่งมีอายุเก่าแก่กว่า 1,000 ปี ได้ลั่นระฆังจำนวน 96 ครั้งทุกๆ 1 นาที ตามจำนวนพระชนมายุของสมเด็จพระราชินีนาถ และหยุดลงราว 1 นาทีก่อนที่พระราชพิธีหลักจะเริ่มขึ้นในเวลา 11.00 น. ตามเวลาท้องถิ่นจัสติน เวลบี อาร์กบิชอปแห่งแคนเทอร์เบอรี ได้กล่าวสดุดีพระเกียรติคุณของสมเด็จพระราชินีนาถที่ได้ทรงปฏิบัติพระราชกรณียกิจนานัปการตลอดพระชนม์ชีพ เพื่อความเจริญรุ่งเรืองของสหราชอาณาจักรและเครือจักรภพ (Commonwealth)“ผู้ที่อุทิศตนด้วยความรักนั้นหาได้ยากยิ่งในทุกชนชั้น และผู้นำที่อุทิศตนด้วยความรักนั้นหาได้ยากยิ่งกว่า แต่ในทุกๆ กรณีผู้ที่ทำงานรับใช้ผู้อื่นย่อมเป็นที่รักและเป็นที่จดจำ แต่ผู้ที่ยึดติดในอำนาจและอภิสิทธิ์ทั้งหลายย่อมถูกลืม” ส่วนหนึ่งของถ้อยคำสดุดีระบุประมุขราชวงศ์ทั่วโลกและผู้นำรัฐบาลต่างชาติราว 500 พระองค์และท่าน ได้เสด็จพระราชดำเนินและเดินทางมาร่วมพระราชพิธีสำคัญครั้งนี้ด้วย เช่น ประธานาธิบดี โจ ไบเดน แห่งสหรัฐ สมเด็จพระจักรพรรดินารูฮิโตะ และสมเด็จพระจักรพรรดินีมาซาโกะแห่งญี่ปุ่น สมเด็จพระราชาธิบดี จิกมี เคเซอร์ นัมเกล วังชุก และสมเด็จพระราชินี เจตซุน เพมา แห่งภูฏาน สมเด็จพระราชาธิบดีฟิลิปเป และสมเด็จพระราชินีมาตีลด์ แห่งเบลเยียม สมเด็จพระราชาธิบดีวิลเล็ม อเล็กซานเดอร์ และสมเด็จพระราชินีแม็กซิมาแห่งเนเธอร์แลนด์ พร้อมด้วยสมเด็จพระราชินีนาถเบียทริกซ์ พระราชมารดา สมเด็จพระราชาธิบดีเฟลิเปที่ 6 และสมเด็จพระราชินีเลติเซียแห่งสเปน สมเด็จพระราชาธิบดีเลตซีที่ 3 แห่งเลโซโท และเจ้าชายปัฟโลส มกุฎราชกุมารแห่งกรีซ เป็นต้นเจ้าชายจอร์จ พระชนมายุ 9 พรรษา และเจ้าหญิงชาร์ลอตต์ พระชนมายุ 7 พรรษา พระโอรสและพระธิดาในเจ้าชายวิลเลียม รัชทายาทลำดับที่ 1 พระองค์ใหม่ กับเจ้าหญิงแคทเธอรีน พระชายา ได้เสด็จฯ เข้าร่วมพระราชพิธีพระบรมศพพระปัยยิกา (ย่าทวด) เช่นเดียวกันประชาชนอีกหลายล้านคนต่างเฝ้าชมพระราชพิธีผ่านทางหน้าจอโทรทัศน์ ซึ่งถือเป็นครั้งแรกในประวัติศาสตร์ที่พระราชพิธีบรมศพของพระมหากษัตริย์อังกฤษได้รับการถ่ายทอดสดไปทั่วโลกประธานาธิบดี ไบเดน กล่าวหลังจากลงนามในสมุดถวายความอาลัยเมื่อวันอาทิตย์ (18) ว่า “ท่านทั้งหลายโชคดีที่ได้มีพระองค์ทรงเป็นพระประมุขมานานถึง 70 ปี เราทุกคนล้วนโชคดี... ทรงมีส่วนทำให้โลกนี้ดีขึ้น”พระราชพิธีพระบรมศพภายในมหาวิหารเวสต์มินสเตอร์จบลงด้วยการเป่าแตรนอน “The Last Post” ตามมาด้วยการยืนสงบนิ่งถวายความอาลัยนาน 2 นาที ทั้งภายในมหาวิหารและทั่วทั้งอังกฤษ หลังจากนั้นหีบพระบรมศพได้ถูกอัญเชิญขึ้นรถปืนใหญ่เกียรติยศไปยังซุ้มประตูชัยเวลลิงตัน บริเวณสวนสาธารณะไฮด์ปาร์ก และต่อด้วยขบวนรถยนต์พระที่นั่งจากกรุงลอนดอนไปยังพระราชวังวินด์เซอร์ในเขตเบิร์กเชียร์ทางตะวันตก ซึ่งใช้เวลาเดินทางทั้งสิ้นประมาณ 3 ชั่วโมงตลอด 2 ข้างทางมีชาวอังกฤษนับหมื่นคนรอส่งเสด็จฯ สมเด็จพระราชินีนาถเป็นครั้งสุดท้าย หลายคนยกโทรศัพท์มือถือขึ้นมาเก็บภาพพระราชพิธีประวัติศาสตร์นี้ไว้ ขณะที่อีกหลายคนร้องเพลง “God Save the Queen” และโยนช่อดอกไม้ลงบนท้องถนน เพื่อถวายความอาลัยต่อองค์พระประมุขที่ทรงครองสิริราชสมบัติยาวนานถึง 70 ปีขบวนรถอัญเชิญพระบรมศพมุ่งหน้าไปยัง “โบสถ์น้อยเซนต์จอร์จ” ภายในพระราชวังวินด์เซอร์ เพื่อประกอบพระราชพิธีประดิษฐานพระบรมศพ โดยเจ้าพนักงานผู้สวมมงกุฎจะนำเครื่องราชกกุธภัณฑ์ 3 อย่าง ซึ่งได้แก่ มงกุฎ ลูกโลกประดับกางเขน และคทาซึ่งเป็นสัญลักษณ์ของพระราชอำนาจและธรรมาภิบาลของกษัตริย์ที่วางอยู่บนหีบพระบรมศพมาวางไว้ที่แท่นบูชา จากนั้นสมุหพระราชวัง (Lord Chamberlain) ซึ่งเป็นเจ้าหน้าที่ระดับสูงสุดในสำนักพระราชวังทำการหัก “คทาราชสำนัก” (wand of office) และวางลงบนหีบพระบรมศพ ซึ่งเป็นสัญลักษณ์ว่ารัชสมัยของสมเด็จพระราชินีนาถได้สิ้นสุดลงแล้วอย่างสมบูรณ์หลังจากนั้น หีบพระบรมศพของสมเด็จพระราชินีนาถเอลิซาเบธที่ 2 ถูกหย่อนลงในที่เก็บพระบรมศพพื้นโบสถ์ และจัสติน เวลบี อาร์กบิชอปแห่งแคนเทอร์เบอรี จะประกาศพร ตามด้วยการร้องเพลง “God Save the King”สำหรับพิธีฝังพระบรมศพจริงถูกจัดขึ้นเป็นการส่วนพระองค์ในเวลา 19.30 น. โดยคณบดีแห่งวินด์เซอร์เป็นผู้นำประกอบพิธีพระบรมศพของสมเด็จพระราชินีนาถได้ถูกฝังลงเคียงข้าง “เจ้าชายฟิลิป” พระราชสวามีซึ่งสิ้นพระชนม์ไปเมื่อเดือน เม.ย. ปี 2021 ณ อนุสรณ์สถานพระเจ้าจอร์จที่ 6 (King George VI Memorial Chapel) ซึ่งเป็นห้องโถงประดิษฐานหีบพระศพราชวงศ์วินด์เซอร์ภายในโบสถ์น้อยเซนต์จอร์จในช่วงค่ำของวันอาทิตย์ (18) ก่อนจะถึงพระราชพิธีพระบรมศพ สมเด็จพระเจ้าชาร์ลส์ที่ 3 และสมเด็จพระราชินีคามิลลา ทรงมีพระราชดำรัสแสดงความ “ซาบซึ้งใจ” ต่อถ้อยคำปลอบโยนและกำลังพระทัยที่ทรงได้รับจากพสกนิกรตลอดระยะเวลา 10 วันหลังการสวรรคตของพระราชมารดา“ขณะที่เราทั้งหมดกำลังเตรียมตัวอำลาสมเด็จพระราชินีนาถเป็นครั้งสุดท้าย ข้าพเจ้าใคร่ขอถือโอกาสนี้ขอบคุณทุกท่าน”แม้อังกฤษจะเปลี่ยนแปลงไปมากนับตั้งแต่สมเด็จพระราชินีนาถทรงประกอบพระราชพิธีบรมราชาภิเษกขึ้นเป็นกษัตริย์ ณ มหาวิหารเวสต์มินสเตอร์แห่งเดียวกันนี้ในปี 1953 ทว่าหน่วยงานทุกภาคส่วนยังคงพร้อมใจที่จะจัดพระราชพิธีพระบรมศพครั้งนี้ให้ยิ่งใหญ่สมพระเกียรติ และเพื่อเป็นการสืบสานโบราณราชประเพณีที่มีมายาวนานนับร้อยๆ ปีจอห์น แมคคินนอน พนักงานบริษัทประกันภัยวัย 49 ปี ระบุว่า พระราชพิธีพระบรมศพ “สมบูรณ์แบบในทุกๆ ด้าน และงดงามตระการตาสมพระเกียรติของราชินีผู้ยิ่งใหญ่” ขณะที่ เจมี เพจ วิศวกรยานยนต์วัย 41 ปี ที่เคยรับราชการทหารและเข้าร่วมในสงครามอิรัก เอ่ยถึงสมเด็จพระราชินีนาถว่า “ทรงเป็นทุกๆ อย่าง” และทรงเป็นเสมือน “ของขวัญ” ที่พระเจ้ามอบให้แก่ชาวอังกฤษโดยแท้โบสถ์น้อยเซนต์จอร์จ (St.George’s Chapel) คือสถานที่แห่งสุดท้ายที่สมเด็จพระราชินีนาถเอลิซาเบธที่ 2 จะประทับอยู่ตลอดกาล ทว่านอกจากพระองค์แล้ว ก็ยังมีพระบรมศพของอดีตกษัตริย์อังกฤษอีกหลายพระองค์ถูกฝังไว้ ณ สถานที่แห่งนี้โบสถ์น้อยเซนต์จอร์จสร้างขึ้นเมื่อปี ค.ศ.1475 ในรัชสมัยของสมเด็จพระเจ้าเอ็ดเวิร์ดที่ 4 ใช้เวลาก่อสร้าง 50 ปีจึงแล้วเสร็จ และได้รับการตกแต่งจนสมบูรณ์ในรัชสมัยของสมเด็จพระเจ้าเฮนรีที่ 8 ซึ่งทรงโปรดปรานพระราชวังวินด์เซอร์มากเป็นพิเศษปีกด้านทิศเหนือของโบสถ์เป็นที่ตั้งของอนุสรณ์สถานสมเด็จพระเจ้าจอร์จที่ 6 ซึ่งเป็นสถานที่ฝังพระบรมศพของพระราชบิดา พระราชมารดา และพระอัฐิของเจ้าหญิงมาร์กาเรต พระกนิษฐาในสมเด็จพระราชินีนาถเอลิซาเบธที่ 2 ซึ่งได้รับการ “ถวายพระเพลิง” ตามพระประสงค์ของเจ้าหญิงเองในส่วนของหีบพระศพเจ้าชายฟิลิป ซึ่งถูกเก็บไว้ที่โถงประดิษฐานพระศพ (Royal Vault) ที่ชั้นใต้ดินของโบสถ์เซนต์จอร์จนับตั้งแต่สิ้นพระชนม์ไปเมื่อปีที่แล้ว ได้ถูกนำขึ้นมาฝังเคียงข้างกับพระบรมศพของสมเด็จพระราชินีนาถภายในอนุสรณ์สถานสมเด็จพระเจ้าจอร์จที่ 6 ด้วยทั้งนี้ ยังมีพระบรมศพของอดีตกษัตริย์และสมาชิกราชวงศ์พระองค์อื่นๆ ที่ถูกฝังไว้ภายในบริเวณโบสถ์น้อยเซนต์จอร์จ เช่น- พระศพของสมเด็จพระเจ้าเฮนรีที่ 8 และพระชายา “เจน ซีมอร์” ถูกฝังไว้บริเวณที่ร้องเพลงสวด (Quire) ของโบสถ์เซนต์จอร์จ เช่นเดียวกับสมเด็จพระเจ้าชาร์ลส์ที่ 1 ซึ่งทรงถูกประหารชีวิต และพระศพถูกนำมาฝังอย่างเงียบๆ ในบริเวณเดียวกัน- พระศพของสมเด็จพระเจ้าจอร์จที่ 3 เจ้าชายเอ็ดเวิร์ด พระราชบิดาในสมเด็จพระราชินีนาถวิกตอเรีย สมเด็จพระเจ้าจอร์จที่ 4 สมเด็จพระเจ้าวิลเลียมที่ 4 และพระเจ้าเกออร์คที่ 5 แห่งฮันโนเฟอร์ ถูกฝังไว้ในบริเวณ Royal Vault- พระศพของสมเด็จพระเจ้าจอร์จที่ 5 และสมเด็จพระราชินีแมรี พระอัยกาและพระอัยยิกาในสมเด็จพระราชินีนาถเอลิซาเบธที่ 2 ถูกฝังที่บริเวณห้องเก็บพระศพตรงประตูทิศตะวันตก (West Door)- พระศพของสมเด็จพระเจ้าเฮนรีที่ 6 ซึ่งถูกย้ายจาก Chertsey Abbey มายังโบสถ์น้อยเซนต์จอร์จ โดยทรงเป็นกษัตริย์อังกฤษพระองค์เดียวที่ขึ้นครองราชย์ขณะประทับอยู่ในฝรั่งเศส และทรงถูกคุมขังจนกระทั่งสวรรคตที่หอคอยลอนดอน (Tower of London) ในปี 1471สำหรับพระศพเจ้านายอังกฤษบางพระองค์ที่ไม่ได้ถูกประดิษฐานภายในโบสถ์น้อยเซนต์จอร์จ เช่น สมเด็จพระเจ้าเอ็ดเวิร์ดที่ 8 และ “วอลลิซ ซิมป์สัน” พระชายาชาวอเมริกัน ซึ่งพระศพถูกฝังไว้ที่สุสานหลวงฟร็อกมอร์ รวมถึงเจ้าหญิงไดอานา ที่พระศพถูกนำกลับไปฝังที่คฤหาสน์ของตระกูลสเปนเซอร์ในเขตอัลธอร์ป มณฑลนอร์แทมป์ตันเชอร์",
    "มาเน่ยืนหอกขอยิง! บาเยิร์นบู๊เล็งชัยทวงหัวฝูงจัดทัพเยือน เอาก์สบวร์ก": "เอาก์สบวร์ก (13) - บาเยิร์น มิวนิค (3)\n\nเวลา : 20.30 น.\n\n\n\n\n\nสนาม : ดับเบิลยูดับเบิลยูเค อารีน่า\n\n\n\n\n\nเอาก์สบวร์ก\n\nเอาก์สบวร์ก ภายใต้การคุมทีมของเทรนเนอร์ใหม่ เอ็นริโก้ มาเซ่น เรียกคืนความมั่นใจด้วยการบุกชนะ เบรเมน 1-0 สัปดาห์ก่อนโดยสภาพทีมหมดสิทธิ์ใช้งาน นิคลาส ดอร์สช์ (กล้ามเนื้อ), รีซ อ็อกซ์ฟอร์ด (เข่า), โทเบียส ชโตรเบิ้ล (ฟื้นฟูความฟิต), ซาเรนเซน บาซี (เข่า) และ เฟลิกซ์ อูดูโอไค (ข้อเท้า) ตามเดิม นอกจากนี้ต้องรอเช็กความฟิตของ ยาโก้ อมารัล กับ เฟรดริก เยนเซ่น อีกทั้งคู่\n\nการจัดทัพเน้นรัดกุมมากขึ้นกลับมาใช้ระบบ 3-5-2 คู่กองหน้าวางสองแข้งใหม่ เมอร์กิม เบริชาย ยืนคู่ แอร์ดิน เดมิโรวิช เกมริมเส้นวิงแบ็กขวา-ซ้ายให้ มัดส์ พีเดอร์เซ่น กับ ยาโก้ อมารัล ประจำการตามลำดับ\n\nแผงหลังยึดชุดเดิมที่เก็บคลีนชีตได้ประกอบด้วย มักซิมิเลี่ยน เบาเออร์ ดูแลเกมรับร่วมกับ โรเบิร์ต กุมนี่ และ เจฟเฟร่ย์ กูเวเลฟ\n\n\n\n\n\nบาเยิร์น มิวนิค\n\nข้ามมาดู \"เสือใต้\" ภายใต้การคุมทีมของเทรนเนอร์หนุ่ม ยูเลี่ยน นาเกลส์มันน์ ผลงานในลีกหล่นจากจ่าฝูงหลังสะดุดเสมอ 3 นัดโดยสภาพทีมหมดสิทธิ์ใช้งาน ลูกัส แอร์กน็องเดซ (โคนขาหนีบ) กับ คิงส์เลย์ โกมัน (กล้ามเนื้อ) ทั้งคู่ และต้องรอเช็กความฟิตของ เบนฌาแม็ง ปาวาร์ (ต้นขา) อีกคน\n\nระบบการเล่นวาง 4-2-2-2 มิดฟิลด์คู่กลางให้ เลออน โกเรทซ์ค่า คืนตัวจริงคุมเกมร่วมกับ โยชัว คิมมิช แผงหลังแบ็กขวาส่ง นุสแซร์ มาซราอุย ลงตัวจริง อีกฟากยึด อัลฟอนโซ่ เดวิส คู่เซนเตอร์แบ็กใช้ มาส์ไตจ์ส เดอ ลิกต์ ลงยืนคู่ ดาโย่ต์ อูปาเมกาโน่,\n\nแนวรุกจัด โธมัส มุลเลอร์ ยืนคู่กองหน้ากับ ซาดิโอ มาเน่ และใช้กับ ลีรอย ซาเน่ จามาล มูเซียล่า คอยปั้นเกมสนับสนุน\n\n\n\n\n\nนักเตะที่คาดว่าจะลงสนาม\n\nเอาก์สบวร์ก (3-5-2) : ราฟาล กิคีวิช - โรเบิร์ต กุมนี่, เจฟเฟร่ย์ กูเวเลฟ, มักซิมิเลี่ยน เบาเออร์ - มัดส์ พีเดอร์เซ่น, อาร์เน่ ไมเออร์, การ์ลอส กรูเอโซ่, เอลวิส เรกเบชาย, ยาโก้ อมารัล - เมอร์กิม เบริชาย, แอร์ดิน เดมิโรวิช\n\nบาเยิร์น มิวนิค (4-2-2-2) : มานูเอล นอยเออร์ - นุสแซร์ มาซราอุย, ดาโย่ต์ อูปาเมกาโน่, มาส์ไตจ์ส เดอ ลิกต์, อัลฟอนโซ่ เดวิส - โยชัว คิมมิช, เลออน โกเรทซ์ค่า - ลีรอย ซาเน่, จามาล มูเซียล่า - โธมัส มุลเลอร์, ซาดิโอ มาเน่",
    "'เซเรนา' อำลาทั้งน้ำตา หยุดเส้นทางอาชีพที่ยูเอส โอเพน": "ศึกเทนนิสแกรนด์สแลมสุดท้ายของปี 2022 รายการ “ยูเอส โอเพน” ณ บิลลี ยีน คิง เนชันแนล เทนนิส เซ็นเตอร์ เมื่อวันที่ 2 กันยายน 2565 ไฮไลท์สำคัญเป็นการชิงชัยในรอบที่ 4 ของประเภทหญิงเดี่ยว เซเรนา วิลเลียมส์ หวดจอมเก๋าวัย 40 ปี พบกับ อัจลา ทอมยาโนวิช มือ 40 ของโลก จากออสเตรเลีย\n\nปรากฎว่าเกมนี้ทั้งคู่ต่างไม่ยอมกันและกัน โดย อัจลา ทอมยาโนวิช นักหวดจากออสเตรเลีย เก็บเซตแรกไปได้ก่อน 7-5 ก่อนที่ เซเรนา วิลเลียมส์ จะอาศัยความเก๋า และได้เสียงเชียร์จากแฟนๆ คอยหนุนหลัง เอาชนะคืนได้ในเซตสอง ด้วยสกอร์ 7-6(4)\n\nในเซตที่สามซึ่งเป็นเซตตัดสิน ปรากฎว่า อัจลา ทอมยาโนวิช มือ 40 ของโลก จากออสเตรเลีย ดักเก็บลูกเสิร์ฟของ เซเรนา ได้อย่างยอดเยี่ยม ขณะเดียวกันนักหวดจอมเก๋าเจ้าของแชมป์ยูเอส โอเพน 6 สมัย ตีผิดพลาดเองบ่อยครั้ง สุดท้ายเป็น ทอมยาโนวิช ที่เอาชนะไปแบบขาดลอย 6-1\n\nจากชัยชนะดังกล่าวทำให้ อัจลา ทอมยาโนวิช ตบเท้าผ่านเข้าสู่รอบ 16 สุดท้ายไปพบกับ ลัดมิลลา แซมโซโนวา นักเทนนิสาววัย 23 ปี จากประเทศรัสเซีย ที่เอาชนะอเล็กซานดรา ครูนิช หวดสาวจากเซอร์เบียมาในรอบที่แล้ว\n\nหลังจบการแข่งขัน เซเรนา วิลเลียมส์ กล่าวอำลาแฟนๆ ทั้งสนาม ว่า “ขอบคุณมากๆ มันวิเศษมากๆสำหรับเกมในวันนี้ ฉันพยายามทำทุกอย่างสำหรับการแข่งขันครั้งนี้ ขอบคุณคุณพ่อริชาร์ด และคุณแม่ไพรซ์ของฉัน ฉันขอยกเครดิตให้แก่พวกเขาทั้งคู่ตลอดการเล่นเทนนิสอาชีพ”\n\n“ที่สำคัญที่จะไม่ขอบคุณไม่ได้เลยก็คือพี่สาวของฉัน อย่าง วีนัส, ถ้าไม่มีทั้ง 3 คนนี้ ก็ไม่มีคนที่ชื่อเซเรนา พวกเราฝ่าฟันทุกอย่างด้วยกันมาจนถึงตอนนี้ และเวลานี้”\n\n“ทุกเสียงเชียร์ของทุกคนเป็นแรงผลักดันที่ทำให้ฉันเดินทางมาถึงจุดนี้ ฉันขอบคุณทุกคนจากใจจริงๆ ฉันไม่รู้จะพูดหรือบรรยายอะไรไปมากกว่านี้ ขอบคุณทุกคนจริงๆ” เซเรนา กล่าวทิ้งท้ายทั้งน้ำตา\n\nสำหรับ เซเรนา วิลเลียมส์ สุดยอดนักเทนนิสสาวชาวอเมริกัน คว้าแชมป์แกรนด์สแลมไปได้ถึง 23 ครั้งในอาชีพการเล่น เป็นรองเพียง มาร์กาเร็ต คอร์ต นักหวดสาวระดับตำนานชาวออสเตรเลีย ที่คว้าไป 24 ครั้ง",
    "สรุปตลาดซื้อขายพรีเมียร์ลีก ต้นฤดูกาล 2022-23 ใครย้ายเข้า-ออก เช็กได้ที่นี่": "สรุปการซื้อขายนักตลาดซัมเมอร์ของ 20 ทีมแห่งศึก พรีเมียร์ลีก อังกฤษ มีทีมซื้อกระฉูด ส่วนบางทีมไม่ควักแม้แต่บาทเดียว\n\nตลาดซื้อขายนักเตะของ 5 ลีกดังในยุโรป ก็กำลังจะปิดฉากลงไปแล้วเมื่อช่วงบ่ายวันนี้ตามเวลาประเทศไทย ซึ่งมีทีมที่เสริมอย่างบ้าระห่ำมากๆ หรือบางทีมไม่ควักเงินซื้อเลยแม้แต่ทีมเดียว ซึ่งประกอบไปด้วย\n\nอาร์เซนอล\n\nย้ายเข้า\n\nกาเบรียล เชซุส (แมนเชสเตอร์ ซิตี้, 45 ล้านปอนด์)\n\nมาร์คินญอส (เซาเปาโล, 3 ล้านปอนด์)\n\nฟาบิโอ วิเอรา (เอฟซีปอร์โต, 30 ล้านปอนด์)\n\nแมตต์ เทอร์เนอร์ (นิว อิงแลนด์ เรโวลูชั่น, 7 ล้านปอนด์)\n\nโอเล็กซานเดอร์ ซินเชนโก (แมนเชสเตอร์ ซิตี้, 32 ล้านปอนด์)\n\nย้ายออก\n\nอเล็กซองดร์ ลากาแซตต์ (ปล่อยตัว, หมดสัญญา)\n\nมัตเตโอ เกนดูซี (โอลิมปิก มาร์กเซย, 9.5 ล้านปอนด์)\n\nดินอส มาฟโรปานอส (สตุ๊ตการ์ท, ไม่เปิดเผยค่าตัว)\n\nโจนาธาน ดินเซยี (ปล่อยตัว, หมดสัญญา)\n\nโจเอล โลเปซ (ปล่อยตัว, หมดสัญญา)\n\nจอร์แดน แม็คเอเนฟฟ์ (ปล่อยตัว, หมดสัญญา)\n\nแฮร์รี่ คลาร์ก (สโต๊ก ซิตี้, ยืมตัว)\n\nโอมาร์ เรกิก (สปาร์ตา ร็อตเตอร์ดัม, ยืมตัว)\n\nไทรีซ จอห์น-จูลส์ (อิปสวิช ทาวน์, ยืมตัว)\n\nมิก้า เบียร์เร็ธ (อาร์เคซี วาลไวก์, ยืมตัว)\n\nจอร์ดี้ โอเซ-ตูตู (วีเอฟแอล โบคุ่ม, ไม่เปิดเผยค่าตัว)\n\nแดเนียล บัลลาร์ด (ซันเดอร์แลนด์, ไม่เปิดเผยค่าตัว)\n\nนิโคไล โมลเลอร์ (เดน บอช, ยืมตัว)\n\nแซค สวอนสัน (พอร์ทสมัธ, ไม่เปิดเผยค่าตัว)\n\nโอวี่ เอเยเฮรี่ (เชล์มสฟอร์ด ซิตี้, ยืมตัว)\n\nออสตัน ทรัสตี (เบอร์มิงแฮม ซิตี้, ยืมตัว)\n\nโอมารี ฮัทชินสัน (เชลซี, ไม่เปิดเผยค่าตัว)\n\nมาร์เซโล ฟลอเรส (เรอัล โอเบียโด, ยืมตัว)\n\nไรอัน อเลบิโอซู (คิลมาร์น็อค, ยืมตัว)\n\nอาร์เธอร์ โอคอนโว (ครูว์, ยืมตัว)\n\nนูโน่ ทาวาเรส (โอลิมปิก มาร์กเซย, ยืมตัว)\n\nเมซีส โอกุงโบ (ครอว์ลีย์, ยืมตัว)\n\nแบร์นด์ เลโน (ฟูแลม, 8 ล้านปอนด์)\n\nโฟลาริน บาโลกัน (สต๊าด เดอ แร็งส์, ยืมตัว)\n\nชาร์ลี ปาติโน (แบล็กพูล, ยืมตัว)\n\nลูคัส ตอร์เรรา (กาลาตาซาราย, 5.9 ล้านปอนด์)\n\nปาโบล มารี (เอซี มอนซา, ยืมตัว)\n\nอเล็กซ์ รูนาร์สสัน (อลันยาสปอร์, ยืมตัว)\n\nบรู๊ค นอร์ตัน-คัฟฟี (ร็อตเธอร์แฮม, ยืมตัว)\n\nทอม สมิธ (บรอมลีย์, ยืมตัว)\n\nซาลาห์-เอ็ดดีน อูลัด มะฮันด์ (ฮัลล์ ซิตี้, ยืมตัว)\n\nนิโคลัส เปเป (นีซ, ยืมตัว)\n\nเฮคเตอร์ เบเยริน (บาร์เซโลนา,ไร้ค่าตัว)\n\nแอสตัน วิลลา\n\nย้ายเข้า\n\nดิเอโก คาร์ลอส (เซบียา, 26 ล้านปอนด์)\n\nฟิลิปเป คูตินโญ (บาร์เซโลนา, 17 ล้านปอนด์)\n\nบูบาการ์ คามารา (มาร์กเซย, ไม่เปิดเผยค่าตัว)\n\nโรบิน โอลเซน (โรมา, ไม่เปิดเผยค่าตัว)\n\nรอรี่ วิลสัน (เรนเจอร์ส, ไม่เปิดเผยค่าตัว)\n\nลุดวิก ออกุสตินส์สัน (เซบียา, ยืมตัว)\n\nอีวาน ซิมป์สัน (ฮาร์ตส์, ม่เปิดเผยค่าตัว)\n\nย้ายออก\n\nอินเดียนา วาสซิเลฟ (อินเตอร์ ไมอามี, ยืมตัว)\n\nแมตต์ ทาร์เก็ตต์ (นิวคาสเซิล ยูไนเต็ด 12 ล้านปอนด์)\n\nคอเนอร์ โฮริฮาน (ปล่อยตัว, หมดสัญญา)\n\nลอฟเร คาลินิค (ไฮจ์ดุ๊ค สปลิท, ไม่เปิดเผยค่าตัว)\n\nเทรเซเกต์ (แทร็บซอนสปอร์, ไม่เปิดเผยค่าตัว)\n\nวิลจามี ซินิซาโล (เบอร์ตัน, ยืมตัว)\n\nฟินน์ อาซาซ (พลีมัธ, ยืมตัว)\n\nหลุย แบร์รี (เอ็มเค ดอนส์, ยืมตัว)\n\nเวสลีย์ (เลบานเต, ยืมตัว)\n\nเจเดน ฟิโลจีน-บีดาซ (คาร์ดิฟฟ์, ยืมตัว)\n\nคาร์นีย์ ชุคเวเมกา (เชลซี, 20 ล้านปอนด์)\n\nอารอน แรมซีย์ (นอริช, ยืมตัว)\n\nเคน เคสเลอร์ เฮย์เดน (ฮัดเดอร์สฟิลด์ ทาวน์, ยืมตัว)\n\nคีแนน เดวิส (วัตฟอร์ด, ยืมตัว)\n\nเบอร์ทรานด์ ตราโอเร (อิสตันบูล บาซักเซฮีร์, ยืมตัว)\n\nคอร์ทนีย์ เฮาส์ (วัตฟอร์ด, ยืมตัว)\n\nเบน คริสซีน (คิลมาร์น็อค, ยืมตัว)\n\nเบรนท์ฟอร์ด\n\nย้ายเข้า\n\nแม็กซ์ ดิกคอฟ (เบรนท์ฟอร์ด บี, ฟรี)\n\nแม็กซ์ วิลค็อกซ์ (โบลตัน, ไม่เปิดเผยค่าตัว)\n\nแอรอน ฮิกกี (โบโลญญา, 14 ล้านปอนด์)\n\nคีน ลูอิส-พ็อตเตอร์ ( ฮัลล์ ซิตี้, 20 ล้านปอนด์)\n\nไครีซ ลิสบี (ไม่มีสังกัด, ฟรี)\n\nโธมัส สตราโคชา (ลาซิโอ, ฟรี)\n\nเยฮอร์ ยาร์โมลิก (เอสซี ดนิโปรวัน, ไม่เปิดเผยค่าตัว)\n\nเบน มี (เบิร์นลีย์, ฟรี)\n\nมิชาเอล โอลากิกเบ (ฟูแลม, ไม่เปิดเผยค่าตัว)\n\nลูเชียส ไวน์ (ไม่มีสังกัด, ฟรี)\n\nไอแซค ฮอลแลนด์ (เชฟฟิลด์ เวนส์เดย์, ไม่เปิดเผยค่าตัว)\n\nมิคเคล ดัมส์การ์ด (ซามพ์โดเรีย, 12.6 ล้านปอนด์)\n\nมาธิอัส ยอร์เกนเซน (ไม่มีสังกัด, ฟรี)\n\nย้ายออก\n\nเบน ฮอคเกนฮัลล์ (ทรานเมียร์ โรเวอร์, ไม่เปิดเผยค่าตัว)\n\nฮันส์ เอ็มปองโก (ปล่อยตัว หมดสัญญา)\n\nแมดส์ บิดสตรัป (เอฟซี นอร์ดเจลแลนด์, ยืมตัว)\n\nกุสตาฟ โมเกนเซน (ซาร์ปสบอร์ก, ไม่เปิดเผยค่าตัว)\n\nคริสเตียน เอริคเซ่น (แมนเชสเตอร์ ยูไนเต็ด, ฟรี)\n\nปารีส มาโกมา (เอเอฟซี วิมเบิลดัน, ยืมตัว)\n\nโดมินิค ทอมป์สัน (แบล็กพูล, ไม่เปิดเผยค่าตัว)\n\nลัคแลน บรูค (ครูว์, ยืมตัว)\n\nมาร์คัส ฟอร์ส (มิดเดิ้ลสโบรช์, ไม่เปิดเผยค่าตัว)\n\nเอเลรี่ บัลคอมบ์ (คราวลี่ย์ทาวน์, ยืมตัว)\n\nทาริค โฟซู (สโต๊ก ซิตี้, ยืมตัว)\n\nไมลส์ เพียร์-แฮร์ริส (ฟอเรสต์ กรีน โรเวอร์ส, ยืมตัว)\n\nไบรจ์ตัน\n\nย้ายเข้า\n\nจูลิโอ เอนซิโซ (ลิเบอร์ตาด อะซุนซิออง, ไม่เปิดเผยค่าตัว)\n\nเบนิซิโอ เบเกอร์-บัวตี (เอฟซี ปอร์โต, ไม่เปิดเผยค่าตัว)\n\nไซมอน อาดินกรา (นอร์ดเจลแลนด์, ไม่เปิดเผยค่าตัว)\n\nลีวาย โคลวิลล์ (เชลซี, ยืมตัว)\n\nอิมารี ซามูเอลส์ (เรดดิ้ง, ไม่เปิดเผยค่าตัว)\n\nลูก้า บาร์ริงตัน (แมนเชสเตอร์ ซิตี้, ไม่เปิดเผยค่าตัว)\n\nเปร์วิส เอสตูปีญาน (บียาร์เรอัล, 14 ล้านปอนด์)\n\nย้ายออก\n\nเจย์สัน โมลัมบี (เวสต์บรอมวิช, ไม่เปิดเผยค่าตัว)\n\nทิวดอร์ บาลูตา (ปล่อยตัว หมดสัญญา)\n\nอดัม เดส์บัวส์ (ปล่อยตัว หมดสัญญา)\n\nลาร์ส เดนดอนเกอร์ (ปล่อยตัว หมดสัญญา)\n\nอุลริค เอลล่า (ปล่อยตัว หมดสัญญา)\n\nอโย ทานิโมโว (ปล่อยตัว หมดสัญญา)\n\nจอห์น ลูเซโร (ปล่อยตัว หมดสัญญา)\n\nจามี คูเรชี (ปล่อยตัว หมดสัญญา)\n\nฟินน์ ทัลลีย์ (คลิฟตันวิลล์, ยืมตัว)\n\nอีฟส์ บิสซูม่า (ทอตแนม ฮอตสเปอร์, 25 ล้านปอนด์)\n\nอเล็กซ์ คอเครน (ฮาร์ทส์, ไม่เปิดเผยค่าตัว)\n\nไซม่อน อดินกรา (แซงต์ กิลลอยเซ่ , ยืมตัว)\n\nคาร์ล รัชเวิร์ธ (ลินคอล์น ซิตี้, ยืมตัว)\n\nเฮย์ดอน โรเบิร์ตส์ (ดาร์บี้, ยืมตัว)\n\nอับดุลลาห์ ซิมา (แองเกอร์, ยืมตัว)\n\nแอรอน คอนนอลลี (เวเนเซีย, ยืมตัว)\n\nลีโอ ออสติการ์ด (นาโปลี, ไม่เปิดเผยค่าตัว)\n\nเทย์เลอร์ ริชาร์ดส์ (ควีนปาร์ค เรนเจอร์ส ยืมตัว)\n\nมาร์ค ลีโอนาร์ด (นอร์ทแธมป์ตัน, ยืมตัว)\n\nเจนเซ่น เวียร์ (มอร์แคมบ์, ยืมตัว)\n\nเรด้า คาดรา (เชฟฟิลด์ ยูไนเต็ด, ยืมตัว)\n\nเท็ดดี้ เจงค์ส (ครอว์ลี่ย์, ยืมตัว)\n\nแอนดี้ เซกิรี (บาเซิล, ยืมตัว)\n\nมิชาล คาร์โบว์นิก (ฟอร์ทูน่า ดุสเซลดอร์ฟ, ยืมตัว)\n\nเชน ดัฟฟี (ฟูแลม, ยืมตัว)\n\nมาร์ค คูคูเรญา (เชลซี, 62 ล้านปอนด์)\n\nเคล เชอร์เพิน (วิเทสส์ อาร์นเฮม, ยืมตัว)\n\nลอเรนต์ โตลาจ (ซัลฟอร์ด, ยืมตัว)\n\nแมตต์ คลาร์ก (มิดเดิลสโบรซ์, ยืมตัว)\n\nคัคเพอร์ โคซโลวาสกี (วิเทสส์ อาร์นเฮม, ยืมตัว)\n\nนีล โมเปย์ (เอฟเวอร์ตัน, 15 ล้านปอนด์)\n\nบอร์นมัธ\n\nย้ายเข้า\n\nไรอัน เฟรเดอริคส์ (เวสต์แฮม ยูไนเต็ด, ฟรี)\n\nโจ ร็อธเวลล์ (แบล็กเบิร์น, ไม่เปิดเผยค่าตัว)\n\nมาร์คัส ทาแวร์เนียร์ (มิดเดิ้ลสโบรช์, 12.5 ล้านปอนด์)\n\nเนโต้ (บาร์เซโลน่า, ฟรี)\n\nมาร์กอส เซเนซี (เฟเยนูร์ด, 12.7 ล้านปอนด์)\n\nย้ายออก\n\nแกรี่ เคฮิลล์ (ปล่อยตัว หมดสัญญา)\n\nเบรนแนน แคมป์ (ปล่อยตัว หมดสัญญา)\n\nไรอัน โกลเวอร์ (ปล่อยตัว หมดสัญญา)\n\nคอนเนอร์ เคอร์แรน-บราวน์ (ปล่อยตัว หมดสัญญา)\n\nลุค นิปพาร์ด (ปล่อยตัว หมดสัญญา)\n\nโอเวน พาลเมอร์ (ปล่อยตัว หมดสัญญา)\n\nอารอน โรเบิร์ตส์ (ปล่อยตัว หมดสัญญา)\n\nแจ็ค เซ็ตดอน (ปล่อยตัว หมดสัญญา)\n\nเกวิน คิลเคนนี (สโต๊ก, ยืมตัว)\n\nเซโน่ อิบเซ่น รอสซี (เคมบริดจ์ ยูไนเต็ด, ไม่เปิดเผยค่าตัว)\n\nเชลซี\n\nย้ายเข้า\n\nเอ็ดดี บีช (เซาแธมป์ตัน, ไม่เปิดเผยค่าตัว)\n\nราฮีม สเตอร์ลิง (แมนเชสเตอร์ ซิตี้, 47.5 ล้านปอนด์)\n\nคาลิดู คูลิบาลี (นาโปลี, 34 ล้านปอนด์)\n\nโอมารี ฮัทชินสัน (อาร์เซนอล, ไม่เปิดเผยค่าตัว)\n\nคาร์นีย์ ชุคเวเมกา (แอสตัน วิลล่า, 20 ล้านปอนด์)\n\nกาเบรียล สโลนินา (ชิคาโก ไฟร์, 12.3 ล้านปอนด์)\n\nมาร์ค คูคูเรญา (ไบรจ์ตัน, 62 ล้านปอนด์)\n\nเชซาเร คาซาเด (อินเตอร์ มิลาน 16.9 ล้านปอนด์)\n\nเดนิส ซากาเรีย (ยูเวนตุส,ยืมตัว)\n\nปิแอร์-เอเมอริค โอมาเมยอง (บาร์เซโลนา,10 ล้านปอนด์)\n\nย้ายออก\n\nโรเมลู ลูกากู (อินเตอร์ มิลาน, ยืมตัว)\n\nอันโตนิโอ รูดิเกอร์ (เรอัล มาดริด, ฟรี)\n\nอันเดรียส คริสเตนเซน (ปล่อยตัว หมดสัญญา)\n\nแดนนี ดริงค์วอเตอร์ (ปล่อยตัว หมดสัญญา)\n\nชาร์ลี มูซอนดา (ปล่อยตัว หมดสัญญา)\n\nเจค คลาร์ก-ซอลเตอร์ (ควีนส์ปาร์ค เรนเจอร์ส, หมดสัญญา)\n\nลูคัส เบิร์กสตรอม (ปีเตอร์โบโร่, ยืมตัว)\n\nนาธาน แบ็กซ์เตอร์ (ฮัลล์ ซิตี้, ยืมตัว)\n\nอีธาน วาดี (วอคกิ้ง, ยืมตัว)\n\nเอียน แมทเซน (เบิร์นลีย์, ยืมตัว)\n\nติโน อันจอริน (ฮัดเดอร์สฟิลด์ ทาวน์ ยืมตัว)\n\nลีวาย โคลวิลล์ (ไบรจ์ตัน, ยืมตัว)\n\nติโม แวร์เนอร์ (แอร์เบ ไลป์ซิก, 16.9 ล้านปอนด์)\n\nมาล็อง ซาร์ (โมนาโก, ยืมตัว)\n\nเอแมร์ซอน ปัลมิเอรี (เวสต์แฮม, 13 ล้านปอนด์)\n\nรอส บาร์คลี่ย์ (ปล่อยตัว, ยกเลิกสัญญา)\n\nคัลลัม ฮัดสัน-โอดอย (ไบเออร์ เลเวอร์คูเซ่น, ยืมตัว)\n\nคริสตัล พาเลซ\n\nย้ายเข้า\n\nมัลคอล์ม เอบิโอเว (ดาร์บี้ เคาน์ตี้, ฟรี)\n\nแซม จอห์นสตัน (เวสต์บรอมวิช อัลเบี้ยน, ฟรี)\n\nชีค ดูกูเร (ล็องส์, 21 ล้านปอนด์)\n\nคอร์แมค ออสติน (ไม่มีสังกัด, ฟรี)\n\nคริส ริชาร์ด (บาเยิร์น มิวนิค, 11 ล้านปอนด์)\n\nโคฟี่ บัลเมอร์ (ลาร์น, ไม่เปิดเผยค่าตัว)\n\n\n\nย้ายออก\n\nมาร์ติน เคลลี (ปล่อยตัว หมดสัญญา)\n\nจารอสลอว์ จาช (ปล่อยตัว หมดสัญญา)\n\nลุค เดรเฮอร์ (ปล่อยตัว หมดสัญญา)\n\nเรียน จาไม (ปล่อยตัว หมดสัญญา)\n\nเคนยี จ็อบสัน (ปล่อยตัว หมดสัญญา)\n\nเนีย เคอร์บี (ปล่อยตัว หมดสัญญา)\n\nโจเซฟ ลิงก์ (ปล่อยตัว หมดสัญญา)\n\nฌอน โรเบิร์ตสัน (ปล่อยตัว หมดสัญญา)\n\nซิออน สเปนซ์ (ปล่อยตัว หมดสัญญา)\n\nไอแดน สตีล (ปล่อยตัว หมดสัญญา)\n\nเจมส์ เทย์เลอร์ (ปล่อยตัว หมดสัญญา)\n\nดีแลน ธิสเซลตัน (ปล่อยตัว หมดสัญญา)\n\nรีซ ฮันแนม (บรอมลีย์, ยืมตัว)\n\nเรมี แมทธิวส์ (เซนต์ จอห์นสโตน, ยืมตัว)\n\nทาโย อดาราโมลา (โคเวนทรีม, ยืมตัว)\n\nคริสเตียน เบนเตเก (ดี.ซี. ยูไนเต็ด, ไม่เปิดเผยค่าตัว)\n\nสกอตต์ แบงค์ส (แบรดฟอร์ด, ยืมตัว)\n\nเจสอูรัน แร็กซาญี (ชาร์ลตัน, ยืมตัว)\n\nมาลาชชี บัวเต็ง (ควีนส์ปาร์ค, ยืมตัว)\n\nชีคคู คูยาเต (น็อตติ้งแฮม ฟอเรสต์, ฟรี)\n\nแดเนียล ควิก (ดอร์คิง วันเดอเรอร์ส, ยืมตัว)\n\nลุค แพลนจ์ (เรซซิ่ง ไวท์ ดาร์ริ่ง โมเลนบีค, ยืมตัว)\n\nเจค โอ ไบรอัน (เรซซิ่ง ไวท์ ดาร์ริ่ง โมเลนบีค, ยืมตัว)\n\nเอฟเวอร์ตัน\n\nย้ายเข้า\n\nเจมส์ ทาร์คอฟสกี (เบิร์นลีย์, ฟรี)\n\nรูเบน วินาเกร (สปอร์ติง ลิสบอน, ยืมตัว)\n\nดไวท์ แม็คนีล (เบิร์นลีย์, 20 ล้านปอนด์)\n\nคอเนอร์ โคอาดี (วูล์ฟแฮมป์ตัน, ยืมตัว)\n\nอามาดู โอนานา (ลีลล์, 33.7 ล้านปอนด์)\n\nนีล โมเปย์ (ไบรจ์ตัน, 15 ล้านปอนด์)\n\nย้ายออก\n\nจอนโจ้ เคนนี (ปล่อยตัว หมดสัญญา)\n\nริชาร์ลิซอน (ทอตแนม ฮอตสเปอร์ 60 ล้านปอนด์)\n\nชูเอา เวอร์จิเนีย (เอสซี คัมบูร์, ยืมตัว)\n\nแฮร์รี ไทเรอร์ (เชสเตอร์, ยืมตัว)\n\nไรอัน แอสลีย์ (แอคคริงตัน สแตนลี่ย์, ยืมตัว)\n\nจาร์ราด บรานธ์เวท (พีเอสวี, ยืมตัว)\n\nไทเลอร์ ออนยังโก (เบอร์ตัน อัลเบี้ยน, ยืมตัว)\n\nเอลลิส ซิมส์ (ซันเดอร์แลนด์, ยืมตัว)\n\nลูอิส ด็อบบิน (ดาร์บี้, ยืมตัว)\n\nนาธาน บรอดเฮด (วีแกน, ยืมตัว)\n\nลูอิส กิบสัน (บริสตอล โรเวอร์ส, ยืมตัว)\n\nเดเล่ อัลลี (เบซิคตัส, ยืมตัว)\n\nนีลส์ เอ็นคูนคู (คาร์ดิฟฟ์, ยืมตัว)\n\nฌอง-ฟิลิปเป้ กบาแม็ง (แทรบซอนสปอร์, ยืมตัว)\n\nฟูแลม\n\nย้ายเข้า\n\nชูเอา ปาลินญา (สปอร์ติง ลิสบอน, 17.3 ล้านปอนด์)\n\nคริสเตียน เซคูลารัค (ยูเวนตุส, ไม่เปิดเผยค่าตัว)\n\nคัลลัม แม็คฟาร์เลน (ไม่มีสังกัด, ฟรี)\n\nอันเดรียส เปเรยร่า (แมนเชสเตอร์ ยูไนเต็ด, 13 ล้านปอนด์)\n\nมานอร์ โซโลมอน (ชัคตาร์ โดเน็ตส์ค, ไม่เปิดเผยค่าตัว)\n\nเควิน เอ็มบาบู (วีเอฟแอล โวล์ฟสบวร์ก, 6.3 ล้านปอนด์)\n\nแบรนด์ เลโน (อาร์เซนอล, 8 ล้านปอนด์)\n\nเชน ดัฟฟี (ไบรจ์ตัน, ยืมตัว)\n\nอิสซ่า ดิย็อป (เวสต์แฮม ยูไนเต็ด, 15 ล้านปอนด์)\n\nย้ายออก\n\nฟาบิโอ คาร์วัลโญ (ลิเวอร์พูล, 5 ล้านปอนด์)\n\nไซรัส คริสตี (ปล่อยตัว หมดสัญญา)\n\nฟาบริ (ปล่อยตัว หมดสัญญา)\n\nไมเคิล เฮกเตอร์ (ปล่อยตัว หมดสัญญา)\n\nอัลฟี่ มอว์สัน (ปล่อยตัว หมดสัญญา)\n\nฌอง มิเชล เซรี (ปล่อยตัว หมดสัญญา)\n\nทิมมี่ อับราฮัม (ปล่อยตัว หมดสัญญา)\n\nเจคอบ อดัมส์ (ปล่อยตัว หมดสัญญา)\n\nอีริค อาเมเยา (ปล่อยตัว หมดสัญญา)\n\nซาเวียร์ เบนจามิน (ปล่อยตัว หมดสัญญา)\n\nไทเลอร์ คาตั้น (ปล่อยตัว หมดสัญญา)\n\nเฌอร์โลม โอปูกู (ปล่อยตัว หมดสัญญา)\n\nโจนาทอน เพจ (ปล่อยตัว หมดสัญญา)\n\nจูเลียน ชวาร์เซอร์ (ปล่อยตัว หมดสัญญา)\n\nเจย์แลน ไวลด์บอร์ (ปล่อยตัว หมดสัญญา)\n\nซันนี่ ฮิลตัน (คาร์ไลล์, ยืมตัว)\n\nสตีเว่น เซสเซยง (ชาร์ลตัน แอธเลติก, ยืมตัว)\n\nคีรอน โบวี (นอร์ทแธมป์ตัน ทาวน์, ยืมตัว)\n\nลูก้า แอชบี้-แฮมมอนด์ (อัลเดอร์ช็อต ทาวน์, ยืมตัว)\n\nมิชาเอล โอลากิกเบ (เบรนท์ฟอร์ด, ไม่เปิดเผยค่าตัว)\n\nฌอง-ปิแอร์ เทียฮี (แฮมิลตัน, ยืมตัว)\n\nโรดริโก มูนิซ (มิดเดิลสโบรห์, ยืมตัว)\n\nลีดส์ ยูไนเต็ด\n\nย้ายเข้า\n\nเบรนเดน แอรอนสัน (ซัลซ์บวร์ก 22.2 ล้านปอนด์)\n\nราสมุส คริสเตนเซน (ซัลซ์บวร์ก 10 ล้านปอนด์)\n\nมาร์ก โรกา (บาเยิร์น มิวนิค, 10 ล้านปอนด์)\n\nดาร์โก้ กีอาบี (แมนเชสเตอร์ ซิตี้, 5 ล้านปอนด์)\n\nไทเลอร์ อดัมส์ (แอร์เบ ไลป์ซิก, 20 ล้านปอนด์)\n\nหลุยส์ ซินิสเตร์ร่า (เฟเยนูร์ด, 21 ล้านปอนด์)\n\nซันนี เพอร์กินส์ (ไม่มีสังกัด, ฟรี)\n\nโฆเอล โรเบลส (ไม่มีสังกัด, ฟรี)\n\nย้ายออก\n\nลอเรนส์ เดอ บ็อค (ปล่อยตัว หมดสัญญา)\n\nจอช กัลโลเวย์ (ปล่อยตัว หมดสัญญา)\n\nอัลฟี ฮิวจ์ส (ปล่อยตัว หมดสัญญา)\n\nบ็อบบี คัมว่า (ปล่อยตัว หมดสัญญา)\n\nลุย แบรดบิวรี (ปล่อยตัว หมดสัญญา)\n\nโจ ลิตเติ้ลวูด (ปล่อยตัว หมดสัญญา)\n\nมิทเชล พิคสลีย์ (ปล่อยตัว หมดสัญญา)\n\nไรอัน เอ็ดมอนด์สัน (คาร์ไลล์, ไม่เปิดเผยค่าตัว)\n\nเลียม แม็คคาร์รอน (สโต๊ก ซิตี้, ไม่เปิดเผยค่าตัว)\n\nคาลวิน ฟิลลิปส์ (แมนเชสเตอร์ ซิตี้, 42 ล้านปอนด์)\n\nชาร์ลี เครสเวลล์ (มิลล์วอลล์, ยืมตัว)\n\nไทเลอร์ โรเบิร์ตส์ (ควีนปาร์ค เรนเจอร์ส, ยืมตัว)\n\nเอเลีย คาปรีเล (บารี, ไม่เปิดเผยค่าตัว)\n\nราฟินญา (บาร์เซโลน่า, 56.7 ล้านปอนด์)\n\nเจมี่ แช็คเคิลตัน (มิลล์วอลล์, ยืมตัว)\n\nลีฟ เดวิส (อิปสวิช ทาวน์, ไม่เปิดเผยค่าตัว)\n\nลูอิส เบท (อ็อกซ์ฟอร์ด ยูไนเต็ด, ยืมตัว)\n\nเฮลเดอร์ คอสตา (อัล-อิตติฮัด, ยืมตัว)\n\nสจ๊วต แมคคลิ้นส์ตี (มาเธอร์เวลล์, ยืมตัว)\n\nแจ็ค เจนกินส์ (ซอลฟอร์ด ซิตี้, ยืมตัว)\n\nเอียน โปเวดา (แบล็กพูล, ยืมตัว)\n\nเลสเตอร์ ซิตี้\n\nย้ายเข้า\n\nอเล็กซ์ สมิธตีส์ (คาร์ดิฟฟ์, ไม่เปิดเผยค่าตัว)\n\nเว้าท์ ฟาส (สต๊าด เดอ แร๊งส์ , ไม่เปิดเผยค่าตัว)\n\nย้ายออก\n\nเอลดิน ยาคูโปวิช (ปล่อยตัว หมดสัญญา)\n\nวอนเต เดลีย์-แคมป์เบลล์ (ปล่อยตัว หมดสัญญา)\n\nคัลลัม ฮูลมี (ปล่อยตัว หมดสัญญา)\n\nวิล รัส (ปล่อยตัว หมดสัญญา)\n\nไทรีส เชด (ปล่อยตัว หมดสัญญา)\n\nจาคอบ เวเคลลิง (ปล่อยตัว หมดสัญญา)\n\nคานย่า เลชาเบล่า (ครูว์ อเล็กซานดรา, ไม่เปิดเผยค่าตัว)\n\nเบน เนลสัน (โรชเดล, ยืมตัว)\n\nแคสเปอร์ ชไมเคิล (นีซ, 1 ล้านปอนด์)\n\nฮัมซา เชาฮ์ดรี (วัตฟอร์ด, ยืมตัว)\n\nยาคุบ สโตลาร์ซีค (ฟลีตวูด, ยืมตัว)\n\nจอช เอปเปียห์ (นอร์ทแธมป์ตัน ทาวน์, ยืมตัว)\n\nแบรด ยัง (น็อตส์ เคาน์ตี้, ยืมตัว)\n\nลิเวอร์พูล\n\nย้ายเข้า\n\nแคลวิน แรมซีย์ (อเบอร์ดีน, 4.5 ล้านปอนด์)\n\nดาร์วิน นูนเญซ เบนฟิกา, 85 ล้านปอนด์)\n\nฟาบิโอ คาร์วัลโญ (ฟูแลม, 5 ล้านปอนด์)\n\nอาร์ตูร์ เมโล (ยูเวนตุส,ยืมตัว)\n\nย้ายออก\n\nซาดิโอ มาเน (บาเยิร์น มิวนิค, 35 ล้านปอนด์)\n\nทาคุมิ มินามิโนะ (โมนาโก, 15.5 ล้านปอนด์)\n\nคอเนอร์ แบรดลี่ย์ คอเนอร์ แบรดลี่ย์ (โบลตัน, ยืมตัว)\n\nดิว็อค โอริกี (ปล่อยตัว หมดสัญญา)\n\nลอริส คาริอุส (ปล่อยตัว หมดสัญญา)\n\nเชยี โอโจ (ปล่อยตัว หมดสัญญา)\n\nเบ็น วู้ดเบิร์น (ปล่อยตัว หมดสัญญา)\n\nเอลียาห์ ดิกสัน-บอนเนอร์ (ปล่อยตัว หมดสัญญา)\n\nหลุยส์ ลองสตาฟฟ์ (ปล่อยตัว หมดสัญญา)\n\nจาคุบ โอเจอร์ซินสกี (ราโดเมียก ราดอม ยืมตัว)\n\nบิลลี คูเมติโอ (ออสเตรีย เวียนนา, ยืมตัว)\n\nเจมส์ บาลากิซี (คราวลี่ย์ ทาวน์, ยืมตัว)\n\nมาร์เซโล ปิตาลูกา (แม็คเคิลสฟิลด์, ยืมตัว)\n\nเนโก้ วิลเลียมส์ (น็อตติ้งแฮม ฟอเรสต์ 17 ล้านปอนด์)\n\nโอเวน เบ็ค (ฟามาลิเคา, ยืมตัว)\n\nทอม เคลย์ตัน (สวินดอน, ไม่เปิดเผยค่าตัว)\n\nรีส วิลเลียมส์ (แบล็กพูล, ยืมตัว)\n\nเบน เดวิส (เรนเจอร์ส, 4 ล้านปอนด์)\n\nไทเลอร์ มอร์ตัน (แบล็กเบิร์น, ยืมตัว)\n\nเลห์ตัน คลาร์กสัน (อเบอร์ดีน, ยืมตัว)\n\nเซปป์ ฟาน เดน เบิร์ก (ชาลเก้ 04, ยืมตัว)\n\nแมนเชสเตอร์ ซิตี้\n\nย้ายเข้า\n\nเออร์ลิง ฮาแลนด์ (โบรุสเซีย ดอร์ทมุนด์ , 51 ล้านปอนด์)\n\nคาลวิน ฟิลลิปส์ (ลีดส์ ยูไนเต็ด, 42 ล้านปอนด์)\n\nสเตฟาน ออร์เตกา โมเรโน (อาร์มิเนีย บีเลเฟลด์, ฟรี)\n\nเซร์คิโอ โกเมซ (อันเดอร์เลทช์, 11 ล้านปอนด์)\n\nมานูเอล อาคันจี (โบรุสเซีย ดอร์ทมุนด์, 14 ล้านปอนด์\n\nย้ายออก\n\nเฟร์นันดินโญ (ปล่อยตัว หมดสัญญา)\n\nเกวิน บาซูนู (เซาแธมป์ตัน, 12 ล้านปอนด์)\n\nซีเจ อีแกน-ไรลีย์ (เบิร์นลีย์, ฟรี)\n\nเทย์เลอร์ ฮาร์วูด-เบลลิส (เบิร์นลีย์, ยืมตัว)\n\nกาเบรียล เชซุส (อาร์เซนอล, 45 ล้านปอนด์)\n\nดาร์โก เกียบี (ลีดส์ ยูไนเต็ด ไม่เปิดเผยค่าตัว)\n\nทอมมี ดอยล์ (เชฟฟิลด์ ยูไนเต็ด, ยืมตัว)\n\nโรเมโอ ลาเวีย (เซาแธมป์ตัน, 14 ล้านปอนด์)\n\nราฮีม สเตอร์ลิง (เชลซี, 47.5 ล้านปอนด์)\n\nแซ็ค สเตฟเฟน (มิดเดิ้ลสโบรช์, ยืมตัว)\n\nโอเล็กซานเดอร์ ซินเชนโก (อาร์เซนอล, 32 ล้านปอนด์)\n\nยาน คูโต (จิโรน่า, ยืมตัว)\n\nเจมส์ แม็คอาที (เชฟฟิลด์ ยูไนเต็ด, ยืมตัว)\n\nเคย์กี (ปาโกส เด เฟร์เรร่า, ยืมตัว)\n\nเลียม ดีแล็ป (สโต๊ก ซิตี้ ยืมตัว)\n\nแมนเชสเตอร์ ยูไนเต็ด\n\nย้ายเข้า\n\nไทเรลล์ มาลาเซีย (เฟเยนูร์ด, 15 ล้านปอนด์)\n\nคริสเตียน เอริคเซน (เบรนท์ฟอร์ด, ฟรี)\n\nลิซานโดร มาร์ติเนซ (อาแจกซ์ อัมสเตอร์ดัม, 57.3 ล้านปอนด์)\n\nคาเซมิโร (เรอัล มาดริด, 60 ล้านปอนด์)\n\nแอนโทนี (อาแจกซ์ อัมสเตอร์ดัม, 85.5 ล้านปอนด์)\n\nมาร์ติน ดูบราฟกา (นิวคาสเซิล ยูไนเต็ด, ยืมตัว)\n\nย้ายออก\n\nเอดินสัน คาวานี (ปล่อยตัว หมดสัญญา)\n\nปอล ป็อกบา (ยูเวนตุส, ฟรี)\n\nเจสซี่ ลินการ์ด (ปล่อยตัว หมดสัญญา)\n\nฆวน มาตา (ปล่อยตัว หมดสัญญา)\n\nดีมานี เมลเลอร์ (ปล่อยตัว หมดสัญญา)\n\nรีซ เดวีน (ปล่อยตัว หมดสัญญา)\n\nลี แกรนท์ (ปล่อยตัว หมดสัญญา)\n\nพอล แมคเชน (ปล่อยตัว หมดสัญญา)\n\nคอนเนอร์ สแตนลีย์ (ปล่อยตัว หมดสัญญา)\n\nพอล วูลสตัน (ปล่อยตัว หมดสัญญา)\n\nเนมานยา มาติช (โรม่า, ฟรี)\n\nดีน เฮนเดอร์สัน (น็อตติ้งแฮม ฟอเรสต์, ยืมตัว)\n\nดีแลน เลวิท (ดันดี ยูไนเต็ด, ไม่เปิดเผยค่าตัว)\n\nอันเดรียส เปเรยรา (ฟูแลม, 13 ล้านปอนด์)\n\nอัลวาโร เฟอร์นานเดซ (เปรสตัน, ยืมตัว)\n\nอเล็กซ์ เตลลิส (เซบียา, ยืมตัว)\n\nอีธาน แลร์ด (ควีนปาร์ค เรนเจอร์, ยืมตัว)\n\nเดอร์มอท มี (อัลทริงแคม, ยืมตัว)\n\nฮันนิบาล (เบอร์มิงแฮม, ยืมตัว)\n\nนิวคาสเซิล ยูไนเต็ด\n\nย้ายเข้า\n\nสเวน บ็อตมัน (ลีลล์, 35 ล้านปอนด์)\n\nนิค โป๊ป (เบิร์นลีย์, 10 ล้านปอนด์)\n\nอเล็กซ์ เมอร์ฟี (กัลเวย์ ยูไนเต็ด, ไม่เปิดเผยค่าตัว)\n\nแมตต์ ทาร์เก็ตต์ (แอสตัน วิลล่า 12 ล้านปอนด์)\n\nชาร์ลี แมคอาเธอร์ (คิลมาร์น็อค, ไม่เปิดเผยค่าตัว)\n\nจูด สมิธ (อีสต์ ไฟฟ์, ไม่เปิดเผยค่าตัว)\n\nอเล็กซานเดอร์ อิซัค (เรอัล โซเซียดาด, 59 ล้านปอนด์)\n\nย้ายออก\n\nออยซิน แมคเอนที (วอลซอลล์, ไม่เปิดเผยค่าตัว)\n\nโม ซานแกร์ (แอคคริงตัน สแตนลีย์, ไม่เปิดเผยค่าตัว)\n\nไอแซก เฮย์เดน (นอริช ยืมตัว)\n\nลูอิส แคส (พอร์ตเวล, ไม่เปิดเผยค่าตัว)\n\nเฟรดดี้ วูดแมน (เปรสตัน นอร์ธ เอนด์, ไม่เปิดเผยค่าตัว)\n\nแดน แลงลีย์ (เกทส์เฮด, ยืมตัว)\n\nเจฟฟ์ เฮนดริก (เรดดิ้ง, ยืมตัว)\n\nเซียแรน คลาร์ก (เชฟฟีลด์ ยูไนเต็ด, ยืมตัว)\n\nดไวท์ เกย์ล (สโต๊ก ซิตี้, ไม่เปิดเผยค่าตัว)\n\nน็อตติงแฮม ฟอเรสต์\n\nย้ายเข้า\n\nไรอัน แฮมมอนด์ (มิลล์วอลล์, ไม่เปิดเผยค่าตัว)\n\nไตโว อโวนิยี (อูนิโอน เบอร์ลิน, 20 ล้านปอนด์)\n\nดีน เฮนเดอร์สัน (แมนเชสเตอร์ ยูไนเต็ด, ยืมตัว)\n\nชูเลียน บียองกอน (ทรัวส์, 5 ล้านปอนด์)\n\nมุสซา เนียกาเต (ไมนซ์ 05, 12.8 ล้านปอนด์)\n\nโอมาร์ ริชาร์ดส์ (บาเยิร์น มิวนิค, 9 ล้านปอนด์)\n\nเนโก วิลเลียมส์ (ลิเวอร์พูล 17 ล้านปอนด์)\n\nเวย์น เฮนเนสซี (เบิร์นลีย์, ฟรี)\n\nแบรนดอน อากีเลรา (แอลดี อลาจูเลนเซ่, ไม่เปิดเผยค่าตัว)\n\nแฮร์รี่ ทอฟโฟโล (ฮัดเดอร์สฟิลด์ ทาวน์ 5 ล้านปอนด์)\n\nลูอิส โอไบรอัน (ฮัดเดอร์สฟิลด์ ทาวน์ 5 ล้านปอนด์)\n\nเจสซี่ ลินการ์ด (แมนเชสเตอร์ ยูไนเต็ด, ฟรี)\n\nโอเรล ม็องกาลา (สตุ๊ตการ์ท, 12.75 ล้านปอนด์)\n\nเอ็มมานูเอล เดนนิส (วัตฟอร์ด, 20 ล้านปอนด์)\n\nชีคคู คูยาเต (คริสตัล พาเลซ, ฟรี)\n\nเรโม ฟรอยเลอร์ (อตาลันต้า, 7.6 ล้านปอนด์)\n\nมอร์แกน กิ๊บบ์ส-ไวท์ (วูล์ฟแฮมป์ตัน, 42 ล้านปอนด์)\n\nฮวัง อุย โจ (บอร์กโดซ์, ไม่เปิดเผยค่าตัว)\n\nเรนาน โลดี (แอตเลติโก มาดริด, ยืมตัว)\n\nวิลลี โบลี (วูล์ฟแฮมป์ตัน ,2.25 ล้านปอนด์)\n\nย้ายออก\n\nโทเบียส ฟิเกเรโด (ปล่อยตัว, หมดสัญญา)\n\nคาร์ล เจนกินสัน (ปล่อยตัว, หมดสัญญา)\n\nเกตัน บอง (ปล่อยตัว, หมดสัญญา)\n\nมาร์เซโล วาเลนเซีย (ปล่อยตัว, หมดสัญญา)\n\nจอช บาร์นส์ (ปล่อยตัว, หมดสัญญา)\n\nบาบา เฟอร์นันเดส (ปล่อยตัว, หมดสัญญา)\n\nแซม แซนเดอร์ส (ปล่อยตัว, หมดสัญญา)\n\nมอร์แกน โธมัส-แซดเลอร์ (ปล่อยตัว, หมดสัญญา)\n\nโจ วัตกินส์ (ปล่อยตัว, หมดสัญญา)\n\nโมฮาเหม็ด ดราเกอร์ (เอฟซี ลูเซิร์น, ยืมตัว)\n\nเจย์เดน ริชาร์ดสัน (อเบอร์ดีน, ไม่เปิดเผยค่าตัว)\n\nอีธาน ฮอร์วาธ (ลูตัน ทาวน์, ยืมตัว)\n\nไบรซ์ แซมบ้า (อาร์ซี เลนส์, ยืมตัว)\n\nไทรีส ฟอร์นาห์ (เรดดิ้ง, ยืมตัว)\n\nวิล สวอน (แมนส์ฟิลด์, ยืมตัว)\n\nโจนาธาน แพนโซ (โคเวนทรี ซิตี้, ยืมตัว)\n\nฟิน แบ็ค (คาร์ไลส์ ยูไนเต็ด, ยืมตัว)\n\nลูอิส แกร็บบัน (ปล่อยตัว, หมดสัญญา)\n\nไรลี่ย์ ฮาร์บอตเติล (แมนส์ฟิลด์ ทาวน์, ยืมตัว)\n\nแบรนดอน อากีเลร่า (กัวนาคาสเตกา, ยืมตัว)\n\nนิโคลัส อิโออันนู (โคโม, ไม่เปิดเผยค่าตัว)\n\nซานเด ซิลบา (ดีฌง, ไม่เปิดเผยค่าตัว)\n\nเบรียน โอเจด้า (เอรัล ซอลต์ เลค, ยืมตัว)\n\nนูโน ดา คอสต้า (โอแซร์, ไม่เปิดเผยค่าตัว)\n\nริชชี่ ลาเรีย (โตรอนโต, ยืมตัว)\n\nนิคกี โฮการ์ธ (ฟัลเคิร์ก, ยืมตัว)\n\nโจ ลอลลีย์ (ซิดนีย์, ไม่เปิดเผยค่าตัว)\n\nฮวัง อุย โจ (โอลิมเปียกอส, ยืมตัว)\n\nอเล็กซ์ ไมเทน (เชฟฟิลด์ เว้นส์เดย์, ยืมตัว)\n\nเซาแธมป์ตัน\n\nย้ายเข้า\n\nอาร์เมล เบลลา-คอตชัป (โบคุม, ไม่เปิดเผยค่าตัว)\n\nอเล็กซ์ อิวูเมเน (ซัตตัน ยูไนเต็ด, ไม่เปิดเผยค่าตัว)\n\nเกวิน บาซูนู (แมนเชสเตอร์ ซิตี้, 12 ล้านปอนด์)\n\nมาเตอุส ลิส (อัลไต เอสเค, ไม่เปิดเผยค่าตัว)\n\nโรเมโอ ลาเวีย (แมนเชสเตอร์ ซิตี้, 14 ล้านปอนด์)\n\nโจ อริโบ (เรนเจอร์ส, 10 ล้านปอนด์)\n\nเซกู มารา (ชิรงแด็งส์ เดอ บอร์กโดซ์, 11 ล้านปอนด์)\n\nย้ายออก\n\nแฮร์รี ลูอิส (แบรดฟอร์ด ซิตี้, ไม่เปิดเผยค่าตัว)\n\nเฟรเซอร์ ฟอร์สเตอร์ (ทอตแนม ฮอตสเปอร์, ฟรี)\n\nเคเล็บ วัตต์ (มอร์แคมบ์, ยืมตัว)\n\nคาซีม โอไลเบ (รอสส์ เคาน์ตี้, ยืมตัว)\n\nเชน ลอง (ปล่อยตัว, หมดสัญญา)\n\nแดน นูอันดูลู (เชลแน่ม ทาวน์, ยืมตัว)\n\nวิลล์ สมอลโบน (สโต๊ก ซิตึ้, ยืมตัว)\n\nเธียร์รี สมอลล์ (พอร์ทเวล, ยืมตัว)\n\nเคจ เชาว์เก้ (เอ็กซิเตอร์, ยืมตัว)\n\nแจ็ค ไบครอฟต์ (ทอนตั้น, ยืมตัว)\n\nวิลล์ เฟอร์รี่ (เชลท์แนม, ไม่เปิดเผยค่าตัว)\n\nนาธาน เทลล่า (เบิร์นลีย์, ยืมตัว)\n\nเคย์เน่ แรมเซย์ (แฮร์โรเกต, ไม่เปิดเผยค่าตัว)\n\nทอตแนม ฮอตสเปอร์\n\nอิวาน เปริซิช (อินเตอร์ มิลาน, ฟรี)\n\nเฟรเซอร์ ฟอร์สเตอร์ (เซาแธมป์ตัน, ฟรี)\n\nอีฟส์ บิสซูม่า (ไบรจ์ตัน, 25 ล้านปอนด์)\n\nริชาร์ลิซอน (เอฟเวอร์ตัน, 60 ล้านปอนด์)\n\nไทเรล แอชครอฟต์ (เรดดิ้ง, ไม่เปิดเผยค่าตัว)\n\nจอช คีเลย์ (เซนต์ แพทริกส์ แอธเลติก, ไม่เปิดเผยค่าตัว)\n\nเกลม็องต์ ล็องเลต์ (บาร์เซโลนา, ยืมตัว)\n\nเฌด สเปนซ์ (มิดเดิ้ลสโบรช์, 20 ล้านปอนด์)\n\nเดสตินี่ อูโดกี (อูดิเนเซ่, 15 ล้านปอนด์)\n\nคริสเตียน โรเมโร (อตาลันต้า, 40 ล้านปอนด์)\n\nย้ายออก\n\nปิแอร์ลุยจิ กอลลินี (ปล่อยตัว, หมดสัญญายืมตัว)\n\nเจนีล เบนเน็ตต์ (ปล่อยตัว, หมดสัญญา)\n\nเจซ เดวีส์ (ปล่อยตัว, หมดสัญญา)\n\nจอร์แดน แฮ็คเก็ตต์ (ปล่อยตัว, หมดสัญญา)\n\nคาลอน เฮย์สแมน (ปล่อยตัว, หมดสัญญา)\n\nคัคเพอร์ คูรีโลวิช (ปล่อยตัว, หมดสัญญา)\n\nทิโมธี โล-ทูทาลา (ปล่อยตัว, หมดสัญญา)\n\nเดอร์มี ลูซาลา (ปล่อยตัว, หมดสัญญา)\n\nจอช โอลูวาเอมิ (ปล่อยตัว, หมดสัญญา)\n\nโทบิ โอโมเล่ (ปล่อยตัว, หมดสัญญา)\n\nอิซัค โซลเบิร์ก (ปล่อยตัว, หมดสัญญา)\n\nเรนัลโด้ ทอร์ราจ (ปล่อยตัว, หมดสัญญา)\n\nโอลิเวอร์ เทิร์นเนอร์ (ปล่อยตัว, หมดสัญญา)\n\nคาเมรอน คาร์เตอร์-วิคเกอร์ส (เซลติก, ไม่เปิดเผยค่าตัว)\n\nสตีเว่น เบิร์กไวจ์น (อาแจ็กซ์ อัมสเตอร์ดัม, 26.5 ล้านปอนด์)\n\nแจ็ค คลาร์ก (ซันเดอร์แลนด์, ไม่เปิดเผยค่าตัว)\n\nทรอย แพร์รอตต์ (เปรสตัน นอร์ท เอนด์, ยืมตัว)\n\nเดน สการ์เล็ต (พอร์ทสมัธ, ยืมตัว)\n\nโจ โรดอน (แรนส์, ยืมตัว)\n\nคีออน เอเตเต (คาร์ดิฟฟ์,ไม่เปิดเผยค่าตัว)\n\nโจวานี่ โล เซลโซ (บียาร์เรอัล, ยืมตัว)\n\nเดสตินี่ อูโดกี (อูดิเนเซ่, ยืมตัว)\n\nต็องกีย์ เอ็นดอมเบเล (นาโปลี, ยืมตัว)\n\nเซร์คิโอ เรกีลอน (แอตเลติโก มาดริด, ยืมตัว)\n\nแฮร์รี วิงค์ (ซามพ์โดเรีย, ยืมตัว)\n\nเวสต์แฮม ยูไนเต็ด\n\nย้ายเข้า\n\nนาอิฟ อเกิร์ด (แรนส์, 30 ล้านปอนด์)\n\nอัลฟงส์ อเรโอล่า (ปารีส แซงต์-แชร์กแมง, 7.75 ล้านปอนด์)\n\nแพทริค เคลลี (โคลเรน เอฟซี, ไม่เปิดเผยค่าตัว)\n\nฟลินน์ ดาวส์ (สวอนซี, 9 ล้านปอนด์)\n\nจานลูกา สกามัคกา (ซาสซูโอโล, 35.5 ล้านปอนด์)\n\nแม็กซ์เวล กอร์เนต์ (เบิร์นลีย์, 17.5 ล้านปอนด์)\n\nธิโล เคห์เรอร์ (ปารีส แซงต์ แชร์กแมง, 10.1 ล้านปอนด์)\n\nเอแมร์ซอน ปัลมิเอรี (เชลซี 13 ล้านปอนด์)\n\nลูคัส ปาเกตา (โอลิมปิก ลียง, 52 ล้านปอนด์)\n\nย้ายออก\n\nไรอัน เฟรเดอริกส์ (ปล่อยตัว, หมดสัญญา)\n\nเดวิด มาร์ติน (ปล่อยตัว, หมดสัญญา)\n\nมาร์ค โนเบิล (ยุติการค้าแข้ง)\n\nอันเดร ยาร์โมเลนโก (ปล่อยตัว, หมดสัญญา)\n\nซันนี เพอร์กินส์ (ปล่อยตัว, หมดสัญญา)\n\nอาร์เธอร์ มาซูอาคู (เบซิคตัส, ยืมตัว)\n\nอิสซา ดิย็อป (ฟูแลม, 15 ล้านปอนด์)\n\nนิโคล่า วลาซิช (โตริโน, ยืมตัว)\n\nโจเซฟ อานัง (ดาร์บี้, ยืมตัว)\n\nนาธาน ทร็อตต์ (เวจเล, ยืมตัว)\n\nอาร์มสตรอง โอโคเฟล็กซ์ (สวอนซี ซิตี้, ยืมตัว)\n\nแมนนี่ ลองเจโล (เบอร์มิงแฮม ซิตี้, ยืมตัว)\n\nวูล์ฟแฮมป์ตัน\n\nย้ายเข้า\n\nนาธาน คอลลินส์ (เบิร์นลีย์, 20 ล้านปอนด์)\n\nกอนซาโล เกเดส (บาเลนเซีย, 27.5 ล้านปอนด์)\n\nมาเธอุส นูเนส (สปอร์ติง ลิสบอน, 43 ล้านปอนด์)\n\nย้ายออก",
    "\"อา่ร์ธูร์\" จ้างทีมฟิตเนสส่วนตัว หวัง \"คล็อปป์\" เรียกใช้งาน": "อาร์ธูร์ เมโล มิดฟิลด์ป้ายแดง ลิเวอร์พูล ลงทุนจ้างทีมงานด้านฟิตเนสส่วนตัว เพื่อหวังโอกาสชนะใจ เจอร์เกน คล็อปป์ กุนซือชาวเยอรมันอาร์ธูร์ ซึ่งย้ายจาก ยูเวนตุส แบบยืมตัว วันปิดตลาดซื้อ-ขายฤดูร้อน (1 ก.ย.) ลงเล่นเป็นสำรองเกม ยูฟา แชมเปียนส์ ลีก รอบแบ่งกลุ่ม แพ้ นาโปลี ยับเยิน 1-4 ช่วงต้นเดือนกันยายนถึงแม้ อดีตนักเตะ เกรมิโอ และ บาร์เซโลนา ลงเล่นนัดแรกอย่างรวดเร็ว เพียงไม่ถึง 1 สัปดาห์ หลังเปิดตัวอย่างเป็นทางการ แต่ถูก คล็อปป์ เมินเรียกใช้งาน เกมชนะ อาแจ็กซ์ 2-1 อีก 1 สัปดาห์ต่อมากองกลางวัย 26 ปี มีประวัติการบาดเจ็บแฮมสตริง (กล้ามเนื้อต้นขาด้านหลัง) และข้อเท้าบ่อยครั้ง สมัยอยู่ \"เบียงโคเนรี\" นับตั้งแต่ย้ายจาก บาร์ซา เมื่อปี 2020ด้วยเหตุนี้ คล็อปป์ จึงต้องระมัดระวังด้านการเลือกนักเตะลงสนามบ่อยเกินไป ทำให้เกิดกระแสข่าว อาร์ธูร์ จ้างทีมงานด้านฟิตเนส เพื่อเสริมสร้างร่างกายแบบเร่งด่วน หลังพลาดเข้าแคมป์พรีซีซันคล็อปป์ กล่าวไว้เมื่อต้นเดือนกันยายน \"สิ่งที่ อาร์ธูร์ ต้องทำมีแค่ฟุตบอล และฝึกซ้อม เขาทำผลงานได้ดี เขาทุ่มเทเต็มร้อยระหว่างการฝึกซ้อม เราต้องระมัดระวังการใช้งานเขาเช่นกัน เราจะเห็นว่าสามารถใช้เขาได้หรือไม่\"รายงานจาก \"เดอะ ไทม์ส\" ระบุ โจอานา เปสซัส เดลล์.โอโร นักโภขนาการ, อาเดรียน มาร์ติเนซ คาสโตร นักกายภาพบำบัด และ แดเนียล เอสเตบัน ลาบาร์กา เอนซินา โค้ชฟิตเนส ตามสมทบ อาร์ธูร์ ที่แอนฟิลด์ เพื่อช่วยเหลือด้านสมรรถภาพโปรแกรมของ \"หงส์แดง\" ถูกเลื่อน 2 แมตช์ หลัง ควีนเอลิซาเบธที่ 2 เสด็จสวรรคต ทำให้ อาร์ธูร์ ต้องหาเกมเคาะสนิม ด้วยการร้องขอ แบร์รี ลูว์ตัส โค้ชทีมชุด U21 ลงสนามระดับเยาวชน ช่วงเบรกทีมชาติ ลงเล่นกับ เลสเตอร์ ซิตี ศึกพรีเมียร์ ลีก 2 และ โรชเดล ศึกปาปา จอห์นส โทรฟี",
    "หวด \"ยูเอส โอเพ่น\" ดาวดังตบเท้าลุย \"เซเรนา\" ลุ้นส่งท้าย": "เดินทางมาถึงแกรนด์ สแลมสุดท้ายของปีกัน แล้วในศึก ยูเอส โอเพ่น 2022 ” ซึ่งเป็นครั้งที่ 142 ที่มหานครนิวยอร์ก สหรัฐอเมริกา โดยจะทำการแข่งขันระหว่างวันที่ 29 สิงหาคมจนถึง 11 กันยายนนี้\n\nโดยในปีนี้บรรดาดาวดังมือระดับท็อปของโลกได้ตบเท้าเข้าร่วมการแข่งขันกันครบครันเลยทีเดียว ในประเภทชาย ดานิล เมดเวเดฟ มือ 1 ของโลกชาวรัสเซียแชมป์เก่าเมื่อปีที่แล้วก็ไม่พลาดที่จะร่วมลงป้องกันแชมป์ เช่นเดียวกัน เอ็มมา ราดูคานู นักหวดสาวดาวรุ่งจากอังกฤษเจ้าของแชมป์หญิงเดี่ยวเมื่อปีที่แล้วก็จะลงป้องกันแชมป์\n\nแต่น่าเสียดายเล็กน้อยในรายการนี้จะปราศจาก โนวัค ยอโควิช นักหวดมือ 6 ของโลกชาวเซอร์เบียและเจ้าของแกรนด์สแลม 21 สมัยไม่ได้เข้าร่วมการแข่งขัน เนื่องจากเจ้าตัวไม่ยอมฉีดวัคซีนป้องกันโควิด-19 ซึ่งประเทศสหรัฐอเมริกามีมาตรการห้ามผู้ที่ไม่ได้รับวัคซีนลงทำการแข่งขัน\n\nและถือว่าเป็นรายการแกรนด์สแลมที่ 2 แล้วที่ยอโควิชไม่มีส่วนร่วมกับการแข่งขันหลังจากก่อนหน้านี้ในรายการ “ออสเตรเลียน โอเพ่น” ทางนักหวดชาวเซิร์บก็โดนเชิญออกนอกประเทศหลังจากไม่ได้ฉีดวัคซีน\n\nแม้ว่าจะไม่มียอโควิช แต่ในประเภทชายเดี่ยวตัวแม่เหล็กก็ยังอยู่กันครบไม่ว่าจะเป็นราฟาเอลนาดาล นักหวดจอมเก๋าชาวกระทิงมือวางอันดับ 3 ของโลกเจ้าของแชมป์แกรนด์สแลม 22 รายการ หรือสเตฟานอส ซิตซิปาส มือวางอันดับ 4 ของรายการชาวกรีก\n\nซึ่งถือว่าปีนี้ก็อาจจะได้ลุ้นว่าในประเภทชายเดี่ยวนั้นอาจจะมีแชมป์หน้าใหม่ หรือนาดาลจะผงาดคว้าแชมป์แกรนด์สแลมที่ 23 มาครอง\n\nส่วนประเภทหญิงเดี่ยว บรรดามือวางหัวแถวก็อยู่กันพร้อมหน้าไม่ว่าจะเป็นอิกา สเวียเท็ก มือ 1 ของโลกและมือวางอันดับ 1 ของรายการจากโปแลนด์เจ้าของแชมป์เฟรนช์ โอเพ่น,แอนเน็ตต์ คอนตาเวียต จากเอสโตเนีย, มาเรีย ซัคคารี จากกรีซ, ซิโมนา ฮาเลป อดีตมือ 1 ของโลกจากโรมาเนีย\n\nขณะที่เอ็มมา ราดูคานู เจ้าของแชมป์เก่าแม้ว่าฟอร์มจะตกลงไปหลังจากคว้าแชมป์เมื่อปีที่แล้ว แต่เจ้าตัวก็ฟิตซ้อมมาอย่างเต็มที่และก็ตั้งเป้าจะป้องกันแชมป์ให้ได้\n\nอีกหนึ่งไฮไลต์ในประเภทหญิงเดี่ยวที่น่าจับตามองคือ เซเรนา วิลเลียม นักหวดชาวมะกันอดีตมือ 1 ของโลก ที่ได้ประกาศแล้วว่าจะลงแข่ง “ยูเอส โอเพ่น” เป็นรายการสุดท้ายของเจ้าตัว หลังจากจบศึกนี้ก็จะประกาศแขวนแร็กเกตทันที\n\nนักหวดวัย 40 ปีสร้างประวัติศาสตร์มากมายให้แก่วงการเทนนิสหญิงโดยกวาดแชมป์ไปทั้งหมด 73 รายการด้วยกัน และคว้าแชมป์แกรนด์สแลมไปถึง 23 รายการ ประกอบด้วยออสเตรเลียน โอเพ่น 7 สมัย,เฟรนช์ โอเพ่น 3 สมัย, วิมเบิลดัน 7 สมัย และยูเอส โอเพ่น 7 สมัย\n\nโดยเซเรนาลงแข่งขันประเทศเดี่ยวไปเกิน 1,000 แมตช์ และเอาชนะคู่ต่อสู้ได้มากถึง 855 ครั้งและแพ้ 153 ครั้งด้วยกัน และเจ้าตัวก็กวาดเงินรางวัลจากการแข่งขันเทนนิสรวมไปกว่า 95 ล้านดอลลาร์สหรัฐฯ (ประมาณ 3,300 ล้านบาท) เลยทีเดียว\n\nแต่ด้วยอายุที่มากขึ้นเรื่อยๆ ทำให้เจ้าตัวมีอาการบาดเจ็บมากขึ้นเรื่อยๆ และก็ต้องพักรักษาตัวนานกว่าปกติ ทำให้เจ้าตัวต้องตัดสินใจแขวนแร็กเกตในที่สุด\n\nอย่างไรก็ตาม “ยูเอส โอเพ่น” จะเป็นแกรนด์ สแลมสุดท้ายของชีวิตเซเรนา ทำให้เจ้าตัวต้องการที่จะสานฝันของตัวเองที่พยายามทำแล้วทำเล่าแต่ก็ยังทำไม่ได้สักทีนั่นคือการทำสถิติขึ้นไปเทียบเท่า มาร์กาเร็ต คอร์ต นักหวดระดับตำนานชาวออสเตรเลียนที่คว้าแชมป์แกรนด์สแลมมากที่สุดในโลกหลังจากทำได้ 24 รายการ\n\nเซเรนาคว้าแชมป์แกรนด์สแลมครั้งสุดท้ายในศึกออสเตรเลียน โอเพ่น ในปี 2017 ซึ่งหลังจากนั้นมาทางนักหวดสาวจอมแฟชั่นยังไม่สามารถคว้าแชมป์เพื่อขึ้นไปทาบคอร์ตได้อีกเลย\n\nโดยเซเรนามีโอกาสเข้าชิงแกรนด์สแลมอีกถึง 4 ครั้ง แต่ก็ได้รองแชมป์ทั้งหมด ไม่ว่าจะเป็น วิมเบิลดัน 2018 แพ้ให้กับอังเจลิค เคลเบอร์, ยูเอส โอเพ่น 2018 แพ้ให้กับนาโอมิ โอซากะ นักหวดชาวญี่ปุ่น, วิมเบิลดัน 2019 แพ้ให้กับซิโมนา ฮาเลป นักหวดชาวโรมาเนีย, ยูเอส โอเพ่น 2019 แพ้ให้กับเบียงกา อันเดรสคู นักหวดชาวแคนาดา\n\nซึ่งการแข่งขันยูเอส โอเพ่น ครั้งนี้จะเป็นครั้งสุดท้ายแล้วที่เซเรนาจะทำความฝันของตัวเองให้ได้สำเร็จ\n\nแม้ว่าด้วยอายุที่มากขึ้นและรุ่นน้องแต่ละคนมีความสดมากกว่าและแข็งแกร่งมากกว่า ความฝันมันอาจจะเป็นไปได้ยาก\n\nซึ่งแฟนๆ เทนนิสชาวไทยยังรับชมสดๆ ผ่านทาง “ทรูวิชั่นส์” ที่ยังรับหน้าเสื่อถ่ายทอดสด “ยูเอส โอเพ่น 2022” ตลอดทั้งทัวร์นาเมนต์ทางช่อง SPOTV (689) และ SPOTV2 (690)\n\nมาตามลุ้นกันว่าทัวร์นาเมนต์สุดท้ายของ เซเรนานั้นเธอจะทำตามความฝันของตัวเองให้สำเร็จได้หรือไม่!!",
    "จัด “คิงส์คัพ” ต่างจังหวัด 7 ครั้ง ทีมชาติไทย ไร้ถ้วยแชมป์": "ชอบฟาดแข้งเมืองกรุง! ทีมชาติไทยหลังลงแข่งขันศึกชิงถ้วยพระราชทานคิงส์คัพ ครั้งที่ 48 ที่จังหวัดเชียงใหม่ และเป็นครั้งที่ 7 ที่มาจัดต่างจังหวัดและทั้ง 7 ครั้ง “ช้างศึก” เจอสถิติอาถรรพ์หลังยังไม่เคยคว้าแชมป์ได้เลยแม้แต่หนเดียว\n\nศึกฟุตบอลชิงถ้วยพระราชทานคิงส์คัพ ครั้งที่ 48 ที่จังหวัดเชียงใหม่เป็นเจ้าภาพจัดการแข่งขัน ได้ทีมที่เข้าสู่รอบชิงชนะเลิศในวันที่ 25 ก.ย. 65 เป็นที่เรียบร้อยนั้นคือ มาเลเซีย จะพบกับ ทาจิกิสถาน ส่วนคู่ชิงอันดับ 3 ไทย เจ้าภาพ จะพบกับ ตรินิแดดฯ หลังพลาดโทษรอบรอง ต่อ “เสือเหลือง”\n\nสำหรับฟุตบอลคิงส์คัพ รายการนี้เป็นรายการที่เก่าแก่ที่สุดรายการนึงของทวีปเอเชียเลยก่อว่าได้หลังก่อตั้งเมื่อปี 2511 มีการปรับโยกไปแข่งตามจังหวัดต่างๆบ้างตามโอกาส เพื่อให้แฟนบอลต่างจังหวัดได้รับชมทีมชาติไทยลงแข่งได้อย่างใกล้ชิดกว่าเดิมรวมหนนี้ด้วยเป็นครั้งที่ 7 เข้าไปแล้วแต่สิ่งที่ตามมาและทุกคนอาจจะไม่อยากจะเชื่อคือทีมชาติไทยไม่เคยคว้าแชมป์รายการนี้ได้เลยหลังจากที่ต้องมาเตะนอกพื้นที่ กทม. ทำได้ดีที่สุดใน 7 ครั้งคือครั้งที่ 39 ที่จังหวัดภูเก็ต ไทยได้รองแชมป์ พ่าย เดนมาร์ก รอบชิงชนะเลิศ\n\nทั้งนี้ สถิติฟุตบอลคิงส์คัพ นอกพื้นที่ กทม. มีทั้งหมด 7 ครั้งดังต่อไปนี้\n\nครั้งที่36 . พ.ศ.2548 . จัดที่ภูเก็ต(สนามสุระกุล) - ไทยได้ที่ 3 แชมป์เป็นของลัตเวีย\n\nครั้งที่39 . พ.ศ.2552 . จัดที่ภูเก็ต(สนามสุระกุล) - ไทยได้ที่ 2 แชมป์เป็นของเดนมาร์ก\n\nครั้งที่40 . พ.ศ.2553 . จัดที่นครราชสีมา(80พรรษา) - ไทยได้ที่3 แชมป์เป็นของเดนมาร์ก\n\nครั้งที่42 . พ.ศ.2556 . จัดที่เชียงใหม่(700ปี) - ไทยได้ที่ 3 ร่วม แชมป์เป็นสวีเดน\n\nครั้งที่43 . พ.ศ.2558 . จัดที่นครราชสีมา(80พรรษา) - ไทยได้ที่ 2 แชมป์เป็น U23เกาหลีใต้\n\nครั้งที่47 . พ.ศ.2562 . จัดที่บุรีรัมย์(ช้างอารีน่า - ไทยได้ที่ 4 แชมป์เป็นกือราเซา\n\nครั้งที่48 . พ.ศ.2565 . จัดที่เชียงใหม่(700ปี) - ยังแข่งไม่จบแต่ไม่ได้แชมป์แล้วแน่ๆ\n\nทั้งหมดนี้ถือว่าน่าสนใจไม่น้อยสำหรับรายการอันเก่าแก่ใบนี้หลังทีมชาติไทยยังไม่เคยคว้าแชมป์จากการออกมาแข่งต่างจังหวัดได้เลยสักครั้งเดียว และครั้งต่อๆ ไปจะจัดที่เมืองหลวงหรือจังหวัดไหน และจะทวงแชมป์กลับคืนมาได้ในอีกกี่ปีต่อมา และการคว้าแชมป์รายการนี้คงไม่ใช่เหตุผลหลัก แต่คงเป็นการยกระดับและพัฒนาทรัพยากร และบุคลากร รวมไปถึงนักเตะฝีเท้าดีมาเพิ่มขึ้นเรื่อยๆ คือสิ่งสำคัญที่ทำให้ทีมก้าวไปสู่เป้าหมายที่ตั้งไว้ในอนาคต\n\nสำหรับ ไทย ได้แชมป์ครั้งสุดท้ายต้องย้อนเวลากลับไปถึง 2017 หรือ 5 ปี ที่แล้ว ครั้งนั้น มิโลวาน ราเยวัช กุนซือชาวเซอร์เบีย พาทีมชาติไทยคว้าแชมป์ ที่ราชมังคลากีฬาสถาน นั่นคือแชมป์ครั้งสุดท้ายของทีมชาติไทยในฟุตบอลรายการนี้",
    "แชมป์เก่า “ราดูคานู” ตกรอบแรก-อันดับโลกลงลิฟต์": "ศึกเทนนิส ยูเอส โอเพ่น แกรนด์สแลมสุดท้ายของปี ที่บิลลี จีน คิง เนชันแนล เทนนิส เซ็นเตอร์ ในฟลัชชิง เมโดว์ส มหานครนิวยอร์ก สหรัฐอเมริกา ประเภทหญิงเดี่ยว รอบแรก เอมมา ราดูคานู นักหวดสาวสหราชอาณาจักร เจ้าของแชมป์เก่าและมือวางอันดับ 11 ของรายการ เจอฝันร้ายโดน อลิเซ กอร์เนต์ คู่ต่อสู้มือ 40 โลกชาวฝรั่งเศส อัดร่วงตกรอบ 6-3, 6-3\n\nราดูคานู กลายเป็นแชมป์เก่าคนแรกที่ตกรอบแรกนับแต่ แองเจลิค แคร์เบอร์ เมื่อปี 2017 อีกทั้งจะส่งผลให้เธอโดนหักไปถึง 2,040 จาก 2,756 แต้ม และจากการเป็นมืออันดับ 11 โลก จะดำดิ่งอาจไปอยู่ต่ำกว่าอันดับ 80 โลก\n\nขณะที่ เอเลนา ไรบาคินา แชมป์วิมเบิลดันมือวางอันดับ 25 ชาวคาซัคสถาน ก็พลาดท่าตกรอบ ด้วยน้ำมือของ คลารา บูเรล มือ 131 โลกจากฝรั่งเศสที่มาจากรอบคัดเลือก เอาชนะไป 6-4, 6-4, อิกา สเวียเทค จากโปแลนด์ ชนะ จัสมิน เปาลินี จากอิตาลี 6-3, 6-0, อลิสัน ฟาน อุยต์ฟานค์ จากเบลเยียม ชนะ วีนัส วิลเลียมส์ 6-1, 7-6 (7-5), การ์บิเน มูกูรูซา มือ 9 จากสเปน ชนะ คลารา เทาสัน จากเดนมาร์ก 6-3, 7-6 (7-5)\n\nประเภทชายเดี่ยว รอบแรก ราฟาเอล นาดาล มือ 2 ของรายการ เอาชนะ ริงกี ฮิจิกาตา มือไวลด์การ์ดชาวออสเตรเลีย วัย 21 ปี 4-6, 6-2, 6-3, 6-3 ซึ่งเป็นการลงเล่นครั้งแรกในยูเอส โอเพ่น นับแต่ได้แชมป์เมื่อปี 2019\n\nคู่อื่นที่น่าสนใจ การ์ลอส อัลการาซ ดาวรุ่งสเปน ชนะ เซบาสเตียน แบซ จากอาร์เจนตินา 7-5, 7-5, 2-0 (แบซ ถอนตัว), อังเดร รูเบลเยฟ มือ 9 รัสเซีย ชนะ ลาสโล เยเร จากเซอร์เบีย 7-6 (7-5), 6-3, 3-6, 4-6, 6-4, มาริน ซิลิช แชมป์ปี 2014 ชาวโครเอเชีย ชนะ มักซิมิเลียน มาร์เทเรร์ จากเยอรมนี 6-3, 6-2, 7-5, กริกอร์ ดิมิทรอฟ จากบัลแกเรีย ชนะ สตีฟ จอห์นสัน จากสหรัฐ 6-3, 6-2, 6-2",
    "ตัดสินพลาด?ชมคลิปดราม่าวีเออาร์เกมยูเวนตุส-ซาแลร์นิตาน่า (มีคลิป)": "นัดดังกล่าว ซาแลร์นิตาน่า นำไปก่อน 2 ลูก แต่ ยูเวนตุส ก็ไล่ตีเสมอเป็น 2-2 ได้ และหลังจากนั้น อาร์คาดิอุสซ์ มิลิค ก็โหม่งบอลจากจังหวะลูกเตะมุมเข้าไปตุงตาข่าย ซึ่งตอนแรกหลายคนคิดว่าเจ้าถิ่นแซงชนะเป็น 3-2 ได้สำเร็จ\n\nทีมงาน วีเออาร์และกรรมการ ในเกม กัลโช่ เซเรีย อา อิตาลี นัดที่ ยูเวนตุส เปิดรัง อัลลิอันซ์ สเตเดี้ยม เสมอกับ ซาแลร์นิตาน่า 2-2 เมื่อวันอาทิตย์ที่ 11 กันยายน ที่ผ่นามา เหมือนจะตัดสินผิดพลาด จากการที่ลืมดูว่า อันโตนิโอ คันเดรว่า นักเตะของทีมเยือนอยู่ในจุดที่ทำให้ไม่มีใครถือว่าล้ำหน้า\n\nอย่างไรก็ตาม หลังจากที่กรรมการกับทีมงานวีเออาร์เช็คกันแล้วนั้น พวกเขาก็ริบประตูคืนด้วยการให้เหตุผลว่ามันเป็นลูกล้ำหน้า เพราะมองว่า เลโอนาร์โด้ โบนุชชี่ พยายามจะโหม่งบอล โดยที่ตอนนั้น โบนุชชี่ เหมือนจะอยู่ในตำแหน่งล้ำหน้าด้วย ซึ่งมันเท่ากับว่าเขามีส่วนกับเกมการเล่นต่อให้เขาจะโหม่งไม่โดนก็ตาม\n\nถึงกระนั้น ภาพจากมุมกว้างแสดงให้เห็นว่าที่จริงตอนนั้น คันเดรว่า ยืนอยู่ในพื้นที่ที่ต่ำกว่า โบนุชชี่ ราว 50 เซนติเมตร เพียงแต่เขาอยู่ห่างจากจุดที่นักเตะส่วนใหญ่รวมตัวกันอยู่ ซึ่งหากเป็นอย่างนั้นจริงๆ มันก็หมายความว่า โบนุชชี่ ต้องไม่ล้ำหน้า และ ยูเวนตุส ต้องได้ประตู โดยในช่วงท้ายเกมของนัดนี้ยังเกินความวุ่นวายระหว่างทั้ง 2 ทีมจนมีการแจกใบแดงหลายใบด้วย\n\nด้าน เจมส์ ฮอร์นแคสเทิ่ล ผู้เชี่ยวชาญด้านวงการฟุตบอลอิตาลี แสดงมุมมองถึงเรื่องนี้ว่า \"มันน่าแปลกใจมากๆ ที่ทีมงาน วีเออาร์กับผู้ตัดสินลืมนึกถึง คันเดรว่า ที่เหมือนจะยืนต่ำหว่า โบนุชชี่ ราว 50 เซนติเมตร นี่เป็นหนึ่งในความผิดพลาดที่เลวร้ายที่สุดเท่าที่ผมพอจะนึกขึ้นได้นับตั้งแต่ที่มีการใช้ วีเออาร์ เลย มันน่าเหลือเชื่อมากๆ เมื่อพิจารณาถึงเรื่องที่ว่าสนามแห่งเดียวกันนี้กำลังจะมีการใช้เทคโนโลยีจับล้ำหน้าแบบกึ่งอัตโนมัติ สำหรับเกม แชมเปี้ยนส์ ลีก ในสัปดาห์นี้ นอกจากนี้ ทีมงาน วีเออาร์ จะไม่ได้ภาพที่ถูกต้องได้ยังไงในเมื่อกล้องมันลอยอยู่ด้านบนของ อัลลิอันซ์ สเตเดี้ยม แท้ๆ ? บ้าบอมาก\"",
    "จากเชียร์เรอร์ ถึงอิซัค : 15 อันดับนักเตะค่าตัวแพงสุดของนิวคาสเซิล": "จากเชียร์เรอร์ ถึงอิซัค : 15 อันดับนักเตะค่าตัวแพงสุดของนิวคาสเซิล\n\nนิวคาสเซิล ใช้เงินเสริมทัพไปเกือบ 1,000 ล้านปอนด์ นับตั้งแต่ศตวรรษที่ 21 ในแต่ละฤดูกาลพวกเขาใช้เงินไปเท่าไหร่ และใครคือ 15 อันดับค่าตัวแพงสุด\n\nนิวคาสเซิล คือหนึ่งในสโมสรที่มีแฟนบอลมากที่สุดในอังกฤษและสร้างสีสันให้กับพรีเมียร์ลีกมาอย่างยาวนาน ด้วยความเป็นเอกลักษณ์และสเน่ห์ที่ไม่มีใครเหมือน\n\nหลังจากการเข้ามาเทคโอเวอร์ของกลุ่มทุนจากซาอุดิอาระเบียอย่าง Public Investment Fund (PIF) ที่ผนึกกำลังกับ PCP Capital Partners และ RB Sports & Media ทำให้พวกเขากลายเป็นหนึ่งในทีมที่มั่งคั่งที่สุดในโลก\n\nจากทีมที่ใช้จ่ายอย่างประหยัดมาตลอดหลายปีหลัง กลายเป็นทีมจอมทุ่มในทันทีเมื่อพวกเขาทุบสถิติสโมสรคว้าตัว อเล็กซานเดอร์ อิซัค มาร่วมทีมในช่วงซัมเมอร์ที่ผ่านมา และมั่นใจได้เลยว่าเราจะเห็นสาลิกาดงสร้างความฮือฮาในตลาดนักเตะอีกแน่นอนในอนาคต\n\nในแต่ละฤดูกาลตั้งแต่ศตวรรษที่ 21 ใครคือนักเตะที่ค่าตัวแพงที่สุดของ นิวคาสเซิล และพวกเขาใช้เงินไปเท่าไหร่ เราลองมาดูกัน\n\nฤดูกาล นักเตะค่าตัวแพงที่สุด ค่าตัว (ล้านปอนด์) ใช้เงินรวม (ล้านปอนด์) 2022/23 Alexander Isak 63 ล้าน 122.40 ล้าน 2021/22 Bruno Guimaraes 37.89 ล้าน 117.45 ล้าน 2020/21 Callum Wilson 20.03 ล้าน 35.10 ล้าน 2019/20 Joelinton 39.60 ล้าน 65.61 ล้าน 2018/19 Miguel Almiron 21.60 ล้าน 53.78 ล้าน 2017/18 Jacob Murphy 10.17 ล้าน 41.85 ล้าน 2016/17 Dwight Gayle 10.80 ล้าน 57.83 ล้าน 2016/17 Matt Ritchie 10.80 ล้าน 57.83 ล้าน 2015/16 Georginio Wijnaldum 18 ล้าน 97.12 ล้าน 2014/15 Remy Cabella 9 ล้าน 40.52 ล้าน 2013/14 Loïc Rémy 2.07 ล้าน 3.42 ล้าน 2012/13 Vurnon Anita 7.65 ล้าน 28.77 ล้าน 2011/12 Papiss Cisse 10.80 ล้าน 24.30 ล้าน 2010/11 Hatem Ben Arfa 5.40 ล้าน 12.58 ล้าน 2009/10 Leon Best 2.07 ล้าน 5.64 ล้าน 2008/09 Fabricio Coloccini 11.70 ล้าน 31.93 ล้าน 2007/08 Alan Smith 8.10 ล้าน 34.07 ล้าน 2006/07 Obafemi Martins 14.40 ล้าน 28.69 ล้าน 2005/06 Michael Owen 22.50 ล้าน 55.58 ล้าน 2004/05 Jean-Alain Boumsong 10.17 ล้าน 26.51 ล้าน 2003/04 - 0 0 2002/03 Jonathan Woodgate 12.15 ล้าน 31.10 ล้าน 2001/02 Lauren Robert 12.89 ล้าน 28.43 ล้าน 2000/01 Carl Cort 9.45 ล้าน 23.32 ล้าน รวม 966 ล้าน\n\n15 อันดับนักเตะค่าตัวแพงสุดของ นิวคาสเซิล",
    "สรุปดีลย้ายเข้า-ย้ายออก ของทุกทีมในพรีเมียร์ ลีก ซัมเมอร์นี้": "ในที่สุดตลาดซื้อขายนักเตะช่วงซัมเมอร์ก็ปิดตัวลง สโมสรใน พรีเมียร์ ลีก มียอดทุ่มเงินช็อปนักเตะรวมกันสูงเป็นประวัติการณ์ถึงกว่า 1.8 พันล้านปอนด์ ไปดูกันว่า ทีมไหนเปย์หนักสุด\n\nในที่สุดก็จบลงซะที! ตลาดนักเตะได้ปิดลงแล้ว และผู้จัดการทีมพรีเมียร์ ลีกจะไม่สามารถแก้ไขทีมได้จนถึงเดือนมกราคม ซัมเมอร์นี้สโมสรในลีกสูงสุดของอังกฤษ ใช้เงินมากกว่า 1.8 พันล้านปอนด์ (ประมาณ 76,400 ล้านบาท) เพื่อซื้อนักเตะใหม่ในช่วงฤดูร้อน ที่น่าแปลกใจยิ่งกว่าคือการใช้จ่ายสุทธิซึ่งเกิน 1 พันล้านปอนด์เป็นครั้งแรกในประวัติศาสตร์ เรียกว่าการใช้จ่ายสำหรับตลาดนักเตะช่วงฤดูร้อนปี 2022 นั้นเป็นอะไรที่ไม่เคยปรากฏมาก่อน และนี่คือทุกๆ ดีลสำหรับสโมสรแห่งพรีเมียร์ ลีกที่ได้รับการเปิดเผยในช่วงไม่กี่เดือนที่ผ่านมา\n\nอาร์เซนอล\n\nเข้า : มาร์กินญอส (เซาเปาโล, 3 ล้านปอนด์), ฟาบิโอ วิเอร่า (เอฟซี ปอร์โต้, 34 ล้านปอนด์), แมตต์ เทอร์เนอร์ (นิว อิงแลนด์ เรฟโวลูชั่น, 7.5 ล้านปอนด์), กาเบรียล เชซุส (แมนเชสเตอร์ซิตี้, 45 ล้านปอนด์), โอเล็คซานเดอร์ ชินเซนโก้ (แมนเชสเตอร์ซิตี้, 30 ล้านปอนด์)\n\nออก : แฮร์รี่ คลาร์ก (สโต๊ค ซิตี้, ยืมตัว), โอมาร์ เรกิค (สปาร์ตา ร็อตเตอร์ดัม, ยืมตัว), ไทรีซ จอห์น-จูลส์ (อิปสวิช ทาวน์, ยืมตัว), มิก้า เบียร์เร็ธ (แอร์กาเซ วาลไวก์, ยืมตัว), จอร์ดี้ โอเซ-ตูตู (โบคุ่ม, ฟรี), แดเนียล บัลลาร์ด (ซันเดอร์แลนด์, ไม่เปิดเผยค่าตัว), นิโคไล โมลเลอร์ (เอฟซี เดน บอช, ยืมตัว), มัตเตโอ เกนดูซี (มาร์กเซย, 10 ล้านปอนด์), คอนสแตนตินอส มาฟโรปานอส (สตุ๊ตการ์ท, ไม่เปิดเผย), อเล็กซองดร์ ลากาแซ็ตต์ (ลียง, ฟรี), ลุยจิ กัสปาร์ (วัตฟอร์ด, ฟรี), เรมี่ มิตเชลล์ (สวอนซีซิตี้, ฟรี), แซค สวอนสัน(พอร์ทสมัธ, ไม่เปิดเผย), ออสตัน ทรัสตี้ (เบอร์มิงแฮม ซิตี้, ยืมตัว), โอมารี ฮัทชินสัน (เชลซี, ไม่เปิดเผย), มาร์เซโล่ ฟลอเรส (เรอัล โอเบียโด, ยืมตัว), ไรอัน อเลบิโอซู (คิลมาร์น็อค, ยืมตัว) ), อาเทอร์ โอคอนโคว (ครูว์ อเล็กซานดรา, ยืมตัว), นูโน่ ตาวาเรส (มาร์กเซย, ยืมตัว), มาซีด โอกุงโบ (ครอว์ลีย์ ทาวน์ ยืมตัว), แบร์นด์ เลโน่ (ฟูแล่ม, 8 ล้านปอนด์), โฟลาริน บาโลกัน (แร็งส์, ยืมตัว), ชาร์ลี ปาติโน่ (แบล็คพูล, ยืมตัว), ลูคัส ตอร์เรร่า (กาลาตาซาราย, ไม่เปิดเผย), ปาโบล มารี (เอซี มอนซ่า, ยืมตัว), รูนาร์ อเล็กซ์ รูนาร์สสัน (อลันยาสปอร์ ยืมตัว), บรู๊ค นอร์ตัน-คัฟฟี่ (ร็อตเธอร์แฮม ยืมตัว), ซาลาห์-อุดดีน อุลัด มูอันด์ (ฮัลล์ซิตี้ ยืมตัว), นิโกล่าส์ เปเป้ (นีซ, ยืมตัว), เอนส์ลีย์ เมตแลนด์-ไนล์ส (เซาธ์แฮมป์ตัน ยืมตัว), เอคตอร์ เบเยริน (บาร์เซโลน่า, ฟรี)\n\nแอสตัน วิลล่า\n\nเข้า : ฟิลิปเป้ คูตินโญ่ (บาร์เซโลน่า, 17 ล้านปอนด์), ดีเอโก้ คาร์ลอส (เซบีญ่า, 26 ล้านปอนด์), โรบิน โอลเซ่น (อาแอส โรม่า, 3 ล้านปอนด์), บูบาการ์ คามาร่า (มาร์กเซย, ฟรี), รอรี่ วิลสัน (เรนเจอร์ส, 350,000 ปอนด์), ลุดวิก ออกัสตินสัน (เซบีญ่า ยืมตัว), อีวาน ซิมป์สัน (ฮาร์ทส์, 1 แสนปอนด์), เลอันเดร เดนด็องเกอร์ (วูล์ฟส์, 13 ล้านปอนด์), ยาน เบดนาเร็ก (เซาธ์แฮมป์ตัน ยืมตัว)\n\nออก: อินเดียนา วาสซิเลฟ (อินเตอร์ ไมอามี, ยืมตัว), แมตต์ ทาร์เกตต์ (นิวคาสเซิ่ล ยูไนเต็ด, 15 ล้านปอนด์), คอเนอร์ ฮูริฮาน (ดาร์บี้ เคาน์ตี้, ฟรี), ทริสตัน อาเบิลดีน-กู๊ดริดจ์ (เร้ดดิ้ง, ฟรี), พอล แอพเปียห์ (เลสเตอร์ ซิตี้ ฟรี), ฟินลีย์ ธอร์นไดค์ (เบอร์มิงแฮม ซิตี้, ฟรี), ลอฟเร่ คาลินิช (ฮัจดุก สปลิต, ฟรี), เทรเซเก้ต์ (แทรบซอนสปอร์, 4.25 ล้านปอนด์), คาห์เรล เรดดิน (สโต๊ค ซิตี้, ไม่เปิดเผย), ฟินน์ อาซาซ (พลีมัธ อาร์ไกล์, ยืมตัว), วิลจามี ซินิซาโล (เบอร์ตัน อัลเบี้ยน, ยืมตัว), ลูอี แบร์รี่ (เอ็มเค ดอนส์, ยืมตัว), เวสลีย์ (เลบานเต้, ยืมตัว), เจเดน ไฟโลจีน-บิดาซ (คาร์ดิฟฟ์ซิตี้, ยืมตัว), คาร์นีย์ ชุคเวเมก้า (เชลซี, 20 ล้านปอนด์), อารอน แรมซีย์ (นอริช ซิตี้, ยืมตัว), เคน เคสเลอร์-เฮย์เดน (ฮัดเดอร์สฟิลด์ ทาวน์, ยืมตัว), คีแนน เดวิส (วัตฟอร์ด ยืมตัว), เบอร์ทรานด์ ตราโอเร่ (อิสตันบูล บาซักเซฮีร์ ยืมตัว), คอร์ทนีย์ เฮาส์ (วัตฟอร์ด ยืมตัว), เบน คริสซีน (คิลมาร์น็อค ยืมตัว), อันวาร์ เอล กาซี (พีเอสวี ไอน์โฮเฟ่น, ไม่เปิดเผยค่าตัว), ไทรีค ไรท์ (แบรดฟอร์ด ซิตี้, ยืมตัว)\n\nบอร์นมัธ\n\nเข้า : ไรอัน เฟรเดอริคส์ (เวสต์แฮม ยูไนเต็ด, ฟรี), โจ ร็อธเวลล์ (แบล็คเบิร์น โรเวอร์ส, ฟรี), มาร์คัส ทาเวอร์เนียร์ (มิดเดิลสโบรห์, ไม่เปิดเผย), เนโต้ (บาร์เซโลน่า, ฟรี), มาร์กอสเซเนซี (เฟเยนูร์ด, ไม่เปิดเผย), แจ็ค สตีเฟ่นส์ (เซาธ์แฮมป์ตัน, ยืมตัว )\n\nออก : แกรี่ เคฮิลล์ (ปล่อยตัว), เบรนแนน แคมป์ (อีสต์เลห์, ฟรี), คอนเนอร์ คูร์แรน-บราวน์ (แฮมป์ตัน แอนด์ ริชมอนด์ โบโร่, ฟรี), เกวิน คิลเคนนี่ (สโต๊ค ซิตี้, ยืมตัว), ร็อบบี้เบรดี้ (เปรสตัน นอร์ธ เอนด์, ฟรี), แซม เชอร์ริง (นอร์ทแธมป์ตัน ทาวน์, ได้ค่าชดเชย), เซโน อิบเซ่น รอสซี (เคมบริดจ์ ยูไนเต็ด, ไม่เปิดเผย), นาธาน โมไรอาห์-เวลส์ (นิวพอร์ตเคาน์ตี้, ยืมตัว), เจค สคริมชอว์ (เยโอวิล ทาวน์, ไม่เปิดเผย)\n\nเบรนท์ฟอร์ด\n\nเข้า : อารอน ฮิคกีย์ (โบโลญญา, 17 ล้านปอนด์), คีน-ลูอิส พ็อตเตอร์ (ฮัลล์ซิตี้, 16 ล้านปอนด์), โธมัส สตราโคช่า (ลาซิโอ, ฟรี), แยฮอร์ ยาร์มอลุก (ดนีปรอ-1, ไม่เปิดเผย), เบน มี (เบิร์นลีย์, ฟรี), มิกเกล ดัมส์การ์ด (ซามพ์โดเรีย, 16.7 ล้านปอนด์), อังเคล วารุยห์ (พลีมัธ อาร์ไกล์ ฟรี)\n\nออก : ดอม เจฟฟรีส์ (จิลลิงแฮม, ฟรี), คริสเตียน เอริคเซ่น (แมนเชสเตอร์ ยูไนเต็ด, ฟรี), ลูวิส กอร์ดอน (บริสตอล โรเวอร์ส, ฟรี), แม็กซ์ เฮย์การ์ธ (ปล่อยตัว), ฌูเลียน ฌ็องวีเย (โอแซร์, ฟรี), จาคโก อ็อกซาเนน (คูพีเอส, ฟรี), แมดส์ บิดส์ทรูป (นอร์ดเยลลันด์, ยืมตัว), เอ็ดมันด์-แพริส แมกโฮมา (วิมเบิลดัน, ยืมตัว), ลาคแลน บรู๊ค (ครูว์ อเล็กซานดร้า, ยืมตัว), โดมินิก ธอมป์สัน (แบล็คพูล, ไม่เปิดเผย), แดเนียล โอเยกอค (มิลตัน คีย์นส์ ดอน, ยืมตัว), มาร์คัส ฟอร์ส (มิดเดิลส์โบรห์, ไม่เปิดเผย), นาธาน ยัง-คูมบส์ (วิมเบิลดัน, ยืมตัว), แอลเลอรี บัลคอมบ์ (ครอว์ลีย์ ทาวน์, ยืมตัว),ทาริก โฟซู (สโต๊คซิตี้, ยืมตัว), ไมลส์ เพิร์ท-แฮร์ริส (ฟอเรสต์ กรีน โรเวอร์ส, ยืมตัว),โยเอล บาเลนเซีย (เดอ กราฟแช็พ, ยืมตัว)\n\nไบรท์ตัน\n\nเข้า : ฮูลิโอ เอนซิโซ (ลิเบอร์ตาด, 9.5 ล้านปอนด์), ซิมง อาดินกรา (นอร์ดเยลลันด์, ไม่เปิดเผย), เลวี คอลวิล (เชลซี, ยืมตัว), เพอร์วิส เอสตูปินัน (บียาร์เรอัล, ไม่เปิดเผย), บิลลี่ กิลมอร์ (เชลซี, 10 ล้านปอนด์)\n\nออก : เจย์สัน โมลัมบี (เวสต์บรอมวิชอัลเบียน, ไม่เปิดเผย), อีฟส์ บิสซูม่า (ท็อตแนม ฮอตสเปอร์, 35 ล้านปอนด์), อเล็กซ์ โคชเรน (ฮาร์ทส์, ไม่เปิดเผย), ทิวดอร์ บาลูตา (ฟารูล คอนสแตนตา ฟรี), ลาร์ส เดนดอนเคอร์ (ปล่อยตัว), อุลริค เอเนเม เอลลา (อองเกอร์ส ฟรี), ไซม่อน อาดินกรา (ยูเนี่ยน เอสจี, ยืมตัว), คาร์ล รัชเวิร์ธ (ลินคอล์น ซิตี้, ยืมตัว), เฮย์ดอน โรเบิร์ตส์ (ดาร์บี้ เคาน์ตี้, ยืมตัว), อับดุลลาห์ ซิมา (อองเช่ร์ส, ยืมตัว), อารอน คอนนอลลี่ (เวเนเซีย, ยืมตัว), ลีโอ สกีรี ออสติการ์ด (นาโปลี, ไม่เปิดเผย), เทย์เลอร์ ริชาร์ดส์ (คิวพีอาร์, ยืมตัว), มาร์ค ลีโอนาร์ด (นอร์ธแฮมป์ตัน ทาวน์, ยืมตัว), เจนเซ่น เวียร์ (มอร์แคมบ์, ยืมตัว), เรดา คาดรา (เชฟฟิลด์ ยูไนเต็ด, ยืมตัว), เท็ดดี้ เจงส์ (ครอว์ลีย์ ทาวน์, ยืมตัว), อันดี เซกิรี (บาเซิ่ล, ยืมตัว), มิคาล คาร์โบว์นิก (ฟอร์ทูน่า ดุสเซลดอร์ฟ, ยืมตัว), เชน ดัฟฟี่ (ฟูแล่ม, ยืมตัว), มาร์ก กูกูเรย่า (เชลซี, 62.5 ล้านปอนด์), คเยลล์ เชอร์เปน (วิเทสส์, ยืมตัว), ลอเรนต์ โตลาจ (ซอลฟอร์ด ซิตี้, ยืมตัว), แคสเปอร์ คอสโลวสกี้ (วิเทสส์, ยืมตัว), แมทธิว คลาร์ก (มิดเดิลสโบรห์, 2 ล้านปอนด์), นีล โมเปย์ (เอฟเวอร์ตัน, 16 ล้านปอนด์)\n\nเชลซี\n\nเข้า : ราฮีม สเตอร์ลิ่ง (แมนเชสเตอร์ ซิตี้, 50 ล้านปอนด์), คาลิดู คูลิบาลี่ (นาโปลี, 33 ล้านปอนด์), โอมารี ฮัทชินสัน (อาร์เซนอล, ไม่เปิดเผย), กาเบรียล สโลลิน่า (ชิคาโก ไฟร์, 12 ล้านปอนด์), คาร์นีย์ ชุคเวเมก้า (แอสตัน วิลล่า, 20 ล้านปอนด์), มาร์ก กูกูเรย่า (ไบรท์ตัน, 62.5 ล้านปอนด์), เชซาเร่ กาซาเด (12.6 ล้านปอนด์), เวสลีย์ โฟฟาน่า (เลสเตอร์, 80 ล้านปอนด์), ปิแอร์-เอเมอริค โอบาเมยอง (บาร์เซโลน่า, ไม่เปิดเผย)\n\nออก : อันโตนิโอ รูดิเกอร์ (เรอัลมาดริด, ฟรี), อันเดรียส คริสเตนเซ่น (บาร์เซโลนา, ฟรี), จอร์จ แมคเอคราน (ปล่อยตัว), เทียร์โน บัลโล (โวล์ฟสเบอร์เกอร์, ฟรี), เจค คลาร์ก-ซอลเตอร์ (คิวพีอาร์, ฟรี), แดนนี่ ดริงค์วอเตอร์ (ปล่อยตัว), ชาร์ลี มูซงดา (เลบานเต้, ฟรี), โรเมลู ลูกากู (อินเตอร์ มิลาน, ยืมตัว), ลูคัส เบิร์กสตรอม (ปีเตอร์โบโรห์ ยูไนเต็ด, ยืมตัว), แซม แม็คเคลแลนด์ (บาร์โรว์, ยืมตัว), นาธาน แบ็กซ์เตอร์ (ฮัลล์ ซิตี้, ยืมตัว), เจมี่ คัมมิง (เอ็มเค ดอนส์, ยืมตัว), เอียน มัทเซ่น (เบิร์นลี่ย์, ยืมตัว), ติโน อันจอริน (ฮัดเดอร์สฟิลด์ ทาวน์, ยืมตัว), เฮนรี่ ลอว์เรนซ์ (เอ็มเค ดอนส์, ยืมตัว), กาเบรียล สโลนินา (ชิคาโก ไฟร์, ยืมตัว), เลวี คอลวิล (ไบรท์ตัน แอนด์ โฮฟ อัลเบี้ยน ยืมตัว), แมตต์ เมียซก้า (เอฟซี ซินซินแนติ, ฟรี), ติโม แวร์เนอร์ (แอร์เบ ไลป์ซิก, 25 ล้านปอนด์), มาล็อง ซาร์ (โมนาโก, ยืมตัว), เอ็ดวิน แอนเดอร์สสัน (สโต๊ค ซิตี้, ฟรี), เอเมอร์สัน (เวสต์แฮม ยูไนเต็ด, 15 ล้าน\n\nปอนด์), รอสส์ บาร์คลีย์ (ปล่อยตัว), คัลลัม ฮัดสัน-โอดอย (ไบเออร์ เลเวอร์คูเซ่น, ยืมตัว), บาบา ราห์มาน (เร้ดดิ้ง, ยืมตัว), ฮาร์วีย์ เวล (ฮัลล์, ยืมตัว), เคเนดี้ (เรอัล บายาโดลิด, ไม่เปิดเผยค่าตัว), บิลลี่ กิลมอร์ (ไบรท์ตัน, 10 ล้านปอนด์)\n\nคริสตัล พาเลซ\n\nเข้า : มัลคอล์ม เอบิโอเวย (ดาร์บี้ เคาน์ตี้, ไม่เปิดเผย), แซม จอห์นสตัน (เวสต์บรอมวิช อัลเบี้ยน, ฟรี), ชีค ดูกูเร่ (ล็องส์, 18 ล้านปอนด์), คริส ริชาร์ดส์ (บาเยิร์น มิวนิค, 10.1ล้านปอนด์)\n\nออก : ชีคคู คูยาเต้ (น็อตติงแฮม ฟอเรสต์ ฟรี), ลุค เดรเฮอร์ (ปล่อยตัว), ยาโรสวาฟ ยาค (ซาเกลบี้ ลูบิน ฟรี), ไนอา เคอร์บี้ (ปล่อยตัว), มาร์ติน เคลลี่ (ปล่อยตัว), ซิออน สเปนซ์ (กลอสเตอร์ซิตี้, ฟรี), ทาโย อดาราโมลา (โคเวนทรี ซิตี้, ยืมตัว), เรมี แมทธิวส์ (เซนต์ จอห์นสโตน, ยืมตัว), คริสติยอง เบนเตเก้ (ดีซี ยูไนเต็ด, ไม่เปิดเผย), สก็อตต์ แบงค์ส (แบรดฟอร์ด ซิตี้, ยืมตัว), เจสซูวรัน แรค-ซากี (ชาร์ลตัน แอธเลติก, ยืมตัว), เจค โอไบรอัน (แอเวเด โมเลนเบค, ยืมตัว), ลุค แพลนจ์ (แอเวเด โมเลนเบค, ยืมตัว), มาร์ติน เคลลี่ (เวสต์บรอมฯ, ฟรี)\n\nเอฟเวอร์ตัน\n\nเข้า: เจมส์ ทาร์คอฟสกี้ (เบิร์นลี่ย์, ฟรี), รูเบน วินาเกร (สปอร์ติง ลิสบอน, ยืมตัว), ดไวท์ แม็คนีล (เบิร์นลี่ย์ 20 ล้านปอนด์), คอเนอร์ โคอาดี้ (วูล์ฟส์, ยืมตัว), อมาดู โอนาน่า (ลีลล์, 33 ล้านปอนด์), นีล โมเปย์ (ไบรท์ตัน, 16 ล้านปอนด์), เจมส์ การ์เนอร์ (แมนเชสเตอร์ ยูไนเต็ด, 15 ล้านปอนด์), อิดริสซ่า เกย์ (ปารีส แซงต์-แชร์กแมง, ไม่เปิดเผยค่าตัว)\n\nออก: จอนโจ เคนนี่ (แฮร์ธา เบอร์ลิน, ฟรี), ฟาเบียน เดลฟ์, ปล่อยตัว), กิลฟี่ ซิกูร์ดส์สัน (ปล่อยตัว), เชงค์ โตซุน (เบซิคตัส, ฟรี), ริชาร์ลิซอน (ท็อตแน่ม ฮอตสเปอร์, 60 ล้านปอนด์), ชูเอา เวอร์จิเนีย (เอสซี คัมบูร์ ยืมตัว) จาร์ราด แบรนธ์เวท (พีเอสวี ไอนด์โฮเฟ่น ยืมตัว), เอลลิส ซิมมส์ (ซันเดอร์แลนด์, ยืมตัว) ลูอิส ดอบบิน (ดาร์บี้, ยืมตัว), นาธาน บรอดเฮด (วีแกน แอธเลติก, ยืมตัว), ลูอิส กิ๊บสัน (บริสตอล โรเวอร์ส, ยืมตัว), เดเล่ อัลลี (เบซิคตัส, ยืมตัว), ฌอง-ฟิลิปป์ กบาแม็ง (แทรบซอนสปอร์, ยืมตัว), นีลส์ เอ็นคูนคู (คาร์ดิฟฟ์, ยืมตัว), อังเดร โกเมส (ลีลล์, ยืมตัว)\n\nฟูแล่ม\n\nเข้า : ชูเอา ปาลินญ่า (สปอร์ติ้ง ลิสบอน, 20 ล้านปอนด์), อันเดรียส เปเรยร่า (แมนฯ ยูไนเต็ด, 10 ล้านปอนด์), มานอร์ โซโลมอน (ชักตาร์ โดเนตส์ค ยืมตัว), เควิน เอ็มบาบู (โวล์ฟสบวร์ก, 6.3 ล้านปอนด์), แบร์นด์ เลโน่ (อาร์เซนอล, 8 ล้านปอนด์), เชน ดัฟฟี่ (ไบรท์ตัน, ยืมตัว), อิสซ่า ดิออป (เวสต์แฮม, 15 ล้านปอนด์), วิลเลียน (โครินเธียนส์, ฟรี), คาร์ลอส วินิซิอุส (เบนฟิก้า, ไม่เปิดเผยค่าตัว), เลย์แว็ง กูร์กซาว่า (ปารีส แซงต์-แชร์กแมง, ยืมตัว), แดน เจมส์ (ลีดส์, ยืมตัว)\n\nออก : ทิมมี่ อับราฮัม (วอลซอลล์, ฟรี), ฟาบิโอ คาร์วัลโญ่ (ลิเวอร์พูล, ได้ค่าชดเชย), ไซรัส คริสตี (ฮัลล์ ซิตี้, ฟรี), ฟาบรี้ (ปล่อยตัว), ไมเคิล เฮคเตอร์ (ปล่อยตัว), อัลฟี่ มอว์สัน (วีคอมบ์ วันเดอเรอร์ส), เจอโรม โอโปกุ (อรัวค่า, ฟรี), ฌอง มิคาเอล เซรี (ฮัลล์ ซิตี้, ฟรี), อองเดร-ฟร้องค์ ซัมโบ้ อ็องกิสซ่า (นาโปลี, 14.7 ล้านปอนด์), สตีเวน เซสเซยง (ชาร์ลตัน แอธเลติก, ยืมตัว), ฌ็อง-ปีแยร์ ตีเอชี่ (แฮมิลตัน อคาเดมิคัล, ยืมตัว), โรดริโก มุนิซ (มิดเดิลสโบรห์, ยืมตัว), โจ ไบรอัน (นีซ, ยืมตัว), เตเรนเซ ก็องโกโล (เลอ อาฟร์, ยืมตัว)\n\nลีดส์ ยูไนเต็ด\n\nเข้า : เบรนเดน อารอนสัน (เร้ดบูลล์ ซัลซ์บวร์ก, 22.8 ล้านปอนด์), ราสมุส คริสเตนเซ่น (เร้ดบูลล์ ซัลซ์บวร์ก, 10 ล้านปอนด์), มาร์ก โรกา (บาเยิร์น มิวนิค, 10 ล้านปอนด์), ดาร์โก กียาบี (แมนฯ ซิตี้, 5 ล้านปอนด์), ไทเลอร์ อดัมส์ (แอร์เบ ไลป์ซิก, 19.6 ล้านปอนด์), ลุยส์ ซินิสเตร์รา (เฟเยนูร์ด, 21.4 ล้านปอนด์), ซันนี่ เพอร์กินส์ (เวสต์แฮมยูไนเต็ด, ค่าชดเชย), โจเอล โรเบิลส์ (เรอัล เบติส, ฟรี), วิลฟรีด ญอนโต (เอฟซี ซูริค, ไม่เปิดเผยค่าตัว)\n\nออก : ไรอัน เอ็ดมอนด์สัน (คาร์ส์ไลล์ ยูไนเต็ด, ไม่เปิดเผย), เลียม แมคคาร์รอน (สโต๊คซิตี้, ไม่เปิดเผย), เลาเรนส์ เดอ บ็อค (ซูลเต้ วาเรเกม, ฟรี), บ็อบบี กัมวา (ปล่อยตัว), โนฮาน เคนเนห์ (ฮิเบอร์เนี่ยน, ฟรี), คาลวิน ฟิลลิปส์ (แมนเชสเตอร์ ซิตี้, 50 ล้านปอนด์), ชาร์ลี เครสส์เวลล์ (มิลล์วอลล์, ยืมตัว), ไทเลอร์ โรเบิร์ตส์ (คิวพีอาร์, ยืมตัว), อเลีย คาปริเล่ (บารี, ไม่เปิดเผยค่าตัว), ราฟินญ่า (บาร์เซโลน่า, 51 ล้านปอนด์), เจมี่ แช็คเคิลตัน (มิลล์วอลล์, ยืมตัว), เลฟ เดวิส (อิปสวิช ทาวน์, 1 ล้านปอนด์), กิโก กาซิยา (เกตาเฟ่ ฟรี), ลูอิส เบต (อ็อกซ์ฟอร์ด ยูไนเต็ด, ยืมตัว), เฮลเดอร์ คอสต้า (อัล อิตติฮัด, ยืมตัว), สจวร์ต แม็คคินสทรี (มาเธอร์เวลล์, ยืมตัว), กุน เตเมนูชคอฟ (นาบัล การ์เนโร, ฟรี), แจ็ค เจนกินส์ (ซัลฟอร์ด ซิตี้, ยืมตัว), อีวาน โปเบดา (แบล็คพูล, ยืมตัว), มาเตอุสซ์ โบกุสซ์ (อิบิซา, ยืมตัว), แดน เจมส์ (ฟูแล่ม, ยืมตัว)\n\n\n\nเลสเตอร์ ซิตี้\n\nเข้า : อเล็กซ์ สมิธีส์ (คาร์ดิฟฟ์, ฟรี), วาวต์ ฟาส (แร็งส์, ไม่เปิดเผย)\n\nออก: วอนเต้ เจสัน เดลีย์-แคมป์เบลล์ (คาร์ดิฟฟ์ ซิตี้ ฟรี), คัลลัม ฮูล์ม (ปล่อยตัว), เอลดิน ยาคูโปวิช (ปล่อยตัว), ไทรีส เชด (สวินดอน ทาวน์ ฟรี), เจค็อล เวคลิง (สวินดอน ทาวน์, ฟรี), คานยา เลชาเบลา (ครูว์ อเล็กซานดรา ยืมตัว), เบน เนลสัน (รอชเดล ยืมตัว), แคสเปอร์ ชไมเคิล (นีซ, 1 ล้านปอนด์), ฮัมซ่า ชูดูรี่ (วัตฟอร์ด, ยืมตัว), ยาคุบ สโตลาร์ซีค (ฟลีตวู้ด ทาวน์, ยืมตัว), จอช เอปเปียห์ (นอร์ทแธมป์ตัน ทาวน์, ยืมตัว), จอร์จ เฮิร์สต์ (แบล็คเบิร์น โรเวอร์ส, ยืมตัว), เวสลีย์ โฟฟาน่า (เชลซี, 80 ล้านปอนด์)\n\nลิเวอร์พูล\n\nเข้า : ฟาบิโอ คาร์วัลโญ่ (ฟูแล่ม, ค่าคอมมิชชั่น), ดาร์วิน นูนเญซ (เบนฟิก้า, 65 ล้านปอนด์), คาลวิน แรมซีย์ (อเบอร์ดีน, 6.5 ล้านปอนด์), อาร์ตูร์ เมโล่ (ยูเวนตุส, ยืมตัว)\n\nออก : ลอริส คาริอุส (ปล่อยตัว), ดิว็อค โอริกี้ (เอซี มิลาน, ฟรี), เอไลจาห์ ดิกซอน-บอนเนอร์ (ปล่อยตัว), หลุยส์ ลองสตาฟฟ์ (โคฟ เรนเจอร์ส, ฟรี), เชยี่ โอโจ้ (คาร์ดิฟฟ์ ซิตี้,ฟรี), เบน วูดเบิร์น (เปรสตัน นอร์ธ เอนด์, ฟรี), ซาดิโอ มาเน่ (บาเยิร์น มิวนิค, 35 ล้านปอนด์), ทาคูมิ มินามิโนะ (โมนาโก, 15.5 ล้านปอนด์), ยาคุบ ออยซินสกี้ (ราดอมเมียร์ก ราดอม, ยืมตัว), คอเนอร์ แบรดลี่ย์ (โบลตัน วันเดอเรอร์ส, ยืมตัว), เจมส์ บาลากิซี (ครอว์ลีย์ ทาวน์, ยืมตัว), บิลลี่ กูเมติโอ (ออสเตรีย เวียนนา, ยืมตัว), มาร์เซโล ปิตาลูก้า (แม็ค เคิ่ลสฟิลด์, ยืมตัว), อดัม ลูอิส (นิวพอร์ต เคาน์ตี้, ยืมตัว), วิเตซสลาฟ ยารอส (สต็อคพอร์ท เคาน์ตี้, ยืมตัว), แอนเดอร์สัน อาร์โรโย (อลาเบส, ยืมตัว), เนโก้ วิลเลียมส์ (น็อตติ้งแฮม ฟอเรสต์, 18 ล้านปอนด์) เบน เดวีส์ (เรนเจอร์ส, 4 ล้านปอนด์), รีส วิลเลียมส์ (แบล็คพูล, ยืมตัว) ไทเลอร์ มอร์ตัน (แบล็คเบิร์น โรเวอร์ส, ยืมตัว) เลห์ตัน คลาร์กสัน (อเบอร์ดีน, ยืมตัว), เซปป์ ฟาน เดน เบิร์ก (ชาลเก้, ยืมตัว), โอเว่น เบ็ค (โบลตัน วันเดอเรอส์, ยืมตัว), พอล กลัตเซล (ทรานเมียร์ โรเวอร์ส, ยืมตัว)\n\nแมนฯ ซิตี้\n\nเข้า : เออร์ลิง ฮาลันด์ (โบรุสเซีย ดอร์ทมุนด์, 51 ล้านปอนด์), สเตฟาน ออร์เตก้า (อาร์เมเนีย บีเลเฟลด์ ฟรี), คาลวิน ฟิลลิปส์ (ลีดส์ ยูไนเต็ด, 50 ล้านปอนด์), เซร์คิโอ โกเมซ (อันเดอร์เลชท์, 11 ล้านปอนด์), มานูเอล อคานยี (โบรุสเซีย ดอร์ทมุนด์, 15 ล้านปอนด์)\n\nออก : เจมส์ แทรฟฟอร์ด (โบลตัน วันเดอเรอร์ส, ยืมตัว), กาวิน บาซูนู (เซาธ์แฮมป์ตัน, 12 ล้านปอนด์), โธมัส อักยีปง (ปล่อยตัว), โมฮัมเหม็ด อามีนู (ปล่อยตัว), เจย์เดน บราฟ (โบรุสเซีย ดอร์ทมุนด์ ฟรี), แฟร์นันดินโญ่ (แอธเลติโก ปาราเนนเซ่, ฟรี), เปโดร ปอร์โร (สปอร์ติ้ง ลิสบอน, 7.2 ล้านปอนด์), ซีเจ อีแกน-ไรลีย์ (เบิร์นลี่ย์, ค่าชดเชย), คลุยเวิร์ธ อากีลาร์ (ลอมเมล, ยืมตัว), เทย์เลอร์ ฮาร์วู้ด-เบลลิส (เบิร์นลีย์, ยืมตัว), โค อิตาคุระ (โบรุสเซีย มึตเช่นกลัดบัค, 4.3 ล้านปอนด์), กาเบรียล เชซุส (อาร์เซนอล, 45 ล้านปอนด์), ดาร์โก กียาบี้ (ลีดส์, 5 ล้านปอนด์), ทอมมี่ ดอยล์ (เชฟฟิลด์ ยูไนเต็ด, ยืมตัว), โรมิโอ ลาเวีย (เซาธ์แฮมป์ตัน 10.5 ล้านปอนด์), เรียวตาโร เมชิโนะ (กัมโบ โอซาก้า, ไม่เปิดเผยค่าตัว), ดิเอโก้ โรซา (วิเซล่า, ยืมตัว), คัลลัม ดอยล์ (โคเวนทรี ซิตี้, ยืมตัว), ราฮีม สเตอร์ลิ่ง (เชลซี, 50 ล้านปอนด์), ลูอิส ฟิออรินี (แบล็คพูล, ยืมตัว), แซ็ค สเตฟเฟ่น (มิดเดิลสโบรห์, ยืมตัว), ดาริโอ ซาร์เมียนโต (มอนเตวิเดโอ ซิตี้ ทอร์เก้ (ยืมตัว), อริยาเน็ต มูริช (เบิร์นลี่ย์, 2.5 ล้านปอนด์), โอเล็กซานเดอร์ ซินเชนโก้ (อาร์เซนอล, 30 ล้านปอนด์), ยัง โกตู (คิโรน่า, ยืมตัว), ดาเนี่ยล อาร์ซานี่ (แมคอาเธอร์, ไม่เปิดเผย), เซียแรน สลิคเกอร์ (รอชเดล, ยืมตัว), ปาโบล โมเรโน (มาริติโม, ไม่เปิดเผย), ยันเคล เอร์เรร่า (คิโรน่า, ยืมตัว), เจมส์ แม็คอาตี้ (เชฟฟิลด์ ยูไนเต็ด, ยืมตัว), สโลโบดาน เทดิช (บาร์นสลีย์, ยืมตัว), นาฮูเอล บุสโตส (เซาเปาโล, ยืมตัว), กาอีกี้ (ปากอส เดอ เฟอร์ไรร่า, ยืมตัว), นาอูเอล เฟร์ราเรซิ (เซา เปาโล ยืมตัว), อิสซ่า กาโบเร (มาร์กเซย, ยืมตัว), เลียม เดอลัป (สโต๊ค ซิตี้ ยืมตัว), อันเต้ ปาลาแวร์ซา (ตรอยส์ ไม่เปิดเผยค่าตัว), มาร์ลอส โมเรโน่ (ตรอยส์, ไม่เปิดเผย), ซามูเอล เอโดซี (เซาธ์แฮมป์ตัน, ไม่เปิดเผย), ฮวน ลาริออส (เซาธ์แฮมป์ตัน, ไม่เปิดเผย)\n\n\n\nแมนฯ ยูไนเต็ด\n\nเข้า : ไทเรลล์ มาลาเซีย (เฟเยนูร์ด, 14.7 ล้านปอนด์), คริสเตียน เอริคเซ่น (เบรนท์ฟอร์ด ฟรี), ลิซานโดร มาร์ติเนซ (อาแจ็กซ์, 51.7 ล้านปอนด์), ทอม ฮัดเดิลสโตน (ฟรี), คาเซมิโร่ (เรอัล มาดริด, 59 ล้านปอนด์), แอนโทนี่ (อาแจ็กซ์, 84 ล้านปอนด์), มาร์ติน ดูบราฟก้า (นิวคาสเซิ่ล, ยืมตัว)\n\nออก: ลี แกรนท์ (แขวนถุงมือ), พอล แม็คเชน (แขวนสตั๊ด), เนมานย่า มาติช (โรม่า, ฟรี), ปอล ป็อกบา (ยูเวนตุส, ฟรี), เจสซี่ ลินการ์ด (น็อตติ้งแฮม ฟอเรสต์, ฟรี), ฆวน มาต้า (ปล่อยตัว), เอดินสัน คาวานี่ (บาเลนเซีย, ฟรี), รีซ เดวีน (สวินดอน ทาวน์ ฟรี), ดีมานี่ เมลเลอร์ (วีคอมบ์ วันเดอเรอร์ส ฟรี), คอนเนอร์ สแตนลีย์ (โบลตัน วันเดอเรอร์ส ฟรี), ดีน เฮนเดอร์สัน (น็อตติ้งแฮม ฟอเรสต์, ยืมตัว), มาร์ติน สวิเดร์กซี (อัลเมเรีย, ไม่เปิดเผยค่าตัว), ดีแลน เลวิตต์ (ดันดี ยูไนเต็ด, 300,000 ปอนด์), อันเดรียส เปเรยร่า (ฟูแล่ม, 10 ล้านปอนด์), อัลบาโร เฟร์นันเดซ (เปรสตัน นอร์ธ เอนด์, ยืมตัว), อเล็กซ์ เตลเลส (เซบีญ่า, ยืมตัว), อีธาน แลร์ด (คิวพีอาร์, ยืมตัว), เอริก ไบญี่ (มาร์กเซย, ยืมตัว), ฮันนิบาล เมจบรี (เบอร์มิงแฮมซิตี้, ยืมตัว), อาหมัด ดิยาลโล่ (ซันเดอร์แลนด์, ยืมตัว), เจมส์ การ์เนอร์ (เอฟเวอร์ตัน, 15 ล้านปอนด์), ตาฮิธ ชง (เบอร์มิงแฮมซิตี้, ไม่เปิดเผย), อีธาน กัลเบรธ (ซัลลฟอร์ด ซิตี้, ยืมตัว)\n\nนิวคาสเซิ่ล ยูไนเต็ด\n\nเข้า : แมตต์ ทาร์เก็ตต์ (แอสตัน วิลล่า, 15 ล้านปอนด์), นิค โป๊ป (เบิร์นลี่ย์, 10 ล้านปอนด์), สเวน บอตมัน (ลีลล์, 35 ล้านปอนด์), อเล็กซานเดอร์ อิซัค (เรอัล โซเซียดาด, 58 ล้านปอนด์)\n\nออก : อิซัค เฮย์เดน (นอริชซิตี้, ยืมตัว), ลูวิส แคส (พอร์ทเวล, ยืมตัว), เฟรดดี้ วูดแมน (เปรสตัน นอร์ธ เอนด์, ไม่เปิดเผย), โธมัส อัลลัน (เกทส์เฮด, ฟรี), โมฮัมเหม็ด ซันญารี (แอคคริงตัน สแตนลี่ย์, ฟรี), เจค เทอร์เนอร์ (จิลลิงแฮม, ฟรี), เจฟฟ์ เฮ็นดริค (เร้ดดิ้ง, ยืมตัว), เคียรัน คลาร์ก (เชฟฟิลด์ยูไนเต็ด, ยืมตัว), ดไวท์ เกย์ล (สโต๊ค ซิตี้ ฟรี), มาร์ติน ดูบราฟก้า (แมนฯ ยูไนเต็ด, ยืมตัว), เฟเดริโก้ แฟร์นันเดซ (เอลเช่, ไม่เปิดเผยค่าตัว)\n\n\n\nน็อตติ้งแฮม ฟอเรสต์\n\nเข้า : ไตโว อโวนิยี (อูนิโอน เบอร์ลิน, 17 ล้านปอนด์), ดีน เฮนเดอร์สัน (แมนเชสเตอร์ ยูไนเต็ด, ยืมตัว), จูเลียน บียองกอน (ทรัวส์, ไม่เปิดเผย), มุสซ่า นียาคีตี้ (ไมน์ซ, 10 ล้านปอนด์), โอมาร์ ริชาร์ดส์ (บาเยิร์น มิวนิค, 8.5 ล้านปอนด์), เนโก วิลเลียมส์ (ลิเวอร์พูล, 18 ล้านปอนด์), เวย์น เฮนเนสซีย์ (เบิร์นลี่ย์ ฟรี), แบรนดอน อากีเลร่า (ลิกาเดปอร์ติบาอาลาฮูเอเลนเซ, 8 แสนปอนด์), แฮร์รี่ ทอฟโฟโล (ฮัดเดอร์ฟิลด์ ทาวน์, ไม่เปิดเผยค่าตัว), ลูอิส โอไบรอัน (ฮัดเดอร์ฟิลด์ ทาวน์, ไม่เปิดเผยค่าตัว), เจสซี่ ลินการ์ด (แมนฯ ยูไนเต็ด , ฟรี), โอเรล ม็องกาล่า (สตุ๊ตการ์ต, 12.7 ล้านปอนด์), เอ็มมานูเอล เดนนิส (วัตฟอร์ด, 20 ล้านปอนด์), ชีคคู คูยาเต้ (คริสตัล พาเลซ ฟรี), เรโม ฟรอยเลอร์ (อตาลันต้า, 6.7 ล้านปอนด์), มอร์แกน กิ๊บส์-ไวท์ (วูล์ฟแฮมป์ตัน, 44.5 ล้านปอนด์), ฮวาง อุยโจ (บอร์กโดซ์, 3.5 ล้านปอนด์), เรนาน โลดี้ (แอตเลติโก มาดริด, ยืมตัว), วิลลี่ โบลี่ (วูล์ฟส์, ไม่เปิดเผย), โลอิก บาเด้ (แรนส์ ยืมตัว), จอช โบว์เลอร์ (แบล็คพูล ไม่เปิดเผยค่าตัว)\n\nออก : เรซาต์ รอมา (ฟอร์จ เอฟซี, ฟรี), โมฮาเหม็ด เดรเกอร์ (ลูเซิร์น, ยืมตัว), เจย์เดน ริชาร์ดสัน (อเบอร์ดีน, ไม่เปิดเผย), แกตอง บง (ปล่อยตัว), บาบา เฟอร์นันเดส (แอคคริงตัน สแตนลี่ย์, ฟรี), โทเบียส ฟิเกเรโด (ฮัลล์ ซิตี้ ฟรี), ลูอิส แกร็บแบน (อัล-อาห์ลี ฟรี), คาร์ล เจนกินสัน (นิวคาสเซิล เจ็ทส์, ฟรี), มาร์เซโล ซาราอิวา (ปล่อยตัว), อีธาน ฮอร์วาธ (ลูตัน ทาวน์, ยืมตัว), บริส ซ็องบา (ลองส์, 4.3 ล้านปอนด์), ไทรีส ฟอร์นาห์ (เร้ดดิ้ง, ยืมตัว), วิลล์ สวอน (แมนส์ฟิลด์ ทาวน์, ยืมตัว), โจนาธาน แพนโซ (โคเวนทรี ยืมตัว), ฟิน แบ็ค (คาร์ไลล์ส ยูไนเต็ด ยืมตัว), ไรลีย์ ฮาร์บอตเติล (แมนส์ฟิลด์ ทาวน์ ยืมตัว), แบรนดอน อากีเลร่า (กัวนาคาสเตคา ยืมตัว), นิโคลัส โยอานนู (โคโม, ไม่เปิดเผยค่าตัว), ซานเด ซิลวา (ดิฌง, ไม่เปิดเผย), ไบรอัน โอเยด้า (เรอัล ซอลต์ เลค, ยืมตัว), ริชชี่ ลาเรีย (โตรอนโต้, ยืมตัว), นูโน ดา คอสตา (โอแซร์, 1 ล้านปอนด์), โจ ลอลลี่ย์ (ซิดนีย์ เอฟซี, ไม่เปิดเผย), ฮวาง อุยโจ (โอลิมเปียกอส, ยืมตัว), อเล็กซ์ ไมเทน (เชฟฟิลด์ เว้นส์เดย์, ยืมตัว), จอช โบวเลอร์ (โอลิมปิก, ยืมตัว)\n\nเซาธ์แฮมป์ตัน\n\nเข้า : กาวิน บาซูนู (แมนเชสเตอร์ซิตี้, 12 ล้านปอนด์), มาทิอุสซ์ ลิส (อัลเตย์, ฟรี), อาร์เมล เบลลา-ค็อตแชป (โบคุ่ม, 8.6 ล้านปอนด์), โรมิโอ ลาเวีย (แมนเชสเตอร์ ซิตี้, 10.5 ล้านปอนด์), โจ อาริโบ (เรนเจอร์ส, 6 ล้านปอนด์), เซกู มาร่า (บอร์กโดซ์, 11 ล้านปอนด์), เอนสลีย์ เมตแลนด์-ไนลส์ (อาร์เซนอล, ยืมตัว), ซามูเอล เอโดซี (แมนฯ ซิตี้ – ไม่เปิดเผย), ฮวน ลาริออส (แมนเชสเตอร์ ซิตี้ – ไม่เปิดเผย), ดูเย่ ซาเลต้า-ซาร์ (มาร์กเซย – ไม่เปิดเผย)\n\nออก : เคเล็บ วัตต์ส (มอร์แคมบ์, ยืมตัว), กาซีม โอเลกบี (รอสส์เคาน์ตี้, ยืมตัว), เฟรเซอร์ ฟอร์สเตอร์ (ท็อตแน่ม ฮอตสเปอร์, ฟรี), แฮร์รี่ ลูอิส (แบรดฟอร์ด ซิตี้ ฟรี), เชน ลอง (เรดดิ้ง, ฟรี), แดน เอ็นลุนดูลู (เชลซี, ยืมตัว), วิลล์ สมอลโบน (สโต๊ค, ยืมตัว), เค้กส์ เชาเก้ (เอ็กเซเตอร์ ซิตี้, ยืมตัว), เธียร์รี สมอล (พอร์ตเวล, ยืมตัว), วิลล์ เฟอร์รี่\n\n(เชลท์แน่ม ไม่เปิดเผย), นาธาน เทลล่า (เบิร์นลี่ย์, ยืมตัว), เคย์น แรมซีย์ (ฮาร์โรเกต ทาวน์ ไม่เปิดเผย), อูรีออล รูเมว บิดัล (คิโรน่า ยืมตัว), ยาน วาเลรี (อองเช่ร์ส, ไม่เปิดเผยค่าตัว), แจ็ค สตีเฟนส์ (บอร์นมัธ, ยืมตัว), ยาน เบดนาเร็ค (แอสตัน วิลลา ยืมตัว)\n\nท็อตแน่ม ฮอตสเปอร์\n\nเข้า : อีวาน เปริซิช (อินเตอร์ มิลาน, ค่าธรรมเนียม), เฟรเซอร์ ฟอร์สเตอร์ (เซาธ์แฮมป์ตัน, ฟรี), อีฟส์ บิสซูม่า (ไบรท์ตัน, 35 ล้านปอนด์), ริชาร์ลิซอน (เอฟเวอร์ตัน, 60 ล้านปอนด์), ไทเลอร์ แอชครอฟต์ (เร้ดดิ้ง, ไม่เปิดเผยค่าตัว), เฌด สเปนซ์ (มิดเดิลสโบรห์, 12.5 ล้านปอนด์), เคลมองต์ ลองเลต์ (บาร์เซโลนา, ยืมตัว), เดสตินี่ อูโดกี้ (อูดิเนเซ่, 15 ล้านปอนด์), คริสเตียน โรเมโร่ (อตาลันต้า, 48 ล้านปอนด์), วิล แลงค์เชียร์ (เชฟฟิลด์ ยูไนเต็ด, ไม่เปิดเผย)\n\nออก: เจนีล เบนเน็ตต์ (ปล่อยตัว), เดอร์มี่ ลูซาลา (โคเวนทรี ซิตี้, ฟรี), โทบี้ โอโมล (ครอว์ลีย์ ทาวน์, ฟรี), คาเมรอน คาร์เตอร์-วิคเกอร์ส (เซลติก, 6 ล้านปอนด์, สตีเว่น เบิร์กไวจ์น (อาแจ็กซ์, 26,5 ล้านปอนด์), แจ็ค คลาร์ก (ซันเดอร์แลนด์, ไม่เปิดเผย), ทรอย แพร์รอตต์ (เปรสตัน นอร์ธ เอนด์, ยืมตัว), เดน สการ์เล็ตต์ (พอร์ทสมัธ, ยืมตัว), โจ โรดอน (แรนส์, ยืมตัว), คีออน เอเตเต้ (คาร์ดิฟฟ์, ไม่เปิดเผย), โจวานี่ โซ เซลโซ่ (บียาร์เรอัล, ยืมตัว), เดสตินี่ อูโดกี้ (อูดิเนเซ่, ยืมตัว), ต็องกีย์ เอ็นดอมเบเล่ (นาโปลี, ยืมตัว), เซร์คิโอ เรกีลอน (แอตเลติโก้ มาดริด, ยืมตัว), แฮร์รี่ วิงค์ส (ซามพ์โดเรีย, ยืมตัว)\n\nเวสต์แฮม\n\nเข้า : นาอิฟ อเกิร์ด (แรนส์, 30 ล้านปอนด์), อัลฟงส์ อาเรโอล่า (เปแอสเช, 10.5 ล้านปอนด์), ฟลินน์ ดาวนส์ (สวอนซี ซิตี้, 9 ล้านปอนด์), จานลูก้า สกามัคก้า (ซาสซูโอโล่ , 33 ล้านปอนด์), แม็กซ์เวล กอร์เน่ต์ (เบิร์นลี่ย์, 17.5 ล้านปอนด์), ธิเล่ เคห์เรอร์ (เปแอสเช, 10 ล้านปอนด์), เอเมอร์สัน (เชลซี, ยืมตัว), ลูคัส ปาเกต้า (ลียง, 51 ล้าน\n\nปอนด์)\n\nออก : มาร์ค โนเบิล (แขวนสตั๊ด), ออสซามา แอชลีย์ (โคลเชสเตอร์ ยูไนเต็ด, ฟรี), ไรอัน เฟรเดอริกส์ (บอร์นมัธ, ฟรี), นาธาน ฮอลแลนด์ (เอ็มเค ดอนส์, ฟรี), เดวิด มาร์ติน (ปล่อยตัว), ซันนี่ เพอร์กินส์ (ลีดส์ ยูไนเต็ด, ค่าชดเชย), อังเดร ยาร์โมเลนโก้ (อัล ไอน์, ฟรี), อจี อาลีส (ซันเดอร์แลนด์, ไม่เปิดเผย), อาร์ตูร์ มาซัวกู (เบซิคตัส, ยืมตัว), อิสซ่า ดิย็อป (ฟูแล่ม, 15 ล้านปอนด์), นิโคล่า วลาซิช (โตริโน่, ยืมตัว), โจเซฟ แอแนง (ดาร์บี้, ยืมตัว), เธียร์รี เนเวิร์ส (นิวพอร์ต เคาน์ตี้, ยืมตัว), นาธาน ทรอตต์ (เวเล บีเค, ยืมตัว), แดเนียล เชสเตอร์ (โคลเชสเตอร์ ยูไนเต็ด, ยืมตัว), มิโป โอดูบีโก้ (พอร์ท เวล, ยืมตัว), อาร์มสตรอง โอโก-เฟล็กซ์ (สวอนซี ซิตี้ ยืมตัว), เอ็มมานูเอล ลองเจโล เอ็มบูเล (เบอร์มิงแฮม ซิตี้ ยืมตัว)\n\nวูล์ฟส์\n\nเข้า : ฮวัง ฮีชาน (14 ล้านปอนด์, แอร์เบ ไลป์ซิก), นาธาน คอลลินส์ (เบิร์นลีย์, 20 ล้านปอนด์), กอนซาโล่ กูเอเดส (บาเลนเซีย, 27.5 ล้านปอนด์), มาเตอุส นูเนซ (สปอร์ติ้ง, 42 ล้านปอนด์), ซาซ่า คาลัดจ์ซิช (สตุ๊ตการ์ท, 15 ล้านปอนด์)\n\nออก: คิจาน่า ฮูแฟร์ (พีเอสวี ไอนด์โฮเฟ่น, ยืมตัว), ไรอัน ไจลส์ (มิดเดิลสโบรห์, ยืมตัว), เบนเดกุซ โบลลา (กราสฮ็อปเปอร์ส , ยืมตัว), ปาสกาล เอสตราด้า (โอลิมปิจา ลจุบจาน่า, ฟรี), เฟร์นานโด มาร์ซาล (โบตาโฟโก้, ฟรี), เจมี่ พาร์ดิงตัน (ปล่อยตัว),จอห์น รัดดี (เบอร์มิงแฮมซิตี้, ฟรี), โรแม็ง ซาอิสส์ (เบซิคตัส, ฟรี), รูเบน วินาเกร (สปอร์ติ้ง ลิสบอน, 9 ล้านปอนด์), ดิออน แซนเดอร์สัน (เบอร์มิงแฮม ซิตี้, ยืมตัว), ลูอิส ริชาร์ดส์ (ฮาร์โรเกต ทาวน์, ยืมตัว), เรนาต ดาดาชอฟ (กราสฮ็อปเปอร์ส, ไม่เปิดเผย), เมอริตัน ชาบานี่ (กราสฮ็อปเปอร์ส, ไม่เปิดเผย), เทย์เลอร์ เพอร์รี (เชลท์แน่ม ทาวน์, ยืมตัว), ฟาบิโอ ซิลวา (อันเดอร์เลชท์, ยืมตัว), ธีโอ คอร์เบนู (แบล็คพูล, ยืมตัว), ไนเจล ลอนไวจ์ค (พลีมัธ อาร์ไกล์, ยืมตัว), คอเนอร์ โคอาดี้ (เอฟเวอร์ตัน, ยืมตัว), มอร์แกน กิ๊บส์-ไวท์ (น็อตติ้งแฮม ฟอเรสต์, 42 ล้านปอนด์), บรูโน่ จอร์เดา (ซานตาคลารา, ยืมตัว), ลุค คันเดิล (สวอนซี ซิตี้ ยืมตัว), แพทริค คูโตรเน่ (โคโม, 16 ล้านปอนด์), เลอันเดร เดนด็องเกอร์ (แอสตัน วิลลา, 13 ล้านปอนด์), วิลลี่ โบลี่ (น็อตติ้งแฮม ฟอเรสต์ ไม่เปิดเผยค่าตัว)",
    "ซามพ์โดเรีย VS เอซี มิลาน : พรีวิว กัลโช่ เซเรีย อา 2022/23 (ลิ้งก์ดูบอลสด)": "สภาพความพร้อม ซามพ์โดเรีย\n\nซามพ์โดเรียออกสตาร์ทซีซั่นด้วยผลงานย่ำแย่ ลงสนาม 5 นัดเสมอ 2 แพ้ 3 ยังไม่ชนะใครเลย เก็บได้เพียง 2 แต้ม รั้งอันดับ 18 ของตารางอยู่ในขณะนี้\n\nส่วนการรับมือ เอซี มิลาน ในเกมนี้ ซามพ์โดเรียจะขาดเพียงกองหลัง อันเดรีย คอนติ ที่บาดเจ็บ ด้าน แฮร์รี่ วิงส์ กองกลางตัวใหม่ที่เพิ่งยืมตัวมาจากสเปอร์ส อาจจะอยู่บนม้านั่งสำรองไปก่อน\n\nขณะที่การจัดทัพ คาดว่ากุนซือมาร์โก จามเปาโล เตรียมใช้ อเล็กซ์ แฟร์รารี่ กับ ไจสัน มูริลโล่ ยืนเป็นเซนเตอร์ฮาล์ฟคุมเกมรับ ส่วนแนวรุกมีทีเด็ดอย่าง มาโนโล่ แก็บเบียดินี่, อับเดลฮามิด ซาบิรี่, ฟิลิป ยูริซิช และหัวหอกตัวความหวัง ฟรานเชสโก้ กาปูโต้\n\nสภาพความพร้อม เอซี มิลาน\n\n\"แชมป์เก่า\" เอซี มิลาน รั้งอันดับ 3 ของตาราง โดยมีอยู่ 11 แต้มจากผลงานลงสนาม 5 นัด ชนะ 3 เสมอ 2 ส่วนฟอร์มในเกมยูฟ่า แชมเปี้ยนส์ลีก มิลาน บุกไปเสมอ ซัลซ์บวร์ก 1-1 เมื่อคืนวันอังคารที่ผ่านมา\n\nเกมนี้กุนซือสเตฟาโน่ ฟิโอลี่ จะหมดสิทธิใช้งาน อันเต้ เรบิช, ราเด ครูนิช และอเลสซานโดร ฟลอเรนซี่ ที่บาดเจ็บ ส่วนผู้เล่นพร้อมลงสนาม แต่อาจจะมีการโรเตชั่นผู้เล่นบางตำแหน่งจากเกมแชมเปี้ยนส์ลีก\n\nแผงหลัง 4 คนประกอบด้วย ดาวิเด คาลาเบรีย, ซิมง เคียร์, ฟิกาโย โทโมริ และ เตโอ แอร์กนองเดซ โดยมี ซานโดร โตนาลี กับ ตอมมาโซ่ โปเบก้า คุมเกมแดนกลาง ส่วนเกมรุกเป็นหน้าที่ของ จูเนียร์ เมสเซียส, บราฮิม ดิอาซ, ราฟาเอล เลเอา และหัวหอกตัวเป้า ดิว็อก โอริกี้ หรือ โอลิวิเยร์ ชิรูด์\n\nรายชื่อ 11 ผู้เล่นที่คาดว่าจะลงสนาม\n\nซามพ์โดเรีย : เอมิล ออเดโร่ (GK), บาร์ตอสซ์ เบเรซินสกี้, อเล็กซ์ แฟร์รารี่, ไจสัน มูริลโล่, ตอมมาโซ่ ออเจลโล, โรนัลโด้ วิเอร่า, มาโนโล่ แก็บเบียดินี่, โธมัส รินคอน, อับเดลฮามิด ซาบิรี่, ฟิลิป ยูริซิช, ฟรานเชสโก้ กาปูโต้\n\nเอซี มิลาน : ไมค์ เมญอง (GK), ดาวิเด คาลาเบรีย, ซิมง เคียร์, ฟิกาโย โทโมริ, เตโอ แอร์กนองเดซ, ซานโดร โตนาลี, ตอมมาโซ่ โปเบก้า, จูเนียร์ เมสเซียส, บราฮิม ดิอาซ, ราฟาเอล เลเอา, ดิว็อก โอริกี้\n\nฟอร์มการเล่น 5 นัดหลังสุด\n\nซามพ์โดเรีย\n\n04/09/22 แพ้ เวโรน่า 1-2 (เยือน) เซเรียอา\n\n31/08/22 เสมอ ลาซิโอ 1-1 (เหย้า) เซเรียอา\n\n28/08/22 แพ้ ซาแลร์นิตาน่า 0-4 (เยือน) เซเรียอา\n\n23/08/22 เสมอ ยูเวนตุส 0-0 (เหย้า) เซเรียอา\n\n13/08/22 แพ้ อตาลันต้า 0-2 (เหย้า) เซเรียอา\n\nเอซี มิลาน\n\n06/09/22 เสมอ ซัลซ์บวร์ก 1-1 (เยือน) ยูฟ่า แชมเปี้ยนส์ลีก\n\n03/09/22 ชนะ อินเตอร์ มิลาน 3-2 (เหย้า) เซเรียอา\n\n30/08/22 เสมอ ซาสซูโอโล่ 0-0 (เยือน) เซเรียอา\n\n27/08/22 ชนะ โบโลญญ่า 2-0 (เหย้า) เซเรียอา\n\n22/08/22 เสมอ อตาลันต้า 1-1 (เยือน) เซเรียอา\n\nสถิติการพบกัน 5 นัดหลังสุด\n\n13/02/22 เอซี มิลาน ชนะ ซามพ์โดเรีย 1-0\n\n24/08/21 ซามพ์โดเรีย แพ้ เอซี มิลาน 0-1\n\n03/04/21 เอซี มิลาน เสมอ ซามพ์โดเรีย 1-1\n\n07/12/20 ซามพ์โดเรีย แพ้ เอซี มิลาน 1-2\n\n30/07/20 ซามพ์โดเรีย แพ้ เอซี มิลาน 1-4\n\nบทวิเคราะห์\n\nซามพ์โดเรีย อาการไม่ดีตั้งแต่ฤดูกาลที่แล้ว แต่มาฮึดเร่งเครื่องช่วงปลายซีซั่นจนรอดพ้นตกชั้น และจบในอันดับ 15 ซึ่งมาถึงฤดูกาลนี้ ฟอร์มของพวกเขาก็ยังไม่กระเตื้องขึ้นเท่าที่ควร และมีโอกาสที่แข้ง \"ลา ซามพ์\" จะต้องดิ้นรนเหนื่อยอีกปี หากไม่รีบงัดฟอร์มเก่งออกมาโดยเร็ว\n\nขณะที่แชมป์เก่า เอซี มิลาน ยังคงรักษามาตรฐานเอาไว้ได้ และยังไม่แพ้ใครเลยตลอด 6 นัดในทุกรายการของซีซั่นนี้ ส่วนการบุกมาเยือนซามพ์โดเรีย ขุนพล \"ปีศาจแดงดำ\" เหนือกว่าพอสมควร ทั้งศักยภาพทีมและฟอร์มการเล่น ถึงแม้เกมนี้จะออกมาเล่นเป็นทีมเยือน แต่เชื่อว่ากุนซือสเตฟาโน่ ปิโอลี่ น่าจะพาลูกทีมบุกมาคว้า 3 แต้มกลับบ้านได้สำเร็จ\n\nสกอร์ที่คาด\n\nซามพ์โดเรีย 0-1 เอซี มิลาน\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "“นอร์รี” ไล่ทุบ “แปร์” กระจุยลิ่วรอบ 2 หวดยูเอสโอเพ่น": "ศึกเทนนิส แกรนด์สแลม รายการ “ยูเอส โอเพ่น” ที่นครนิวยอร์ก สหรัฐอเมริกา เมื่อวันอังคารที่ผ่านมา ในประเภทชายเดี่ยว รอบแรก คาเมรอน นอร์รี มือวางอันดับ 7 จากสหราชอาณาจักร แร็กเกตร้อน เมื่อไล่ทุบ เบอนัวต์ แปร์ จากฝรั่งเศส ไม่เลี้ยง 3 เซตรวด 6-0, 7-6 (7-1), 6-0 ลอยลำผ่านเข้าสู่รอบ 2 ไปพบกับ ชูเอา ซูซา จากโปรตุเกส ที่คว่ำ แม็กเคซี แม็กโดนัลด์ จากสหรัฐ มาได้ 3-1 เซต 1-6, 7-6 (7-4), 7-6 (7-4), 6-3 เป็นด่านต่อไป\n\nด้าน นิค คีริออส มือ 23 และรองแชมป์วิมเบิลดันจากออสเตรเลีย ตบเท้าผ่านเข้าสู่รอบต่อไปได้เช่นกัน หลังเอาชนะ ธานาซี ค็อคคินาคิส นักหวดเพื่อนร่วมชาติ 3-0 เซต 6-3, 6-4, 7-6 (7-4) ส่วน คาร์ลอส อัลการาซ เต็ง 3 จากสเปน เอาชนะ เซบาสเตียน บาเอซ จากอาร์เจนตินา ไปได้ 7-5, 7-5, 2-0 โดย บาเอซ ขอยอมแพ้เนื่องจากได้รับบาดเจ็บ\n\nผลคู่อื่นที่น่าสนใจ มาริน ซิลิช (โครเอเชีย, มือ 15) ชนะ มักซิมิเลียน มาร์เตอเรอร์ (เยอรมนี) 6-3, 6-2, 7-5, กริกอร์ ดิมิตรอฟ (บัลแกเรีย, มือ 17) ชนะ สตีฟ จอห์นสัน (สหรัฐ) 6-3, 6-2, 6-2, แดเนียล อีแวนส์ (สหราชอาณาจักร, มือ 20) ชนะ ยิรี เวเซลี (เช็ก) 6-4, 6-1, 6-1, โฮลเกอร์ รูเน (เดนมาร์ก, มือ 28) ชนะ ปีเตอร์ โกยอฟชิค (เยอรมนี) 6-2, 6-4, 7-6 (7-5), มิโอเมียร์ เคชมาโนวิช (เซอร์เบีย, มือ 32) ชนะ เลียร์เนอร์ เตียน (สหรัฐ) 3-6, 6-1, 6-3, 6-3.\n\nภาพ gettyimages",
    "\"อาร์ตูร์\" เบียด 2 ดาวดัง เปิด 24 รายชื่อ \"ลิเวอร์พูล\" ลุยยูฟ่า แชมเปียนส์ลีก": "วันที่ 4 กันยายน 2565 เว็บไซต์อย่างเป็นทางการของ สหพันธ์ฟุตบอลยุโรป เผยรายชื่อผู้เล่นของสโมสรที่เข้ารอบแบ่งกลุ่ม 32 ทีมออกมาแล้ว ซึ่ง ลิเวอร์พูล ทีมขวัญใจแฟนบอลชาวไทยจากศึกพรีเมียร์ลีก อังกฤษ ส่งรายชื่อในลิสต์ \"เอ\" 24 คน ดังนี้\n\nผู้รักษาประตู - อลิสสัน เบคเกอร์, ควีวิน เคลเลเฮอร์, อาเดรียน\n\nกองหลัง - เฟอร์จิล ฟาน ไดค์, โจ โกเมซ, อิบราฮิมา โกนาเต, โจเอล มาติป, นาธาเนียล ฟิลลิปส์, เทรนต์ อเล็กซานเดอร์-อาร์โนลด์, แอนดรูว์ โรเบิร์ตสัน, คอสตาส ซิมิกาส, คัลวิน แรมซีย์\n\nกองกลาง - ฟาบินโญ, ติอาโก อัลคันทารา, จอร์แดน เฮนเดอร์สัน, เจมส์ มิลเนอร์, อาร์ตูร์ เมโล, ฟาบิโอ คาร์วัลโญ, สเตฟาน บายเชติช\n\nกองหน้า - โมฮาเหม็ด ซาลาห์, โรแบร์โต เฟอร์มิโน, ดิโอโก โชตา, หลุยส์ ดิอาซ, ดาร์วิน นูนเญซ\n\nทั้งนี้ เยอร์เกน คลอปป์ ผู้จัดการทีมลิเวอร์พูล ตัดสินใจไม่ส่งชื่อ นาบี เกอิตา (กล้ามเนื้อ) และ อเล็กซ์ ออกซ์เลด แชมเบอร์เลน (แฮมสตริง) 2 กองกลางตัวเก่งในการลุยศึกยูฟ่า แชมเปียนส์ลีก รอบแบ่งกลุ่ม ซึ่งอยู่กลุ่มเอ ร่วมกับ นาโปลี, อาแจ็กซ์ อัมสเตอร์ดัม และ กลาสโกว์ เรนเจอร์ส แม้ \"หงส์แดง\" จะไม่มีการชี้แจงเหตุผล แต่คาดว่าเป็นเพราะอาการบาดเจ็บของทั้งคู่น่าจะรุนแรงกว่าที่คิดจนไม่น่าจะหายกลับมาช่วยทีมได้ในเร็วๆ นี้\n\nทำให้ คลอปป์ ใส่ชื่อของ อาร์ตูร์ เมโล กองกลางทีมชาติบราซิลที่เพิ่งยืมตัวมาจาก ยูเวนตุส ในวันสุดท้ายก่อนปิดตลาดนักเตะช่วงซัมเมอร์ รวมถึง สเตฟาน บายเชติช มิดฟิลด์ดาวรุ่งชาวสเปนเชื้อสายเซอร์เบีย วัย 17 ปี แทน เกอิตา และ ออกซ์เลด แชมเบอร์เลน\n\nส่วนผู้เล่นที่บาดเจ็บอยู่ในเวลานี้อีก 6 ราย ทั้ง ฟาบิโอ คาร์วัลโญ (กล้ามเนื้อ), จอร์แดน เฮนเดอร์สัน (โคนขาหนีบ), ติอาโก อัลคันทารา (แฮมสตริง), อิบราฮิมา โกนาเต (กล้ามเนื้อ), คัลวิน แรมซีย์ (กล้ามเนื้อ), ควีวิน เคลเลเฮอร์ (โคนขาหนีบ) ล้วนมีชื่ออยู่ในลิสต์ \"เอ\" 24 คนที่ลงทะเบียนกับ ยูฟ่า",
    "‘เซเรนา’ ยังได้ไปต่อหวด ‘ยูเอส โอเพ่น’ แต่ยันถึงเวลาวางมือ": "ศึกเทนนิส ยูเอา โอเพ่น แกรนด์สแลมสุดท้ายของปี ที่บิลลี จีน คิง เนชันแนล เทนนิส เซ็นเตอร์ ในฟลัชชิง เมโดว์ส มหานครนิวยอร์ก สหรัฐอเมริกา เมื่อวันจันทร์ที่ 29 ส.ค. ที่ผ่านมา เป็นวันแรกของการแข่งขัน ประเภทหญิงเดี่ยว รอบแรก เซเรนา วิลเลียมส์ นักหวดสาวจอมแกร่งจากสหรัฐ เจ้าของแชมป์แกรนด์สแลม 23 รายการ ซึ่งจะลงเล่นทัวร์นาเมนต์นี้เป็นรายการสุดท้าย ก่อนแขวนแร็กเกตอย่างเป็นทางการนั้น ยังได้ไปต่อ หลังใช้เวลา 1 ชั่วโมง 40 นาที ไล่ทุบ ดานกา โควินิช จากมอนเตเนโกร 6-3, 6-3 ผ่านเข้ารอบ 64 คนสุดท้ายไปพบกับ เอเน็ตต์ คอนทาเวียต มือ 2 ของรายการจากเอสโตเนีย ที่เอาชนะ แจ๊คเกอลีน คริสเตียน จากโรมาเนีย 6-3, 6-0 ต่อไป\n\nนักหวดสาวคุณแม่ลูกหนึ่งวัย 41 ปี ยังคงยืนยันว่า ถึงเวลาแล้วที่เธอจะแขวนแร็กเกต โดยกล่าวในพิธีฉลองความสำเร็จในอาชีพของเธอ หลังจบแมตช์เมื่อวันจันทร์ที่ผ่านมาว่า “มันยังคงเป็นการยาก เพราะฉันยังคงสนุกกับการลงสนามแข่งขัน ยิ่งมากทัวร์นาเมนต์ ฉันยิ่งรู้สึกได้ว่าตัวเองยังไหว มันเป็นความรู้สึกที่ยากลำบาก ที่ต้องอำลาวงการ ทั้งที่รู้ว่าตัวเองยังทำอะไรได้มากกว่านี้ แต่มันถึงเวลาแล้วสำหรับฉัน ที่จะก้าวไปสู่สิ่งอื่น ๆ ในชีวิต และฉันรู้สึกว่ามันเป็นเรื่องสำคัญ เพราะมันยังมีอีกมากมายหลายสิ่งที่ฉันต้องการจะทำ”\n\nส่วนผลหญิงเดี่ยวรอบแรก คู่อื่นที่น่าสนใจ มาเรีย ซัคคารี (กรีซ, มือ 3) ชนะ ทัตยานา มาเรีย (เยอรมนี) 6-4, 3-6, 6-0, ดาเรีย สนิกูร์ (ยูเครน) ชนะ ซิโมนา ฮาเลป (โรมาเนีย, มือ 7) 6-2, 0-6, 6-4, โคโค กอฟฟ์ (สหรัฐ, มือ 12) ชนะ เลโอเลีย ฌองฌอง (ฝรั่งเศส) 6-2, 6-3, เบียทริซ ฮัดดัด มายา (บราซิล, มือ 15) ชนะ อนา คอนจูห์ (โครเอเชีย) 6-0, 6-0, เวโรนิกา คูเดอร์เมโตวา (รัสเซีย, มือ 18) ชนะ ดอนนา เวคิช (โครเอเชีย) 7-5, 6-3, คาโรไลน์ การ์เซีย (ฝรั่งเศส, มือ 17) ชนะ คามิเลีย ราคิโมวา (รัสเซีย) 6-2, 6-4\n\nเลย์ลาห์ เฟอร์นานเดซ\n\nเมดิสัน คีย์ส (สหรัฐ, มือ 20) ชนะ ดายานา ยาสเทรมสกา (ยูเครน) 7-6 (7-3), 6-3, เลย์ลาห์ เฟอร์นานเดซ (แคนาดา, มือ 14) ชนะ โอเซียง โดแด็ง (ฝรั่งเศส), บิอังกา อันดรีสคู (แคนาดา) ชนะ ฮาร์โมนี ตัน (ฝรั่งเศส) 6-0, 3-6, 6-1, ออนส์ ยาเบอร์ (ตูนิเซีย, มือ 5) ชนะ เมดิสัน เบรนเกิล (สหรัฐ) 7-5, 6-2, แฮร์เรียต ดาร์ต (สหราชอาณาจักร) ชนะ ดาเรีย คาซัตคินา (รัสเซีย, มือ 10) 7-6 (10-8), 1-6, 6-3\n\nส่วนผลชายเดี่ยวรอบแรก คู่ที่น่าสนใจ ดานีล เมดเวเดฟ (รัสเซีย, มือ 1) ชนะ สเตฟาน คอซลอฟ (สหรัฐ) 6-2, 6-4, 6-0, แอนดี เมอร์เรย์ (สหราชอาณาจักร) ฟรานซิสโก เซรุนโดโล (อาร์เจนตินา, มือ 24) 7-5, 6-3, 6-3, มัตเตโอ แบร์เรตตินี (อิตาลี, มือ 13) ชนะ นิโกลาส ฮาร์รี (ชิลี) 6-2, 6-3, 6-3, เจ.เจ. วูล์ฟ (สหรัฐ) ชนะ โรเบร์โต เบาติสตา อากุต (สเปน, มือ 16) 6-4, 6-4, 6-4, แคสเปอร์ รุด (นอร์เวย์, มือ 5) ชนะ ไคล์ เอ็ดมุนด์ (สหราชอาณาจักร) 6-3, 7-5, 6-2\n\nดานีล เมดเวเดฟ\n\nนิค คีร์กิออส (ออสเตรเลีย, มือ 23) ชนะ ธานาซี ค็อคคินาคิส (ออสเตรเลีย) 6-3, 6-4, 7-6 (7-4), ดาเนียล กาลาน (โคลอมเบีย) ชนะ สเตฟานอส ซิตซิปาส (กรีซ, มือ 4) 6-0, 6-1, 3-6, 7-5, เฟลิกซ์ อูเชร์-อเลียสซีม (แคนาดา, มือ 6) ชนะ อเล็กซานเดอร์ ริตส์ชาร์ด (สวิตเซอร์แลนด์) 6-3, 6-4, 3-6, 6-3, แบรนดอน โฮลต์ (สหรัฐ) ชนะ เทย์เลอร์ ฟริตซ์ (สหรัฐ, มือ 10) ชนะ 6-7 (3-7), 7-6 (7-1), 6-3, 6-4, ปาโบล การ์เรโน บุสตา (สเปน, มือ 12) ชนะ โดมินิก ธีม (ออสเตรีย) 7-5, 6-1, 5-7, 6-3\n\nเครดิตภาพ : REUTERS"
}