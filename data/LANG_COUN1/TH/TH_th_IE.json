{
    "คดีโจรกรรมเครื่องราชกกุธภัณฑ์ไอร์แลนด์จากปราสาทดับลินที่ยังเป็นปริศนามานานกว่า 100 ปี": "คดีโจรกรรมเครื่องราชกกุธภัณฑ์ไอร์แลนด์จากปราสาทดับลินที่ยังเป็นปริศนามานานกว่า 100 ปี\n\nแมตต์ ฟ็อกซ์\n\nบีบีซี นิวส์ ไอร์แลนด์เหนือ\n\n25 กันยายน 2022\n\nที่มาของภาพ, Davison & Associates คำบรรยายภาพ, เครื่องราชกกุธภัณฑ์ที่สวมโดยชาร์ลส์ เวน-เทมเพิล-สจ๊วต มาควิสคนที่ 6 แห่งลอนดอนเดอร์รี ในสมัยที่เขาเป็นข้าหลวงใหญ่แห่งไอร์แลนด์\n\nการโจรกรรมเครื่องราชกกุธภัณฑ์ไอร์แลนด์จากปราสาทดับลินเมื่อปี 1907 เป็นการปล้นที่อื้อฉาวที่สุดของไอร์แลนด์ และยังคงเป็นปริศนามาจนถึงทุกวันนี้\n\nเครื่องราชกกุธภัณฑ์ที่สูญหายไปคาดว่า มีมูลค่า 5 ล้านยูโร (หรือประมาณ 182 ล้านบาท) และปัจจุบันนี้ ก็ยังไม่มีใครทราบว่า เครื่องราชกกุธภัณฑ์เหล่านี้อยู่ที่ไหน\n\nกษัตริย์วิลเลียมที่ 4 แห่งอังกฤษ ทรงพระราชทานชุดเครื่องราชกกุธภัณฑ์นี้สำหรับให้ข้าหลวงใหญ่แห่งไอร์แลนด์ไว้ใช้งานในปี 1831 โดยได้มีการนำอัญมณีล้ำค่าราว 394 ชิ้น จากเครื่องราชกกุธภัณฑ์ของอังกฤษมาประกอบเป็นชุดเครื่องราชกกุธภัณฑ์นี้\n\nอัญมณีที่อยู่ในชุดเครื่องราชกกุธภัณฑ์ที่มีชื่อเรียกว่า Most Illustrious Order of St Patrick ประกอบด้วยชุดเหรียญตราและดาวที่ทำจากเพชรของบราซิล มรกตและทับทิม ซึ่งเดิมเป็นของสมเด็จพระราชินีชาร์ลอตต์ พระราชชนนีของกษัตริย์วิลเลียมที่ 4\n\nที่มาของภาพ, Davison & Associates คำบรรยายภาพ, คาดว่า เครื่องประดับเหล่านี้มีมูลค่าหลายล้านในปัจจุบัน\n\nโดยปกติแล้ว ชุดเครื่องราชกกุธภัณฑ์นี้จะได้รับการเก็บไว้ในตู้นิรภัยของธนาคาร แต่ได้มีการตัดสินใจให้นำชุดเครื่องราชกกุธภัณฑ์นี้มาเก็บไว้ในที่ห้องนิรภัยที่หอคอยเบดฟอร์ด (Bedford Tower) ของปราสาทดับลินในปี 1903\n\nโชคร้าย ตู้นิรภัยมีขนาดใหญ่เกินไปจนไม่สามารถขนผ่านทางเดินไปยังห้องนิรภัยที่แน่นหนาได้ เจ้าหน้าที่จึงเลือกวางตู้นิรภัยนี้ไว้ในห้องสมุดของปราสาทแทน\n\nหน้าที่ในการดูแลกุญแจตู้นิรภัยจึงตกอยู่ที่เซอร์อาร์เธอร์ วิกเคอร์ส หัวหน้าผู้ดูแลตราประจำตระกูลขุนนางแห่งอัลสเตอร์ (Ulster King of Arms)\n\nที่มาของภาพ, National Library of Ireland คำบรรยายภาพ, ภาพของเซอร์อาร์เธอร์ วิกเคอร์ส ในปี 1902 เขาละเมิดกฎความปลอดภัยมากกว่า 1 ครั้ง\n\nจากคำบอกเล่าของผู้คน เขามีความบกพร่องในการทำหน้าที่นี้ เซอร์อาร์เธอร์มักจะนำอัญมณีเหล่านี้มาแสดงให้คนอื่นดู และมักจะลืมกุญแจวางไว้ผิดที่\n\nนอกจากนี้ ห้องสมุดยังเป็นห้องสำหรับใช้นั่งรอพบเขาด้วย ดังนั้นจึงมีผู้คนจำนวนมากผ่านเข้าออกตลอดเวลา\n\nครั้งหนึ่ง ขณะที่เซอร์อาร์เธอร์กำลังสนุกสนานอยู่ในงานเลี้ยง มีรายงานว่า ลอร์ดฮัดโดได้นำกุญแจของเขาไขเข้าไปขโมยอัญมณีเหล่านี้ แต่ได้ส่งกลับคืนให้ทางไปรษณีย์ ทั้งหมดที่เขาทำไปเป็นการล้อเล่น\n\nในช่วงไม่กี่สัปดาห์ก่อนที่จะเกิดเหตุโจรกรรม มีรายงานการละเมิดและเพิกเฉยต่อกฎความปลอดภัยหลายอย่าง รวมถึงการวางกุญแจผิดที่และการเปิดประตูทิ้งไว้\n\nมีอยู่ช่วงหนึ่งที่เซอร์อาร์เธอร์เข้าหอคอยเบดฟอร์ดไม่ได้ เพราะประตูถูกล็อกไว้\n\nในช่วงบ่ายของวันเสาร์ที่ 6 ก.ค. เจ้าหน้าที่ส่งสารได้เข้ามาภายในห้องเพื่อนำสร้อยคอทองคำที่นำไปซ่อมแซมกลับมาเก็บไว้ ตอนนั้นเองที่บรรดาเจ้าหน้าที่ได้รู้ว่า ชุดเครื่องราชกกุธภัณฑ์ได้หายไปแล้ว\n\nทรัพย์สมบัติส่วนตัวบางส่วนของเซอร์อาร์เธอร์ก็หายไปด้วย พร้อมกับสร้อยคอทองคำของอัศวิน 5 คน ซึ่งคาดว่า มีมูลค่ารวมกันราว 300,000 ปอนด์ (12.2 ล้านบาท) ในปัจจุบัน\n\nนักสืบต่างงงงวย เพราะไม่พบร่องรอยของการบุกรุกเลย นั่นบ่งชี้ว่า คนร้ายปริศนารายนี้มีกุญแจไขเข้ามา\n\nที่น่าสงสัยคือ มีแถบเหรียญและเข็มกลัดถูกทิ้งไว้ การเข้ามาโจรกรรมนี้มีการขันน็อตเล็ก ๆ สองตัวซึ่งเซอร์อาร์เธอร์ประเมินว่า น่าจะใช้เวลาประมาณ 10 นาที ใครก็ตามที่ขโมยเครื่องราชกกุธภัณฑ์เหล่านี้ไป ไม่ได้มีความรีบร้อนในการก่อเหตุเลย\n\nกษัตริย์ทรงพระพิโรธ\n\nเมื่อถึงวันจันทร์ การหายไปของเครื่องราชกกุธภัณฑ์นี้ก็กลายเป็นข่าวพาดหัวใหญ่ไปทั่วโลก โดยตำรวจนครบาลดับลิน ได้ตั้งรางวัลไว้สูงถึง 1,000 ปอนด์ (ราว 40,000 บาท)\n\nที่มาของภาพ, Davison & Associates คำบรรยายภาพ, ใบปิดประกาศรางวัลที่มีการเผยแพร่ในปี 1907 เพื่อตามหาเครื่องราชกกุธภัณฑ์ไอร์แลนด์กลับคืนมา\n\nกรณีนี้กษัตริย์เอ็ดเวิร์ดที่ 7 ทรงไม่พอพระทัยอย่างยิ่ง มีการคาดว่า พระองค์จะทรงสวมเครื่องราชกกุธภัณฑ์นี้ในการเสด็จประกอบพระราชกรณียกิจที่งานมหกรรมระหว่างประเทศของไอร์แลนด์ และต่อมาพระองค์ทรงต้องยกเลิกพระราชกรณียกิจนี้\n\nพระองค์ยังคงเสด็จเยือนไอร์แลนด์ต่อ แม้ว่าจะทรงพระพิโรธอย่างมาก เจ้าหน้าที่สำนักพระราชวังคนหนึ่งเล่าในภายหลังว่า เขา \"ไม่เคยเห็นกษัตริย์เอ็ดเวิร์ดทรงพระพิโรธอย่างมากเช่นนั้นมาก่อน\"\n\n\"พระพิโรธของพระองค์เป็นอะไรที่น่ากลัวและรุนแรงมาก... ผมมั่นใจว่า เจ้าหน้าที่ที่พระองค์ทรงตำหนิ ไม่มีวันลืมพระราชดำรัสของพระองค์\" เขากล่าวเพิ่มเติม\n\nนอกจากเรื่องความรู้สึกส่วนพระองค์ของกษัตริย์อังกฤษแล้ว การโจรกรรมนี้ ยังเป็นเรื่องที่สร้างความน่าอับอายทางการเมืองครั้งใหญ่ เพราะปราสาทดับลินคือที่ตั้งของคณะบริหารของอังกฤษในไอร์แลนด์ และเครื่องราชกกุธภัณฑ์ที่สูญหายไปนั้นถูกมองว่า เป็นสัญลักษณ์ของการปกครองของพวกเขา\n\nที่มาของภาพ, Getty Images คำบรรยายภาพ, กษัตริย์เอ็ดเวิร์ดที่ 7 และสมเด็จพระราชินีอเล็กซานดรา เสด็จพระราชดำเนินเยือนกรุงดับลินเป็นเวลา 4 วัน หลังเกิดเหตุโจรกรรม\n\nการที่แทบไม่มีหลักฐานใด ๆ ตำรวจดับลินจึงไม่รู้ว่า จะไปตามหาที่ไหน ตำรวจสันติบาลของอังกฤษจึงได้เข้ามารับหน้าที่\n\nหัวหน้าสารวัตรจอห์น เคน เดินทางมาถึงเมื่อวันที่ 12 ก.ค. เพื่อช่วยทำคดีนี้ เขาเชื่อว่าโจรกรรมนี้ต้องเกิดจากคนใน และมีรายงานว่า เขาได้ระบุชื่อคนร้ายไว้ในรายงานที่ไม่เคยมีการเปิดเผยของเขาด้วย\n\nคนบางส่วนต่างคาดเดากันว่า หน่วยงานตำรวจของไอร์แลนด์ห้ามเผยแพร่ข้อมูลนี้\n\nหมอผีและสุสาน\n\nการสืบสวนที่ดำเนินไปเผชิญกับการพลิกผันของคดีหลายครั้ง\n\nหมอผีได้เสนอตัวเข้ามาช่วย โดยมีหมอผีคนหนึ่งอ้างว่า เครื่องราชกกุธภัณฑ์นี้ถูกซุกซ่อนไว้ที่สุสานแห่งหนึ่ง อย่างไรก็ตาม การขุดค้นหาในเวลาต่อมาก็ไร้ผล\n\nอาร์เธอร์ โคนัน ดอยล์ ผู้เขียนเรื่องเชอร์ล็อก โฮล์มส์ (Sherlock Holmes) ซึ่งเป็นญาติห่าง ๆ ของเซอร์อาร์เธอร์ ถึงขนาดเสนอตัวเข้ามาช่วยเหลือในการสืบสวนเรื่องนี้\n\nเชื่อกันว่า การเข้ามาช่วยงานในเรื่องนี้คือแรงบันดาลใจที่ทำให้เขาเขียนหนังสือเรื่อง The Adventure of the Bruce-Partington Plans (อาจแปลเป็นภาษาไทยว่า การผจญภัญของแผนบรูซ-พาร์ทิงตัน)\n\nที่มาของภาพ, Davison & Associates คำบรรยายภาพ, กล่องบรรจุเครื่องราชอิสริยาภรณ์ Grand Master of the Order of St Patrick\n\nในตอนนั้นมีทฤษฎีหนึ่งว่า บรรดานักเคลื่อนไหวทางการเมืองได้ขโมยเครื่องราชกกุธภัณฑ์นี้และได้ลักลอบนำเข้าไปยังสหรัฐอเมริกา\n\nในสภาผู้แทนราษฎรในเดือน ส.ค. 1907 แพต โอเบรียน สมาชิกสภาผู้แทนราษฎร ได้กล่าวหา \"เหล่าอาชญากรที่มีฝักใฝ่ลัทธิความรักชาติและจงรักภักดี\" ว่าเป็นผู้ก่อเหตุอาชญากรรมนี้\n\nหลายคนคิดว่า การขโมยเครื่องราชกกุธภัณฑ์นี้เป็นส่วนหนึ่งของแผนการที่ซับซ้อนเพื่อสร้างความอับอายให้รัฐบาลฝ่ายเสรีนิยม และต่อมาได้มีการแอบนำเครื่องราชกกุธภัณฑ์เหล่านี้ส่งคืนให้แก่ทางราชวงศ์\n\nหนึ่งในข้อกล่าวหาที่อื้อฉาวมากกว่าไปนั้นคือ ข้อกล่าวหาเกี่ยวกับหนังสือพิมพ์ลอนดอน เมล์ (London Mail) ในปี 1912 หนังสือพิมพ์นี้กล่าวหา วิกเคอร์สว่า ให้อนุภรรยาของเขาถือสำเนากุญแจตู้นิรภัย และเธอได้หนีไปยังกรุงปารีสพร้อมกับอัญมณีที่ขโมยไป\n\nต่อมาเซอร์อาร์เธอร์ได้ประสบความสำเร็จในการฟ้องคดีหมิ่นประมาท และได้รับเงิน 5,000 ปอนด์ (ราว 200,000 บาท) เป็นค่าเสียหาย\n\nที่มาของภาพ, The Lepracaun Monthly คำบรรยายภาพ, หนังสือพิมพ์รายเดือน The Lepracaun อ้างอิงข้อมูลที่ระบุว่า อาร์เธอร์ โคนัน ดอยล์ ญาติห่าง ๆ ของเซอร์อาร์เธอร์ วิกเคอร์ส ได้เสนอเข้ามาช่วยเหลือ\n\nเซอร์อาร์เธอร์ก็มีความคิดในหัวเช่นกันว่า ใครคือคนร้าย เขาคิดว่า ฟรานซิส แช็กเคิลตัน น้องชายของเออร์เนสต์ นักสำรวจแอนตาร์กติก ซึ่งเป็นผู้ที่ครอบครองกุญแจของหอคอยดังกล่าว คือคนร้าย\n\nเป็นที่ทราบกันดีว่า แช็กเคิลตัน ใช้จ่ายเกินตัวและมักจะกู้ยืมเงินดอกเบี้ยสูงเป็นประจำ\n\nเซอร์อาร์เธอร์ไม่ยอมก้าวลงจากตำแหน่งขณะที่การสืบสวนเรื่องนี้ดำเนินไป เพราะเขายืนยันว่า เขาบริสุทธิ์\n\nสุดท้าย กษัตริย์อังกฤษทรงปลดเขาออกจากตำแหน่ง เขาปลีกตัวออกจากสังคมในช่วงหลายปีสุดท้ายของชีวิต ก่อนที่จะถูกกองทัพสาธารณรัฐไอร์แลนด์สังหาร\n\nคำสั่งเสียสุดท้ายเขาได้กล่าวหาแช็กเคิลตันว่า เป็น \"คนร้ายตัวจริง\" อีกครั้ง และวิจารณ์รัฐบาลไอร์แลนด์และกษัตริย์เอ็ดเวิร์ดที่ทำให้เขาเป็นแพะรับบาป\n\nบรรดานักวิจัยเห็นตรงกันว่า เรื่องที่อาจเป็นไปได้คือ แช็กเคิลตันได้สมรู้ร่วมคิดกับร้อยเอกริชาร์ด จอร์จส์ คนรักของเขา หลังจากที่พวกเขาจัดหาเหล้าให้เซอร์อาร์เธอร์ดื่มจนหมดสติ\n\nหลายคนคาดเดาว่า แช็กเคิลตันถูกข่มขู่ คนร้ายที่แท้จริงขู่ว่า จะเปิดเผยการที่เขาเป็นคนรักเพศเดียวกัน ซึ่งเป็นเรื่องที่ผิดกฎหมายในสมัยนั้น\n\nแม้ว่าเขาไม่ได้ถูกตัดสินว่าก่อเหตุโจรกรรมนี้ สุดท้ายแช็กเคิลตันก็ถูกจำคุกในปี 1914 เกี่ยวกับกรณีถือเช็คที่ถูกขโมยมา\n\nที่มาของภาพ, Topical Press Agency คำบรรยายภาพ, เซอร์อาร์เธอร์ วิกเคอร์ส ยืนยันว่า ฟรานซิส แช็กเคิลตัน (ขวาสุด) คือคนร้าย\n\nจนถึงทุกวันนี้ ที่อยู่ของเครื่องราชกกุธภัณฑ์นี้ก็ยังคงเป็นปริศนา และแทบไม่มีใครจดจำเหตุการณ์นี้ได้แล้ว\n\nวิลเลียม เดอแรม จากปราสาทดับลิน กล่าวว่า ขณะที่ประเทศได้เข้าสู่สงคราม เป็นการดีกว่าที่จะลืมเรื่องต่าง ๆ ไป\n\n\"มันเป็นเรื่องอื้อฉาวและน่าอับอายมากในสมัยนั้น\"\n\nในช่วงไม่กี่ปีนี้ บันทึกของสภาบริหารของรัฐอิสระไอร์แลนด์ (Executive Council of the Irish Free State) ที่ถูกขุดค้นพบจากปี 1927 ระบุว่า ดับเบิลยูที คอสโกรฟ ผู้นำไอร์แลนด์ เข้าใจว่า \"เครื่องราชกกุธภัณฑ์จากปราสาทถูกนำไปขาย และอาจจะทำเงินได้ 2,000 ปอนด์ (ประมาณ 80,000 บาท) หรือ 3,000 ปอนด์ (ประมาณ 120,000 บาท)\"\n\n\"ผมยังหวังว่า เครื่องราชกกุธภัณฑ์นี้ยังคงอยู่\" นายเดอแรมกล่าว\n\n\"แต่ผมคิดว่า อาจจะแยกออกเป็นส่วน ๆ\"\n\n\"นั่นคือสิ่งที่พวกหัวขโมยทำกันในสมัยนั้นและในสมัยนี้\"",
    "Instagram ถูกประเทศไอร์แลนด์ปรับ 1.47 หมื่นล้านบาท ข้อหาเปิดเผยข้อมูลส่วนตัวเด็ก": "หน่วยงานควบคุมความเป็นส่วนตัวข้อมูลของประเทศไอร์แลนด์ สั่งปรับ Instagram หนักถึง 405 ล้านยูโร หรือ 1.47 หมื่นล้านบาท หลังสืบสวนแล้วพบว่ามีการจัดการข้อมูลส่วนตัวของเยาวชนอย่างไม่เหมาะสม ส่วน Meta ก็เตรียมยื่นอุทธรณ์ไม่เห็นด้วยกับค่าปรับที่ราคาแพงเกินไป\n\nการสืบสวนการจัดการข้อมูลเด็กของ Instagram นี่เริ่มมาตั้งแต่ปี 2020 ครับ ส่วนข้อมูลที่มีปัญหาคือบัญชีแบบร้านค้า หรือแบบ Business Account ซึ่งจะมีการเผยเบอร์โทรศัพท์และอีเมลของผู้ใช้ ดังนั้นถ้าเจ้าของบัญชีเป็นเด็กก็จะถือว่าเป็นการเปิดเผยข้อมูลเยาวชน ซึ่งถือว่าผิดกฏหมายของประเทศไอร์แลนด์ ส่วนข้อมูลรายละเอียดอื่น ๆ จะมีการเปิดเผยออกมาเพิ่มเติมในสัปดาห์หน้า\n\nในฝั่ง Meta บริษัทแม่ของ Instagram ก็ออกมากล่าวว่าตัวแพลตฟอร์มเองก็มีการออกฟีเจอร์รักษาความปลอดภัยและรักษาข้อมูลส่วนตัวของเยาวชนออกมาเสมอ และถ้าใครมาสร้างบัญชี IG ทั้งที่อายุต่ำกว่า 18 ปี ตัวบัญชีก็จะเป็นแบบ private ทำให้คนอื่นที่ไม่รู้จักเข้ามาดูและติดต่อไม่ได้อยู่แล้ว ดังนั้นจึงไม่เห็นด้วยที่จะต้องถูกปรับหนักขนาดนั้น\n\nประเทศไอร์แลนด์ก็มีคดีสู้รบเรื่องการจัดการข้อมูลผู้ใช้บ่อย ๆ เพราะว่า Meta ตั้งสำนักงานใหญ่ของทวีปยุโรปเอาไว้ในประเทศนี้ ทำให้เค้าต้องมีหน้าที่คอยตรวจสอบและบังคับใช้กฏหมายอย่างเข้มงวด ซึ่งก็มีประวัติอย่างในปีที่แล้วที่สั่งปรับ Meta ไป 225 ล้านยูโรในคดีละเมิดกฏเกณฑ์ความโปร่งใสในการจัดการข้อมูลของแอป WhatsApp และเมื่อเดือนมีนาคมที่ผ่านมาก็สั่งปรับ Meta ไปอีก 12 ล้านยูโรเพราะทำข้อมูลผู้ใช้หลุดออกมา\n\nนอกจากนี้ไอร์แลนด์ยังได้พยายามบังคับ Meta ไม่ให้เคลื่อนย้ายข้อมูลของผู้ใช้ในทวีปยุโรปไปยังเซิฟเวอร์ของสหรัฐฯ อีกด้วย เพราะเกรงว่าจะถูกหน่วยงานสอดส่องข้อมูลผู้ใช้ของสหรัฐฯ เข้าถึงข้อมูลได้ ที่ผ่านมาแพลตฟอร์มโซเชียลยักษ์ใหญ่ก็โดนไปอ่วมอยู่หลายหมัดเหมือนกัน เรียกได้ว่าจริงจังกับความเป็นส่วนตัวของผู้ใช้มาก ๆ เลยนะครับ\n\nที่มา : reuters, nytimes",
    "ไอร์แลนด์สั่งปรับ \"อินสตาแกรม\" 1.47 หมื่นล้าน ไม่ปกป้องข้อมูลของเยาวชน": "",
    "Instagram ถูกปรับในไอร์แลนด์ 405 ล้านยูโร ปมการจัดการข้อมูลของวัยรุ่น": "Instagram ถูกปรับในไอร์แลนด์ 405 ล้านยูโร ปมการจัดการข้อมูลของวัยรุ่น",
    "ไอร์แลนด์สั่งปรับ Instagram กว่า 14,000 ล้านบาท จากปัญหาการปกป้องข้อมูลผู้ใช้งานเยาวชน": "หน่วยงานกำกับดูแลของไอร์แลนด์ สั่งปรับ Instagram เป็นเงิน 405 ล้านยูโร หรือราว 14,000 ล้านบาท เนื่องจากละเมิดข้อกำหนดการปกป้องข้อมูลผู้ใช้งานของยุโรปหรือ GDPR\n\nในข้อร้องเรียนระบุว่า Instagram ไม่ได้ป้องกันข้อมูลผู้ใช้งานกลุ่มเด็กและเยาวชนดีพอ โดยพบว่าบัญชีที่เป็น Business สามาถเข้าถึงข้อมูลเพื่อการวิเคราะห์ได้ นอกจากนี้ผู้ใช้งานที่เป็นเด็กจะได้บัญชีแบบสาธารณะเป็นค่าเริ่มต้น อย่างไรก็ตามตัวแทนของ Meta ชี้แจงว่าข้อกล่าวหาดังกล่าวเป็นการตั้งค่าแบบเดิม ขณะที่ปัจจุบัน Instagram ได้แก้ไขการตั้งค่าเพื่อป้องกันปัญหาดังกล่าวไปทั้งหมดแล้ว อย่างไรก็ตาม Meta ไม่เห็นด้วยกับจำนวนเงินที่ถูกสั่งปรับและเตรียมอุทธรณ์ต่อไป\n\nทั้งนี้เงินค่าปรับ 405 ล้านยูโร ถือว่าสูงที่สุดสำหรับการสั่งปรับแพลตฟอร์มโซเชียล เท่าที่มีการสั่งปรับจากกรณี GDPR ส่วนกรณีสูงที่สุดคือ Amazon เมื่อปีที่แล้ว\n\nที่มา: BBC",
    "ลูกครึ่งไทย-ไอร์แลนด์ วัย 5 ขวบ ซนนิ้วมือ ติดรูกุญแจประตู": "เวลา 23.00 น. วันที่ 22 กันยายน 2565 ศูนย์วิทยุหน่วยกู้ภัยมูลนิธิสว่างบริบูรณ์ธรรมสถานเมืองพัทยา ได้รับแจ้งเหตุจากประชาชนมว่ามีเด็กนิ้วมือติดในรูกุญแจประตูบ้านเหตุเกิด บริเวณ ร้านอาหาร Murphy’s pub pattaya-Darkside ซอยวัดบุญสัมพันธ์ เลขที่136/54 ม. ต.หนองปรือ อ.บางละมุง จ.ชลบุรี หลังรับแจ้งจึงประสานหน่วยงานที่เกี่ยวข้องเข้าช่วยเหลือ\n\nที่เกิดเหตุพบเด็กชาย ทอมมี่ อายุ 5 ขวบ ลูกครึ่งไทย-ไอร์แลนด์ อยู่ในอาการตก ร้องห่มร้องไห้ พบนิ้วชี้มือข้างซ้าย ติดอยู่กับรู กุญแจประตูกระจกบานเลื่อน เจ้าหน้าที่จึงช่วยกันนำอุปกรณ์ตัดเหล็กแบบมือถือขนาดเล็กมาช่วย ใช้เวลากว่า 20 นาที จนสามารถนำนิ้วออกมาได้ มีอาการบาดเจ็บเล็กน้อย ก่อนปฐมพยาบาลเบื้องต้น\n\nด้านนางสาว​กาญจนา​ ไชยคำ อายุ 34 ปี​ แม่ของเด็ก เล่าว่าก่อนเกิดเหตุตนทำงานอยู่ภายในร้าน ส่วนลูกชายวิ่งเล่นอยู่กับน้องชายภายในร้านพอมาเห็นอีกที ก็ตอนนิ้วมือติด ร้องขอความช่วยเหลือ จึงโทรหาเจ้าหน้าที่มูลนิธิสว่างบริบูรณ์เมืองพัทยาให้มาช่วยเหลือดังกล่าว\n\nอนันต์ กิ่งสร / ทิวากร กฤษมณี ผู้สื่อข่าวTOPNEWS ประจำ จ.ชลบุรี",
    "โค้ช ไอร์แลนด์ โต้ คล็อปป์ เคลเลเฮอร์ ไม่ได้เจ็บจากทีมชาติ": "",
    "“วิกฤตพลังงาน” ร้านกาแฟแทบลมจับ เจอบิลค่าไฟอ่วม เกือบ 2 แสน": "เว็บไซต์มิเรอร์ (Mirror) รายงานข่าวเมื่อวันที่ 30 สิงหาคมที่ผ่านมา เผยว่า เจ้าของร้านกาแฟเล็ก ๆ แห่งหนึ่งที่เมืองเวสต์มีธ ในประเทศไอร์แลนด์ได้โพสต์ภาพบิลค่าไฟที่เพิ่งได้รับล่าสุดผ่านโซเชียลมีเดีย พุ่งสูงถึง 9,836.62 ยูโร หรือคิดเป็นเงินไทยประมาณ 370,000 บาท ภายใน 2 เดือน หรือเฉลี่ยเดือนละ 190,000 บาท ซึ่งเจ้าของร้านถึงกับโอดครวญว่าร้านกาแฟของเธอเป็นเพียงร้านเล็ก ๆ ค่าไฟพุ่งถึงขนาดนี้ได้อย่างไร\n\nด้านชาวเน็ตต่างเข้ามาปลอบใจ และบอกว่าธุรกิจทุกแห่งและบ้านทุกหลังคาเรือนตอนนี้กำลังจะประสบปัญหาเดียวกันหมด และหลายคนก็พากันโพสต์และแชร์ภาพบิลค่าไฟที่สูงทะลุหลังคา รวมทั้งมีการเปรียบเทียบกับค่าไฟปีที่แล้วว่าต่างกันขนาดไหน",
    "": "สำหรับปฏิญญาลอนดอนนั้น กำหนดให้ชาติสมาชิกมีความเป็น “อิสระและเท่าเทียมกัน” โดยจุดเริ่มต้นของปฏิญญาลอนดอน มาจากประเด็นการเป็นสมาชิกเครือจักรภพของอินเดีย ที่เคยเป็นส่วนหนึ่งของจักรวรรดิอังกฤษ และเปลี่ยนไปเป็นสาธารณรัฐ\n\nทั้งนี้ ก่อนหน้า 10 วันที่จะมีปฏิญญาลอนดอนเกิดขึ้น ไอร์แลนด์ได้แยกตัวเองออกจากเครือจักรภพ และเลือกที่จะไม่สมัครเข้าเครือจักรภพอีกต่อไป แม้จะมีสิทธิ์ทำได้ภายใต้ปฏิญญาลอนดอน (ส่วนไอร์แลนด์เหนือที่มีพรมแดนติดกับไอร์แลนด์ ยังคงเป็น 1 ใน 4 แคว้นของสหราชอาณาจักร นอกเหนือจากอังกฤษ, สกอตแลนด์, และเวลส์ ซึ่งหมายถึงการยังคงอยู่ภายในเครือจักรภพด้วย)\n\nสำหรับอินเดียนั้น ในปี 1950 ภายใต้ปฏิญญาลอนดอน ก็ได้เปลี่ยนไปเป็นสาธารณรัฐที่ยังคงเป็นสมาชิกของเครือจักรภพต่อไป อินเดียจึงกลายเป็นสาธารณรัฐแรกในเครือจักรภพ ที่เป็นแบบอย่างให้ประเทศอื่นว่า ชาติยังมีอิสระ ตราบใดที่ชาติยังเคารพในตำแหน่งประมุขแห่งเครือจักรภพ ซึ่งรัฐบาลอินเดียประกาศยืนยัน ที่จะยังคงเป็นสมาชิกเครือจักรภพ โดยยอมรับกษัตริย์เป็นประมุขแห่งเครือจักรภพ ในฐานะสัญลักษณ์ของสมาคมอิสระ ส่วนบาร์เบโดส คือประเทศล่าสุด ที่เป็นสาธารณรัฐในปี 2021\n\nสำหรับเครือจักรภพช่วงหลังสงครามโลก ภายใต้ปฏิญญาลอนดอน ได้สมเด็จพระราชินีนาถเอลิซาเบธที่ 2 เป็นประมุขแห่งเครือจักรภพ โดยตำแหน่งประมุขนี้นับเป็นสัญลักษณ์ ที่มีไว้ประกอบพิธีการต่างๆ ซึ่งหากเมื่อประมุขสิ้นพระชนม์ ผู้สืบทอดบัลลังก์ จะไม่กลายเป็นประมุของค์ใหม่โดยอัตโนมัติ แต่ในเดือนเมษายน 2018 เครือจักรภพเห็นพ้องต้องกันว่า เจ้าฟ้าชายชาร์ลส์ (พระยศในขณะนั้น) ควรรับตำแหน่งต่อจากพระมารดาของพระองค์ ทำให้ภายหลังการสิ้นพระชนม์ของสมเด็จพระราชินีนาถเอลิซาเบธที่ 2 สมเด็จพระเจ้าชาร์ลส์ที่ 3 ก็ขึ้นเป็นประมุของค์ใหม่แห่งเครือจักรภพต่อจากพระมารดา\n\nนอกจากจะทรงเป็นประมุขแห่งเครือจักรภพแล้ว สมเด็จพระราชินีนาถเอลิซาเบธที่ 2 และต่อด้วยสมเด็จพระเจ้าชาร์ลส์ที่ 3 ยังดำรงตำแหน่งประมุขแห่งรัฐของ 15 ชาติสมาชิกเครือจักรภพที่มีสถานะเป็น “ราชอาณาจักรเครือจักรภพ” โดยชาติสมาชิกทั้ง 15 ชาติได้แก่ สหราชอาณาจักร, แคนาดา, ออสเตรเลีย, ปาปัวนิวกินี, นิวซีแลนด์, จาเมกา, บาฮามาส, เบลีซ, เกรเนดา, แอนทีกาและบาร์บิวดา, เซนต์คิตส์และเนวิส, เซนต์วินเซนต์และเกรนาดีนส์, ตูวาลู, หมู่เกาะโซโลมอน, และเซนต์ลูเชีย\n\nส่วนในอีก 36 ชาติสมาชิกในเครือจักรภพ ที่มีสถานะเป็น “สาธารณรัฐ” ได้แก่ ไซปรัส, แคเมอรูน, กาบอง, โตโก, ซามัว, รวันดา, แซมเบีย, มัลดีฟส์, สิงคโปร์, บอตสวานา, นาอูรู, บังกลาเทศ, โมซัมบิก, เซเชลส์, โดมินิกา, คิริบาส, วานูอาตู, นามิเบีย, บาร์เบโดส, ฟิจิ, แกมเบีย, กานา, กายอานา, อินเดีย, เคนยา, มาลาวี, มอลตา, มอริเชียส, ไนจีเรีย, ปากีสถาน, เซียร์ราลีโอน, แอฟริกาใต้, ศรีลังกา, แทนซาเนีย, ตรินิแดดและโตเบโก, อูกันดา\n\nและอีก 5 ชาติสมาชิกเครือจักรภพ ที่มี “พระมหากษัตริย์และราชวงศ์เป็นของตนเอง” ได้แก่ บรูไน, เอสวาตีนี, เลโซโท, มาเลเซีย, และตองกา\n\nสำหรับการปกครองของชาติในเครือจักรภพทั้ง 3 ประเภทนี้นั้น “ราชอาณาจักรเครือจักรภพ” คือรัฐเอกราชภายในเครือจักรภพแห่งประชาชาติ ที่มีพระมหากษัตริย์แห่งสหราชอาณาจักรเป็นพระประมุข ส่วน”สาธารณรัฐแห่งเครือจักรภพ” จะปกครองตามระบบที่มีประธานาธิบดีเป็นผู้นำประเทศ และประเทศยังเคารพการมีพระประมุขแห่งเครือจักรภพ และประเภทสุดท้าย กับชาติสมาชิกที่มีพระมหากษัตริย์และราชวงศ์เป็นของตนเอง ที่มีการปกครองแบบราชาธิปไตย\n\nภายในเครือจักรภพ ไม่มีความแตกต่างในสถานะ ระหว่างราชอาณาจักรเครือจักรภพ, สาธารณรัฐ, และชาติสมาชิกที่มีพระมหากษัตริย์และราชวงศ์เป็นของตนเอง ชาติสมาชิกเหล่านี้ ต่างไม่มีซึ่งข้อผูกพันทางกฎหมายใดๆ ระหว่างกัน มีเพียงหลักประชาธิปไตย, สิทธิมนุษยชน, เสรีภาพในการพูด และนิติธรรม เท่านั้น ที่ทุกชาติสมาชิกต่างได้ลงนามไว้ในกฎบัตรเครือจักรภพ ว่าจะต้องยึดถือปฏิบัติอย่างเท่าเทียมกัน",
    "ทีมพรีเมียร์ลีกเล็งเช่าสนามไอร์แลนด์ใช้บู๊เกมยุโรป : PPTVHD36": "สโมสรในพรีเมียร์ลีก กำลังพิจารณาเช่าสนาม อาวิว่า ในกรุงดับลิน ประเทศไอร์แลนด์ รวมถึงสนาม ฟินน์ พาร์ค ที่เมืองบอลลี่โบฟี่ย์ เป็นสนามแข่งชั่วคราว สำหรับเกมยูฟ่า แชมเปียนส์ ลีก และ ยูโรปา ลีก ในช่วงที่ประเทศอังกฤษ ไว้ทุกข์ให้กับการสวรรคตของ สมเด็จพระราชินีนาถเอลิซาเบธที่ 2 เป็นเวลา 10 วัน\n\nทั้งนี้ พรีเมียร์ ลีก ได้แถลงยืนยันว่าจะระงับการแข่งขันในสัปดาห์นี้ เพื่อแสดงความอาลัย แม้ว่ารัฐบาลอังกฤษจะอนุญาตให้แข่งฟุตบอลได้ตามปกติก็ตาม แต่ในฟุตบอลยุโรป อาจจะเปลี่ยนเป็นการเช่าสนามแข่งขันในไอร์แลนด์แทน\n\nพรีเมียร์ลีก แถลงเลื่อนเกมสุดสัปดาห์ แสดงความอาลัยควีนเอลิซาเบธที่ 2\n\nโลกฟุตบอลโพสต์ถวายความอาลัย สมเด็จพระราชินีนาถเอลิซาเบธที่ 2\n\nอย่างไรก็ตาม แต่ละสโมสรจะต้องแจ้งความจำเป็นในการเปลี่ยนสนามไปยังสหพันธ์ฟุตบอลยุโรป หรือ ยูฟ่า และสโมสรคู่แข่งภายใน 24 ชั่วโมง เพื่อให้ฝ่ายจัด, ทีมคู่แข่ง และแฟนบอลได้เตรียมพร้อมเรื่องการเดินทาง และที่พักต่อไป\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "เจ้าหนูนักเตะ ไอร์แลนด์ สร้างสถิติ ลงเล่น ฟุตบอลอาชีพ ในวัย 13 ปี": "คริสโตเฟอร์ แอเธอร์ตัน นักเตะวัยแค่ 13 ปี สร้างประวัติศาสตร์กลายเป็นนักเตะที่อายุน้อยที่สุดที่ได้เล่นใน ทีม ฟุตบอลอาชีพ กับทีมชุดใหญ่ ในสหราชอาณาจักร\n\nคริสโตเฟอร์ ซึ่งเข้สู่ทีม เกลนาวอน ทีมระดับกึ่งอาชีพในไอร์แลนด์เหนือตั้งแต่อายุ 9 ขวบ และล่าสุดร่วมทีมเอาชนะ ดอลลิงส์ทาวน์ 6-0 ในฐานะตัวสำรอง หลัง แกรี่ แฮมิลตัน ผู้เล่น-ผู้จัดการทีมส่งเขาลงสนามในนาทีที่ 75 แทน แจ็ก มาโลน และสร้างประวัติศาสตร์เป็นนักเตะอายุน้อยที่สุดในวัย 13 ปี 329 วัน\n\nทั้งนี้สถิตินักเตะอายุน้อยที่สุดยังเป็นของ ฮาร์วี่ย์ เอลเลียตต์ นักเตะลิเวอร์พูล ที่ลงสนามให้ทีมชุดใหญ่ในวัย 16 ปี 30 วัน ในเกมลีกคัพกับ ฟูแล่ม\n\nขณะที่ สถิติโลกในเวลานี้ยังเป็นของ เอริก มาร์เซลล์ ที่ลงเตะให้ทีมระดับอาชีพในวัย 11 ปี ให้กับที่ การ์รู พบกับ ไฮฟา เอฟซี ในฟุตบอลลีกของไลบีเรีย อย่างไรก็ตาม ผลงานของเจ้าหนูรายดังกล่าวเหมือนจะเป็นแค่การส่งลงไปสร้างสถิติเท่านั้น เพราะไม่ได้ฉายแววมหัศจรรย์ใดๆให้เห็น ต่างกับ เจ้าของสถิติเดิม เมาริซิโอ บัลดิวิเอโส นักเตะวัย 12 ปี ที่ลงเล่นให้ คลับ ออโรร่า พบกับ ลาปาซ ในปี 2009",
    "'ดีพีซี'สั่งปรับ'อินสตาแกรม'1.47 หมื่นล้านเหตุละเมิดสิทธิส่วนบุคคลของเยาวชน": "รายงานข่าวจากต่างประเทศ เปิดเผย ว่า คณะกรรมาธิการปกป้องข้อมูลของไอร์แลนด์ หรือ ดีพีซี ซึ่งเป็นหน่วยงานกำกับดูแลด้านเทคโนโลยี สั่งปรับ \"อินสตาแกรม\" จำนวนมหาศาลถึง 405 ล้านยูโร หรือราว 14,700 ล้านบาท จากกรณีละเมิดมาตรการปกป้องข้อมูลส่วนบุคคลของเยาวชน\n\nซึ่งที่ผ่านมามีการร้องเรียนเป็นจำนวนมากเกี่ยวกับประเด็นข้อมูลของเด็ก โดยการสอบสวนได้เริ่มในปี 2020 มุ่งเน้นไปที่ผู้ใช้ที่เป็นเด็กที่มีอายุระหว่าง 13 ถึง 17 ปี ที่ได้รับอนุญาตให้อัปเกรดบัญชีอินสตาแกรมของตนเป็นบัญชีธุรกิจเพื่อเข้าถึงเครื่องมือวิเคราะห์ต่างๆ เช่น จำนวนการเยี่ยมชมโปรไฟล์ โดยไม่ทราบว่าทำให้ข้อมูลของตนเองถูกเปิดเผยต่อสาธารณะ โดยเฉพาะเบอร์โทรศัพท์และอีเมล\n\nด้าน Meta เจ้าของอินสตาแกรม เผยว่าบริษัทจะอุทธรณ์คำสั่งดังกล่าว ซึ่งนับเป็นครั้งที่สามแล้วที่บริษัทถูกดีพีซีสั่งปรับ เจ้าหน้าที่ Meta ระบุว่าการสอบสวนนี้เน้นไปที่การตั้งค่าในฟีเจอร์แบบเก่า ซึ่งอินสตาแกรมทำการอัปเดตเมื่อกว่าหนึ่งปีที่แล้ว และตั้งแต่นั้นมาก็ได้ออกฟีเจอร์ใหม่มากมายเพื่อช่วยให้ข้อมูลส่วนตัวของเด็กมีความปลอดภัย\n\nโดยบัญชีผู้ใช้งานที่อายุต่ำกว่า 18 ปีจะถูกตั้งค่าเป็นส่วนตัวโดยอัตโนมัติตั้งแต่เมื่อเริ่มเข้ามาใช้งาน อินสตาแกรม ดังนั้นจะมีเฉพาะคนที่พวกเขารู้จักเท่านั้นที่สามารถเห็นสิ่งที่พวกเขาโพสต์ และผู้ใหญ่ไม่สามารถส่งข้อความถึงวัยรุ่นที่ไม่ติดตามพวกเขาได้ ซึ่งที่ผ่านมาได้ร่วมมือกับหน่วยงานกำกับดูแลด้านเทคโนโลยีของไอร์แลนด์อย่างเต็มที่ตลอดการไต่สวน แต่ไม่เห็นด้วยกับการคำนวณค่าปรับ และพร้อมที่จะยื่นอุทธรณ์คัดค้านต่อไป\n\nทั้งนี้ ดีพีซีได้ทำหน้าที่กำกับดูแลการทำงานของบริษัทด้านเทคโนโลยีขนาดใหญ่ ที่มีสำนักงานใหญ่ประจำภูมิภาคยุโรปที่ตั้งอยู่ในสาธารณรัฐไอร์แลนด์ เช่น แอปเปิล เฟซบุ๊ก กูเกิล และอื่น โดยที่ผ่านมา ดีพีซีไม่เคยสั่งปรับเป็นเงินจำนวนมหาศาลสำหรับบริษัทที่ละเมิดหลักกฎหมายคุ้มครองข้อมูลส่วนบุคคลของสหภาพยุโรป แต่เมื่อปีที่แล้ว ดีพีซีได้สั่งปรับวอตส์แอป เป็นเงิน 225 ล้านยูโร เนื่องจากไม่ปฏิบัติตามกฎหมายข้อมูลของสหภาพยุโรปในปี 2018 ขณะที่หน่วยงานด้านข้อมูลของลักเซมเบิร์ก ได้สั่งปรับแอมะซอน เป็นเงิน 746 ล้านยูโร\n\nด้านผู้อำนวยการสมาคมป้องกันการทารุณกรรมเด็กแห่งชาติ ซึ่งเป็นองค์กรการกุศลเพื่อการคุ้มครองเด็กของอังกฤษ กล่าวว่า การสั่งปรับอินสตาแกรมครั้งนี้ ถือเป็นการละเมิดครั้งใหญ่ที่มีนัยสำคัญในการปกป้องเด็ก และชี้ให้เห็นถึงอันตรายที่อาจเกิดขึ้นอย่างแท้จริงต่อเด็กๆ ที่ใช้อินสตาแกรม",
    "หัวเว่ย คลาวด์ เปิดแผน Go Cloud, Go Global มุ่งส่งเสริมอีโคซิสเต็ม": "ข่าวที่เกี่ยวข้อง :\n\nหัวเว่ย คลาวด์ มีความมุ่งมั่นในการสร้างเครือข่ายระดับโลกหนึ่งเดียว ซึ่งทำให้เข้าถึงบริการต่าง ๆ บนหัวเว่ย คลาวด์ จากทุกที่ทั่วโลกภายในเวลาเพียง 50 มิลลิวินาที องค์กรต่าง ๆ จะไม่จำเป็นต้องสร้างศูนย์ข้อมูลของตนเองอีกต่อไป โดยหัวเว่ย คลาวด์ จะเปิดตัวรีเจียนใหม่ในอินโดนีเซียและไอร์แลนด์ และภายในปลายปีนี้ หัวเว่ย คลาวด์ จะมีรีเจียนรวมกัน 29 จุด และพื้นที่ให้บริการ (AZ) 75 แห่ง ครอบคลุมกว่า 170 ประเทศและภูมิภาค\n\nคุณจาง ผิงอัน ยังได้เปิดตัวแผน \"Go Cloud, Go Global\" โดยหัวเว่ย คลาวด์ มุ่งให้บริการทุกสิ่งแบบ Everything as a Service เพื่อแบ่งปันประสบการณ์เจาะจงแต่ละท้องถิ่นที่จำเป็นในการให้บริการในกว่า 170 ประเทศและภูมิภาค พร้อมข้อมูลเชิงลึกเกี่ยวกับธุรกิจและอุตสาหกรรมในภูมิภาคหลัก ๆ พร้อมมอบเทคโนโลยีและโซลูชันสนับสนุนอีโคซิสเต็มระดับโลก ความพยายามเช่นนี้จะช่วยให้องค์กรต่าง ๆ ใช้คลาวด์ได้ดีขึ้น และประสบความสำเร็จในการลุยโลกมากขึ้น\n\nหัวเว่ย คลาวด์ ยึดมั่นในหลักการ \"จากท้องถิ่นให้ท้องถิ่น\" เพื่อสร้างระบบนิเวศดิจิทัลระดับโลก โดยในอีก 3 ปีข้างหน้า หัวเว่ย คลาวด์ จะให้การสนับสนุนสตาร์ทอัพที่มีแววอย่างน้อย 10,000 รายทั่วโลก ด้วยการสนับสนุนต่าง ๆ เช่น การปรับปรุงประสิทธิภาพต้นทุน การสนับสนุนทางเทคนิค การฝึกอบรมผู้ประกอบการ และทรัพยากรธุรกิจอื่น ๆ ปัจจุบัน มีองค์กรกว่า 120 รายในเอเชียแปซิฟิกเข้าร่วมโครงการสตาร์ทอัพของหัวเว่ย คลาวด์ แล้ว",
    "จับตาเบลเยียม! หลังบางประเทศในยุโรปผลักดันการแบนเพชรรัสเซีย": "สำนักข่าวรอยเตอร์ส รายงานจากกรุงบรัสเซลส์ ประเทศเบลเยียม เมื่อวันที่ 26 ก.ย. ว่า หลังการดำเนินการคว่ำบาตรไปแล้ว 6 รอบ นับตั้งแต่ที่รัสเซียเริ่มปฏิบัติการทางทหารในยูเครน อียูยังคงต้องมีมติเอกฉันท์ตามกฎ ในการออกมาตรการคว่ำบาตรเพชรจากรัสเซีย กระนั้นเบลเยียม ซึ่งเป็นสถานที่ตั้งของเมืองแอนต์เวิร์ป ศูนย์กลางการค้าเพชรขนาดใหญ่ที่สุดในโลก เคยปฏิเสธมตินี้มาก่อน\n\nโปแลนด์, ไอร์แลนด์, ลิทัวเนีย, เอสโตเนีย และลัตเวีย คือ 5 ประเทศ ที่เสนอให้มีห้ามนำเข้าเพชรจากรัสเซีย เพื่อแสดงการตอบโต้ ขณะที่ศูนย์เพชรโลกแอนต์เวิร์ป (เอดับเบิลยูดีซี) กล่าวว่า การคว่ำบาตรดังกล่าวจะทำให้ธุรกิจหายไปราว 30% และเอื้อประโยชน์ต่อศูนย์กลางการค้าของคู่แข่ง อีกทั้งผู้ซื้อควรได้รับอนุญาตให้ตัดสินใจเองว่า พวกเขาต้องการอัญมณีของรัสเซียหรือไม่\n\nEyes on Belgium as some EU states push for Russian diamond ban https://t.co/pSkUbltroS pic.twitter.com/QgBp5cjiCp — Reuters (@Reuters) September 25, 2022\n\nแม้กระทรวงการต่างประเทศของเบลเยียม และตัวแทนทางการทูตของอียูจะไม่แสดงความเห็นตอบกลับ แต่เมื่อวันที่ 14 ก.ย. ที่ผ่านมา นายกรัฐมนตรีอเล็กซานเดอร์ เดอ โกร ผู้นำเบลเยียม กล่าวในการประชุมเพชรระดับนานาชาติว่า คำสั่งห้ามดังกล่าวจะเป็น “การสูญเสียครั้งใหญ่” และสร้างความเสียหายต่ออุตสาหกรรมที่คิดเป็น 5% ของการส่งออกของเบลเยียม รวมถึงการรองรับงานอีกประมาณ 30,000 ตำแหน่ง\n\nอย่างไรก็ตาม เจ้าหน้าที่อียูและนักการทูตคนหนึ่ง ซึ่งเกี่ยวข้องกับการเตรียมมาตรการคว่ำบาตรรอบใหม่ต่อรัสเซียกล่าวว่า ขณะนี้เบลเยียมถูกคาดหวังให้ยกเลิกวีโต้ของตัวเองแล้ว.\n\nเครดิตภาพ : REUTERS",
    "เปิดตัวแล้ว “SENNHEISER MOMENTUM 4 Wireless” หูฟังฟีเจอร์เยอะ คาแรกเตอร์จัด": "MOMENTUM 4 Wireless เป็น หูฟังไร้สายแบบครอบหู ที่มาพร้อมฟีเจอร์จัดเต็มที่สุดเท่าที่มีมาในแบรนด์เซนไฮเซอร์ โดดเด่นด้วยคุณสมบัติที่หูฟังเรือธงต้องมีคือ คุณภาพเสียง ที่เหนือชั้น และเป็นเอกลักษณ์แบบที่คาแรกเตอร์ของเซนไฮเซอร์มีเสมอมา\n\nนักฟังเพลงตัวจริงเสียงจริงย่อมรู้จัก แบรนด์หูฟัง และเครื่องเสียงระดับโลก SENNHEISER (เซนไฮเซอร์) กันดีอยู่แล้ว ในฐานะแบรนด์หูฟังชั้นนำของโลกที่พัฒนาผลิตภัณฑ์เพื่อนักฟังเพลงมาตลอด วันนี้ถึงเวลาที่เซนไฮเซอร์จะเปิดตัวหูฟังรุ่นใหม่ล่าสุด ชื่อรุ่นว่า SENNHEISER MOMENTUM 4 Wireless\n\nนอกจากนี้ \"MOMENTUM 4 Wireless\" ได้รับการออกแบบใหม่ ให้ลำโพงหันเข้าหาหูในทิศทางที่ได้ยินเสียงดีที่สุด จนกระทั่งได้ Sound stage กว้างกว่าเดิม\n\nเบื้องหลังขอ งเสียงคุณภาพ คือ ระบบทรานสดิวเซอร์ (Transducer) ขนาด 42 มม. ซึ่งผลิตในประเทศไอร์แลนด์ ออกแบบมาเพื่อคนรักเสียงเพลงโดยเฉพาะ จึงได้เสียงที่ถูกต้องแม่นยำเป็นพิเศษ และมีไดนามิกคมชัด\n\nไม่เพียงแต่เสียงจะดีตั้งแต่เริ่มแกะกล่อง ยังมีฟีเจอร์ปรับแต่งเสียงที่ปรับให้เข้ากับการได้ยินตามสไตล์ของแต่ละคนได้ (Sound Personalization) ทั้ง EQ, Preset และอื่นๆ ผ่านแอปพลิเคชัน Sennheiser Smart Control\n\nอีกฟีเจอร์ที่ควบคู่กับหูฟังที่ดีในปัจจุบันคือ ระบบตัดเสียงรบกวน Adaptive Noise Cancellation (ANC) แน่นอนว่าในหูฟังรุ่นนี้มี ANC ขั้นสูงที่ตัดเสียงรบกวนจากภายนอกได้อย่างหมดจด แต่ก็ยังมีโหมด Transparency ที่จะช่วยให้ได้ยินเสียงภายนอกได้โดยไม่ต้องถอดหูฟัง\n\nด้านการใช้งานสนทนา หูฟังรุ่นนี้ถูกพัฒนาไมโครโฟนมาใหม่ เป็น Digital beamforming microphone จำนวน 4 ตัวบนหูฟัง ทำให้เสียงสนทนามีคุณภาพ ชัดใส ทั้งยังตัดเสียงรบกวนรอบข้างรวมถึงเสียงลมได้ด้วย\n\n\"MOMENTUM 4 Wireless\" ดีไซน์มาให้มีน้ำหนักเบา มาพร้อมแผ่นรองหูที่ช่วยให้สวมใส่ได้สบาย ไม่รู้สึกปวดหูแม้จะสวมใส่เวลานาน และเมื่อจะเก็บก็พับเก็บใส่ในเคสแข็งสุดพรีเมียมที่แถมมาให้ ทั้งปลอดภัยและประหยัดพื้นที่จัดเก็บ\n\nจุดเด่นอีกประการที่ต้องพูดถึงคือแบตเตอรี่ของ \"MOMENTUM 4 Wireless\" ที่ใช้งานได้ต่อเนื่องนานถึง 60 ชั่วโมง จนเป็นเพื่อนร่วมทางของนักเดินทางได้สบายๆ แม้จะต้องบินต่อเนื่อง\n\nนอกจากนี้ \"SENNHEISER MOMENTUM 4 Wireless\" ยังมีฟีเจอร์สุดอัจฉริยะต่างๆ มากมาย เช่น Smart Pause หยุดเล่นชั่วคราวเมื่อถอดหูฟังแล้วเล่นต่อเมื่อสวมหูฟัง, Smart Touch Gestures ระบบสั่งงานแบบสัมผัสอันชาญฉลาด, Voice Assistant ควบคุมการใช้งานด้วยเสียง เป็นต้น\n\n\"หูฟัง MOMENTUM 4 Wireless\" มีให้เลือก 2 สี ได้แก่ สีดำและสีขาว จำหน่ายในราคา 12,990 บาท ที่ Sennheiser Web Shop และ Munkong Gadget\n\nพิสูจน์อักษร....สุรีย์ ศิลาวงษ์",
    "‘ดาโล่ต์’ ซัดเบิ้ล! ‘โปรตุเกส’ บุกถล่ม ‘เช็ก’ 4-0 ศึกยูฟ่า เนชั่นส์ลีก": "‘ดาโล่ต์’ ซัดเบิ้ล! ‘โปรตุเกส’ บุกถล่ม ‘เช็ก’ 4-0 ศึกยูฟ่า เนชั่นส์ลีก\n\n“ฝอยทอง” โปรตุเกส บุกไปถล่มเอาชนะสาธารณรัฐเช็ก ได้ถึง 4-0 ในเกมยูฟ่า เนชั่นส์ลีก ลีกเอ กลุ่ม 2 ที่สนามฟอร์ทูน่า อารีน่า เมื่อคืนวันที่ 24 กันยายน\n\nโดยโปรตุเกสได้ประตูจาก ดิโอโก้ ดาโล่ต์ นาทีที่ 33 และ 52, บรูโน่ แฟร์นันเดส นาทีที่ 45 และดิโอโก้ โชต้า ปิดท้ายนาทีที่ 82\n\nด้านอีกคู่ในกลุ่มเดียวกัน สเปน แพ้ สวิตเซอร์แลนด์ 1-2\n\nผลคู่อื่นๆ\n\nลีกบี\n\nอาร์เมเนีย แพ้ ยูเครน 0-5\n\nสโลวีเนีย ชนะ นอร์เวย์ 2-1\n\nสกอตแลนด์ ชนะ ไอร์แลนด์ 2-1\n\nอิสราเอล ชนะ แอลเบเนีย 2-1\n\nเซอร์เบีย ชนะ สวีเดน 4-1\n\nลีกซี\n\nไอร์แลนด์เหนือ ชนะ โคโซโว 2-1\n\nไซปรัส ชนะ กรีซ 1-0",
    "หน่วยกำกับดูด้านเทคโนโลยีสั่งปรับ Instagram เป็นเงินมหาศาล เพราะละเมิดข้อมูลเยาวชน": "Data Protection Commissioner (DPC) หน่วยงานกำกับดูแลของไอร์แลนด์สั่งปรับ Instagram เป็นเงินจำนวน 405 ล้านยูโร (ราว 14,700 ล้านบาท) จากกรณีที่ Instragram ละเมิดมาตรการปกป้องข้อมูลส่วนบุคคลของสหภาพยุโรปหรือ General Data Protection Regulation (GDPR) โดยเฉพาะข้อมูลส่วนบุคคลของเยาวชน\n\nDPC มีหน้าที่กำกับดูแลบริษัทด้านเทคโนโลยีที่มีสำนักงานยุโรปอยู่ในไอร์แลนด์ นี่ถือเป็นครั้งแรกที่สั่งปรับเป็นเงินจำนวนมหาศาลขนาดนี้\n\nโดยในคำไต่สวนเน้นประเด็นที่ Instagram อนุญาตให้เยาวชนอายุไม่ถึง 18 ปีสามารถเปิดบัญชีธุรกิจที่ทำให้ข้อมูลส่วนบุคคลอย่าง อีเมล และเบอร์โทรศัพท์ เปิดออกสู่สาธารณะ\n\nอย่างไรก็ตาม Meta เจ้าของ Instagram เผยว่าจะอุทธรณ์คำสั่งดังกล่าว โดยระบุว่าได้เพิ่มมาตรการความเป็นส่วนตัวของข้อมูลดังกล่าวตั้งแต่ปีที่แล้ว อย่างการออกฟีเจอร์ใหม่ ๆ ที่ช่วยปกป้องข้อมูลของเยาวชนมากขึ้น\n\n“บัญชีผู้ใช้งานที่อายุต่ำกว่า 18 ปีจะถูกตั้งค่าเป็นส่วนตัวโดยอัตโนมัติตั้งแต่เมื่อเริ่มเข้ามาใช้งาน Instagram” Meta ระบุ\n\nพร้อมกล่าวว่าที่ผ่านมาได้ร่วมกับ DPC อย่างเต็มที่ตลอดการไต่สวน แต่ไม่เห็นด้วยกับการคำนวณค่าปรับ และพร้อมที่จะยื่นคัดค้านต่อไป\n\nแอนดี เบอร์โรวส์ (Andy Burrows) แห่ง National Society for the Prevention of Cruelty to Children (NSPCC) ให้ความเห็นว่าการคำตัดสินในครั้งนี้แสดงให้เห็นว่าการบังคับใช้กฎหมายที่มีประสิทธิภาพจะช่วยปกป้องเยาวชนบนโลกออนไลน์ได้เพียงไร",
    "งาน \"หัวเว่ย คอนเนกต์\" ครั้งแรกนอกแผ่นดินจีน ดันนวัตกรรมคลาวด์ลุยตลาดโลก": "งานหัวเว่ย คอนเนกต์ ประจำปี 2565 หรือ HUAWEI CONNECT 2022 เปิดฉากแล้ววันนี้ที่กรุงเทพฯ โดยคุณเคน หู (Ken Hu) ประธานหมุนเวียนของหัวเว่ย ได้กล่าวคำปราศรัยสำคัญในหัวข้อ \"Unleash Digital\" (ปลดปล่อยพลังแห่งดิจิทัล) ขณะที่คุณจาง ผิงอัน (Zhang Ping'an) ซีอีโอของหัวเว่ย คลาวด์ (Huawei Cloud) ได้ประกาศแผนเปิดตัวรีเจียนใหม่ ๆ ในอินโดนีเซียและไอร์แลนด์ พร้อมเผยโฉมแผนระบบนิเวศอย่าง \"Go Cloud, Go Global\" (ลุยโลกด้วยคลาวด์) และตอกย้ำพันธสัญญาในการให้บริการทุกสิ่งแบบ Everything as a Service ส่วนคุณแจ็กเกอลีน สือ (Jacqueline Shi) ประธานฝ่ายการตลาดและบริการขายระดับโลกของหัวเว่ย คลาวด์ เปิดเผยว่า หัวเว่ย คลาวด์ จะเปิดตัวนวัตกรรมใหม่กว่า 15 รายการทั่วโลก ครอบคลุมทั้งคลาวด์เนทีฟ การพัฒนาปัญญาประดิษฐ์ ธรรมาภิบาลข้อมูล คอนเทนต์ดิจิทัล การพัฒนาซอฟต์แวร์ และบริการแพลตฟอร์ม (aPaaS) อย่างมาโครเวิร์ส (MacroVerse)\n\nคุณเคน หู เปิดเผยว่า องค์กรต่าง ๆ ควรนำระบบคลาวด์มาใช้เพื่อให้พัฒนาได้อย่างก้าวกระโดด เมื่อเทคโนโลยีอัจฉริยะดิจิทัลคืออนาคต โดยหัวเว่ย คลาวด์ ได้ผสานรวมบริการกว่า 240 รายการ และเอพีไอ (API) กว่า 50,000 รายการ เพื่อนำเทคโนโลยีปัญญาประดิษฐ์ การพัฒนาแอปพลิเคชัน และบิ๊กดาตา รวมถึงเครื่องพัฒนาต่าง ๆ ยกขึ้นคลาวด์ นวัตกรรมและความเชี่ยวชาญของหัวเว่ย คลาวด์ จะช่วยให้องค์กรต่าง ๆ ย้ายขึ้นคลาวด์ได้เร็วขึ้นและดีขึ้น\n\nหัวเว่ย คลาวด์ มีความมุ่งมั่นในการสร้างเครือข่ายระดับโลกหนึ่งเดียว ซึ่งทำให้เข้าถึงบริการต่าง ๆ บนหัวเว่ย คลาวด์ จากทุกที่ทั่วโลกภายในเวลาเพียง 50 มิลลิวินาที องค์กรต่าง ๆ จะไม่จำเป็นต้องสร้างศูนย์ข้อมูลของตนเองอีกต่อไป โดยหัวเว่ย คลาวด์ จะเปิดตัวรีเจียนใหม่ในอินโดนีเซียและไอร์แลนด์ และภายในปลายปีนี้ หัวเว่ย คลาวด์ จะมีรีเจียนรวมกัน 29 จุด และพื้นที่ให้บริการ (AZ) 75 แห่ง ครอบคลุมกว่า 170 ประเทศและภูมิภาค\n\nคุณจาง ผิงอัน ยังได้เปิดตัวแผน \"Go Cloud, Go Global\" โดยหัวเว่ย คลาวด์ มุ่งให้บริการทุกสิ่งแบบ Everything as a Service เพื่อแบ่งปันประสบการณ์เจาะจงแต่ละท้องถิ่นที่จำเป็นในการให้บริการในกว่า 170 ประเทศและภูมิภาค พร้อมข้อมูลเชิงลึกเกี่ยวกับธุรกิจและอุตสาหกรรมในภูมิภาคหลัก ๆ พร้อมมอบเทคโนโลยีและโซลูชันสนับสนุนอีโคซิสเต็มระดับโลก ความพยายามเช่นนี้จะช่วยให้องค์กรต่าง ๆ ใช้คลาวด์ได้ดีขึ้น และประสบความสำเร็จในการลุยโลกมากขึ้น\n\nหัวเว่ย คลาวด์ ยึดมั่นในหลักการ \"จากท้องถิ่นให้ท้องถิ่น\" เพื่อสร้างระบบนิเวศดิจิทัลระดับโลก โดยในอีก 3 ปีข้างหน้า หัวเว่ย คลาวด์ จะให้การสนับสนุนสตาร์ทอัพที่มีแววอย่างน้อย 10,000 รายทั่วโลก ด้วยการสนับสนุนต่าง ๆ เช่น การปรับปรุงประสิทธิภาพต้นทุน การสนับสนุนทางเทคนิค การฝึกอบรมผู้ประกอบการ และทรัพยากรธุรกิจอื่น ๆ ปัจจุบัน มีองค์กรกว่า 120 รายในเอเชียแปซิฟิกเข้าร่วมโครงการสตาร์ทอัพของหัวเว่ย คลาวด์ แล้ว\n\nนอกจากนี้ หัวเว่ยยังใช้แพลตฟอร์มระดับแถวหน้าในอุตสาหกรรมเพื่อส่งเสริมนวัตกรรมคลาวด์ โดยคุณแจ็กเกอลีน สือ ได้เปิดตัวบริการใหม่ของหัวเว่ย คลาวด์ รวม 15 รายการ ไม่ว่าจะเป็นซีซีอี เทอร์โบ (CCE Turbo) บริการคลาวด์เนทีฟแบบทุกหนทุกแห่ง (UCS) โซลูชันผานกู่ (Pangu) เพื่อพยากรณ์คลื่นลมทะเล ดาตาอาร์ทส์ เลคฟอร์เมชัน (DataArts LakeFormation) เวอร์ชวล ไลฟ์ (Virtual Live) โค้ดเช็ค แอนด์ คลาวด์เทสต์ (CodeCheck and CloudTest) คูเมสเสจ (KooMessage) คูเสิร์ช (KooSearch) และคูแกลเลอรี (KooGallery)\n\nในวันข้างหน้า หัวเว่ย คลาวด์ จะเดินหน้าให้บริการโครงสร้างพื้นฐาน เทคโนโลยี และความเชี่ยวชาญ แก่อุตสาหกรรมต่าง ๆ ต่อไป เพื่อปลดล็อกความเป็นดิจิทัลด้วยบริการทุกสิ่ง และวางรากฐานคลาวด์ในโลกอัจฉริยะ\n\nรูปภาพ - https://mma.prnewswire.com/media/1901486/Zhang_Ping_an_CEO_Huawei_Cloud.jpg\n\nคำบรรยายภาพ - คุณจาง ผิงอัน ซีอีโอของหัวเว่ย คลาวด์",
    "ไรอันแอร์ยกเลิก 420 เที่ยวบิน ในฝรั่งเศส เพราะพนักงานควบคุมจราจรทางอากาศ นัดหยุดงานประท้วง": "\n\nไรอันแอร์ สายการบินต้นทุนต่ำของไอร์แลนด์ระบุในแถลงการณ์ว่า ไรอันแอร์ ได้ยกเลิกเที่ยวบิน 420 เที่ยว หรือครึ่งหนึ่งของจำนวนเที่ยวบินที่บินจากหลายเมืองยุโรปไปยังกรุงปารีสในวันนี้ กระทบผู้โดยสาร 80,000 คน สืบเนื่องจากพนักงานควบคุมการจราจรทางอากาศของกรุงปารีสนัดหยุดงาน 24 ชั่วโมง เริ่มจากเวลา 06.00 น.ของวันนี้ หลังมีปัญหาพิพาทแรงงานเกี่ยวกับการข้อเสนอการปรับขึ้นค่าจ้างให้สอดคล้องกับเงินเฟ้อที่สูงขึ้น และการรับสมัครคนงานใหม่ แต่รัฐบาลไม่เห็นด้วย\n\n\n\nนับเป็นเหตุการณ์ล่าสุดที่อาจจะกระทบการจราจรทางอากาศในยุโรป โดยไรอันแอร์ ระบุว่า ไม่เป็นธรรมที่บรรดาผู้โดยสารชาวยุโรปหลายพันคนพลอยมาเดือดร้อนจากการนัดหยุดงานประท้วงของแรงงานจราจรทางอากาศของฝรั่งเศส\n\n\n\nด้านแอร์ฟรานซ์ สายการบินแห่งชาติฝรั่งเศสระบุว่า จากการนัดหยุดงานของแรงงานกลุ่มดังกล่าว แอร์ฟรานซ์ สามารถให้บริการเที่ยวบินระยะสั้นและระยะปานกลางเพียงร้อยละ 45 และร้อยละ 90 ของเที่ยวบินระยะไกลในวันนี้\n\n\n\nด้านโฆษกของบริษัทกรู๊ป เอดีพี ผู้ให้บริการสนามบินกรุงปารีส ระบุว่าบรรยากาศการเดินทางที่สนามบินกรุงปารีสค่อนข้างเงียบเหงาในวันนี้ เนื่องจากสายการบินส่วนใหญ่ได้แจ้งผู้โดยสารล่วงหน้าเรื่องการยกเลิกเที่ยวบิน แนะนำว่าพวกเขาไม่ต้องเดินทางมายังสนามบิน เพิ่มเติมว่าสายการบินส่วนใหญ่ต้องการยกเลิกเที่ยวบินระยะสั้นกับระยะกลาง มากกว่าการยกเลิกเที่ยวบินระยะไกล\n\n\n\nทั้งนี้ การนัดหยุดงานประท้วงและปัญหาการขาดแคลนพนักงานในช่วง 2-3 เดือนที่ผ่านมาทำให้สายการบินหลายแห่งในยุโรปยกเลิกหลายพันเที่ยวบิน กระทบผู้โดยสารชาวยุโรปที่ต้องจะเดินทางไปพักผ่อนในช่วงฤดูร้อนปีนี้เป็นครั้งแรก หลังการล็อกดาวน์ควบคุมการแพร่ระบาดของโรคโควิด-19 ทั่วทั้งยุโรปในช่วง 2 ปีที่ผ่านมา ซึ่งหลายฝ่ายคาดว่า ปัญหานี้อาจผลกระทบธุรกิจการบินฝรั่งเศสต่อเนื่องไปจนถึงฤดูไมไม้ผลิ (ตุลาคมถึงพฤศจิกายน)\n\n\n\n#ฝรั่งเศส\n\n\n\n#นัดหยุดงานประท้วง",
    "“Leio ไลโอโคตรแย้ยักษ์” จ่อฉาย 33 ประเทศทั่วโลก พร้อมเฉิดฉายที่ Slash Film Festival": "ถึงเวลา สัตว์ประหลาดไทย ผงาด ครั้งใหญ่ เมื่อ \"Leio ไลโอโคตรแย้ยักษ์\" ภาพยนตร์จักรวาลสัตว์ประหลาด ของค่ายเนรมิตรหนัง ฟิล์ม และ Fatcat Studios ผลงานการกำกับโดย ชาลิต ไกรเลิศมงคล และ ชิตพล เรืองกัลป์ ถูกซื้อลิขสิทธิ์ไปก่อนหน้านี้ 6 ประเทศ ได้แก่ สิงคโปร์, มาเลเซีย, บรูไน, อินโดนีเซีย, เวียดนาม, ไต้หวัน ล่าสุด ได้เซ็นสัญญาเพิ่มเติม ปูพรมฉายทุกภูมิภาคทั่วโลก นำโดย อินโดนีเซีย, กัมพูชา ,ลาว, พม่า, ฟิลิปปินส์, ติมอร์-เลเต, จีน, ญี่ปุ่น, สหรัฐอเมริกา, แคนาดา, เปอร์โตริโก, อเมริกันซามัว, กวม, หมู่เกาะบริติชเวอร์จิน, อังกฤษ, สกอตแลนด์, ไอร์แลนด์เหนือ, เวลส์, ไอร์แลนด์และยังเหลือ 9 ประเทศที่เตรียมเซ็นสัญญา รวมทั้งสิ้น 33 ประเทศ\n\nก่อนหน้านี้ \"Leio ไลโอโคตรแย้ยักษ์\" ได้ถูกรับคัดเลือกให้เข้าฉายใน Neuchatel International Fantastic Film Festival เทศกาลภาพยนตร์แนวแฟนตาซีที่ใหญ่ที่สุดแห่งหนึ่ง จัดที่ประเทศสวิตเซอร์แลนด์ ในรอบปฐมทัศน์โลก (World Premiere ) สาขา Asian Competition เมื่อวันที่ 1-9 กรกฎาคม และ Brussel International Fantastic Film Festival เป็นเทศกาลภาพยนตร์นานาชาติสำหรับภาพยนตร์แนว Horror, Thriller และ Science Fiction จัดที่ประเทศเบลเยี่ยม ในวันที่ 29 สิงหาคม - 10 กันยายน ที่ผ่านมา (www.bifff.net/program/leio) โดยได้รับการตอบรับด้วยดี\n\nนอกจากนี้ เตรียมพาแย้ยักษ์เฉิดฉายต่อในเทศกาล Slash Film Festival เป็นเทศกาลภาพยนตร์นานาชาติแนวสยองขวัญและแฟนตาซี ซึ่งจะเกิดขึ้นในช่วงวันที่ 22 กันยายน - 2 ตุลาคม นี้ จัดขึ้นที่ ประเทศออสเตรีย (https://slashfilmfestival.com/en/films-2022/leio) ถือได้ว่าภาพยนตร์เรื่องนี้ ได้เข้าร่วมเวทีใหญ่ ถึง 3 เวทีระดับโลก\n\n\"Leio ไลโอโคตรแย้ยักษ์\" เป็นเรื่องราวที่เกิดขึ้นแถบภาคอีสานในจังหวัดเลย ประสบปัญหาภัยแล้งเป็นประจำทุกปี จึงได้เกิดการแข่งขันขุดเจาะน้ำบาดาลขึ้น เพื่อชิงรางวัลเงินสดก้อนใหญ่ แต่สิ่งที่พวกเขาไม่รู้ก็คือ สัตว์ลึกลับซุ่มซ่อนอยู่ใต้ดิน ทางเดียวที่จะรอดคือต้องสู้! นำแสดงโดย พิชญะ นิธิไพศาลกุล, ธนันต์ธรญ์ นีระสิงห์, ณัฐชา เดอซูซ่า, ศุภชัย สุวรรณอ่อน และ พงศ์เทพ อนุรัตน์\n\n-------------------------------------\n\nหากมีข้อสงสัยเกี่ยวกับทรูไอดีสามารถเข้าไปได้ที่ TrueID Help Center เป็นช่องทางใหม่ที่ให้ข้อมูลและการแก้ไขปัญหาเบื้องต้นเกี่ยวกับทรูไอดี คลิกเลย >> https://bit.ly/3xEgdAa",
    "เปิดกำหนดการพระราชพิธีพระบรมศพ \"ควีนอังกฤษ\"": "สำนักพระราชวังอังกฤษ ออกแถลงการณ์รายละเอียดของกำหนดการพระราชพิธีพระบรมศพ สมเด็จพระราชินีนาถเอลิซาเบธที่ 2 ในวันนี้ (19 ก.ย.) ซึ่งคาดว่าจะเป็นการรวมตัวของเชื้อพระวงศ์ ผู้นำประเทศ และบุคคลสำคัญระดับโลกอื่น ๆ ราว 2,000 คน ที่จะเข้าร่วมพระราชพิธีพระบรมศพ ณ วิหารเวสต์มินสเตอร์\n\nหลังจากนั้นจะมีการถวายอาลัยด้วยการยืนสงบนิ่งทั่วอังกฤษเป็นเวลา 2 นาที เพื่อให้พสกนิกรอังกฤษได้มีโอกาสถวายความเคารพสมเด็จพระราชินีนาถเอลิซาเบธที่ 2 เป็นครั้งสุดท้าย\n\nเมื่อเสร็จสิ้นพระราชพิธีพระบรมศพ ณ วิหารเวสต์มินสเตอร์ จะมีการเคลื่อนย้ายพระบรมศพของสมเด็จพระราชินีนาถเอลิซาเบธที่ 2 ด้วยขบวนรถปืนใหญ่ ผ่านใจกลางกรุงลอนดอน\n\nทั้งนี้ ขบวนหีบพระบรมศพจะนำขบวนโดยวงปี่และกลองสกอตต์ มีกองทหารจากไอร์แลนด์ กองพลน้อยชาวกูรข่า กองทัพอากาศ พร้อมนักดนตรีดุริยางค์รวม 200 ชีวิต โดยมีสมเด็จพระเจ้าชาลส์ที่ 3 และพระบรมวงศานุวงศ์ ร่วมเสด็จไปตามเส้นทางต่าง ๆ จนถึงจุดหมายปลายทางคือพระราชวังวินด์เซอร์ เพื่อประกอบพิธีฝังพระบรมศพ ข้างหลุมฝังพระศพของเจ้าชายฟิลิป พระราชสวามีของสมเด็จพระราชินีนาถเอลิซาเบธที่ 2\n\nอ่านเพิ่มเติม: เผยรายละเอียดพระราชพิธีพระบรมศพ 'ควีนเอลิซาเบธที่ 2' ของอังกฤษวันนี้",
    "หนังประกวดสายเข้มข้นจาก “เทศกาลภาพยนตร์นานาชาติเมืองเวนิส” ครั้งที่ 79": "ในช่วงกลางของเทศกาลจึงมีหนังเด่น ๆ ดี ๆ ที่ออกฉายเพื่อขับเคี่ยวชิงรางวัลกันอย่างแน่นขนัด โดยหนังสายประกวดที่เป็นที่จับตารอดูกันมากที่สุดในเทศกาลนี้ ก็ยังมีผลงานใหม่เรื่อง Tár ของผู้กำกับ Todd Field ที่เพิ่งทำเสร็จหลังจากว่างเว้นจากการทำหนังมายาวนานถึง 16 ปีเลยทีเดียว\n\nด้วยเหตุที่หนังในสายประกวดหลัก ชิง รางวัลสิงโตทองคำ ของ เทศกาลภาพยนตร์นานาชาติเมืองเวนิส ครั้งที่ 79 ประจำปี 2022 มีจำนวนสูงถึง 23 เรื่อง ทางเทศกาลจึงต้องระดมฉายหนังในสายประกวดให้ได้วันละ 2-4 เรื่อง ในเวลา 10 วัน เพื่อให้ทันกับการประกาศผลรางวัลซึ่งจะมีขึ้นในพิธีปิดงานค่ำคืนวันที่ 10 กันยายนนี้ ตามเวลาท้องถิ่นที่อิตาลี\n\nชื่อหนัง Tár คือนามสกุลของ Lydia Tár วาทยากรหญิงในแวดวงดนตรีคลาสสิกร่วมสมัยเพียงรายเดียวที่มีโอกาสได้กำกับวงออร์เคสตราระดับแถวหน้าของโลกอย่างวง Berlin Philharmonic ซึ่งรับบทบาทโดย Cate Blanchett นั่นเอง\n\nผู้กำกับ Todd Field ให้สัมภาษณ์ในงานแถลงข่าวว่า เขาเขียนบทภาพยนตร์เรื่องนี้ให้กับนักแสดงหญิง Cate Blanchett โดยเฉพาะเลยทีเดียว และถ้า Cate Blanchett ไม่รับเล่น หนังเรื่องนี้ก็คงไม่มีทางจะสร้างออกมาได้อย่างแน่นอน\n\nในเรื่องผู้กำกับได้ตีแผ่ให้ผู้ชมได้เห็นถึงสถานการณ์ทั้งในปัจจุบันและในอดีตที่สืบทอดกันมานับเป็นร้อย ๆ ปี ที่วาทยกรหรือนักดนตรีในสายคลาสสิกระดับสุดยอดแห่งความเจ๋ง มักจะต้องเป็นผู้ชายเสมอ เมื่อมีตัวละครสมมติอย่าง Lydia Tár ขึ้นมา มันเลยกลายเป็นความพิเศษที่ไม่เคยปรากฏ ซึ่งหนังก็แสดงให้เห็นอย่างดีว่าเมื่อผู้ที่ได้ชื่อว่าเป็นสตรี มายืนอยู่ ณ ตำแหน่งนี้ มันจะมีความแตกต่างประการใดบ้าง\n\nในช่วงชั่วโมงแรกของหนัง Todd Field ไม่ประนีประนอมเลยที่จะลงรายละเอียดเกี่ยวกับบทประพันธ์และวงการดนตรีคลาสสิกผ่านการให้สัมภาษณ์ การ masterclass ถ่ายทอดประสบการณ์สอน และการควบคุมวงดนตรีของ Lydia Tár ชนิดที่คงต้องเป็นคนที่สนใจอยู่ในวงการนี้เท่านั้น จึงจะสามารถตามทันได้ทุกมุก ในขณะที่ผู้ชมที่ไม่ได้ฟังดนตรีคลาสสิกก็อาจจะไม่สนุกด้วยเลย\n\nแต่หลังจากที่ชั่วโมงแรกผ่านไป และหนังเริ่มให้ความสำคัญกับพล็อตชิงรักหักสวาทระหว่างสตรีที่รายล้อม Lydia Tár ผู้ชมทั่วไปก็น่าจะรู้สึกร่วมไปกับหนังได้ อีกทั้งยังได้เห็นว่าผู้หญิงที่จะประสบความสำเร็จในโลกของผู้ชายอย่าง Lydia Tár จะต้องสามารถ ‘ควบคุม’ ชีวิตของผู้อื่นในกำมือกันอย่างไร\n\nโดยเฉพาะเมื่อเรื่องของ ‘หัวใจ’ มักจะสำคัญไปกว่า ‘เหตุผล’\n\nแถมในช่วงหนึ่งที่ Lydia Tár เดินทางมายังเอเชียตะวันออกเฉียงใต้ (ซึ่งหนังไม่ได้เจาะจงชัดเจนว่าเป็นประเทศใด) เราจะได้เห็นวงดุริยางค์ของคณะนักดนตรีเยาวชนไทยมาร่วมเล่นอีกด้วย\n\nอย่างไรก็ดี ก่อนที่จะดูหนังเรื่องนี้ ถ้าจะได้ลองหาฟังบทประพันธ์ที่ Todd Field ใช้ในการเดินเรื่องหลักไปด้วยก็น่าจะดี ซึ่งโปรแกรมที่ Lydia Tár วางไว้ในการแสดงก็ประกอบด้วย Symphony no.5 โดย Gustav Mahler และ Cello Concerto ในบันไดเสียง E minor op.85 โดย Edward Elgar\n\nหนังอีกเรื่องที่เป็นที่รอคอยไม่แพ้กันนั่นก็คือ Bardo: False Chronicle of a Handful of Truths ของผู้กำกับเม็กซิกัน Alejandro González Iñárritu\n\nแต่หลังจากที่ได้ฉายรอบสื่อไป นักวิจารณ์ก็เสียงแตกกันพอสมควร มีทั้งสื่อที่ยกย่องให้เป็นงานที่ดีที่สุดของผู้กำกับ และที่กล่าวว่าเป็นงานที่หลงตัวเองอย่างที่สุด\n\nผู้กำกับและทีมนักแสดงในวันเปิดตัวที่เทศกาลภาพยนตร์เวนิส Credit : Tiziana FABI / AFP\n\nหนังเรื่อง Bardo เล่าเหตุการณ์ทั้งในโลกความจริงและห้วงความฝันของ Silverio นักข่าวและนักทำหนังสารคดีชื่อดังชาวเม็กซิโกที่ประสบความสำเร็จด้านหน้าที่การงานในสหรัฐอเมริกาจนได้รับรางวัลที่ลอสแองเจลิส จนบันดาลใจให้เขาและครอบครัวหวนกลับไปยังประเทศบ้านเกิด ซึ่งก็ทำให้ Silverio มีโอกาสได้ย้อนทวนชีวิตในอดีตที่เม็กซิโกอันเป็นมาตุภูมิของเขา\n\nผู้กำกับ Alejandro González Iñárritu น่าจะได้รับแรงบันดาลใจจากผลงานโลกฝันแฟนตาซีที่มีความเป็นส่วนตัวของตัวละครชายหนุ่มหลาย ๆ เรื่องของผู้กำกับอิตาลี Federico Fellini ทำให้ Bardo มีฉากเหนือจริงที่อลังการตระการตาอย่างมากมาย จนชวนให้รู้สึกเสียดายที่หนังค่าย Netflix เรื่องนี้ น่าจะไม่มีโอกาสได้ฉายในโรงภาพยนตร์ขนาดใหญ่ในบ้านเรา แม้ว่าผู้กำกับจะเมามันกับการกำกับภาพในระดับที่ไม่อาจจะดื่มด่ำกำซาบได้จากจอขนาดเล็กเลย\n\nหนังประกวดเทศกาลเวนิสปีนี้ มีเนื้อหาที่เกี่ยวข้องกับชีวิตครอบครัวผ่านมุมมองของตัวละครหญิงอยู่หลายเรื่อง\n\nเริ่มตั้งแต่ Immensity ของผู้กำกับอิตาลี Emanuele Crialese ที่ย้อนเวลากลับไปยังยุคสมัย 1970s เล่าเรื่องราวของครอบครัวอันประกอบไปด้วยคู่สามีภรรยา Felice และ Clara ซึ่งหมดรักจนต่างฝ่ายต่างระอากันและกัน แต่ก็ยังทนอยู่ด้วยกันเพื่อลูก ๆ ที่ยังเล็ก โดยมี Adriana พี่สาวคนโตที่ชอบทำตัวเป็นเด็กผู้ชาย เริ่มรู้สึกระแคะระคายในความสัมพันธ์อันไม่ปกติของพ่อและแม่\n\nหนังเหมือนเป็นเวทีแสดงฝีมือให้ Penelope Cruz ในบท Clara ที่เหมือนจะต้องแบกหนังไว้ทั้งเรื่อง และผู้กำกับ Emanuele Crialese ก็ได้สร้างเซอร์ไพรส์ในงานแถลงข่าว ว่าจริง ๆ แล้วหนังเรื่องนี้เป็นอัตชีวประวัติส่วนตัวของเขา และสาวน้อย Adriana ในหนังก็คืออดีตของเขาก่อนจะเปลี่ยนชื่อและแปลงเพศเป็นหนุ่มทรานส์ ดังในทุกวันนี้ ซึ่งก็ทำให้หลาย ๆ คนที่ไม่รู้มาก่อนต่างรู้สึกตื่นเต้นตกใจไปตาม ๆ กัน เพราะนึกว่าเขามีเพศกำเนิดเป็นชายมาตลอด\n\nส่วนหนังฝรั่งเศสเรื่อง Other People’s Children ของผู้กำกับหญิง Rebecca Zlotowski ก็ตั้งคำถามหัวใจข้อสำคัญเอาไว้ว่า ผู้หญิงวัย 40 ปี คนหนึ่ง สามารถที่จะรักและห่วงใยบุตรสาวของคนอื่น เหมือนเป็นลูกของตนเองได้หรือไม่ หลังจากที่ตัวละครครูสตรีโรงเรียนมัธยม Rachel ซึ่งแสดงโดย Virginie Efira จะพบรักครั้งใหม่กับ Ali วิศวกรออกแบบรถยนต์ที่ยังมีพยานรักจากภรรยาคนเก่าเป็นบุตรสาววัยสี่ขวบปีนาม Leila อาศัยอยู่กับเขาด้วย\n\nหนังแสดงบททดสอบทางจิตใจของ Rachel ในครั้งนี้ได้อย่างละเอียดและละเมียดละไมดี ตามแบบฉบับของหนังฝรั่งเศส โดยให้ภรรยาคนเก่าของ Ali กลับเข้ามามีบทบาทสำคัญในฐานะมารดาทางชีวภาพของ Leila อีกครั้ง\n\nด้านหนังญี่ปุ่นเรื่อง Love Life ของผู้กำกับ Koji Fukada ก็เป็นเรื่องเกี่ยวกับครอบครัวเช่นกัน โดยเล่าผ่านตัวละครคุณแม่ Taeko กับบุตรชายวัยหกขวบยอดเซียนหมากกระดาน Keita ที่ได้แต่งงานใหม่กับพนักงานหนุ่ม Jiro หนังจากที่ Park สามีเก่าชาวเกาหลีใต้และเป็นใบ้ ทิ้งเธอและลูกไปโดยไร้เบาะแสร่องรอย\n\nเคราะห์ร้ายที่ฝ่ายพ่อแม่ของ Jiro ไม่ยอมรับภรรยาลูกติดคนใหม่รายนี้มากนัก กระทั่งเกิดเหตุไม่คาดฝัน ทำให้ Park หวนกลับมาหา Taeko อีกครั้ง เรื่องราวหนหลังทั้งหมดของตัวละครจึงถูกขุดคุ้ยกันอีกคำรบ\n\nหนังยังคงลายเซ็นการเขียนบทอันแหลมคมของผู้กำกับ Koji Fukada ที่มักจะเริ่มจากสถานการณ์ปัจจุบัน แล้วค่อย ๆ ถอยไปเล่าเรื่องราวในอดีตของตัวละครแต่ละรายจนกลายเป็นความเซอร์ไพรส์ที่คาดเดาอะไรไม่ได้ในหลาย ๆ ครั้ง\n\nโดยเฉพาะในเรื่องนี้ที่สุดท้ายหนังก็พาเราไปถึงเกาหลีใต้ ไม่ต่างจากที่ผู้กำกับ Hirokazu Kore-eda เคยแผ้วถางทางเอาไว้ใน Broker (2022) ซึ่งได้ลงโรงฉายในบ้านเราไป ทำให้ Love Life ซึ่งกินเวลาเล่าเรื่องยาวนานถึง 123 นาที มีอะไรชวนให้ต้องติดตามอย่างจดจ่ออยู่ตลอด\n\nนอกจากเรื่องราวในครอบครัวแล้ว การต่อสู้ทางการเมืองอย่างดุเดือดก็ทำให้เทศกาลเวนิสปีนี้เผ็ดร้อนไม่น้อยเลยเหมือนกัน\n\nเริ่มตั้งแต่หนังเล่าสงครามกลางเมืองในฝรั่งเศสเรื่อง Athena ของผู้กำกับ Romain Gavras ที่ทำให้พี่น้องท้องเดียวกันต้องมามีปากเสียงใช้กำลังกัน โดยพี่ชายคนโตซึ่งเป็นทหาร ต้องมาเผชิญหน้ากับน้องชายคนกลาง เมื่อน้องคนสุดท้องถูกเจ้าหน้าที่รัฐทำร้ายจนเสียชีวิตในการปะทะกันครั้งหนึ่ง และน้องชายคนกลางต้องการจับตัวคนลงมือมาลงโทษด้วยวิธีนอกกฎหมายให้สาสม\n\nหนังเล่าเรื่องราวความขัดแย้งในครอบครัวตามเวลาจริงตามแบบแผนดั้งเดิมของบทละครโศกนาฏกรรมกรีกได้อย่างหนักแน่นเข้มข้น และทรงพลัง โดยเฉพาะการออกแบบฉากการปะทะปะทั่ง และการหาทางหลบหนีต่าง ๆ ที่ดูแล้วทำให้ผู้ชมรู้สึกเหมือนอยู่ร่วมในเหตุการณ์จริง ๆ\n\nเพียงแค่ฉากแรกที่ใช้ภาพแบบลองเทคความยาว 12 นาที ไม่มีตัดเลยจากตัวอาคารทะยานขึ้นรถตู้ไปบนท้องถนนที่มีรถมอเตอร์ไซค์ผาดโผนบิดคันเร่งยกล้อ ก็ทำให้ผู้ชมตื่นตะลึงไปทั้งเทศกาลแล้วว่าจะถ่ายออกมาได้อย่างไร\n\nยิ่งหนังได้การแสดงสุดเดือดของนักแสดงนำชายทั้งสามรายแล้วก็ชวนให้หวังได้ในทันทีว่าเรื่องนี้คงมีโอกาสคว้ารางวัลด้านการแสดงฝ่ายชายอยู่สูง เมื่อพวกเขาจะต้องมาแข่งกันเองในเรื่องเดียวกัน ถือเป็นเรื่องเด่นอีกเรื่องหนึ่งในสายประกวดของเทศกาลเวนิสปีนี้ที่มีอะไรดี ๆ ออกมาให้ดูอยู่ทุก ๆ วันของการจัดงาน\n\nสำหรับ Argentina, 1985 ของผู้กำกับ Santiago Mitre ก็เป็นการต่อสู้ทางการเมืองเช่นกัน แต่เป็นการต่อสู้กันผ่านทางการไต่สวนของศาลและกระบวนการยุติธรรม กรณีที่สองอัยการหนุ่มไฟแรง Julio Strassera กับ Luis Moreno Ocampo ช่วยกันดำเนินคดีกับอดีตนายทหารชั้นผู้ใหญ่ที่เคยก่อรัฐประหารในอาร์เจนตินา เมื่อปี ค.ศ. 1985 หลังพวกเขาสิ้นสุดอำนาจและประเทศกลับคืนสู่ประชาธิปไตย ด้วยการเปิดโปงความไม่ชอบธรรมในการก่อรัฐประหาร และยิ่งกว่านั้นคือการใช้อำนาจและอาวุธในการหันมาทำร้ายร่างกายผู้บริสุทธิ์ในประเทศตนเอง ไม่เว้นแม้แต่คุณแม่ลูกอ่อนที่กำลังจะคลอด\n\nจากเนื้อหาของหนังที่เน้นฉากการไต่สวนในศาลเป็นหลัก ผู้ชมจะต้องตกใจว่าอาร์เจนตินา เคยตกอยู่ในสภาพบ้านป่าเมืองเถื่อนกันอย่างไร ภายใต้การบริหารงานเบ็ดเสร็จของกองทัพ และทหารที่ก่อรัฐประหารเป็นกลุ่มคนที่ขี้ขลาดตาขาวกลัวความผิดกันขนาดไหน\n\nตั้งแต่การขอให้ไปไต่สวนกันที่ศาลทหารแทน และการไม่กล้าเผชิญหน้ายอมรับการกระทำในอดีตที่ไม่อาจบิดพลิ้วใด ๆ ของตน ซึ่งก็ยิ่งทำให้ทั้งอัยการ Julio Strassera กับ Luis Moreno Ocampo เป็นวีรบุรุษปุถุชนที่แสนจะหาญกล้า เพราะแม้ว่าจะมีการเลือกตั้งกันแล้ว แต่ทหารกลุ่มนี้ก็ยังคงมีอำนาจในกองทัพข่มขู่ผู้ที่หาญกล้ามาท้าทายป้ายความผิดให้พวกเขาราวเป็นพวกมาเฟีย!\n\nผู้กำกับ Darren Aronofsky (ซ้ายสุด) กับทีมนักแสดง The Whale\n\nCredit : Marco BERTORELLO / AFP\n\nหนังอีกเรื่องที่หลาย ๆ คนคอยรอ เพราะเป็นการกลับมาคืนเวทีอีกครั้งของทั้งผู้กำกับ Darren Aronofsky ผู้เคยคว้ารางวัลสิงโตทองคำมาแล้วจากเรื่อง The Wrestler (2008) และนักแสดงหนุ่ม Brendan Fraser ที่จะได้รับบทบาทดี ๆ อีกครั้งในหนังใหม่เรื่อง The Whale ที่ดัดแปลงมาจากบทละครเวทีชื่อเดียวกันของ Samuel D. Hunter\n\nโดยในเรื่องนี้ Brendan Fraser รับบทเป็น Charlie อาจารย์ด้านภาษาอังกฤษของมหาวิทยาลัย ที่รับจ๊อบสอนนักศึกษาออนไลน์จากที่บ้านโดยไม่เคยคิดที่จะเปิดกล้องของตนเองเลย เนื่องจากเขาได้ปล่อยเนื้อปล่อยตัวให้มีน้ำหนักตัวถึง 272 กิโลกรัม ทำให้ความดันโลหิตสูงปรี๊ดจนพยาบาลต้องบังคับให้เขาไปพบแพทย์ แต่ Charlie กลับมิได้อินังใด ๆ เพราะเขากำลังหมดอาลัยตายอยากกับชีวิต แม้ว่าจะมีมิสชันนารีหนุ่มเข้ามาให้คำปรึกษาพึ่งพา และบุตรสาวที่กลับมาหาเขาอีกครั้ง หลังจากที่ Charlie เปิดตัวว่าเป็นเกย์และทิ้งครอบครัวของตัวเองไปอยู่กับแฟนหนุ่ม\n\nBrendan Fraser ได้แสดงให้ผู้ชมเห็นผ่านทุก ๆ อิริยาบทเลยว่า การเป็นคนที่มีน้ำหนักมหาศาลราวกับปลาวาฬที่ 272 กิโลกรัม มันสร้างความลำบากให้กับชีวิตได้มากมายขนาดไหน แต่หนังก็ยังคงความเมโลดรามา ค้นหาสัจธรรมชีวิตแบบเชย ๆ ตามแบบฉบับของผู้กำกับ Darren Aronofsky อยู่อย่างชัดเจน ทำให้เรื่องนี้ก็ได้รับเสียงตอบรับที่แตกข้างอยู่เหมือนกันว่า สรุปแล้ว Brendan Fraser ทำได้สำเร็จจริง ๆ หรือไม่ในการรับบทบาทเป็นอาจารย์ Charlie ครั้งนี้\n\nแต่เรื่องที่ดูจะเป็นเอกฉันท์มากกว่า เพราะมีแต่เสียงชื่นชอบโดยแทบไม่มีใครตำหนิวิจารณ์ นั่นก็คือหนังจากไอร์แลนด์เรื่อง The Banshees of Inisherin ของผู้กำกับ Martin McDonagh ที่ประกาศน้ำเสียงและลีลาของความเป็นหนังประจำชาติไอร์แลนด์ได้หมดจดสะกดครบในทุกมิติ\n\nทั้งในส่วนของฉากหลังที่ปักหลักถ่ายทำกันที่เกาะอินิชมอร์ ทางตะวันตกของไอร์แลนด์ โดยกำหนดให้เป็นช่วงปี 1920s ภาษาที่ใช้ที่ใส่สำเนียงและคำศัพท์ท้องถิ่นแบบชาวไอร์แลนด์อย่างเต็มพิกัด ชนิดที่ทางเทศกาลจะต้องจัดคำบรรยายภาษาอังกฤษเอาไว้ให้ ให้คนต่างพื้นที่ที่แม้จะพูดภาษาอังกฤษเหมือนกันได้เข้าใจ\n\nขณะที่เหล่าดารานักแสดงนำก็เกณฑ์ยอดฝีมือแถวหน้าของประเทศมาอย่างมากมาย ไม่ว่าจะเป็น Colin Farrell / Brendan Gleeson / Kerry Condon และ Barry Keoghan โดยไม่ต้องจ้างครูฝึกสำเนียงหรือ dialect coach ให้เปลืองงบประมาณกันเลย\n\nส่วนเนื้อหาเรื่องราวก็มีความน่ารักเหมือนเป็นวรรณกรรมท้องถิ่น เล่าผ่านคำทำนายของวิญญาณผีสตรีที่ชาวไอร์แลนด์เรียกกันว่า Banshee ที่เข้ามาทำนายว่าจะมีคนในเกาะเล็ก ๆ แห่งนี้ ตายแบบไม่ตายดีในเร็ววัน จากนั้นหนังก็เล่าถึงความสัมพันธ์อันร้าวฉานระหว่างคู่บัดดี้หนุ่มสองนายคือ Padraic กับ Colm ซึ่งรับบทโดย Colin Farrell และ Brendan Gleeson ตามลำดับ\n\nเมื่อวันดีคืนดี ฝ่าย Colm ก็สนใจอยากจะหันไปเป็นนักดนตรีและนักประพันธ์ดนตรี จนคิดที่จะเลิกคบหากับ Padraic อย่างเด็ดขาด ฝ่าย Padraic ไม่รู้ต้นสายปลายเหตุว่าเขาทำผิดอะไรจึงยอมไม่ได้ ยังไงก็ต้องเข้าไปคุยกับ Colm ให้รู้เรื่อง ฝ่าย Colm ก็ให้คำตอบเพียงสั้น ๆ ว่าไม่อยากจะเสียเวลากับคนทึ่ม ๆ อย่างนาย พร้อมทั้งท้าทายว่าถ้า Padraic ยังจะมาคุยกับเขาอีก เขาจะตัดนิ้วมือของเขาเอง โยนใส่หน้า Padraic ทีละนิ้ว ๆ\n\nจากเพื่อนที่เคยรักกันดี จึงต้องมาแตกหักด้วยคำพูดที่ช่างเหยียดหยามกันต่อหน้า กลายเป็นงานตลกสุดหรรษาที่หม่นมืดและหดหู่อยู่ในเวลาเดียวกัน สะท้อนบรรยากาศอันขมุกขมัวของเกาะท้องถิ่นเล็ก ๆ แห่งนี้ได้อย่างดี\n\nThe Banshees of Inisherin จึงเป็นหนังเล็ก ๆ ที่แม้จะไม่ได้มีอะไรวิเศษในระดับเปรี้ยงปัง แต่ก็ยังมีความน่ารักน่าชังแบบพอดีตัว โดยเฉพาะความนัวในแบบไอริชที่ไม่เหมือนชาติอื่นไหนในโลกนี้เลยจริง ๆ!",
    "[HUAWEI CONNECT 2022] Huawei ประกาศแผน Go Cloud, Go Global และ Cloud Region แห่งใหม่ในอินโดนีเซียและไอร์แลนด์": "วันนี้ (19 ก.ย. 2022) เป็นวันแรกของงาน HUAWEI CONNECT 2022 งานมหกรรมเทคโนโลยีประจำปีของ Huawei ซึ่งจัดขึ้นต่อเนื่องเป็นปีที่ 7 และปีนี้จัดที่ศูนย์การประชุมแห่งชาติสิริกิติ์ กรุงเทพฯ มีผู้เชี่ยวชาญและพันธมิตรทั่วโลกเข้าร่วมมากกว่า 10,000 คน\n\nภายในงาน นายเคน หู ประธานกรรมการบริหารหมุนเวียนตามวาระของ HUAWEI แถลงยุทธศาสตร์ของบริษัท คือ Go Cloud, Go Global และประกาศเปิดตัว Cloud Region แห่งใหม่ในอินโดนีเซียและไอร์แลนด์\n\nนายเคน หู บอกว่า ที่ผ่านมา Huawei Cloud ได้รวบรวมบริการมากกว่า 240 รายการและ API มากกว่า 50,000 รายการ เพื่อดึงการทำงานทุกอย่างขึ้นสู่คลาวด์ ตั้งแต่การพัฒนา AI, การทำ Big Data, การพัฒนาแอปพลิเคชั่น ซึ่งจะช่วยให้องค์กรปรับเปลี่ยนตัวเองไปสู่คลาวด์ได้เร็วขึ้น\n\n© สนับสนุนโดย WORKPOINT\n\nส่วนการเปิดตัวคลาวด์ระดับภูมิภาคหรือ Huawei Cloud Regions ในอินโดนีเซียและไอร์แลนด์นั้น เป็นการต่อยอดพันธกิจ สู่อีโคซิสเต็มระดับโลก และภายในสิ้นปีนี้ Huawei Cloud จะเปิดใช้งานศูนย์ข้อมูล หรือ Availability Zone – AZ 75 แห่งใน 29 ภูมิภาคทั่วโลก พร้อมให้บริการในประเทศและภูมิภาคต่างๆ กว่า 170 แห่ง\n\nในงานยังมีการแถลงเปิดตัวโซลูชั่นเพื่อองค์กรใหม่ๆ ของ Huawei Cloud เช่น คลัสเตอร์คลาวด์ความเร็วสูง (CCE Turbo), บริการคลาวด์เนทีฟแบบทุกหนทุกแห่ง (Ubiquitous Cloud Native Service – UCS), ตลอดจนโมเดล AI Pangu เพื่อประยุกต์ใช้กับการพยากรณ์คลื่นลมทะเล (Pangu wave model), รวมถึงบริการขั้นสูงอื่น ๆ อาทิ DataArts LakeFormation, Virtual Live, CodeCheck, CloudTest, KooMessage, KooSearch, และ KooGallery\n\nสำหรับงาน HUAWEI CONNECT 2022 มีการเดินสายจัดงานไปทั่วโลก โดยเปิดฉากที่กรุงเทพมหานคร ประเทศไทย และจัดต่อเนื่องที่เมืองดูไบ สหรัฐอาหรับเอมิเรตส์, กรุงปารีส ประเทศฝรั่งเศส และปิดท้ายที่เมืองเซินเจิ้น ประเทศจีน",
    "10 อันดับประเทศที่มี พาสปอร์ต ทรงอิทธิพลที่สุดในโลก ประจำปี 2022": "เว็บไซต์ Henley & Partners รายงานประเทศที่มี พาสปอร์ต ทรงอิทธิพล ประจำปี 2022 ตามจำนวนจุดหมายปลายทางที่ผู้ถือครองพาสปอร์ตสามารถผ่านเข้าได้โดยไม่ต้องขอวีซ่าล่วงหน้า จากพาสปอร์ตทั้งหมด 199 ฉบับ และ 227 จุดหมายปลายทาง ประจำไตรมาส 3 ในปีนี้\n\nทีมงาน THE STANDARD WEALTH ได้สรุปข้อมูลจาก The Henley Passport Index ณ วันที่ 20 กันยายน 2022 พบ 10 อันดับประเทศที่มีพาสปอร์ตทรงอิทธิพลที่สุดในโลก ประจำปี 2022 ดังนี้\n\nญี่ปุ่น (193 จุดหมายปลายทาง) สิงคโปร์ เกาหลีใต้ (192 จุดหมายปลายทาง) เยอรมนี สเปน (190 จุดหมายปลายทาง) ฟินแลนด์ อิตาลี ลักเซมเบิร์ก (189 จุดหมายปลายทาง) ออสเตรีย เดนมาร์ก เนเธอร์แลนด์ สวีเดน (188 จุดหมายปลายทาง) ฝรั่งเศส ไอร์แลนด์ โปรตุเกส สหราชอาณาจักร (187 จุดหมายปลายทาง) เบลเยียม นิวซีแลนด์ นอร์เวย์ สวิตเซอร์แลนด์ สหรัฐอเมริกา (186 จุดหมายปลายทาง) ออสเตรเลีย แคนาดา เช็ก กรีซ มอลตา (185 จุดหมายปลายทาง) ฮังการี (183 จุดหมายปลายทาง) ลิทัวเนีย โปแลนด์ สโลวาเกีย (182 จุดหมายปลายทาง)\n\nข่าวที่เกี่ยวข้อง\n\nช่องทางติดตาม THE STANDARD WEALTH\n\n\n\nTwitter: twitter.com/standard_wealth\n\nInstagram: instagram.com/thestandardwealth\n\nOfficial Line: https://lin.ee/xfPbXUP",
    "เปิดสาแหรกราชวงศ์ยุโรป ผูกพันใกล้ชิดควีนเอลิซาเบธ": "ราชวงศ์ยุโรปทั้งหมดยืนยันแล้วว่าจะเข้าร่วมพระราชพิธีพระบรมศพสมเด็จพระราชินีนาถเอลิซาเบธที่ 2 ล่าสุดที่ยืนยันมาคือลิกเตนสไตน์ ความสัมพันธ์ระหว่างราชวงศ์เหล่านี้นับย้อนไปได้หลายร้อยปี\n\nเว็บไซต์เดลิเมลรายงานว่า ราชวงศ์ยุโรปทั้งหมดยืนยันจะเข้าร่วมพระราชพิธีพระบรมศพควีนเอลิซาเบธในวันจันทร์ (19 ก.ย.) เพื่อแสดงการสนับสนุน “สมเด็จป้าลิลิเบธ” กษัตริย์เฟลิเปที่ 6 -สมเด็จพระราชินีเลทิเซียแห่งสเปน และกษัตริย์วิลเลม อเล็กซานเดอร์-สมเด็จพระราชินีแม็กซิมาแห่งเนเธอร์แลนด์เป็นกลุ่มแรกๆ ที่ทรงตอบรับคำเชิญร่วมส่งเสด็จควีนเป็นครั้งสุดท้ายในกรุงลอนดอน โดยเจ้าชายอลอยส์และเจ้าหญิงโซฟีแห่งลิกเตนสไตน์ทรงเป็นราชวงศ์รายล่าสุดที่ทรงตอบรับร่วมงาน เจ้าชายอัลเบิร์ต-เจ้าหญิงชาร์ลีนแห่งโมนาโก, แกรนด์กยุกเฮนรีแห่งลักเซมเบิร์ก, กษัตริย์ฟิลิปเป-สมเด็จพระราชินีมาทิลดาแห่งเบลเยียม, กษัตริย์คาร์ลกุสตาฟที่ 16 แห่งสวีเดน และกษัตริย์แฮรัลด์ที่ 5 แห่งนอร์เวย์จะเสด็จด้วยเช่นกัน\n\nความผูกพันทั้งหมดสืบสายมากจากสมเด็จพระราชินีนาถวิกตอเรีย แห่งสหราชอาณาจักร เกรตบริเทน และไอร์แลนด์ ผู้ทรงครองราชย์ตั้งแต่วันที่ 20 มิ.ย. 1837 (พ.ศ.2380) จนกระทั่งสวรรคตในปี 1901 (พ.ศ.2444) ควีนวิกตอเรียทรงมีพระราชโอรส-พระราชธิดา 9 พระองค์ พระราชนัดดา 42 พระองค์ ทรงเป็นศูนย์กลางเครือข่ายราชวงศ์ที่ผูกพันกันหมดทั่วยุโรป พระสวามี เจ้าชายอัลเบิร์ตแห่งเมืองแซ็กซ์โคเบิร์ก-โกธา ฝันให้ยุโรปผูกพันกันด้วยเครือข่ายครอบครัว ควีนวิกตอเรียทรงสานฝันนั้น ทายาทของทั้งคู่เป็นสมาชิกราชวงศ์และชนชั้นสูงทั่วทวีป ควีนวิกตอเรียจึงได้สมญานาม “สมเด็จย่าแห่งยุโรป”",
    "ห้างเซ็นทรัล ฉลองครบรอบ 75 ปี ทุ่ม 15,000 ล้าน ขยาย-รีโนเวตสาขา เดินหน้าสู่ห้างค้าปลีกแห่งอนาคต": "",
    "จุฬามณี ชาติสุวรรณ ลงนามหุ้นส่วนพัฒนาร่วมกับ เปาลา ปามปาโลนิ": "",
    "“ธง” เหนือหีบพระบรมศพ “ควีนเอลิซาเบธ” เหตุใดไม่ใช่ธง Union Jack": "จากนั้น “กองทัพอาการหลวงแห่งสหราชอาณาจักร” ถวายพระเกียรติด้วยการเชิญหีบพระบรมศพฯ ขึ้นเครื่องบินกองทัพอากาศจาก \"เอดินบะระ\" มายัง พระราชวังบักกิงแฮม ในกรุงลอนดอน เมื่อวันที่ 14 กันยายน\n\nนับตั้งแต่การเคลื่อน หีบพระบรมศพ สมเด็จพระราชินีนาถเอลิซาเบธที่ 2 แห่งสหราชอาณาจักร จากพระตำหนักบัลมอรัลทางตอนเหนือของสกอตแลนด์ด้วยขบวนรถยนต์มายังพระราขวังโฮลีรูดในเอดินบะระ เป็นระยะทางกว่า 175 ไมล์ เมื่อวันที่ 11 กันยายน 2565\n\nเหนือหีบพระบรมศพ “ ควีนเอลิซาเบธ ” มีธงผืนใหญ่คลี่คลุม แต่ไม่ใช่ธง Union Jack หรือ ธงชาติสหราชอาณาจักร ที่มีพื้นธงสีน้ำเงิน ซ้อนทับด้วยกากบาทมุมฉากกับกากบาททะแยงสีแดงขอบขาว อย่างที่คนทั่วโลกคุ้นตา\n\nวันรุ่งขึ้น 15 กันยายน จึงมีการเชิญ “หีบพระบรมศพ สมเด็จพระราชินีนาถเอลิซาเบธ ที่ 2” ด้วยราชรถปืนใหญ่ ออกจากพระราชวังบักกิงแฮม ไปประดิษฐาน ณ เวสต์มินสเตอร์ ฮอลล์ ห้องโถงใหญ่ซึ่งมีอายุเก่าแก่ที่สุดในกลุ่มอาคารรัฐสภาอังกฤษ หรือเดิมก็คือ พระราชวังเวสต์มินสเตอร์ เพื่อให้ประชาชนมีโอกาสถวายความเคารพระหว่างวันที่ 15-18 กันยายน 2565 ก่อนการประกอบพระราชพิธีพระบรมศพแบบรัฐพิธี ณ มหาวิหารเวสต์มินสเตอร์ ในวันจันทร์ที่ 19 กันยายน 2565\n\nเจ้าชายแอนดรูว์ ดยุกแห่งยอร์ก, เจ้าชายเอ็ดเวิร์ด เอิร์ลแห่งเวสเซกซ์, เจ้าหญิงแอนน์ ทรงรอรับพระบรมศพควีนเอลิซาเบธในหีบพระบรมศพซึ่งคลุมด้วย \"ธง Royal Standard\" ณ พระราชวังโฮลีรูด ในเอดินบะระ\n\nผืนธงบนโลงพระบรมศพ ควีนเอลิซาเบธที่ 2\n\nผืน ธง ขนาดใหญ่ ที่คลี่คลุมเหนือหีบพระบรมศพ “สมเด็จพระราชินีนาถเอลิซาเบธ ที่ 2” มีชื่อว่า ธง Royal Standard เป็นธงที่เปรียบเสมือนตัวแทนของพระมหากษัตริย์หรือผู้มีอำนาจปกครองสูงสุดของอังกฤษ รวมทั้งแสดงความเป็นสหราชอาณาจักร\n\nธง Royal Standard จัดทำขึ้นครั้งแรกหลังเหตุการณ์ประวัติศาสตร์ การรวมราชบัลลังก์ (Union of the Crowns) คือเหตุการณ์ที่เกิดขึ้นเมื่อวันที่ 24 มีนาคม ค.ศ.1603 (พ.ศ.2146) เมื่อพระเจ้าเจมส์ที่ 6 แห่งสกอตแลนด์ เสด็จขึ้นครองราชบัลลังก์แห่งอังกฤษและไอร์แลนด์ และรวมการปกครองแผ่นดินของทั้งสามราชอาณาจักรไว้ภายใต้พระมหากษัตริย์พระองค์เดียว\n\nรูปลักษณ์บนผืนธง Royal Standard ได้รับการปรับเปลี่ยนอยู่บ้างในระยะ 400 ปีให้หลังที่ผ่านมา ปัจจุบันบนผืนธง Royal Standard ประกอบด้วยพื้นที่ 4 ส่วน โดยใช้สีแดง เหลือง และน้ำเงิน\n\nธง Royal Standard\n\nความหมายธง Royal Standard\n\nที่กล่าวว่า ธง Royal Standard เป็นธงที่เปรียบเสมือนตัวแทนของพระมหากษัตริย์หรือผู้มีอำนาจปกครองสูงสุดของอังกฤษ ความหมายที่เฉพาะเจาะจงลงไปก็คือ ธง Royal Standard มิใช่ธงประจำตัวบุคคล แต่เป็นธงที่เป็นตัวแทนของ “สถาบันกษัตริย์อังกฤษ” และ “ความเป็นสหราชอาณาจักร”\n\nองค์ประกอบบนผืนธง Royal Standard องค์ปัจจุบัน ประกอบด้วยพื้นที่ 4 ส่วน แต่ละส่วนมีสัญลักษณ์และความหมายดังนี้\n\nพื้นที่ส่วนบนซ้ายและล่างขวา เป็นรูป สิงโตสีเหลือง 3 ตัว บนพื้นสีแดง ทำท่ากำลังเดินและยกอุ้งเท้าหน้าขี้น ตัวแทนดินแดนอังกฤษ\n\nบนพื้นสีแดง ทำท่ากำลังเดินและยกอุ้งเท้าหน้าขี้น ตัวแทนดินแดนอังกฤษ พื้นที่ส่วนบนขวา เป็นรูป สิงโตสีแดง บนพื้นสีเหลือง ทำท่าผงาดยืนอยู่บนขาหลัง ตัวแทนสกอตแลนด์\n\nบนพื้นสีเหลือง ทำท่าผงาดยืนอยู่บนขาหลัง ตัวแทนสกอตแลนด์ พื้นที่ส่วนล่างซ้าย เป็นรูปเครื่องดนตรี พิณสีเหลือง (harp) บนพื้นสีน้ำเงิน ตัวแทนไอร์แลนด์\n\nธง Royal Standard เหนือพระราชวังบักกิงแฮม\n\nธง Royal Standard จะได้รับการเชิญขึ้นเหนือพระราชวังขณะที่กษัตริย์อังกฤษประทับอยู่เท่านั้น หากธง Union Jack เชิญขึ้นเหนือ พระราชวังบักกิงแฮม แทนธง Royal Standard นั่นหมายความว่ากษัตริย์อังกฤษมิได้ประทับอยู่ที่นั่น\n\nทั้งนี้ ในการเสด็จพระราชดำเนินอย่างเป็นทางการโดยรถยนต์พระที่นั่ง เรือพระที่นัง เครื่องบินพระที่นั่ง ธง Royal Standard ก็จะได้รับการเชิญประกอบด้วยเช่นกัน\n\nเมื่อกษัตริย์อังกฤษเสด็จไปประกอบพระราชกรณียกิจยังรัฐสภา ธง Royal Standard จะได้รับการเชิญขึ้นเหนือหอคอยวิกตอเรีย (Victoria Tower) ซึ่งตั้งอยู่ในสวนสาธารณะติดกับอาคารรัฐสภา\n\nธง Royal Standard เหนือหีบพระบรมศพฯ บนราชรถปืนใหญ่\n\nเชิญหีบพระบรมศพฯ เข้าสู่เวสต์มินสเตอร์ ฮอลล์\n\nแม้ถึงวาระการเสด็จสวรรคตของกษัตริย์หรือสมเด็จพระราชินีแห่งอังกฤษ รวมทั้งพระบรมวงศานุวงศ์ ธง Royal Standard จะไม่มีวันลดลงครึ่งเสา (แต่จะลดธง Union Jack ลงครึ่งเสาแทน) เนื่องจากธง Royal Standard คือตัวแทน “สถาบันกษัตริย์อังกฤษ” กษัตริย์เสด็จสวรรคตก็จริง แต่ \"สถาบันกษัตริย์อังกฤษ\" ยังคงอยู่\n\nความหมายก็คือ ธง Royal Standard จะไม่มีวันลดลงครึ่งเสา ตราบเท่าที่สถาบันกษัตริย์อังกฤษยังคงอยู่ และราชบัลลังก์อังกฤษก็มิเคยว่างเว้นกษัตริย์แม้แต่วันเดียว\n\nทันทีที่ สมเด็จพระราชินีนาถเอลิซาเบธที่ 2 เสด็จสวรรคตเมื่อวันที่ 8 กันยายน 2565 เจ้าฟ้าชายชาร์ลส์ มกุฎราชกุมารผู้ดำรงพระยศ \"เจ้าชายแห่งเวลส์\" มาอย่างยาวนาน ได้ทรงสืบทอดราชบัลลังก์เป็น กษัตริย์ชาร์ลส์ที่ 3 (King Charles III) แห่งสหราชอาณาจักร โดยอัตโนมัติผ่านการประกาศของ “สภาการขึ้นครองราชย์ (Accession Council)” โดยไม่ต้องมีพิธีการใด ๆ ก่อนทั้งสิ้น\n\nพระราชพิธีประกาศขึ้นครองราชย์ยืนยันบทบาทของกษัตริย์พระองค์ใหม่อย่างเป็นทางการของ กษัตริย์ชาร์ลส์ที่ 3 ได้รับการจัดให้มีขึ้นในวันต่อมาคือวันที่ 9 กันยายน 2565 ในทันที\n\nหีบพระบรมศพ สมเด็จพระราชินีนาถเอลิซาเบธ ที่ 2 ภายใต้ธง Royal Standard ประดิษฐาน ณ เวสต์มินสเตอร์ ฮอลล์ ระหว่างวันที่ 15-18 กันยายน 2565 ก่อนการประกอบพระราชพิธีพระบรมศพแบบรัฐพิธี ณ มหาวิหารเวสต์มินสเตอร์ ในวันจันทร์ที่ 19 กันยายน 2565\n\nอ้างอิง",
    "สงครามยูเครน คือสัญญาณ ของการสิ้นสุด ‘จักรวรรดิสุดท้าย’ ของยุโรป": "สงครามยูเครน คือสัญญาณ ของการสิ้นสุด ‘จักรวรรดิสุดท้าย’ ของยุโรป\n\nจักรวรรดิ (empire) หมายถึง “กลุ่มชาติรัฐหรือชาติพันธุ์ที่อยู่ภายใต้การปกครองของจักรพรรดิหรืออธิปไตยของรัฐหนึ่งๆ ที่ทรงอิทธิพลเหนือกว่า โดยทั่วไปมีอาณาเขตกว้างใหญ่กว่าราชอาณาจักร” คำว่าจักรวรรดิมาจากภาษาละตินคำว่า “imperium” ที่หมายถึงสายการบังคับบัญชาทางการทหารของรัฐบาลโรมันโบราณ กล่าวคือ รัฐที่มีอาณาจักรอื่นที่มีประชากรและวัฒนธรรมแตกต่างชัดเจนอยู่ภายใต้อิทธิพลอำนาจการปกครอง ซึ่งหมายถึงการครอบงำทางอำนาจการทหารเช่นเดียวกับรัฐทั่วไป พูดง่ายๆ ก็คือจักรวรรดิจะมีโครงสร้างทางการเมืองที่มีวิธีกดขี่บังคับให้อาณาจักรต่างๆ อยู่ใต้อำนาจโดยใช้\n\nกำลังทหารเป็นเครื่องมือนั่นเอง\n\nจักรวรรดิแบ่งออกเป็นจักรวรรดิบนแผ่นดินใหญ่ เช่น จักรวรรดิอาคีเมนิดเปอร์เซีย จักรวรรดิมองโกล จักรวรรดิรัสเซีย ฯลฯ มักจะขยายไปตามอาณาเขตที่ประชิดต่อเนื่องกัน ส่วนจักรวรรดิทางทะเล เช่น จักรวรรดิโปรตุเกส จักรวรรดิอังกฤษ จักรวรรดิฝรั่งเศส ฯลฯ ที่มีอาณาเขตกระจัดกระจายหลวมๆ แต่อยู่ในอำนาจการควบคุมด้วยกำลังทหารกองทัพเรือนั่นเอง\n\nความจริงประเทศรัสเซียในปัจจุบัน ก็ยังสภาพของจักรวรรดิอยู่นะครับ แม้ว่าจักรวรรดิรัสเซียและสหภาพโซเวียต ซึ่งมีสภาพเป็นจักรวรรดิบนแผ่นดินใหญ่จะล่มสลายไปแล้วก็ตามแต่ประเทศรัสเซียก็ยังคงมีกลุ่มชาติรัฐหรือชาติพันธุ์ที่อยู่ภายใต้การปกครองของรัสเซียคือ ตาตาร์, ยูเครน, ชูวัช, บัชคีร์, เชเชน และอื่นๆ อีกมากมาย ซึ่งชนเผ่าต่างๆ เหล่านี้ส่วนใหญ่นับถือศาสนาอิสลาม และมีประชากรที่นับถือศาสนาพุทธบ้าง อาทิ สาธารณรัฐคัลมืยเคีย (Kalmykia) ที่ตั้งอยู่ทางเหนือของทิวเขาคอเคซัสในยุโรปตะวันออก เป็นภูมิภาคเดียวในยุโรปที่ศาสนาพุทธเป็นศาสนาหลัก เพราะประชากรส่วนใหญ่คือชาวมองโกล ประกอบกับกลุ่มชาติพันธุ์จำนวนมากกระจัดกระจายไปทั่วเขตไซบีเรียซึ่งเป็นดินแดนที่กว้างใหญ่ไพศาลที่ครอบคลุมพื้นที่กว่า 13.1 ล้านตารางกิโลเมตรในขณะที่ทั้งประเทศรัสเซียมีเนื้อที่ทั้งหมด 17,098,246 ตารางกิโลเมตร\n\nดังนั้นการที่ประธานาธิบดีปูติน และชาวรัสเซียส่วนใหญ่ ยังเข้าใจผิดว่ารัสเซียเป็นประเทศเหมือนประเทศทั่วไปในโลก จึงเป็นการตั้งสถานะของตนเองผิดไป เพราะความจริงแล้วรัสเซีย ยังคงเป็นจักรวรรดิสุดท้ายของยุโรป ที่ยังคงอยู่ภายหลังที่จักรวรรดิจำนวนกว่าครึ่งโหลของยุโรป ได้แก่ จักรวรรดิเยอรมัน จักรวรรดิรัสเซีย จักรวรรดิออตโตมัน และ จักรวรรดิออสเตรีย-ฮังการี และภายหลังสงครามโลกครั้งที่ 2 จักรวรรดิเยอรมันที่ 3 จักรวรรดิอิตาลี จักรวรรดิฝรั่งเศส จักรวรรดิบริติซ จักรวรรดิโปรตุเกส (จักรวรรดิเยอรมันเริ่มจากการเป็นจักรวรรดิทางทะเลก่อน ต่อมาในสมัยนาซีเยอรมันจึงมีการตั้งตนเป็นจักรวรรดิบนแผ่นดินใหญ่ขึ้น)\n\nกระบวนการของการล่มสลายของ (จักรวรรดิ) รัสเซียยุคปัจจุบันเริ่มต้นขึ้นจากความพยายามของการบุกเข้าไปในประเทศยูเครนเมื่อวันที่ 24 กุมภาพันธ์ปีนี้ ซึ่งเปรียบเสมือนกับจักรวรรดิอังกฤษพยายามปราบปรามประเทศไอร์แลนด์ซึ่งอยู่ใกล้ชิดติดกับอังกฤษแถมพูดภาษาอังกฤษอีกด้วยแต่นับถือศาสนาคริสต์ต่างนิกายกัน โดยเริ่มจาก พ.ศ.2234 (ตรงกับสมัยพระเพทราชาแห่งกรุงศรีอยุธยา) ที่อังกฤษจัดการชาวอังกฤษและชาวสกอตแลนด์ที่ถือนิกายโปรเตสแตนต์เป็นจำนวนมากเข้ามาตั้งถิ่นฐานและยึดที่ดิน จึงกลายเป็นปัญหาที่เกิดขึ้นเป็นระยะๆ ตลอดมาในประวัติศาสตร์ไอร์แลนด์ ทำให้เกิดสงครามรบราฆ่าฟันกันนับร้อยๆ ปี\n\nแต่ในที่สุดประเทศไอร์แลนด์ก็ได้เอกราชใน พ.ศ.2465 (ตรงกับสมัย ร.6 แห่งกรุงรัตนโกสินทร์) แต่ก็ยังมีการก่อการร้ายอยู่ในไอร์แลนด์เหนือร่วม 30 ปีจึงสงบลงเมื่อ พ.ศ.2541 โดยจัดให้มีการเลือกตั้งอย่างเปิดเผยและเสรีซึ่งในอนาคตไอร์แลนด์เหนือก็จะกลับเข้าไปรวมกับประเทศไอร์แลนด์แน่นอนเพราะในไอร์แลนด์เหนือมีชาวไอริชมากกว่าชาวอังกฤษและชาวสก๊อตที่อพยพเข้ามาอยู่ในไอร์แลนด์เหนือเมื่อ 300 กว่าปีอยู่แล้ว\n\nที่สำคัญอีกประการหนึ่งคือ กำลังกองทัพ ซึ่งไม่อาจจะทราบได้ว่ากองทัพของประเทศใดเข้มแข็งจริงๆ จนกว่าจะเกิดสงครามขึ้นจริงๆ เหมือนดังในสงครามโลกครั้งที่ 2 ที่อิตาลีมีแสนยานุภาพเป็นที่เกรงขามมากแต่เมื่อรบกันจริงๆ แล้วกลับแสดงให้เห็นว่ากองทัพอิตาลีวิ่งหนีเก่งที่สุดและมักยอมแพ้ง่ายๆ เป็นกองพันเป็นกรมเลยทีเดียว ซึ่งปรากฏการณ์เช่นนี้ก็แสดงให้เห็นในสงครามยูเครน-รัสเซียขณะนี้ว่า กองทัพรัสเซียนั้นอ่อนยวบและพ่ายแพ้อย่างรวดเร็วเกินคาด\n\nครับ ! จักรวรรดิในโลกปัจจุบันนั้นพ้นสมัยไปแล้วซึ่งในภายภาคหน้าเราก็คงจะเห็นการล่มสลายของจักรวรรดิรัสเซีย และบรรดารัฐต่างๆ ในภาคตะวันออกของรัสเซียในยุโรปที่เป็นมุสลิมคงแยกตัวออกไป และรัฐในไซบีเรียก็คงจะมีสภาพเหมือนประเทศแคนาดา ออสเตรเลีย และนิวซีแลนด์ ที่มีอาณาเขตกว้างใหญ่แต่มีพลเมืองเบาบาง น่าจะคอยดูนะครับ\n\nโกวิท วงศ์สุรวัฒน์",
    "กษัตริย์ชาร์ลส์ที่ 3 เสด็จเยือนไอร์แลนด์เหนือ": "สมเด็จพระเจ้าชาร์ลส์ที่ 3 พร้อมด้วยพระราชินี มีพระราชปฏิสันถารทักทายฝูงชนที่มารอรับเสด็จหลายพันคน ในเช้าตรู่ของวานนี้ ขณะเสด็จสู่ปราสาทฮิลล์โบโรห์ ซึ่งเป็นที่พำนักอย่างเป็นทางการของพระมหากษัตริย์ในไอร์แลนด์เหนือ เพื่อพบผู้นำทางการเมือง โดยมีการยิงสลุตเพื่อเทิดพระเกียรติทางด้านตะวันตกเฉียงใต้ของกรุงเบลฟาสต์\n\nทั้งนี้การเสด็จเยือนไอร์แลนด์เหนือของพระองค์ในครั้งนี้ มีความสำคัญอย่างยิ่งในทางการเมือง เนื่องจากไอร์แลนด์เคยเกิดความขัดแย้งแบ่งแยกดินแดนในอดีต ที่รู้จักกันในนามเหตุการณ์ เดอะ ทรับเบิลส์ (Troubles) จวบจนถึงปัจจุบัน ผู้นำทางการเมืองของไอร์แลนด์เหนือก็ยัง ถูกแบ่งออกเป็น 2 กลุ่ม ได้แก่ กลุ่มยูเนี่ยนนิสต์ ที่ภักดีต่ออังกฤษ และกลุ่มเนชั่นแนลลิสต์ ที่ต้องการรวมชาติกับสาธารณรัฐไอร์แลนด์\n\nในพิธีที่ปราสาทฮิลส์โบโร นาย อเล็กซ์ มาสกีย์ โฆษกของสภาไอร์แลนด์เหนือ ได้กล่าวแสดงความระลึกถึงสมเด็จพระราชินีนาถเอลิซาเบธที่ 2 พร้อมระบุว่าสมเด็จพระเจ้าชาร์ลส์ที่ 3 ได้แสดงให้เห็นว่า พระองค์เข้าใจถึงความสำคัญและมุ่งมั่นที่จะทำให้เกิดการปรองดอง ส่วนสมเด็จพระเจ้าชาร์ลส์ที่ 3 ก็มีพระราชดำรัสตอบว่า พระองค์นั้นมีความมุ่งมั่นที่จะทำเพื่อสวัสดิภาพของชาวไอร์แลนด์เหนือทุกคน พร้อมทรงกล่าวยกย่องสมเด็จพระราชินีนาถเอลิซาเบธที่ 2 ด้วยเช่นกัน\n\nนอกจากนี้รอยเตอร์รายงานผลการสำรวจของ ยูกอฟ (YouGov) พบว่า สมเด็จพระเจ้าชาร์ลส์ที่ 3 ได้รับการสนับสนุนจากประชาชนเพิ่มสูงขึ้นตั้งแต่ครองราชย์ แต่อย่างไรก็ดีพระองค์ยังคงต้องเผชิญความท้าทายในการรักษาอาณาจักรเครือจักรภพเอาไว้ในยุคสมัยใหม่",
    "อีกหนึ่งประวัติศาสตร์ ผู้นำโลกนั่งรถบัสคันเดียวกันมาร่วมพระราชพิธีพระบรมศพควีนเอลิซาเบธที่ 2 วานนี้ – THE STANDARD": "เก็บตกอีกหนึ่งวินาทีประวัติศาสตร์ในพระราชพิธีพระบรมศพของสมเด็จพระราชินีนาถเอลิซาเบธที่ 2 วานนี้ (19 กันยายน) หลังบรรดากษัตริย์ สมาชิกราชวงศ์ ผู้นำโลก และเจ้าหน้าที่ระดับสูงจากนานาประเทศ ได้ร่วมนั่งรถบัสคันเดียวกัน เพื่อเดินทางไปร่วมพระราชพิธีพระบรมศพที่จัดขึ้น ณ มหาวิหารเวสต์มินสเตอร์แอบบีย์ ตามคำขอของรัฐบาลอังกฤษผู้เป็นเจ้าภาพ\n\nโดยวานนี้ทางการได้ขอให้แขกระดับซูเปอร์วีไอพีจากทั่วโลกจอดรถไว้ที่โรงพยาบาลหลวงเชลซี สถานดูแลทหารเกษียณอายุของกองทัพอังกฤษ ที่อยู่ทางตะวันตกของกรุงลอนดอน เพื่อเดินทางด้วยรถบัสไปยังบริเวณพระราชพิธีร่วมกัน\n\nสื่อต่างประเทศรายงานว่า รายชื่อของแขกคนสำคัญที่ร่วมนั่งรถบัสมีหลายคนด้วยกัน เช่น ไมเคิล มาร์ติน นายกรัฐมนตรีไอร์แลนด์, จัสติน ทรูโด นายกรัฐมนตรีแคนาดา, แอนโทนี อัลบาเนซี นายกรัฐมนตรีออสเตรเลีย และ จาซินดา อาร์เดิร์น นายกรัฐมนตรีนิวซีแลนด์\n\nนอกจากนี้ยังมีกษัตริย์และสมาชิกราชวงศ์หลายพระองค์ที่เสด็จโดยรถบัสของอังกฤษ เช่น สมเด็จพระจักรพรรดินารุฮิโตะ พร้อมด้วยสมเด็จพระจักรพรรดินีมาซาโกะ แห่งญี่ปุ่น, สมเด็จพระราชาธิบดีอับดุลลอฮ์ที่ 2 แห่งจอร์แดน, สมเด็จพระราชาธิบดีเฟลิเปที่ 6 และสมเด็จพระราชินีเลตีเซียแห่งสเปน\n\nอย่างไรก็ตาม ประธานาธิบดี โจ ไบเดน พร้อมด้วย จิล ไบเดน สุภาพสตรีหมายเลขหนึ่งของสหรัฐอเมริกา ปฏิเสธที่จะนั่งรถบัสรวมกับแขกผู้มีเกียรติรายอื่นๆ โดยยืนยันที่จะใช้รถประจำตำแหน่งกันกระสุนที่มีชื่อว่า ‘The Beast’ เพื่อความปลอดภัย\n\nสำหรับเหตุผลที่รัฐบาลอังกฤษเลือกใช้รถบัสในการเดินทางนั้น เป็นเพราะความสะดวกในการรักษาความปลอดภัยอย่างเข้มงวด และหลีกเลี่ยงปัญหาด้านการจราจร ซึ่งถือได้ว่าเป็นความรับผิดชอบที่ยิ่งใหญ่สำหรับรัฐบาลอังกฤษ ภายใต้งานพระราชพิธีซึ่งมีแขกคนสำคัญจากทั่วโลกมาร่วมเป็นจำนวนมาก โดยวานนี้มีผู้นำประเทศและประมุขแห่งรัฐเข้าร่วมราว 500 คน จากเกือบ 200 ประเทศ ฉะนั้นการใช้รถบัสคันเดียวกันจะทำให้เจ้าหน้าที่รักษาความปลอดภัยสามารถคุ้มกันได้อย่างมีประสิทธิภาพมากขึ้นและใช้กำลังคนน้อยกว่า ซึ่งถือเป็นเรื่องที่รัฐบาลให้ความสำคัญสูงสุด เพราะงานใหญ่ระดับนี้อาจตกเป็นเป้าของการก่อการร้ายหรือเหตุประท้วงได้\n\nอย่างไรก็ตาม การตัดสินใจครั้งนี้ของรัฐบาลก็ได้ก่อให้เกิดกระแสการพิพากษ์วิจารณ์เป็นวงกว้าง เนื่องจากบางประเทศมองว่าการให้ผู้นำนั่งรถบัสนั้นดูไม่สมเกียรติ ขณะที่ชาวเน็ตบางส่วนก็ได้ล้อเลียนภาพผู้นำนั่งรถบัสว่าเหมือนกำลังจะไปทัศนศึกษา รวมถึงยังมีกระแสต่อต้านจากประชาชนว่า เหตุใดไบเดนถึงได้รับอภิสิทธิ์เหนือกว่าผู้นำโลกคนอื่นๆ ด้วย\n\nภาพ: Hannah McKay – WPA Pool / Getty Images\n\nอ้างอิง:",
    "มีบิ๊กแมตช์บ้างมั้ย?ส่องชื่อทีมคู่แข่ง อังกฤษ ศึกเนชั่นส์ลีกปีหน้า": "อังกฤษ ภายใต้การกุมบังเหียนของ เซาธ์เกต ซึ่งมีผลงานที่น่าประทับใจทั้งในศึก ฟุตบอลโลก และฟุตบอล ยูโร กำลังโชว์ฟอร์มได้อย่างเลวร้ายถึงขนาดกำชัยไม่ได้เลยในการลงเล่นศึก เนชั่นส์ลีก ตลอดทั้งห้านัด และเป็นอันแน่นอนแล้วว่าพวกเขาจะโดนลดชั้นไปเล่นในลีกบีปีหน้าแทน หลังออกไปแพ้ให้กับ อิตาลี 1-0 ในเกมล่าสุดเมื่อวันศุกร์ที่ผ่านมาจนรั้งอันดับบ๊วยของกลุ่มเอ3\n\nต่อสถานการณ์ดังกล่าวก่อนที่ทีม สิงโตคำราม จะลงเล่นเกม เนชั่นส์ลีก ทิ้งทวนเป็นนัดสุดท้ายที่ เวมบลีย์ ต้อนรับการมาเยือนของ เยอรมัน ในวันจันทร์นี้ก่อนบินไปฟาดแข้ง ฟุตบอลโลก 2022 เดอะ ซัน ได้สอดส่องรายชื่อทีมคู่แข่งที่มีแววอยู่ร่วมกลุ่มเดียวกับ ทรี ไลอ้อนส์ ในลีกบีออกมาว่าน่าจะมีแต่ทีมในระดับต่ำชั้นแทบทั้งสิ้น",
    "ผู้นำทั่วโลกร่วมไว้อาลัยควีนเอลิซาเบธที่ 2 สวรรคต": "ผู้นำจากทั่วโลกต่างไว้อาลัยต่อการสวรรคตของสมเด็จพระราชินีนาถ เอลิซาเบธที่ 2 แห่งอังกฤษ ผู้เสด็จสวรรคตในวันพฤหัสบดีที่ 8 กันยายน ค.ศ. 2022 พระชนมายุ 96 พรรษา ที่ตำหนักพระราชวังบัลมอรัล สกอตแลนด์\n\nสมเด็จพระเจ้าชาลส์ที่ 3 กษัตริย์พระองค์ใหม่แห่งอังกฤษ ทรงมีแถลงการณ์ในวันพฤหัสบดีว่า \"การเสด็จสวรรคตของพระมารดา สมเด็จพระราชินีนาถเอลิซาเบธ คือช่วงเวลาแห่งความเศร้าโศกอย่างที่สุดสำหรับข้าพเจ้าและสมาชิกของราชวงศ์ทุกพระองค์\"\n\nสมเด็จพระเจ้าชาลส์ที่ 3 ตรัสว่า \"ประชาชนทั่วประเทศต่างรับรู้อย่างลึกซึ้งถึงความสูญเสียครั้งยิ่งใหญ่นี้ รวมถึงขอบเขตดินแดนในเครือจักรภพ และผู้คนทั่วโลกเหลือคณานับ\"\n\nลิซ ทรัสส์ นายกรัฐมนตรีคนใหม่ของอังกฤษ ที่เพิ่งเข้ารับตำแหน่งในสัปดาห์นี้ และเป็นผู้นำประเทศคนสุดท้ายที่ได้เข้าเฝ้าสมเด็จพระราชินีนาถเอลิซาเบธก่อนสวรรคต กล่าวว่า \"สมเด็จพระราชินีนาถเอลิซาเบธที่ 2 ทรงเป็นรากฐากที่แข็งแกร่งของอังกฤษยุคใหม่ ประเทศของเราเติบโตและเบ่งบานภายใต้การครองราชย์ของพระองค์ อังกฤษกลายเป็นประเทศที่ยิ่งใหญ่จนทุกวันนี้เพราะพระองค์\"\n\n\"สมเด็จพระราชินีนาถเอลิซาเบธที่ 2 ทรงมอบความมั่นคงและความเข้มแข็งที่เราต้องการ ทรงเป็นจิตวิญญาณของสหราชอาณาจักร ทรงเป็นกษัตริยาที่ครองราชย์ยาวนานที่สุดเท่าที่เคยมีมา\" ลิซ ทรัสส์ กล่าวด้วยว่า \"พระองค์ทรงปฏิบัติราชกรณียกิจตลอดพระชนม์ชีพยาวนานกว่าที่ผู้คนส่วนใหญ่ได้เคยจดจำพระองค์ และทรงเป็นที่รักและเคารพยิ่งของประชาชนอังกฤษและผู้คนทั่วโลก\"\n\nนิโคลา สเตอร์เจียน นายกรัฐมนตรีสกอตแลนด์ กล่าวไว้อาลัยในฐานะตัวแทนของประชาชนสกอตแลนด์ซึ่งเป็นหนึ่งในสหราชอาณาจักร โดยกล่าวว่า \"การสวรรคตของสมเด็จพระราชินีนาถเอลิซาเบธที่ 2 คือช่วงเวลาที่เศร้าโศกสำหรับอังกฤษ เครือจักรภพ และทั่วโลก\"\n\nอันโตนิโอ กูเทอเรซ เลขาธิการใหญ่สหประชาชาติ กล่าวว่า \"ในฐานะที่ทรงเป็นประมุขที่มีพระชนมายุยืนยาวที่สุดและครองราชย์ยาวนานที่สุดของอังกฤษ สมเด็จพระราชินีนาถเอลิซาเบธที่ 2 ทรงเป็นที่ชื่นชมของผู้คนทั่วโลก พระองค์ทรงยืนหยัดผ่านช่วงเวลาแห่งการเปลี่ยนแปลงมากมายหลานทศวรรษ รวมทั้งการปลดปล่อยอาณานิคมในแอฟริกาและเอเชีย ตลอดจนการวิวัฒน์ของเครือจักรภพ\"\n\n\"สมเด็จพระราชินีนาถเอลิซาเบธที่ 2 ทรงเป็นมิตรที่ดีของสหประชาชาติ และทรงเสด็จเยือนสำนักงานใหญ่ของสหประชาชาติ ณ นครนิวยอร์ก สองครั้งในช่วงเวลาห่างกันนานกว่า 50 ปี ทรงอุทิศพระองค์เพื่อการกุศลและโครงการด้านสิ่งแวดล้อม รวมถึงพระดำรัสที่มีต่อบรรดาผู้ร่วมประชุมด้านสภาพถูมิอากาศโลก COP26 ที่เมืองกลาสโกว์ด้วย\"\n\nนเรนทรา โมดี นายกรัฐมนตรีอินเดีย กล่าวว่า \"เราจะจดจำสมเด็จพระราชินีนาถเอลิซาเบธที่ 2 ในฐานะผู้นำที่แข็งแกร่งในยุคสมัยของเรา พระองค์ทรงเป็นประมุขที่สร้างแรงบันดาลใจให้กับประเทศและประชาชนของพระองค์... ข้าพเจ้าขอแสดงความเสียใจต่อสมาชิกราชวงศ์และประชาชนอังกฤษต่อการสูญเสียครั้งนี้\"\n\nจาซินดา อาร์เดิร์น นายกรัฐมนตรีนิวซีแลนด์ กล่าวแสดงความเสียใจอย่างสุดซึ้งต่อสมาชิกราชวงศ์อังกฤษทุกพระองค์ที่สูญเสียพระมารดาและพระอัยยิกา และว่า สมเด็จพระราชินีนาถเอลิซาเบธทรงเป็นที่รักและเคารพยิ่ง การครองราชย์ของพระองค์ตลอด 70 ปี คือข้อพิสูจน์ถึงความยิ่งใหญ่ของพระองค์\n\nแอนโธนี อัลบานีส นายกรัฐมนตรีออสเตรเลีย กล่าวว่า \"ชาวออสเตรเลียขอแสดงเสียใจกับประชาชนอังกฤษต่อความเศร้าโศกในวันนี้ และทราบดีถึงความรู้สึกของพวกเขาที่สูญเสียสิ่งสำคัญในการรวมชาติไว้ด้วยกัน\" และว่า \"ดังที่สมเด็จพระราชินีนาถได้เคยตรัสไว้ว่า 'ความเศร้าเสียใจนั้นคือราคาที่เราต้องจ่ายสำหรับความรัก' \"\n\nจัสติน ทรูโด นายกรัฐมนตรีแคนาดา กล่าวแสดงความเสียใจอย่างสุดซึ้งต่อการสวรรคตของสมเด็จพระราชินีนาถเอลิซาเบธที่ 2 ในฐานะประมุขที่ปกครองแคนาดามายาวนานที่สุด โดยกล่าวว่า \"พระองค์ทรงอยู่ในชีวิตของพวกเรา และการปฏิบัติราชกรณียกิจของพระองค์เพื่อชาวแคนาดาจะเป็นส่วนสำคัญที่สุดในประวัติศาสตร์ของประเทศตลอดไป\"\n\nสมเด็จพระราชาธิบดีวิลเลิม-อเล็กซานเดอร์ แห่งเนเธอร์แลนด์ ตรัสว่า \"สมเด็จพระราชินีนาถเอลิซาเบธที่ 2 ทรงอุทิศพระองค์เพื่อประชาชนอังกฤษ ซึ่งเนเธอร์แลนด์รู้สึกได้ถึงความผูกพันที่มีต่ออังกฤษและสมาชิกราชวงศ์ และขอร่วมแบ่งปันความเศร้าโศกในครั้งนี้\"\n\nสมเด็จพระราชาธิบดีคาร์ลที่ 16 กุสตาฟ แห่งสวีเดน ตรัสว่า \"สมเด็จพระราชินีนาถเอลิซาเบธที่ 2 ทรงอุทิศพระองค์ปฏิบัติราชกรณียกิจเพื่อประเทศและเครือจักรภพ ทรงเข้าร่วมในภารกิจเพื่อประเทศอังกฤษและประชาคมโลกอย่างต่อเนื่อง ทรงเป็นมิตรที่ดีต่อราชวงศ์สวีเดนและทรงมีประวัติศาสตร์ยาวนานร่วมกัน\"\n\nไมเคิล มาร์ติน นายกรัฐมนตรีไอร์แลนด์ กล่าวแสดงความเสียใจในฐานะผู้แทนรัฐบาลและประชาชนไอร์แลนด์ และว่า \"การเสด็จเยือนไอร์แลนด์ของสมเด็จพระราชินีนาถเอลิซาเบธที่ 2 เมื่อปีค.ศ.2011 คือก้าวสำคัญในการฟื้นฟูความสัมพันธ์ของสองประเทศเพื่อบ้านให้เป็นปกติอีกครั้ง ถือเป็นการเสด็จเยือนที่ประสบความสำเร็จอย่างมากเนื่องจากพระดำรัสพระองค์\"\n\nโวโลดิเมียร์ เซเลนสกี ประธานาธิบดียูเครน กล่าวแสดงความเสียใจอย่างยิ่งต่อการสวรรคตของสมเด็จพระราชินีนาถเอลิซาเบธที่ 2 และแสดงความเสียใจนี้ไปยังสมาชิกราชวงศ์อังกฤษ สหราชอาณาจักรและเครือจักรภพ ต่อการสูญเสียที่มิอาจทดแทนได้",
    "ประธานเฟดแอตแลนต้า Bostic คาดว่าจะตกงาน แต่กล่าวว่ามีโอกาสที่ดีจริงๆที่จะได้รับอัตราเงินเฟ้อ 2% โดยไม่ทำลายเศรษฐกิจ": "ประธานและประธานเจ้าหน้าที่บริหารของ Federal Reserve Bank of Atlanta Raphael W. Bostic กล่าวในงาน European Financial Forum ในเมืองดับลิน ประเทศไอร์แลนด์ 13 กุมภาพันธ์ 2019\n\nRaphael Bostic ประธาน Federal Reserve Bank of Atlanta ปรากฏตัวในรายการ “Face The Nation” ของ CBS ในเช้าวันอาทิตย์ด้วยความมุ่งมั่นอย่างต่อเนื่องเพื่อกำหนดเป้าหมายอัตราเงินเฟ้อ 2% และมุมมองเชิงบวกอย่างระมัดระวังเกี่ยวกับเส้นทางที่จะไปถึงที่นั่น\n\nธนาคารกลางของประเทศขึ้นอัตรากองทุนของรัฐบาลกลางเป้าหมายขึ้น 75 คะแนนเป็นระหว่าง 3 ถึง 3 1/4 ในวันพุธ Bostic เชื่อว่า Federal Reserve สามารถบรรลุเป้าหมายเงินเฟ้อ 2% โดยไม่ทำลายเศรษฐกิจอย่างรุนแรง\n\n“ฉันคิดว่าเราจะทำทุกอย่างที่ทำได้ที่ Federal Reserve เพื่อหลีกเลี่ยงความเจ็บปวดที่ลึกล้ำ” บอสติชบอก “เผชิญหน้ากับชาติ”\n\nรายงานล่าสุดมีอัตราเงินเฟ้ออยู่ที่ 8.3% ตลอดปีที่ผ่านมา เฟดตั้งเป้าที่จะบรรเทาอุปสงค์ในระบบเศรษฐกิจเพื่อให้ราคาสามารถทรงตัวได้ แต่บางคนก็กลัวว่านโยบายที่เข้มงวดอาจก่อให้เกิดความวุ่นวายทางเศรษฐกิจอีก\n\nBostic ตระหนักดีว่ามีแนวโน้มว่าจะตกงานอันเป็นผลมาจากการกระทำของเฟด อย่างไรก็ตาม เมื่อเทียบกับการเข้มงวดของเฟดครั้งก่อน Bostic เชื่อว่า “มีโอกาสที่ดีจริงๆ ที่ถ้าเราตกงาน มันจะน้อยกว่าที่เราเคยเห็นในสถานการณ์อื่นๆ” เขากล่าวในรายการ “Face the Nation”\n\nBostic มองเห็น “โมเมนตัมเชิงบวก” ในระบบเศรษฐกิจ แม้จะมีการเติบโตของ GDP ติดลบ 2 ไตรมาสติดต่อกัน ซึ่งเป็นตัวบ่งชี้ที่บางคนใช้เพื่อระบุภาวะถดถอย\n\n“เรายังคงสร้างงานจำนวนมากเป็นรายเดือน ดังนั้นฉันจึงคิดว่าเศรษฐกิจมีความสามารถบางอย่างที่จะดูดซับการกระทำของเรา” Bostic กล่าวโดยสังเกต “การเติบโตของงานอย่างมาก” ในบ้านเกิดของธนาคารในแอตแลนตาของเขา “ความคาดหวังของฉันคือการที่เราก้าวไปข้างหน้าและเราเริ่มควบคุมเงินเฟ้อได้มากขึ้น”",
    "ตัวอย่างภาพยนตร์ The Little Mermaid ที่นำแสดงโดย Halle Bailey มียอดวิวทะลุ 104 ล้านครั้งภายในไม่กี่วัน": "The Little Mermaid ภาพยนตร์เวอร์ชัน Live-Action จาก Disney ซึ่งนำแสดงโดย Halle Bailey ได้รับความสนใจจากคนทั่วโลกอย่างล้นหลาม โดยมีการรายงานจาก Variety ว่า ตัวอย่างภาพยนตร์ The Little Mermaid ที่เปิดตัวครั้งแรกในงาน D23 Expo มียอดวิวทะลุ 104 ล้านครั้งเป็นที่เรียบร้อยแล้ว\n\nยอดวิวดังกล่าวนับโดยรวมจากจำนวนครั้งที่คนทั่วโลกได้รับชมตัวอย่างภาพยนตร์ The Little Mermaid ผ่านแพลตฟอร์ม YouTube, Twitter, Snapchat, TikTok และ Instagram โดยละเว้นการนับยอดวิวจากประเทศอังกฤษ, ไอร์แลนด์ และออสเตรเลีย เนื่องจากการสวรรคตของควีนเอลิซาเบธที่ 2 ซึ่งยอดวิวตัวอย่างภาพยนตร์ The Little Mermaid ก็ได้ขึ้นแท่นเป็นตัวอย่างภาพยนตร์แบบ Live-Action ที่มีคนดูสูงสุด แซงหน้าภาพยนตร์ Cruella (68 ล้านวิว), Beauty and the Beast (94 ล้านวิว), Aladdin (74 ล้านวิว) และ Maleficent 2 (62 ล้านวิว) ได้สำเร็จ\n\nThe Little Mermaid ถูกพูดถึงอย่างกว้างขวางในโลกโซเชียลมีเดีย โดยเฉพาะใน Twitter ที่เหล่าคนดังแสดงความประทับใจในตัวภาพยนตร์ รวมไปถึงนักแสดงสาว Halle Bailey ไม่ว่าจะเป็น Zendaya, Nicki Minaj และ Halle Berry นอกจากนั้นเหล่าผู้ปกครองต่างก็พากันอัดคลิปวิดีโอรีแอ็กชันของเด็กๆ เมื่อได้ชมตัวอย่างภาพยนตร์ The Little Mermaid เป็นครั้งแรก จนกลายเป็นเทรนด์ไวรัลในชั่วข้ามคืน\n\nตัวอย่างแรกของ The Little Mermaid เผยให้เห็นภาพใต้น้ำงดงาม และ Halle Bailey ในบทบาทนางเงือกน้อย Ariel ที่ร้องเพลง Part of Your World เพียงท่อนเดียวอย่างไพเราะ สามารถสยบดราม่าการเลือกนักแสดงผิวดำมารับบทนำได้ไม่น้อย โดยตอนนี้แฟนๆ Disney ต่างก็ตั้งตารอคอยที่จะได้รับชมภาพยนตร์ตัวเต็ม ที่มีกำหนดฉายในโรงภาพยนตร์เดือนพฤษภาคม ปี 2023\n\nภาพ: Corey Nickols / Getty Images for IMDb\n\nอ้างอิง:",
    "Instagram ถูกสั่งปรับ 1.46 หมื่นล้านบาท ฐานละเมิดข้อมูลเด็กยุโรป": "คณะกรรมการคุ้มครองข้อมูล (Data Protection Commission: DPC) ของไอร์แลนด์ได้ปรับ Meta บริษัทแม่ของ Facebook กับ Instagram เป็นเงิน 405 ล้านยูโร (1.46 หมื่นล้านบาท) หลังจากการสอบสวนพบว่า Instagram มีการจัดการข้อมูลของวัยรุ่นอย่างไร\n\nกำหนดเส้นตายของ DPC สำหรับการตัดสินใจขั้นสุดท้ายเกี่ยวกับเรื่องนี้คือปลายสัปดาห์นี้ ผู้นำการสอบสวนเริ่มต้นขึ้นเมื่อเกือบสองปีที่แล้ว และมุ่งเน้นไปที่สองวิธีที่บริษัทกล่าวหาว่าละเมิดกฎระเบียบว่าด้วยการคุ้มครองข้อมูลทั่วไป (General Data Protection Regulation: GDPR)\n\nอย่างแรกคือ Instagram ที่อนุญาตให้ผู้ใช้อายุ 13-17 ปี ตั้งค่าบัญชีธุรกิจบนแพลตฟอร์ม ซึ่งทำให้ข้อมูลติดต่อของผู้ใช้เหล่านั้นเปิดเผยต่อสาธารณะ (บางครั้งผู้ใช้เปลี่ยนไปใช้บัญชีธุรกิจเพราะการทำเช่นนี้มาพร้อมกับการเข้าถึงการวิเคราะห์การมีส่วนร่วมที่มากขึ้น)\n\nInstagram ยังถูกกล่าวหาว่าทำให้บัญชีของผู้ใช้รุ่นเยาว์บางคนเป็นแบบสาธารณะโดยค่าเริ่มต้น",
    "แข้ง อาร์เซนอล แมนยู ติดธง ร็อบโบ้ หลุดโผ เปิดรายชื่อ 25 ขุนพลทีมชาติสกอตแลนด์ชุดลุยเนชั่นลีกปลายเดือนกันยายน": "",
    "ข่าวหลุด Xbox เตรียมเปิด Game Pass ใหม่ แชร์ครอบครัวและผองเพื่อนได้": "มีกระแสข่าวหลุดมา ถึงแพ็คเกจ Game Pass ของ Xbox ตัวใหม่ ที่ผู้ใช้งานสามารถสมัครแพ็คเกจที่แบ่งปันกับครอบครัวหรือผองเพื่อนได้\n\nMicrosoft เริ่มทดสอบแผนสำหรับครอบครัว Xbox Game Pass ในไอร์แลนด์และโคลอมเบียเมื่อต้นเดือนนี้ และตอนนี้ข้อมูลได้รั่วไหลใน Twitter ผ่านทางแอคเคาท์ Aggiornamenti Lumia ที่พูดถึงการสร้างแพ็คเกจ \"Game Pass Friends & Family\"\n\nข้อมูลที่รั่วไหลในครั้งนี้ อาจหมายความว่า Microsoft ไม่ได้คิดที่จะ \"จำกัด\" สมาชิก Xbox Game Pass Ultimate ให้แบ่งปันผลประโยชน์กับสมาชิกในครอบครัวโดยตรง\n\nตัวอย่างปัจจุบันอนุญาตให้ผู้สมัครสมาชิก Xbox Game Pass Ultimate จ่ายอยู่ที่ 21.99 ยูโร (796.37 บาท) ต่อเดือนในไอร์แลนด์ แทนแพ็คเกจปกติที่ 12.99 ยูโร (470.25 บาท) ต่อเดือน\n\nสำหรับแผนการทดสอบแบบไม่ระบุชื่อซึ่งรวมถึงการแบ่งปันผลประโยชน์การสมัครสมาชิกกับคนอื่น ๆ อีกสี่คน",
    "Lindsay Lohan เตรียมแสดงภาพยนตร์โรแมนติกคอเมดี้อีกเรื่องชื่อ Irish Wish": "หลังจากที่ Lindsay Lohan (ลินด์เซย์ โลฮาน) ได้เซ็นสัญญาแสดงภาพยนตร์กับ Netflix ทั้งหมด 2 เรื่องไปเมื่อเดือนมีนาคมที่ผ่านมา ท่ามกลางความยินดีของคอหนังที่อยากเห็นเธอกลับมาโลดแล่นในวงการภาพยนตร์อีกครั้ง ล่าสุดก็มีการเผยโปรเจกต์ที่ 2 ที่ Linsday Lohan จะทำร่วมกับแพลตฟอร์มยักษ์ใหญ่ออกมาแล้ว นั่นคือภาพยนตร์แนวโรแมนติกคอเมดี้ในชื่อ Irish Wish\n\nLindsay Lohan จะรับบทเป็น Maddie หญิงสาวที่เดินทางไปประเทศไอร์แลนด์เพื่อเป็นเพื่อนเจ้าสาวที่งานแต่งของเพื่อนสนิทของเธอ กับผู้ชายที่ Maddie เองก็แอบคิดว่าเป็นรักแท้ของเธอมาโดยตลอด ซึ่งไม่กี่วันก่อนงาน Maddie ก็ทำใจและได้บนบานขอพรให้เธอได้เจอคู่แท้ของเธอบ้าง ซึ่งความอลหม่านก็เกิดขึ้น เพราะพรกลับเป็นจริงและเธอก็ตื่นขึ้นมาพร้อมกำลังจะเป็นเจ้าสาวเอง แต่ก็เจอว่ารักแท้ของเธอดันเป็นคนที่ไม่เคยนึกมาก่อน\n\nIrish Wish เป็นโปรเจกต์ที่ 2 ที่ Lindsay Lohan ได้ร่วมแสดง ซึ่งโปรเจกต์แรกก็คือภาพยนตร์โรแมนติกคอเมดี้เรื่อง Falling for Christmas ที่ว่าด้วยเรื่องราวของทายาทเศรษฐีสาวผู้ประสบอุบัติเหตุจากการเล่นสกีจนเกิดภาวะความจำหล่นหาย แต่เธอก็ได้รับการดูแลโดยชายหนุ่มเจ้าของโรงแรมเล็กๆ แห่งหนึ่ง และความรักของทั้งสองก็ก่อตัวขึ้นอย่างช้าๆ ในช่วงเทศกาลคริสต์มาส\n\nผู้กำกับ Falling for Christmas อย่าง Janeen Damian ก็จะมากำกับภาพยนตร์ Irish Wish ด้วยเช่นกัน และเธอจะร่วมเขียนบทกับ Kristen Hansen, Ron Oliver และ Michael Damian โดยสำหรับตอนนี้ยังไม่มีการประกาศวันเปิดตัวภาพยนตร์ Irish Wish หรือนักแสดงคนอื่นๆ ออกมา ส่วนภาพยนตร์ Falling for Christmas จะเปิดตัวผ่านแพลตฟอร์ม Netflix ในวันที่ 10 พฤศจิกายนนี้\n\nภาพ: Tim P. Whitby / Getty Images\n\nอ้างอิง:",
    "รีวิว The Crown Season 4 (2020) มารู้จักชีวประวัติโดยย่อของควีนอลิซาเบ็ธที่สองจากประเทศอังกฤษกัน": "เราจะมองเห็นช่วงเวลาที่เจ้าชายชาร์ลยิ้มได้อย่างมีความสุขจริงๆก็ตอนที่ใช้เวลาพูดคุยปราศรัยกับเจ้าหญิงไดอาน่าเท่านั้น นอกนั้นก็เต็มไปด้วยสีหน้าอันน่าเศร้าสำหรับคนมองเห็นและทรงทุกข์ระทมโทมมนัสเป็นยิ่งนักสำหรับคนดู ต้องขอชื่นชมทักษะการแสดงของนักแสดงทุกๆคนที่มารับบทในเรื่อง ทั้งบทรับส่ง มันทำให้หนังสุดมาก สนุกมากเวลาสิบตอนผ่านไปแปบๆจบแล้วจริงๆ อาจมีบางเรื่องที่ถูกแต่งขึ้นจากเหตุการณ์จริง และบางส่วนก็เป็นจินตนาการของคนเขียนบท แต่ซีรีส์เรื่อง The Crown ซีซั่นนี้กลับเป็นซีรีส์ในดวงใจที่สุดมากสนุกมากรักมากๆและขอเก็บไว้ในลิสหนัง/ซีรีส์โปรดในดวงใจอีกเรื่องของ Netflix ที่ผู้เขียนรักเอามากๆเลย\n\nคะแนนรีวิว 10/10 เพราะสุดจริง สุดทุกทาง รักทุกซีน พลอตเรื่องและการดำเนินเนื้อเรื่องก็สมเหตุสมผลมากๆด้วย\n\nบทความอื่นๆที่น่าสนใจ",
    "‘ฟลอยด์’ ยันเตรียมเปิดศึกภาค 2 กับ ‘แม็คเกรเกอร์’ ปีหน้า": "ฟลอยด์ เมย์เวตเธอร์ จูเนียร์ อดีตยอดมวยไร้พ่ายชาวสหรัฐ ออกมาเผยว่าเขาเตรียมขึ้นสังเวียนฟาดปากกับ คอเนอร์ แม็คเกรเกอร์ อดีตนักสู้เอ็มเอ็มเอชื่อดังอีกครั้งในปีหน้า หลังจากเคยสอนเชิงอดีตคู่ปรับเก่าชาวไอร์แลนด์มาแล้ว ด้วยการเอาชนะทีเคโอในยกที่ 10 ในการสวมนวมชกมวยสากลเมื่อปี 2017 ที่ผ่านมา\n\nอดีตยอดมวยเข้าของฉายา “เดอะ มันนี” ซึ่งมีคิวขึ้นชกโชว์แบบ เอ็กซิบิชั่น ไฟต์ กับ มิคูรุ อซาคูระ นักสู้เอ็มเอ็มเอ และยูทูบเบอร์ชื่อดังชาวญี่ปุ่น ในช่วงสุดสัปดาห์นี้นั้น เผยว่า “สุดสัปดาห์นี้ผมจะออกไปสนุก หลังจากนั้นผมจะชกโชว์อีกไฟต์ที่ดูไบ ในเดือนพฤศจิกายน หลังจากนั้นก็จะถึงคิวของ คอเนอร์ แม็คเกรเกอร์ ในปี 2023 ผมยังไม่รู้ว่ามันจะเป็นการชกโชว์หรือชกกันจริง ๆ แต่ตอนนี้ 2 ฝ่ายมีการเจรจาแล้ว แต่ผมอยากให้มันเป็นการชกโชว์มากกว่า”",
    "ไม่ต้องเหนื่อยก็เฮได้! 6 นักเตะได้แชมป์ฟุตบอลโลกโดยที่ไม่ได้ลงเล่นซักเกม": "ต้องยอมรับว่าการได้มีชื่อติดทีมชาติถือว่าเป็นความฝันสูงสุดสำหรับผู้เล่นทุกๆ คนอยู่แล้ว แต่มีบางคนไปได้ไกลถึงขนาดคว้าแชมป์เวิลด์ คัพ แม้ว่าจะไม่ได้ลงสนามซักเกมเดียว แต่ก็ได้มีเกียรติยศสูงสุดประดับชีวิตไปจนวันตาย\n\nแน่นอนว่านักเตะทุกคนมีความใฝ่ฝันที่อยากติดทัพชาติบ้านเกิดเพื่อไปลงเล่นในการแข่งขันมหกรรมลูกหนังแห่งมวลมนุษยชาติ เพราะนี่คือรายการที่ยิ่งใหญ่ที่สุดสำหรับพ่อค้าแข้งทุกคน\n\nฟรังโก้ บาเรซี่\n\n\n\n\n\nฟรังโก้ บาเรซี่ เข้าไปอยู่ในทำเนียบตำนานทีมชาติอิตาลีจากการเล่นให้ทัพ \"อัซซูรี่\" ชุดใหญ่ 81 เกม แต่นั่นเกิดขึ้นหลังจากที่เขาได้แชมป์ฟุตบอลโลกในปี 1982 โดยในเวลานั้น ตำนานกองหลัง เอซี มิลาน เพิ่งอายุเพียง 22 ปี และมีชื่อติดธงไปลุยทัวร์นาเมนต์ที่ประเทศสเปน สมัยนั้น เอ็นโซ่ แบร์ซ็อต ทำหน้าที่คุมทัพและสร้างเซอร์ไพรส์ด้วยการปราบทีมชั้นนำของโลกจนก้าวไปสู่การเป็นแชมป์ที่ยิ่งใหญ่บนดินแดนกระทิงดุ สำหรับ อิตาลี ในชุดนั้นมี เปาโล รอสซี่ และ มาร์โก ทาร์เดลลี่ เป็นตัวชูโรง ขณะที่ บาเรซี่ ไม่ใช่แค่ได้ชูโทรฟี่เวิลด์ คัพโดยไม่ได้ลงสนามแม้แต่เกมเดียวเท่านั้น แต่เขายังได้แชมป์ทั้งๆ ที่ไม่เคยได้ลงเล่นให้ทีมชาติชุดใหญ่เลย\n\nอันเจโล่ เปรุซซี่\n\n\n\n\n\nผ่านไปราวๆ 24 ปี อิตาลี มีโอกาสผงาดครองความเป็นจ้าวโลกลูกหนังอีกครั้ง ครั้งนี้ เปรุซวี่ ซึ่งได้ติดธงครั้งแรกในปี 1995 ก็มีโอกาสได้ร่วมเฉลิมฉลองความสำเร็จกับบ้านเกิดแม้จะไม่ได้ลงเฝ้าเสาซักเกมเดียว ตอนนั้นนายด่านจากยูเวนตุสทำผลงานได้อย่างโดดเด่นให้กับทัพ \"ม้าลาย\" ช่วงต้นยุค 90 และเป็นมือ 1 ให้กับ อิตาลี ในศึกยูโร 96 สิบปีหลังจากนั้นทัวร์นาเมนต์นั้น อาชีพของเขาเริ่มโรยรา แต่ก็ยังได้รับความไว้วางใจจาก มาร์เซลโล่ ลิปปี้ ที่เรียกติดทีมเพื่อเป็นยางอะไหล่ โดยเขาทำหน้าที่นั่งดูเพื่อนร่วมทีมดวลจุดโทษชนะ ฝรั่งเศส ในเกมนัดชิงที่กรุงเบอร์ลิน ประเทศเยอรมนี\n\nราอูล อัลบิโอล\n\n\n\n\n\nปราการหลังทีมชาติสเปนอย่าง ราอูล อัลบิโอล อาจจะเป็นนักเตะที่โชคร้ายหรือโชคดีในทัวร์นาเมนต์ระดับชาติ เพราะเซนเตอร์แบ็กรายนี้มีส่วนกับทัพ \"กระทิงดุ\" ชุดคว้าแชมป์ฟุตบอลโลก 2010 และแชมป์ยูโรในอีกสองปีถัดมา แต่เจ้าตัวไม่ได้ลงสนามแม้แต่นาทีเดียวทั้งสองทัวร์นาเมนต์ สำหรับ อัลบิโอล ติดทีมชาติสเปน 58 เกมนับตั้งแต่ที่เปิดตัวในปี 2007 อย่างไรก็ตามประสบการณ์ในการลงเล่นเกมฟุตบอลโลกของเขามีเพียงแค่ 1 แมตช์เท่านั้นในเกมชนะ ออสเตรเลีย ซึ่งเป็นแมตช์ที่ทีมตกรอบแบ่งกลุ่มไปแล้ว\n\nเอริก ดวร์ม\n\n\n\n\n\nเมื่อพูดถึงปี 2014 ขุมกำลังของ เยอรมนี ได้รับความสนใจอย่างมาก มีนักเตะหลายคนที่ถูก โยอัคคิม เลิฟ เรียกตัวมาติดธง แม้ว่าโอกาสในการลงสนามของพวกเขาค่อนข้างจำกัดในช่วงหลายๆ ปีนับตั้งแต่นั้น นักเตะอย่าง ดวร์ม ซึ่งอายุครบ 22 ปีก่อนฟุตบอลโลกจะเปิดฉาก ถือเป็นหนึ่งในแข้งดาวโรจน์ของทัพ \"อินทรีเหล็ก\" หลังจากโชว์ฟอร์มได้อย่างโดดเด่นกับ โบรุสเซีย ดอร์ทมุนด์ แต่สุดท้ายเจ้าตัวไม่ได้สัมผัสยอดหญ้าในสนามที่ประเทศบราซิลเลย และสุดท้ายก็ติดทัพบ้านเกิดเพียงแค่ 7 เกมเท่านั้น ซึ่งเกมสุดท้ายของเขาเกิดขึ้นในเดือนพฤศจิกายนปี 2014\n\nอัลฟงส์ อเรโอล่า\n\n\n\n\n\nด้วยการที่ อูโก้ โยริส สวมปลอกแขนกัปตันทีมชาติฝรั่งเศส เพื่อนำลูกทีมยกพลขึ้นบกไปที่ประเทศรัสเซีย โอกาสที่ผู้รักษาประตูคนอื่นจะได้ลงเล่นแทบจะเป็นไปไม่ได้เลย ขนาด สตีฟ ม็องด็องด้า ยังได้ลงสนามแค่ในเกมเสมอกับ เดนมาร์ก แบบไร้สกอร์รอบแบ่งกลุ่ม โดยเหตุผลเพราะ \"เลส์ เบลอส์\" ผ่านเข้ารอบ 16 ทีมสุดท้ายไปแล้ว แต่ อเรโอล่า ไม่มีโชคแบบนั้น ช่วงเวลานั้นเจ้าตัวเพิ่งอายุ 25 ปี แถมมีดีกรีคว้าแชมป์ลีก เอิง กับ ปารีส แซงต์-แชร์กแมง กระนั้นนักเตะก็ไม่สามารถเบียดแย่งตำแหน่งมือ 1 กับ โยริส ได้ นับจากวันแรกจนถึงตอนนี้ อเรโอล่า ได้ทำหน้าที่เฝ้าเสาให้กับ \"ตราไก่\" เพียงแค่ 5 แมตช์เท่านั้น\n\nอาดิล รามี่\n\n\n\n\n\nอเรโอล่า ไม่ใช่นักเตะเพียงคนเดียวในทัพ \"ตราไก่\" ที่ต้องดูเพื่อนร่วมทีมชุดใหญ่ลงสนาม โดย อาดิล รามี่ ซึ่งเป็นที่รู้จักกันดีจากการเคยเป็นหวานใจของ พาเมล่า แอนเดอร์สัน ดาวยั่วแห่งวงการฮอลลีวู้ด ก็เป็นอีกหนึ่งในที่ทำหน้าที่เพียงแค่เป็นยางอะไหล่ที่ไร้โอกาสสัมผัสยอดหญ้าเช่นกัน เมื่อทัวร์นาเมนต์ที่ดินแดนหมีขาวเปิดฉาก รามี่ ก็อายุปาเข้าไป 32 ปี โดยก่อนหน้านั้นเขาได้ลงสนามในเกมอุ่นเครื่องกับ ไอร์แลนด์ และ อิตาลี แต่พอถึงเวลาที่ศึกเวิลด์ คัพ ฟาดแข้ง เจ้าตัวต้องทำหน้าที่ดู ราฟาแอล วาราน กับ ซามูเอล อุมติตี้ โชว์ความแข็งแกร่งในเกมรับ บทสรุปสุดท้าย รามี่ ได้แชมป์โลกพร้อมกับติดทีมชาติ 36 เกม\n\nทอมเม้ง",
    "ช่องว่าง PDPA คุ้มครองข้อมูลบุคคลวัยเปราะบาง | วาระทีดีอาร์ไอ": "สังคมไม่ควรปล่อยผ่านประเด็นเหล่านี้ไป เหตุเพราะเด็กคือกลุ่มคนวัยเปราะบาง ที่ควรมีหลักเกณฑ์ที่ชัดเจนในการให้ความคุ้มครองทางสังคมทั้งสิทธิและความเป็นส่วนตัวแก่เด็ก\n\nเกิดการตั้งคำถามว่า การดำเนินกิจกรรมดังกล่าวในโซเชียลมีเดียเป็นความผิดตาม พ.ร.บ. คุ้มครองข้อมูลส่วนบุคคล พ.ศ. 2562 หรือ PDPA หรือไม่ และกฎหมายฉบับนี้ได้ให้การคุ้มครองข้อมูลส่วนบุคคลของเด็กมากน้อยเพียงใด\n\nสำหรับประเทศไทยนอกจากมี พ.ร.บ.คุ้มครองเด็ก พ.ศ. 2546 ที่เป็นหลักกฎหมายไว้ปกป้องคุ้มครองเด็กแล้ว แต่สำหรับ การเก็บ ใช้ เปิดเผยภาพถ่าย วิดีโอ ข้อมูลของเด็กนั้นมีกฎหมายที่เกี่ยวข้องโดยตรงมากที่สุด คือ พ.ร.บ.คุ้มครองข้อมูลส่วนบุคคล พ.ศ. 2562 หรือ PDPA ที่เพิ่งบังคับใช้ในปีนี้\n\nกลุ่มบุคคลอายุ 15 - 24 ปี มีจำนวนบุคคลที่ใช้อินเทอร์เน็ตสูงที่สุด ร้อยละ 98.4 และกลุ่มอายุ 6 - 14 ปี มีมากถึงร้อยละ 90.2 จึงมีโอกาสที่ข้อมูลส่วนบุคคลจะถูกไปใช้ประโยชน์โดยไม่ได้รับอนุญาตหรือถูกคุกคามได้โดยง่าย หากไม่มีการปกป้องหรือคุ้มครอง\n\nเด็กที่เกิดและเติบโตในยุคนี้ คือ Gen Alpha และ Gen Z ที่เติบโตไปพร้อมกับสื่อสังคมออนไลน์ จากผลการสำรวจการใช้เทคโนโลยีสารสนเทศและการสื่อสารในครัวเรือน ปี พ.ศ. 2563 พบว่า\n\nแต่ยังคงเกิดการตั้งคำถามถึงแนวทางเฉพาะที่ชัดเจน และติดอยู่กับข้อกำหนดบางประการ ที่ไม่สอดคล้องกับสถานการณ์ปัจจุบัน\n\nการคุ้มครองข้อมูลส่วนบุคคลของเด็กใน PDPA ยึดโยงกับประมวลกฎหมายแพ่งและพาณิชย์ในเรื่องอายุและคำว่า “ผู้เยาว์” โดยผู้เยาว์ที่อายุไม่ถึง 20 ปีบริบูรณ์สามารถให้ความยินยอมต่อการการเก็บ ใช้\n\nและเปิดเผยข้อมูลส่วนบุคคลได้ด้วยตนเองได้ก็ต่อเมื่อ เป็นกิจกรรมที่สามารถทำได้โดยลำพัง จำเป็นต่อการใช้ชีวิต และเป็นประโยชน์ต่อตัวเอง เช่น การรับทุนการศึกษา เป็นต้น\n\nพ่อแม่ที่ชอบด้วยกฎหมายจะเข้ามามีบทบาทในการให้ความยินยอมแทนผู้เยาว์ได้ 2 กรณี ได้แก่ กรณีเป็นกิจกรรมที่ยังไม่จำเป็นต่อการดำรงชีวิต เช่น การทำธุรกรรมที่มีมูลค่าสูง และกรณีที่ผู้เยาว์อายุไม่เกิน 10 ปี\n\nทั้งนี้ PDPA ยังคงกำหนดขอบเขตของผู้ใช้อำนาจปกครอง ให้มีเพียงบิดาและมารดาที่ชอบด้วยกฎหมายเท่านั้น จึงอาจส่งผลให้การขอความยินยอมจากผู้ใช้อำนาจปกครอง อาจไม่สอดคล้องกับสภาพความเป็นจริงในปัจจุบัน ในกรณีที่ผู้เยาว์อาศัยอยู่กับบุคคลอื่นที่ไม่ใช่พ่อหรือแม่ที่แท้จริงของตน\n\nสำหรับการแชร์ภาพถ่ายรูปเด็กลงโซเชียลมีเดีย หรือถ่ายภาพติดเด็กจะผิด PDPA หรือไม่ ตามที่หลายคนสงสัยนั้น ไม่ถือว่าผิด PDPA หากถ่ายเก็บไว้ภายในครอบครัวและประโยชน์ส่วนตัว ไม่ใช่เพื่อประโยชน์ทางการค้า\n\nรูปของเด็กเป็นข้อมูลส่วนบุคคลที่ได้รับการยกเว้น แต่กฎหมายไม่ได้กำหนดขอบเขต “การใช้เพื่อกิจกรรมในครอบครัวหรือประโยชน์ส่วนตัว” ไว้ชัดเจน\n\nเห็นได้ว่า PDPA เป็นกฎหมายที่มุ่งเน้นให้สิทธิแก่เด็กและเยาวชนอย่างมีขอบเขต และให้สังคมได้ตระหนักรู้ถึงความสำคัญของการรักษาข้อมูลส่วนบุคคล ไม่ว่าเจ้าของข้อมูลส่วนบุคคลจะเป็นเพศหรือวัยใดก็ตาม โดยไม่ได้เป็นกฎหมายที่เน้นการบังคับใช้โทษทางกฎหมาย\n\nแต่ PDPA สำหรับการคุ้มครองข้อมูลส่วนบุคคลของเด็กยังมีช่องโหว่อย่างน้อยสามเรื่องคือ ขอบเขตของการใช้ข้อมูลเพื่อกิจกรรมในครอบครัวหรือประโยชน์ส่วนตัว ขอบเขตของผู้ปกครองที่ต้องเป็นบิดาและมารดาที่ชอบด้วยกฎหมายเท่านั้น\n\nนอกจากนี้ยังขาดแนวทางปฏิบัติในเรื่อง “การแจ้ง” ให้เจ้าของข้อมูลส่วนบุคคลที่เป็นเด็กทราบก่อนเก็บรวบรวมข้อมูลส่วนบุคคล ซึ่งเป็นโจทย์ที่แตกต่างจากบุคคลทั่วไป\n\nในต่างประเทศมีแนวปฏิบัติที่น่าสนใจที่ไทยอาจพิจารณาเป็นแนวทาง เช่น\n\n- สหรัฐอเมริกามีการให้ความคุ้มครองข้อมูลส่วนบุคคลของเด็กสำหรับระบบออนไลน์ไว้โดยเฉพาะ ภายใต้ Child Online Privacy Protection Act of 1998 หรือ COPPA\n\nหนึ่งในข้อบังคับสำคัญคือ ผู้ประกอบการมีหน้าที่ต้องติดประกาศนโยบายในการขอข้อมูลส่วนบุคคล (Privacy Policies) บนเว็บไซต์อย่างชัดเจน โดยต้องให้สิทธิผู้ปกครองของผู้เยาว์ในการเข้าไปตรวจสอบ แก้ไขข้อมูลเด็กได้\n\n-สหภาพยุโรปกำหนดยกเว้นการบังคับใช้กฎหมายกับการใช้ข้อมูลเพื่อวัตถุประสงค์ส่วนตัวหรือใช้งานภายในครอบครัวเช่นเดียวกับไทย แต่มีความชัดเจนกว่าที่มีแนวปฏิบัติของ European Data Protection Board กำหนดให้กิจกรรมภายในครอบครัวไม่รวมไปถึงการเผยแพร่ข้อมูลส่วนบุคคลลงในโซเชียลมีเดียที่บุคคลทั่วไปสามารถเข้าถึงได้\n\n- ไอร์แลนด์ มีคู่มือแนวปฏิบัติสำหรับการประมวลผลข้อมูลส่วนบุคคลของผู้เยาว์เอาไว้โดยเฉพาะ และมีรายละเอียดครอบคลุมทั้งในประเด็นของสิทธิของผู้เยาว์ภายใต้ GDPR (General Data Protection Regulation)\n\nซึ่งเป็นแนวทางการแจ้งและการขอความยินยอมที่เหมาะสมกับวัย รวมไปถึงแนวปฏิบัติสำหรับมาตรการคุ้มครองข้อมูลส่วนบุคคลของผู้เยาว์ในระดับที่เข้มข้นกว่าผู้ใหญ่\n\nภายใต้คู่มือฉบับนี้แนะนำให้มีการแจ้งไปยังผู้เยาว์ถึงการเก็บข้อมูลส่วนบุคคล ด้วยวิธีการที่รัดกุม โปร่งใส ใช้ภาษาที่ชัดเจน เข้าใจง่าย ยิ่งไปกว่านั้นแนวปฏิบัติฉบับนี้ยังได้ขยายขอบเขตของบุคคลผู้สามารถให้ความยินยอมแทนผู้เยาว์ได้นอกเหนือจากบิดามารดา (Parents) โดยให้รวมถึงผู้ปกครอง (Guardians) อีกด้วย\n\nดังนั้น สำหรับประเทศไทยหากจะทำให้การคุ้มครองข้อมูลส่วนบุคคลของเด็กภายใต้ PDPA มีความชัดเจน รัดกุมและเป็นประโยชน์ต่อเด็กมากที่สุด ตัวอย่างข้างต้นอาจสามารถนำมาเป็นแนวทางได้ โดยภาครัฐควรจัดทำแนวปฏิบัติหรือแนวทางเฉพาะสำหรับการเก็บ ใช้ ประมวลผล เผยแพร่ข้อมูลของเด็กที่ชัดเจน\n\nทั้งในประเด็นขอบเขตของคำว่า “การใช้เพื่อกิจกรรมในครอบครัวหรือประโยชน์ส่วนตัว” และ “จำกัดบุคคลที่จะเข้าถึงข้อมูลส่วนบุคคลของเด็กเฉพาะบุคคลในครอบครัวเท่านั้น” เพื่อให้พ่อแม่เกิดความเข้าใจ และภาคเอกชนสามารถนำแนวทางดังกล่าวไปสร้างกลไกและระบบภายในได้\n\nนอกจากนี้ควรพิจารณาลดอุปสรรคให้ผู้ปกครอง โดยกำหนดขอบเขตของผู้กระทำการแทนผู้เยาว์ที่ควรคำนึงถึงเด็กที่ไม่ได้อาศัยอยู่กับบิดาหรือมารดา\n\nในส่วนวิธีการและรูปแบบการแจ้งเจ้าของข้อมูลส่วนบุคคลที่เป็นเด็กก่อนหรือในขณะเก็บรวบรวมข้อมูลส่วนบุคคล ควรจัดทำประกาศด้วยภาษาที่ชัดเจน เข้าใจง่าย ด้วยรูปแบบที่เหมาะสมกับวัย เพื่อให้เด็กเกิดความเข้าใจได้ง่ายมากยิ่งขึ้น เช่น การใช้สื่อวิดิทัศน์ การใช้แผนภาพ เป็นต้น\n\nการออกแบบวิธีการให้เหมาะสมและมีแนวทางที่ชัดเจน จะสร้างความเข้าใจทั้งต่อสังคมและพ่อแม่ผู้ปกครองซึ่งเป็นผู้มีส่วนเกี่ยวข้องในการดูแลเด็กให้สามารถทำหน้าที่พิทักษ์สิทธิเด็กในวัยเปราะบางและไม่ปล่อยให้ข้อมูลส่วนบุคคลของเด็กตกอยู่ในความเปราะบางไปด้วย.\n\n",
    "\"รอรีย์\" พลาดอีเกิล 25 ฟุต \"ลาวรี\" ซิวบีเอ็มดับเบิลยู พีจีเอฯ": "เชน ลาวรี โปรชาวไอร์แลนด์ คว้าแชมป์แรกนับตั้งแต่ ดิ โอเพน 2019 ศึกยูโรเปียน ทัวร์ รายการ \"บีเอ็มดับเบิลยู พีจีเอ แชมเปียนชิป\" ที่ประเทศอังกฤษ วันอาทิตย์ที่ 11 กันยายนลาวรี เก็บเบอร์ดี ที่หลุม 18 พาร์ 5 ของสนาม เวนท์เวิร์ธ พาร์ 72 จบวันสุดท้าย 7 อันเดอร์พาร์ 65 แบบไม่เสียโบกี รวม 17 อันเดอร์พาร์ 199 ขึ้นนำ จอน ราห์ม จาก สเปน ซึ่งทำสกอร์ 10 อันเดอร์พาร์ 62 อยู่ 1 สโตรกถัดมา ลาวรี ต้องรอดูช็อตสุดท้ายของ รอรีย์ แม็คอิลรอย มือ 3 ของโลก จะสามารถพัตต์อีเกิล 25 ฟุต ที่หลุม 18 เพื่อเพลย์ออฟได้หรือไม่ ปรากฏว่าลูกไปหยุดอยู่ตรงปากหลุมส่งผลให้ ลาวรี รับเงินรางวัล 1.36 ล้านเหรียญสหรัฐ (ประมาณ 49.6 ล้านบาท) ขณะที่ แม็คอิลรอย จบอันดับ 2 ร่วมกับ ราห์ม จาก สเปน สกอร์รวมคนละ 16 อันเดอร์พาร์ 200ลาวรี มือ 19 ของโลก กล่าว \"มันมีความหมายมาก มันเป็นปีที่ดีและใกล้เคียงมา 2-3 ครั้ง และผมต้องการพยายามคว้าแชมป์สัก 1 รายการ ผมดีใจมากจนไม่สามารถบรรยายเป็นคำพูด ผมรัก ยูโรเปียน ทัวร์ และรายการนี้ ตอนนี้ผมเป็นผู้ชายที่มีความสุขมากสุดของโลก\"",
    "พรสวรรค์ที่รอการปลดปล่อย แจ็ค กรีลิช นักฟุตบอลแมนเชสเตอร์ซิตี้ ทีมชาติอังกฤษ #Workshop2": ""
}