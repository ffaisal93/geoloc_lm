{
    "เยอรมนี มุ่งหน้าสู่ตะวันออกกลาง แสวงหาแหล่งพลังงานใหม่": "ความช่วยเหลือดังกล่าวทำให้รัสเซีย ซึ่งเป็นคู่ค้าพลังงานรายใหญ่ที่สุดของเยอรมนีไม่พอใจอย่างมาก และค่อย ๆ ลดปริมาณการส่งก๊าซลง ก่อนที่จะประกาศยุติการส่งก๊าซไปเมื่อเดือนที่แล้ว ทำให้เยอรมนีต้องแสวงหาแหล่งพลังงานใหม่เพื่อทดแทนพลังงานรัสเซียที่หายไป โดยเป้าหมายของเยอรมนีในเวลานี้คือ กลุ่มประเทศในตะวันออกกลาง\n\nเมื่อช่วงสุดสัปดาห์ที่ผ่านมา โอลาฟ ชอลซ์ นายกรัฐมนตรีเยอรมนี พร้อมด้วยคณะผู้แทนอุตสาหกรรมขนาดใหญ่ ได้เดินทางไปเยือนตะวันออกกลางเพื่อสร้างพันธมิตรใหม่ด้านพลังงาน\n\nไม่อยากเป็นทหาร! ชายรัสเซียก่อเหตุยิงเจ้าหน้าที่เกณฑ์ทหารระยะเผาขน\n\nสหรัฐฯ เตือนรัสเซีย “จะเจอหายนะ” หากใช้อาวุธนิวเคลียร์ในยูเครน\n\nจุดหมายปลายทางแรกคือ ประเทศซาอุดีอาระเบีย พบกับโมฮัมหมัด บิน ซัลมาน มกุฎราชกุมารแห่งซาอุดีอาระเบีย ที่พระราชวังอัล-ซาลาม\n\nมีการคุยกันเรื่องการพัฒนาเทคโนโลยีใหม่อย่างไฮโดรเจนสีเขียว ที่ผลิตจากพลังงานหมุนเวียน ซึ่งเยอรมนีระบุว่าสามารถทำสัญญานำเข้าจากซาอุดีอาระเบียได้อย่างมหาศาล\n\nจากนั้นผู้นำเยอรมนีก็เดินทางต่อไปยังสหรัฐอาหรับเอมิเรตส์ และเข้าหารือกับชีค โมฮัมเหม็ด บิน ซาเยด อัล นาห์ยาน ประธานาธิบดีสหรัฐอาหรับเอมิเรตส์ ก่อนที่จะลงนามในสัญญาซื้อขายพลังงานที่ระบุว่า บริษัทน้ำมันแห่งชาติอาบูดาบี (ADNOC) จะจัดหาก๊าซธรรมชาติเหลว (LNG) ให้กับสถานี LNG ลอยน้ำในเมืองฮัมบูร์กของเยอรมนี ซึ่งคาดว่าจะส่งมอบก๊าซชุดแรกที่มีปริมาณกว่า 137,000 ลูกบาศก์เมตรได้ช่วงปลายปีนี้\n\nหลังการลงนาม นายกฯ ชอลซ์ได้ให้สัมภาษณ์กับสื่อว่า สัญญานี้จะเป็นหลักประกันว่า เยอรมนีจะมีก๊าซธรรมชาติในประเทศเพียงพอ\n\nจากสหรัฐอาหรับเอมิเรตส์ นายกฯ เยอรมนีได้เดินทางต่อไปยังประเทศกาตาร์ ประเทศสุดท้ายในการเยือนตะวันออกกลางรอบนี้และได้หารือร่วมกับ ชีค โมฮัมเหม็ด บิน ฮาหมัด อัล ธานี ผู้นำกาตาร์ในเรื่องเดิม คือขอซื้อพลังงานจากการ์ตา\n\nนี่คือความพยายามของเยอรมนีในการเสาะหาแหล่งพลังงานใหม่ๆ หลังได้รับผลกระทบอย่างหนักจากการที่รัสเซียงดส่งก๊าซธรรมชาติให้อย่างสิ้นเชิงตั้งแต่เดือนที่แล้ว\n\nแม้ว่ารัฐบาลกำลังพยายามทำทุกวิถีทางเพื่อให้มั่นใจว่าจะมีพลังงานใช้จนผ่านช่วงฤดูหนาวนี้ แต่ชาวเยอรมนีบางส่วนก็ยังไม่พอใจ\n\nเมื่อวานนี้ ( 25 ก.ย.) ชาวเยอรมนีจำนวนมากในเมืองลุบมิน ได้รวมตัวประท้วงรัฐบาลโดยระบุว่า การมีก๊าซไม่เพียงพอต่อการใช้งาน เป็นเรื่องที่ไม่ควรจะเกิดขึ้นในประเทศที่ร่ำรวยเป็นอันดับต้น ๆ ของโลก\n\nพวกเขาบอกว่า มาประท้วงเพื่อให้มีพลังงานใช้ และการที่จะทำเช่นนั้นได้ รัฐบาลควรยกเลิกมาตรการคว่ำบาตรรัสเซีย\n\nโครงการนอร์ดสตรีม 2 ที่ชาวเมืองลุบมินต้องการให้กลับมาเปิดใช้คือ ท่อส่งก๊าซที่มีความยาวกว่า 1,200 กิโลเมตร โดยโครงการนี้เริ่มก่อสร้างเมื่อปี 2018 และเสร็จสมบูรณ์เมื่อเดือนกันยายนปีที่แล้ว\n\nโครงการนี้เป็นโครงการด้านพลังงาน ที่จะเชื่อมโยงการส่งก๊าซผ่านใต้ทะเลบอลติก ถูกออกแบบมาเพื่อการส่งก๊าซจากตะวันตกของรัสเซียไปยังทางเหนือเยอรมนี\n\nนอร์ดสตรีม-2 โครงการที่ลงทุนสูงสุดโครงการหนึ่งบริษัทก๊าซพรอมของรัสเซียร่วมกับรัฐบาลรัสเซีย โดยใช้งบประมาณมากถึง 11,000 ล้านดอลลาร์สหรัฐฯ หรือราว 3.66 แสนล้านบาท\n\nอย่างไรก็ดี เมกะโปรเจคนี้ถูกรัฐบาลเยอรมนีระงับการเปิดให้บริการไปเมื่อเดือนมีนาคมที่ผ่านมา หลังจากที่รัสเซียรุกรานยูเครน ทำให้ท่อนอร์ดสตรีม-2 ไม่มีก๊าซแม้แต่ลูกบาศก์เมตรเดียวไหลผ่าน\n\nตอนนี้ผ่านมาแล้ว 6 เดือน โครงการนี้อยู่ในภาวะเสี่ยงต่อการล้มละลาย จนทำให้บริษัทต้องเลิกจ้างพนักงานไปหลายร้อยชีวิต\n\nอย่างไรก็ดี ในขณะที่ชาวเยอรมันกำลังประท้วงอยู่นั้น ก็ได้มีหญิงสาวชาวยูเครนในเยอรมนี 3 คน เข้ามายืนหน้าเวที ประท้วงตอบโต้ผู้ชุมนุมกลุ่มนี้\n\nโดยพวกเธอได้นำสก็อตเทปดำมาปิดปากและชูป้ายเกี่ยวกับสิ่งที่เกิดขึ้นในยูเครน เช่น ภาพขีปนาวุธ หรือข้อความที่ว่า “รัสเซียคือรัฐก่อการร้าย” ไปจนถึง “ก๊าซเปือนเลือด”\n\nหลังจากนั้นไม่นาน หญิงสาวทั้ง 3 รายได้ถูกเจ้าหน้าที่เชิญตัวออกจากบริเวณที่ชุมนุม เนื่องจากเกรงว่าจะถูกกลุ่มผู้ชุมนุมทำร้าย\n\nหนึ่งในหญิงสาวชาวยูเครนบอกว่า ที่ต้องออกมาทำเช่นนี้เป็นเพราะอยากให้ชาวเยอรมันกลุ่มนี้เห็นว่า โครงการนอร์ดสตรีมไม่ใช่แค่โครงการพลังงาน แต่เป็นโครงการที่แลกมาด้วยชีวิตของผู้คนในยูเครนที่ถูกรัสเซียสังหารระหว่างการรุกราน\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "นายกฯเยอรมนีติดโควิด หลังเดินทางกลับจาก UAE : อินโฟเควสท์": "โฆษกรัฐบาลเยอรมนีแถลงว่า นายโอลาฟ โชลซ์ นายกรัฐมนตรีเยอรมนี มีผลตรวจเชื้อโควิด-19 เป็นบวก และมีอาการไข้หวัดเล็กน้อย\n\nแถลงการณ์ระบุว่า นายโชลซ์ได้กักตัวอยู่ในบ้านพักนายกรัฐมนตรี และได้ยกเลิกการปฏิบัติภารกิจในสัปดาห์นี้ แต่จะยังคงเข้าร่วมการประชุมต่างๆตามกำหนดผ่านระบบทางไกล\n\nทั้งนี้ แถลงการณ์การติดเชื้อโควิด-19 ของนายโชลซ์มีขึ้น หลังจากที่เขาเพิ่งเดินทางกลับจากสหรัฐอาหรับเอมิเรตส์ (UAE) โดยมีการลงนามในข้อตกลงการจัดส่งก๊าซธรรมชาติและน้ำมันดีเซลของ UAE ให้แก่เยอรมนีเพื่อแก้ไขวิกฤตพลังงานในประเทศ หลังจากที่เยอรมนีประกาศคว่ำบาตรน้ำมันและก๊าซจากรัสเซีย\n\nโดย สำนักข่าวอินโฟเควสท์ (26 ก.ย. 65)\n\nTags: COVID-19",
    "เยอรมนีบรรลุข้อตกลง ซื้อก๊าซธรรมชาติเหลวจากยูเออี": "สำนักข่าวต่างประเทศรายงานจากกรุงอาบูดาบี ประเทศสหรัฐอาหรับเอมิเรตส์ (ยูเออี) เมื่อวันที่ 26 ก.ย.ว่า ชีคโมฮัมเหม็ด บิน ซาเย็ด อัล นาห์ยาน ประธานาธิบดีแห่งยูเออี และนายกรัฐมนตรีโอลาฟ โชลซ์ ผู้นำเยอรมนี ร่วมกันเป็นสักขีพยานในพิธีลงนาม กรอบความร่วมมือครั้งสำคัญ เพื่อเร่งการขับเคลื่อนความร่วมมือด้านความปลอดภัยพลังงาน การลดการปล่อยคาร์บอน และการต่อสู้กับความเปลี่ยนแปลงของสภาพอากาศโลก\n\nชีคโมฮัมเหม็ด บิน ซาเย็ด อัล นาห์ยาน และนายกรัฐมนตรีโอลาฟ โชลซ์ เป็นสักขีพยานในพิธีลงนาม กรอบความร่วมมือด้านพลังงานระดับทวิภาคี ที่กรุงอาบูดาบี เมืองหลวงของยูเออี\n\n\n\nสำหรับหนึ่งในส่วนสำคัญของข้อตกลง รวมถึงการที่บริษัทน้ำมันแห่งชาติอาบูดาบี จะมอบความสนับสนุนด้านก๊าซธรรมชาติเหลว (แอลเอ็นจี) ปริมาณ 137,000 ลูกบาศก์เมตร ให้กับบริษัทอาร์ดับเบิลยูอี ของเยอรมนี ด้วยการขนส่งทางเรือคาร์โกภายในสิ้นปีนี้ แล้วขยับขยายเป็นการมอบความสนับสนุนแบบเดียวกัน ให้กับบริษัทด้านพลังงานอีกหลายแห่งของเยอรมนี ในปี 2566\n\nUAE and Germany sign a ‘landmark agreement’ aimed at accelerating joint efforts to boost energy security, decarbonisation and combat climate change https://t.co/SUEc0eK1Ed pic.twitter.com/PZ6zv6UBW9 — The National (@TheNationalNews) September 26, 2022\n\n\n\nทั้งนี้ การเยือนยูเออีของโชลซ์เกิดขึ้น ในขณะที่เยอรมนีเพิ่มความพยายามหาแหล่งพลังงาน “ทดแทน” การนำเข้าเชื้อเพลิงจากรัสเซีย ให้ได้มากที่สุดก่อนถึงช่วงฤดูหนาวนี้ แม้รัฐบาลเบอร์ลินเป็นลูกค้ารายใหญ่มาตลอด แต่ความร่วมมือในเรื่องดังกล่าวอึมครึมมากขึ้น เนื่องจากสถานการณ์สู้รบในยูเครนที่ยืดเยื้อ.\n\nเครดิตภาพ : REUTERS",
    "นาทีช็อก เครื่องบินผาดแผลง ชนกันกลางอากาศที่เยอรมนี นักบินตายทั้งคู่ (คลิป)": "",
    "นักเตะเยอรมนี เตรียมรับโบนัสก้อนโต หากคว้าแชมป์โลกที่กาตาร์": "สมาคมฟุตบอลเยอรมนี ออกมาเปิดเผยว่าเตรียมโบนัสก้อนโตเอาไว้ให้แก่นักฟุตบอล และทีมงานสตาฟฟ์โค้ช หากสามารถโชว์ฟอร์มได้อย่างยอดเยี่ยมคว้าแชมป์ฟุตบอลโลก 2022 ที่ประเทศกาตาร์ ที่จะลงสนามฟาดแข้งกันในช่วงปลายปีนี้\n\nจากการเปิดเผยของ เดเอฟเบ ระบุว่า นักฟุตบอลทีมชาติเยอรมนี จะได้รับโบนัสคนละ 400,000 ยูโร หรือประมาณ 14.5 ล้านบาท หากคว้าเวิลด์ คัพ 2022 ที่กาตาร์ ได้สำเร็จ เป็นจำนวนเงินที่มากกว่าเมื่อปี 2018 ซึ่งมียอดอยู่ที่ 350,000 ยูโร หรือประมาณ 12.7 ล้านบาท\n\nอย่างไรก็ตามในฟุตบอลโลก 2018 ที่ประเทศรัสเซีย ขุนพล “อินทรีเหล็ก” เยอรมนี ภายใต้การคุมทีมของ โยอัคคิม เลิฟ จอดป้ายเพียงแค่รอบแบ่งกลุ่ม จากผลงานชนะ 1 นัด แพ้ 2 นัด จนถูกเสียงวิพากษ์วิจารณ์อย่างหนักจากแฟนบอลในประเทศ\n\nนอกจากนี้ในฟุตบอลโลก 2022 ที่กาตาร์ นักเตะของทีมอินทรีเหล็ก จะได้รับโบนัส 50,000 ยูโร หรือประมาณ 1.8 ล้านบาท หากผ่านเข้ารอบน็อกเอาท์ได้สำเร็จ และถ้าผ่านเข้ารอบ 8 ทีมสุดท้ายได้ ก็จะได้รับโบนัสเพิ่มอีก 100,000 ยูโร หรือประมาณ หรือประมาณ 3.6 ล้านบาท\n\nต่อด้วยการผ่านเข้าสู่รอบรองชนะเลิศ หรือรอบ 4 ทีมสุดท้าย นักเตะจะได้รับโบนัสเพิ่มอีกเป็น 150,000 ยูโร หรือประมาณ 5.4 ล้านบาท และหากคว้าอันดับ 3 มาครอง จะได้รับโบนัสเพิ่มที่ 200,000 ยูโร หรือประมาณ 7.3 ล้านบาท และหากจบด้วยการคว้ารองแชมป์ จะได้โบนัส 250,000 ยูโร หรือประมาณ 9 ล้านบาท\n\nทั้งนี้ แบรนด์ นอยเอนดอร์ฟ นายกสมาคมฟุตบอลเยอรมนี ได้มีการเข้าพบกับตัวแทนของนักฟุตบอลหลายคน ไม่ว่าจะเป็น โธมัส มุลเลอร์, มานูเอล นอยเออร์, โยชัว คิมมิช และอิลคาย กุนโดกัน เพื่อประชุมและบอกถึงเรื่องโบนัสดังกล่าว\n\n“เรามีการพูดคุยที่ค่อนข้างเข้มข้น ซึ่งการพูดคุยก็ดำเนินไปในทางที่ดี และมีความก้าวหน้าเป็นอย่างมาก ท้ายที่สุดแล้วเราก็หาทางออกที่ยอมรับได้สำหรับทุกคนเกี่ยวกับเรื่องเงินโบนัสที่นักเตะจะได้” แบรนด์ นอยเอนดอร์ฟ กล่าว\n\nสำหรับฟุตบอลโลก 2022 ที่ประเทศกาตาร์ พลพรรค “อินทรีเหล็ก” เยอรมนี ถูกจับสลากมาอยู่ในกลุ่ม อี ร่วมกับ สเปน, ญี่ปุ่น และคอสตาริกา โดยจะลงสนามประเดิมเวิลด์ คัพ พบ ญี่ปุ่น วันที่ 23 พฤศจิกายน 2565",
    "หัวหน้าสถาบัน Ifo เผย เศรษฐกิจเยอรมนีกำลังเจอภาวะถดถอย": "นายเคลาส์ วอห์ลราเบ หัวหน้าสถาบันวิจัยเศรษฐกิจของเยอรมนี (Ifo) เปิดเผยกับสำนักข่าวรอยเตอร์ในวันนี้ (26 ก.ย.) ว่า เยอรมนีกำลังเผชิญภาวะเศรษฐกิจถดถอย โดยเกือบทุกภาคส่วนอยู่ในภาวะตกต่ำ\n\nทั้งนี้ นายวอห์ลราเบเปิดเผยว่า ภาคอุตสาหกรรมที่มีการใช้พลังงานในปริมาณมากนั้น มองแนวโน้มเศรษฐกิจเยอรมนีในแง่ลบเป็นพิเศษในช่วงไม่กี่เดือนต่อจากนี้ และเกือบ 2 ใน 3 ของบริษัทในเยอรมนีมีความกังวลเกี่ยวกับปัญหาภาวะคอขวดในห่วงโซ่อุปทาน",
    "นายกฯเยอรมนีเยือนซาอุดิอาระเบีย เดินหน้าภารกิจด้านพลังงาน": "เอเอฟพีรายงาน เมื่อวันเสาร์ที่ 24 กันยายน 2565 กล่าวว่า นายกรัฐมนตรี โอลาฟ ชอลซ์ ของเยอรมนี พร้อมด้วยคณะผู้แทนอุตสาหกรรมขนาดใหญ่ เดินทางถึงสนามบินในเมืองเจดดาห์บนชายฝั่งทะเลแดงเมื่อวันเสาร์ และได้รับการต้อนรับจากเจ้าชายคาลิด บิน ไฟซาล อัล-ซาอูด ผู้ว่าการนครเมกกะห์\n\nหลังจากนั้น ชอลซ์และคณะเดินทางเข้าพบโมฮัมเหม็ด บิน ซัลมาน มกุฎราชกุมารแห่งราชอาณาจักรซาอุดิอาระเบีย\n\nนอกจากนี้ ชอลซ์มีกำหนดการพบปะกับกลุ่มสตรีซาอุดิอาระเบีย ก่อนที่จะมุ่งหน้าไปยังสหรัฐอาหรับเอมิเรตส์ในเย็นวันเสาร์ และเดินทางต่อไปยังกาตาร์ในวันอาทิตย์\n\nการเดินทางเยือนตะวันออกกลางของโอลาฟ ชอลซ์ มีเป้าหมายเพื่อสร้างพันธมิตรใหม่ด้านพลังงานกับอาณาจักรที่อุดมด้วยน้ำมันและก๊าซแห่งนี้ หลังได้รับผลกระทบหนักจากสงครามยูเครน และการคว่ำบาตรรัสเซีย\n\nไม่เพียงแค่พลังงาน แต่เยอรมนีต้องการขยายความร่วมมือด้านเทคโนโลยีใหม่ๆ เช่น ไฮโดรเจนสีเขียวที่ผลิตขึ้นโดยใช้พลังงานหมุนเวียน ซึ่งเยอรมนีสามารถนำเข้าได้ในปริมาณมหาศาลจากซาอุดิอาระเบีย\n\nนอกจากนี้ เยอรมนียังพยายามเสริมสร้างความร่วมมือทางการเมืองกับมหาอำนาจในภูมิภาคซึ่งมีอาณาเขตติดกับรัสเซียและจีน\n\n\"เราต้องทำงานร่วมกับซาอุดิอาระเบีย หากเราต้องการหาทางออก เช่น คำถามเกี่ยวกับสงครามในเยเมน หรือทางออกในการแก้ไขปัญหาอิหร่าน” แหล่งข่าวของรัฐบาลเยอรมันกล่าว\n\nในช่วงเช้าวันอาทิตย์ โอลาฟ ชอลซ์ จะเข้าพบ ชีค โมฮัมเหม็ด บิน ซายิด อัล-นาห์ยาน ประธานาธิบดีของสหรัฐอาหรับเอมิเรตส์ หลังจากนั้นจะเดินทางไปยังการ์ตาร์ เพื่อเจรจาเรื่องก๊าซธรรมชาติกับ ชีค ทามิม บิน ฮาหมัด อัล-ธานี ประมุขแห่งรัฐ.",
    "อังกฤษ VS เยอรมนี : พรีวิว ฟุตบอลยูฟ่า เนชั่นส์ ลีก 2022/23 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022/23 รอบแบ่งกลุ่ม ลีกเอ กลุ่ม 3\n\nแมตช์การแข่งขัน : อังกฤษ VS เยอรมนี\n\nวัน/เวลาแข่งขัน : คืน วันจันทร์ที่ 26 กันยายน 2565 เวลา 01.45 น.\n\nสนาม : เวมบลีย์ สเตเดี้ยม\n\nเวมบลีย์ สเตเดี้ยม ถ่ายทอดสด : UEFA.tv\n\nสภาพความพร้อม อังกฤษ\n\n\"สิงโตคำราม\" ทีมชาติอังกฤษ ทำผลงานในศึก ยูฟ่า เนชั่นส์ ลีก ซีซั่นนี้ ได้อย่างย่ำแย่สุดขีด หลัง 5 ที่ผ่านมา เสมอ 2 แพ้ 3 ยังไม่ชนะใครเลย โดยเกมนัดล่าสุด คือการบุกไปพ่ายให้กับ อิตาลี 0-1 เมื่อคืนวันศุกร์ที่ผ่านมา ทำให้ตอนนี้มีเพียง 2 แต้ม จะจบการแข่งขันด้วยการรั้งบ๊วยของกลุ่ม และต้องตกชั้นไปเล่นในลีกบีแน่นอนแล้ว\n\nสำหรับสภาพความพร้อมของทีมในเกมนี้ แกเร็ธ เซาธ์เกต จะต้องรอเช็กสภาพความฟิตของ ไคล์ วอล์คเกอร์ กับ จอร์แดน เฮนเดอร์สัน แต่คาดว่าทั้งคู่ไม่น่าจะต้องเสี่ยงลงสนาม ขณะที่ จอห์น สโตนส์ จะพ้นโทษแบน พร้อมกลับมาช่วยทีมร่วมกับแกนหลักที่เหลือ\n\nคาดว่าเจ้าถิ่นจะใช้ระบบ 3-4-3 แนวรับ 3 คน ประกอบด้วย จอห์น สโตนส์, เอริค ดายเออร์ และ แฮร์รี่ แม็กไกวร์ พร้อมมี คีแรน ทริปเปียร์ กับ เบน ชิลเวลล์ เป็นวิงแบ็ก 2 ข้าง ส่วนมิดฟิลด์คู่กลางส่ง เดแคลน ไรซ์ ลงคุมเกมร่วมกับ จู๊ด เบลลิงแฮม ขณะที่แนวรุกใช้ ราฮีม สเตอร์ลิง, แฮร์รี่ เคน และ เมสัน เมาท์ เป็นสามประสานในแดนหน้า\n\nสภาพความพร้อม เยอรมนี\n\nส่วนผู้มาเยือนอย่าง \"อินทรีเหล็ก\" ทีมชาติเยอรมนี ก็นับว่าโชว์ฟอร์มในรายการนี้ได้อย่างน่าผิดหวังเช่นเดียวกัน หลังแข่ง 5 นัด ชนะ 1 เสมอ 3 แพ้ 1 โดยเกมนัดล่าสุด คือการเปิดบ้านพ่ายให้กับ ฮังการี 0-1 เมื่อคืนวันศุกร์ที่ผ่านมา ทำให้ตอนนี้มี 6 แต้ม รั้งอันดับ 3 ของกลุ่ม หมดสิทธิ์ผ่านเข้ารอบต่อไปแน่นอนแล้ว\n\nสำหรับสภาพความพร้อมของทีมในเกมนี้ ฮันซี่ ฟลิค จะหมดสิทธิ์ใช้งาน อันโตนิโอ รูดิเกอร์ ที่ติดโทษแบน หลังสะสมใบเหลืองครบโควตา ขณะที่ เลออน โกเร็ตซ์ก้า กับ มานูเอล นอยเออร์ ที่ติดเชื้อโควิด-19 รวมทั้ง ยูเลียน บรันด์ท มีอาการป่วย ได้ถอนตัวออกจากทีมไปก่อนหน้านี้แล้ว ส่วนแข้งตัวหลักรายอื่นๆ ยังคงฟิตสมบูรณ์ พร้อมลงสนามทั้งหมด\n\nเกมนี้ทีมเยือนจะมาในแผน 4-2-3-1 แผงหลัง 4 คน ประกอบด้วย โยนาส โฮฟมันน์, นิคลาส ซูเล่, นิโก้ ชล็อตเตอร์เบ็ค และ ดาวิด เราม์ ส่วนมิดฟิลด์คู่กลางส่ง โยชัว คิมมิช กับ อิลคาย กุนโดกัน ลงคุมเกม ขณะที่แนวรุกใช้ จามาล มูเซียล่า, โธมัส มุลเลอร์ และ ลีรอย ซาเน่ คอยสร้างสรรค์เกมรุกให้ ไค ฮาแวร์ตซ์ เป็นตัวจบสกอร์\n\nรายชื่อ 11 ผู้เล่นที่คาดว่าจะลงสนาม\n\nอังกฤษ : อารอน แรมส์เดล (GK), จอห์น สโตนส์, เอริค ดายเออร์, แฮร์รี่ แม็กไกวร์, คีแรน ทริปเปียร์, จู๊ด เบลลิงแฮม, เดแคลน ไรซ์, เบน ชิลเวลล์, ราฮีม สเตอร์ลิง, แฮร์รี่ เคน, เมสัน เมาท์\n\nเยอรมนี : มาร์ค อังเดร แตร์ ชเตเก้น (GK), โยนาส โฮฟมันน์, นิคลาส ซูเล่, นิโก้ ชล็อตเตอร์เบ็ค, ดาวิด เราม์, โยชัว คิมมิช, อิลคาย กุนโดกัน, จามาล มูเซียล่า, โธมัส มุลเลอร์, ลีรอย ซาเน่, ไค ฮาแวร์ตซ์\n\nฟอร์มการเล่น 5 นัดหลังสุด\n\nอังกฤษ\n\n23/06/22 แพ้ อิตาลี 0-1 (เยือน) ยูฟ่า เนชั่นส์ ลีก\n\n14/06/22 แพ้ ฮังการี 0-4 (เหย้า) ยูฟ่า เนชั่นส์ ลีก\n\n11/06/22 เสมอ อิตาลี 0-0 (เหย้า) ยูฟ่า เนชั่นส์ ลีก\n\n07/06/22 เสมอ เยอรมนี 1-1 (เยือน) ยูฟ่า เนชั่นส์ ลีก\n\n04/06/22 แพ้ ฮังการี 0-1 (เยือน) ยูฟ่า เนชั่นส์ ลีก\n\nเยอรมนี\n\n23/09/22 แพ้ ฮังการี 0-1 (เหย้า) ยูฟ่า เนชั่นส์ ลีก\n\n14/06/22 ชนะ อิตาลี 5-2 (เหย้า) ยูฟ่า เนชั่นส์ ลีก\n\n11/06/22 เสมอ ฮังการี 1-1 (เยือน) ยูฟ่า เนชั่นส์ ลีก\n\n07/06/22 เสมอ อังกฤษ 1-1 (เหย้า) ยูฟ่า เนชั่นส์ ลีก\n\n04/06/22 เสมอ อิตาลี 1-1 (เยือน) ยูฟ่า เนชั่นส์ ลีก\n\nผลงานการพบกัน 5 นัดหลังสุด\n\n07/06/22 เยอรมนี 1-1 อังกฤษ (ยูฟ่า เนชั่นส์ ลีก)\n\n29/06/21 อังกฤษ 2-0 เยอรมนี (ยูโร 2020)\n\n10/11/17 อังกฤษ 0-0 เยอรมนี (กระชับมิตร)\n\n22/03/17 เยอรมนี 1-0 อังกฤษ (กระชับมิตร)\n\n26/03/16 เยอรมนี 2-3 อังกฤษ (กระชับมิตร)\n\nบทวิเคราะห์\n\nศึกแห่งศักดิ์ศรี ระหว่าง 2 คู่รักคู่แค้นครั้งนี้ เคยถูกคาดการณ์ว่าจะเป็นเกมนัดชี้ชะตาการเข้ารอบของทั้ง 2 ทีม แต่ทว่า พวกเขาทั้งคู่กลับทำผลงานได้อย่างย่ำแย่แบบเหนือความคาดหมาย จนทำให้หมดลุ้นเข้ารอบไปแล้ว โดยเฉพาะเจ้าถิ่นอย่าง สิงโตคำราม ที่สถานการณ์เลวร้ายอย่างหนัก จนถึงขั้นตกชั้นไปแล้ว ทั้งที่ยังไม่ได้ลงเล่นนัดสุดท้ายเลยด้วยซ้ำ\n\nอย่างไรก็ดี แม้ว่าเกมนี้จะไม่มีความหมายต่อการเข้ารอบแล้ว แต่หลังจากที่เพิ่งพ่ายแพ้มาในเกมล่าสุด ทั้ง 2 ทีม ก็คงหวังจะกู้ชื่อกลับมา ด้วยการคว้าชัยส่งท้าย ก่อนที่จะไปเล่นศึกใหญ่อย่าง ฟุตบอลโลก 2022 ทว่าจากฟอร์มการเล่นที่ยังคงไม่แน่นอนด้วยกันทั้งคู่ ทำให้มองว่าเกมนี้มีโอกาสออกได้ทั้ง 3 หน้า แต่คาดว่าผลเสมอ น่าจะมีความเป็นไปได้มากที่สุด\n\nสกอร์ที่คาด\n\nอังกฤษ 1-1 เยอรมนี\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "เยอรมนี เตรียมรับโบนัสมหาศาลหากคว้าแชมป์ฟุตบอลโลก 2022": "แบรนด์ นอยเอนดอร์ฟ ประธานสมาคมฟุตบอลเยอรมนี (เดเอฟเบ) เปิดเผยถึงจำนวนตัวเลขโบนัสในฟุตบอลโลก 2022 รอบสุดท้าย ที่กาตาร์ โดยหากผ่านเข้ารอบ 16 ทีมสุดท้ายจะได้คนละ 45,000 ปอนด์ (ราว 1.8 ล้านบาท), เข้ารอบ 8 ทีมสุดท้ายจะได้คนละ 89,000 ปอนด์ (ราว 3.56 ล้านบาท)\n\nหากผ่านเข้ารอบรองชนะเลิศจะได้ 134,000 ปอนด์ / คน (ประมาณ 5.3 ล้านบาท), อันดับ 3 ได้คนละ 178,000 ปอนด์ (ราว 7.1 ล้านบาท), รองแชมป์ได้คนละ 223,000 ปอนด์ (ประมาณ 9 ล้านบาท) และแชมป์ได้คนละ 360,000 ปอนด์ (ประมาณ 14.5 ล้านบาท)\n\nสรุป 32 ทีมสุดท้ายฟุตบอลโลก 2022\n\nฟีฟ่าเตือนห้าม”วันไนท์สแตนด์”ฟุตบอลโลกปีนี้เสี่ยงติดคุก 7 ปี\n\n\"เฮย์ย่า เฮย์ย่า\" เพลงประจำการแข่งขันฟุตบอลโลก 2022\n\nอย่างไรก็ตามในฟุตบอลโลก 2014 ที่เยอรมนีคว้าแชมป์ นักเตะได้รับโบนัสไปคนละ 268,000 ปอนด์ (ประมาณ 10 ล้านบาท) ขณะที่ในปี 2018 มีการอัดฉีดโบนัสคนละ 312,000 (ประมาณ 12.5 ล้านบาท) แต่ทีม \"อินทรีเหล็ก\" ไม่สามารถป้องกันแชมป์ได้\n\nสำหรับในศึกฟุตบอลโลก 2022 รอบสุดท้าย ระหว่าวันที่ 20 พฤศจิกายน -18 ธันวาคม เยอรมนี อยู่ในกลุ่มอีร่วมกับ สเปน, คอสตาริกา และญี่ปุ่น\n\nเปิดตัว \"อัล ริห์ลา\" ลูกฟุตบอลที่ใช้ในบอลโลก 2022\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ดูบอลสด อังกฤษ พบ เยอรมนี ยูฟ่า เนชั่นส์ลีก (ลิงก์ดูบอล)": "ศึกฟุตบอล ยูฟ่า เนชั่นส์ ลีก เอ กลุ่ม 3 นัดสุดท้าย เกมนี้เป็นเกมที่ “สิงโตคำราม” อังกฤษ เตรียมเปิดบ้านพบกับ “อินทรีเหล็ก” เยอรมนี ดูบอลสด วันจันทร์ที่ 26 กันยายน เวลา 01.45 น. (เช้ามืดวันอังคาร) พรีวิวบอล พร้อมลิงก์ดูบอลออนไลน์ ทาง UEFA.TV\n\n26 กันยายน 65 เวลา 01.45 น. ถ่ายทอดสด ดูบอลสด ฟุตบอล ยูฟ่า เนชั่นส์ ลีก 2022/23 อังกฤษ พบ เยอรมนี และลิงก์ดูบอล อังกฤษ-เยอรมัน 11 ตัวจริง อังกฤษ VS เยอรมนี\n\nฟุตบอล ยูฟ่า เนชั่นส์ ลีก อังกฤษ พบ เยอรมนี ลิงก์ถูกลิขสิทธิ์ ดูบอลสดออนไลน์\n\nดูบอลสดยูฟ่า เนชั่นส์ลีก อังกฤษ-เยอรมนี (ลิงก์ดูบอล) : ศึกการแข่งขันฟุตบอล ยูฟ่า เนชั่นส์ ลีก เอ กลุ่ม 3 เป็นเกมการแข่งขันที่ อังกฤษ จะเปิดบ้านรับการมาเยือนของ เยอรมนี พบกับความพร้อมของทั้ง 2 ทีม ในศึก ยูฟ่า เนชั่นส์ ลีก วันจันทร์ที่ 26 กันยายน 2565 นี้\n\n>> เช็คผลบอลสด-ไลฟ์สกอร์คลิกที่นี่ <<\n\nสภาพความพร้อมของทั้ง 2 ทีม ก่อน ดูบอลสด\n\nทีมงาน Thaiger ขอพามาวิเคราะห์ฟอร์ม การเตรียมพร้อมก่อนเกม ยูฟ่า เนชั่นส์ ลีก ก่อนจะชมถ่ายทอดสดกันในวันนี้\n\nอังกฤษ :\n\nสภาพทีมก่อนลงเตะนัดนี้ แกเร็ธ เซาธ์เกต จะไม่มีชื่อของ คัลวิน ฟิลลิปส์ และ จอร์แดน พิคฟอร์ด และต้องเช็คความฟิตของ ไคล์ วอล์คเกอ และ จอร์แดน เฮนเดอร์สัน\n\nส่วนนักเตะคนอื่นๆพร้อมลงสนามทั้งหมด นำโดย อารอน แรมส์เดล, แฮร์รี่ แม็คไกวร์, จอห์น สโตนส์, ลุค ชอว์, จู๊ด เบลลิ่งแฮม, เดแคลน ไรซ์, ฟิล โฟเด้น, แจ็ค กรีลิช และ แฮร์รี่ เคน\n\nเยอรมนี :\n\nความพร้อมของทีมเยือน ฮันซี่ ฟลิค จะหมดสิทธิ์ใ้ชงาน ยูเลียน บรันดท์ ที่มีอาการบาดเจ็บ รวมไปถึง อันโตนิโอ รูดิเกอร์ ที่ติดโทษแบน\n\nอีกทั้งจะไม่มี มานูเอล นอยเออร์ และ เลออน โกเร็ตซ์ก้า ที่ไม่พร้อม\n\nส่วนนักเตะตัวหลักคนอื่นๆยังอยู่กันพร้อมหน้า นำโดย มาร์ค-อันเดร แทร์ สเตเก้น, โยนาส โฮฟมันน์, นิคลาส ซูเล่, นิโก้ ชล็อตเตอร์เบ็ค, โยชัว คิมมิช, อิลคาย กุนโดกัน, โธมัส มุลเลอร์, แซร์จ กนาร์บี้, จามาล มูเซียล่า, ลีรอย ซาเน่ และ ไค ฮาแวร์ตซ์\n\nผลการพบกันทั้ง 2 ทีม\n\n07/06/22 เยอรมนี 1-1 อังกฤษ (ยูฟ่า เนชั่นส์ ลีก)\n\n29/06/21 อังกฤษ 2-0 เยอรมนี (ยูโร 2020)\n\n10/11/17 อังกฤษ 0-0 เยอรมนี (กระชับมิตร)\n\n22/03/17 เยอรมนี 1-0 อังกฤษ (กระชับมิตร)\n\n26/03/16 เยอรมนี 2-3 อังกฤษ (กระชับมิตร)\n\nอังกฤษ\n\n22/09/22 แพ้ อิตาลี 0-1 (ยูฟ่า เนชั่นส์ ลีก)\n\n13/06/22 แพ้ ฮังการี 0-4 (ยูฟ่า เนชั่นส์ ลีก)\n\n10/06/22 เสมอ อิตาลี 0-0 (ยูฟ่า เนชั่นส์ ลีก)\n\n06/06/22 เสมอ เยอรมนี 1-1 (ยูฟ่า เนชั่นส์ ลีก)\n\n03/06/22 แพ้ ฮังการี 0-1 (ยูฟ่า เนชั่นส์ ลีก)\n\nเยอรมนี\n\n22/09/22 แพ้ ฮังการี 0-1 (ยูฟ่า เนชั่นส์ ลีก)\n\n13/06/22 ชนะ อิตาลี 5-2 (ยูฟ่า เนชั่นส์ ลีก)\n\n10/06/22 เสมอ ฮังการี 1-1 (ยูฟ่า เนชั่นส์ ลีก)\n\n06/06/22 เสมอ อังกฤษ 1-1 (ยูฟ่า เนชั่นส์ ลีก)\n\n03/06/22 เสมอ อิตาลี 1-1 (ยูฟ่า เนชั่นส์ ลีก)\n\nรายชื่อผู้เล่นที่คาดว่าจะลงสนาม\n\nอังกฤษ (3-4-2-1) : อารอน แรมส์เดล (GK) – จอห์น สโตนส์, ฟิคาโย่ โทโมรี่, แฮร์รี่ แม็กไกวร์ – คีแรน ทริปเปียร์, จู๊ด เบลลิงแฮม, เดแคลน ไรซ์, เบน ชิลเวลล์ – เมสัน เมาท์, ราฮีม สเตอร์ลิง – แฮร์รี่ เคน\n\nเยอรมัน (4-2-3-1) : มาร์ค-อังเดร แทร์ สเตเก้น (GK) – โยนาส โฮฟมันน์, นิคลาส ซูเล่, นิโก้ ชล็อตเตอร์เบ็ค, ดาวิด เราม์ – โยชัว คิมมิช, อิลคาย กุนโดกัน – จามาล มูเซียล่า, โธมัส มุลเลอร์, ลีรอย ซาเน่ – ไค ฮาแวร์ตซ์\n\nดูบอลสด อังกฤษ พบ เยอรมนี ลิงก์ดูบอลออนไลน์\n\nดูฟุตบอล อังกฤษ-เยอรมัน สด\n\nรายการ ยูฟ่า เนชั่นส์ ลีก ฤดูกาล 2022/23 คู่ระหว่าง อังกฤษ พบ เยอรมนี\n\nฤดูกาล 2022/23 คู่ระหว่าง ลิงก์ดูบอลสด วันนี้ ทาง คลิก หรือ Uefa.tv\n\nวันจันทร์ที่ 26 กันยายน 2565 เริ่มเตะ เวลา 01.45 น. (เช้ามืดวันอังคาร)\n\nสนาม เวมบลีย์\n\nThaiger ฟันธง\n\nทั้งสองทีมไม่ผ่านเข้าสู่รอบต่อไปแน่นอนแล้ว โดยเฉพาะทางด้าน อังกฤษ ที่ตกชั้นจากลีก เอ ลงไปสู่ลีก บี ส่วนทางด้าน เยอรมัน ทำได้ดีที่สุดคือการค้าอันดับที่ 2 ของกลุ่ม อย่างไรก็ตามคาดว่าเกมนี้จะจบ 90 นาทีด้วยผลเสมอแบบสกอร์\n\nทรรศนะบอล ยูฟ่า เนชั่นส์ ลีก\n\nอังกฤษ 1-1 เยอรมัน",
    "ไม่ชนะ 5 นัดติดนะเฮีย กุนซือเยอรมนี อวยแหลก \"เซาธ์เกต\" คือที่สุดกุนซือทีมชาติอังกฤษ": "วันที่ 26 ก.ย. 65 ฮันซี ฟลิก กุนซือ \"อินทรีเหล็ก\" ทีมชาติเยอรมนี ออกมาอวยยศ แกเรธ เซาธ์เกต ยกย่องว่าคือกุนซือที่ดี และนำทีมประสบความสำเร็จมากที่สุดของ \"สิงโตคำราม\" ทีมชาติอังกฤษ แม้ไร้ชัย 5 นัดหลังสุด ก่อนที่ทั้งคู่จะพบกันในศึก ฟุตบอล เนชันส์ลีก รอบแบ่งกลุ่ม กล่มซี นัดที่ 6 ค่ำคืนนี้ 01.45 น. ตามเวลาประเทศไทย\n\nก่อนเกมดังกล่าว ทีมชาติอังกฤษ ลงเล่นไปแล้ว 5 นัด ยังสะกดคำว่าชัยชนะไม่เป็นเลยหลังจากที่เสมอ 2 นัด และแพ้ถึง 3 นัด ยิงได้ 1 ประตู และเสียถึง 7 ประตู ผลต่างประตูได้เสีย -6 มี 2 คะแนน จมบ๊วยของกลุ่ม ส่วน ทีมชาติเยอรมนี ลงเล่น 5 นัดเช่นกัน ชนะ 1 นัด เสมอ 3 นัด แพ้ 1 นัด ยิงได้ 8 ประตูเสีย 6 ประตู ผลต่างประตูได้เสีย +2 มี 6 คะแนน",
    "สังคมโลก : กรีนการ์ดเยอรมนี": "รัฐบาลเยอรมนีกำลังมุ่งเสนอกรีนการ์ด หรือ “ชานเซนคาร์เทอ” ที่แปลตรงตัวว่า “บัตรโอกาส” เพื่อพยายามอุดช่องว่างการขาดแคลนแรงงานอย่างร้ายแรงของประเทศ ซึ่งสมาคมอุตสาหกรรมได้มีการร้องเรียนมาระยะหนึ่งแล้ว และกระทรวงแรงงานเยอรมนี ยังบ่งชี้ว่าการขาดแคลนดังกล่าว กำลังชะลอการเติบโตทางเศรษฐกิจ\n\nทั้งนี้ “บัตรโอกาส” แบบใหม่ที่นำเสนอโดยนายฮูเบอร์ตุส เฮล รมว.แรงงานเยอรมนี จะมอบโอกาสให้ชาวต่างชาติเข้ามาในประเทศ เพื่อหางานทำ แม้จะไม่มีข้อเสนอจ้างงานก็ตาม ตราบใดที่บุคคลเหล่านั้นปฏิบัติตามเกณฑ์ 3 ประการ จากทั้งหมด 4 ประการ ได้แก่ 1) มีวุฒิการศึกษาระดับมหาวิทยาลัย หรือคุณวุฒิวิชาชีพ, 2) มีประสบการณ์การทำงานอย่างน้อย 3 ปี, 3) มีทักษะทางภาษา หรือที่อยู่อาศัยเดิมในเยอรมนี และ 4) มีอายุต่ำกว่า 35 ปี\n\nเฮล เน้นย้ำและอธิบายเพิ่มเติมว่า เกณฑ์ที่ใช้จะไม่ต่างจากระบบคะแนนที่มีการใช้ในแคนาดา แต่จะมีการใช้ระบบน้ำหนักที่ซับซ้อนมากกว่า ซึ่งจะรวมถึงข้อจำกัดและเงื่อนไขต่าง ๆ อีกทั้งจำนวนบัตรจะถูกจำกัดโดยรัฐบาลเยอรมนีแบบปีต่อปี ตามความต้องการของตลาดแรงงานด้วยเช่นกัน\n\nขณะที่ น.ส.โสมยา เธียการาจัน ซึ่งเดินทางจากอินเดียมายังเมืองฮัมบวร์ก เมื่อปี 2559 และปัจจุบันดำรงตำแหน่งผู้บริหารสูงสุดของบริษัทโฟเวียเทค กล่าวว่ามันมีการปรับปรุงแก้ไขเกิดขึ้น ซึ่งเธอคิดว่าระบบคะแนนเช่นนี้ อาจเป็นโอกาสที่ดีมากสำหรับคนต่างประเทศที่เดินทางเข้ามาทำงาน โดยเฉพาะอย่างยิ่งเมื่อประชากรวัยหนุ่มสาวในเยอรมนีมีจำนวนลดน้อยลงอย่างมาก\n\nอย่างไรก็ตาม มีบางคนที่ไม่รู้สึกประทับใจกับบัตรโอกาสของเฮลเลย ดังเช่นนายโฮลเกอร์ โบนิน ผู้อำนวยการฝ่ายวิจัยจากสถาบันเศรษฐศาสตร์แรงงาน (ไอแซดเอ) ในเมืองบอนน์ ที่มองว่า กรีนการ์ดกำลังสร้างอุปสรรคที่สูงเกินความจำเป็น รวมทั้งทำให้ระบบซับซ้อนยิ่งขึ้นกว่าเดิม และระบบคะแนนจะต้องการใช้ระบบราชการมากขึ้น\n\nเยอรมนีมีความเสียเปรียบด้านวัฒนธรรมเล็กน้อย เมื่อเทียบกับประเทศอื่น ๆ ในฝั่งตะวันตกที่หวังจะดึงดูดแรงงานที่มีทักษะเข้าประเทศของตน ซึ่งสิ่งนั้นก็คือ ภาษาเยอรมันเป็นภาษาพูดที่มีความเป็นสากลน้อยกว่าภาษาอังกฤษ และปัญหาอีกประการหนึ่งคือการที่นายจ้างในเยอรมนีมักจะตั้งเกณฑ์ที่สูง ซึ่งต้องใช้เวลานานหลายเดือนเพื่ออนุมัติเอกสารทั้งหมด และโบนินกล่าวว่า ไม่สามารถแก้ไขได้ด้วยบัตรโอกาสเพียงอย่างเดียว\n\nยิ่งไปกว่านั้น มันยังมีปัญหาเชิงระบบอื่น ๆ สำหรับนายจ้างชาวเยอรมัน เนื่องจากระบบกลางของเยอรมนีหมายถึงหน่วยงานท้องถิ่นที่แตกต่างกัน ทำให้ในบางครั้งพวกเขาจะรับรองคุณสมบัติโดยใช้มาตรฐานคนละแบบ อีกทั้งการพึ่งพาระบบราชการของเยอรมนีกับลูกจ้าง มักจะต้องการการแปลใบรับรองของพวกเขาที่อนุมัติโดยพนักงานจดทะเบียน ซึ่งรัฐบาลยอมรับปัญหาดังกล่าว และยืนยันว่า กำลังพยายามแก้ไข.\n\nเลนซ์ซูม\n\nเครดิตภาพ : GETTY IMAGES",
    "เยอรมนี: กันยายน Ifo ส่งสัญญาณภาวะถดถอยมากขึ้น": "ภาวะถดถอยยังคงหลีกเลี่ยงไม่ได้\n\nเช่นเดียวกับในส่วนอื่น ๆ ของยุโรป เมื่อสิ้นสุดฤดูร้อน กองกำลังถดถอยได้มาถึงเบื้องหน้า แม้ว่าอุตสาหกรรมการบริการจะได้รับประโยชน์จากการเพิ่มขึ้นหลังการล็อกดาวน์ อุตสาหกรรมได้เห็นการบรรเทาทุกข์ในห่วงโซ่อุปทานทั่วโลกและงานในมือที่ลดลง อย่างไรก็ตาม ในช่วงหลายเดือนที่ผ่านมา หนังสือสั่งซื้อเริ่มหดตัว และราคาสินค้าพลังงานและสินค้าโภคภัณฑ์ที่สูงส่งน้ำหนักตามความต้องการ และสร้างแรงกดดันต่ออัตรากำไร บริษัทต่างๆ ไม่สามารถส่งต่อต้นทุนที่สูงขึ้นไปยังผู้บริโภคได้อีกต่อไปอย่างง่ายดายเหมือนในเดือนแรกของปี\n\nเมื่อมองไปข้างหน้า เศรษฐกิจของเยอรมนียังคงเข้าใกล้พายุที่สมบูรณ์แบบ สงครามในยูเครนอาจเป็นจุดจบของรูปแบบธุรกิจทางเศรษฐกิจที่ประสบความสำเร็จอย่างมากของเยอรมนี นั่นคือ การนำเข้าพลังงานราคาถูก (รัสเซีย) และสินค้านำเข้า ในขณะที่ส่งออกผลิตภัณฑ์คุณภาพสูงไปทั่วโลก โดยได้รับประโยชน์จากโลกาภิวัตน์ ขณะนี้ประเทศกำลังอยู่ระหว่างการยกเครื่องใหม่ทั้งหมด เร่งการเปลี่ยนแปลงสีเขียว ปรับโครงสร้างห่วงโซ่อุปทาน และเตรียมพร้อมสำหรับโลกยุคโลกาภิวัตน์ที่น้อยลง และสิ่งเหล่านี้มาอยู่เหนือปัญหาที่รู้จักกันมานาน เช่น การขาดระบบดิจิทัล โครงสร้างพื้นฐานที่ล้าหลัง และสังคมสูงวัย เป็นต้น\n\nในอีกไม่กี่สัปดาห์และหลายเดือนข้างหน้า การเปลี่ยนแปลงในระยะยาวเหล่านี้จะถูกบดบังด้วยปัญหาในระยะสั้น: ภาวะเงินเฟ้อสูง ราคาพลังงานที่พุ่งสูงขึ้น ความขัดแย้งในห่วงโซ่อุปทานอย่างต่อเนื่อง และอุปสงค์ทั่วโลกที่อ่อนตัวลง ภาวะถดถอยเป็นสิ่งที่หลีกเลี่ยงไม่ได้ อย่างไรก็ตาม ตรงกันข้ามกับภาวะถดถอยครั้งก่อน เช่น วิกฤตการณ์ทางการเงินหรือการระบาดใหญ่ เศรษฐกิจของเยอรมนีไม่ได้ดูราวกับว่ากำลังตกต่ำเหมือนก้อนหิน แต่กลับเข้าสู่ภาวะถดถอยในฤดูหนาวที่ยาวนาน",
    "ทำให้เราตาสว่าง! ฟลิค ชี้ เยอรมนี ห่วยครึ่งแรกทำพ่าย ฮังการี คาบ้าน": "ถึงแม้ เยอรมนี ชื่อชั้นดูเหนือกว่า แต่กลายเป็น ฮังการี ที่ทำได้ดีมากในช่วงครึ่งแรก และเป็น อดัม ซาไล ที่ทำประตูสุดเหนือชั้นให้ทีมเยือนขึ้นนำก่อนในนาทีที่ 17\n\nฮันซี่ ฟลิค เทรนเนอร์ทีมชาติเยอรมนี เผยว่า ช่วงครึ่งแรกทีมตนเล่นกันได้แย่มาก แถมเต็มไปด้วยความผิดพลาดแบบง่ายๆ หลังจากที่ทัพ \"อินทรีเหล็ก\" เปิดบ้านพลิกล็อกแพ้ ฮังการี 0-1 ในศึก ยูฟ่า เนชั่นส์ ลีก เอ กลุ่มสาม นัดห้า เมื่อวันศุกร์ที่ 23 กันยายน ที่ผ่านมา\n\nช่วงครึ่งหลัง ทีมแชมป์โลก 4 สมัย ฟอร์มการเล่นดูดีขึ้น แต่ก็หาจังหวะเข้าทำแบบสวยๆ แทบไม่ได้ สุดท้ายพ่ายคาบ้านต่อ ฮังการี 0-1 ตกไปรั้งอันดับสาม ของกลุ่ม โดยมี 6 แต้ม จากการลงแข่ง 5 นัด หมดลุ้นเข้ารอบ 4 ทีมสุดท้ายแน่นอนแล้ว เพราะตามหลัง ฮังการี ทีมจ่าฝูง 4 แต้ม และเหลือโปรแกรมเตะแค่นัดเดียว\n\n\"มันทำให้เราตาสว่าง ซึ่งเกิดขึ้นในตอนนี้ดีกว่าเกิดขึ้นตอนบอลโลก เราเล่นได้แย่มากๆ ในช่วงครึ่งแรก เราขาดการเล่นเชิงรุก ดูไม่มีความมั่นใจ และเล่นพลาดกันง่ายๆ เยอะมาก ช่วงครึ่งหลังเราทำได้ดีขึ้น แต่ก็ยังสร้างโอกาสได้ไม่มากพอ\" ฟลิค กล่าว\n\nสำหรับเกมนัดสุดท้ายของรอบแบ่งกลุ่ม เยอรมนี จะบุกไปเยือน อังกฤษ ซึ่งถือเป็นเกมที่ไม่มีความหมายอะไรสำหรับทั้งสองทีม เพราะ \"อินทรีเหล็ก\" หมดสิทธิ์ผ่านเข้าสู่รอบรองชนะเลิศเรียบร้อย แต่ก็ไม่ตกชั้น ส่วน \"สิงโตคำราม\" รั้งบ๊วย ตกชั้นลงไปเล่น ลีก บี ฤดูกาลหน้าแน่นอนแล้ว",
    "เยอรมนีกัดฟันสแตนด์บายโรงไฟฟ้านิวเคลียร์ 2 แห่ง รับวิกฤติพลังงานช่วงฤดูหนาว": "เยอรมนีกัดฟันสแตนด์บายโรงไฟฟ้านิวเคลียร์ 2 แห่ง รับวิกฤติพลังงานช่วงฤดูหนาว",
    "": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nอันโตนิโอ รือดิเกอร์ กองหลังวัย 29 ปีของทีมชาติเยอรมนีจะพลาดการลงเล่นเกมเยือน อังกฤษ ในวันจันทร์นี้หลังสะสมใบเหลืองครบกำหนด\n\nฮันซี่ ฟลิค เทรนเนอร์ทีมชาติเยอรมนีเตรียมนำทัพอินทรีเหล็กเยือนสนาม 'เวมบลีย์ สเตเดี้ยม' พบ อังกฤษ ในรายการ ยูฟ่า เนชั่นส์ ลีก เอ วันจันทร์นี้ โดยไม่มีทั้ง อันโตนิโอ รือดิเกอร์ กับ ลูคัส เอ็นเมช่า ตามรายงานจากบิลด์เมื่อวันเสาร์ที่ผ่านมา\n\nรือดิเกอร์ ถูกจดชื่อในช่วงท้ายเกมของนัดพ่าย ฮังการี 0-1 เมื่อวันศุกร์ที่ผ่านมา ซึ่งเป็นการสะสมใบเหลืองครบโควตาส่งผลให้กองหลังวัย 29 ปีจะติดโทษแบนหนึ่งเกมโดยอัตโนมัติ ขณะที่ เอ็นเมช่า ลงเล่นฐานะสำรองแทน โธมัส มุลเลอร์ ช่วงนาที 85 ก่อนมีรายงานว่ากองหน้าวัย 23 ปีบาดเจ็บเข่าจากเกมดังกล่าวและไม่พร้อมสำหรับเกมเยือนทัพสิงโตคำราม\n\nเกมระหว่าง อังกฤษ กับ เยอรมนี เป็นการลงเล่นให้ครบตามโปรแกรมเท่านั้น หลังทีมสิงโตคำรามตกชั้นสู่ ลีก บี หลังมีเพียง 2 คะแนนจากการลงเล่น 5 นัด ขณะที่ทัพอินทรีเหล็กมี 6 คะแนนจากการลงเล่น 5 เกม ส่วนตำแหน่งแชมป์กลุ่ม 3 จะเป็นการลุ้นแย่งกันระหว่าง ฮังการี (10 คะแนน) กับ อิตาลี (8 คะแนน) ที่มีโปรแกรมลงสนามในวันจันทร์นี้\n\n\n\n",
    "เยอรมนีทุ่มงบ 65,000 ล้านยูโร รับมือวิกฤตพลังงาน": "งบประมาณรอบนี้มีมูลค่ามากกว่า 2 ครั้งก่อน เพื่อช่วยเหลือกลุ่มผู้มีความเปราะบางมากที่สุดและลดหย่อนภาษีให้กับธุรกิจที่ใช้พลังงานในการผลิตเป็นหลัก\n\nนายโอลาฟ โชลซ์ นายกรัฐมนตรีเยอรมนีให้สัมภาษณ์ว่า เยอรมนีจะฝ่าฟันฤดูหนาวนี้ไปให้ได้ และเสริมว่า “รัสเซียไม่น่าไว้ใจอีกไป” โดยรัฐบาลจะให้เงินอุดหนุนช่วยเหลือผู้รับเงินบำนาญ ประชาชนที่เปราะบางและนักเรียน รวมถึงกำหนดเพดานราคาพลังงาน และธุรกิจ 9,000 แห่งที่ใช้พลังงานในการผลิตเป็นหลัก จะได้รับการลดหย่อนภาษีมูลค่า 1.7 พันล้านยูโร ส่วนภาษีลาภลอยจากธุรกิจพลังงานที่มีกำไรในช่วงนี้อาจนำมาช่วยลดราคาพลังงานด้วย",
    "‘อังกฤษ’ แพ้ ‘อิตาลี’ 0-1 ร่วงเล่นลีกบี ปีหน้า ‘เยอรมนี’ พังบ้านให้ ‘ฮังการี’": "‘อังกฤษ’ แพ้ ‘อิตาลี’ 0-1 ร่วงเล่นลีกบี ปีหน้า ‘เยอรมนี’ พังบ้านให้ ‘ฮังการี’\n\nอังกฤษบุกพ่ายอิตาลี 0-1 ในการแข่งขันฟุตบอลยูฟ่า เนชั่นส์ลีก ลีกเอ กลุ่ม 3 ที่สนามซานซิโร่ เมื่อวันที่ 23 กันยายน\n\nเกมนี้มีประตูเกิดขึ้นเพียงประตูเดียวจากจานโคโม ราสปาโดรี่ ในนาทีที่ 68 ส่งผลให้ทีมสิงโตคำรามลงแข่งไป 5 นัด แพ้ 3 เสมอ 2 มี 2 คะแนน การันตีตกชั้นไปเล่นลีกบี ในฤดูกาลหน้าแน่นอนแล้ว\n\nขณะที่อีกคู่ ฮังการีบุกเฉือนชนะเยอรมนี 1-0 ที่เรด บูลล์ อารีน่า ได้ประตูชัยจากอดัม ซาไล นาทีที่ 17\n\nสรุปตารางกลุ่มนี้หลังจบ 5 นัด 1.ฮังการี 10 คะแนน 2.อิตาลี 8 คะแนน 3.เยอรมนี 6 คะแนน 4.อังกฤษ 2 คะแนน\n\nผลคู่อื่นๆ\n\nลีกบี\n\nบอสเนียและเฮอร์เซโกวีนา ชนะ มอนเตเนโกร 1-0\n\nฟินแลนด์ เสมอ โรมาเนีย 1-1\n\nลีกซี\n\nบัลแกเรีย ชนะ ยิบรอลตาร์ 5-1\n\nจอร์เจีย ชนะ นอร์ธ มาซิโดเนีย 2-0\n\nลีกดี\n\nเอสโตเนีย ชนะ มอลตา 2-1\n\nผลอุ่นเครื่อง\n\nบราซิล ชนะ กานา 3-0\n\nมาลี ชนะ แซมเบีย 1-0\n\nแอลจีเรีย ชนะ กินี 1-0\n\nโมร็อกโก ชนะ ชิลี 2-0\n\nเกาหลีใต้ เสมอ คอสตาริกา 2-2\n\nญี่ปุ่น ชนะ สหรัฐอเมริกา 2-0\n\nอิรัก เสมอ โอมาน 1-1\n\nบาห์เรน แพ้ เคปเวิร์ด 1-2\n\nอิหร่าน ชนะ อุรุกวัย 1-0\n\nปารากวัย ชนะ ยูเออี 1-0",
    "เยอรมนีประกาศทุ่มงบ 6.5 หมื่นล้านยูโร ออกมาตรการควบคุมต้นทุนพลังงานที่สูงขึ้น": "วานนี้ (4 กันยายน) เยอรมนีประกาศทุ่มงบประมาณกว่า 6.5 หมื่นล้านยูโร เพื่อออกมาตรการลดผลกระทบจากต้นทุนพลังงานที่สูงขึ้น หลังยุโรปกำลังเผชิญกับวิกฤตพลังงานซึ่งเป็นผลพวงจากสงครามระหว่างยูเครนและรัสเซีย ท่ามกลางความวิตกกังวลว่ายุโรปอาจไม่มีพลังงานสำรองมากพอที่จะใช้ในช่วงฤดูหนาวนี้\n\nโอลาฟ โชลซ์ นายกรัฐมนตรีเยอรมนี กล่าวว่า “เยอรมนีจะผ่านพ้นฤดูหนาวนี้ไปให้ได้” พร้อมย้ำว่า เขาทราบดีว่าชาวเยอรมันหลายคนกำลังประสบปัญหากับราคาพลังงานที่สูงขึ้น ซึ่งรัฐบาลได้เตรียมออกมาตรการช่วยเหลือทั้งผู้บริโภคและภาคธุรกิจแล้ว โดยเยอรมนีจะใช้รายได้ที่มาจากภาษีลาภลอย (Windfall Tax) จากบรรดาผู้ผลิตไฟฟ้าที่ทำกำไรมหาศาล มาช่วยลดราคาก๊าซ ถ่านหิน และน้ำมันสำหรับผู้บริโภค\n\nก่อนหน้านี้รัฐบาลเยอรมนีประกาศมอบเงิน 300 ยูโร เพื่อช่วยเหลือค่าใช้จ่ายด้านพลังงานแก่กลุ่มลูกจ้าง แต่ในรอบนี้ ผู้นำเยอรมนีเตรียมที่จะขยายความช่วยเหลือไปยังกลุ่มคนอื่นๆ เพิ่มเติม เช่น ผู้รับบำนาญจะได้รับเงินช่วยเหลือ 300 ยูโร ส่วนนักเรียนจะได้รับเงิน 200 ยูโร ขณะที่ธุรกิจที่ต้องใช้พลังงานปริมาณมากราว 9,000 แห่ง จะได้รับการลดหย่อนภาษีรวมมูลค่าราว 1.7 พันล้านยูโร\n\nนอกจากนี้รัฐบาลจะพัฒนาโครงการต่อจาก ‘ตั๋ว 9 ยูโร’ ซึ่งเป็นตั๋วเหมาสำหรับการเดินทางด้วยบริการขนส่งสาธารณะทั่วประเทศแบบไม่จำกัด โดยรัฐบาลได้ประกาศใช้งานตั๋วดังกล่าวในช่วงเดือนมิถุนายนถึงสิงหาคมที่ผ่านมา เพื่อต่อสู้กับอัตราเงินเฟ้อและต้นทุนพลังงานที่สูงขึ้น สำหรับโครงการใหม่ที่จะเปิดตัวนี้คาดว่าจะเป็นตั๋วรายเดือนที่มีราคาอยู่ที่ 49-69 ยูโร\n\nผู้นำเยอรมนีกล่าวว่า วลาดิเมียร์ ปูติน ประธานาธิบดีรัสเซีย เป็นต้นเหตุที่ทำให้ราคาพลังงานในเยอรมนีสูงขึ้น โดยระบุว่ารัสเซียได้ละเมิดสัญญาที่ทำเอาไว้ และเป็นซัพพลายเออร์พลังงานที่เชื่อถือไม่ได้อีกต่อไป โดยในช่วงเดือนมีนาคม ซึ่งเป็นเดือนที่สงครามในยูเครนเปิดฉากขึ้นนั้น เยอรมนียังได้รับก๊าซจากรัสเซียคิดเป็นสัดส่วน 55% ของก๊าซทั้งหมด แต่ในปัจจุบัน สัดส่วนก๊าซจากรัสเซียเหลือเพียง 9.5% เท่านั้น ขณะที่เมื่อวันเสาร์ที่ผ่านมา (3 กันยายน) รัสเซียประกาศระงับการส่งก๊าซให้ยุโรปผ่านท่อส่ง Nord Stream 1 อย่างไม่มีกำหนด โดยอ้างเหตุผลว่าพบการรั่วไหลของน้ำมันที่บริเวณกังหันหลัก และขณะนี้ก็ยังตอบไม่ได้ว่าการซ่อมแซมจะเสร็จสิ้นลงเมื่อใด\n\nภาพ: Abdulhamid Hosbas / Anadolu Agency via Getty Images\n\nอ้างอิง:",
    "เยอรมนีเตรียมเตาปฏิกรณ์นิวเคลียร์ หวังใช้รับมือวิกฤติพลังงาน": "สำนักข่าวเอ็นเอเค รายงานว่า เดิมทีเยอรมนีตั้งเป้ายุติการใช้โรงงานไฟฟ้านิวเคลียร์ภายในสิ้นปีนี้ แต่ขณะนี้จำเป็นต้องเตรียมเตาปฏิกรณ์ทั้ง 2 ให้พร้อม เพื่อใช้เป็นแหล่งผลิตไฟฟ้าสำรองจนถึงช่วงกลางเดือนเม.ย.\n\nทั้งนี้ นายโรเบิร์ต ฮาเบก รัฐมนตรีว่าการกระทรวงเศรษฐกิจเยอรมนี เปิดเผยเมื่อวันจันทร์ (5 ก.ย.) ว่า การใช้ผลิตไฟฟ้าจากพลังงานนิวเคลียร์เป็นเพียงมาตรการชั่วคราวเท่านั้น เพื่อนำพาประเทศก้าวผ่านฤดูหนาวไปให้ได้",
    "กลับมาแล้ว! เยอรมนีจัด “อ็อกโทเบอร์เฟสต์” หลังหายไป 2 ปี เพราะโควิด": "สำนักข่าวต่างประเทศรายงานจากเมืองมิวนิก ประเทศเยอรมนี เมื่อวันที่ 18 ก.ย. ว่า ในประวัติศาสตร์ 200 ปี ของอ็อกโทเบอร์เฟสต์ เทศกาลพื้นบ้านที่ใหญ่ที่สุดในโลกเช่นนี้เคยถูกยกเลิกเพียง 26 ครั้ง ซึ่งส่วนใหญ่เป็นเพราะสงครามโลกครั้งที่ 1 และ 2 รวมถึงการงดจัดเทศกาลอีก 2 ครั้ง เนื่องจากการแพร่ระบาดของอหิวาตกโรค\n\nสำหรับเทศกาลที่จัดขึ้นเป็นครั้งสุดท้ายในปี 2562 ผู้ร่วมเทศกาลราว 6.3 ล้านคน ดื่มเบียร์เยอรมันรวมทั้งหมดไปมากกว่า 7.3 ล้านลิตร อีกทั้งเทศกาลอ็อกโทเบอร์เฟสต์ยังสามารถสร้างรายได้ให้เยอรมนีถึงประมาณ 1,200 ล้านยูโร (ประมาณ 44,000 ล้านบาท)\n\nOktoberfest is back.\n\n\n\nGood, because we missed drinking beer at 9 a.m. ???? pic.twitter.com/QaLcBkQktr — DW News (@dwnews) September 18, 2022\n\nนายดีดีเย ไรเตอร์ นายกเทศมนตรีเมืองมิวนิก เริ่มเทศกาลโดยการเปิดถังเบียร์ด้วยการใช้ค้อนทุบ และมอบแก้วเบียร์ขนาดใหญ่แก้วแรกให้กับ นายมาร์คุส โซเดอร์ ผู้ว่าการรัฐบาเยิร์น ซึ่งเทศกาลอ็อกโทเบอร์เฟสต์ปีนี้ ซึ่งเป็นครั้งที่ 187 เริ่มตั้งแต่วันที่ 17 ก.ย. ไปจนถึงวันที่ 3 ต.ค. โดยไม่มีข้อจำกัดใด ๆ และผู้เข้าร่วมไม่จำเป็นต้องสวมหน้ากากอนามัยอีกด้วย\n\nทั้งนี้ เมื่อวันศุกร์ที่ผ่านมา สมาพันธ์ผู้ผลิตเบียร์แห่งเยอรมนี (ดีบีบี) บอกกับรัฐบาลเบอร์ลินถึงความท้าทายมากมายที่กำลังเผชิญอยู่ อันเนื่องมาจากสงครามในยูเครน รวมถึงราคาพลังงานที่พุ่งสูง และการชะงักงันในห่วงโซ่อุปทาน\n\n“รัฐบาลต้องแสดงการตอบสนอง… เพราะถ้าไม่มีการแทรกแซงและความช่วยจากรัฐอย่างรวดเร็ว บริษัทหลายร้อยแห่งในภาคเครื่องดื่มของเยอรมนีจะหายไป และประชาชนหลายพันคนจะตกงาน” ดีบีบี กล่าว.\n\nเครดิตภาพ : REUTERS",
    "เยอรมนี, จีน, สเปน และสหราชอาณาจักร เป็นผู้นำในการเดินหน้าด้านพลังงานหมุนเวียน": "เอเอฟพีรายงาน เมื่อวันอังคารที่ 20 กันยายน 2565 กล่าวว่า ไคลเมท กรุ๊ป (Climate Group) ซึ่งเป็นองค์กรไม่แสวงหาผลกำไรที่ทำงานร่วมกับธุรกิจและผู้นำรัฐบาลทั่วโลกเพื่อจัดการกับการเปลี่ยนแปลงสภาพภูมิอากาศ โดยเจาะจงไปยังพลังงานหมุนเวียนและการลดการปล่อยก๊าซเรือนกระจก ได้เปิดเผยรายงานล่าสุดและมีการจัดอันดับประเทศในกลุ่ม G20 (จี20) ที่มีความคืบหน้าด้านการใช้พลังงานหมุนเวียน\n\nรายงานดังกล่าว ซึ่งเผยแพร่ระหว่างสัปดาห์ Climate Week ประจำปี ในกรุงนิวยอร์ก นอกรอบการประชุมสมัชชาใหญ่แห่งสหประชาชาติ เปิดเผยว่า เยอรมนี, จีน, สเปน และสหราชอาณาจักร เป็นผู้นำในการเดินหน้านโยบายผลักดันการใช้พลังงานหมุนเวียน ทดแทนการใช้พลังงานจากเชื้อเพลิงฟอสซิล\n\nขณะที่ ออสเตรเลีย, อินเดีย, สหรัฐอเมริกา และญี่ปุ่น กำลังดำเนินการในทิศทางที่ดีและมีความก้าวหน้า\n\nด้านประเทศขนาดใหญ่อย่างแคนาดาและบราซิล ยังไม่ดีพอจะเห็นความตั้งใจจริงในการดำเนินการ แม้ว่าจะเริ่มนโยบายการใช้ไฟฟ้าหมุนเวียนไประดับหนึ่งแล้วก็ตาม ส่วนซาอุดีอาระเบียและรัสเซียรั้งตำแหน่งท้ายของประเทศที่ไม่แสดงความตั้งใจจริงและไม่มีความก้าวหน้าด้านพลังงานหมุนเวียน\n\nไมค์ เพียซ ผู้อำนวยการบริหารฝ่ายการเปลี่ยนแปลงระบบขององค์กรฯ กล่าวว่า \"สิ่งที่ไคลเมท กรุ๊ป เน้นย้ำมาตลอดช่วงหลายปีที่ผ่านมา คือการให้ความสำคัญด้านนโยบายเพื่อให้มีการดำเนินการอย่างรวดเร็วเกี่ยวกับพลังงานหมุนเวียน\"\n\nเกณฑ์การให้คะแนนพิจารณาจาก พื้นที่ริเริ่มดำเนินการจนสำเร็จสุทธิ, ความทะเยอทะยานไปสู่เป้าหมายด้านการใช้พลังงานหมุนเวียน, สัดส่วนของพลังงานหมุนเวียนในกำลังการผลิตพลังงานทั้งหมดของปี 2564 และการเพิ่มกำลังการผลิตพลังงานทดแทนของปี 2564\n\nสเปนซึ่งได้คะแนนสูงสุดจากเกณฑ์ข้างต้น ได้รับการยกย่องว่าเป็นผู้กำหนดนโยบายพลังงานหมุนเวียนที่มีความทะเยอทะยานที่สุดในสหภาพยุโรป โดยการเพิ่มกำลังการผลิตพลังงานใหม่ทั้งหมดในช่วงทศวรรษที่ผ่านมาด้วยพลังงานสีเขียว\n\nพลังงานหมุนเวียนคิดเป็นสัดส่วน 21% ของการใช้พลังงานขั้นสุดท้ายทั้งหมดของสเปนในปี 2563 ซึ่งเกินกว่าเป้าหมายที่ตั้งไว้ที่ 20% โดยมีแผนจะเพิ่มเป็น 43% ภายในปี 2573 และ 97% ภายในปี 2593 ซึ่งถ้าไปถึงตัวเลขนั้นจริงๆ สเปนจะถือเป็นประเทศที่ใช้พลังงานหมุนเวียนโดยสมบูรณ์\n\nอินเดียซึ่งได้คะแนนในอันดับที่สี่ของโลกสำหรับกำลังการผลิตไฟฟ้าทดแทน แต่กลับมองไม่เห็นสัญญาณบ่งชี้ความทะเยอทะยานจากรัฐบาลกลาง ซึ่งรายงานระบุว่าต้นทุนการผลิตที่สูงขึ้นและการพัฒนาการเชื่อมต่อโครงสร้างพื้นฐานเป็นอุปสรรคสำคัญ\n\nเพื่อให้นโยบายมุ่งสู่เป้าหมายอย่างสำเร็จ ประเทศต่างๆ จะต้องวางโรดแมปที่แข็งแกร่งและดำเนินการแก้ปัญหาทางการเงินเพื่อขับเคลื่อนความเชื่อมั่นของนักลงทุน\n\n\"ตอนนี้ยุโรปกำลังเผชิญกับวิกฤตด้านพลังงาน และบรรดาผู้นำรัฐบาลต่างรู้สึกเสียใจที่พวกเขาไม่ได้เริ่มเปลี่ยนการใช้พลังงานจากเชื้อเพลิงฟอสซิลให้เร็วขึ้นกว่านี้\" เพียซกล่าว.",
    "เยอรมนี จืด!สองแข้งสำคัญติดโควิดอดบู๊ ฮังการี-อังกฤษ": "ทีมชาติเยอรมนี ต้องเจอกับข่าวร้าย หลัง มานูเอล นอยเออร์ ผู้รักษาประตูประสบการณ์สูง และ ลีออน โกเร็ตซ์ก้า กองกลาง บาเยิร์น มิวนิค มีผลตรวจหาเชื้อไวรัสโควิด-19 ออกมาเป็นบวก เมื่อวันพุธที่ 21 กันยายน\n\nสหพันธ์ฟุตบอลเยอรมนี (เดเอฟเบ) แถลงว่า นักเตะจาก \"เสือใต้\" ทั้งสองราย ติดโควิดในการตรวจเมื่อช่วงเช้าวันพุธ และออกจากโรงแรมที่พักของทีมแล้วเพื่อแยกไปกักตัว โดยทั้งคู่ไม่ได้มีอาการแต่อย่างใด",
    "Bremerhaven เยอรมนี ล่องเรือชมเมืองท่าที่นี่กันจ้า!!": "",
    "‘เบียร์โฮฟฟ์’ กระตุ้น ‘เยอรมนี’ ปราบ ‘อังกฤษ’ เรียกกำลังใจก่อนลุยบอลโลก": "‘เบียร์โฮฟฟ์’ กระตุ้น ‘เยอรมนี’ ปราบ ‘อังกฤษ’ เรียกกำลังใจก่อนลุยบอลโลก\n\nโอลิเวอร์ เบียร์โฮฟฟ์ ผู้จัดการทั่วไปทีมชาติเยอรมนี กล่าวถึงการออกไปเยือนอังกฤษ ในยูฟ่า เนชั่นส์ลีก ลีกเอ กลุ่ม 3 ที่สนามเวมบลีย์ วันที่ 26 กันยายน ว่า เกมนี้เป็นเกมสำคัญมากๆ ของทั้งสองทีม เพราะไม่มีทีมไหนอยากแพ้ทั้งนั้น และเป็นโอกาสที่จะเรียกความมั่นใจกลับมา หลังเพิ่งแพ้ฮังการีมาในนัดก่อน ผลงานในนัดนี้จะมีผลต่อทีมในการเตรียมตัวลุยฟุตบอลโลก 2022 อย่างแน่นอน",
    "หน้ามืดแล้ว! เยอรมนียึดโรงกลั่นน้ำมันรัสเซียไว้รับมือหน้าหนาว": "กระทรวงเศรษฐกิจของเยอรมนี ระบุในคำแถลงว่า Rosneft Deutschland GmbH และ RN Refining & Marketing GmbH ซึ่งอยู่ในเครือ Rosneft บริษัทพลังงานยักษ์ใหญ่ของรัสเซีย จะถูกเข้าบริหารจัดการโดยหน่วยงานของรัฐบาลเยอรมนีนอกจากนี้ ยังจะเข้าควบคุมการถือหุ้นของบริษัทโรงกลั่นน้ำมันหลายแห่ง ได้แก่ PCK Schwedt, MiRo และ Bayernoil ซึ่งอยู่ทางใต้และตะวันออกของเยอรมนีนายกรัฐมนตรี โอลาฟ โชลซ์ ของเยอรมนี ระบุว่า การตัดสินใจตามนโยบายด้านพลังงานที่ส่งผลกระทบอย่างกว้างขวางนี้ทำไปเพื่อปกป้องประเทศ เนื่องจากรัสเซียไม่ใช่ซัปพลายเออร์ด้านพลังงานที่จะพึ่งพาได้อีกต่อไป",
    "เยอรมนีบรรลุข้อตกลงโอนกิจการยูนิเปอร์เป็นของรัฐ หวังสร้างความมั่นคงด้านพลังงาน : อินโฟเควสท์": "รัฐบาลเยอรมนีและฟอร์ทัม (Fortum) บริษัทพลังงานของฟินแลนด์ประกาศบรรลุข้อตกลงถ่ายโอนกิจการยูนิเปอร์ (Uniper) เป็นของรัฐบาลเยอรมนี โดยข้อตกลงดังกล่าวจะทำให้รัฐบาลเยอรมนีถือครองหุ้นบริษัทยูนิเปอร์ทั้งสิ้น 98.5% โดยยูนิเปอร์เป็นผู้นำเข้าก๊าซในเยอรมนี แต่ปัจจุบันกำลังเผชิญปัญหาหนี้ท่วมจากผลพวงของกรณีที่รัสเซียรุกรานยูเครน\n\n“ยูนิเปอร์ถือเป็นเสาหลักสำคัญด้านอุปทานพลังงานของเยอรมนี” กระทรวงเศรษฐกิจเยอรมนีระบุในแถลงการณ์\n\nภายใต้ข้อตกลงแปรรูปกิจการเป็นของรัฐดังกล่าว เยอรมนีจะอัดฉีดเงินสดมูลค่า 8 พันล้านยูโรให้กับยูนิเปอร์ และซื้อหุ้นจากฟอร์ทัมเป็นเงิน 500 ล้านยูโร นอกจากนี้ ฟอร์ทัมยังจะได้รับชำระหนี้ 8 พันล้านยูโรที่เคยปล่อยกู้ให้กับยูนิเปอร์ไปก่อนหน้านี้\n\n“สถานการณ์ในตลาดพลังงานยุโรปเช่นปัจจุบัน และสถานการณ์ที่ย่ำแย่ของยูนิเปอร์ การถอนการลงทุนในยูนิเปอร์ถือเป็นขั้นตอนที่ถูกต้อง ไม่เพียงสำหรับยูนิเปอร์เท่านั้น แต่ยังรวมถึงฟอร์ทัมด้วย” นายมาร์คัส รอราโม ประธานเจ้าหน้าที่บริหารฟอร์ทัมกล่าว\n\n“บทบาทของก๊าซในยุโรปได้เปลี่ยนแปลงไปอย่างสิ้นเชิงตั้งแต่รัสเซียบุกโจมตียูเครน ตลอดจนแนวโน้มของบริษัทก๊าซ ด้วยเหตุนี้จึงไม่สามารถทำธุรกิจในแนวทางเดิมได้อีกต่อไป”\n\nทั้งนี้ ยูนิเปอร์ ซึ่งเป็นหนึ่งในผู้นำเข้าก๊าซรายใหญ่ที่สุดของรัสเซีย ได้รับผลกระทบอย่างหนัก เนื่องจากรัสเซียปรับลดการส่งออกก๊าซไปยังยุโรป หลังรัสเซียรุกรานยูเครนเมื่อเดือนก.พ.\n\nโดย สำนักข่าวอินโฟเควสท์ (21 ก.ย. 65)\n\nTags: พลังงาน",
    "‘เยอรมนี’–‘เดนมาร์ก’ ทุ่ม 9 พันล้านลงทุน ‘ไฟฟ้าพลังงานลม’ แทนการนำเข้าก๊าซ ‘รัสเซีย’": "หลังการรุกรานยูเครนของรัสเซีย ทาง สหภาพยุโรป ( EU) ก็ออกมาตรการคว่ำบาตรรัสเซีย รวมถึงการนำเข้า พลังงาน ไม่ว่าจะเป็น ก๊าซ น้ำมัน และ ถ่านหิน แน่นอนว่าการคว่ำบาตรดังกล่าวนั้น ส่งผลกระทบต่อประเทศสมาชิก ล่าสุด เยอรมนี และ เดนมาร์ก ก็หันไปหา พลังงานสะอาด เพื่อแก้ปัญหาในระยะยาว\n\nเยอรมนีและเดนมาร์ก ได้มีข้อตกลงร่วมกันมูลค่า 9 พันล้านดอลลาร์ เพื่อสร้างโครงการผลิตไฟฟ้า พลังงานลม นอกชายฝั่งในทะเลบอลติก ซึ่งทางการระบุว่าจะช่วยให้สามารถจ่ายไฟฟ้าให้เพียงพอสำหรับครัวเรือน 4.5 ล้านครัวเรือน ภายในปี 2573\n\nโดยข้อตกลงนี้ เดนมาร์กต้องการเพิ่มกำลังการผลิตไฟฟ้าพลังงานลมตามแผนที่วางไว้บนเกาะพลังงานบอร์นโฮล์มจาก 2 เป็น 3 กิกะวัตต์ และข้อตกลงดังกล่าวยังรวมถึงสายเคเบิลใต้น้ำ 292 ไมล์ที่เชื่อมโยงกังหันลมของบอร์นโฮล์มกับกริดของเยอรมนี เพื่อลดการพึ่งพาก๊าซและน้ำมันของรัสเซีย\n\nปัจจุบัน เดนมาร์กและเยอรมนีมีความสามารถด้านพลังงานลมนอกชายฝั่ง 1.5 กิกะวัตต์ และ 1 กิกะวัตต์ ในทะเลบอลติกตามลำดับ ซึ่งคิดเป็นสัดส่วนมากกว่า 90% ของพลังงานลมในยุโรป\n\nRobert Habeck รัฐมนตรีว่าการกระทรวงเศรษฐกิจและการดำเนินการด้านสภาพอากาศของเยอรมนี กล่าวว่า โครงการนี้เป็นโครงการ ระดับเรือธง ซึ่งจะช่วยให้ยุโรปบรรลุ ความมั่นคงด้านพลังงานและความเป็นกลางของสภาพภูมิอากาศ\n\n“พลังงานลมจากทะเลบอลติกจะช่วยเราต่อสู้กับวิกฤตสภาพภูมิอากาศ และนี่คือการลงทุนในความมั่นคงของเรา มันจะช่วยให้เราพึ่งพาก๊าซจากรัสเซียน้อยลง” Annalena Baerbock รัฐมนตรีต่างประเทศเยอรมัน กล่าวเสริม\n\nความจุพลังงานลมทั้งหมดของโลก ทั้งบนบกและนอกชายฝั่ง ขณะนี้อยู่ที่ประมาณ 837 กิกะวัตต์ ตามรายงานของสภาพลังงานลมโลก จีนถือหุ้นใหญ่ที่สุดในตลาดพลังงานลมนอกชายฝั่งของโลก โดยได้เพิ่มกำลังการผลิตลมนอกชายฝั่งเป็น 27.7 กิกะวัตต์ในปี 2564\n\nคณะกรรมาธิการยุโรปตั้งเป้าหมายที่จะเพิ่มกำลังการผลิตพลังงานลมทั้งหมดของประเทศเป็น 300 กิกะวัตต์ภายในปี 2593 เพิ่มขึ้นจาก 16 กิกะวัตต์ที่ติดตั้งในเดือนพฤษภาคม\n\nSource",
    "ดิ้นอีกเฮือก! เยอรมนีใกล้โอนกิจการ บ.ก๊าซยักษ์ใหญ่เป็นของรัฐ หลังเจอวิกฤตพลังงาน": "รายงานข่าวของรอยเตอร์ระบุว่า เยอรมนี เตรียมเข้าซื้อหุ้น 78% ในยูนิเปอร์ และอัดฉีดเม็ดเงินอีก 8,000 ล้านยูโร เข้าสู่กลุ่มบริษัทพลังงานแห่งนี้ และด้วยความเคลื่อนไหวดังกล่าว คาดหมายว่าจะเปิดทางให้เบอร์ลินถือครองหุ้นมากกว่า 90%ยูนิเปอร์ ผู้นำเข้าก๊าซรัสเซียรายใหญ่ที่สุดของเยอรมนี สูญเสียเงินสดสำรองไปมหาศาลผ่านการจัดหาก๊าซในตลาดซื้อขายทันที (spot market) หลังมอสโกตัดกระแสก๊าซที่ป้อนแก่เยอรมนี กระตุ้นให้เบอร์ลินต้องออกแพกเกจช่วยเหลือที่ได้รับการเห็นชอบเมื่อเดือนกรกฎาคมทั้งนี้ ยูนิเปอร์เปิดเผยว่า พวกเขาอยู่ระหว่างพูดคุยขั้นสุดท้ายกับรัฐบาลและฟอร์ทัม บริษัทแม่ของยูนิเปอร์ เพื่อปรับแก้แพกเกจช่วยเหลือที่ผ่านความเห็นชอบเมื่อเดือนกรกฎาคม แต่มันพิสูจน์แล้วว่าไม่เพียงพอที่จะรับมือกับราคาก๊าซที่พุ่งทะยาน\"ผลลัพธ์คือ คาดหมายว่ารัฐบาลกลางจะได้รับหุ้นใหญ่มากในยูนิเปอร์\" บริษัทระบุ อย่างไรก็ตาม ถ้อยแถลงระบุว่า ณ เวลานี้ยังไม่บทสรุปของข้อตกลงขั้นสุดท้ายการอัดฉีดเงินทุนจากรัฐบาลเยอรมนี จะทำให้ยอดรวมแพกเกจช่วยเหลือสำหรับช่วยรักษาเสถียรภาพแก่ยูนิเปอร์ พุ่งขึ้นไปแตะระดับอย่างน้อยๆ 29,000 ล้านยูโรเหตุเผชิญหน้าระหว่างยุโรปกับผู้จัดหาอุปทานพลังงานรายหลักอย่างรัสเซีย เกี่ยวกับวิกฤตยูเครน ได้ส่งผลกระทบต่อภาคพลังงานของเยอรมนีอย่างหนัก รัฐบาลเยอรมนีเพิ่งเข้าดูแลผลประโยชน์ของก๊าซพรอม เยอรมาเนีย และบริษัทลูกแห่งหนึ่งของรอสเนฟต์ บริษัทน้ำมันรัสเซีย ความเคลื่อนไหวที่เสมือนเป็นการเข้าควบคุมกิจการเป็นของรัฐโดยพฤตินัยVNG บริษัทคู่แข่งทางธุรกิจของยูนิเปอร์ แต่มีขนาดเล็กกว่า ซึ่งนำเข้าก๊าซจากรัสเซียเหมือนกันจำเป็นต้องรอความช่วยเหลือจากภาครัฐเช่นกันเพื่อความอยู่รอดฟอร์ทัม ระบุว่า ข้อตกลงยูนิเปอร์ จะรวมถึงการคืนเงินที่ฟอร์ทัม ให้การสนับสนุนแบบให้เปล่าแก่ยูนิเปอร์ ด้วย ซึ่งทางกลุ่มบริษัทจากฟินแลนด์แห่งนี้ประมาณการว่าอยู่ที่ราวๆ 8,000 ล้านยูโรสำหรับฟอร์ทัม ข้อตกลงนี้จะเป็นการสิ้นสุดการลงทุนอันอาภัพในยูนิเปอร์ ที่เริ่มมาตั้งแต่ปี 2017 และถูกต่อต้านจากฝั่งบริษัทเยอรมนีตีตติ ตุปปูไรเนน รัฐมนตรีที่รับผิดชอบงานด้านรัฐวิสาหกิจของฟินแลนด์ บอกว่ายังเร็วเกินไปที่จะแสดงความคิดเห็นเกี่ยวกับรายละเอียดของข้อตกลงนี้ ก่อนมันได้ข้อสรุปขั้นสุดท้าย\"เรามองว่ามันเป็นเรื่องสำคัญที่ทางฟอร์ทัม จะได้รับเงิน 8,000 ล้านยูโร ที่มอบให้แก่ ยูนิเปอร์ คืนกลับมา และโดยรวมแล้ว พวกผู้เสียภาษีชาวฟินแลนด์ ไม่ได้สูญเสียเงินอย่างไม่สมเหตุสมผลสืบเนื่องจากกรณีนี้\" เธอบอกกับผู้สื่อข่าวแหล่งข่าวคาดหมายว่าข้อตกลงขั้นสุดท้ายเกี่ยวกับการโอนกิจการของยูนิเปอร์มาเป็นของรัฐ จะมีการแถลงในวันพุธนี้ (21 ก.ย.)(ที่มา : รอยเตอร์)",
    "‘เยอรมนี’ เตรียมส่งทหารร่วม ‘ซ้อมรบ’ ในออสเตรเลีย": "เยอรมนี จะเข้าร่วมซ้อมรบกับชาติตะวันตกอื่นๆ เพื่อแสดง แสนยานุภาพทางทหาร ในภูมิภาค อินโด-แปซิฟิก ท่ามกลางความพยายามประกาศอิทธิพลทางทหารของ รัฐบาลปักกิ่ง ซึ่งเมื่อปีที่แล้ว เบอร์ลิน ได้ส่งเรือรบครั้งแรกในรอบเกือบ 20 ปี สู่น่านน้ำทะเลจีนใต้ ที่มีความขัดแย้ง และในเดือนนี้ เตรียมส่งเครื่องบินปฏิบัติการทางทหาร 13 ลำเข้าร่วมซ้อมรบใน ออสเตรเลีย\n\nนายพลอีเบอร์ฮาร์ด ซอร์น ให้สัมภาษณ์กับสำนักข่าวรอยเตอร์ว่า บุนเดิสแวร์ กองกำลังป้องกันสหพันธ์ของเยอรมนีเตรียมส่งกองกำลังทหารเข้าร่วมซ้อมรบในออสเตรเลียปีหน้า ส่วนกองทัพเรือจะส่งกองเรือจำนวนมากเข้าร่วมในภูมิภาคนี้ในปี 2567\n\nขณะนี้ความตึงเครียดในภูมิภาคอินโด-แปซิฟิก กำลังเพิ่มขึ้นหลังจากจีนดำเนินการซ้อมรบด้วยกองกำลังทางทหารใหญ่ที่สุดเท่าที่เคยมีมา บริเวณใกล้ไต้หวันเมื่อต้นเดือนส.ค.",
    "เยอรมนีคุมธุรกิจเครือ \"รอสเนฟต์\" ของรัสเซีย หนุนเดินหน้ากลั่นน้ำมัน : อินโฟเควสท์": "รัฐบาลเยอรมนีเข้าควบคุมธุรกิจในเครือรอสเนฟต์ซึ่งเป็นบริษัทน้ำมันยักษ์ใหญ่ของรัสเซียที่ดำเนินงานอยู่ในเยอรมนี เพื่อสร้างหลักประกันว่า ธุรกิจดังกล่าวจะเดินหน้ากลั่นน้ำมันที่โรงงาน 3 แห่งในเยอรมนีต่อไป ท่ามกลางวิกฤตขาดแคลนพลังงานในประเทศ\n\nทั้งนี้ กระทรวงเศรษฐกิจเยอรมนีแถลงในวันนี้ (16 ก.ย.) ว่า บริษัทรอสเนฟต์ ดอยช์แลนด์ จำกัด และบริษัทอาร์เอ็น รีฟายนิ่ง แอนด์ มาร์เกตติ้ง จำกัด ซึ่งเป็นธุรกิจในเครือบริษัทรอสเนฟต์ จะเข้าไปอยู่ภายใต้การควบคุมดูแลของสำนักงานเครือข่ายรัฐบาลกลาง (Federal Network Agency) ของเยอรมนี\n\nนอกจากนี้ สำนักงานฯ จะควบคุมหุ้นของบริษัทดังกล่าวในโรงกลั่น 3 แห่งได้แก่ โรงกลั่นพีซีเค ชวีดต์, มีโร และเบเยอร์นอยล์\n\nหนังสือพิมพ์วอชิงตันโพสต์เปิดเผยถ้อยแถลงของกระทรวงเศรษฐกิจเยอรมนีว่า รอสเนฟต์คิดเป็นสัดส่วนประมาณ 12% ของศักยภาพการกลั่นน้ำมันของเยอรมนี โดยความเคลื่อนไหวครั้งล่าสุดนี้เป็นไปเพื่อรับประกันว่าจะมีอุปทานหมุนเวียนต่อเนื่อง โดยเบื้องต้นจะบังคับใช้มาตรการดังกล่าวนาน 6 เดือน\n\nโดย สำนักข่าวอินโฟเควสท์ (16 ก.ย. 65)\n\nTags: บริษัทน้ำมัน",
    "เยอรมนีบรรลุข้อตกลงโอนกิจการยูนิเปอร์เป็นของรัฐ หวังสร้างความมั่นคงด้านพลังงาน": "รัฐบาลเยอรมนีและฟอร์ทัม (Fortum) บริษัทพลังงานของฟินแลนด์ประกาศบรรลุข้อตกลงถ่ายโอนกิจการยูนิเปอร์ (Uniper) เป็นของรัฐบาลเยอรมนี โดยข้อตกลงดังกล่าวจะทำให้รัฐบาลเยอรมนีถือครองหุ้นบริษัทยูนิเปอร์ทั้งสิ้น 98.5% โดยยูนิเปอร์เป็นผู้นำเข้าก๊าซในเยอรมนี แต่ปัจจุบันกำลังเผชิญปัญหาหนี้ท่วมจากผลพวงของกรณีที่รัสเซียรุกรานยูเครน\n\n\"ยูนิเปอร์ถือเป็นเสาหลักสำคัญด้านอุปทานพลังงานของเยอรมนี\" กระทรวงเศรษฐกิจเยอรมนีระบุในแถลงการณ์\n\nภายใต้ข้อตกลงแปรรูปกิจการเป็นของรัฐดังกล่าว เยอรมนีจะอัดฉีดเงินสดมูลค่า 8 พันล้านยูโรให้กับยูนิเปอร์ และซื้อหุ้นจากฟอร์ทัมเป็นเงิน 500 ล้านยูโร นอกจากนี้ ฟอร์ทัมยังจะได้รับชำระหนี้ 8 พันล้านยูโรที่เคยปล่อยกู้ให้กับยูนิเปอร์ไปก่อนหน้านี้\n\n\"สถานการณ์ในตลาดพลังงานยุโรปเช่นปัจจุบัน และสถานการณ์ที่ย่ำแย่ของยูนิเปอร์ การถอนการลงทุนในยูนิเปอร์ถือเป็นขั้นตอนที่ถูกต้อง ไม่เพียงสำหรับยูนิเปอร์เท่านั้น แต่ยังรวมถึงฟอร์ทัมด้วย\" นายมาร์คัส รอราโม ประธานเจ้าหน้าที่บริหารฟอร์ทัมกล่าว\n\n\"บทบาทของก๊าซในยุโรปได้เปลี่ยนแปลงไปอย่างสิ้นเชิงตั้งแต่รัสเซียบุกโจมตียูเครน ตลอดจนแนวโน้มของบริษัทก๊าซ ด้วยเหตุนี้จึงไม่สามารถทำธุรกิจในแนวทางเดิมได้อีกต่อไป\"\n\nทั้งนี้ ยูนิเปอร์ ซึ่งเป็นหนึ่งในผู้นำเข้าก๊าซรายใหญ่ที่สุดของรัสเซีย ได้รับผลกระทบอย่างหนัก เนื่องจากรัสเซียปรับลดการส่งออกก๊าซไปยังยุโรป หลังรัสเซียรุกรานยูเครนเมื่อเดือนก.พ.",
    "เยอรมนีเตรียมเพิ่มบทบาททางทหาร ในภูมิภาคอินโด-แปซิฟิก": "สำนักข่าวต่างประเทศรายงานจากกรุงเบอร์ลิน ประเทศเยอรมนี เมื่อวันที่ 1 ก.ย.ว่า พล.อ.เอเบอร์ฮาร์ด ซอร์น ประธานคณะเสนาธิการทหารร่วมเยอรมนี กล่าวเมื่อวันพุธที่ผ่านมา ว่ากองทัพเยอรมนีเตรียมการขยายการประจำการ ที่รวมถึงความร่วมมือทางทหาร ในภูมิภาคอินโด-แปซิฟิก ที่รวมถึงการส่งเรือรบเข้ามาลาดตระเวน และการซ้อมรบร่วมกับพันธมิตรในพื้นที่ รวมถึง การส่งทหารร่วมฝึกซ้อมรบกับออสเตรเลียในปีหน้า\n\nGermany says it will expand military presence in Indo-Pacific https://t.co/FBB0rWQvVO pic.twitter.com/hI3a9e69tP — Reuters (@Reuters) August 31, 2022\n\n\n\nย้อนกลับไปเมื่อเดือน ธ.ค. ที่ผ่านมา เรือฟริเกต “บาเยิร์น” เดินทางผ่านทะเลจีนใต้ เพื่อเตรียมจอดเทียบท่ายังสิงคโปร์ สร้างประวัติศาสตร์เป็นเรือรบของเยอรมนีลำแรก ในรอบ 19 ปี หรือนับตั้งแต่ปี 2545 ที่เดินทางเข้าสู่ทะเลจีนใต้ หนึ่งในจุดยุทธศาสตร์สำคัญด้านภูมิศาสตร์ความมั่นคงระหว่างประเทศ\n\n\n\nอย่างไรก็ตาม พล.อ.ซอร์น ยังสงวนท่าที เกี่ยวกับคำถามที่ว่า แล้วกองทัพเยอรมนีจะร่วมส่งเรือรบเข้าไปลาดตระเวนในช่องแคบไต้หวันด้วยหรือไม่ ทหารระดับสูงสุดของเยอรมนีนายนี้กล่าวว่า เป็นเรื่องที่ต้องตัดสินใจ “ระหว่างเจ้าหน้าที่ระดับสูงสุดทางการเมือง” แต่ “เสรีภาพในการลาดตระเวน” เป็นเรื่องที่ทุกฝ่ายต้องให้ความสำคัญ และทิ้งท้ายว่า กองทัพเยอรมนีจับตาพัฒนาการทางทหารของกองทัพปลดปล่อยประชาชนจีน (พีแอลเอ) อย่างใกล้ชิด.\n\nเครดิตภาพ : REUTERS",
    "“เยอรมนี” เปิดตัวเลข “ว่างงาน” ส.ค. เพิ่ม 5.5% ต่ำกว่าคาด": "ผู้สื่อข่าวรายงานว่า อัตราว่างงานของเยอรมนีปรับตัวขึ้นในเดือนส.ค. เนื่องจากผู้ลี้ภัยยูเครนเข้าร่วมตลาดแรงงานในเยอรมนีเพิ่มมากขึ้น หลังเหตุรัสเซียรุกรานยูเครนทำให้ประชาชนจำนวนมากต้องอพยพย้ายถิ่นฐาน\n\nโดยเยอรมนีมีผู้ว่างงานเพิ่มขึ้น 28,000 คนในเดือนส.ค. ทำให้อัตราว่างงานเพิ่มขึ้นแตะ 5.5% ต่ำกว่าการคาดการณ์เฉลี่ยของนักเศรษฐศาสตร์ในผลสำรวจที่จัดทำโดยสำนักข่าวบลูมเบิร์กที่คาดว่าจะปรับตัวขึ้น 28,500 คน\n\nด้าน นางอันเดรีย นาห์เลส ผู้อำนวยการกรมแรงงานเยอรมนี กล่าวว่า แม้มีความไม่แน่นอนทางเศรษฐกิจและการเมืองในประเทศ แต่ตลาดแรงงานยังคงแข็งแกร่ง โดยการว่างงานและการจ้างงานต่ำกว่าศักยภาพเดือนส.ค.ปรับตัวขึ้นรุนแรงกว่าปกติ อย่างไรก็ดี ปัจจัยหลักๆ ยังคงเกิดจากการลงทะเบียนหางานทำของผู้ลี้ภัยชาวยูเครน",
    "“ฝรั่งเศส-เยอรมนี” ประณามรัสเซีย ใช้สงครามยูเครนทำลายระเบียบโลก": "สำนักข่าวต่างประเทศรายงานจากนครนิวยอร์ก ประเทศสหรัฐอเมริกา เมื่อวันที่ 21 ก.ย. ว่าประธานาธิบดีเอ็มมานูเอล มาครง แถลงต่อที่ประชุมสมัชชาสหประชาชาติ ( ยูเอ็นจีเอ ) ครั้งที่ 77 ณ นครนิวยอร์ก เมื่อวันอังคาร ว่าปฏิบัติการทางทหารของรัสเซียในยูเครน “สร้างความแตกแยก” ให้กับโลก และกำลังเป็นการรื้อฟื้น “ยุคจักรวรรดินิยม”\n\nประธานาธิบดีเอ็มมานูเอล มาครง ผู้นำฝรั่งเศส แถลงต่อที่ประชุมสมัชชาสหประชาชาติ ในนครนิวยอร์ก\n\n\n\nทั้งนี้ ผู้นำฝรั่งเศสเรียกร้องทุกประเทศซึ่งยังคงสงวนท่าทีเรื่องยูเครน ให้ร่วมกันแสดงจุดยืน โดยให้เหตุผลว่า การเพิกเฉยไม่ว่าด้วยเหตุผลใดก็ตาม เท่ากับเป็นการสนับสนุน “อุดมการณ์จักรวรรดินิยม” และทำลายระเบียบโลกโดยปริยาย โดยยืนยันว่า สถานการณ์ในยูเครนไม่ใช่เรื่องของ “การเลือกข้าง” ระหว่างตะวันตกกับตะวันออก แต่เป็นการร่วมกันปกป้องหลักการของกฎบัตรสหประชาชาติ\n\nนายกรัฐมนตรีโอลาฟ โชลซ์ ผู้นำเยอรมนี แถลงต่อที่ประชุมสมัชชาสหประชาชาติ ในนครนิวยอร์ก\n\n\n\nต่อมา นายกรัฐมนตรีโอลาฟ โชลซ์ ผู้นำเยอรมนี กล่าวถ้อยแถลงบนเวทีเดียวกัน ว่าประธานาธิบดีวลาดิเมียร์ ปูติน ต้องยอมรับว่า รัสเซีย “ไม่มีทางเป็นฝ่ายชนะ” ในสงครามยูเครน และล้มเลิก “ความใฝ่ฝันเกี่ยวกับจักรวรรดินิยม” ซึ่งไม่ได้กำลังเป็นการทำลายยูเครนฝ่ายเดียว แต่กำลังสั่นคลอนรัสเซียด้วยเช่นกัน\n\n\n\nขณะเดียวกัน โชลซ์เรียกร้องสหประชาชาติให้เป็นผู้นำในการปกป้องระเบียบโลกแบบพหุภาคี นอกจากนี้ ผู้นำเยอรมนียังเรียกร้อง “ขอพื้นที่” ให้กลุ่มประเทศซีกโลกใต้ได้มีโอกาสแสดงความเห็น และบทบาทเกี่ยวกับสถานการณ์โลกมากขึ้นด้วย.\n\nเครดิตภาพ : REUTERS",
    "รมว.กลาโหมออสเตรเลียเตรียมเยือนฝรั่งเศส เยอรมนี และอังกฤษ": "นายริชาร์ด มาร์เลส รัฐมนตรีกระทรวงกลาโหมออสเตรเลีย เตรียมเดินทางเยือนฝรั่งเศส เยอรมนี และอังกฤษในสัปดาห์นี้ เพื่อกระชับความสัมพันธ์ด้านกลาโหม\n\nนายริชาร์ด มาร์เลส รัฐมนตรีกระทรวงกลาโหมออสเตรเลีย เตรียมเดินทางเยือนฝรั่งเศส เยอรมนี และอังกฤษในสัปดาห์นี้ เพื่อกระชับความสัมพันธ์ด้านกลาโหมกับประเทศพันธมิตรในยุโรป ซึ่งออสเตรเลียได้เล็งเห็นถึงความสำคัญและความจำเป็นในการร่วมมือกับประเทศพันธมิตรภายหลังจากที่เกิดสงครามในยูเครน\n\nสำนักข่าวรอยเตอร์รายงานว่า การเดินทางเยือนยุโรปครั้งนี้จะเกิดขึ้นในช่วงวันที่ 29 ส.ค. – 1 ก.ย. โดยรัฐบาลออสเตรเลียชี้ว่า การเดินทางเยือนฝรั่งเศสจะช่วยฟื้นฟูและริเริ่มความสัมพันธ์ระดับทวิภาคี พร้อมกับระบุว่า ฝรั่งเศสถือเป็นหนึ่งในพันธมิตรที่เก่าแก่ที่สุดและมีความสามารถมากที่สุดของออสเตรเลีย",
    "ตำรวจเยอรมนี จับกุมวัยรุ่นฐานวางแผนก่อเหตุโจมตีตำรวจ": "\n\nสำนักงานอัยการสหพันธรัฐเยอรมนี รายงานการจับกุมวัยรุ่นคนหนึ่งฐานวางแผนก่อเหตุโจมตีตำรวจ ในลักษณะเดียวกับกลุ่มหัวรุนแรง\n\n\n\nสำหรับวัยรุ่นรายนี้ เป็นบุคคล 2 สัญชาติคือเยอรมัน-โคโซวาร์ ถูกควบคุมตัวในเมืองอิเซอร์โลห์น ทางตะวันตกของประเทศ จากการสอบปากคำในเบื้องต้นพบว่าเขาชื่นชมกลุ่มรัฐอิสลาม หรือ ไอเอส มีการติดตามข้อมูลข่าวสารของกลุ่มที่มีการส่งต่อผ่านทางสื่อออนไลน์ ที่มีการแนะนำเรื่องการวางแผนก่อเหตุรุนแรงเพื่อสร้างภัยคุกคามต่อประเทศ และการสนับสนุนองค์กรก่อการร้ายต่างประเทศ\n\n\n\nในถ้อยแถลงของอัยการระบุด้วยว่า วัยรุ่นรายนี้ ได้รับคำแนะนำเกี่ยวกับการประกอบระเบิดชนิดแสวงเครื่องแล้ว แต่มีความกังวลว่าแผนการก่อเหตุจะถูกสกัดไว้ได้ จึงเตรียมก่อเหตุโจมตีตำรวจด้วยมีด แต่ก็มาถูกจับกุมก่อนที่จะลงมือก่อเหตุ\n\n\n\n...\n\n\n\n#เยอรมนี\n\n\n\n#วัยรุ่นเตรียมโจมตีตำรวจ",
    "ปริศนา! ปลานับพันตัว ตายเกลื่อนในโปแลนด์ – เยอรมนี": "เหตุปลาตายจำนวนมากในแม่น้ำโอเดอร์ที่ไหลผ่านประเทศเยอรมนีและโปแลนด์ เริ่มมีรายงานครั้งแรกเมื่อปลายเดือนกรกฎาคมที่ผ่านมา และจนถึงขณะนี้ซากปลาที่ถูกเก็บกวาดจากแม่น้ำก็มีปริมาณมากกว่า 200 ตันแล้ว\n\n\n\nในขณะที่สาเหตุการตายของปลาจำนวนมหาศาลนี้ยังคงเป็นปริศนา เหตุการณ์ดังกล่าวเกือบจะกลายเป็นกรณีพิพาทระหว่างโปแลนด์และเยอรมนี โดยเจ้าหน้าที่ของเยอรมนีกล่าวโทษทางการโปแลนด์ว่า ไม่ได้แจ้งให้ทราบถึงเหตุการณ์ดังกล่าว และต้องรับมือกับซากปลาที่ลอยเกลื่อนขึ้นมาโดยไม่ทันตั้งตัว\n\n\"เยอรมนี\" เตรียมส่งขีปนาวุธประสิทธิภาพสูงให้ยูเครนเพิ่ม\n\nพบกบลำธารชนิดใหม่ของโลกที่เมียนมา บ่งชี้ระบบนิเวศยังสมบูรณ์\n\n\n\nขณะเดียวกัน รัฐมนตรีกระทรวงสิ่งแวดล้อมของโปแลนด์ ก็กล่าวหาเยอรมนีว่าเผยแพร่ข่าวปลอม จากการที่ระบุว่าพบปริมาณยาฆ่าแมลงในระดับสูงในแม่น้ำ\n\nอย่างไรก็ตาม ทั้งโปแลนด์และเยอรมนีเอง ตอนนี้ก็กำลังหาต้นตอของการปนเปื้อนที่ทำให้ปลาตาย โดยต่างก็เชื่อว่าเป็นเพราะสารพิษ แต่ยังไม่สามารถสรุปได้ร้อยเปอร์เซ็นต์\n\n\n\nห้องปฏิบัติการในโปแลนด์และต่างประเทศได้นำตัวอย่างปลาที่ตายและน้ำไปตรวจสอบแล้วหลายครั้ง รวมถึงมีการตั้งรางวัล 1 ล้านซลอตี้ หรือราวๆ 7 ล้าน 5 แสนบาท สำหรับการหาข้อมูลถึงแหล่งที่มาว่าทำไมน้ำถึงมีการปนเปื้อน\n\n\n\nขณะที่ สถาบันวิจัยในเยอรมนี ระบุเมื่อวันที่ 19 ส.ค. ที่ผ่านมาว่า การเพิ่มจำนวนของสาหร่ายที่มากเกินไป ซึ่งเชื่อมโยงกับสารพิษจากโรงงานอุตสาหกรรม น่าจะเป็นตัวการที่ทำให้ปลาตายเป็นจำนวนมาก แต่สุดท้ายก็ยังไม่สามารถหาคำตอบได้ว่าปริศนาปลาตายเกลื่อนเหล่านี้ มาจากใคร หรืออะไร?\n\nส่วนคนที่อาศัยอยู่ในพื้นที่เช่นหมู่บ้านวีดูโควา (Widuchowa) ซึ่งตั้งอยู่ทางแถบตะวันตกของโปแลนด์ ต่างตั้งข้อสังเกตว่าเหตุการณ์นี้มีผลมาจากภัยพิบัติทางระบบนิเวศวิทยา ขณะเดียวกันพวกเขาเองก็ยังต้องดำเนินชีวิตอยู่ท่ามกลางผลกระทบ\n\n\n\nนายปาแวล วรอแบล นายกเทศมนตรีของหมู่บ้านวีดูโควา กล่าวว่า ตัวเขาเองไม่เคยเจอเหตุการณ์ภัยพิบัติที่เลวร้ายแบบนี้มาก่อน ซึ่งเขาเปรียบเทียบว่ามันเหมือนกับฉากหายนะในหนังเลยทีเดียว ขณะเดียวกันตัวเขาเองและคนในหมู่บ้านต่างก็ช่วยกันหาวิธีที่จะนำซากปลาลอยเกลื่อนออกมาจากน้ำ\n\nหมู่บ้านนี้แห่งนี้ยังมีชื่อเสียงทางด้านการตกปลา เนื่องจากเป็นแหล่งที่มีปลาชุกชุมและมีปลาตัวใหญ่อยู่เยอะมาก และเป็นธุรกิจที่สร้างรายได้ให้คนในท้องถิ่น แต่เมื่อข่าวแพร่สะพัดออกไป ก็ส่งผลต่อยอดจองของนักท่องเที่ยวที่หายไปอย่างรวดเร็วภายใน 1-2 วัน\n\n\n\nในขณะที่นายปีออตร์ บูไก (Piotr Bugaj) ผู้ที่เกิดและใช้ชีวิตอยู่กับแม่น้ำโอเดอร์มากว่า 30 ปี และยังชื่นชอบการตกปลาเป็นชีวิตจิตใจ เขาเป็นเจ้าของเรือตกปลา และเปิดห้องพักที่นี่ บอกว่าพอได้เห็นภาพเหตุการณ์ปลาตายเกลื่อนแบบนี้ ก็รู้แล้วว่าถึงเวลาที่สมควรจะต้องพักกิจการไว้ก่อน\n\n\n\nด้านนายปีออตร์ ปิซนัล (Piotr Piznal) นักเคลื่อนไหวในท้องที่เฝ้าติดตามถ่ายภาพชีวิตสัตว์ป่าที่อาศัยอยู่แถวแม่น้ำโอเดอร์บอกว่า ช่วงสัปดาห์ที่ผ่านมาเขาได้พยายามรวบรวมข้อมูลต่างๆ ของเหตุการณ์ภัยพิบัตินี้ อย่างไรก็ตามเขาบอกว่ามันค่อนข้างยากเพราะในความเป็นจริงโลกที่ทั้งตัวเขาและเพื่อนๆ ของเขาได้เคยเห็นและเฝ้าถ่ายภาพเหล่านั้นมาตลอดในสมัยก่อน ณ ตอนนี้ มันได้หายไปเป็นเวลา 2-3 ปีมาแล้ว ส่วนรัฐบาลหลังจากทราบเรื่องก็รับปากว่าจะพยายามแก้ไขอย่างสุดความสามารถกับเหตุการณ์นี้ ในขณะที่นายพิซนอลบอกว่ารัฐบาลเพิ่งจะตื่นตัวหลังจากเหตุการณ์นี้ผ่านไปกว่า 2 สัปดาห์ อีกทั้งก็ยังไม่เห็นว่ารัฐบาลจะทำอะไรกับเรื่องนี้อย่างจริงจัง\n\nปิซนัล ยังบอกอีกด้วยว่าการจะฟื้นฟูระบบนิเวศในแม่น้ำโอเดอร์หลังจากเกิดเหตุการณ์แบบนี้ ก็คงต้องใช้เวลาอีกหลายปี เพราะมันไม่ใช่แค่ปลาที่ตายไป แต่พวกสัตว์เล็กๆ ในน้ำ เช่น หอยลายอีกเป็นพันๆ ตัว หอยทาก หรือพืชน้ำต่างๆ ทั้งหมดล้วนแล้วแต่ต้องใช้เวลาเกิดใหม่ เพื่อสร้างความสมบูรณ์ทางระบบนิเวศวิทยาในน้ำที่ต้องพึ่งพาซึ่งกันและกัน\n\n\n\nแม่น้ำโอเดอร์ สำคัญอย่างไรต่อคนยุโรปตอนกลาง?\n\n\n\nแม่น้ำโอเดอร์ คือแม่น้ำที่ใหญ่ที่สุดในยุโรปตอนกลาง และใหญ่เป็นอันดับสองในโปแลนด์ น้ำแห่งความชุ่มชื้นอุดมสมบูรณ์ที่ไหลลงมาจากเขาโอเดอร์ในสาธารณรัฐเช็ก ผ่านพื้นที่แถบตะวันตกของโปแลนด์ที่ติดกับชายแดนของสาธารณรัฐเช็กซึ่งกินระยะทางที่ยาวถึง 503 กิโลเมตร โดยแม่น้ำโอเดอร์ ถูกแบ่งออกไป 2 ฝั่งคือตะวันตกและตะวันออก อีกทั้งยังทอดยาวไปถึงเยอรมนีด้วยอีกกว่า 163 กิโลเมตร ซึ่งน้ำทั้งหมดจะไปบรรจบที่ทะเลบอลติก และด้วยความที่เป็นแม่น้ำที่สำคัญต่อชีวิตของคนที่อาศัยอยู่ในยุโรปตอนกลางมาตั้งแต่ช่วงกลางทศวรรษที่ 18 จึงทำให้มีสัตว์น้ำหลายสปีชี่ส์จำนวนมากอาศัยอยู่ ความหลากหลายทางระบบนิเวศวิทยานี้เอง ทำให้แม่น้ำโอเดอร์ได้รับความคุ้มครองตามกฎการปกป้องพื้นที่พิเศษ Natura 2000 network จากสหภาพยุโรป และยังอยู่ภายใต้การคุ้มครองของการบริหารจัดการทรัพยากรน้ำของสหภาพยุโรปอีกด้วย\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ฝรั่งเศส-เยอรมนี ผนึกกำลังสนับสนุนเศรษฐกิจ หวังรับมือเงินเฟ้อ : อินโฟเควสท์": "ฝรั่งเศสและเยอรมนีให้คำมั่นว่าจะร่วมมือกันปกป้องภาคครัวเรือนและบริษัทต่าง ๆ จากราคาพลังงานที่พุ่งทะยานขึ้น ขณะเดียวกันก็ใช้นโยบายการคลังเพื่อแก้ปัญหาเงินเฟ้อที่สูงเป็นประวัติการณ์\n\nทั้งนี้ นายบรูโน เลอแมร์ รัฐมนตรีคลังฝรั่งเศสกับนายคริสเตียน ลินด์เนอร์ รัฐมนตรีคลังเยอรมนี ได้แสดงความเป็นน้ำหนึ่งใจเดียวกันในช่วงเริ่มต้นการประชุมรัฐมนตรีคลังของยูโรโซนที่กรุงปราก โดยทั้งคู่ให้คำมั่นว่าจะร่วมมือกันในด้านนโยบายต่าง ๆ\n\nสำนักข่าวรอยเตอร์รายงานว่า คำสัญญาดังกล่าวมีขึ้นเพียงหนึ่งวันหลังจากที่ธนาคารกลางยุโรป (ECB) ปรับเพิ่มอัตราดอกเบี้ยมากเป็นประวัติการณ์ถึง 0.75% พร้อมระบุว่าจะมีการปรับเพิ่มอีกในอนาคต โดย ECB ให้ความสำคัญกับการรับมือเงินเฟ้อเป็นอันดับแรก แม้ยูโรโซนมีแนวโน้มเผชิญภาวะเศรษฐกิจถดถอยในช่วงฤดูหนาว และเสี่ยงที่จะต้องจำกัดการใช้ก๊าซ\n\nโดย สำนักข่าวอินโฟเควสท์ (09 ก.ย. 65)\n\nTags: ฝรั่งเศส",
    "เยอรมนีเล็งออกมาตรการจำกัดธุรกิจจีน หวังสร้างความหลากหลายทางการค้า : อินโฟเควสท์": "กระทรวงเศรษฐกิจเยอรมนีกำลังพิจารณาออกมาตรการชุดใหม่เพื่อลดความน่าดึงดูดในการทำธุรกิจกับจีน ในขณะที่เยอรมนีพยายามลดการพึ่งพาจีนซึ่งเป็นมหาอำนาจทางเศรษฐกิจของเอเชีย\n\nสำนักข่าวรอยเตอร์รายงานโดยอ้างอิงข้อมูลจากแหล่งข่าวว่า มาตรการดังกล่าวอาจรวมไปถึงการลด หรือแม้กระทั่งยกเลิกการรับประกันการลงทุนและการส่งออกสำหรับจีน ตลอดจนยกเลิกการส่งเสริมงานแสดงสินค้าและการฝึกอบรมผู้จัดการในจีน ขณะที่ KfW ซึ่งเป็นธนาคารของรัฐบาลเยอรมนี จะเปลี่ยนไปปล่อยสินเชื่อให้กับโครงการในประเทศอื่น ๆ ของเอเชียแทนจีน เช่น อินโดนีเซีย เพื่อให้สอดคล้องกับความพยายามในการสร้างความหลากหลายทางการค้า และเพิ่มการทำธุรกิจกับประเทศประชาธิปไตย\n\nแหล่งข่าวระบุด้วยว่า กระทรวงเศรษฐกิจเยอรมนีไม่เพียงแต่กำลังพิจารณาคัดกรองการลงทุนของจีนในเยอรมนี แต่ยังรวมถึงการลงทุนของเยอรมนีในจีนด้วย\n\nนอกจากนี้ รัฐบาลเยอรมนีกำลังพิจารณายื่นคำร้องต่อองค์การการค้าโลก (WTO) เกี่ยวกับหลักปฏิบัติทางการค้าที่ไม่เป็นธรรมของจีน โดยเป็นการยื่นคำร้องร่วมกับกลุ่มประเทศ G7\n\n“เราควรแสดงให้จีนเห็นว่า เราตั้งใจที่จะต่อสู้ เพื่อหลักการแห่งความยุติธรรม” แหล่งข่าวระบุ\n\nโดย สำนักข่าวอินโฟเควสท์ (09 ก.ย. 65)\n\nTags: จีน",
    "‘รอยส์’ เจ็บข้อเท้า อาจพลาดช่วยเยอรมนีลุยบอลโลกอีกหน": "‘รอยส์’ เจ็บข้อเท้า อาจพลาดช่วยเยอรมนีลุยบอลโลกอีกหน\n\nมาร์โก้ รอยส์ กัปตันทีมดอร์ทมุนด์ ได้รับบาดเจ็บข้อเท้า ในเกมบุนเดสลีก้า เยอรมนี ที่ดอร์ทมุนด์เปิดบ้านชนะชาลเก้ 1-0 เมื่อวันที่ 17 กันยายน ที่ซิกนัล อิดูน่า ปาร์ก ทำให้รอยส์อาจจะพลาดลุยฟุตบอลโลก 2022 ที่ประเทศกาตาร์ ซึ่งจะเริ่มเตะเกมแรกในวันที่ 20 พฤศจิกายนนี้\n\nรอยส์เจ็บข้อเท้าซ้ายในช่วงครึ่งแรก จนต้องถูกหามขึ้นเปลออกจากสนาม และยังไม่แน่ว่าอาการของเขาหนักขนาดไหน จะหายทันกลับมาลงสนามก่อนฟุตบอลโลกได้หรือไม่\n\nก่อนหน้านี้นักเตะวัย 33 ปี เคยพลาดฟุตบอลรายการเมเจอร์ รอบสุดท้าย กับทีมอินทรีเหล็กมาหลายทัวร์นาเมนต์ ทั้งฟุตบอลโลก 2014 ยูโร 2016 รวมทั้งยูโร 2020\n\nทั้งนี้ รอยส์ถูกเรียกตัวติดทีมชาติเยอรมนีครั้งล่าสุด ที่จะลงเตะเกมอุ่นเครื่องกับฮังการี ในวันที่ 23 กันยายน และอังกฤษ ในวันที่ 26 กันยายนนี้ แต่ก็ต้องถอนตัวไปเพราะอาการเจ็บครั้งนี้",
    "เยอรมนีโล่ง! กักตุนก๊าซได้เร็วกว่าคาดหมาย อาจรอดวิกฤตช่วงฤดูหนาว": "เศรษฐกิจใหญ่ที่สุดของยุโรปแห่งนี้พึ่งพิงก๊าซธรรมชาติของรัสเซียเป็นอย่างมาก และได้เร่งเพิ่มคลังสำรองก๊าซก่อนเข้าถึงฤดูหนาว หลังการส่งมอบจากรัสเซียลดต่ำลง สืบเนื่องจากสงครามในยูเครนเมื่อสัปดาห์ที่แล้ว สำนักงานเครือข่ายกลาง กระทรวงเศรษฐกิจและพลังงานของเยอรมนี ซึ่งเป็นผู้ควบคุมกฎระเบียบด้านพลังงาน เพิ่งบอกว่าประเทศแห่งนี้ไม่น่าจะกักเก็บก๊าซธรรมชาติได้ตามเป้าหมายอย่างไรก็ตาม ล่าสุดรัฐบาลบอกว่า ด้วยมาตรการประหยัดพลังงานต่างๆ เมื่อไม่กี่สัปดาห์ที่ผ่านมา และการจัดซื้อก๊าซธรรมชาติขนานใหญ่จากผู้จัดหารายอื่น ทำให้พบเห็นการกักตุนคลังสำรองก๊าซมีความคืบหน้าเป็นอย่างมาก\"แม้ต้องเผชิญกรณีแวดล้อมที่ยากลำบาก คลังสำรองกำลังถูกเติมเต็มเร็วกว่าที่คาดหมาย\" โรเบิร์ต ฮาเบค รัฐมนตรีเศรษฐกิจระบุในถ้อยแถลงกระทรวงเศรษฐกิจเยอรมนีเสริมว่า \"เป้าหมายสำรองก๊าซให้ได้ 85% ของความจุในเดือนตุลาคม น่าจะถึงระดับดังกล่าวในช่วงต้นเดือนกันยายน ด้วยระดับปัจจุบันอยู่ที่ 82%\"กระแสก๊าซจากท่อลำเลียงหลัก \"นอร์ดสตรีม\" ลดลงเหลือแค่ 20% ด้วยเหตุนี้ทางสหภาพยุโรปจึงกล่าวหามอสโกกำลังใช้พลังงานเป็นอาวุธ ในเหตุเผชิญหน้ากับตะวันตกกรณียูเครนเพื่อหลีกเลี่ยงความเสี่ยงของภาวะขาดแคลนพลังงาน เยอรมนีในเดือนกรกฎาคม ได้กำหนดเป้าหมายต่างๆ เพื่อให้คลังสำรองก๊าซของประเทศแตะระดับ 95% ของความจุภายในเดือนพฤศจิกายนรัฐบาลเยอรมนีประกาศใช้มาตรการต่างๆ ในนั้นรวมถึงเปิดทางให้ใช้พลังงานถ่านหินเพิ่มขึ้น และลดการบริโภคพลังงานตามอาคารสาธารณะทั้งหลายนอกจากนี้ รัฐบาลเยอรมนียังทุ่มเงิน 1,500 ล้านยูโร (53,000 ล้านบาท) เพื่อซื้อก๊าซธรรมชาติเหลว (แอลเอ็นจี) โดยมีกาตาร์และสหรัฐฯ เป็นผู้จัดหารายใหญ่ และมีแผนสร้างสถานีรับจ่ายก๊าซธรรมชาติเหลว 5 แห่ง เพื่อนำเข้าก๊าซแอลเอ็นจีทางทะเล(ที่มา : เอเอฟพี)",
    "เยอรมนีจ่อโอนกิจการยูนิเปอร์เป็นของรัฐ หลังวิกฤตพลังงานย่ำแย่ : อินโฟเควสท์": "สำนักข่าวบลูมเบิร์กรายงานโดยอ้างอิงแหล่งข่าวที่เชื่อถือได้วันนี้ (14 ก.ย.) ว่า รัฐบาลเยอรมนีอาจเข้าถือหุ้นบริษัทผู้นำเข้าก๊าซอย่างยูนิเปอร์ เพิ่มขึ้นเกิน 50%\n\nรายงานระบุว่า ยูนิเปอร์ยังคงต้องการความช่วยเหลือเพิ่มเติมจากรัฐ หลังจากที่ก่อนหน้านี้ ทางบริษัทได้รับเงินสนับสนุนซึ่งอาจมีจำนวนมากถึง 2 หมื่นล้านยูโรอยู่ก่อนแล้ว\n\nอย่างไรก็ตาม ทั้งบริษัทยูนิเปอร์และกระทรวงเศรษฐกิจเยอรมนี ยังไม่ได้ออกมาแสดงความคิดเห็นต่อเรื่องดังกล่าวแต่อย่างใด\n\nโดย สำนักข่าวอินโฟเควสท์ (14 ก.ย. 65)\n\nTags: ยูนิเปอร์",
    "เงินเฟ้อเยอรมนีกลับสู่ขาขึ้นอีกครั้ง เหตุราคาอาหาร-พลังงานพุ่งสูง : อินโฟเควสท์": "สำนักงานสถิติแห่งชาติเยอรมนี (Destatis) เปิดเผยว่า อัตราเงินเฟ้อของเยอรมนีเร่งตัวขึ้นอีกครั้งในเดือนส.ค. หลังจากที่ชะลอตัวลงในเดือนมิ.ย.และก.ค. โดยสอดคล้องกับที่คาดการณ์ไว้ และเป็นสัญญาณบ่งบอกว่า แรงกดดันด้านราคายังคงมีอยู่ เนื่องจากวิกฤตด้านอุปทานพลังงานยังดำเนินต่อไป\n\nข้อมูลระบุว่า ดัชนีราคาผู้บริโภค (CPI) ซึ่งเป็นมาตรวัดเงินเฟ้อจากการใช้จ่ายของผู้บริโภค ดีดตัวขึ้น 7.9% ในเดือนส.ค. เทียบกับเดือนเดียวกันของเมื่อปีก่อน และเพิ่มขึ้นจาก 7.5% ในเดือนก.ค. แต่สอดคล้องกับผลสำรวจความคิดเห็นของนักเศรษฐศาสตร์โดยหนังสือพิมพ์วอลล์สตรีท เจอร์นัลซึ่งคาดว่า อัตราเงินเฟ้อจะเพิ่มขึ้น 7.9%\n\nนายเกออร์ก เธียล ประธานของ Destatis ระบุในรายงานว่า “สาเหตุสำคัญที่ทำให้อัตราเงินเฟ้อพุ่งสูงขึ้นยังคงหนีไม่พ้นราคาผลิตภัณฑ์พลังงานและอาหารที่พุ่งสูงขึ้น”\n\nโดย สำนักข่าวอินโฟเควสท์ (13 ก.ย. 65)\n\nTags: ดัชนีราคาผู้บริโภค",
    "ผู้นำเยอรมนี อิตาลี บราซิล เกาหลีใต้ เตรียมบินร่วมงานพิธีพระบรมศพควีนอังกฤษ 19 กันยายนนี้": "ผู้นำเยอรมนี อิตาลี บราซิล เกาหลีใต้ เตรียมบินร่วมงานพิธีพระบรมศพควีนอังกฤษ 19 กันยายนนี้\n\nเมื่อวันที่ 12 กันยายน ผู้นำของประเทศชั้นนำของโลกเริ่มประกาศถึงกำหนดการเข้าร่วมพระราชพิธีพระบรมศพของสมเด็จพระราชินีนาถเอลิซาเบธที่ 2 แห่งราชวงศ์อังกฤษ ที่จะมีขึ้นในวันที่ 19 กันยายนนี้ ณ มหาวิหารเวสต์มินสเตอร์ กรุงลอนดอน ประเทศอังกฤษ บรรดาผู้นำประเทศที่ได้แจ้งถึงกำหนดการเข้าร่วมพระราชพิธีเพิ่มเติมในวันนี้มีดังนี้ นายแฟรงก์-วอลเตอร์ สไตน์ไมเออร์ ประธานาธิบดีเยอรมัน, นายแซร์โจ มัตตาเรลลา ประธานาธิบดีอิตาลี, นายชาอีร์ โบลโซนาโร ประธานาธิบดีบราซิล และนายยุน ซอกยอล ประธานาธิบดีเกาหลีใต้\n\nโดยก่อนหน้านี้ นายโจ ไบเดน ประธานาธิบดีสหรัฐอเมริกา ได้ประกาศว่าจะเข้าร่วมพระราชพิธีพระบรมศพของสมเด็จพระราชินีนาถเอลิซาเบธที่ 2 รวมไปถึง นายแอนโทนี อัลบานีส นายกรัฐมนตรีออสเตรเลีย ก็ได้ระบุว่าจะเข้าร่วมพระราชพิธีดังกล่าวด้วยเช่นกัน\n\nด้านนายยุน ซอกยอล คณะทำงานของนายยุน ซอกยอล ได้ระบุว่าหลังเข้าร่วมพระราชพิธีพระบรมศพของสมเด็จพระราชินีนาถเอลิซาเบธที่ 2 แล้ว ประธานาธิบดีของเกาหลีใต้จะเดินทางเข้าร่วมประชุมสมัชชาใหญ่แห่งสหประชาชาติ ที่จะมีขึ้นในนครนิวยอร์ก ประเทศสหรัฐ ในวันที่ 20 กันยายน หลังจากนั้น นายยุนจะเดินทางต่อไปยังประเทศแคนาดาในฐานะที่จะครบรอบ 60 ปีความสัมพันธ์ระหว่างประเทศเกาหลีใต้และแคนาดา ที่จะมีกำหนดครบรอบในปีหน้า"
}