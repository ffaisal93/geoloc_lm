{
    "“โคลอมเบีย-เวเนซุเอลา” ฟื้นสัมพันธ์ทางการทูตเต็มรูปแบบในรอบ 3 ปี": "สำนักข่าวต่างประเทศรายงานจากกรุงการากัส ประเทศเวเนซุเอลา เมื่อวันที่ 29 ส.ค. ว่านายอาร์มันโด เบเนเดตติ เอกอัครราชทูตโคลอมเบียประจำเวเนซุเอลา เดินทางถึงกรุงการากัส เมื่อวันอาทิตย์\n\n\n\nความเคลื่อนไหวดังกล่าวเกิดขึ้น หลังประธานาธิบดีนิโคลัส มาดูโร ผู้นำเวเนซุเอลา และประธานาธิบดีกุสตาโว เปโตร ประกาศร่วมกัน เมื่อวันที่ 11 ส.ค. ที่ผ่านมา เตรียมฟื้นความสัมพันธ์ทางการทูตที่ตัดขาดกันไป เมื่อปี 2562 จากวิกฤติการเมืองในเวเนซุเอลา ซึ่งสหรัฐและพันธมิตรหลายประเทศ รวมถึงโคลอมเบีย ที่ในเวลานั้นอยู่ในยุคของรัฐบาลฝ่ายขวา สนับสนุนและรับรองนายฮวน กวยโด เป็นผู้นำรัฐบาลคู่ขนานกับมาดูโร\n\nColombia once again has an ambassador in Venezuela. @AABenedetti had this to say before heading to Caracas. pic.twitter.com/ofwMZRseuA — Kawsachun News (@KawsachunNews) August 28, 2022\n\n\n\nอย่างไรก็ตาม เปโตรซึ่งสร้างประวัติศาสตร์เป็นผู้นำฝ่ายซ้ายคนแรกของโคลอมเบีย และรับตำแหน่งอย่างเป็นทางการ เมื่อต้นเดือนนี้ ยืนยันการยอมรับมาดูโร ในฐานะประธานาธิบดีที่ชอบธรรมตามรัฐธรรมนูญของเวเนซุเอลา และแสดงความมุ่งหวังฟื้นฟูความร่วมมือหลายด้าน\n\n\n\nขณะที่รัฐบาลเวเนซุเอลาให้การต้อนรับเอกอัครราชทูตโคลอมเบียคนใหม่ และเปิดเผยว่า มาดูโรแต่งตั้งนายเฟลิกซ์ ปลาเซนเซีย อดีตรมว.การต่างประเทศ ให้ดำรงตำแหน่งเอกอัครราชทูตเวเนซุเอลาประจำโคลอมเบียคนใหม่.\n\nเครดิตภาพ : GETTY IMAGES",
    "'ชาวเวเนซุเอลา' แห่อพยพย้ายถิ่น เซ่นพิษถูกสหรัฐฯ คว่ำบาตร": "การากัส, 21 ก.ย. (ซินหัว) -- เมื่อวันอังคาร (20 ก.ย.) ฟรานซิโก ธอร์เรียลบา รัฐมนตรีว่าการกระทรวงแรงงานของเวเนซุเอลา กล่าวกับคณะมนตรีสิทธิมนุษยชนแห่งสหประชาชาติ (UNHRC) ว่ามาตรการคว่ำบาตรของสหรัฐฯ ส่งผลให้ชาวเวเนซุเอลาอพยพย้ายถิ่นฐานไปยังประเทศเพื่อนบ้านมากขึ้นธอร์เรียลบากล่าวคำปราศรัยขณะนำเสนอรายงานอนุสัญญาระหว่างประเทศว่าด้วยการคุ้มครองสิทธิของแรงงานโยกย้ายถิ่นฐานและสมาชิกในครอบครัว (ICRMW) ในนครเจนีวา โดยเน้นย้ำว่ากระแสการโยกย้ายถิ่นฐานของเวเนซุเอลาเป็นเรื่องผิดปกติ ผิดธรรมดา และเกิดจากการชักจูง พร้อมกล่าวโทษว่าเป็นผลกระทบจากการคว่ำบาตรของสหรัฐฯธอร์เรียลบาเผยว่าจำนวนผู้อพยพชาวเวเนซุเอลาที่เพิ่มขึ้นเป็นผลมาจาก \"นโยบายเชิงรุกของสหรัฐฯ บนพื้นฐานการกำหนดความผิดทางอาญาของมาตรการบีบบังคับฝ่ายเดียวที่ไม่ชอบด้วยกฎหมาย ซึ่งมุ่งทำลายสันติภาพ เสถียรภาพทางสังคม และเศรษฐกิจของเวเนซุเอลา\" โดยมีจุดประสงค์เพื่อล้มล้างรัฐบาลซึ่งอยู่ภายใต้รัฐธรรมนูญของเวเนซุเอลาทั้งนี้ ธอร์เรียลบาเผยเกี่ยวกับสถานการณ์ของแรงงานอพยพในเวเนซุเอลาว่าพวกเขาได้รับการดูแลภายใต้หลักปฏิบัติด้าน \"ความครอบคลุมทางสังคม ความสามัคคี ความยุติธรรม ความเสมอภาคทางสังคม และความเท่าเทียมทางเพศ\"",
    "เวเนซุเอลา ตรวจยึดยาเสพติดครั้งใหญ่ที่สุด ในรอบ 10 ปี": "กองทัพเวเนซุเอลา รายงานว่า สามารถตรวจยึดยาเสพติด น้ำหนัก 3.1 ตัน จากเรือลักลอบขนยาเสพติดลำหนึ่ง โดยถือเป็นการตรวจยึดยาเสพติดครั้งใหญ่ที่สุด ในรอบ 10 ปี เจ้าหน้าที่ประจำกองทัพเวเนซุเอลา ออกแถลงการณ์รายงานว่า กองทัพสามารถตรวจยึดยาเสพติดเอาไว้ได้ จากเรือลำหนึ่ง เมื่อวันเสาร์ที่ผ่านมา บริเวณอ่าวแคริบเบียน โดยภายในเรือลำดังกล่าว บรรทุกกัญชา น้ำหนัก 3.1 ตันและโคเคน น้ำหนัก 8 กิโลกรัม พร้อมสามารถจับกุมลูกเรือได้ 12 คน โดยทั้งหมดเป็นชาวเวเนซุเอลา ซึ่งทำงานให้กับแก๊งค้ายาเสพติดสัญชาติโคลอมเบีย โดยมีจุดหมายปลายทางอยู่ที่ เกาะมาร์ตินีค ดินแดนโพ้นทะเลของฝรั่งเศส พร้อมกันนี้ เจ้าหน้าที่ยังระบุว่า การตรวจยึดครั้งนี้ ถือเป็นการตรวจยึดยาเสพติดครั้งใหญ่ที่สุดในรอบ 10 ปี ของเวเนซุเอลาด้วยทั้งนี้ นับตั้งแต่ต้นปีที่ผ่านมา เวเนซุเอลา สามารถตรวจยึดยาเสพติดได้มากถึง 40 ตัน ซึ่งเพิ่มขึ้นจากปีที่แล้วถึง 29.2 เปอร์เซ็นต์",
    "“วิกฤตพลังงาน” 2565 เวเนซุเอลา พร้อมส่งออกน้ำมันสู่ตลาดโลก": "จนเมื่อเดือนพฤษภาคมที่ผ่านมา คณะบริหารของประธานาธิบดี โจ ไบเดน ได้ประกาศว่า จะผ่อนปรนมาตรการคว่ำบาตรบางส่วน เพื่อแก้ปัญหาราคาพลังงานพุ่งสูงขึ้นจากสงครามในยูเครน\n\nอย่างไรก็ตาม ประธานาธิบดีมาดูโร ยังคงเป็นหนึ่งในผู้นำไม่กี่คน ที่ยังคงให้การสนับสนุนประธานาธิบดีวลาดิมีร์ ปูติน แห่งรัสเซีย โดยเขาแสดงท่าทีแข็งขัน และประณาม “วิกฤตพลังงาน” ที่เกิดขึ้นว่า เป็นเพราะการคว่ำบาตรรัสเซียอย่างไร้ความยุติธรรม และเขาพร้อมสนับสนุนรัสเซียอย่างเต็มที่\n\nจากการที่รัสเซียซึ่งเป็นผู้ผลิตก๊าซธรรมชาติรายใหญ่ของยุโรป ได้ประกาศลดการส่งก๊าซลงอย่างรวดเร็ว จนเกิดความกังวลการขาดแคลน และราคาที่พุ่งสูงในฤดูหนาว ทำให้นายไฮธัม อัล-ไกส์ เลขาธิการโอเปกซึ่งอยู่ระหว่างการเยือนเวเนซุเอลาเตือนว่า โอเปกกำลังเผชิญกับสถานการณ์ที่ท้าทาย และสำคัญที่สุด นับตั้งแต่ก่อตั้งมาเป็นระยะเวลา 62 ปี",
    "": "",
    "\"อิหร่าน\" เล็งสร้างโรงกลั่นน้ำมันใน \"เวเนซุเอลา-อุรุกวัย\" รับมือคว่ำบาตร": "สำนักข่าวทาสนิม อ้างอิงโมฮัมหมัดเรซา มีร์-ทาเจดดินี สมาชิกสภานิติบัญญัติอิหร่าน ระบุว่าอิหร่านวางแผนสร้างโรงกลั่นน้ำมันต่างประเทศในเวเนซุเอลาและอุรุกวัย ซึ่งเป็นส่วนหนึ่งของแผนการส่งออกน้ำมันและผลิตภัณฑ์ปิโตรเลียมภายใต้การคว่ำบาตร\n\nมีร์-ทาเจดดินี ซึ่งเป็นสมาชิกคณะกรรมการวางแผนและงบประมาณของรัฐสภาอิหร่าน อธิบายว่าความเคลื่อนไหวดังกล่าวมีความจำเป็นและความสำคัญอย่างยิ่ง ซึ่งจะครอบคลุมการขนส่งวัตถุดิบและการครอบครองหุ้นในโรงกลั่น ตลอดจนการส่งออกบริการเทคโนโลยีวิศวกรรมสู่เวเนซุเอลาและอุรุกวัย",
    "ด่วน \"มิสแกรนด์เวเนซุเอลา\" ประกาศ สละตำแหน่ง ฟ้าผ่า หลังได้มงเพียง 20 วัน": "เกาะติดข่าวสาร >> คมชัดลึก ออนไลน์\n\nด่วน Sabrina Deraneck Miss Grand Venezuela 2022 \"มิสแกรนด์เวเนซุเอลา\" ประกาศ สละตำแหน่ง ฟ้าผ่า หลังได้มงเพียง 20 วัน\n\nสร้างความตกใจไม่น้อยเมื่อ เพจ 18 มงกุฎ ระบุว่า Sabrina Deraneck Miss Grand Venezuela 2022 \"มิสแกรนด์เวเนซุเอลา\" ที่บอส \"ณวัฒน์ อิสรไกรศีล\" เพิ่งบินไปมอบมงที่เวเนซุเอลา ซึ่ง ครองตำแหน่งได้เพียง 20 วัน ก็ประกาศสละตำแหน่งฟ้าผ่า แหล่งข่าวจากกลุ่มละตินคาดการณ์ว่าคนที่จะมารับตำแหน่งแกรนดเวเนต่อจากนางอาจจะเป็น (MU เวเนซุเอล่า2021) โดยเมื่อไปส่องในเพจของ มิสแกรนด์เวเนซุเอลา ก็มีการระบุไว้อย่างละเอียดถึงเรื่องนี้ ซึ่งแปลเป็นไทยประมาณว่า \"ยอมแพ้กับความฝัน... การละทิ้งความฝันหรือมงกุฎไม่ใช่เรื่องง่ายเลย แต่ก็ไม่ผิดที่จะทำมันเมื่อเป็นเรื่องของสุขภาพและความเป็นอยู่ส่วนตัวของคุณทั้งหมด\"\n\n\"บางครั้งก็มีเหตุผลส่วนตัวมาก ๆ ที่บังคับให้คุณทำ และครั้งนี้มันเป็นตาของฉันบ้าง ฉันแจ้งถึงการตัดสินใจที่ยากลำบากในการสละตำแหน่ง MISS GRAND VENEZUELA 2022 มันไม่ใช่การไม่ต่อสู้เพื่อสิ่งที่คุณต้องการ เพราะธงหลักของฉันคือหนทางคือฉันต่อสู้เพื่อทุกสิ่งทุกอย่างที่ฉันปรารถนาโดยไม่เคยหยุดยั้งอุปสรรคของชีวิต แต่เป็นเรื่องที่เข้าใจว่าสิ่งต่างๆอาจจะเกิดขึ้นหรือไม่เกิดขึ้นก็ได้ พระเจ้าทรงดูแลในการชี้นำขั้นตอนของฉันและทำให้พวกเขาเป็นสิ่งที่ถูกต้อง ในเวลาและเวลาที่เหมาะสม มันจะมีเหตุผลให้ดำเนินต่อไปเสมอและฉันแน่ใจว่ามีหลายวิธีที่จะเป็นตัวแทนประเทศที่สวยงามของฉันในเวเนชุเอลาในภายหลัง ตอนนี้ฉันเหลือชีวิตเพื่อให้คุณแสดงและทุกสิ่งที่คุณรู้เกี่ยวกับฉัน เนื่องจากคุณเป็นส่วนหนึ่งของทุกก้าวที่ฉันเดิน ขอบคุณที่คอยสนับสนุนฉันเสมอมา ขอบคุณคนที่เชื่อมั่น ในตัวฉันและอนุญาตให้ฉันฝัน เจอกันเร็ว ๆ นี้ ฉันรักพวกเขา Sabrina Deraneck\"",
    "โหมโรง “ประชานิยม” หรือต่อโลง? | ไสว บุญมา": "ขณะนี้ดาวน์โหลดได้ฟรีที่เว็บไซต์ของมูลนิธินักอ่านบ้านนา (www.bannareader.com) พร้อมกับฟังเสียงอ่านได้จาก YouTube\n\nสำนักพิมพ์เนชั่นบุ๊คส์จัดพิมพ์เมื่อเดือนกรกฎาคม 2546 หนังสือเล่มนี้ได้รับการตีพิมพ์อีกครั้งหลังการปรับเปลี่ยนเนื้อหาพร้อมกับปรับชื่อเป็น “ประชานิยม ทางสู่ความหายนะ” เมื่อเดือนกุมภาพันธ์ 2555\n\nผมอ้างถึงประชานิยมแนวเลวร้าย เพราะนโยบายประชานิยมแนวดีก็มี ทั้งนี้ขึ้นอยู่กับเนื้อหาและเจตนาของรัฐบาล ซึ่งจะต้องมีปัญญาหยั่งรู้ว่านโยบายที่นำมาใช้จะเหมาะสมกับสภาพของสังคมและเศรษฐกิจหรือไม่ พร้อมกับมีเจตนาดีที่จะแก้ปัญหาและพัฒนาประเทศอย่างแท้จริง\n\nแรงจูงใจในการเขียนหนังสือคือ ความประสงค์จะสื่อถึงชาวไทยโดยทั่วไปซึ่งอาจไม่ตระหนักว่า นโยบายประชานิยมแนวเลวร้ายเป็นอย่างไรและมีผลร้ายถึงกับทำให้ประเทศที่ใช้ล่มจม\n\nผมเริ่มต้นค้นหาข้อมูลสำหรับเขียนหนังสือทันทีหลังฟังแถลงการณ์ของรัฐบาลใหม่เมื่อกลางปี 2544 ทั้งนี้เพราะในส่วนของนโยบาย รัฐบาลจะใช้ประชานิยมแนวเลวร้ายซึ่งทำให้ประเทศในละตินอเมริกาล้มละลายมาหลายต่อหลายครั้งแล้ว\n\nมิใช่เพื่อหลอกลวงประชาชนให้หลงกลจนเกิดความนิยมชมชอบในรัฐบาล หรือร้ายยิ่งกว่านั้นในตัวผู้นำรัฐบาลโดยเฉพาะ\n\nผมเลือกอาร์เจนตินามาเสนอ เพราะเป็นกรณีที่มีข้อมูลชัดเจนมากกว่าประเทศอื่น อีกทั้งยังเป็นกรณีที่มีการรับรู้กันอยู่บ้างแล้วเนื่องจากความแพร่หลายของภาพยนตร์เรื่อง Evita ซึ่งวางอยู่บนความเป็นไปในอาร์เจนตินาหลังจากการใช้นโยบายประชานิยม\n\nข้อมูลเกี่ยวกับอาร์เจนตินาชัดเจนมากเนื่องจากนักการเมืองที่เสนอนโยบายประชานิยมแบบเลวร้ายประสงค์จะทำอะไร เพื่อใครและชนะการเลือกตั้งเข้ามาเป็นผู้นำรัฐบาลเมื่อไร\n\nหลังเขาชนะการเลือกตั้งในตอนกลางสงครามโลกครั้งแรก การใช้นโยบายแนวเลวร้ายนั้นใช้โดยใคร กระบวนการเป็นอย่างไรจึงทำให้อาร์เจนตินาล้มละลายครั้งแรกหลังจาก 40 ปี\n\nการล้มละลายครั้งนั้นนำไปสู่เหตุการณ์เลวร้ายต่าง ๆ รวมทั้งรัฐบาลเผด็จการทหารฆ่าประชาชนที่ต่อต้านเป็นเรือนหมื่นจนทำให้อาร์เจนตินาล้มลุกคลุกคลานอยู่นานมาก\n\nอาร์เจนตินาเคยพัฒนาไม่ต่ำกว่าแคนาดา ฝรั่งเศสและเยอรมนี แต่ ณ วันนี้เดินตาม 3 ประเทศที่อ้างถึงแบบแทบไม่เห็นฝุ่น\n\nผมนำเวเนซุเอลาเข้ามาเมื่อปรับเปลี่ยนเนื้อหาของหนังสือ กรณีของเวเนซุเอลาน่าสนใจเป็นพิเศษในด้านเป็นประเทศที่มีน้ำมันปริมาณมหาศาล\n\nผมได้พูดถึงบ้างแล้วจากมุมมองของคำสาปของน้ำมันในหนังสือชื่อ “เล่าเรื่องเมืองน้ำมัน” (ดาวน์โหลดได้จากเว็บไซต์ดังกล่าว) แต่เวเนซุเอลาเริ่มใช้ประชานิยมแนวเลวร้ายเมื่อไรไม่มีข้อมูลที่ชี้ชัดเหมือนกรณีของอาร์เจนตินา\n\nเนื่องจากเวเนซุเอลามีน้ำมัน จึงอาจมองได้ว่าผลออกมาร้ายแรงยิ่งกว่ากรณีของอาร์เจนตินาเสียอีก ณ วันนี้ ยังมีชาวเวเนซุเอลาจำนวนมากอดอยากจนถึงกับพากันทิ้งบ้านเกิดไปตายดาบหน้าในประเทศเพื่อนบ้านทั้งที่ประเทศเหล่านั้นมิได้ร่ำรวย หรือปราศจากปัญหาของประเทศกำลังพัฒนาโดยทั่วไป\n\nเนื้อหาในหัวข้อข่าวที่อ้างถึงข้างต้นบ่งว่าพรรคการเมืองต่างเสนอการต่อยอดนโยบายประชานิยมที่ดำเนินมาแล้วบ้างและเพิ่มสิ่งใหม่เข้าไปบ้าง\n\nเพราะรู้ว่าชาวไทยโดยทั่วไปเสพติดประชานิยมแล้วและคาดหวังจะได้รับต่อไปไม่น้อยกว่าที่เคยได้รับ\n\nจริงอยู่ในระยะสั้น การทุ่มงบประมาณจำนวนมากเข้าไปในระบบผ่านข้อเสนอเหล่านั้นจะทำให้เกิดการซื้อขายเพิ่มขึ้นทันทีจนทำให้ดูเหมือนว่ามันช่วยกู้เศรษฐกิจ แต่ต่อไปผลร้ายที่แฝงมาจะทำให้เป็นอาร์เจนตินาก็ได้\n\nจากกรณีของอาร์เจนตินาอาจมองได้ว่าไทยเดินทางมาได้ราวครึ่งทางและเหลือเวลาอีกราว 20 ปีก่อนที่จะล้มละลาย\n\nไทยจะหลีกเลี่ยงภาวะล้มละลายคล้ายอาร์เจนตินาและเวเนซุเอลาได้หรือไม่จึงเป็นคำถามตามมา\n\nขอตอบว่า หลีกเลี่ยงได้หากพรรคการเมืองไม่แข่งขันกันใช้นโยบายแนวเลวร้ายนี้จนเป็นหนี้ท่วมหัวและขนเอาเงินสำรองของชาติมาใช้จนไม่เหลือไว้เป็นภูมิคุ้มกันมิให้ความผันผวนทางการค้าสร้างปัญหาสาหัส\n\nตรงข้าม หากเงินสำรองถูกนำออกมาผลาญจนหมดและการกู้ยืมเกิดภาระหนี้สินล้นพ้นจนไม่มีใครให้กู้เพิ่ม ประชานิยมที่พวกเขานำมาใช้จะไม่ช่วยกู้เศรษฐกิจ หากเป็นเสมือนอีกหนึ่งส่วนในกระบวนการต่อโลงฝังสังคมไทย.",
    "ผู้อพยพหลั่งไหลเข้าสหรัฐฯ หนัก- ‘ไบเดน’ บีบเม็กซิโกช่วยรับเพิ่มด่วน": "จำนวนผู้อพยพเข้ามาทางชายแดนภาคใต้ของสหรัฐฯ พุ่งสูงทำสถิติใหม่จนประธานาธิบดีโจ ไบเดน ต้องกดดันให้เม็กซิโกช่วยเปิดรับผู้ย้ายถิ่นฐานจาก คิวบา นิคารากัว และเวเนซุเอลา เพิ่ม ตามข้อมูลจากเจ้าหน้าที่ทั้งฝ่ายสหรัฐฯ และเม็กซิโก\n\nแอนโทนี บลิงเคน รัฐมนตรีว่าการกระทรวงการต่างประเทศสหรัฐฯ แสดงความกังวลเกี่ยวกับการเพิ่มขึ้นของจำนวนผู้อพยพจากทั้ง 3 ประเทศที่เพิ่มสูงขึ้น ระหว่างการเดินทางเยือนกรุงเม็กซิโกซิตี้เมื่อวันจันทร์ แต่รัฐบาลเม็กซิโกไม่ได้สัญญาว่าจะลงมือทำการใด ๆ ตามรายงานของสำนักข่าวรอยเตอร์ที่ได้รับข้อมูลมาจากเจ้าหน้าที่สหรัฐฯ 2 รายและเจ้าหน้าที่เม็กซิโก 2 รายซึ่งไม่ขอเปิดเผยตัวตน\n\nที่ผ่านมา เม็กซิโกรับตัวผู้อพยพชาวกัวเตมาลา ฮอนดูรัส และเอลซัลวาดอร์ ที่สหรัฐฯ ส่งตัวกลับมาอยู่แล้ว โดยสถิติที่บันทึกได้ตั้งแต่ต้นปีงบประมาณมาชี้ว่า มีประชาชนจาก 3 ประเทศนี้จำนวนราว 299,000 คนที่ถูกปฏิเสธการเข้าประเทศที่ชายแดนสหรัฐฯ ซึ่งสูงกว่าตัวเลขของผู้อพยพจาก คิวบา นิคารากัว และเวเนซุเอลา ที่ราว 9,000 คนอย่างมาก\n\nความพยายามของรัฐบาลกรุงวอชิงตันที่จะบีบให้เม็กซิโกช่วยรับผู้อพยพกลุ่มดังกล่าวเพิ่มแสดงให้เห็นถึงความกังวลเกี่ยวกับสถานการณ์ตามแนวชายแดนของประเทศ โดยเฉพาะเมื่อประชากรของ 3 ประเทศนี้ที่ได้รับอนุญาตเข้าสหรัฐฯ จะสามารถยื่นเรื่องขอลี้ภัยได้ เนื่องจากความสัมพันธ์ทางการทูตระหว่างสหรัฐฯ และรัฐบาลทั้งสามนั้นอยู่ในภาวะไม่ค่อยดีเท่าใด\n\nนอกจากนั้น เจ้าหน้าที่ชายแดนสหรัฐฯ เปิดเผยว่า ในปีงบประมาณปัจจุบัน มีผู้อพยพที่ถูกจับกุมขณะพยายามข้ามพรมแดนเข้าสหรัฐฯ สูงเป็นประวัติการณ์ถึง 1.8 ล้านคน โดยหลายคนเคยพยายามหาทางข้ามแดนมาหลายครั้งแล้ว โดยสถานการณ์เช่นนี้นำมาซึ่งความท้าทายด้านมนุษยธรรมและภาระทางการเมืองต่อรัฐบาลปธน.ไบเดน ก่อนที่จะมีการเลือกตั้งกลางเทอมในวันที่ 8 พฤศจิกายนนี้ด้วย",
    "ค่าเงินบาท (31 ส.ค.) เปิดเช้า 36.46 บาท จับตาเศรษฐกิจจีนวันนี้ ระวังตลาดเงินผันผวน": "นายพูน พานิชพิบูลย์ นักกลยุทธ์ตลาดเงินตลาดทุน Krungthai GLOBAL MARKETS ธนาคารกรุงไทย เปิดเผยว่า ค่าเงินบาทเปิดเช้านี้ (31 ส.ค.) ที่ระดับ 36.46 บาทต่อดอลลาร์ “อ่อนค่าลง”จากระดับปิดวันก่อนหน้า ที่ระดับ 36.38 บาทต่อดอลลาร์ โดยมองกรอบเงินบาทวันนี้ คาดว่าจะอยู่ที่ระดับ 36.30-36.55 บาทต่อดอลลาร์\n\nทั้งนี้ รายงานข้อมูลเศรษฐกิจสหรัฐฯ ล่าสุด ทั้งดัชนีความเชื่อมั่นผู้บริโภค (Conference Board Consumer Confidence) รวมถึงยอดตำแหน่งงานเปิดรับ (JOLTs Job Openings) ต่างออกมาดีกว่าที่ตลาดคาด ทำให้ผู้เล่นในตลาดการเงินสหรัฐฯ กังวลแนวโน้มเฟดอาจเร่งขึ้นดอกเบี้ยและยังคงเดินหน้าขายสินทรัพย์เสี่ยงต่อเนื่อง โดยเฉพาะสินทรัพย์เสี่ยงที่อ่อนไหวต่อการปรับตัวขึ้นของอัตราดอกเบี้ย/บอนด์ยีลด์ อย่าง หุ้นเทคฯ และหุ้นสไตล์ Growth (Tesla -2.5%, Apple -1.5%)\n\nนอกจากนี้ ตลาดหุ้นสหรัฐฯ ยังเผชิญแรงกดดันเพิ่มเติมจากการปรับตัวลงแรงของหุ้นกลุ่มพลังงาน (Exxon Mobil -3.8%, Chevron -2.4%) หลังราคาน้ำมันดิบดิ่งลงหนักจากความกังวลแนวโน้มเศรษฐกิจหลักชะลอตัวลง หากบรรดาธนาคารกลางต่างเร่งขึ้นดอกเบี้ยเพื่อควบคุมปัญหาเงินเฟ้อ รวมถึงความกังวลแนวโน้มการกลับมาผลิตและส่งออกน้ำมันจากฝั่งอิหร่านและเวเนซุเอลา ส่งผลให้ดัชนีหุ้นเทคฯ Nasdaq ปรับตัวลดลงต่อเนื่อง -1.12% ส่วนดัชนี S&P500 ของสหรัฐฯ ปิดตลาด -1.10%\n\n- Advertisement -\n\nส่วนในฝั่งยุโรป ดัชนี STOXX600 ปรับตัวลดลงต่อเนื่องกว่า -0.67% ท่ามกลางแรงกดดันจากแนวโน้มเศรษฐกิจชะลอตัวลงหนักและเสี่ยงที่จะเข้าสู่สภาวะถดถอยที่ส่งผลกระทบต่อราคาหุ้นกลุ่มพลังงาน (TotalEnergies -3.6%) นอกจากนี้ ตลาดหุ้นยุโรปยังเผชิญแรงกดดันจากการปรับตัวลงต่อเนื่องของหุ้นกลุ่มเทคฯ (ASML -2.6%) หลังอัตราเงินเฟ้อทั่วไปของเศรษฐกิจหลักในยุโรป อาทิ เยอรมนีและสเปนที่ยังคงอยู่ในระดับสูง ทำให้ผู้เล่นในตลาดต่างกังวลว่าธนาคารกลางยุโรป (ECB) อาจเร่งขึ้นดอกเบี้ยราว 0.75% ได้ในการประชุมเดือนกันยายน เพื่อควบคุมปัญหาเงินเฟ้อ\n\nทางด้านตลาดค่าเงิน เงินดอลลาร์พลิกกลับมาแข็งค่าขึ้นเมื่อเทียบกับสกุลเงินหลัก โดยดัชนีเงินดอลลาร์ (DXY Index) ปรับตัวขึ้นใกล้ระดับ 108.75 จุด หนุนโดยรายงานข้อมูลเศรษฐกิจสหรัฐฯ ที่ออกมาดีกว่าคาด ทำให้ผู้เล่นในตลาดกังวลว่า เฟดอาจจำเป็นต้องเดินหน้าเร่งขึ้นดอกเบี้ย นอกจากนี้ เงินดอลลาร์ยังได้แรงหนุนจากความต้องการสินทรัพย์ปลอดภัยในจังหวะที่ตลาดการเงินอยู่ในภาวะปิดรับความเสี่ยง\n\nทั้งนี้ การแข็งค่าของเงินดอลลาร์ถูกชะลอลงด้วยการกลับมาแข็งค่าขึ้นเหนือระดับ 1.00 ดอลลาร์ ของเงินยูโร (EUR) หลังผู้เล่นในตลาดประเมินว่า ECB อาจเดินหน้าเร่งขึ้นดอกเบี้ยรุนแรง ทั้งนี้ แม้ตลาดจะปิดรับความเสี่ยง แต่แนวโน้มการเร่งขึ้นดอกเบี้ยของเฟดและการแข็งค่าขึ้นของเงินดอลลาร์ยังคงกดดันให้ราคาทองคำปรับตัวลดลงสู่ระดับ 1,735 ดอลลาร์ต่อออนซ์ ซึ่งอาจเป็นโซนแนวรับที่ผู้เล่นบางส่วนจะเริ่มกลับมาซื้อทองคำในจังหวะย่อตัวได้\n\nสำหรับวันนี้ ตลาดจะรอติดตามแนวโน้มเศรษฐกิจจีนผ่านรายงานดัชนีผู้จัดการฝ่ายจัดซื้อภาคการผลิตอุตสาหกรรมและภาคการบริการ (Official Manufacturing & Non-Manufacturing PMIs) ในเดือนสิงหาคม โดยตลาดประเมินว่า สารพัดปัญหาที่รุมเร้าการฟื้นตัวเศรษฐกิจจีน อาทิ ปัญหาหนี้ภาคอสังหาฯ วิกฤติภัยแล้ง รวมถึงการระบาดของ COVID-19 จะกดดันให้ภาคการผลิตอุตสาหกรรมของจีนอาจหดตัวต่อเนื่อง สะท้อนจากดัชนี PMI ภาคการผลิตในเดือนสิงหาคมที่จะลดลงสู่ระดับ 48.6 จุด ส่วนภาคการบริการก็อาจขยายตัวในอัตราชะลอลง หลังการระบาดของ COVID-19 นั้นเกิดขึ้นในหลายเมืองท่องเที่ยว โดยดัชนี PMI ภาคการบริการอาจลดลงสู่ระดับ 52.6 จุด\n\nส่วนในฝั่งยุโรป ตลาดมองว่า อัตราเงินเฟ้อทั่วไป CPI ของยูโรโซนอาจพุ่งขึ้นต่อเนื่องสู่ระดับ 9.0% ในเดือนสิงหาคม และอาจทำให้ธนาคารกลางยุโรป (ECB) อาจเดินหน้าเร่งขึ้นดอกเบี้ยในเดือนกันยายนได้\n\nในฝั่งสหรัฐฯ ตลาดจะรอจับตาแนวโน้มตลาดแรงงานสหรัฐฯ ผ่านรายงานยอดการจ้างงานภาคเอกชน โดย ADP ซึ่งมักเคลื่อนไหวสอดคล้องกับ ยอดการจ้างงานนอกภาคเกษตรกรรม (Nonfarm Payrolls) ที่จะประกาศในวันศุกร์นี้ โดยหากยอดการจ้างงานภาคเอกชนโดย ADP ออกมาสูงกว่าที่ตลาดคาดการณ์ไว้ที่ 2 แสนรายไปมาก อาจยิ่งทำให้ตลาดมั่นใจการเร่งขึ้นดอกเบี้ยของเฟด ตามภาพตลาดแรงงานที่ยังคงแข็งแกร่ง\n\nนอกจากรายงานข้อมูลเศรษฐกิจดังกล่าว ตลาดจะรอจับตาถ้อยแถลงของบรรดาเจ้าหน้าที่เฟด เพื่อประเมินมุมมองของเจ้าหน้าที่เฟดต่อแนวโน้มเศรษฐกิจสหรัฐฯและทิศทางนโยบายการเงินของเฟด\n\nขณะที่แนวโน้มค่าเงินบาท มองว่า เงินบาทยังคงเคลื่อนไหวผันผวนในกรอบกว้างและยังมีความเสี่ยงที่จะอ่อนค่าลงได้บ้าง หากเงินดอลลาร์ยังคงแข็งค่าขึ้น อย่างไรก็ดี มองว่า เงินบาทอาจยังไม่อ่อนค่าทะลุแนวต้านสำคัญแถว 36.50 บาทต่อดอลลาร์ไปได้ไกล (อนึ่ง หากเงินบาทอ่อนค่าทะลุโซนดังกล่าว แนวต้านถัดไปจะอยู่ในช่วง 36.75 บาทต่อดอลลาร์) เนื่องจากบรรดาผู้ส่งออกอาจรอขายเงินดอลลาร์ในโซนแนวต้านดังกล่าว อีกทั้ง ภาวะปิดรับความเสี่ยงในฝั่งตลาดหุ้นสหรัฐฯ และยุโรป ก็ไม่ได้กดดันให้นักลงทุนต่างชาติเทขายหุ้นไทยรุนแรง กลับกัน เรายังคงเห็นการทยอยซื้อสุทธิหุ้นไทยในจังหวะย่อตัวอยู่\n\nอย่างไรก็ดี ควรระวังความผันผวนของเงินบาทในวันนี้ เนื่องจากมีรายงานข้อมูลเศรษฐกิจที่สำคัญหลายอย่าง เริ่มจากรายงานข้อมูลเศรษฐกิจจีน ซึ่งหากออกมาแย่กว่าคาดไปมาก ก็อาจสร้างแรงกดดันต่อสินทรัพย์ฝั่ง EM Asia หรือกดดันให้สกุลเงินฝั่ง EM Asia อ่อนค่า ตามเงินหยวนของจีนได้ ส่วนในช่วงตลาดรับรู้เงินเฟ้อของยูโรโซน เงินบาทก็อาจผันผวนตามเงินดอลลาร์ ที่อาจเผชิญแรงกดดันจากเงินยูโรได้ หากผู้เล่นในตลาดเริ่มมั่นใจแนวโน้มการเร่งขึ้นดอกเบี้ยของ ECB\n\nอนึ่งในช่วงที่ตลาดการเงินผันผวนสูงและมีหลายปัจจัยที่ไม่แน่นอน โดยเฉพาะแนวโน้มนโยบายการเงินเฟด เราคงแนะนำให้ผู้ประกอบการควรใช้กลยุทธ์ป้องกันความเสี่ยงจากอัตราแลกเปลี่ยนที่หลากหลายมากขึ้น โดยเฉพาะการใช้ Options ซึ่งจะช่วยเพิ่มประสิทธิภาพในการป้องกันความเสี่ยงได้ดีในช่วงที่ตลาดผันผวนหนัก",
    "วิบากกรรมผู้นำประเทศ สยามรัฐ": "เสรี พงศ์พิศ\n\nFb Seri Phongphit\n\nAnimal farm ของ George Orwell เขียนมา 70 กว่าปี เปลี่ยนผู้นำจากคนไปเป็นหมู จากหมูกลับไปเป็นคน วนเวียนไปมาไม่รู้กี่รอบ ประเทศต่างๆ ยังเป็น “ฟาร์มสัตว์” ที่แย่งอำนาจกันเหมือนเดิม\n\nประเทศศรีลังกา เคยประกาศหลายสิบปีก่อนว่าจะพัฒนาให้เหมือนสิงคโปร์ แต่ตอนนี้ล้มละลาย ไล่ประธานาธิบดี ไล่นายกฯ ผู้นำประเทศทั้งตระกูล “ราชปักษา” ที่ถูกหาว่า “โกงทั้งโคตร” ออกนอกประเทศ\n\nมาเลเซียจับอดีตนายกรัฐมนตรีราจิบ นาซัก ติดคุก 12 ปี ที่อาร์เจนตินา อัยการเสนอศาลให้ลงโทษจำคุก 12 ปีรองประธานาธิบดีกริสตินา เฟร์นันเดซ เด กีร์ชเนร์ ด้วยข้อหา “คอร์รัปชัน” เมื่อครั้งเป็นประธานาธิบดีระหว่างปี 2007-2015 ต่อจากสามี\n\nเปโดร กัสติโย ประธานาธิบดีเปรูจากพรรค “สังคมนิยม” ได้รับเลือกเพียงปีเดียว แต่ถูกลงมติ “ไล่” จากสภาสองครั้งด้วยข้อหา “คอร์รัปชัน” แต่ไม่สำเร็จ เป็นอดีตครูโรงเรียนประถม ผู้นำสหภาพ ที่นำการนัดหยุดงานประท้วงรัฐบาลเรื่องงบประมาณการศึกษาของชาติ\n\nละตินอเมริกายังมีปัญหาเกี่ยวกับผู้นำในอีกหลายประเทศ ไม่ว่าบราซิลที่กำลังจะเลือกตั้ง หรือเวเนซุเอลา ที่ “ซ้ายจัด” อย่างชัดเจนตั้งแต่อดีตประธานาธิบดีฮูโก ชาเวซ ที่ถึงแก่กรรม นายมาดูโร อดีตคนขับรถบัส และประธานสหภาพ ผงาดขึ้นมาทางการเมืองเมื่อปี 2000 และเป็นประธานาธิบดีตั้งแต่ปี 2013\n\nนายมาดูโรนำเวเนซุเอลาฝ่าวิกฤติแบบฝุ่นตลบมองไม่เห็นทางมานานหลายปี ชาวบ้านอดอยากยากแค้น อพยพหนีไปประเทศอื่น 3 ล้านคน ประเทศล้มละลาย เงินเฟ้อสี่แสนเปอร์เซ็นต์ วันนี้ลดลงมาเหลือร้อยกว่า เป็นประเทศที่มีน้ำมันและก๊าซมากที่สุดประเทศหนึ่ง แต่นายชาเวซยึดจากเอกชนมาเป็นของรัฐ อเมริการับไม่ได้ บอยคอตและหาทางโค่นนายชาเวซและนายมาดูโรหลายวิธี แต่ไม่สำเร็จ\n\nละตินอเมริกาได้ผู้นำประเทศ “ฝ่ายซ้าย” อย่างท่วมท้นตั้งแต่ปี 2018 จนถึงวันนี้ ที่เม็กซิโก โบลิเวีย อาร์เจนตินา ชิลี เปรู เอกวาดอร์ ล่าสุดที่โคลอมเบีย และอาจจะได้อีกคนที่บราซิลในปลายปีนี้\n\nกระแสฝ่ายซ้ายที่กลับมาเป็นผู้นำมาจากสภาวะปัญหาเศรษฐกิจสังคมของประเทศ ความเหลื่อมล้ำ ความไม่เป็นธรรมทางสังคม ที่คนจนคนรากหญ้าเผชิญ ทำให้พรรคฝ่ายซ้ายที่ยืนอยู่ข้างคนจนได้รับโอกาส\n\nแต่ก็ไม่สามารถแก้ปัญหาเศรษฐกิจของบ้านเมืองได้มากนัก เพราะอิทธิพลของอเมริกาและประเทศพัฒนาที่ครอบงำทวีปนี้มานาน ผลประโยชน์มหาศาลที่ไม่อาจให้หลุดไปโดยง่าย จึงเห็นบทบาทสหรัฐอเมริกาเบื้องหน้าเบื้องหลังประเทศเหล่านี้ในรูปแบบต่างๆ\n\nนายกุสตาโว เปโตร ประธานาธิบดีคนใหม่ของโคลอมเบีย ประกาศนโยบาย 10 ข้อในวันปฏิญาณตนเข้ารับตำแหน่งเมื่อต้นเดือนสิงหาคม หนึ่งในนั้น คือ “สร้างสันติภาพถ้วนหน้า” (total paz) บอกว่า พร้อมที่จะ “พูดคุย” กับทุกฝ่าย รวมทั้งบรรดานักรบนักสู้กู้ชาติบนดินใต้ดิน ในป่าในเมือง (guerillas)\n\nนายเปโตร ผู้นำที่น่าจับตา เป็นอดีตนักรบกู้ชาติ ที่ทิ้งปืนออกมาสู้กันทางการเมืองตั้งแต่ 30 กว่าปีก่อน ศึกษาเศรษฐศาสตร์ การบริหารในและต่างประเทศจนได้ปริญญาเอก เสนอให้ยูเอ็นทบทวนยุทธศาสตร์การปราบปรามยาเสพติด ที่เน้นแต่จัดการกับคนค้ายา แต่ไม่ได้ทำการป้องกันในบ้านเมืองตนเองเข้มแข็งพอ\n\nเขาประกาศไม่กี่วันก่อนว่า พร้อมที่จะเจรจากับนักค้ายา บอกว่าจะไม่ส่งต่อไปให้สหรัฐเหมือนที่ทำกันมา เพราะคนเหล่านั้นส่วนใหญ่ตายในคุก แต่ถ้าหากไม่เจรจา ไม่เลิก จับได้ก็จะส่งแน่\n\nไม่ว่าอเมริกาจะรับแนวทางดังกล่าวหรือไม่ นายเปโตรแสดงให้เห็น “กระบวนทัศน์” ใหม่ในเรื่องการแก้ปัญหายาเสพติด และมองเห็น “การแบ่งแยกและปกครอง” ของอำนาจนอกประเทศต่อโคลอมเบีย\n\nสถานการณ์การเมืองในประเทศต่างๆ ส่วนใหญ่ ไม่ว่ากำลังพัฒนา หรือพัฒนาแล้ว ต่างก็อยู่ในสภาวะของความแตกแยกแบ่งฝ่ายของพลเมืองเป็นสองขั้วชัดเจน หลายแห่งถึงกับออกมาเข่นฆ่าราวี หรือไม่ก็สู้กันในรูปแบบต่างๆ ทางสังคม เศรษฐกิจ และการเมือง จนประเทศชาติหยุดนิ่งถอยหลัง ไม่ก้าวหน้าพัฒนา\n\nมีนักวิเคราะห์การเมืองในสหรัฐบอกว่า ไม่ว่านายโดนัลด์ ทรัมป์ จะกลับมาเป็นประธานาธิบดีในสมัยหน้าอีกหรือไม่ ไม่ใช่ปัญหา ใครมาก็ไม่ได้สร้างความแตกต่างให้สังคมอเมริกันที่แตกแยกหนักหน่วงอยู่แล้ว\n\nการเติบโตของขบวนการขวาจัด จนถึง “นาซีใหม่” ในหลายรูปแบบที่ยุโรป เป็นเรื่องที่น่าติดตาม ไม่ว่าที่ฝรั่งเศส เยอรมนี และที่อิตาลี ที่กำลังจะมีการเลือกตั้ง ที่โพลยกให้พรรคขวาจัดที่มีผู้นำเป็นสตรีวัย 40 จะได้รับเลือกตั้งมากที่สุด และถ้าได้เป็นนายกรัฐมนตรี อาจนำอิตาลีไปสู่ความขัดแย้งมากกว่าเดิม\n\nผู้นำประเทศหลายคนใช้แนวคิด “แบ่งแยกแล้วปกครอง” แม้วันเข้ารับตำแหน่งจะประกาศเสียงดังว่า จะเป็นผู้นำของคนทั้งประเทศ ประเทศไทยก็ไม่ยกเว้น เห็นได้ตลอดมาว่าประเทศนี้มีกี่ฝักกี่ฝ่าย\n\nหลายประเทศชื่นชมประเทศไทยที่ใช้นโยบาย 66/23 ทำให้ “คนเข้าป่า” กลับออกมาร่วมกันพัฒนาบ้านเมืองว่าเป็นผลของวิสัยทัศน์ของผู้นำ แต่ความจริง คงมาจากการ “ล่มสลาย” ของพรรคคอมนิวนิสต์ไทย มากกว่า เนื่องด้วยสถานการณ์ทางการเมืองในภูมิภาคนี้ที่เมื่อ “พคท.” ไม่ได้รับการสนับสนุนจากพันธมิตรต่างประเทศ ก็ยากที่จะคงอยู่ต่อไปได้ ผู้นำไทยจึง “รับลูก” ต้อนรับคน “กลับบ้าน” ความขัดแย้งทางสังคมไม่ได้หมดไป เปลี่ยนเพียงรูปแบบ และขบวนการเท่านั้น\n\nประเทศไทยได้พยายามใช้ “สุนทรียสนทนา” มานานจนคนทั่วไปลืมไปแล้ว สิ้นหวังกับสถานการณ์ที่ “พูดคุยกันไม่ได้” แบ่งฝักแบ่งฝ่ายชัดเจน แบ่งแยกแล้วปกครอง จึงมีแต่เรื่องซื้อสิทธิ ซื้อคน ซื้อนักการเมือง เรื่อง “งูเห่า” จึงเป็นเรื่อง “ธรรมดา” และสัญลักษณ์ของสังคมที่แตกแยก และแสวงประโยชน์\n\nผู้นำการเมืองไทยไม่มีวิสัยทัศน์ “สันติภาพถ้วนหน้า” อย่างผู้นำโคลอมเบีย ถ้ามี จังหวัดชายแดนภาคใต้ และสังคมโดยรวมไม่น่าจะอยู่ในสภาพเช่นนี้ ที่มีเสื้อเหลือง เสื้อแดง สะหลิ่ม สามกีบ ทั้งแตกต่างและแตกแยกสร้างสมความเกลียดชัง สู้กันไม่เพียงแต่ทางความคิด แต่พร้อมที่จะนองเลือดเมื่อถึงจุดเดือด\n\nนักการเมืองสร้างได้แต่พรรคในบ้านเมืองที่แตกแยก รัฐบุรุษสร้างชาติ สร้างบ้านเมืองที่สมานฉันท์",
    "ใครได้รับสิทธิ์ใส่หน้ากากงานพระราชพิธีพระบรมศพควีนเอลิซาเบธที่ 2 เช็คเลย": "น.พ.เฉลิมชัย บุญยะลีพรรณ (หมอเฉลิมชัย) รองประธานกรรมาธิการการสาธารณสุข วุฒิสภา โพสต์ blockdit ส่วนตัว \"ร้อยแปดพันเก้ากับหมอเฉลิมชัย\" โดยมีข้อความว่า\n\nใครคือบุคคลสำคัญ ? ที่ใส่หน้ากากป้องกันโควิดในงานพระราชพิธีพระบรมศพของสมเด็จพระราชินีเอลิซาเบธที่สองได้\n\nในงานพระราชพิธีพระบรมศพของสมเด็จพระราชินีเอลิซาเบธที่สองแห่งอังกฤษ สหราชอาณาจักร และเครือจักรภพ ซึ่งได้จัดขึ้นที่เวสต์มินสเตอร์แอบบี้ (Westminster Abbey) นั้น\n\nจะพบว่าบุคคลสำคัญในระดับประมุขของแต่ละชาติ ไม่ว่าจะเป็นพระราชวงศ์ ประธานาธิบดี นายกรัฐมนตรี ทูตานุทูตตัวแทนประเทศต่างๆ ล้วนแต่ไม่ได้ใส่หน้ากากอนามัยในงานพระราชพิธีดังกล่าวทั้งสิ้น\n\nซึ่งเป็นการจัดงานขึ้นภายในอาคารที่เป็น Indoor และมีการใช้เสียงอยู่พอสมควร ย่อมมีความเสี่ยงแม้จะไม่มากนัก ที่อาจจะติดโควิดได้\n\nโดยที่มีมาตรการสำคัญของทางการอังกฤษคือ การตรวจเอทีเค และการตรวจว่าได้ฉีดวัคซีนครบถ้วนหรือไม่\n\nในที่สุดก็พบว่าสมเด็จพระราชินีของเดนมาร์ก เป็นรายแรกที่ได้ติดโควิดจากงานพระราชพิธีดังกล่าวแล้ว\n\nอย่างไรก็ตาม เราได้เห็นภาพบุคคลสำคัญ ที่ไม่ได้ใส่หน้ากากอนามัยอาจจะนับได้ว่าเป็นเพียงประเทศเดียวก็ได้ (แสดงว่ามีความสำคัญและทางการอังกฤษให้เกียรติอย่างมาก จึงยอมให้ใส่หน้ากากอนามัย) คือรองประธานาธิบดีสาธารณรัฐประชาชนจีนนายหวัง (Wang Qishan)",
    "ทำไม Stablecoin ถึงสามารถช่วยปกป้องคุณจากอัตราเงินเฟ้อได้": "คริปโตเคอร์เรนซี และ โทเคนดิจิทัลมีความเสี่ยงสูง ท่านอาจสูญเสียเงินลงทุนได้ทั้งจํานวน โปรดศึกษาและลงทุนให้เหมาะสมกับระดับความเสี่ยงที่ยอมรับได้",
    "\"เอลซัลวาดอร์\" จ่อล้มละลาย หนี้ท่วม 2.3 หมื่นล้านเหรียญ Bitcoin ไม่ช่วยพลิกวิกฤติประเทศ": "\n\nเลือกผู้นำผิด ประเทศชาติอาจล้มละลายได้\n\n\n\n\n\nการลงทุนมีความเสี่ยง แต่ถ้าเอาอนาคตประเทศชาติมาเสี่ยงด้วย ประชาชนตาดำๆก็ต้องรับกรรมไป\n\nขณะเดียวกันจากกระแสการพุ่ง To The Moon ของอุตสาหกรรมคริปโต ไปเข้าตาของ Nayib Bukele ประธานาธิบดีแห่งเอลซัลวาดอร์ ที่จะผลักดันให้ประเทศลืมตาอ้าปาก หลุดพ้นจากความยากจน ด้วยการทำทุกวิถีทางในการผลักดันให้ Bitcoin เป็นเงินที่ถูกต้องตามกฏหมายของประเทศ ซึ่งท้ายที่สุดก็ไม่มีใครขวางทางแนวคิดของประธานาธิบดีหนุ่มหัวก้าวหน้าได้ที่ทำให้เอลซัลวาดอร์เป็นประเทศแรกในโลกที่ประกาศรับรองให้ Bitcoin เป็นเงินถูกต้องตามกฏหมาย นำมาใช้ในการซื้อขายสินค้าและธุรกรรมการเงินหลายอย่างในประเทศ พร้อมกันนี้ Nayib Bukele ยังได้พยายามผลักดันให้ประเทศเป็นศูนย์กลางคริปโต หรือเมืองแห่งบิทคอยน์ของโลก ด้วยการทยอยซื้อสะสมเหรียญบิทคอยน์เพื่อเป็นเงินคงคลังของประเทศ แม้ในภาวะเศรษฐกิจโลกตกต่ำ และอุตสาหกรรมคริปโตเข้าสู่ภาวะถดถอยอย่างหนักก็ยังคงทยอยซื้ออย่างต่อเนื่องอย่างไรก็ตามการพยายามผลักดันการบังคับใช้กฏหมายของเอลซัลวาดอร์ นั้นอาจเป็นมุมมองในเชิงบวกแต่เพียงด้านเดียวเท่านั้น โดยลืมประเมินถึงผลความเสี่ยงจากปัจัยแวดล้อมที่จะเข้ามากระทบในอนาคต เนื่องจากในช่วงเวลาดังกล่าวนั้น ผลของภาวะเงินเฟ้อยังไม่ฉายภาพออกมาให้เห็นชัดเจน จากปัญหาการแพร่ระบาดของเชื้อไวรัสโควิด-19 ที่ค่อยๆทยอยเห็นผลในหลายๆประเทศเพิ่มขึ้นทีละนิดล่าสุด Nayib Bukele ประธานาธิบดีแห่งเอลซัลวาดอร์ ปรับแผนชะลอหนี้ที่เกิดขึ้นหลังการกู้ยืม IMF ด้วยการตั้งเป้าไปที่พันธบัตรของประเทศ จากเดิมที่โฟกัสไปที่คริปโต เนื่องจากมูลค่าการถือครองเหรียญนั้นลดลงจากสถานการณ์ตลาดที่ล่มสลาย โดยเมื่อวันอังคารเขา โพสต์ทวีตว่าเขาได้เขียนร่างกฎหมายสองฉบับไปยังรัฐสภาเอลซัลวาดอร์เพื่อขออนุญาตยืมเงินและซื้อคืนพันธบัตรรัฐบาลในราคาตลาด ซึ่งลดลงถึง 75% ในปีที่แล้ว โดยแผนการซื้อคืนหนี้เป็นไปเพื่อรักษาเสถียรภาพของเศรษฐกิจหลังจากที่เขาทุ่มซื้อ Bitcoin อย่างต่อเนื่องจนสถานะการเงินติดลบเนื่องจากตลาดคริปโตผันผวนอย่างรุนแรงขณะที่บางคนเชื่อว่าเอลซัลวาดอร์ใกล้จะผิดนัดแล้ว การกระทำของบูเคเล่พยายามเบี่ยงเบนความสนในเพื่อลดระดับหนี้ของรัฐบาล โดยปัจจุบันสถานะการถือครองบิทคอยน์ของเอลซัลวาดอร์ อยู่ที่ 2,381 BTC ขณะที่ผลตอบแทนจากการลงทุนของเอลซัลวาดอร์ลดลงมากกว่า 46% ณ เวลาปัจจุบันนอกจากนี้ในเดือนพฤษภาคม Moody's ซึ่งเป็นสถาบันการจัดอันดับความน่าเชื่อถือได้ ลดอันดับความน่าเชื่อถือของเอลซัลวาดอร์ลงจากปัญหาหนี้ของประเทศที่พุ่งสูงขึ้น โดยระบุว่า \"ความพยายามที่เกี่ยวข้องกับ Bitcoin\" เป็นเหตุผลให้ประเทศตกต่ำลงอย่างรุนแรง และทั้งหมดทั้งมวลมาจากความดื้อรั้นของ Nayib Bukele ประธานาธิบดีแห่งเอลซัลวาดอร์ ที่ไม่ฟังคำเตือนอย่างไรก็ตามนอกเหนือจากสถานะการไร้ความสามารถในการชำระภาระผูกพันทั้งหมดเมื่อครบกำหนดแล้ว ประเทศละตินขนาดเล็ก ยังมีเงินสดในมือไม่เพียงพอที่จะซื้อคืนหนี้ทั้งหมดของตนเอง (จนถึงปี 2025)ตามทวีตของ Bukele ราคาของธนบัตรขยะของเอลซัลวาดอร์เพิ่มขึ้น โดยพันธบัตรที่ครบกำหนดในปี 2566 พุ่งขึ้นมากกว่า 10% และพันธบัตรปี 2568 เพิ่มขึ้นมากกว่า 40% ตามการรายงานของ Bloombergขณะที่กฎหมายดังกล่าวเรียกร้องที่จะกู้ยืมเงินจำนวน 200 ล้านดอลลาร์จากธนาคารกลางในอเมริกากลางเพื่อการบูรณาการทางเศรษฐกิจ และสำรองสินทรัพย์จากกองทุนการเงินระหว่างประเทศ เพื่อเป็นทุนในการชำระหนี้ให้กับกองทุนการเงินระหว่างประเทศ (IMF) ของเอลซัลวาดอร์ โดยก่อนหน้านี้ IMF ได้ออกมาคัดค้านถึงความต้องการซื้อ Bitcoin อย่างไม่ลืมหูลืมตาของเอลซัลวาดอร์ โดยขอให้ประเทศถอน bitcoin ออกจากสถานะเป็นเงินสดตามกฎหมายในเดือนมกราคม เนื่องจากความกังวลว่าหนี้ของประเทศนั้น \"ไม่ยั่งยืน\" และอาจส่งผลรุนแรงให้ประเทศล้มละลายตามเวเนซุเอลาทั้งนี้เอลซัลวาดอร์ไม่ได้ระบุเป้าหมายที่ชัดเจนของการซื้อคืน แต่เศรษฐศาสตร์การค้ารายงานว่าตั้งแต่ปี 2559 จำนวนรายได้ของประเทศที่จะต้องจ่ายดอกเบี้ยหนี้เพิ่มขึ้นทีละน้อย จนกระทั่งหลังจากที่ประเทศเข้าถือครองบิทคอยน์และราคาปรับตัวลดลงอย่างรุนแรงทำให้มูลค่าการถือครองที่ลดลงถึงขั้นติดลบ ซึ่งผลักดันให้ภาระหนี้ของประเทศพุ่งสูงขึ้นทวีคูณมูลค่าหนี้เพิ่มหลายเท่าตัวอย่างก้าวกระโดดขณะที่ ผศ.ดร.วรัชญ์ ครุจิต รองคณบดีฝ่ายวางแผนและพัฒนา สถาบันบัณฑิตพัฒนบริหารศาสตร์หรือ NIDA ให้มุมมองผ่าน Facebook ส่วนตัว Warat Karuchit ว่าเอลซัลวาดอร์ อาจจะเป็นประเทศแรกในโลกที่ล้มละลายจากบิทคอยน์ หนึ่งปีหลังจากเป็นประเทศแรกที่ประกาศให้บิทคอยน์เป็นเงินทางการของประเทศ จากไอเดียของประธานาธิบดี นายิบ บูเคเล่ วัยเพียง 41 ปี ผู้หลงใหลคริปโตเคอเรนซี่อย่างหนักโดยกฎหมายบิทคอยน์นี้ ใช้เวลาเพียง 5 วันก็ผ่านสภาที่พรรคของบูเคเล่ครองเสียงข้างมาก โดยไม่มีประชาพิจารณ์หรือการรับฟังความเห็นจากประชาชนเลย และไม่ผิดคาดที่การใช้งานนั้นเต็มไปด้วยปัญหาและการทุจริตบูเคเล่ ที่สร้างอำนาจมาจากพ่อของเขาที่เป็นนักธุรกิจมหาเศรษฐี มักเรียกตัวเองว่าเป็น CEO ของเอลซาวาดอร์ แต่ประชาชนจำนวนมากเรียกเขาว่าเป็น \"เผด็จการที่หลงตัวเอง\" และออกมาต่อต้านกฎหมายบิทคอยน์กันจำนวนมากแม้ว่าประชาชนจะต่อต้าน แต่บูเคเล่ก็ไม่ฟังเสียง ยังคงเดินหน้าต่อไปด้วยการทุ่มงบประมาณมหาศาลไปกับอภิมหาโปรเจคในการสร้าง \"เมืองบิทคอยน์\" (Bitcoin City) แม้ว่าประเทศจะอยู่ในสภาวะวิกฤตจากหนี้แล้วก็ตาม จึงพยายามออกพันธบัตรเพื่อระดมทุน และให้สัญชาติกับนักลงทุน แต่ก็ไม่สามารถดึงดูดนักลงทุนมาได้จากการที่มูลค่าบิทคอยน์ผันผวนอย่างหนัก ทำให้มูลค่าของบิทคอยน์ที่รัฐบาลเอลซัลวาดอร์มีนั้นลดลงไปถึง 60% โดยในขณะนี้เอลซาวาดอร์เป็นหนี้อยู่ทั้งสิ้น 23,000 ล้านดอลล่าร์ ซึ่งต้องเริ่มจ่ายคืน IMF ปีหน้าเป็นจำนวน 800 ล้าน และ IMF คาดการณ์ว่า หนี้สาธารณะของเอลซัลวาดอร์ อาจสูงถึง 95% ของ GDP ภายในปี 4 ปีนี้ ซึ่งกลายเป็นว่า ตอนนี้สิ่งที่รัฐบาลบูเคเล่ทำคือ ใช้เงินภาษีของประชาชนไปซื้อบิทคอยน์ แทนที่จะเอาเงินไปช่วยประชาชน เช่นปัญหาเรื่องการขาดแคลนน้ำสะอาด และแม้ว่าบิทคอยน์จะร่วง ทำให้เงินของประเทศลดลงมากกว่าครึ่ง แต่บูเคเล่กลับทวิตอย่างตื่นเต้นว่าเป็นโอกาสที่จะซื้อบิทคอยน์ได้มากขึ้น เหมือนการเอาเงินของประชาชนไปเล่นพนันที่มีแต่โอกาสจะหมดตัว",
    "เงินเฟ้อเดือนส.ค. ของศรีลังกา พุ่งสูงร้อยละ 70.2 อันดับ 4 ของโลก": "\n\nตัวเลขเศรษฐกิจของธนาคารกลางของประเทศศรีลังกา ซึ่งอยู่ในแถบเอเชียใต้ บ่งชี้ว่า อัตราเงินเฟ้อของศรีลังกาในเดือนสิงหาคมพุ่งขึ้นมาที่ร้อยละ 70.2 ขณะเดียวกัน ศรีลังกา มีประชากร 22 ล้านคน อยู่ระหว่างเร่งหาทางแก้ไขวิกฤตเศรษฐกิจและความวุ่นวายทางการเมืองครั้งร้ายแรงที่สุดในรอบกว่า 70 ปี\n\n\n\nศรีลังกากำลังเผชิญกับวิกฤตเศรษฐกิจ ทั้งขาดแคลนเงินตราต่างประเทศ เช่น ดอลลาร์สหรัฐฯ ทำให้ไม่สามารถสั่งซื้อสินค้าสำคัญจากต่างแดน เช่น น้ำมัน ปุ๋ยและยารักษาโรค โดยเฉพาะราคาอาหารในเดือนสิงหาคมเพิ่มขึ้นร้อยละ 84.6 เมื่อเทียบกับช่วงเดียวกันของปีที่แล้ว ในช่วงก่อนการแพร่ระบาดของโรคโควิด-19 การท่องเที่ยว คือ แหล่งรายได้สำคัญของประเทศ แต่การปิดประเทศเพื่อควบคุมการแพร่ระบาดของโรคโควิด-19 ตลอด 2 ปีที่ผ่านมา กระทบรายได้ของประเทศ ตัวเลขเศรษฐกิจในสัปดาห์ที่แล้วบ่งชี้ว่า เศรษฐกิจศรีลังกาไตรมาสที่ 3 ของปีนี้ติดลบร้อยละ 8.4\n\n\n\nในด้านวิกฤตการเมือง ศรีลังกาประสบเหตุวุ่นวายทางการเมืองในช่วง 2-3 เดือน หลังผู้นำคนก่อนคือประธานาธิบดีโกตาบายา ราชปักษา หนีออกนอกประเทศก่อนลาออกในเดือนกรกฎาคม หลังประชาชนหลายแสนคนประท้วงตามท้องถนน ซึ่งหลายครั้งมีการใช้ความรุนแรง ขณะที่ราคาอาหารและน้ำมันแพงขึ้นเรื่อยๆ ชาวศรีลังกาส่วนใหญ่ตำหนิรัฐบาลอดีตประธานาธิบดีราชปักษาบริหารประเทศผิดพลาด ทำให้เกิดวิกฤตเศรษฐกิจอย่างรุนแรง\n\n\n\nจากรายงานของธนาคารโลกเมื่อวันที่ 15 กันยายน ศรีลังกาติดอันดับหนึ่งใน 10 ประเทศที่มีอัตราเงินเฟ้อสูงสุดในโลก โดยศรีลังการั้งอันดับที่ 4 ของโลก ต่อจากซิมบับเว (อัตราเงินเฟ้อร้อยละ 353) เลบานอน (อัตราเงินเฟ้อร้อยละ 240) เวเนซุเอลา (อัตราเงินเฟ้อร้อยละ 131) ส่วนอีก 6 ประเทศที่มีอัตราเงินเฟ้อรองจากศรีลังกาคือ ตุรกี อิหร่าน อาร์เจนตินา มอลโดวา เอธิโอเปียและรวันดา\n\n\n\n#ศรีลังกา\n\n\n\n#เงินเฟ้อ\n\n\n\n#วิกฤตเศรษฐกิจ",
    "ชูชัน! ต้นไม้แปลก ปาล์ม ฮัวคราโปนา เจ้าของสมยา ต้นองคชาต ใหญ่ยาวตั้งตระหง่าน": "ต้นไม้แปลก ปาล์ม ฮัวคราโปนา เจ้าของสมยา ต้นองคชาต ใหญ่ยาวตั้งตระหง่าน แม้หน้าตาชวนคิดไม่ดีแต่ประโยชน์มีมากมาย\n\nHuacrapona Palm Tree ต้นปาล์ม ฮัวคราโปนา หรือที่ผู้คนมักเรียกว่าต้น องคชาต ซึ่งไม่ต้องบอกก็รู้ว่าทำไมมันถ฿งถูกเรียกแบบนั้น พบได้ทั่วไปใน ทวีป อเมริกาเหนือ -ใต้ นิคารากัว ปานามา โคลอมเบีย เอกวาดอร์ เปรู เวเนซุเอลา และบราซิล Huacrapona เป็นต้นปาล์มขนาดใหญ่ที่มีลักษณะเป็นกอที่เติบโตอย่างหลวม ๆ จากยอดกราบหรือลำต้นใต้ดินจะมีเส้นผ่านศูนย์กลางไม่เกิน 45 ซม.\n\nซึ่งนอกจากรูปลักษณ์ที่สะดุดตาจนเป็นที่สนใจของผู้คนแล้วนั้น ต้นปาล์ม ฮัวคราโปนา ยังเป็นที่สนใจเหล่านักวิทยาศาตรา์อีกด้วยด้วย โดยเฉพาะผลของมันที่มีการระบุว่า มันสามรถรักษาโรคมาลาเรียได้ ขณะเดียวกันผู้คนยังเชื่อว่ามันมีความสามารถในการปลุกเร้าให้ท่านชายแข็งตัวง่าย อึดถึกทน และไปถึงจุดสุดยอดอย่างมีประสิทธิภาพ ซึ่งมีการดึงสรรพคุณของมันมาทำเป็นสมุนไพร ซึ่งแต่เดิมชาวพื้นเมืองอเมริกันใช้ผลปาล์มชนิดต่างๆเพื่อสรรพคุณทางโภชนาการ ยาขับปัสสาวะ ยากล่อมประสาท และบรรเทาอาการไอ มาอย่างยาวนาน\n\nติดตามข่าวสาร Bright Today ช่องทางอื่น ๆ\n\nWebsite : BRIGHT TODAY\n\nFacebook : BRIGHT TV\n\nLine Today : BRIGHT TODAY\n\n\n\n",
    "Review ซีรีส์ : “Narco-Saints” เขาวานให้ผมเป็น “สายลับ” ตามจับราชายาเสพติดในคราบนักบุญ!": "ติดตามทุกข่าวสารเกี่ยวกับละครและวงการบันเทิง ได้ที่\n\nFB\n\nยูทูป\n\nIG\n\nTikTok\n\nกลายเป็นเดือดไปแล้วสำหรับซีรีส์ 'Narco-Saints' (2022) ตีแผ่เรื่องจริงของราชายาเสพติดชาวเกาหลีที่สวมบทนักบุญ สร้างอาณาจักรโคเคนครั้งใหญ่ในประวัติศาสตร์ของซูรินาม (Suriname) ประเทศเล็กที่สุดในทวีปอเมริกาใต้หลังจากออนแอร์ได้แค่หนึ่งสัปดาห์เรตติ้งก็พุ่งทะยานติดท็อป 10 ของ Netflix แต่ที่เดือดยิ่งกว่าน่าจะมาจากรัฐบาลซูรินามที่ขู่จะดำเนินการทางกฎหมายกับ Netflix โทษฐานที่อาจส่งผลให้ภาพลักษณ์ของประเทศในลาตินอเมริกาถูกตราหน้าว่าเป็น ‘รัฐนาร์โค’ (Narco State)มีอะไรซ่อนไว้ในซีรีส์ 6 ตอนนี้กันแน่?ทันทีที่ซีรีส์สตรีมมิ่งเมื่อวันที่ 9 กันยายนที่ผ่านมา เหล่าสตรีมเมอร์ก็กระหน่ำรับชมกันจนติดท็อป 10 ในชั่วข้ามคืน ส่งผลให้ชื่อเสียงของประเทศเล็กๆ ที่หลายคนอาจไม่เคยได้ยินชื่อเสียงมาก่อนในชีวิตก็กลายเป็นที่รู้จักได้อย่างรวดเร็วเช่นกัน แต่มันดันเป็น “ชื่อเสีย” ซะมากกว่าน่ะสิเพราะคำว่า ‘นาร์โค’ (Narco) เป็นคำแสลงที่ใช้เรียกพ่อค้ายาเสพติดที่นำเงินไปฟอกเงินด้วยวิธีต่างๆ ทำให้ภาพลักษณ์ของซูรินามดูจะเป็นรัฐนาร์โค หรือดินแดนแห่งพ่อค้ายาเสพติด การฟอกเงิน และแหล่งกบดานของมาเฟียไปโดยปริยายซีรีส์ Narco-Saints ได้แรงบันดาลใจมาจากเรื่องจริงเมื่อเกือบ 20 ปีก่อน ว่าด้วยเรื่องราวของนักธุรกิจเกาหลี ‘คังอินกู’ (รับบทโดย ฮาจองอู) ชายสู้ชีวิตที่เกิดมาในครอบครัวยากจน เขาสูญเสียพ่อแม่ตั้งแต่เด็กและต้องทำงานทุกรูปแบบเพื่อหาเลี้ยงน้องๆ อีกสองคน ด้วยความเฉลียวฉลาด ขยัน อดทน และมีทักษะการเล่นยูโดที่เก่งกาจ ทำให้เขาก้าวสู่การเป็นเจ้าของคาราโอเกะเล็กๆ แห่งหนึ่ง ช่วยให้ครอบครัวมีชีวิตสุขสบายขึ้น ก่อนจะโดนตำรวจมาเฟียรีดไถทำให้เขาเอือมระอา และหันไปเริ่มต้นชีวิตใหม่ในฐานะนักธุรกิจส่งออกปลากระเบนจากประเทศซูรินามไปยังเกาหลี‘ซูรินาม’ เป็นประเทศเล็กๆ ที่เต็มไปด้วยกลุ่มผู้มีอิทธิพลและแก๊งมาเฟียที่แบ่งกันครอบครองพื้นที่ต่างๆ โดยจะไม่ค้ายาทับไลน์กัน คังอินกูไม่เคยคิดว่าชีวิตจะเข้าไปข้องเกี่ยวกับยาเสพติดมาก่อน ขณะที่ธุรกิจส่งออกปลากระเบนกำลังไปได้สวย เขาก็ต้องรับมือกับแก๊งมาเฟียจีนสายโหดที่หวังจะเก็บค่าคุ้มครอง และจับพลัดจับผลูได้รู้จักกับ ชอนโยฮวาน (รับบทโดย ฮวังจองมิน) บาทหลวงชาวเกาหลีที่ฉากหน้าดูอบอุ่น ใจดี มีเมตตาแต่เบื้องหลังคือ ‘นาร์โค’ พ่อค้ายาเสพติดชาวเกาหลีที่ทำตัวเป็นนักบุญ (Saints) เผยแพร่ลัทธิความเชื่อทางคริสต์ศาสนาให้กับเหล่าสาวก พร้อมกับแอบผสมยาบ้าลงในเครื่องดื่มจนเหล่าสาวกติดกันงอมแงมชนิดมีบ้านขายบ้าน มีรถขายรถ มากินยาบ้ากันเลยทีเดียวเรื่องราวพลิกผันเมื่อคังอินกูโดนชอนโยฮวานยัดข้อหาซุกโคเคนในปลากระเบนส่งออกไปยังเกาหลีจนต้องติดคุก ในช่วงชีวิตตกอับเขาได้รับการทาบทามจาก‘ชเวชางโฮ’ (รับบทโดย พัคแฮซู) เจ้าหน้าที่ประจำสำนักข่าวกรองแห่งชาติเกาหลี ไหว้วานให้เขามาร่วมเป็นสายลับสองหน้าในปฏิบัติการลับจับกุมชอนโยฮวาน และกระชากลงจากบังลังก์ทองในประเทศซูรินาม แต่ความที่ซูรินามไม่มีสนธิสัญญาส่งตัวผู้ร้ายข้ามแดนกับประเทศเกาหลี งานนี้พวกเขาต้องมีแผนการณ์อันซับซ้อนและต้องไม่พลาด เพราะมาอาจหมายถึงชีวิตและความปลอดภัยของครอบครัวNarco-Saints มีกลิ่นอายความเป็นซีรีส์สายดาร์คย้อนยุค แต่อย่าไปเปรียบเทียบกับซีรีส์ Narcos เวอร์ชั่นเม็กซิโกจะดีกว่า เพราะสายนั้นดาร์คจัดและรุนแรงสุดจริง ส่วนเวอร์ชั่นเกาหลียังคงการเล่าเรื่องแบบ K-Dramas ที่อาจจะไม่รุนแรงแบบรัวปืนบุกรังศัตรู หรือเอะอะฆ่าทิ้งเหมือนมาเฟียตะวันตก แต่เป็นการชิงไหวชิงพริบและชั้นเชิงของสายลับ (มือใหม่) จะให้เนียนเหมือนนาตาชา โรมานอฟ ก็คงไม่ได้หรอก ตัวเรื่องเปิดฉากด้วยภาพจริงเหมือนสารคดีตัดสลับมาที่ประวัติย่อของคังอินกูซีรีส์มีส่วนผสมของความโหดร้าย ความรุนแรง และเซ็กซ์ เน้นไปที่ศึกระหว่างแก๊งค์มาเฟียเกาหลีและมาเฟียจีนที่แย่งกันค้าขายยาเสพติดไปยังประเทศต่างๆ ทั่วโลกโดยเฉพาะการแสดงของ ‘ฮาจองอู’ และ ‘พัคแฮซู’ (รายนี้เหมือนลูกรักของ Netflix ตั้งแต่ความสำเร็จของซีรีส์ Squid Games และ Money Heist เวอร์ชั่นเกาหลี) ที่ดูแล้วเข้าขากันได้ดี และโดดเด่นชนิดกินกันไม่ลงรวมถึงตอนสวมบทสายลับสองหน้าที่ต้องเปลี่ยนคาแร็กเตอร์ และการแต่งตัวให้เข้ากับความเป็นพ่อค้ายาเสพติด ทำให้ซีรีส์ดูสนุกและชวนลุ้นไปกับภารกิจของทั้งสองว่าจะล่อลวงจับราชันย์ยาเสพติดที่ทรงอิทธิพลรายนี้ได้หรือไม่แม้จะเป็นประเทศที่เล็กที่สุดใต้เพียง 165,000 ตารางกิโลเมตร ตั้งอยู่ทางตอนเหนือของทวีปอเมริกาใต้และติดกับประเทศบราซิลมีประชากร 576,000 คน (ในปี 2018) ครึ่งหนึ่งอาศัยอยู่ในเมืองหลวง ‘ปารามารีโบ’ ประเทศเล็กๆ แห่งนี้มีความหลากหลายทางเชื้อชาติและวัฒนธรรม ทั้งชาวอินเดียแดง ดัตช์ แอฟริกัน (ชนชั้นทาส) ชวา (อินโดนีเซีย) และอินเดียเพราะเคยเป็นดินแดนในอาณานิคมของเนเธอร์แลนด์ รวมถึงนำแรงงานทาสมาใช้ในการปลูกน้ำตาล กาแฟ และโกโก้ ซูรินามได้ชื่อว่ามีลุ่มน้ำอเมซอนที่สวยงามและยังคงความบริสุทธิ์ของธรรมชาติสูงหลังจากซีรีส์เรื่องนี้ออนแอร์ทำให้ชื่อเสียงของซูรินามเป็นที่สนใจอย่างมาก แต่ในเมื่อมันกลายเป็นเชิงลบซะมากกว่า งานนี้รัฐบาลซูรินามจึงออกแถลงการณ์ว่า Netflix ได้แสดงภาพประเทศว่าเป็นรัฐนาร์โคมากเกินไป โดยเน้นไปที่อาชญากรรมข้ามพรมแดนที่ดูล้าสมัย เพราะปัจจุบันรัฐบาลซูรินามทำงานอย่างหนักเพื่อต่อสู้กับการค้ายาเสพติดข้ามชาติ“ซูรินามไม่มีภาพลักษณ์เหมือนที่ปรากฏในซีรีส์อีกแล้ว มันสร้างการรับรู้เชิงลบต่อคนทั้งโลก”อัลเบิร์ต รัมดิน รัฐมนตรีต่างประเทศของซูรินาม ออกแถลงการณ์ผ่านเว็บไซต์ของรัฐบาล ทั้งยังกล่าวด้วยว่ารัฐบาลของซูรินามกำลังพิจารณาเกี่ยวกับการดำเนินคดีต่อผู้ผลิตซีรีส์เรื่องนี้ และจะยื่นประท้วงทางการทูตกับรัฐบาลเกาหลีใต้(ตามรายงานของ Reuters)ขณะที่เจ้าหน้าที่กระทรวงต่างประเทศของเกาหลีกล่าวว่า เรายังไม่ได้รับคำแถลงอย่างเป็นทางการจากรัฐบาลซูรินาม แต่สถานทูตเกาหลีใต้ในประเทศเวเนซุเอลาซึ่งดูแลความสัมพันธ์กับซูรินามด้วย ได้ออกแถลงการณ์เตือนชาวเกาหลีให้ระมัดระวังความปลอดภัยมากเป็นพิเศษ และสถานฑูตจะพยายามอย่างดีที่สุดเพื่อความปลอดภัยของพลเมืองเกาหลีใต้ในภูมิภาคนี้สุดท้ายแล้วดราม่าจากซีรีส์ Narco-Saints ทั้งในจอและนอกจอจะจบลงเช่นไร? อยากรู้ว่าทำไมรัฐบาลซูรินามถึงต้องลุกขึ้นมาเคลียร์ภาพลักษณ์รัฐนาร์โค และสายลับสองหน้าจะจับกุมพ่อค้ายาเสพติดแห่งประวัติศาสตร์ได้สำเร็จด้วยวิธีใด?Rassarinhttps://mydramalist.com/ https://www.netflix.com/ https://thefashionvibes.com/entertainment/62225.htmlhttps://www.rottentomatoes.com/tv/narco_saintshttps://www.hollywoodreporter.com/tv/tv-news/suriname-legal-action-netflix-narco-saints-1235221955/https://m.koreaherald.com/view.php?ud=20220915000615",
    "รัสเซียออกประณามอังกฤษ เหตุไม่เชิญ ปธน.วลาดิมีร์ ปูติน ร่วมพระราชพิธีควีนอลิซาเบธที่ 2": "ทางการรัสเซียออกประณามอังกฤษ เหตุไม่เชิญ ประธานาธิบดีรัสเซีย วลาดิมีร์ ปูติน ไปร่วมพระราชพิธีพระบรมศพของควีนอลิซาเบธที่ 2\n\nภายหลังที่สมเด็จพระราชินีอลิซาเบธที่ 2เสด็จสวรรคตเมื่อวันที่ 8 กันยายนที่ปราสาทบัลมอรัลในสกอตแลนด์ ทรงยุติการครองราชย์ 70 ปี ซึ่งก็ได้มีการจัดพระราชพิธีพระบรมศพของควีนอลิซาเบธที่ 2 อย่างสมพระเกียรติวึ่งก้ได้มีแหล่าคนดังเข้าร่วมพิธีไว้อาลัยมากมาย รวมถึงมการเชิญตัวแทนของประเทศต่างๆเข้าร่วมตามลำดับนัดหมาย จนเมื่อวันที่ 16 ก.ย. กระทรวงต่างประเทศของรัสเซีย ออกมาประณามทางสหราชอาณาจักร เหตุไม่เชิญ ประธานาธิบดีรัสเซีย วลาดิมีร์ ปูติน ไปร่วมพระราชพิธีพระบรมศพของควีนอลิซาเบธที่ 2 ที่จะจัดขึ้นในวันจันทร์ที่ 19 กันยายน ที่เวสต์มินสเตอร์แอบบีย์ในลอนดอน โดยโฆษกกระทรวงการต่างประเทศรัสเซีย มาเรีย ซาคาโรว่า กล่าวในแถลงการณ์ต่อกระทรวงการต่างประเทศอังกฤษว่า\n\n“เราเห็นความพยายามของอังกฤษในการใช้โศกนาฏกรรมระดับชาติ ซึ่งมีผลต่อหัวใจของผู้คนหลายล้านคนทั่วโลก เพื่อจุดประสงค์ทางภูมิรัฐศาสตร์ โดยการตอบโต้ประเทศเรา (ทำนองว่าข้ามหัว ฉีกหน้า แบบทางอ้อม) ซึ่งเป็นการผิดศีลธรรมอย่างร้ายแรง” มาเรีย ซาคาโรว่า กล่าวในแถลงการณ์ “นี่เป็นการดูหมิ่นโดยเฉพาะอย่างยิ่งต่อความทรงจำของ Elizabeth II\n\nอย่างไรก็ตามยังมีอีกหลายประเทศที่ทางสำนักพระราชวังไม่ได้เชิญมาร่วมงาน ทั้งเวเนซุเอลา อัฟกานิสถาน เบลารุส และเมียนมา\n\nข้อมูลจาก businessinsider\n\nติดตามข่าวสาร Bright Today ช่องทางอื่น ๆ\n\nWebsite : BRIGHT TODAY\n\nFacebook : BRIGHT TV\n\nLine Today : BRIGHT TODAY",
    "เงินบาทเช้านี้ \"อ่อน\" จากดอลลาร์แข็งค่า คาดเฟดขึ้นดอกเบี้ย\"แรง\"": "ค่าเงินบาทเปิดเช้านี้ ที่ระดับ 36.46 บาทต่อดอลลาร์ “อ่อนค่าลง” จากระดับปิดวันก่อนหน้า ที่ระดับ 36.38 บาทต่อดอลลาร์ ตามทิศทางเดียวกับสกุลเงินทั่วโลก เมื่อดอลลาร์ยังคงแข็งค่าต่อเนื่อง โดยตลาดคาดว่าธนาคารกลางสหรัฐ(เฟด) จะขึ้นดอกเบี้ยแรงในการประชุมวันที่ 20-21 ก.ย.นี้\n\nข้อมูลเศรษฐกิจสหรัฐฯ ล่าสุด ดัชนีความเชื่อมั่นผู้บริโภค (Conference Board Consumer Confidence) รวมถึงยอดตำแหน่งงานเปิดรับ (JOLTs Job Openings) ต่างออกมาดีกว่าที่ตลาดคาด ทำให้ตลาดกังวลแนวโน้มเฟดอาจเร่งขึ้นดอกเบี้ย\n\nคาดเงินเฟ้อพุ่งต่อ เหตุราคาน้ำมันดิบทรงตัวสูง กดดันธนาคารกลางขึ้นดอกเบี้ยแรง\n\nเปิด 3 ปัจจัย ตลาดหุ้นไทยยังน่าดึงดูด แม้ 'เฟด' มุ่งคุมเงินเฟ้อ\n\nการเคลื่อนไหวค่าเงินบาทเช้านี้\n\nนายพูน พานิชพิบูลย์ นักกลยุทธ์ตลาดเงินตลาดทุน Krungthai GLOBAL MARKETS ธนาคารกรุงไทย กล่าวว่าเงินบาทยังคงเคลื่อนไหวผันผวนในกรอบกว้างและยังมีความเสี่ยงที่จะอ่อนค่าลง หากเงินดอลลาร์ยังคงแข็งค่าขึ้น อย่างไรก็ดี เรามองว่า เงินบาทอาจยังไม่อ่อนค่าทะลุแนวต้านสำคัญแถว 36.50 บาทต่อดอลลาร์ไปได้ไกล\n\nหากเงินบาทอ่อนค่าทะลุโซนดังกล่าว แนวต้านถัดไปจะอยู่ในช่วง 36.75 บาทต่อดอลลาร์ เนื่องจากบรรดาผู้ส่งออกอาจรอขายเงินดอลลาร์ในโซนแนวต้านดังกล่าว อีกทั้ง ภาวะปิดรับความเสี่ยงในฝั่งตลาดหุ้นสหรัฐฯ และยุโรป ก็ไม่ได้กดดันให้นักลงทุนต่างชาติเทขายหุ้นไทยรุนแรง แต่ในขณะเดียวกันยังคงเห็นการทยอยซื้อสุทธิหุ้นไทย\n\nอย่างไรก็ดี ควรระวังความผันผวนของเงินบาทในวันนี้ เนื่องจากมีรายงานข้อมูลเศรษฐกิจที่สำคัญหลายอย่าง เริ่มจากรายงานข้อมูลเศรษฐกิจจีน ซึ่งหากออกมาแย่กว่าคาดไปมาก ก็อาจสร้างแรงกดดันต่อสินทรัพย์หรือค่าเงินในเอเชีย\n\nกรอบเงินบาทวันนี้ คาดว่าจะอยู่ที่ระดับ 36.30-36.55 บาท/ดอลลาร์\n\nในตลาดการเงินสหรัฐฯ กังวลแนวโน้มเฟดอาจเร่งขึ้นดอกเบี้ยและยังคงเดินหน้าขายสินทรัพย์เสี่ยงต่อเนื่อง โดยเฉพาะสินทรัพย์เสี่ยงที่อ่อนไหวต่อการปรับตัวขึ้นของอัตราดอกเบี้ย/บอนด์ยีลด์ อย่าง หุ้นเทคโนโลยี\n\nนอกจากนี้ ตลาดหุ้นสหรัฐฯ ยังเผชิญแรงกดดันเพิ่มเติมจากการปรับตัวลงแรงของหุ้นกลุ่มพลังงาน หลังราคาน้ำมันดิบดิ่งลงหนักจากความกังวลแนวโน้มเศรษฐกิจหลักชะลอตัวลง หากบรรดาธนาคารกลางต่างเร่งขึ้นดอกเบี้ยเพื่อควบคุมปัญหาเงินเฟ้อ รวมถึงความกังวลแนวโน้มการกลับมาผลิตและส่งออกน้ำมันจากฝั่งอิหร่านและเวเนซุเอลา\n\nเงินดอลลาร์พลิกกลับมาแข็งค่าขึ้นเมื่อเทียบกับสกุลเงินหลัก โดยดัชนีเงินดอลลาร์ (DXY Index) ปรับตัวขึ้นใกล้ระดับ 108.75 จุด หนุนโดยรายงานข้อมูลเศรษฐกิจสหรัฐฯ ที่ออกมาดีกว่าคาด นักลงทุนยังคงคาดการณ์ว่าเฟดเดินหน้าเร่งขึ้นดอกเบี้ย\n\nนักลงทุนรอรายงานยอดการจ้างงานภาคเอกชน โดยมักเคลื่อนไหวสอดคล้องกับ ยอดการจ้างงานนอกภาคเกษตรกรรม (Nonfarm Payrolls) ที่จะประกาศในวันศุกร์นี้ โดยหากยอดการจ้างงานภาคเอกชนออกมาสูงกว่าที่ตลาดคาดการณ์ไว้ที่ 2 แสนรายไปมาก อาจยิ่งทำให้ตลาดมั่นใจการเร่งขึ้นดอกเบี้ยของเฟด ตามภาพตลาดแรงงานที่ยังคงแข็งแกร่ง\n\nนักลงทุนเพิ่มคาดการณ์ เฟด ขึ้นดอกเบี้ยแรง มองพุ่งแตะ 4% ปลายปี 65\n\nผู้บริหาร “บิทคับ” โต้ ก.ล.ต.อินไซด์ข้อมูลซื้อเหรียญ KUB ยันรู้กฎหมายดี\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ทัศนาอีกวาซู (ฝั่งบราซิล)": "เหลืออีก 20 กิโลเมตรก่อนบรรจบกับแม่น้ำปารานา อีกวาซูไหลเป็นรูปตัว J (บนลงล่าง) ตรงฐานหรือส่วนโค้งของตัว J นี้เองมวลน้ำมหึมา ประมาณครึ่งหนึ่งของแม่น้ำที่ไหลมาก็ตกลงสู่เหวลึก หรือ “แคนยอน” สูงราว 80 เมตร ซึ่งได้รับการเรียกขานว่าเป็น “คอหอยปีศาจ” (The Devil’s Throat)\n\nน้ำที่เหลืออีกครึ่งหนึ่ง ส่วนมากอยู่กับฝั่งอาร์เจนตินา ไหลตีโค้งขวาไปตกลงหน้าผาเป็นแผง แผ่กว้างตลอดแนวฝั่งซ้ายของแม่น้ำ หากมองจากฝั่งบราซิลจะเห็นน้ำตกส่วนที่เลยจากคอหอยปีศาจไปทางขวามือเป็นน้ำตก 2 ชั้น สูงชั้นละประมาณ 40 เมตร\n\nความงามที่ได้จากธรรมชาติสรรค์สร้างนี้ทำให้องค์การยูเนสโกขึ้นทะเบียนเป็นมรดกโลก และได้รับการลงคะแนนให้เป็น 1 ใน 7 สิ่งมหัศจรรย์ทางธรรมชาติยุคใหม่ ซึ่งเป็นการลงคะแนนทางเว็บไซต์และโทรศัพท์ระหว่างปี ค.ศ.2007-2011 จัดโดยองค์กร New 7 Wonders Foundation\n\nนี่คือน้ำตกอีกวาซู บราซิลเรียก Cataratas do Iguaçu อาร์เจนตินาเรียก Cataratas del Iguazú ทั้งนี้คำว่า Cataratas หมายถึง “ชุดของน้ำตก” นั่นคือน้ำตกที่มีมากกว่า 1 ม่านน้ำมารวมกัน ส่วนน้ำตกเดี่ยวๆ จะเรียก Salto แปลตรงตัวว่า “กระโดด” หลาย Salto จึงจะเรียกว่า Cataratas สองคำนี้เขียนเหมือนกันทั้งในภาษาสเปนและโปรตุเกส แต่ออกเสียงต่างกันเล็กน้อย\n\nเราออกจากร้านอาหารตอนเกือบๆ บ่าย 2 ใช้เวลา 15 นาทีถึงลานจอดรถของอุทยานแห่งชาติอีกวาซู (บราซิล) ลุงบาซี-โชเฟอร์ของเราเดินนำไปยังจุดจำหน่ายตั๋ว มีเจ้าหน้าที่ในยูนิฟอร์มคอยแนะนำวิธีการซื้อตั๋วจากเครื่องออกตั๋วอัตโนมัติกับนักท่องเที่ยว แต่เรามีลุงบาซีที่พูดภาษาอังกฤษได้คล่องแคล่วก็เลยไม่ต้องพึ่งเจ้าหน้าที่\n\nตั๋วราคาใบละ 107 เรียล หรือประมาณ 750 บาท ตั๋วสำหรับนักท่องเที่ยวต่างชาตินี้ราคาจะต่างไปจากชาวบราซิลซึ่งอยู่ที่ 63 เรียล และพลเมืองจากประเทศกลุ่มตลาดร่วมอเมริกาใต้ตอนล่าง (MERCOSUL) ได้แก่ บราซิล อาร์เจนตินา ปารากวัย และอุรุกวัย จ่ายคนละ 85 เรียล ความจริงตั๋วสามารถซื้อมาล่วงหน้าได้จากทางเว็บไซต์ของอุทยาน แต่ตั๋วอิเล็กทรอนิกส์ดังกล่าวนี้ต้องระบุเวลาเข้าอุทยานไว้ล่วงหน้า หากนักท่องเที่ยวไม่มีตารางเวลาที่แน่นอนก็ไม่ควรเสี่ยง\n\nได้ตั๋วแล้วเราก็แยกกับลุงบาซี แกจะคอยอยู่แถวๆ ศูนย์บริการนักท่องเที่ยวของอุทยานซึ่งมีพื้นที่นั่งเล่น-เดินเล่นกว้างขวาง รวมถึงร้านอาหารและร้านจำหน่ายของที่ระลึก แกให้ข้อมูลว่าหากต้องการขึ้นเฮลิคอปเตอร์ดูน้ำตกก็ให้ออกมาจากอุทยานไม่เกิน 4 โมงครึ่ง จุดขึ้นเฮลิคอปเตอร์อยู่ห่างออกไปไม่กี่ร้อยเมตร และให้บริการเที่ยวสุดท้าย 5 โมงเย็น ค่าบริการคนละ 100 ดอลลาร์ พระคุณเจ้าทั้งสองท่านมีความสนใจอยู่ไม่น้อย\n\nคิวสำหรับขึ้นรถบัส 2 ชั้นพลังงานไฟฟ้าไม่ยาวนัก เราขึ้นไปนั่งชั้น 2 มีหลังคา ด้านข้างเปิดรับลม ยิ่งนั่งไปยิ่งหนาวเพราะลมพัดแรงขึ้นเรื่อยๆ รถจอดตามป้ายที่กำหนด มีทั้งหมดประมาณ 7 ป้าย รวมถึงป้ายสำหรับคนที่ต้องการลงไปเดินป่า\n\nระยะทางทั้งหมด 12 กิโลเมตร รถวิ่งประมาณ 15 นาทีถึงจุดจอดสุดท้ายหน้าโรงแรม Belmond Hotel das Cataratas จากห้องพักของโรงแรมสีชมพูฝั่งที่หันหน้าเข้าหาน้ำตกบางห้องสามารถมองเห็นน้ำตก หรือหากต้องการชมอย่างใกล้ชิดก็แค่ลงจากห้องพักแล้วเดินไปราวๆ 200 เมตร ส่วนเสียงของน้ำตกนั้นแค่เปิดหน้าต่างห้องพักก็ได้ยินแน่นอน โดยระยะที่ได้ยินน้ำตกได้ไกลที่สุดคือ 24 กิโลเมตร\n\nจากจุดจอดรถบัส เราจะยังมองไม่เห็นน้ำตก เพราะมีแนวของต้นไม้ขึ้นบังทัศนวิสัย ต้องเดินหน้าไปนิดหน่อยจึงจะเห็นน้ำตกอยู่ทางขวามือ ตอนนั้นผมยังไม่รู้ เดินไปตามลูกศรบอกทาง ถอยหลังไปสิบกว่าเมตรแล้วเดินลงเนินไป ไม่ถึง 1 นาทีก็ถึงจุดชมน้ำตกจุดแรก น้ำตกอีกวาซูที่เห็นอยู่ในฝั่งประเทศอาร์เจนตินา เป็นม่านน้ำตก 2 ชั้น ช่วงปลายๆ ในเดือนพฤษภาคมที่เรามาเยือนเพิ่งจะผ่านพ้นเดือนที่น้ำน้อยที่สุดมาหมาดๆ แต่ได้ข่าวว่าเมื่อไม่นานมานี้ฝนตกมากกว่าปกติ ทำให้น้ำไหลหลากคล้ายหน้าน้ำ\n\nเนื่องจากเป็นม่านน้ำช่วงปลาย น้ำที่ตกลงมาก็จะกลายกลับเป็นแม่น้ำอีกครั้ง เห็นเรือของอุทยานนำนักท่องเที่ยวนั่งไปท้าคลื่นและรับละอองน้ำเพื่อถ่ายภาพมุมเงยของน้ำตกแบบ Frog’s Eye View ผู้โดยสารในเรือจำเป็นต้องใส่เสื้อกันฝนและต้องใช้กล้องที่กันน้ำ คนขับเรือจะพาไปรับน้ำที่ตกลงมาหากว่าต้องการ ป้ายรถบัสสำหรับเดินไปลงเรืออยู่ก่อนถึงโรงแรมสีชมพู เรื่องตั๋วลงเรือคงต้องซื้อมาจากเคาน์เตอร์จำหน่ายตั๋วในศูนย์บริการนักท่องเที่ยว ผมดูในเว็บไซต์ทางการของน้ำตกแล้วไม่มีรายละเอียดในส่วนนี้\n\nมีรายงานว่าตอนที่ “เอลีนอร์ รูสเวลต์” อดีตสตรีหมายเลขหนึ่งของสหรัฐอเมริกา เดินทางมาเยือนน้ำตกแห่งนี้ ถึงกับเอ่ยออกมาว่า “โอ้ ไนแอการาที่น่าสงสาร” เพราะว่าไนแอการา น้ำตกที่เป็นพรมแดนธรรมชาติระหว่างสหรัฐและแคนาดาเทียบอีกวาซูไม่ติดเลย\n\nน้ำตกอีกวาซูมีความกว้างของม่านน้ำ หรือความยาวของน้ำตกทั้งแผงรวม 2,700 เมตร ถือเป็นน้ำตกที่มีขนาดใหญ่ที่สุดในโลกเมื่อวัดกันด้วยความกว้างของม่านน้ำ แม้ว่าม่านน้ำจะหายไปหลายช่วง และสามารถแยกน้ำตกย่อยออกได้ประมาณ 60-275 น้ำตก ขึ้นอยู่กับปริมาณน้ำในแต่ละฤดู บางช่วงจะหายไปหลายร้อยเมตรและมีเกาะมากั้นทำให้ขาดตอน ทำให้น้ำตกที่ม่านน้ำต่อเนื่องกว้างที่สุดในโลกตกเป็นของน้ำตกวิกตอเรีย พรมแดนธรรมชาติระหว่างแซมเบียและซิมบับเว ซึ่งกว้างถึง 1,700 เมตรในหน้าน้ำหลาก และแยกเป็น 5 ม่านน้ำในหน้าแล้ง\n\nสำหรับความสูงของน้ำที่ตกลงมาของน้ำตกอีกวาซูนั้นมีระยะตั้งแต่ 64-82 เมตร สูงกว่าน้ำตกไนแอการาที่สูง 51 เมตร แต่ต่ำกว่าแม่น้ำวิกตอเรียที่สูง108 เมตร และจะว่าไป แม่น้ำอีกวาซูไม่ได้มีชื่อด้านความสูงเท่าใดนัก เพราะน้ำตกที่สูงที่สุดในโลกนั้นสูงเกือบ 1 กิโลเมตร ได้แก่ น้ำตกตูเกลาในแอฟริกาใต้ และน้ำตกแองเจลในเวเนซุเอลา ซึ่งยังตัดสินได้ไม่แน่ชัดว่าที่ใดสูงกว่ากันแน่ ทว่าน้ำตกทั้งสองเป็นเพียงน้ำที่ตกลงมาจากที่สูงเป็นเส้นแคบๆ ไม่มีลักษณะเป็นม่านน้ำกว้างหลายเมตรแต่อย่างใด\n\nจากจุดที่เห็นเรือแล่นเข้าไปรับน้ำตก เราเดินเลียบฝั่งไปทางตะวันออก มีจุดถ่ายภาพหลักๆ อีก 2 จุด จากนั้นก็ถึงไฮไลต์ของอีกวาซูฝั่งบราซิล นักท่องเที่ยวสามารถเดินไปบนสะพานสีเขียว สะพานทอดเหนือน้ำออกไปหลายทิศทาง เลือกถ่ายภาพได้ตามสะดวก หากเดินไปบนสะพานจนไกลสุดจากฝั่งก็จะมองเห็น “คอหอยปีศาจ” อยู่ไม่ห่างออกไปทางซ้ายมือหรือทางทิศตะวันออก เพียงแต่วันนี้ละอองน้ำมีมาก นอกจากทำให้ตัวเปียกแล้วก็มองเห็นคอหอยปีศาจไม่ค่อยชัด\n\nจุดถ่ายภาพยอดนิยมอีกจุดบนสะพานกลางน้ำนี้ก็คือบริเวณกึ่งกลางสะพาน หันหน้าไปทางทิศตะวันตก มีม่านน้ำกว้างเป็นฉากหลัง ม่านน้ำจุดนี้ไม่สูงนักแต่สวยมาก และนี่คงจะเป็นม่านน้ำแห่งเดียวที่น่าภูมิใจซึ่งอยู่ในเขตแดนบราซิล\n\nหากจะสรุปอยู่ในประโยคเดียวผมก็ขอพูดว่า “การเที่ยวอีกวาซูฝั่งบราซิลก็เพื่อดูน้ำตกของฝั่งอาร์เจนตินา” แต่ถ้าใครชอบรุ้งกินน้ำ ซึ่งไม่ธรรมดา เพราะนี่คือรุ้งกินน้ำตก ผมก็ขอสรุปว่ารุ้งกินน้ำของฝั่งบราซิลดูจะมีตำแหน่งที่ดีกว่าฝั่งอาร์เจนฯ ซึ่งควรมาเห็นในช่วงบ่ายแก่ๆ ถึงเย็น เพราะพระอาทิตย์จากทิศตะวันตกส่องมากระทบละอองน้ำที่ลอยขึ้นเหนือน้ำตก ทำมุมงามแบบพอดิบพอดี\n\nเวลาใกล้ 5 โมงเย็น เราขึ้นลิฟต์ไปยังจุดที่สูงที่สุดสำหรับการชมน้ำตกหากไม่นับการขึ้น ฮ.ดูน้ำตก พอพูดถึงการขึ้น ฮ.ดูน้ำตก ผมก็ต้องขอแสดงความเสียใจกับพระคุณเจ้าทั้งสองท่าน เวลาขึ้น ฮ.กำลังจะหมดลง\n\nก่อนจากกันวันนี้ ผมขอแนะนำท่านผู้อ่านที่ต้องการชมภาพน้ำตกซึ่งผมได้นำมาฝากว่าควรเข้าชมจากเว็บไซต์ไทยโพสต์ และการชมจากคอมพิวเตอร์ตั้งโต๊ะหรือโน้ตบุ๊กจะจุใจกว่าเวอร์ชันมือถือ\n\nแล้วนำมาเปรียบเทียบกับน้ำตกอีกวาซูเมื่อชมจากฝั่งอาร์เจนฯ ในวันอาทิตย์หน้าครับ.",
    "รัสเซียประณามอังกฤษ ไม่เชิญมาร่วมราชพิธีพระบรมศพควีนเอลิซาเบธที่ 2": "รัสเซียประณามอังกฤษ ไม่เชิญมาร่วมราชพิธีพระบรมศพควีนเอลิซาเบธที่ 2",
    "ลูกชาย ‘เช เกวารา’ นักปฏิวัติคนดังแห่งคิวบา เสียชีวิตแล้ว": "",
    "ประชาชนต่อแถวข้ามวันสักการะพระบรมศพ ควีนเอลิซาเบธที่ 2": "แถวที่ทอดยาวไปตามริมฝั่งแม่น้ำเทมส์ ตั้งแต่โถงเวสต์มินสเตอร์ ผ่านลอนดอนอายส์ ไปจนถึงทาวเวอร์บริดจ์ เป็นระยะทางเกือบ 8 กม. คือภาพบรรยากาศผู้คนที่กำลังต่อแถวรอเข้าสักการะพระบรมศพและถวายความอาลัยแด่สมเด็จพระบรมราชินีนาถเอลิซาเบธที่ 2 ที่ภายในโถงเวสต์มินสเตอร์\n\nหลายคนเข้าแถวรอมาตั้งแต่หัวค่ำวันพฤหัสบดี บางคนรอนานกว่า 9 ชั่วโมง แต่พวกเขาก็ยืนยันที่จะรอเพราะเป็นโอกาสครั้งสุดท้ายในชีวิต\n\n\"London Bridge is down\" รหัสลับ \"สะพานลอนดอนล่ม\" เมื่อควีนเอลิซาเบธที่ 2 สวรรคต\n\nประวัติ “ควีนเอลิซาเบธที่ 2” กษัตริย์ผู้ครองราชย์ยาวนานที่สุดของสหราชอาณาจักร\n\nผู้คนที่มาต่อแถวบอกว่า ไม่ได้รู้สึกว่ารอนานขนาดนั้น และไม่ได้รู้สึกเบื่อที่ต้องรอนาน ขณะที่บางคนตั้งใจลางานมาเพื่อสักการะพระบรมศพ\n\nส่วนนี่คือบรรยากาศในเมืองที่มีความคึกคักเป็นพิเศษ เนื่องจากผู้คนจากทั่วประเทศ รวมถึงนักท่องเที่ยวจำนวนมากมารวมกันอยู่ที่นี่ เพื่อไว้อาลัยต่อสมเด็จพระราชินีนาถฯ\n\nร้านค้าต่างๆ ใกล้พระราชวังบักกิงแฮมกล่าวว่า สัปดาห์ที่ผ่านมาร้านค้าในกรุงดอนลอนต้องรองรับผู้คนจำนวนมากที่เดินทางมาที่นี่\n\nสำหรับบรรยากาศเมื่อวานนี้ เบน วอลเลซ รัฐมนตรีว่าการกระทรวงกลาโหมของอังกฤษ และ อลิสแตร์ แจ็ค รัฐมนตรีสำนักกิจการสกอตแลนด์ ได้มาทำหน้าที่รักษาความปลอดภัยที่แท่นประดิษฐานพระบรมศพ ซึ่งทั้งสองคนเป็นสมาชิกกองร้อยพลธนูรักษาพระองค์ของสมเด็จพระราชินีเอลิซาเบธที่ 2 ในสกอตแลนด์\n\nโดยกองร้อยพลธนูรักษาพระองค์จากสกอตแลนด์เป็น 1 ใน 3 หน่วยทหารที่จะสับเปลี่ยนเข้ามาทำหน้าที่อารักขาพระบรมศพของสมเด็จพระราชินีเอลิซาเบธที่ 2\n\nนอกจากนี้ เทเรซา เมย์ อดีตนายกรัฐมนตรีของสหราชอาณาจักร ก็ได้มาที่โถงเวสต์มินสเตอร์ เพื่อถวายความอาลัยต่อสมเด็จพระราชินีนาถฯ เมื่อวานนี้ด้วยเช่นกัน\n\nทางการคาดว่าจะมีผู้เข้าสักการะพระบรมศพราว 750,000 คน ก่อนที่จะสิ้นสุดในเวลา 6.30 น. ตามเวลาท้องถิ่นในวันจันทร์ที่ 19 กันยายนนี้ โดยทางการเปิดให้ประชาชนเข้ามาถวายความอาลัยวันละ 23 ชั่วโมง และมีทหารจากสำนักพระราชวังคอยอารักขาตลอดเวลา\n\nสำหรับพิธีการในวันนี้ เวลา 19.30 น. ตามเวลาท้องถิ่น พระราชโอรสและพระราชธิดาทั้ง 4 พระองค์ของสมเด็จพระราชินีนาถเอลิซาเบธที่ 2 ทั้งพระเจ้าชาร์ลส์ที่ 3 เจ้าฟ้าหญิงแอนน์ เจ้าชายแอนดรูว์ และเจ้าชายเอ็ดเวิร์ด จะประกอบพระราชพิธียืนสงบนิ่งไว้อาลัยข้างหีบพระบรมศพที่ประดิษฐานในเวสต์มินสเตอร์ ฮอลล์ เป็นเวลา 15 นาที เหมือนเช่นที่ทำในโบสถ์เซนต์ไจลส์ ในสกอตแลนด์เมื่อวันจันทร์ที่ผ่านมา\n\nขณะเดียวกัน เมื่อวานนี้ (15 ก.ย.) พระราชวังบัคกิงแฮมได้เปิดเผยรายละเอียดของกำหนดการพระราชพิธีพระบรมศพของสมเด็จพระราชินีเอลิซาเบธที่ 2 ที่จะมีขึ้นในวันจันทร์ที่ 19 ก.ย.นี้\n\nโดยประตูมหาวิหารเวสต์มินสเตอร์จะเปิดตั้งแต่เวลา 08.00 น. ตามเวลาท้องถิ่น เพื่อเตรียมรับแขกที่มาร่วมงานพระราชพิธี ซึ่งสามารถรองรับได้ราว 2,200 คน\n\nจากนั้น หีบพระบรมศพจะถูกอัญเชิญจากโถงเวสต์มินสเตอร์ด้วยรถปืนใหญ่เกียรติยศ ของราชนาวีอังกฤษ โดยมีทหารเรือ 142 นายที่จะเป็นผู้ลากรถมายังมหาวิหารเวสต์มินสเตอร์\n\nพระราชพิธีพระบรมศพจะเริ่มขึ้นในเวลา 11.00 น. ตามเวลาท้องถิ่น คาดว่าพระราชพิธีจะเสร็จสิ้นก่อนเวลาเที่ยงวันเล็กน้อย และจะมีการยืนสงบนิ่งทั่วประเทศเป็นเวลา 2 นาที\n\nหลังเสร็จสิ้นพระราชพิธีที่มหาวิหารเวสต์มินสเตอร์ หีบพระบรมศพจะถูกเคลื่อนไปยังซุ้มประตูชัยเวลลิงตัน บริเวณสวนสาธารณะไฮด์พาร์ก โดยมีขบวนอัญเชิญที่นำโดยตำรวจม้าของแคนาดาและเจ้าหน้าที่จากระบบบริการสุขภาพแห่งชาติของอังกฤษ\n\nเพื่อนำขึ้นรถบรรทุกหีบพระศพ มุ่งหน้าไปยังพระราชวังวินด์เซอร์ เพื่อประกอบพระราชพิธีสุดท้ายที่โบสถ์น้อยเซนต์จอร์จ ในเวลา 15.15 น. ตามเวลาท้องถิ่น\n\nสำหรับพระราชพิธีในพระราชวังวินด์เซอร์นี้ สมเด็จพระราชินีนาถเอลิซาเบธที่ 2 ทรงประสงค์เป็นการส่วนพระองค์ให้มีการแสดงของคนเป่าแตรส่วนพระองค์ด้วย\n\nจากนั้น ในช่วงเย็นจะมีพระราชพิธีสำหรับเชื้อพระวงศ์ใกล้ชิดที่อนุสรณ์สถานพระเจ้าจอร์จที่ 6 เพื่อฝังหีบพระบรมศพสมเด็จพระราชินีนาถเอลิซาเบธที่ 2 ข้างหลุมฝังพระศพของเจ้าชายฟิลิป พระราชสวามี โดย Crown Jeweller ผู้ที่ดูแลมงกุฎเพชรของราชวงศ์ จะร่วมพระราชพิธีด้วย เพื่อนำพระมหามงกุฎกลับไปประดิษฐานที่หอคอยลอนดอน\n\nสำหรับงานพระราชพิธีพระบรมศพที่จะถึงนี้ จะเป็นพระราชพิธีสำคัญและอาจจะเป็นพิธีที่ใหญ่ที่สุดในรอบทศวรรษ และในการนี้สำนักพระราชวังบักกิงแฮมได้ส่งคำเชิญไปยังประเทศต่างๆ คาดว่าจะมีบรรดาราชวงศ์ ผู้นำประเทศและบุคคลสำคัญจากทั่วโลกมาเข้าร่วมพิธีนี้ราว 500 คน\n\nข้อมูลจาก BBC ระบุว่า สมาชิกของราชวงศ์จากทั่วยุโรปซึ่งหลายพระองค์เป็นพระญาติที่เกี่ยวข้องทางสายพระโลหิตของสมเด็จพระราชินีนาถเอลิซาเบธที่ 2 ต่างได้รับคำทูลเชิญในครั้งนี้\n\nสมเด็จพระราชาธิบดีฟิลิปแห่งเบลเยียมและพระราชินี ยืนยันว่าจะเข้าร่วมพระราชพิธี รวมถึงสมเด็จพระราชาธิบดีวิลเลิม-อเล็กซานเดอร์แห่งเนเธอร์แลนด์และพระมเหสีของพระองค์ พร้อมด้วยอดีตราชินีแห่งเนเธอร์แลนด์เช่นเดียวกับสมาชิกราชวงศ์ของสเปน นอร์เวย์ สวีเดน เดนมาร์ก และโมนาโก\n\nด้านบรรดาผู้นำประเทศในเครือจักรภพ ที่สมเด็จพระราชินีนาถเอลิซาเบธที่ 2 ทรงเป็นประมุขสูงสุดต่างก็ได้รับคำเชิญเช่นกัน\n\nนายกรัฐมนตรีจาซินดา อาร์เดิร์น แห่งนิวซีแลนด์ และจัสติน ทรูโด นายกรัฐมนตรีแห่งแคนาดาไ้ด้ตอบรับคำเชิญเข้าร่วมพระราชพิธีแล้ว\n\nขณะที่ นายกรัฐมนตรี แอนโทนี อัลบาเนซี ผู้นำออสเตรเลีย ได้เดินทางออกจากซิดนีย์ เพื่อเดินทางมายังอังกฤษเพื่อเข้าร่วมพิธีแล้วเมื่อวันพฤหัสบดี\n\nด้านประธานาธิบดี รานิล วิกรมสิงเห แห่งศรีลังกา ก็ตอบรับคำเชิญแล้วเช่นกัน ส่วนอินเดีย ประธานาธิบดี ดรูปาดี มูร์มูจะเป็นผู้แทนของนายกฯ นเรนทรา โมดี\n\nส่วนสหรัฐฯ ที่มีความสัมพันธ์อันดีกับสมเด็จพระราชินีนาถเอลิซาเบธที่ 2 มาตั้งแต่สมัยประธานาธิบดีแฮร์รี่ ทรูแมน ไปจนถึง โจ ไบเดน ประธานาธิบดีคนล่าสุด\n\nทำเนียบขาวยืนยันว่าประธานาธิบดีโจ ไบเดนและสุภาพสตรีหมายเลขหนึ่งจิล ไบเดน จะเดินทางเข้าร่วมพิธีพระบรมศพและมีคาดการณ์ว่า อดีตประธานาธิบดีสหรัฐฯ บารัก โอบามา และมิเชล โอบามา อาจได้รับเชิญเข้าร่วมงานดังกล่าวเป็นกรณีพิเศษ\n\nส่วนอดีตประธานาธิบดีสหรัฐฯ โดนัล ทรัมป์ และจิมมี่ คาร์เตอร์ นั้นยังไม่มีข้อมูลที่แน่ชัดว่าจะได้เข้าร่วมหรือไม่\n\nขณะที่ผู้นำระดับโลกคนอื่นๆ ในประชาคมโลกที่ล้วนมีสัมพันธ์อันดีกับสหราชอาณาจักรและราชวงศ์ก็ทยอยตอบรับคำเชิญแล้ว\n\nทั้ง นายกฯ ไอร์แลนด์ ประธานาธิบดีเยอรมนีและอิตาลี ไปจนถึงเออร์ซูลา ฟอน เดอร์ลาเยน ประธานคณะกรรมาธิการยุโรป ประธานาธิบดี ยุน ซอกยอล แห่งเกาหลีใต้ และประธานาธิบดี จาอีร์ บอลโซนาโร ของบราซิล ก็ได้ยืนยันเข้าร่วมด้วยเช่นกัน\n\nนอกจากนี้ ผู้ที่คาดว่าจะเดินทางมาเข้าร่วมพระราชพิธีครั้งนี้ยังมี จักรพรรดินารูฮิโตะแห่งญี่ปุ่น ประธานาธิบดีตุรกีและประธานาธิบดีฝรั่งเศส เอ็มมานูเอล มาครง\n\nขณะที่ ประธานาธิบดีสี จิ้นผิง ของจีน ที่อยู่ระหว่างการเยือนต่างประเทศเป็นครั้งแรกนับตั้งแต่การระบาดของโควิด-19 ก็ได้รับคำเชิญเช่นกัน\n\nแต่เบื้องต้น กระทรวงการต่างประเทศของจีนออกมาระบุว่า กำลังพิจารณาส่งผู้แทนระดับสูงไปแทน\n\nส่วนอิหร่านที่กำลังมีข้อพิพาทเกี่ยวกับโครงการพัฒนานิวเคลียร์มาอย่างยาวนาน จะต้องส่งผู้แทนในระดับเอกอัครราชทูตเท่านั้น รวมถึงเกาหลีเหนือ และนิการากัว แม้จะได้รับคำเชิญ แต่ต้องส่งเอกอัครราชทูตมา\n\nBBC เปิดเผยว่า ผู้นำและผู้แทนจากรัสเซียไม่ได้อยู่ในรายชื่อที่ได้รับคำเชิญเข้าร่วมพระราชพิธี\n\nทั้งนี้ ความสัมพันธ์ทางการทูตระหว่างสหราชอาณาจักรและรัสเซียค่อยๆ ตกต่ำลงนับตั้งแต่ที่รัสเซียรุกรานยูเครน โดยโฆษกของรัฐบาลรัสเซียออกมาเผยว่า ประธานาธิบดีปูตินไม่มีการพิจารณาใดๆ เพื่อเข้าร่วมพระราชพิธี\n\nด้านผู้นำและผู้แทนเบลารุส รวมถึงเมียนมา ก็ไม่ได้อยู่ในรายชื่อเช่นกัน เนื่องจากเบลารุสถือว่าสนับสนุนรัสเซีย ส่วนเมียนมา สหราชอาณาจักรได้ลดสถานะทางการทูตนับตั้งแต่พลเอกอาวุโส มิน อ่อง หล่าย ทำรัฐประหารเมื่อปีที่แล้ว\n\nนอกจากนี้ ผู้แทนจากซีเรีย เวเนซุเอลา และอัฟกานิสถานก็ไม่ได้รับคำเชิญเช่นกัน เนื่องจากสหราชอาณาจักรไม่มีความสัมพันธ์ทางการทูตกับประเทศเหล่านี้อย่างเป็นทางการ\n\nก่อนหน้านี้ รัฐบาลอังกฤษได้ขอร้องผู้นำประเทศต่างๆ ให้เดินทางโดยเครื่องบินพาณิชย์ และทางการอังกฤษจะจัดเตรียมรถบัสสำหรับการเดินทางมาร่วมพระราชพิธีพระบรมศพของสมเด็จพระราชินีนาถเอลิซาเบธที่ 2 เพื่อป้องกันความหนาแน่นความการจราจร\n\nอย่างไรก็ตาม โฆษกของรัฐบาล ชี้แจงว่า ระเบียบเรื่องการเดินทางนั้นเป็นเหมือนคำชี้แนะมากกว่าที่จะเป็นกฎระเบียบ วิธีการเดินทางของผู้นำขึ้นอยู่กับสถานการณ์ของแต่ละคน\n\nโดยประธานาธิบดี โจ ไบเดน ของสหรัฐฯ จะเป็นหนึ่งในผู้ที่ได้รับยกเว้นให้ใช้รถประจำตำแหน่งซึ่งเป็นรถหุ้มเกราะที่ในการเดินทางไปยังสถานที่จัดพระราชพิธีได้\n\nนอกจากผู้นำสหรัฐฯแล้ว ยังมีประธานาธิบดี เอ็มมานูเอล มาครง ของฝรั่งเศส และผู้นำชาติ G7 บางประเทศที่ต้องการเดินทางด้วยรถยนต์ส่วนตัวเช่นกัน\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ไม่ได้ ‘ล้มเหลว’ แต่ก็ไม่ ‘ประสบความสำเร็จ’ มองเอลซัลวาดอร์กับ 1 ปีที่ประกาศให้ Bitcoin เป็นเงินถูกกฎหมาย": "1 ปีผ่านไปกับการที่ นายิบ บูเคเล ประธานาธิบดีเอลซัลวาดอร์ได้ประกาศให้ Bitcoin เป็นเงินถูกกฎหมาย เป็นประเทศแรกของโลก ท่ามกลางเสียงที่เห็นด้วยและไม่เห็นด้วย\n\nBloomberg เผยว่า ตอนนี้การยอมรับใน Bitcoin เป็นไปอย่างช้าๆ ในขณะที่ราคาร่วงลงต่ำอย่างมากเมื่อเทียบกับช่วงที่ประกาศ ทำให้ Bitcoin ไม่ได้เข้ามาแทนที่สกุลเงินของเอลซัลวาดอร์ และยิ่งเทียบไม่ได้เลยกับดอลลาร์สหรัฐ ในทางกลับกันก็ไม่ได้ทำให้เกิดความหายนะทางการเงินอย่างที่บางคนเตือนเช่นกัน\n\n“ไม่มีใครพูดถึง Bitcoin ที่นี่อีกต่อไปแล้ว มันถูกลืมไปแล้ว” คาร์ลอส อาเซเบโด (Carlos Acevedo) อดีตหัวหน้าธนาคารกลางเอลซัลวาดอร์กล่าว “ผมไม่รู้ว่าคุณจะเรียกสิ่งนั้นว่าความล้มเหลวหรือไม่ แต่มันไม่ประสบความสำเร็จอย่างแน่นอน”\n\nข่าวที่เกี่ยวข้อง:\n\nบูเคเลทำให้โลกตะลึงในปีที่แล้วเมื่อเขาประกาศให้ Bitcoin เป็นสกุลเงินที่ใช้ชำระหนี้ได้ควบคู่ไปกับดอลลาร์ ทำให้เกิดกระแสความนิยมในชุมชนสกุลเงินดิจิทัล ในขณะเดียวกันก็ถูกวิพากษ์วิจารณ์จากผู้คลางแคลงใจ ซึ่งรวมถึงผู้ค้าตราสารหนี้และกองทุนการเงินระหว่างประเทศ\n\nส่วนหนึ่งของการเปิดตัว ชาวซัลวาดอร์ได้รับกระเป๋าเงินดิจิทัลที่ทางการออกให้ ซึ่งบรรจุ Bitcoin มูลค่า 30 ดอลลาร์ไว้ล่วงหน้าสำหรับใช้จ่ายในร้านค้าต่างๆ Bitcoin สามารถชำระภาษี และร้านค้าต่างๆ ควรยอมรับเช่นกัน\n\nแต่ความผันผวนของ Bitcoin ทำให้ผู้ใช้หวาดกลัว และสกุลเงินดิจิทัลก็ถูกมองว่าได้รับการยอมรับอย่างกว้างขวางในประเทศที่มีเครือข่ายการชำระเงินไม่ดี หรือมีการควบคุมสกุลเงินที่เข้มงวด เช่น อาร์เจนตินา เวเนซุเอลา และคิวบา แต่สำหรับ “เอลซัลวาดอร์ เรามีเครือข่ายการชำระเงินที่ดี แล้วทำไมต้องโอนเงินด้วยสกุลเงินดิจิทัล” อาเซเบโดกล่าว\n\nชาวซัลวาดอร์ส่วนใหญ่ไม่ได้เทเงินจำนวนมากลงใน Bitcoin การสำรวจล่าสุดพบว่ามีผู้ตอบแบบสอบถามเพียงส่วนน้อยเท่านั้นที่ยังคงใช้กระเป๋าเงินดิจิทัล และมีธุรกิจเพียงไม่กี่แห่งที่ลงทะเบียนธุรกรรมใน Bitcoin ส่วนธนาคารกลางกล่าวว่า มีเพียง 2% ที่โอนเงินผ่านกระเป๋าเงินดิจิทัล\n\nกระนั้น รัฐบาลซัลวาดอร์ยังประกาศความสำเร็จในเรื่องนี้ โดย อเลฮานโดร เซลายา (Alejandro Zelaya) รัฐมนตรีว่าการกระทรวงการคลัง กล่าวว่า Bitcoin ดึงดูดการลงทุนและการท่องเที่ยวจากต่างประเทศ และเพิ่มการเข้าถึงทางการเงินแก่ประชากรที่ส่วนใหญ่ไม่มีบัญชีธนาคาร\n\nกระเป๋าเงินดิจิทัล Chivo มีผู้ใช้มากกว่า 4 ล้านคน และธนาคารกลางกล่าวว่า มีบริษัท 59 แห่งที่ทำธุรกิจเกี่ยวกับคริปโตเคอร์เรนซีและบล็อกเชน ที่มีสำนักงานจดทะเบียนในเอลซัลวาดอร์\n\nเซลายากล่าวว่า ฝ่ายบริหารยังคงวางแผนที่จะออกพันธบัตรที่ได้รับการสนับสนุนจาก Bitcoin โดยใช้เทคโนโลยีบล็อกเชน แม้ว่าราคาที่ลดลงของ Bitcoin จะกระทบต่อความเชื่อมั่น แต่เขามองว่าการหนุนแผนดังกล่าวจะทำให้กลายเป็นศูนย์กลางสำหรับบริการทางการเงินในอนาคตของเอลซัลวาดอร์\n\nความต้องการของประธานาธิบดีบูเคเลมาพร้อมข้อเสีย เมื่อกองทุนการเงินระหว่างประเทศได้ระงับการอนุมัติโครงการมูลค่า 1.3 พันล้านดอลลาร์ โดยอ้างเรื่องความเสี่ยงจาก Bitcoin จำนวน 2,381 เหรียญ ซึ่งรัฐบาลซื้อด้วยกองทุนสาธารณะที่มีมูลค่า 47.2 ล้านดอลลาร์ในราคาปัจจุบัน อันเป็นราคาที่ลดลงไปมากกว่าครึ่งในตอนที่ซื้อ\n\n“การทดลอง Bitcoin ที่สนับสนุนโดยฝ่ายบริหารของบูเคเล ได้เพิ่มการรับรู้ถึงความเสี่ยงของตลาดในประเทศอย่างมีนัยสำคัญ” ฟาเบียโน บอร์ซาโต (Fabiano Borsato) ประธานเจ้าหน้าที่ฝ่ายปฏิบัติการของ Torino Capital, LLC กล่าว “การดำเนินการนี้เกิดขึ้นในบริบทของการเงินสาธารณะที่เปราะบาง การขาดดุลทางการคลังที่สูงและต่อเนื่อง ตลอดจนความสงสัยเกี่ยวกับหลักนิติธรรมในประเทศ”\n\nถึงอย่างนั้น โดยรวมแล้วบูเคเลยังคงได้รับความนิยมอย่างมหาศาลในหมู่ชาวซัลวาดอร์ ส่วนใหญ่เป็นเพราะการปราบปรามกลุ่มอาชญากร การลงทุนในโครงสร้างพื้นฐาน และความพยายามในการส่งเสริมการท่องเที่ยว\n\nแม้การหนุน Bitcoin อาจจะยังไม่ประสบความสำเร็จมากนัก โดยการสำรวจเดือนพฤษภาคมพบว่า ผู้ตอบแบบสอบถาม 71.1% มองว่า Bitcoin ไม่ได้เข้ามาช่วยยกระดับทางการเงินของครอบครัว นอกจากนี้ Bitcoin ยังถูกมองเป็นความล้มเหลวของนโยบายที่ใหญ่เป็นอันดับสองของบูเคเลในปีที่ผ่านมา หลังอัตราเงินเฟ้อเร่งตัวขึ้น\n\nอ้างอิง:\n\nช่องทางติดตาม THE STANDARD WEALTH\n\nTwitter: twitter.com/standard_wealth\n\nInstagram: instagram.com/thestandardwealth\n\nOfficial Line คลิก https://lin.ee/xfPbXUP",
    "ผลประชามติรัฐธรรมนูญชิลี ไม่กลับไปหาฉบับเผด็จการ แต่ก็ไม่รับร่างฯ ฉบับก้าวหน้า": "ผลประชามติรัฐธรรมนูญชิลี ไม่กลับไปหาฉบับเผด็จการ แต่ก็ไม่รับร่างฯ ฉบับก้าวหน้า",
    "ผู้นำทั่วโลกน้อมเกล้าแสดงความอาลัย 'ควีนเอลิซาเบธ' สิ้นแล้วกษัตริย์ครองราชย์ยาวนานที่สุดของ UK": "อันโตนิโอ กูเตอร์เรส เลขาธิการใหญ่แห่งสหประชาชาติ ระบุว่า \"ในฐานะประมุขแห่งรัฐที่ครองราชย์นานที่สุดและพระชนมายุยืนที่สุดของสหราชอาณาจักร สมเด็จพระราชินีนาถ เอลิซาเบธที่ 2 ทรงเป็นที่ชื่นชมอย่างกว้างขวางทั่วโลก ต่อความกรุณา อุทิศตัวและความสง่างามของพระองค์ พระองค์สร้างความอุ่นใจตลอดช่วงเวลาแห่งการเปลี่ยนแปลงต่างๆ หลายทศวรรษ ในนั้นรวมถึงการปลดปล่อยอาณานิคมในแอฟริกาและเอเชีย และวิวัฒนาการของเครือจักรภพ\"\"สมเด็จพระราชินีนาถ เอลิซาเบธที่ 2 เป็นมิตรที่ดีกับสหประชาชาติ ทรงเสด็จเยือนสำนักงานใหญ่ของเราในนิวยอร์ก 2 ครั้ง แต่ละครั้งห่างกันกว่า 50 ปี พระองค์มุ่งมั่นอย่างหนักแน่นต่องานด้านการกุศลและปัญหาด้านสิ่งแวดล้อม และตรัสสร้างแรงบันดาลใจแก่บรรดาคณะผู้แทน ณ ที่ประชุมโลกร้อน COP26 ในกลาสโกว์ เกล้ากระหม่อมของแสดงความชื่นชมสมเด็จพระราชินีนาถ เอลิซาเบธที่ 2 ต่อความมั่นคงของพระองค์ การอุทิศตนตลอดชีวิตเพื่อรับใช้ประชาชนของพระองค์ โลกจะจดจำการอุทิศตัวและความเป็นผู้นำของพระองค์\"ประธานาธิบดีโจ ไบเดน แห่งสหรัฐฯ และจิล ไบเดน สุภาพสตรีหมายเลข 1 ระบุในถ้อยแถลงว่า \"ในโลกที่มีการเปลี่ยนแปลงอย่างต่อเนื่อง พระองค์ทรงยืนหยัดอย่างมั่นคง และเป็นบ่อเกิดแห่งความอุ่นใจและความภาคภูมิใจของชาวสหราชอาณาจักรหลายชั่วอายุ ในนั้นจำนวนมากไม่รู้ว่าประเทศของพวกเขาจะเป็นไปในทิศทางไหนหากปราศจากพระองค์ มรดกของเธอจะเป็นส่วนสำคัญในหน้าประวัติศาสตร์ของสหราชอาณาจักร และในเรื่องราวของโลกของเรา\"นเรนทรา โมดี นายกรัฐมนตรีอินเดีย กล่าวว่า \"สมเด็จพระราชินีนาถ เอลิซาเบธที่ 2 จะถูกจดจำในฐานะผู้กล้าหาญในช่วงเวลาของเรา พระองค์มอบแรงบันดาลใจผู้นำของประเทศและประชาชนของพระองค์ พระองค์ทรงเป็นบุคคลที่มีความสง่างามและมีทำนองคลองธรรมในชีวิตสาธารณะ ข้าพเจ้าของส่งความคิดคำนึงถึงครอบครัวของพระองค์และประชาชนชาวสหราชอาณจักร ในชั่วโมงอันน่าเศร้านี้\"เชห์บาซ ชารีฟ นายกรัฐมนตรีปากีสถาน ระบุในถ้อยแถลงว่า \"ขอแสดงความเสียใจอย่างสุดซึ้งต่อการจากไปของสมเด็จพระราชินีนาถ เอลิซาเบธที่ 2 ปากีสถานขอร่วมกับสหราชอาณาจักรและบรรดาชาติต่างๆ ในเครือจักรภพ ในการไว้อาลัยต่อการสวรรคตของพระองค์ กระผมขอน้อมเกล้าแสดงความอาลัยด้วยความจริงใจถึงเหล่าพระบรมวงศานุวงศ์ ประชาชนและรัฐบาลของสหราชอาณาจักร\"จันติน ทรูโด นายกรัฐมนตรีแคนาดา ระบุว่า \"มันเศร้าสลดใจอย่างที่สุด หลังเราได้ทราบข่าวการจากไปของกษัตริย์ที่ครองราชย์ยาวนานที่สุดของแคนาดา สมเด็จพระราชินีนาถ เอลิซาเบธที่ 2 พระองค์ทรงยืนหยัดอย่างมั่นคงในช่วงชีวิตของเรา และการรับใช้ชาวแคนาดาของพระองค์ จะยังคงเป็นส่วนสำคัญในประวัติศาสตร์ของประเทศของเราไปตลอดกาล\"จาซินดา อาร์เดิร์น นายรัฐมนตรีนิวซีแลนด์ น้อมเกล้าแสดงความอาลัยว่า \"ฉันรู้ว่าฉันต้องพูดแทนประชาชนทั่วนิวซีแลนด์ แสดงความเห็นใจอย่างสุดซึ้งถึงสมาชิกพระบรมวงศานุวงศ์ ต่อการจากไปของสมเด็จพระราชินี สำหรับเราพระองค์ทรงเป็นชื่นชมและเป็นกษัตริย์ที่เราให้ความเคารพอย่างสูง พระองค์ทรงเป็นเหมือนแม่และยายของพวกเรา\"แอนโธนี อัลบานีส นายกรัฐมนตรีออสเตรเลีย ระบุว่า \"ด้วยการจากไปของ สมเด็จพระราชินีนาถ เอลิซาเบธที่ 2 การครองราชย์ครั้งประวัติศาสตร์และการอุทิศทั้งชีวิตในการปฏฺิบัติพระราชกรณียกิจ ครอบครัว ความศรัทธาและการรับใช้ได้มาถึงจุดจบ หัวใจของชาวออสเตรเลียขอยืนเคียงข้างประชาชนชาวสหราชอาณาจักรผู้โศกเศร้าในวันนี้ เรารู้ดีว่าพวกรู้สึกอย่างไรที่ต้องสูญเสียส่วนสำคัญที่สร้างประเทศของพวกเขาขึ้นมา คำปลอบโยนสามารถพบได้ในคำตรัสของสมเด็จพระราชินีเองที่ว่า ความเศร้าคือราคาที่ต้องจ่ายเพื่อความรัก\"นอกจากไบเดนแล้ว ในส่วนของสหรัฐฯ มีบุคคลสำคัญหลายคนที่ร่วมน้อมเกล้าแสดงความอาลัยต่อการจากไปของ สมเด็จพระราชินีนาถ เอลิซาเบธที่ 2 ในนั้นรวมถึง แนนซี เพโลซี ประธานสภาผู้แทนราษฎรสหรัฐฯ มิตช์ แม็คคอนเนลล์ ผู้นำรีพับลิกันในวุฒิสภา อดีตประธานาธิบดีโดนัลด์ ทรัมป์ และเมลาเนีย ทรัมป์ ภริยา เช่นเดียวกับอดีตประธานาธิบดีบารัค โอบามา อดีตประธานาธิบดีจอร์จ ดับเบิลยู.บุช และอดีตประธานาธิบดีบิล คลินตันในส่วนของฟากฝั่งยุโรป อัวร์ซูลา ฟอน แดร์ ไลเอิน ประธานคณะกรรมาธิการยุโรป และ ชาร์ลส์ มิเชล ประธานคณะมนตรียุโรป น้อมเกล้าแสดงความอาลัย เช่นเดียวกัน แมกดาลีนา แอนเดอร์สัน นายกรัฐมนตรีสวีเดน โอลาฟ โชลส์ นายกรัฐมนตรีเยอรมนี มาริโอ ดรากิ นายกรัฐมนตรีอิตาลี ประธานาธิบดีเอ็มมานูเอล มาครง แห่งฝรั่งเศส นายกรัฐมนตรีแปเดอร์ เฟียลา ชองสาธารณรัฐเช็ก ประธานาธิบดีวลาดิมีร์ ปูติน แห่งรัสเซีย และประธานาธิบดีโวโลดิมีร์ เซเลนสกี แห่งยูเครนส่วนทวีปอื่นๆ ที่ร่วมน้อมเกล้าแสดงความอาลัยในเบื้องต้นแล้วก็มี ประธานาธิบดีสหรัฐอาหรับเอมิเรตส์ ประธานาธิบดีอิรัก รัฐมนตรีว่าการกระทรวงการต่างประเทศฮอนดูรัส รัฐบาลอาร์เจนตินา ประธานาธิบดีนิโคลัส มาดูโร แห่งเวเนซุเอลา ประธานาธิบดีเอกวาดอร์ ประธานาธิบดีปารากวัย รัฐมนตรีต่างประเทศเม็กซิโก รัฐมนตรีต่างประเทศคอสตาริกา ประธานาธิบดีปานามา ประธานาธิบดีเอลซัลวาดอร์ประธานาธิบดีสาธารณรัฐโดมินิกัน ประธานาธิบดีกัวเตมาลา ประธานาธิบดีเปรู ประธานาธิบดีกานา ประธานาธิบดีแอฟริกาใต้ และประธานาธิบดีจาไมกานอกจากนี้ ราชวงศ์อื่นๆ ในต่างแดนได้ทยอยน้อมเกล้าแสดงความอาลัย ไม่ว่าจะเป็น สมเด็จพระราชาธิบดีวิลเลิม-อเล็กซานเดอร์แห่งเนเธอร์แลนด์ สมเด็จพระราชาธิบดีฮารัลด์ที่ 5 แห่งนอร์เวย์ สมเด็จพระราชาธิบดีคาร์ลที่ 16 กุสตาฟแห่งสวีเดน และสมเด็จพระราชาธิบดีอับดุลลอฮ์ที่ 2 แห่งจอร์แดน(ที่มา : บีบีซี/รอยเตอร์)",
    "พสกนิกรหลั่งไหลต่อคิว ถวายเคารพ \"พระบรมศพ\"": ""
}