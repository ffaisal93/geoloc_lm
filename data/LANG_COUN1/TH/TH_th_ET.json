{
    "เผยแล้ว พญานาก (เคย) มีอยู่จริง เมื่อ 3 ล้านปีก่อน": "การค้นพบนี้ถือว่าเป็นหลักฐานฟอสซิลนากที่มีขนาดใหญ่ที่สุดในโลกที่เคยมีการค้นพบมา ทั้งนี้ทีมวิจัยตั้งใจที่จะศึกษากระดูกต้นขาและเคลือบฟันของนากยักษ์นี้เพิ่มเติมในรายละเอียด เพื่อที่จะหาคำตอบเพิ่มเติมว่ามันมีการดำรงชีวิตอย่างไรในระบบนิเวศขณะนั้น และเพราะเหตุใดพวกมันจึงสูญพันธุ์ไปเมื่อประมาณ 2-3 ล้านปีก่อน\n\nเครดิตรูปภาพ: Sabine Riffaut, Camille Grohé / Palevoprim / CNRS – Université de Poitiers\n\nเอกสารอ้างอิง: Camille GROHÉ et al, Lutrinae Bonaparte, 1838 (Carnivora, Mustelidae) from the Plio-Pleistocene of the Lower Omo Valley, southwestern Ethiopia: systematics and new insights into the paleoecology and paleobiogeography of the Turkana otters, Comptes Rendus Palevol (2022). DOI: 10.5852/cr-palevol2022v21a30\n\nโดย อ.เจษฎา เด่นดวงบริพันธ์ ได้แชร์โพสต์ดังกล่าวและระบุว่า\n\nพญานาก (เคย) มีอยู่จริง เมื่อ 3 ล้านปีก่อน แถวประเทศเอธิโอเปีย ตัวยาวกว่า 2 เมตร หนักกว่า 220 กิโล\n\nติดตามข่าวสารเพิ่มเติมได้ที่ thainewsonline",
    "เรือสินค้าบรรทุกข้าวสาลีของยูเครนลำแรกใกล้ถึงเอธิโอเปียแล้ว แก้ขาดแคลนอาหาร": "\n\nโครงการอาหารโลก (WFP) หน่วยงานด้านมนุษยธรรมในสังกัดขององค์การสหประชาชาติ (UN)เปิดเผยว่า เรือเอ็มวี เบร็ฟ คอมมานเดอร์ ซึ่งบรรทุกข้าวสาลี 23,000 ตัน จากยูเครนแล่นเข้าเทียบเท่าเรือของกรุงจิบูตี สาธารณรัฐจิบูตี ในวันนี้ ก่อนมุ่งหน้าไปยังปลายทางคือ เอธิโอเปีย ซึ่งอยู่ใกล้กันและประสบปัญหาขาดแคลนอาหารอย่างหนัก นับเป็นเรือสินค้าลำแรกที่แล่นจากยูเครนมุ่งหน้ายังทวีปแอฟริกานับตั้งแต่มีการสู้รบในยูเครนในเดือนกุมภาพันธ์ ใช้เวลาเดินทางราว 2 สัปดาห์\n\n\n\nสำหรับข้าวสาลีดังกล่าว องค์กร WFP เป็นผู้จัดซื้อจากยูเครน เพื่อนำไปแจกจ่ายให้กับผู้อพยพในเอธิโอเปียราว 1.5 ล้านคนต่อเดือน ไม่มากพอสำหรับแจกจ่ายให้กับคนทั่วประเทศ เนื่องจาก เอธิโอเปียประสบปัญหาด้านมนุษยธรรมหลายๆด้านอยู่ก่อนแล้ว เช่น ประสบภัยแล้งมาหลายปี และเกิดสงครามกลางเมืองในภูมิภาคทีเกรย์ ทางตอนเหนือของประเทศ ประชาชนราว 20 ล้านคนต้องการความช่วยเหลือด้านมนุษยธรรมเร่งด่วน\n\n\n\nหลังจากเรือแล่นถึงเอธิโอเปีย เจ้าหน้าที่ WFP คาดว่าจะใช้เวลาหนึ่งสัปดาห์ในการขนถ่ายสินค้าจากเรือขึ้นรถบรรทุก เพื่อขนส่งไปแจกจ่ายให้กับประชาชน ก่อนหน้านี้ ยูเครนและรัสเซีย บรรลุข้อตกลงกับตุรกีและยูเอ็นเมื่อเดือนที่แล้ว เพื่อเปิดช่องทางให้เรือขนส่งสินค้าประเภทอาหารจากยูเครนแล่นผ่านทะเลดำไปสู่ตลาดโลกอย่างปลอดภัย\n\n\n\n\n\n\n\n\n\n\n\n#โครงการอาหารโลก\n\n\n\n#เรือสินค้ายูเครน\n\n\n\n#เอธิโอเปีย",
    "‘คิปโชเก้’ ทุบสถิติโลกมาราธอนอีกครั้ง เข้าเส้นชัย 2.01.09 ชั่วโมง": "‘คิปโชเก้’ ทุบสถิติโลกมาราธอนอีกครั้ง เข้าเส้นชัย 2.01.09 ชั่วโมง\n\nอีลิอุด คิปโชเก้ ปอดเหล็กเคนยา เจ้าของสถิติโลก ทุบสถิติของตัวเองและสร้างสถิติโลกขึ้นใหม่ ในการแข่งขันเบอร์ลิน มาราธอน ที่กรุงเบอร์ลิน ประเทศเยอรมนี เมื่อวันที่ 25 กันยายน\n\nคิปโชเก้เคยทำสถิติโลกไว้ที่เบอร์ลิน มาราธอน เมื่อปี 2018 ที่ 2.01.39 ชั่วโมง และครั้งนี้เข้าเส้นชัยด้วยเวลา 2.01.09 ชั่วโมง\n\nแชมป์ฝ่ายหญิงเป็นของติกิสต์ อัสเซฟา จากเอธิโอเปีย 2.15.37 ชั่วโมง",
    "รบไป เจรจาไป สามารถกระทำได้": "โลกในปัจจุบันนี้ มีจุดขัดแย้งอย่างดุเดือดกันอยู่หลายจุด ซึ่งสร้างความหวาดหวั่นให้กับชาวโลกว่า มันจะลามปาม จนสร้างภาระในเรื่องการดูแลผู้อพยพลี้ภัย การช่วยเหลือทางด้านมนุษยธรรม และการป้องกันและระงับการแพร่ขยายของโรคระบาดแก่ประเทศต่างๆ ในโลกขนาดไหน\n\nความขัดแย้งบนโลกอาจแบ่งได้เป็น3 กลุ่มด้วยกันคือ\n\n1.กลุ่มสงครามกลางเมือง ดังเช่นที่ ซีเรีย ลิเบีย เยเมน โซมาเลีย เอธิโอเปีย และเมียนมา\n\n2.กลุ่มสงครามสู้รบ เช่นที่ยูเครน ระหว่างยูเครนกับรัสเซีย โดยฝ่ายยูเครนได้รับการสนับสนุนจากสหรัฐฯ ยุโรปตะวันตก และพันธมิตร เช่น ออสเตรเลีย ญี่ปุ่น และเกาหลีใต้ รวมทั้งสงครามระหว่าง อิสราเอล กับปาเลนไตน์\n\n3.กลุ่มประเทศที่แสดงศักดาเข้าหากัน เช่น ระหว่างสหรัฐอเมริกากับจีน เกาหลีเหนือ กับเกาหลีใต้ จีนแผ่นดินใหญ่กับจีนเกาะไต้หวัน อินเดียกับจีน อินเดียกับปากีสถาน อิสราเอลกับอิหร่าน องค์การนาโตกับรัสเซีย ซาอุดีอาระเบียกับอิหร่าน\n\nนอกจากนั้น ก็ยังมีเรื่องการมุ่งปราบปรามชนกลุ่มน้อยชาติพันธุ์เคิร์ด (Kurds) โดยเตอรกี การประลองกำลังและเผชิญหน้ากันระหว่างชาวอิรักชาตินิยม กับชาวอิรักนิกายชีอะห์ (ศาสนาอิสลาม) ที่ได้รับการสนับสนุนจากอิหร่าน ซึ่งทั้งหมดนี้โดยเฉพาะในกรณีสงครามรัสเซีย-ยูเครน สงครามกลางเมืองในซีเรีย ลิเบีย เยเมน โซมาเลีย เอธิโอเปีย และเมียนมา ก็อยู่ในสภาวะของการตรึงกำลัง หรือยันทัพกันอยู่ โดยไม่มีฝ่ายหนึ่งฝ่ายใดมีแนวโน้มว่า จะชนะเด็ดขาดซึ่งก็น่าจะอำนวยให้มีการเจรจายุติการหยุดยิงและร่วมกันวางรูปแบบโครงสร้างทางการเมืองในอนาคต เพื่อให้ทุกฝ่ายมีที่ยืนในสังคมของตน โดยไม่มีฝ่ายหนึ่งฝ่ายใดมีอำนาจเหนืออีกฝ่าย\n\nส่วนการคุกคามทั้งด้วยวาจา ด้วยการซ้อมรบ หรือการทดลองอาวุธยุทโธปกรณ์นั้น ก็มิได้เป็นการขวางกั้นมิให้มีการเจรจาหารือเกิดขึ้น โดยเฉพาะระหว่างสหรัฐอเมริกากับจีน ฝ่ายอเมริกาเหนือ ยุโรปกับรัสเซีย ฝ่ายเกาหลีเหนือ กับเกาหลีใต้ หรือแม้กระทั่งอินเดียกับจีน ในเรื่องข้อพิพาทเขตแดน เช่นเดียวกันกับปัญหาระหว่างปากีสถานกับอินเดีย ในประเด็นแคว้นแคชเมียร์ ซึ่งก็ขึ้นอยู่กับบรรดาผู้นำทั้งหลายว่า จะมุ่งเอาแพ้เอาชนะกันให้ถึงที่สุด หรือจะมุ่งที่จะใฝ่หาจุดร่วมจุดสมานฉันท์ เพราะความยืดเยื้อของการขัดแย้ง การเผชิญหน้าในรูปแบบต่างๆ นอกจากจะไม่เป็นสิ่งที่ดีต่อประชาชนพลเมืองของประเทศนั้นๆ แล้ว ก็ยังส่งผลกระทบต่อชาวโลกอย่างกว้างขวางอีกด้วย\n\nในขณะเดียวกัน โลกยังมีเรื่องที่จะต้องร่วมมือกันเป็นสำคัญอีกมากมาย เช่น การต่อสู้กับสภาวะโลกร้อน การต่อสู้กับโรคระบาดต่างๆ การต่อสู้กับความคิดอ่านที่สุดโต่ง ใช้ความรุนแรงเป็นเครื่องมือและตัดสิน ไปจนถึงการลดอาวุธ ทั้งอาวุธในรูปแบบและอาวุธนิวเคลียร์ ซึ่งจะช่วยในการประหยัดเงินตรา และนำเอาเงินส่วนนั้นไปใช้ในการพัฒนาสังคม เพื่อส่งเสริมความมั่นคงปลอดภัยของชีวิต ไปจนถึงการช่วยลดความเหลื่อมล้ำกับปัญหาความยากจน และแก้ปัญหาการอพยพลี้ภัย ที่มักจะถูกสอดแทรกด้วยขบวนการค้ามนุษย์ และมิจฉาชีพ\n\nต่างๆ แท\n\nโลกมีเรื่องที่เป็นปัญหาร่วมกันมากหลายที่ต้องการความร่วมมือ และฉะนั้นการเผชิญหน้ากันไม่ใช่เรื่องสร้างสรรค์แต่อย่างใด ถือเป็นการทำร้ายซ้ำเติมมวลมนุษยชาติยิ่งขึ้นอีกด้วย\n\nชาวโลกตาดำๆ จึงต้องร่วมกันออกมาเรียกร้องให้บรรดาผู้นำประเทศทั้งหลายได้มีขันติ มีสติ และมีความเอื้ออาทรต่อกันและกันมิเช่นนั้นแล้วความหายนะทั้งหลายจะมาเยือนสู่โลกยิ่งขึ้นไปอีก\n\nมนุษย์มีสติปัญญา และขีดความสามารถที่เป็นได้ทั้งผู้สร้างและผู้ทำลาย ซึ่งทุกศาสนาก็สั่งสอนและแนะนำให้มวลมนุษยชาติจะต้องอยู่ร่วมกันอย่างสร้างสรรค์ และเกื้อกูลช่วยเหลือกันการมุ่งทำลายประหัตประหารกันก็เป็นการละเมิดคำสั่งสอน และเป็นการปล่อยให้อวิชชาและอารมณ์ เป็นตัวครอบงำสติปัญญา และความนึกคิดที่สูงส่ง เท่ากับว่ามนุษย์นั้นพ่ายแพ้ต่อตนเอง แต่ก็คงไม่สายจนเกินไปที่จะร่วมกันออกมาตั้งสติและทบทวน เพื่อการอยู่ร่วมกันอย่างสันติ และที่สำคัญขณะที่กำลังสู้รบประหัตประหารกันอยู่นั้น ก็ยังอยู่ในวิสัยที่จะเปิดการเจรจา เพื่อหาข้อยุติ และเสริมสร้างสันติภาพและสันติสุขควบคู่กันไปได้\n\nกษิต ภิรมย์\n\nkasitfb@gmail.com",
    "อุตินิยมวิทยาโลกชี้ “จะงอยแอฟริกา” จ่อแล้งหนักที่สุดในรอบกว่า 40 ปี": "สำนักข่าวรอยเตอร์ส รายงานจากเมืองเจนีวา ประเทศสวิตเซอร์แลนด์ เมื่อวันที่ 28 ส.ค. ว่า แนวโน้มล่าสุดยืนยันความกลัวของหน่วยงานช่วยเหลือที่ได้รับคำเตือนเป็นเวลาหลายเดือน เกี่ยวกับผลกระทบที่เลวร้ายลงของภัยแล้งต่อ เอธิโอเปีย, โซมาเลีย และพื้นที่หลายส่วนของ เคนยา รวมถึงความเสี่ยงของความอดอยากใน โซมาเลีย อีกครั้ง หลังเคยมีผู้เสียชีวิตนับแสนคนจากวิกฤติครั้งที่แล้ว เมื่อประมาณ 10 ปีก่อน\n\nAs drought and hunger worsen in Horn of Africa, @CREWSinitiative and @icpac_igad launch project to strengthen #EarlyWarningEarlyAction and weather services in Ethiopia, Somalia and Sudan\n\nWMO is an implementing partnershttps://t.co/j1ZxBsB6Ov\n\nPhoto: @UNICEF Mulugaeta Ayene pic.twitter.com/wfgYiccUCd — World Meteorological Organization (@WMO) August 25, 2022\n\n“มันเป็นเรื่องน่าเศร้าที่แบบจำลองของเราแสดงด้วยความมั่นใจในระดับสูงว่า พวกเรากำลังเข้าสู่ฤดูฝนที่แห้งแล้งติดต่อกันเป็นครั้งที่ 5 ในจะงอยแอฟริกา” นายกูเลอิด อาร์ทาน ผู้อำนวยการศูนย์การคาดการณ์สภาพภูมิอากาศ และการประยุกต์แห่งหน่วยงานเพื่อการพัฒนาระหว่างรัฐบาล (ไอซีพีเอซี) ซึ่งเป็นศูนย์สภาพอากาศของดับเบิลยูเอ็มโอในภูมิภาคแอฟริกาตะวันออก กล่าวเสริมว่า “ในเอธิโอเปีย, เคนยา และ โซมาเลีย เรากำลังเผชิญกับภัยพิบัติด้านมนุษยธรรมอย่างที่ไม่เคยมีมาก่อน”\n\nนอกจากนี้ ภัยแล้งยังเกิดขึ้นพร้อมกับราคาอาหารและเชื้อเพลิงที่สูงขึ้นทั่วโลก ซึ่งได้รับแรงหนุนจากสงครามในยูเครน และส่งผลกระทบต่อหลายส่วนของแอฟริกาหนักที่สุด ขณะที่องค์การอนามัยโลก (ดับเบิลยูเอชโอ) ระบุว่า ประชากรกว่า 80 ล้านคนใน 7 ประเทศของภูมิภาค ได้แก่ จิบูตี, เอธิโอเปีย, เคนยา, โซมาเลีย, ซูดานใต้, ซูดาน และ ยูกันดา ถูกประเมินว่ามีความไม่มั่นคงทางอาหาร\n\n“ดับเบิลยูเอชโอรู้สึกกังวลต่อสถานการณ์นี้อย่างมาก และมันทำให้หลายครอบครัวใช้วิธีการที่สิ้นหวังเพื่อเอาชีวิตรอด” นางคาร์ลา ดรายส์เดล โฆษกของดับเบิลยูเอชโอ กล่าวในการแถลงการณ์สรุป.\n\nเครดิตภาพ : GETTY IMAGES",
    "‘โบอิ้ง’ อ่วม! ยอมถูกปรับอีก $200 ล้าน จบคดี ‘ให้ข้อมูลบิดเบือน’ เรื่องความปลอดภัย 737 MAX": "SEC แถลงเมื่อสัปดาห์ที่แล้วว่า ทางโบอิ้ง “ทราบดี” ว่าอุบัติเหตุครั้งแรกเกิดจากระบบควบคุมการบินมีปัญหา ทว่ายังออกมาพูดให้สาธารณชนเชื่อมั่นว่าเครื่องบินลำดังกล่าว “ปลอดภัยพอๆ กับเครื่องบินทุกรุ่นที่ใช้งานกันอยู่”เดนนิส มุยเลนเบิร์ก อดีตประธานเจ้าหน้าที่บริหารโบอิ้ง ยินยอมที่จะจ่ายค่าปรับ 1 ล้านดอลลาร์เพื่อจบข้อครหานี้เช่นกันแกรี เกนสเลอร์ (Gary Gensler) ประธาน SEC ระบุว่า “ในช่วงเวลาวิกฤตที่เกิดโศกนาฏกรรมอันน่าเศร้า เป็นสิ่งสำคัญมากที่บริษัทและผู้บริหารจะต้องออกมาให้ข้อมูลที่ชัดเจนและโปร่งใสต่อนักลงทุน” ทว่า โบอิ้ง และมุยเลนเบิร์ก “กลับใช้คำพูดที่ทำให้นักลงทุนเข้าใจผิดเกี่ยวกับการตกของเครื่องบินโบอิ้ง 2 ลำในปี 2018 และ 2019”การชำระค่าปรับครั้งนี้ถือเป็นความเสียหายล่าสุดที่ โบอิ้ง ได้รับจากกรณีเครื่องบินไลอ้อนแอร์อินโดนีเซียประสบอุบัติเหตุตกทะเลเมื่อเดือน ต.ค. ปี 2018 และตามมาด้วยโศกนาฏกรรมสายการบิน เอธิโอเปียน แอร์ไลน์ เมื่อเดือน มี.ค. ปี 2019 ซึ่งคร่าชีวิตลูกเรือและผู้โดยสารไปทั้งสิ้น 346 คนผลการสอบสวนพบว่าทั้ง 2 กรณีเกิดจากความบกพร่องของระบบควบคุมการบิน MCAS (Maneuvering Characteristics Augmentation System) ในเครื่อง 737 MAXโบอิ้ง ซึ่งไม่ได้ “ยอมรับ” หรือ “ปฏิเสธ” ผลการตรวจสอบของ SEC ยืนยันว่าทางบริษัท “ได้แก้ไขปรับปรุงถึงระดับฐานราก” เพื่อเพิ่มความปลอดภัยให้โบอิ้ง 737 MAX และข้อตกลงยุติคดีครั้งนี้ถือเป็นความพยายามส่วนหนึ่งที่จะจบปัญหาด้านกฎหมายที่เกี่ยวข้องกับอุบัติเหตุทั้ง 2 ครั้งปีที่แล้ว โบอิ้งได้บรรลุข้อตกลงจ่ายเงินชดเชยให้แก่ครอบครัวของผู้เสียชีวิตจากอุบัติเหตุเครื่องบินโบอิ้ง 737 MAX ของสายการเอธิโอเปียนแอร์ไลน์สตกเมื่อต้นปี 2019 และยอมแสดงความรับผิดต่อโศกนาฏกรรมที่เกิดขึ้นสำนักงานบริหารการบินแห่งชาติสหรัฐฯ (FAA) กำหนดให้นักบิน 737 MAX ทุกคนต้องเข้ารับการฝึกใช้ระบบควบคุม MCAS ใหม่ รวมถึงให้โบอิ้งต้องเพิ่มมาตรการความปลอดภัยและปรับปรุงซอฟต์แวร์เพิ่มเติม ก่อนจะไฟเขียวให้เครื่องบินรุ่นนี้กลับมาใช้งานได้อีกครั้งสำหรับโบอิ้ง 737 MAX เป็นเครื่องบินพิสัยกลางรุ่นใหม่ที่พัฒนาปรับปรุงมาจากรุ่น 737 เดิมที่ขึ้นบินเป็นครั้งแรกในปี 1967 ซึ่งปัญหาที่เกิดขึ้นได้บั่นทอนชื่อเสียงของโบอิ้งไปไม่น้อย และทำให้บริษัทสูญเสียรายได้ไปไม่ต่ำกว่า 20,000 ล้านดอลลาร์ที่มา : รอยเตอร์",
    "โบอิ้งอ่วม โดนปรับ 200 ล้านเหรียญ เหตุทำนักลงทุนเข้าใจผิด เรื่องเครื่องบิน 737 Max": "โบอิ้งอ่วม โดนปรับ 200 ล้านเหรียญ เหตุทำนักลงทุนเข้าใจผิด เรื่องเครื่องบิน 737 Max\n\nสำนักข่าวเอเอฟพี และรอยเตอร์รายงานว่า สำนักงานคณะกรรมการกำกับหลักทรัพย์และตลาดหลักทรัพย์สหรัฐแถลงเมื่อวันที่ 22 กันยายนว่า คณะกรรมการตลาดหลักทรัพย์ฯได้สั่งปรับเงินบริษัท โบอิ้ง ผู้ผลิตเครื่องบินชื่อดังสัญชาติสหรัฐ ราว 200 ล้านเหรียญสหรัฐ หรือราว 7,471 ล้านบาท โทษฐานทำให้นักลงทุนเข้าใจผิดด้วยการให้ความมั่นใจถึงความปลอดภัยของเครื่องบินโบอิ้ง รุ่น 737 Max ซึ่งถูกสั่งห้ามบินไป 20 เดือนหลังเกิดเหตุเครื่องบินรุ่น 737 max ตกถึง 2 ครั้ง จนทำให้มีผู้เสียชีวิตรวมถึง 346 ศพ\n\nโดยโบอิ้งตกลงยอมจ่ายค่าปรับเพื่อจบข้อหาการละเมิดบทบัญญัติต่อต้านการฉ้อโกงของกฎหมายหลักทรัพย์สหรัฐ โดยคณะกรรมการตลาดหลักทรัพย์สหรัฐกล่าวในการแถลงว่าบริษัทโบอิ้งและผู้บริหารเอากำไรมาก่อนชีวิตคน\n\nด้านนายเดนนิส มุยเลนเบิร์ก อดีตซีอีโอของโบอิ้ง ก็ได้ตกลงยอมจ่ายค่าปรับราว 1 ล้านเหรียญ หรือราว 37 ล้านบาทแล้วเพื่อจบข้อหาเดียวกันในคดีแพ่ง\n\nการปรับดังกล่าวถือเป็นความเสียหายล่าสุดที่โบอิ้งได้รับจากเครื่องบินรุ่น 737 Max หลังการตกของเครื่อง 737 Max ของสายการบินไลออนแอร์ในประเทศอินโดนีเซียในเดือนตุลาคม ปี 2018 และสายการบิน เอธิโอเปียน แอร์ไลน์ ในประเทศเอธิโอเปียในเดือนมีนาคมปี 2019\n\nหนึ่งเดือนหลังการตกของไลออน แอร์ ในแถลงการณ์ของบริษัทโบอิ้งที่รับรองโดยนายมุยเลนเบิร์ก โบอิ้งได้แถลงถึงสาเหตุการตกของเครื่อง 737 Max ไม่หมดทุกสาเหตุ โดยโบอิ้งกล่าวว่าสาเหตุการตกดังกล่าวเกิดจากความผิดพลาดของนักบิน และการซ่อมบำรุงที่ไม่ได้มาตรฐาน ในแถลงการนั้น โบอิ้งได้กล่าวถึงความปลอดภัยของตัวเครื่อง แต่ไม่ได้เปิดเผยข้อมูลที่ว่าโบอิ้งทราบถึงปัญหาความปลอดภัยของแผงควบคุมการบิน และต้องได้รับการออกแบบใหม่\n\nนายแกรี เกนสเลอร์ หัวหน้าคณะกรรมการกำกับหลักทรัพย์และตลาดหลักทรัพย์สหรัฐกล่าวในแถลงข่าวว่า ในช่วงเวลาวิกฤต และช่วงเวลาที่น่าเศร้า มันสำคัญอย่างยิ่งที่บริษัทและผู้บริหารควรให้ข้อมูลทั้งหมดที่มี และให้ข้อเท็จจริงแก่นักลงทุน แต่โบอิ้ง และนายมุยเลนเบิร์กไม่ได้รักษาพันธกิจพื้นฐานที่สุด โดยพวกเขาหลอกลวงนักลงทุนโดยให้ความมั่นใจแก่นักลงทุนถึงความปลอดภัยของตัวเครื่อง 737 Max ทั้งๆ ที่พวกเขารู้ว่าตัวเครื่องอาจมีปัญหาร้ายแรงในด้านความปลอดภัย",
    "สังคมโลก : ภัยคุกคามร้ายแรง": "นายเดวิด บีสลีย์ ผู้อำนวยการโครงการอาหารโลก (ดับเบิลยูเอฟพี) กล่าวต่อคณะมนตรีความัม่นคงแห่งสหประชาชาติ (ยูเอ็นเอสซี) เมื่อไม่นานมานี้ ว่าประชากรโลก 345 ล้านคน ใน 82 ประเทศ ที่เผชิญกับความไม่มั่นคงด้านอาหารอย่างเฉียบพลัน มีจำนวนมากกว่าตัวเลขผู้ที่ประสบสภาวะดังกล่าว ก่อนการระบาดโรคโควิด-19 เมื่อปี 2563 ถึง 2 เท่า\n\n“What was a wave of hunger is now a tsunami of hunger.\" — @WFPChief https://t.co/gfOOObp6rz — World Food Programme (@WFP) September 17, 2022\n\nบีสลีย์ กล่าวว่า มันเป็นเรื่องที่น่าหนักใจอย่างยิ่ง ที่ผู้คนมากกว่า 50 ล้านคนใน 45 ประเทศ กำลังทุกข์ทรมานจากภาวการณ์ขาดแคลนอาหารอย่างรุนแรง และกำลัง “เข้าใกล้ความอดอยาก” โดยบ่งชี้ว่า ความขัดแย้งที่เพิ่มขึ้น, วิกฤติระลอกคลื่นด้านเศรษฐกิจ, การเปลี่ยนแปลงสภาพอากาศ, ราคาเชื้อเพลิงที่พุ่งสูง และสงครามในยูเครน ล้วนเป็นสาเหตุที่ผลักดันให้ผู้คนจำนวนมากขยับเข้าสู่ภาวะอดอยากมากขึ้น\n\nAs this year's #UNGA gets underway, the number of people experiencing extreme hunger is accelerating at an unprecedented pace.\n\n\n\nUnderstand what’s driving the global #FoodCrisis – and what’s needed from world leaders to stop it. pic.twitter.com/zIFKBkAKOJ — World Food Programme (@WFP) September 15, 2022\n\nแม้มีข้อตกลงในเดือน ก.ค.ที่ผ่านมา ซึ่งอนุญาตให้มีการขนส่งธัญพืชยูเครนจากท่าเรือในทะเลดำ 3 แห่งที่ถูกรัสเซียปิดกั้น และการพยายามนำปุ๋ยรัสเซียกลับเข้าสู่ตลาดโลกอย่างต่อเนื่อง “แต่มันมีความเสี่ยงที่แท้จริง และความเสี่ยงอันตรายของความอดอยากหลายครั้งในปีนี้” จนอาจกลายเป็นวิกฤติการณ์ต่อเนื่องในปีหน้า\n\nอนึ่ง ยูเอ็นเอสซี กำลังมุ่งเน้นไปที่ความไม่มั่นคงด้านอาหารที่เกิดจากความขัดแย้ง และความเสี่ยงของภาวะอดอยากในเอธิโอเปีย, ไนจีเรียตะวันออกเฉียงเหนือ, ซูดานใต้ และเยเมน ทว่าบีสลีย์ และนายมาร์ติน กริฟฟิธส์ หัวหน้าด้านมนุษยธรรมของยูเอ็น กล่าวเตือนเกี่ยวกับวิกฤติอาหารในโซมาเลีย ซึ่งทั้งสองไปเยือนเมื่อเร็ว ๆ นี้ และกริฟฟิธส์ยังเพิ่มอัฟกานิสถานลงในรายชื่ออันดับต้น ๆ ด้วย\n\nNo mattter the challenge, @WFP will do whatever it takes to reach people living in the most remote locations with food assistance.\n\n\n\nSee how we do it in #SouthSudan by navigating the Sudd, one of the world's largest wetlands????️???? pic.twitter.com/CsPYnhh9h9 — WFP Supply Chain (@WFPLogistics) September 13, 2022\n\nกริฟฟิธส์ กล่าวว่า ความไม่มั่นคงด้านอาหารที่เพิ่มขึ้นและขยายวงกว้างมากขึ้น เป็นสิ่งที่เกิดจากผลกระทบของความขัดแย้งและความรุนแรง ทั้งทางตรงและทางอ้อม ซึ่งคร่าชีวิตและทำร้ายพลเรือนจำนวนมาก, บีบบังคับหลายครอบครัวให้ออกจากแผ่นดินที่พวกเขาพึ่งพาเพื่อหารายได้และอาหาร กระทั่งนำไปสู่การถดถอยทางเศรษฐกิจ และราคาอาหารที่เพิ่มสูงขึ้นจนพวกเขาไม่สามารถซื้อได้\n\nขณะที่บีสลีย์กล่าวเสริมว่า สงครามในยูเครนทำให้ภาวะเงินเฟ้อขยับตัวขึ้นในเยเมน ซึ่งพึ่งพาการนำเข้าอาหารมากถึง 90% นอกจากนี้ ซูดานใต้ยังประสบกับ “อัตราความหิวโหยรุนแรงสูงสุด” นับตั้งแต่การประกาศอิสรภาพจากซูดาน เมื่อปี 2554 โดยบีสลีย์กล่าวว่า ชาวซูดานใต้ราว 7.7 ล้านคน หรือมากกว่า 60% ของประชากรในประเทศ กำลังเผชิญความไม่มั่นคงด้านอาหารในระดับที่แย่ลงหรือถึงขั้นวิกฤติ\n\nสำหรับพื้นที่ทางตะวันออกเฉียงเหนือของไนจีเรีย รายงานระบุว่า ประชาชนมากกว่า 4.1 ล้านคน กำลังเผชิญกับความไม่มั่นคงด้านอาหารในระดับสูง รวมกับอีกราว 588,000 คน ที่ประสบกับระดับฉุกเฉินระหว่างเดือน มิ.ย.-ส.ค. ที่ผ่านมา และยูเอ็นเกรงว่า “บางคนอาจอยู่ในระดับหายนะ หรือกำลังจะเสียชีวิตแล้ว”\n\nทั้งนี้ทั้งนั้น กริฟฟิธส์เรียกร้องให้ยูเอ็นเอสซี “พยายามอย่างสุดความสามารถ” ในการยุติความขัดแย้งเหล่านี้ และเพิ่มเงินทุนสำหรับปฏิบัติการด้านมนุษยธรรม โดยกล่าวว่า การเรียกร้องของยูเอ็นใน 3 ประเทศข้างต้น รวมถึงเอธิโอเปีย “ต่ำกว่าครึ่งหนึ่งของเงินทุนที่ต้องการ”.\n\nเลนซ์ซูม\n\nเครดิตภาพ : GETTY IMAGES",
    "'WHO' เพิ่มสหรัฐในกลุ่มประเทศที่มีไวรัสโปลิโอหมุนเวียน": "เว็บไซต์นิตยสารฟอร์บส์ รายงานว่า ศูนย์ควบคุมและป้องกันโรคของสหรัฐ ฯ (ซีดีซี) ระบุในวันอังคาร( 13 ก.ย.)ว่า ดับเบิลยูเอชโอ เพิ่มสหรัฐฯ เข้าสู่บัญชีประเทศที่มี ไวรัสโปลิโอ หมุนเวียนจากการระบาดของ ไวรัสโปลิโอ ชนิดกลายจากวัคซีนซึ่งกำลังเกิดขึ้นในรัฐนิวยอร์ก\n\nซีดีซี ระบุว่า สหรัฐเข้าเกณฑ์ของ ดับเบิลยูเอชโอ การขึ้นบัญชีประเทศที่มี ไวรัสโปลิโอ ชนิดกลายจากวัคซีนระบาด เช่นเดียวกับ ประเทศอย่าง เยเมน, โซมาเลีย, บูร์กินาฟาโซ, ยูกันดา, เอธิโอเปีย, กานา และเอริเทรีย จึงทำให้สหรัฐกลายเป็นประเทศเดียวใน ทวีปอเมริกา ที่มีชื่อในบัญชีนี้ ส่วนประเทศร่ำรวยอื่นๆ ที่ถูกขึ้นบัญชีรวมถึง สหราชอาณาจักรและอิสราเอล\n\nเกณฑ์การขึ้นบัญชีของดับเบิลยูเอชโอนั้น ต้องมีการตรวจพบเชื้อโปลิโอชนิดกลายจากวัคซีนในตัวอย่างจากสภาพแวดล้อม และมีคนไข้อย่างน้อย 1 ราย ซึ่งกรณีของสหรัฐพบเชื้อโปลิโอในตัวอย่างน้ำเสียจากนิวยอร์กถึง 57 ตัวอย่าง นับตั้งแต่เดือนเม.ย.เป็นต้นมา และพบผู้ป่วยเป็นอัมพาตเพราะโปลิโอแล้ว 1 รายในเขตร็อกแลนด์ เคาน์ตี เมื่อเดือนก.ค.\n\nความเคลื่อนไหวล่าสุดของดับเบิลยูเอชโอ สะท้อนให้เห็นจุดตกต่ำที่สุดในความพยายามด้านสาธารณสุขของสหรัฐ และเน้นย้ำผลที่ตามมาจากความเคลื่อนไหวต่อต้านการฉีดวัคซีนที่เพิ่มมากขึ้นในช่วงหลายปีที่ผ่านมา",
    "‘คีริน’ทุบสถิติประเทศไทย วิ่งคว้าชัยศึกบางแสน10K": "การแข่งขันวิ่งมาราธอน Bangsaen 10 K ที่ หาดบางแสนจ.ชลบุรี เมื่อวันอาทิตย์ที่ 18 ก.ย.ที่ผ่านมาไฮไลท์อยู่ที่การลงสนามของ คีริน ตันติเวทย์ ยอดลมกรดทีมชาติไทยที่เดินทางมาจาก สหรัฐอเมริกา เพื่อเข้าร่วมการแข่งขันรายการนี้\n\nผลปรากฏว่า แชมป์รายการนี้ตกเป็นของ จอห์น มุยบูรี อุมบูรู นักวิ่งชาวเคนยา เข้าเส้นชัยเป็นอันดับ 1ด้วยเวลา 29.38 นาที ตามด้วยอันดับ 2 คือ คีรินตันติเวทย์ ที่เข้าตามมาด้วยเวลา 29.47 นาที แข่งขัน อย่างไรก็ตาม เวลา 29.47 นาที ของ คีริน เป็นการทำลายสถิติประเทศไทย ของ “แฝดบิ๊ก” ณัฐวุฒิอินนุ่ม ที่ทำไว้ 29.48 นาที ทำลายเพียง 1 วินาที พร้อมคว้าเงินรางวัลอัดฉีด 1 ล้านบาท จากโครงการ Break the Record ของสมาคมกีฬากรีฑาแห่งประเทศไทย ในพระบรมราชูปถัมภ์ ที่ 3 ได้แก่ เทสโฮม เกทาช เบชา จากเอธิโอเปีย ด้วยเวลา 31.45 นาที\n\nส่วนแชมป์ฝ่ายหญิงเป็นของ โรสแมรี มูโม กาตัวจากเคนยา ด้วยเวลา 33.36 นาที อันดับ 2 ได้แก่มาร์ธา ทินเซ ไบรเออร์ฮาน จากเอธิโอเปีย ด้วยเวลา 36.35 นาที สำหรับแชมป์นักวิ่งชาวไทยอันดับ 1 ชาย ได้แก่ คีริน ตันติเวทย์ ด้วยเวลา 29.47 นาที และแชมป์นักวิ่งชาวไทยอันดับ 1 หญิง ได้แก่ ลินดา จันทะชิตด้วยเวลา 37.44 นาที\n\nภายหลังการแข่งขัน คีริน เผยว่าเขารู้สึกยินดีอย่างยิ่ง และเชื่อว่าจากนี้จะทำสถิติได้ดีกว่าเดิมแน่ ถ้ามีโอกาสแข่งขันอีกในเดือนต่อๆ ไป ซึ่งรายการแข่งขันต่อไปยังไม่ชัวร์ว่าจะแข่งที่ไหน แต่จะกลับไปประเทศสหรัฐฯ(รัฐโอเรกอน) ก่อนเพื่อฝึกวิ่งกับทีม อาจจะมีโอกาสแข่งในเดือน ธ.ค. หรือเดือน ก.พ. ปีหน้าที่บอสตันต่อไป\n\nทางด้านนายรัฐ จิโรจน์วณิชชากร กรรมการผู้จัดการ บริษัท ไมซ์ แอนด์ คอมมูนิเคชั่น จำกัด-RaceDirector งานวิ่งบางแสน 10 K กล่าวว่า “ภาพรวมการจัดงานในครั้งนี้ถือว่าเป็นการกลับมาอย่างยิ่งใหญ่อีกครั้ง ซึ่งในส่วนการทำลายสถิติประเทศไทยของคีรินนั้น นับเป็นนิมิตรหมายอันดีที่ทำให้วงการวิ่งได้กลับมาคึกคักอีกครั้ง ทำให้ตอนนี้งานบางแสน 10 K ได้เป็นที่รู้จักไปทั่วโลก ทำให้มีนักวิ่งชาวต่างประเทศสนใจที่จะมาร่วมทำการแข่งขันในส่วนของการจัดการแข่งขันปีหน้าเราจะจัดตามมาตรฐาน World Athletics Elite Label Road Race พร้อมทัพนักกีฬาอีลิทฝีเท้าระดับเทพ มาทำการแข่งขัน เพื่อยกระดับมาตรฐานและสร้างสถิติให้งานบางแสน 10 K กลายเป็นงานวิ่งระดับโลกที่นักวิ่งทุกคนต้องมา”",
    "ญี่ปุ่นสนับสนุนศก.แอฟริกา 30,000 ล้านดอลล์": "ฟูมิโอะ คิชิดะ นายกรัฐมนตรีญี่ปุ่นประกาศผ่านที่ประชุมการลงทุนในประเทศตูนีเซียเมื่อวันอาทิตย์(29 ส.ค.)ว่า จะให้ความร่วมมือกับประเทศในทวีปแอฟริกาอย่างใกล้ชิด หลังจากญี่ปุ่นทั้งเอกชนและรัฐบาลลงทุนในทวีปแอฟริกา มูลค่ากว่า 30,000 ล้านดอลลาร์\n\nฟูมิโอะ คิชิดะ นายกรัฐมนตรีญี่ปุ่นประกาศผ่านที่ประชุมการลงทุนในประเทศตูนีเซียเมื่อวันอาทิตย์(29 ส.ค.)ว่า จะให้ความร่วมมือกับประเทศในทวีปแอฟริกาอย่างใกล้ชิด เพื่อเพิ่มความยืดหยุ่นทางเศรษฐกิจให้มากขึ้น หลังจากญี่ปุ่นทั้งเอกชนและรัฐบาลลงทุนในทวีปแอฟริกา มูลค่ากว่า 30,000 ล้านดอลลาร์ พร้อมให้สัญญาว่าจะใช้ตำแหน่งคณะมนตรีความมั่นคงแห่งสหประชาชาติในปีหน้า ผลักดันให้แอฟริกามีที่นั่งในองค์กรระดับโลกนี้\n\nนายกฯ ญี่ปุ่นกล่าวผ่านวิดิโอในที่ประชุมว่า “ญี่ปุ่นอยากสร้างสิ่งแวดล้อมที่ประชาชนชาวแอฟริกาสามารถอาศัยอยู่อย่างสงบสุขและปลอดภัย จนสามารถพัฒนาต่อได้” ด้านมากี ซาล ประธานาธิบดีเซเนกัลให้ความเห็นว่า “ความขัดแย้งทำลายความมั่นคงของพวกเรา และการพัฒนาต้องได้รับความช่วยเหลือจากคณะมนตรีความมั่นคงที่มีเป้าหมายสนับสนุนความสงบสุขและความปลอดภัยระหว่างประเทศ หากไม่มีความปลอดภัย เราไม่สามารถพัฒนาได้”",
    "นักโบราณคดีขุดพบฟันมนุษย์อายุ 1.8 ล้านปี ในจอร์เจีย": "วันนี้ (9 ก.ย. 65) สำนักข่าวรอยเตอร์รายงานว่า นักโบราณคดีในจอร์เจียพบฟันอายุ 1.8 ล้านปี ที่เป็นของมนุษย์กลุ่มแรกๆ ซึ่งการค้นพบนี้ทำให้ภูมิภาคนี้เป็นสถานที่ตั้งถิ่นฐานของมนุษย์ยุคก่อนประวัติศาสตร์ที่เก่าแก่ที่สุดแห่งหนึ่งในยุโรป นอกแอฟริกาโดยฟันดังกล่าวถูกค้นพบใกล้กับหมู่บ้านโอโรซุมนิ ซึ่งอยู่ห่างจากกรุงทบิลิซ ของประเทศจอร์เจีย ไปทางตะวันตกเฉียงใต้ประมาณ 100 กม. ใกล้เมืองดมานิซี ที่เคยพบกะโหลกมนุษย์ที่มีอายุถึง 1.8 ล้านปี ในปลายทศวรรษ 1990 และต้นทศวรรษ 2000โดยการค้นพบที่เมืองดมานิซี เป็นการค้นพบที่เก่าแก่ที่สุดในโลกนอกทวีปแอฟริกา และเป็นการค้นพบที่เปลี่ยนความเข้าใจของนักวิทยาศาสตร์เกี่ยวกับวิวัฒนาการของมนุษย์ในยุคแรกๆ และรูปแบบการอพยพทางผู้เชี่ยวชาญกล่าวว่า การค้นพบครั้งล่าสุดให้หลักฐานเพิ่มเติมว่า พื้นที่เทือกเขาทางตอนใต้ของเทือกเขาคอเคซัสน่าจะเป็นหนึ่งในสถานที่แรกๆ ที่มนุษย์ยุคแรกตั้งรกรากหลังจากอพยพออกจากแอฟริกาด้าน แจ็ก เพียร์ต นักศึกษาโบราณคดีชาวอังกฤษ ซึ่งเป็นผู้พบฟันซี่นี้ กล่าวว่า “ไม่ใช่แค่สำหรับไซต์นี้ แต่จอร์เจีย มีเรื่องราวของมนุษย์ที่อพยพออกจากแอฟริกาเมื่อ 1.8 ล้านปีก่อน มหาศาล และการค้นพบนี้ทำให้จอร์เจียเป็นสถานที่สำคัญสำหรับบรรพชีวินวิทยาและเรื่องราวของมนุษย์โดยทั่วไป”นอกจากนี้นักวิทยาศาสตร์เชื่อว่ามนุษย์ยุคแรกๆ ชื่อ “โฮโมอิเร็กตัส” (Homo erectus) มีแนวโน้มว่าจะเริ่มอพยพออกจากแอฟริกาเมื่อประมาณ 2 ล้านปีก่อนทั้งนี้ ฟอสซิลของมนุษย์ Homo ที่เก่าแก่ที่สุดในโลกมีอายุประมาณ 2.8 ล้านปีก่อน ซึ่งเป็นขากรรไกรบางส่วนที่ค้นพบในประเทศเอธิโอเปียในปัจจุบัน",
    "Dior Men เตรียมจัดแฟชั่นโชว์คอลเล็กชัน Pre-Fall 2023 หน้าพีระมิดประเทศอียิปต์": "Dior Men ภายใต้การดีไซน์ของ Kim Jones ประกาศสถานที่จัดแฟชั่นโชว์คอลเล็กชัน Pre-Fall 2023 โดยคราวนี้ถึงตาของหนึ่งในสิ่งมหัศจรรย์ของโลกยุคโบราณอย่างพีระมิดแห่งกีซา ประเทศอียิปต์ ซึ่งเป็นครั้งแรกที่แบรนด์แฟชั่นมาจัดงานที่หน้าสถานที่สำคัญทางประวัติศาสตร์แห่งนี้\n\nสำหรับแฟชั่นโชว์ของผู้ชายครั้งนี้จะเกิดขึ้นในวันที่ 3 ธันวาคม นอกกรุงไคโรเมืองหลวงของประเทศ โดยทางดีไซเนอร์ชาวอังกฤษวัย 49 ปีมีความผูกพันกับทวีปแอฟริกา จากช่วงเวลาวัยเด็กที่เขาได้เดินทางท่องเที่ยวในหลายประเทศ ทั้ง บอตสวานา, แทนซาเนีย, เอธิโอเปีย, เคนยา และกานา\n\nการจัดแฟชั่นโชว์คอลเล็กชัน Pre-Fall ของ Dior ได้กลับมาคึกคักเหมือนช่วงก่อนโควิด หลังจากที่ก่อนหน้านี้ทางฝั่งผู้ชายได้เดินทางไปจัดงานในเมืองต่างๆ มากมาย ทั้ง ไมอามี, โตเกียว, ลอนดอน รวมไปถึงฝั่งผู้หญิงภายใต้การนำของ Maria Grazia Chiuri ที่เคยจัดที่ เอเธนส์, เซบียา, โซล และมาร์ราเกช\n\nและการที่แบรนด์ใหญ่อย่าง Dior เดินหน้าไปจัดแฟชั่นโชว์ที่ดินแดนใหม่อย่างทวีปแอฟริกา ถือเป็นการสร้างการพูดถึงที่มีต่อแบรนด์ผ่านเมืองใหม่ๆ ซึ่งปกติแบรนด์ใหญ่มักจะจัดตามหัวเมืองใหญ่ในฝั่งยุโรป อเมริกา และเอเชีย เช่นเดียวกันกับ Chanel ที่เตรียมจัดแฟชั่นโชว์คอลเล็กชัน Métiers d’Art ที่กรุงดาการ์ ประเทศเซเนกัล ในวันที่ 6 ธันวาคม\n\nภาพ: Getty Images, Dior\n\nอ้างอิง:",
    "“คีริน” ทำลายสถิติประเทศไทย คว้าแชมป์ “บางแสน10” พร้อมคว้ารางวัล 1,000,000 บาท": "Social sharing\n\nคีริน ตันติเวทย์ ที่บินลัดฟ้าจากอเมริกามาร่วมลงแข่งบางแสน10 เข้าเส้นชัยคว้าแชมป์ชายไทยบางแสน10 พร้อมทำลายสถิติประเทศไทย ด้วยเวลา 29:47 นาที คว้าเงินรางวัล 1 ล้านบาท จากสมาคมกีฬากรีฑาแห่งประเทศไทย ในพระบรมราชูปถัมภ์ ส่วนจอห์น มุยบูรี อุมบูรู จากเคนยา ครองแชมป์สนาม ผู้จัดปลื้มเป็นการกลับมาจัดงานวิ่งอย่างยิ่งใหญ่อีกครั้งของงานวิ่งบางแสน 10\n\nผลการแข่งขันแชมป์ฝ่ายชายได้แก่ จอห์ม มุยบูรี อุมบูรู นักวิ่งชาวเคนยาเข้าเส้นชัยเป็นอันดับ 1 ด้วยเวลา 29:38 นาที ตามด้วยอันดับ 2 คือ คีริน ตันติเวทย์ ด้วยเวลา 29:47 นาที ทำลายสถิติประเทศไทย คว้าเงินรางวัลอัดฉีด 1 ล้านบาท จากโครงการ Break the Record ของสมาคมกีฬากรีฑาแห่งประเทศไทย ในพระบรมราชูปถัมภ์\n\nที่ 3 ได้แก่ เทสโฮม เกทาช เบชา จากเอธิโอเปีย ด้วยเวลา 31:45 นาที และแชมป์ฝ่ายหญิงเป็นของ โรสแมรี มูโม กาตัว จากเคนยา ด้วยเวลา 33:36 นาที อันดับ 2 ได้แก่ มาร์ธา ทินเซ ไบรเออร์ฮาน จากเอธิโอเปีย ด้วยเวลา 36:35 นาที สำหรับแชมป์นักวิ่งชาวไทยอันดับ 1 ชาย ได้แก่ คีริน ตันติเวทย์ ด้วยเวลา 29:47 นาที และแชมป์นักวิ่งชาวไทยอันดับ 1 หญิง ได้แก่ ลินดา จันทะชิต ด้วยเวลา 37:44 นาที\n\nด้านนายรัฐ จิโรจน์วณิชชากร กรรมการผู้จัดการ บริษัท ไมซ์ แอนด์ คอมมูนิเคชั่น จำกัด – Race Director งานวิ่งบางแสน10 กล่าวว่า “ภาพรวมการจัดงานในครั้งนี้ถือว่าเป็นการกลับมาอย่างยิ่งใหญ่อีกครั้ง ซึ่งในส่วนการทำลายสถิติประเทศไทยของคีรินนั้น นับเป็นนิมิตรหมายอันดีที่ทำให้วงการวิ่งได้กลับมาคึกคักอีกครั้ง ทำให้ตอนนี้งานบางแสน10 ได้เป็นที่รู้จักไปทั่วโลก\n\nทำให้มีนักวิ่งชาวต่างประเทศสนใจที่จะมาร่วมทำการแข่งขัน ในส่วนของการจัดการแข่งขันปีหน้าเราจะจัดตามมาตรฐาน World Athletics Elite Label Road Race พร้อมทัพนักกีฬาอีลิทฝีเท้าระดับเทพ มาทำการแข่งขัน เพื่อยกระดับมาตรฐานและสร้างสถิติให้งานบางแสน10 กลายเป็นงานวิ่งระดับโลกที่นักวิ่งทุกคนต้องมา”",
    "อลังการอาหารอิสราเอล ต่อยอดความหลากหลาย": "ก่อนลงครัว ออร์นา ซากิฟ เอกอัครราชทูตอิสราเอลประจำประเทศไทย เล่าให้ฟังถึงความเป็นมาว่า ประเทศอิสราเอลก่อตั้งขึ้นในปี 1948 (พ.ศ.2491) แต่มีประวัติศาสตร์ยาวนานถึง 3,000 ปี ตอนนั้นมีประชากรราว 800,000 คน ในจำนวนนี้เป็นชาวยิว 650,000 คน ที่เหลือเป็นมุสลิม คริสเตียนและอื่นๆ แต่ภายในเวลาไม่นานแค่ 18 เดือน ประชากรเพิ่มขึ้นเป็น 1.5 ล้านคน ชาวยิวที่กระจายกันอยู่ทั่วทุกมุมโลกอพยพมายังอิสราเอล ระลอกใหญ่สุดมาจากอิหร่าน อิรัก เยเมน อดีตสหภาพโซเวียต ตุรกี ซีเรีย เอธิโอเปีย โมร็อกโก ตูนิเซีย และยุโรป ภายในปี 2565 ประชากรอิสราเอลทะลุ 9.5 ล้านคน ราว 74% เป็นชาวยิว มุสลิม 20% คริสเตียน 5%\n\nเมื่อวันก่อนสถานเอกอัครราชทูตอิสราเอลประจำประเทศไทยจัดเวิร์กชอปสุดพิเศษ “เรียนรู้อิสราเอล ผ่านวัฒนธรรมอาหารอิสราเอล” หรือ “Israel’s Diversity: Stories Behind the Dishes” ณ ร้านอาหาร Helena ซอยสุขุมวิท 49 ให้เหล่าสื่อมวลชนไทยได้ลงมือทำอาหารที่เป็นเอกลักษณ์ของประเทศอิสราเอล ได้แก่ “ฟาลาเฟล” (Falafel), “ชักชูกา” (Shakshuka) และขนมปัง “คาลาห์” (Challah) หรือขนมปังเปีย\n\n\"เมื่อก่อนใครพาแฟนเข้าบ้าน จะถูกถามว่า พ่อแม่เธอมาจากไหน มาจากโมร็อกโก จากโปแลนด์ หรือที่ไหน เดี๋ยวนี้ไม่ค่อยถามกันแล้ว เพราะเกิดการผสมผสานไม่ใช่แค่วัฒนธรรมแต่ยังหมายรวมถึงอาหารด้วย“ ทูตกล่าวและว่า เรื่องนี้ต้องย้อนไปถึงปี 1948 นายกรัฐมนตรีคนแรก “เดวิด เบน กูริออน” บิดาผู้ก่อตั้งประเทศอิสราเอล ตัดสินใจว่า หลังการฆ่าล้างเผ่าพันธุ์ชาวยิว (โฮโลคอสต์) และหลังสงครามโลกครั้งที่ 2 “เราจำเป็นต้องสร้างอิสราเอลใหม่” ที่เรียกว่า Sabra กล่าวคือไม่ว่าประชาชนจะมาจากไหนให้เข้ามาสู่หม้อหลอมใบเดียวกัน ให้ลืมวัฒนธรรมเดิม อาหารการกินแบบเดิมๆ มีแต่ความเป็นอิสราเอล กินอาหารแบบเดียวกัน พูดภาษาฮิบรู ผ่านไปสักพักผู้คนเริ่มคิด ”ปู่ย่าตายายฉันมาจากตูนิเซีย มาจากเยอรมนี ฉันอยากกินอาหารของท่าน ทำไมอิสราเอลต้องทำให้วัฒนธรรมอาหารเป็นแบบเดียวกัน ด้วยเหตุนี้อิสราเอลจึงเป็นหม้อหลอมความหลากหลายอีกครั้ง\"\n\n“วันนี้เรามีชุมชนที่หลากหลาย ไม่ใช่แค่ในชุมชนชาวยิว แต่เรามีอาหรับ มุสลิม คริสเตียน และอื่นๆ ด้วย ที่น่าสนใจคือทุกวันนี้ราว 50% ของประชากรคือคนที่เกิดในอิสราเอล” ทูตเล่าโดยยกตัวอย่างคุณพ่อของท่านเกิดในอิสราเอล โดยปู่ย่ามาจากเยอรมนี คุณแม่ทูตซากิฟเกิดในโปแลนด์ช่วงสงครามโลกครั้งที่ 2 ส่วนตัวทูตเกิดในอิสราเอล\n\nอย่างไรก็ตาม กว่าจะเป็นเช่นนี้ได้ก็ใช้เวลาหลายปี เริ่มต้นในหมู่เพื่อนบ้านช่วงทศวรรษ 1970-1990 เช่น บ้านนี้มาจากจอร์เจีย บ้านนั้นมาจากโมร็อกโก บ้านโน้นมาจากออสเตรเลีย อีกบ้านมาจากเยเมน ต่างคนต่างทำอาหารของตนเอง เมื่อเพื่อนบ้านไปมาหาสู่กันก็เกิดการลิ้มลอง สงสัยใคร่รู้ แล้วเรียนรู้แลกเปลี่ยน กลายเป็นสูตรอาหารที่ “ฟิวชั่น” ระหว่างวัฒนธรรมท้องถิ่นต่างๆ ได้อย่างกลมกลืน\n\n\"ไม่มีประเทศไหนในโลกที่ผู้คนมาจาก 75 ประเทศ 75 เชื้อชาติ ทำอาหารแล้วเรียนรู้ซึ่งกัน\" ทูตย้ำ นี่คือความสำเร็จหนึ่งของอาหารอิสราเอลในวันนี้คือทำสิ่งที่ไม่เคยมีมาก่อน ปัจจัยที่มีความสำคัญมากต่ออาหารอิสราเอล ได้แก่ 1. โคเชอร์ เป็นข้อกำหนดเกี่ยวกับอาหารตามหลักศาสนายูดาย อะไรรับประทานได้หรือไม่ได้ โคเชอร์มีอิทธิพลมากต่ออาหารอิสราเอล 2. อิสราเอลเป็นประเทศเมดิเตอร์เรเนียน ได้รับอิทธิพลด้านอาหารจากเมดิเตอร์เรเนียน เช่น นิยมใช้น้ำมันมะกอก รับประทานผักมาก ทุกโต๊ะต้องมีสลัด หรืออาหารผักที่นำไปปรุง ชาวอิสราเอลชอบผักมากๆ\n\n3. การเกษตรที่หลายคนทราบดีกว่าก้าวหน้ามาก แม้ตอนก่อตั้งประเทศใหม่ๆ ผลิตอาหารไม่พอเลี้ยงประชากร แต่ตอนนี้อิสราเอลมีสินค้าเกษตรมากพอส่งออก\n\n4. นวัตกรรมอาหาร ถ้าเป็นเมื่อ 10 หรือ 20 ปีก่อนเข้าซูเปอร์มาร์เก็ตจะเจอแต่สินค้าเดิมๆ แต่ในฐานะนักการทูตที่ต้องอยู่ต่างประเทศนานๆ เมื่อกลับอิสราเอลทุกครั้งจะเจอสินค้านวัตกรรมอาหารใหม่ๆ ให้ลิ้มลอง เช่น โปรตีนทางเลือก\n\nทูตสรุปว่า สิ่งเหล่านี้มีอิทธิพลต่ออาหาร ส่วนผสม และวิธีการปรุงอาหารอิสราเอล แต่คำถามใหญ่ในปัจจุบันคือแล้วอาหารอิสราเอลจริงๆ คืออะไรกันแน่ เป็นประเด็นที่ถกเถียงกันในกลุ่มชาติพันธุ์เพราะอาหารแบบนี้ก็ทำกันในประเทศอื่นๆ ด้วย\n\n“เรานำสิ่งที่มีอยู่มาผสมกันเป็นอาหารอิสราเอล เราเชื่อว่า อาหารต้องมีการพัฒนา และอาหารอิสราเอลวันนี้ก็ไม่เหมือนกับเมื่อสิบปีก่อน วันนี้จึงอยากให้ชิมกันค่ะบางอย่างก็เป็นอาหารดั้งเดิม บางอย่างก็เป็นอาหารสมัยใหม่ที่เกิดจากการผสมผสานตำรับจากทั่วโลก”\n\nหลังจากปูพื้นฐานความเป็นมาของอาหารอิสราเอล ทูตซากิฟและอาเรียล ไซด์แมน รองหัวหน้าคณะผู้แทนทางการทูต นำคณะสื่อมวลชนไทยลงมือทำอาหารอิสราเอลกันจริงๆ โดยมีทีมเชฟจากร้านอาหาร Helena เป็นผู้สาธิตวิธีการประกอบอาหารอย่างใกล้ชิด อาหารที่สื่อมวลชนช่วยกันทำมีทั้งฟาลาเฟล ถั่วชิกพีบดผสมเครื่องเทศ ปั้นเป็นก้อนกลมนูนทอดในน้ำมันร้อนจัด เป็นสตรีทฟู้ดที่พบเจอได้มากที่สุดในอิสราเอล\n\nชักชูกา อาหารแอฟริกาเหนือที่ผู้ย้ายถิ่นจากโมร็อกโก อัลจีเรีย และตูนิเซียนำเข้ามาสู่อิสราเอล ทำจากพริกหวาน มะเขือเทศ หอมใหญ่ กระเทียมผัดแล้วเคี่ยว ตอกไข่ปิดท้าย แม้ถูกมองว่าเป็นอาหารเช้าแต่จะรับประทานเป็นอาหารเที่ยงหรือเย็นก็ได้\n\nอีกหนึ่งเมนูคือขนมปังเปีย (คาลาห์) เวิร์กช็อปวันนั้นร้านอาหารมอบแป้งที่หมักเสร็จแล้วให้สื่อมวลชนคนละก้อน จากแป้งก้อนใหญ่นำมาแบ่งเป็นสามก้อนๆ ละ 70 กรัม นำแป้งทั้งสามก้อนมาคลึงเป็นท่อนยาวแล้วนำมาไขว้กันเป็นเปียก่อนจะนำไปอบ ใครมีีฝีมือเปียสวยไม่สวยก็วัดกันตอนนี้\n\nแม้อาหารที่สื่อมวลชนได้ทดลองทำจะมีแค่ 3 เมนู แต่อาหารเที่ยงที่รับประทานร่วมกันมีเกือบ 20 เมนู เรียกได้ว่าแค่ชิมอย่างละคำก็อิ่มแล้ว ที่พบได้ทั่วไปตามร้านอาหารตะวันออกกลางก็ตาฮินีและฮุมมุส เครื่องจิ้มแบบครีมข้นๆ ตาฮินีทำจากงาบด ส่วนฮุมมุส ใช้ถั่วชิกพีปั่นรวมกับตาฮินี สลัดกรีก ปลาแฮร์ริงดอง ซุป Matzah ball ขอเรียกง่ายๆ ว่าซุปลูกชิ้น รับประทานในเทศกาลพาสโอเวอร์ เมนูของหวานก็มีพุดดิงนมมาลาบีและ Knafeh ของหวานประจำครัวอาหรับ แตกออกไปเป็นหลายเวอร์ชัน ทำจากแป้งและชีสราดด้วยน้ำเชื่อมไซรัป น้ำกุหลาบและถั่ว สำหรับคนที่ชอบของหวานบอกได้เลยว่า สองเมนูนี้พลาดไม่ได้\n\nงานเวิร์กชอปทั้งสนุกสนานและอิ่มท้อง ขากลับสถานทูตอิสราเอลแจกคู่มืออาหารที่ได้รับประทานทั้งหมดในวันนั้นมาด้วย ชื่อ A Brief Introduction to Cultural Backgrounds of Israeli Foods ที่ทีมงานสถานทูตตั้งใจทำอย่างมากให้ข้อมูลอาหารโดยละเอียด เดินทางไปอิสราเอลคราวหน้าไม่ต้องกลัวว่าจะสั่งอาหารไม่เป็น เปิดคู่มือเล่มเล็กๆ นี้ก็ช่วยได้มาก\n\nแต่ความน่าประทับใจอีกอย่างที่ไม่อยากละเลยคือ การลงครัวของทีมผู้สื่อข่าวค่อนข้างโกลาหล ถ้าไม่ใช่ฟู้ดบล็อกเกอร์การทำอาหารค่อนข้างกระท่อนกระแท่น โชคดีได้น้องๆ พนักงานร้าน Helena ช่วยแนะนำทุกอย่าง น้องๆ อัธยาศัยดีมากเต็มใจให้บริการและเข้าใจอาหารอิสราเอลเป็นอย่างดี คอยชี้แนะพี่ๆ นักข่าวไม่ให้เข้ารกเข้าพง แน่นอนว่า พวกเขาคือ พลเมืองอาเซียน\n\nบรรยากาศวันนั้นจึงกลายเป็นว่า \"น้องๆ พลเมืองอาเซียนกับสื่อมวลชนไทย ช่วยกันทำอาหารอิสราเอลที่ได้ชื่อว่าเป็นหม้อหลอมทางวัฒนธรรม ความร่วมมือร่วมใจนี้จะเป็นอย่างอื่นเสียมิได้นอกจากตัวอย่างความหลากหลายอันสมดุล เช่นเดียวกับที่อาหารอิสราเอลเป็น\"",
    "บางแสน10 สุดเดือด \"คีริน\" คว้าแชมป์ชายไทย ทำลายสถิติ พร้อมคว้าเงินรางวัล 1,000,000 บาท": "คีริน ตันติเวทย์ ที่บินลัดฟ้าจากอเมริกามาร่วมลงแข่งบางแสน10 เข้าเส้นชัยคว้าแชมป์ชายไทยบางแสน10 พร้อมทำลายสถิติประเทศไทย ด้วยเวลา 29:47 นาที คว้าเงินรางวัล 1 ล้านบาท จากสมาคมกีฬากรีฑาแห่งประเทศไทย ในพระบรมราชูปถัมภ์ ส่วนจอห์น มุยบูรี อุมบูรู จากเคนยา ครองแชมป์สนาม ผู้จัดปลื้มเป็นการกลับมาจัดงานวิ่งอย่างยิ่งใหญ่อีกครั้งของงานวิ่งบางแสน10ผลการแข่งขันแชมป์ฝ่ายชายได้แก่ จอห์ม มุยบูรี อุมบูรู นักวิ่งชาวเคนยาเข้าเส้นชัยเป็นอันดับ 1 ด้วยเวลา 29:38 นาที ตามด้วยอันดับ 2 คือ คีริน ตันติเวทย์ ด้วยเวลา 29:47 นาที ทำลายสถิติประเทศไทย คว้าเงินรางวัลอัดฉีด 1 ล้านบาท จากโครงการ Break the Record ของสมาคมกีฬากรีฑาแห่งประเทศไทย ในพระบรมราชูปถัมภ์ ที่ 3 ได้แก่ เทสโฮม เกทาช เบชา จากเอธิโอเปีย ด้วยเวลา 31:45 นาที และแชมป์ฝ่ายหญิงเป็นของ โรสแมรี มูโม กาตัว จากเคนยา ด้วยเวลา 33:36 นาที อันดับ 2 ได้แก่ มาร์ธา ทินเซ ไบรเออร์ฮาน จากเอธิโอเปีย ด้วยเวลา 36:35 นาที สำหรับแชมป์นักวิ่งชาวไทยอันดับ 1 ชาย ได้แก่ คีริน ตันติเวทย์ ด้วยเวลา 29:47 นาที และแชมป์นักวิ่งชาวไทยอันดับ 1 หญิง ได้แก่ ลินดา จันทะชิต ด้วยเวลา 37:44 นาทีด้านนายรัฐ จิโรจน์วณิชชากร กรรมการผู้จัดการ บริษัท ไมซ์ แอนด์ คอมมูนิเคชั่น จำกัด - Race Director งานวิ่งบางแสน10 กล่าวว่า “ภาพรวมการจัดงานในครั้งนี้ถือว่าเป็นการกลับมาอย่างยิ่งใหญ่อีกครั้ง ซึ่งในส่วนการทำลายสถิติประเทศไทยของคีรินนั้น นับเป็นนิมิตรหมายอันดีที่ทำให้วงการวิ่งได้กลับมาคึกคักอีกครั้ง ทำให้ตอนนี้งานบางแสน10 ได้เป็นที่รู้จักไปทั่วโลก ทำให้มีนักวิ่งชาวต่างประเทศสนใจที่จะมาร่วมทำการแข่งขัน ในส่วนของการจัดการแข่งขันปีหน้าเราจะจัดตามมาตรฐาน World Athletics Elite Label Road Race พร้อมทัพนักกีฬาอีลิทฝีเท้าระดับเทพ มาทำการแข่งขัน เพื่อยกระดับมาตรฐานและสร้างสถิติให้งานบางแสน10 กลายเป็นงานวิ่งระดับโลกที่นักวิ่งทุกคนต้องมา”",
    "‘อนามัยโลก’ เพิ่มชื่อ ‘สหรัฐ’ เข้ากลุ่ม ประเทศ ‘โปลิโอ ชนิดกลายจากวัคซีน’ ระบาด": "องค์การอนามัยโลก เพิ่มรายชื่อสหรัฐ เข้าอยู่ในกลุ่ม ประเทศที่มี “โปลิโอ” ระบาด หลังมีการตรวจพบผู้ป่วยด้วยไวรัสชนิดนี้ ในรัฐนิวยอร์ก\n\nสำนักข่าวต่างประเทศรายงานว่า สหรัฐ กลายเป็นประเทศล่าสุด ที่องค์การอนามัยโลก (WHO) จัดให้อยู่ในกลุ่มประเทศที่เกิดการระบาดของเชื้อโปลิโอ ชนิดกลายจากวัคซีน หลังเกิดการระบาดของไวรัสโปลิโอในรัฐนิวยอร์ก\n\nศูนย์ควบคุม และป้องกันโรคสหรัฐ (ซีดีซี) ประกาศว่า สหรัฐถูกจัดให้อยู่ในกลุ่มประเทศดังกล่าว ร่วมกับชาติอื่น ๆ อีก 30 ชาติ รวมถึง เยเมน โซมาเลีย บูร์กินา ฟาโซ ยูกันดา เอธิโอเปีย กานา และเอริเทรีย\n\nการถูกจัดเข้ากลุ่มดังกล่าว ยังทำให้สหรัฐ กลายเป็นประเทศเดียวในทวีปอเมริกาที่มีชื่อในบัญชีนี้ ขณะที่ประเทศร่ำรวยอื่น ๆ ที่ถูกขึ้นบัญชีรวมถึง สหราชอาณาจักร และอิสราเอล\n\nทั้งนี้ เกณฑ์การขึ้นบัญชีของ WHO คือ ต้องตรวจพบเชื้อโปลิโอชนิดกลายจากวัคซีนในตัวอย่างจากสภาพแวดล้อม และมีคนไข้อย่างน้อย 1 ราย โดยสหรัฐพบเชื้อโปลิโอในตัวอย่างน้ำเสียจากนิวยอร์กถึง 57 ตัวอย่าง นับตั้งแต่เดือนเมษายนที่ผ่านมา และพบผู้ป่วยเป็นอัมพาตเพราะโปลิโอแล้ว 1 รายในเขตร็อกแลนด์ เคาน์ตี เมื่อเดือนกรกฎาคม\n\nความเคลื่อนไหวล่าสุดขององค์การอนามัยโลก สะท้อนให้เห็นจุดตกต่ำที่สุดในความพยายามด้านสาธารณสุขของสหรัฐ และเน้นย้ำผลที่ตามมาจากความเคลื่อนไหวต่อต้านการฉีดวัคซีนที่เพิ่มมากขึ้นในช่วงหลายปีที่ผ่านมา\n\nอ่านข่าวเพิ่มเติม\n\nSHARE\n\nFOLLOW US",
    "‘Drink Guy’ รู้จักกับ เคลาส์-เฮนนิง ชูเกอร์ คนส่งขวดน้ำช่วย คิปโชเก ทำลายสถิติโลกมาราธอน – THE STANDARD": "ระหว่างที่ทุกสายตากำลังจับจ้องไปยัง เอเลียด คิปโชเก ในการแข่งขันเบอร์ลิน มาราธอน 2022 มีภาพของชายคนหนึ่งที่หลายคนสงสัยว่าคือใคร และทำไมถึงเป็นคนที่ได้โอกาสส่งน้ำให้กับ เอเลียด คิปโชเก ในภารกิจทำลายสถิติโลกระยะมาราธอนต่อเนื่องเป็นครั้งที่ 2 ที่เมืองหลวงของเยอรมนี\n\nโดยคนส่งขวดน้ำดังกล่าวมีชื่อว่า เคลาส์-เฮนนิง ชูเกอร์ (Claus-Henning Schulke) เป็นคุณลุงอาสาสมัครวัย 56 ปี เจ้าของฉายา Drink Guy ซึ่งเป็นนักไตรกีฬาสมัครเล่น ที่ทำงานประจำเป็น Project Manager\n\nแฟนกีฬาในโลกออนไลน์ตกหลุมรักเขาตั้งแต่คิปโชเกทำลายสถิติโลกมาราธอนเมื่อปี 2018 ด้วยเวลา 2.01.39 ชั่วโมง ด้วยการที่เขาจะเฉลิมฉลองทุกความสำเร็จในการส่งขวดน้ำให้คิปโชเกตลอดเส้นทางการวิ่ง\n\n“เคลาส์ ผมขอขอบคุณที่ช่วยผมวันนี้ สถิติโลกของผมจะไม่เกิดขึ้น ถ้าไม่มีคุณ” คิปโชเกกล่าวถึงความสำคัญของ เคลาส์-เฮนนิง เมื่อปี 2018\n\nลุงเคลาส์-เฮนนิง เริ่มต้นเป็นอาสาสมัครที่เบอร์ลิน มาราธอน ตั้งแต่ปี 1998 และเป็นหนึ่งในสมาชิกอาวุโส 30 คน ที่ทำหน้าที่ส่งน้ำให้กับนักวิ่งอีลีทระหว่างการแข่งขัน\n\nเขาเคยส่งน้ำให้คิปโชเกในเบอร์ลิน มาราธอน ปี 2018 และเคยส่งน้ำให้กับ เคเนนิซา เบเกเล ยอดนักวิ่งจากเอธิโอเปีย เมื่อปี 2019 ก่อนจะมาช่วยคิปโชเกทำลายสถิติโลกอีกครั้งในปีนี้\n\nซึ่งก่อนการแข่งขันจะเริ่มต้นขึ้น เคลาส์-เฮนนิง ได้เดินทางไปต้อนรับคิปโชเกถึงสนามบิน ก่อนจะมีโอกาสได้พูดคุยแผนการส่งน้ำระหว่างการแข่งขันกันเป็นเวลาสั้นๆ\n\nซึ่งเทคนิคของเคลาส์-เฮนนิงในปีนี้คือ การใส่บิบชื่อคิปโชเกบนแขน เพื่อให้นักวิ่งสังเกตเห็นได้ง่ายระหว่างการแข่งขัน และทำให้คิปโชเกไม่ต้องเสียจังหวะหรือหลุดโฟกัสระหว่างการแข่งขัน\n\nทุกครั้งที่เคลาส์-เฮนนิงส่งน้ำสำเร็จ เราจึงได้เห็นภาพเขาฉลองกับแผนที่เขาได้วางไว้\n\nเมื่อปี 2018 หลังจากที่โลกได้รู้จักกับเคลาส์-เฮนนิง เขาให้สัมภาษณ์กับ LetsRun เกี่ยวกับหน้าที่ของเขาว่า\n\n“ความท้าทายสูงสุดคือการส่งขวดน้ำให้กับนักกีฬาถูกคน เพราะเรามีนักกีฬา 20 คนวิ่งตรงเข้ามาหาคุณ และคุณต้องหานักกีฬาของคุณให้เจอ และส่งขวดน้ำให้\n\n“ผมได้รับหน้าที่ส่งน้ำให้คิปโชเก เพราะผมมีประสบการณ์มากที่สุด ปีที่แล้วผู้จัดการของเบอร์ลิน มาราธอน ชวนผมไปพบกับคิปโชเก และผู้จัดการของเขา ก่อนออกสตาร์ทแข่งขัน และเพราะว่าผมทำหน้าที่ได้ดีมากปีที่แล้ว พวกเขาจึงชวนผมกลับมาอีกครั้ง\n\n“เอเลียดได้สอนผมว่าต้องถือขวดน้ำอย่างไรเพื่อที่จะให้เขาหยิบได้ดีที่สุด ผมต้องถือตรงปลายขวด เพื่อให้เขาหยิบได้ทั้งขวดจากด้านข้าง\n\n“สาเหตุที่เราต้องส่งขวดน้ำให้กับมือเพราะว่าเราต้องการให้นักกีฬาได้รับเครื่องดื่มได้ดีขึ้น เบอร์ลิน มาราธอน เป็นมาราธอนระดับเมเจอร์ และเราอยากจะเพิ่มบริการพิเศษเข้าไป\n\n“ซึ่งบริการที่ดีที่สุดก็คือการให้นักกีฬาโฟกัสกับการวิ่ง เพราะบางครั้งนักกีฬาอาจจะพลาดได้เมื่อพยายามหยิบน้ำจากโต๊ะ การส่งขวดให้ช่วยลดโอกาสพลาดได้ดีขึ้น\n\n“ทุกครั้งที่เบอร์ลิน มาราธอนใกล้เข้ามาผมจะตื่นเต้นมากๆ เพราะผมต้องพยายามหาทางส่งขวดน้ำให้ดีขึ้น เหมือนกับปีนี้เราได้ใส่ป้ายชื่อตรงแขนเพื่อให้นักกีฬามองเห็นได้ง่ายขึ้น\n\n“ผมอยากจะเป็นส่วนหนึ่งของสถิติคิปโชเก และถ้ามีข้อผิดพลาดเกิดขึ้นจะเป็นสิ่งที่เลวร้ายมากสำหรับผม เพราะอาจจะเกิดจากความผิดพลาดของผมที่เขาไม่สามารถทำได้อย่างดีที่สุด\n\n“ดังนั้นผมจึงมีความสุขทุกครั้งที่ทำได้ตามแผน และคิปโชเกเป็นคนที่นิสัยดีมาก และ ผมอยากจะช่วยเขาทำให้ได้ดีที่สุด เขาควรที่จะโฟกัสกับการวิ่ง และผมอยากจะทำหน้าที่สนับสนุนเขาอย่างดีที่สุด”\n\nเคลาส์-เฮนนิง เป็นอีกหนึ่งสัญลักษณ์ของอาสาสมัครในการแข่งขันมาราธอน ที่พร้อมให้ความช่วยเหลือกับคนที่ต้องการทำลายขีดจำกัดของตัวเอง เพราะทุกอีเวนต์มาราธอนหรืองานวิ่ง ก็คือพื้นที่ที่คนตัดสินใจลงแข่งขันเพื่อก้าวข้ามลิมิตของตัวเองที่เคยมี\n\nวันนี้ เคลาส์-เฮนนิง หรือ Drink Guy ก็เป็นส่วนเล็กๆ ส่วนหนึ่งของประวัติศาสตร์ที่ช่วยคิปโชเกก้าวข้ามลิมิตของมาราธอน ด้วยสถิติโลกใหม่ที่เร็วขึ้นถึง 30 วินาที และสร้างสถิติใหม่ให้โลกบันทึกไว้ว่า มนุษย์สามารถวิ่งมาราธอนในการแข่งขันมาตรฐาน ในเวลา 2.01.09 ชั่วโมง\n\nภาพ: LetsRun\n\nอ้างอิง:",
    "ซาอุฯแข่งท่องจำอัลกุรอาน ประจักษ์พยานในการรับใช้อิสลาม": "",
    "\"Cup of Excellence\" มาแล้ว ปักหมุด! ประกวดสุดยอด \"กาแฟไทย\"": "การจัดแข่งขันเพื่อเฟ้นหาสุดยอดกาแฟตามมาตรฐาน \"Cup of Excellence (CoE)\" ที่เน้นความสำคัญสูงสุดกับมาตรฐานกลิ่นรสกาแฟ ได้รับการขนานนามว่าเป็น \"ออสการ์โลกกาแฟ\" ถือเป็นรางวัลใหญ่สำหรับเกษตรกรผู้ปลูกที่ส่งกาแฟเข้าแข่งขันเพื่อประเมินวัดคุณภาพในแต่ละปี\n\nCup of Excellence เป็นหนึ่งในมหกรรมการแข่งขันประเมินคุณภาพ กาแฟพิเศษ ที่มีชื่อเสียงที่สุดรายการหนึ่งของโลก เกิดขึ้นเป็นครั้งแรกเมื่อปีค.ศ.1999 ที่ประเทศบราซิล จนถึงบัดนี้ก็ 23 ปีเข้าไปแล้ว ได้ชื่อว่าเป็นเวทีคัดสรรสุดยอดกาแฟของแต่ละแหล่งปลูก ผ่านทางการชิมเพื่อทดสอบคุณภาพของกาแฟหรือที่นิยมเรียกกันสั้นๆในวงการว่า คัปปิ้ง (cupping) ในระดับที่เข้มข้นและเข้มงวดจากคณะผู้เชี่ยวชาญระดับโปรเฟสชั่นแนลทั้งจากประเทศผู้ผลิตและจากต่างประเทศ ที่จัดว่าโหดหินแต่โปร่งใสและแม่นยำมากที่สุดเวทีหนึ่ง\n\nใช่ครับ Best of Thailand ไม่ได้เขียนผิดแต่ประการใด เพราะกำลังจะมีการแข่งขันขึ้นในประเทศไทยเป็นครั้งแรก เรียกว่าเป็น \"Best of Thailand 2022\" ตามเจตนารมณ์ของทีมงาน ACE & CoE ที่แถลงผ่านแฟลตฟอร์มออนไลน์ทุกช่องทางขององค์กรไปเมื่อไม่กี่วันที่ผ่านมา อย่างไรก็ตาม ในปีแรกจะอยู่ในรูปของการประกวดแบบโปรเจกต์พิเศษไปก่อน เป็นการปูทางไปสู่การจัดแบบเต็มตัวในปีต่อๆ ไป\n\nแต่ไม่ใช่งานง่ายๆ เลย เพราะกาแฟ 30 ล็อตแรกที่มีคะแนนคัปปิ้งสกอร์ 87+ ขึ้นไปเท่านั้น จึงจะได้รับการันตีว่าได้ติดสัญลักษณ์ CoE บนถุงกาแฟล็อตนั้นๆ มีการจัดอันดับ Rank ตามคะแนนที่ได้ ก่อนถูกนำออกประมูลทางออนไลน์ในฐานะสุดยอดกาแฟของประเทศนั้นๆ เช่น Best of Colombia, Best of Ethiopia, Best of Costa Rica และ Best of Thailand ...!\n\nทีมงาน ACE & CoE ระบุเหตุผลไว้ใน www.facebook.com/bestofthailandcoe ว่า อุตสาหกรรมกาแฟของไทยเติบโตอย่างมากในช่วงหลายปีที่ผ่านมา โดยการเพิ่มขึ้นของราคาสารกาแฟและราคาเมล็ดกาแฟขายปลีกที่สูงขึ้น แต่เกษตรกรที่ปลูกกาแฟก็ยังลำบากและรายได้ไม่สูงมากแม้ว่าราคากาแฟจะสูงขึ้นก็ตาม เป้าหมายของเราคือคอยผลักดันช่วยเหลือให้เกษตรกรผ่านการแข่งขัน Cup of Excellence เพื่อทุ่มเทแรงกายแรงใจให้กับการพัฒนากาแฟ เพื่อให้ได้ผลลัพธ์ดีที่สุดสำหรับกาแฟของเกษตรกรเหล่านั้น\n\nท้ายที่สุดเป้าหมายของเราคือ การสร้างแนวทางปฏิบัติที่ยั่งยืนในการผลิตกาแฟสำหรับเกษตรกรที่กำลังพัฒนาและปรับปรุงคุณภาพชีวิตของพวกเขา \"คุณภาพกาแฟต้องเท่ากับคุณภาพชีวิต\"\n\nในช่วงหลายเดือนที่ผ่านมา ทีมงาน ACE & CoE ได้เตรียมโครงการพิเศษในประเทศไทย ซึ่งเป็นโครงการ Pilot Cup of Excellence Best of Thailand เป็นโครงการนำทางสู่โปรแกรม Cup of Excellence Thailand เต็มรูปแบบในอนาคต เราหวังว่าด้วยโครงการดีๆ แบบนี้ จะสามารถช่วยเกษตรกรในประเทศไทยและนำกาแฟที่ตื่นตาตื่นใจมาสู่ผู้ซื้อทั่วโลก\n\nทุกสิ่งทุกอย่างมีจุดเริ่มต้นเสมอ...คำประกาศนี้สร้างความ \"ฮือฮา\" ไปทั่ววงการกาแฟพิเศษของไทย ทำเอาหลายๆ คนตื่นเต้นกันยกใหญ่ รวมไปถึงตัวผู้เขียนเองด้วย หลังจากพัฒนาคุณภาพอย่างพิถีพิถันและประคบประหงมมาหลายปีดีดัก ในที่สุด การรอคอยก็สิ้นสุดลง...กาแฟไทยมีโอกาสได้รับการประเมินคุณภาพจากองค์กรระดับโลก จากนี้ไปไม่แน่ว่ากาแฟไทยอาจถูกนำไปใช้บนเวทีการประกวดชงกาแฟในระดับสากลก็เป็นได้ เช่น รายการบาริสต้าชิงแชมป์โลก เป็นต้น\n\nธุรกิจกาแฟพิเศษเติบโตขึ้นอย่างรวดเร็วในตลาดกาแฟระหว่างประเทศ / ภาพ : Photo by Michael Burrows on pexels\n\nการแข่งขันประเมินคุณภาพกาแฟพิเศษของ \"Cup of Excellence\" เป็นโปรแกรมที่กำหนดมาตรฐานต่างๆ โดยองค์เอกชนไม่หวังผลกำไรที่ชื่อว่า \"Alliance For Coffee Excellence\" แปลตรงตัวได้ความว่า พันธมิตรเพื่อความเป็นเลิศของกาแฟ เนื่องจากชื่อยาวและจำยากสักหน่อย จึงมักเรียกกันสั้นๆว่า ACE องค์กรนี้มีฐานที่ตั้งอยู่ในสหรัฐอเมริกา นอกจากคอยเฟ้นหาความเป็นเลิศในอุตสาหกรรมกาแฟแล้ว ยังสร้างแฟล็ตฟอร์มขึ้นมาเพื่อประมูลกาแฟทางออนไลน์พร้อมกันทั่วโลกอีกด้วย\n\nACE จึงถูกก่อตั้งขึ้นมาในปีค.ศ. 2002 หลังการประมูลกาแฟบราซิลในรูปแบบ CoE ผ่านไปแล้ว 3 ปี เนื่องจากความสำเร็จในบราซิล จึงต้องการให้มีองค์กรหนึ่งทำหน้าที่จัดการแข่งขันให้เป็นระบบระเบียบมากขึ้น และขยายการรับรู้ออกสู่ต่างประเทศ มีสมาคมกาแฟพิเศษบราซิลเป็นผู้ให้การสนับสนุน หลังจากผู้ผลิตกาแฟในประเทศถูกสบประมาทว่าทำกันแต่กาแฟเกรดคอมเมอร์เชียล\n\nสำหรับขั้นตอนการแข่งขันแบบสรุปคร่าวๆ นั้น เริ่มต้นด้วยการเปิดรับสารกาแฟจากเกษตรกรผู้ปลูกทั่วประเทศ จากนั้นก็ตรวจกายภาพสารกาแฟเป็นการคัดเลือกเบื้องต้น แล้วจึงเข้าสู่การประเมินคุณภาพอย่างเข้มข้น ด้วยการคัปปิ้งหลายครั้งซ้ำแล้วซ้ำอีกเพื่อความชัวร์ โดยช่วงแรกเป็นหน้าที่ของคณะกรรมการผู้เชี่ยวชาญพิเศษภายในประเทศนั้นๆ เรียกว่า National Jury โดยกาแฟล็อตไหนได้คัปปิ้งสกอร์ 86+ ก็ได้เข้ารอบต่อไป\n\nช่วงสองเป็นหน้าที่การประเมินของคณะกรรมการผู้เชี่ยวชาญระหว่างประเทศ (International Jury) เพื่อคัดเลือกกาแฟที่มีคะแนนคัปปิ้งสกอร์ 87+ เพียง 30 ล็อตเท่านั้น ให้เข้าสู่รอบ Cup Of Excellence บางปีไม่ครบ 30 ก็มีขึ้นอยู่กับคะแนน ส่วนกาแฟล็อตที่หลุดจากรอบนี้ไป จะได้รับตำแหน่ง National Winner ในรอบต่อไปก็จะเป็นการคัดเลือกให้เหลือ 10 อันดับ มีการจัด Rank กันตรงรอบนี้แหละ กาแฟที่ได้คะแนนสกอร์ 90+ จะได้รับรางวัล President’s Award ซึ่งเป็นงานหินมากๆ แต่หากมีไร่ไหนได้ไปครอบครอง รับรองเหมือนถูก “แจ๊คพอต” ราคากาแฟพุ่งขึ้นปรู๊ดปร๊าด\n\nเพื่อสร้าง \"ความโปร่งใส\" ในการตัดสินแต่ละรอบ จะมีคณะบุคคลที่มิได้มีส่วนได้ส่วนเสียกับการแข่งขันเข้าร่วมสังเกตุการณ์ด้วย และในรอบ International Jury ผู้ทำหน้าที่ประเมินจะไม่รู้ว่าตนเองกำลังคัปปิ้งกาแฟตัวไหนหรือเป็นกาแฟของใครเลย ผู้เขียนเคยอ่านเจอแล้วก็ชื่นชอบคำสรุปนี้มากๆ นั่นคือ แม้การประมูลกาแฟ CoE เป็นแบบเปิดกว้าง แต่การประเมินคุณภาพกาแฟที่ร่วมประกวดเป็นแบบปิด\n\nข้อมูลของ CoE ระบุว่า ในการประเมินคุณภาพกาแฟของบางประเทศ มีการส่งกาแฟเข้าประกวดถึง 150 ล็อต นั่นหมายความว่า จะต้องมีการคิปปิ้งกันถึง 8,720 ครั้งทีเดียว กว่าจะได้ผลลัพธ์ออกมาเป็นสุดยอดกาแฟท็อปสกอร์สูงสุด\n\nเมื่อได้ผู้ชนะเลิศรอบสุดท้ายแล้ว ก็จะประกาศผล และกำหนดวันออกประมูลผ่านทางระบบอินเทอร์เน็ต\n\nพูดง่ายๆ ก็คือ หน้าที่ของ CoE ช่วยคัดสรรกาแฟท้องถิ่น ประทับตราคุณภาพจากแบรนด์ที่น่าเชื่อถือ สร้างช่องทางไปถึงมือผู้ซื้อรายใหญ่ในตลาดโลก แล้วราคากาแฟแต่ละล็อตที่ประมูลกันส่วนใหญ่ก็สูงทีเดียว สูงกว่าวิธีขายแบบเดิมๆ หลายเท่า เรียกว่าทุบสถิติสูงสุดกันแทบทุกปี\n\nยกตัวอย่างการประมูลกาแฟ CoE เป็นครั้งแรกของเอกวาดอร์ จำนวน 23 ไมโครล็อต ทำเงินจากการประมูล 250,000 ดอลลาร์สหรัฐ ราคาเฉลี่ย 33.55 ดอลลาร์ต่อปอนด์ (0.45 กิโลกรัม) กาแฟท็อปสกอร์ของการประกวด มีบริษัทไต้หวันบิดซื้อไปในราคา 97.10 ดอลลาร์ต่อปอนด์\n\nจำนวน 25 ล็อต ปรากฎว่าได้เงินกว่า 540,000 ดอลลาร์ ราคากาแฟตกเฉลี่ย 30.79 ดอลลาร์ต่อปอนด์ ทุบสถิติเดิมของกาแฟเอธิโอเปียที่ทำไว้ 28.44 ดอลลาร์ต่อปอนด์ นอกจากนั้น กาแฟติดท็อปสกอร์สูงสุดได้คะแนนถึง 90.61 เป็นสายพันธุ์เกชา/เกอิชา จากฟาร์ม Obraj มีการประมูลกันไปในราคา 135.10 ดอลลาร์ต่อปอนด์ ผู้ซื้อได้แก่ บริษัท เค วี เอ็น อิมปอร์ต เอกซ์ปอร์ต (1991) ธุรกิจผลิตและจำหน่ายกาแฟสดคั่วบด ภายใต้ชื่อ \"อโรม่า กรุ๊ป\" หนึ่งในแบรนด์กาแฟยักษ์ใหญ่ของบ้านเรา\n\nกาแฟ CoE COLOMBIA RANK 1 กับคะแนนคัปปิ้งสกอร์ 90.61 ที่ อโรม่า กรุ๊ป ชนะประมูลไปเมื่อปีที่แล้ว / ภาพ : www.facebook.com/hariocafebkk\n\nปัจจุบัน เวทีประกวดแข่งขันของ CoE จัดขึ้นในหลายแหล่งปลูกกาแฟที่มีชื่อเสียง เริ่มจากบราซิล ในปีค.ศ.1999 ตามมาด้วยกัวเตมาลา, นิการากัว, เอลซัลวาดอร์, ฮอนดูรัส, โบลิเวีย, โคลอมเบีย, คอสตาริก้า, รวันดา, บุรุนดี, เม็กซิโก, เปรู และเอธิโอเปีย จะเห็นว่ามีเพียงสองทวีปเท่านั้น ละตินอเมริกาและแอฟริกา ในปีค.ศ.2021 ก็มีเพิ่มเข้ามา 2 ประเทศคือเอกวาดอร์และอินโดนีเซีย นับรวมแล้วก็ 15 ประเทศพอดี\n\nอินโดนีเซีย ประเทศเพื่อนบ้านไทย กลายเป็น \"แหล่งปลูกแรก\" ในทวีปเอเชียที่ได้เข้าร่วมมหกรรมการประกวดกาแฟรายการนี้\n\nเคสของอินโดนีเซียก่อนจะเข้าสู่ \"Cup of Excellence\" ในปีที่แล้วนั้น ก็มีโปรเจกต์พิเศษมาเช่นเดียวกับบ้านเรา โดยจัดขึ้นเมื่อต้นปีค.ศ. 2019 ที่อาเจะห์ มีสมาคมกาแฟพิเศษอินโดนิเซียกับรัฐบาลท้องถิ่นอาเจะห์ เป็นโต้โผจัดงานร่วมกันทีมงาน ACE & CoE หลังจากนั้นก็มีแผนเปิดการแข่งขันแบบเต็มตัวเป็นครั้งแรกในปีค.ศ 2020 แต่บังเอิญ สมาคมกาแฟพิเศษประสบปัญหาด้านการ \"ระดมเงินทุน\" จำต้องเลื่อนการจัดออกไป มาจัดกันใหม่พร้อมประกาศผลไปแล้วเมื่อช่วงต้นปีนี้เอง\n\nอินโดนีเซีย เป็นแหล่งปลูกกาแฟแห่งแรกในเอเชียที่เข้าร่วม Cup of Excellence / ภาพ : www.instagram.com/cupofexcellence\n\nหากว่าสมาคมกาแฟพิเศษของแต่ละประเทศมีภารกิจหลักในการยกระดับมาตรฐานกาแฟที่ผลิตในแต่ละแหล่งปลูก ACE & CoE ก็คงมีหน้าที่ช่วยเฟ้นหาความเป็นเลิศด้านกาแฟของประเทศนั้นๆ อีกแรง เข้าใจว่าในโปรเจกต์นำร่อง \"Best of Thailand\" ถ้าไม่มีอะไรผิดพลาด อาจมีสมาคมกาแฟพิเศษไทย (SCATH) เกี่ยวข้องด้วยไม่ทางใดก็ทางหนึ่ง\n\nในบราซิลเอง นอกจากมีการประกวดสุดยอดกาแฟที่ดำเนินการร่วมกันระหว่างสมาคมกาแฟพิเศษกับ CoE แล้ว ยังจัดการแข่งขันชิงรางวัล \"Coffee of The Year\" ในงานเทศกาลสัปดาห์กาแฟสากลที่มีขึ้นเป็นประจำทุกปีอีกด้วย ไม่มีกฎหมายบังคับให้แต่ละประเทศจัดการประกวดกาแฟได้เพียงรายการเดียว\n\nในปานามา มีสุดยอดกาแฟ \"Best of Panama\" เหมือนกัน ไม่ได้จัดโดยองค์กรต่างประเทศ แต่อยู่ในความรับผิดชอบของสมาคมกาแฟพิเศษปานามาที่เกิดขึ้นจากการรวมตัวของเกษตรกรผู้ปลูกกาแฟ จัดขึ้นเป็นประจำทุกปีมาตั้งแต่ค.ศ.1996 มีระบบประเมินคุณภาพ, คัปปิ้ง และประมูลออนไลน์ เช่นเดียวกับ CoE จนกระทั่งปีค.ศ. 2004 การปรากฎโฉมขึ้นของกาแฟสายพันธุ์\"เกชา/เกอิชา ปานามา\" จากไร่ฮาเซียนด้า ลา เอสเมอรัลดา ก็ส่งผลให้ทั้งกาแฟ,ฟาร์มกาแฟ และเวทีประกวดโด่งดังเป็นพลุแตกมาจนถึงทุกวันนี้\n\nในประเทศไทยที่ \"Cup of Excellence\" กำลังเกิดขึ้น ถามใจผู้เขียนว่าคาดหวังอะไรมากที่สุด\n\nจริงๆ ก็อยากรู้ว่ากาแฟสายพันธุ์อาราบิก้าที่มีการผสมยีนของสายพันธุ์โรบัสต้าเข้าไปซึ่งปลูกกันมากของบ้านเราอย่าง \"คาติมอร์\" ในแบบซิงเกิล ออริจิ้น จะมีพื้นที่ให้โชว์ตัวบนเวทีการประกวดโปรเจกต์พิเศษ Best of Thailand 2022 ได้มากน้อยขนาดไหน หรือจะยังเป็นตัวหลักในการขับเคลื่อนอุตสาหกรรมกาแฟไทยต่อไปในอนาคตได้หรือไม่\n\nหมายเหตุ : ติดตามความเคลื่อนไหวของการแข่งขัน Pilot Cup of Excellence Best of Thailand ได้ที่เฟซบุ๊ก www.facebook.com/bestofthailandcoe",
    "มาร์เบิลเบอร์รี ความมหัศจรรย์จากธรรมชาติ ผลสุดแวววาว ราวกับถูกพ่นสีน้ำเงินเมทัลลิก": "มาร์เบิลเบอร์รี ผลไม้ที่สวยงามที่สุดในโลก ความมหัศจรรย์จากธรรมชาติ ผลสุดแวววาว ราวกับถูกพ่นสีน้ำเงินเมทัลลิก\n\nมาร์เบิลเบอร์รี (Marble Berry) เป็นพืชที่เติบโตในป่าของแอฟริกากลางและได้รับการยอมรับทางวิทยาศาสตร์ว่าเป็นสารอินทรีย์ที่มีความสว่างสดใสที่สุดในธรรมชาติ ลำ้นมีความสูงประมาณ 1 เมตร และแตกหน่อเป็นกลุ่มเล็ก ๆ ราว ๆ 40 ผล ซึ่งมีสีสันสว่างสดใส โดยเฉพาะเมื่อคุณมองผลของมันใกล้ ๆ จะเห็นความแวววาวราวกับถูกเคลือบด้วยชั้นเมทัลลิกสีน้ำเงิน\n\nด้วยสีสันที่ดูสวยงามสะท้อนแสงระยิบระยับนี้จึงทำให้หลายคนคิดว่าเป็นของปลอมที่ดูเผินๆก็ทำให้คิดถถึงลูกบอลประดับคริสต์มาสขนาดจิ๋วที่ส่องแสงระยิบระยับท่ามกลางแสงแดด แม้ว่าในโลกจะมีผลไม้สวยงามมากมายแต่ผลไม้ที่มีผลสีสะท้อนแสงโค้งมนสวยงามราวกับเป็นก้อนหินอ่อนหรืออัญมณี นับว่าเป็นเรื่องแปลกตาที่ทำให้เหล่านักวิทยาศาสตร์ต่างให้ความสนใจและนำมันไปทดลองเพื่อหาความพิเศษของมันซึ่งผลการทดลองก็พบว่า\n\nผลของมาร์เบิลเบอร์รี ไม่ได้เป็นเพียงผลไม้ที่สว่างที่สุดในโลกเท่านั้น แต่ยังเป็นผลไม้อินทรีย์ที่สว่างที่สุดอีกด้วย ความน่าทึ่งอีหอย่างหนึ่งก็คือ พืชที่มีสีสันสว่างสดใสต่างก็พึ่งพาเม็ดสีในการสร้างความสวยงามน่าดึงดูดของพวกมัน และเมื่อมันเริ่มเน่าเปื่อยสีสันของมันก็จะหายไป ทว่าสำหรับมาร์เบิลเบอร์รี นั้นมันสามารถคงสภาพเดิมได้หลายสิบปี แม้ว่าจะเน่าเปื่อยเพราะสีสวยงามนี้เกิดจาก โครงสร้างเซลล์ ไม่ได้เกิดจากเม็ดสี คล้ายกับสัตว์ต่างๆอีกหลายชนิดที่มีสีสวยงามเช่นแมลงทับ ผีเสื้อ อย่างไรก็ตามมาร์เบิลเบอร์รีก็คือ มันเป็นผลไม้ที่ไม่สามารถรับประทานได้ เพราะด้านในมีแต่เมล็ด ซึ่งเหมาะแก่การนำไปตกแต่งเสียมากกว่า โดยเป็นที่นิยมและมีชื่อเสียงในหมู่ ประเทศเอธิโอเปีย โมซัมบิก แทนซาเนีย หรือกานา ที่ใช้ประโยชน์ด้านความสวยงามของมันมาอย่างยาวนาน\n\nข้อมูลจาก odditycentral\n\nติดตามข่าวสาร Bright Today ช่องทางอื่น ๆ\n\nWebsite : BRIGHT TODAY\n\nFacebook : BRIGHT TV\n\nLine Today : BRIGHT TODAY",
    "ไจเทกซ์ โกลบอล 2565 กลับมาอย่างยิ่งใหญ่ ณ นครดูไบ หนุนเศรษฐกิจดิจิทัลของโลกเดินหน้าเต็มสปีด": "เศรษฐกิจดิจิทัลทั่วโลกเตรียมพร้อมเดินเครื่องเต็มสูบ ต้อนรับการกลับมาของมหกรรมเทคโนโลยีและสตาร์ทอัพที่ยิ่งใหญ่และครอบคลุมที่สุดในโลก ซึ่งเตรียมจัดขึ้นระหว่างวันที่ 10-14 ตุลาคม บนพื้นที่จัดแสดงขนาดใหญ่เป็นประวัติการณ์ โดยการขยายตัวอย่างต่อเนื่องของงานนี้เห็นได้จากโถงจัดแสดงที่เพิ่มขึ้นอีก 3 แห่ง ณ ศูนย์ประชุมและแสดงสินค้านานาชาติแห่งดูไบ (Dubai World Trade Centre) พร้อมยอดจองเต็มพื้นที่แล้ว\n\nไจเทกซ์ โกลบอล 2565 (GITEX GLOBAL 2022) จะเป็นสถานที่รองรับบริษัทมากกว่า 4,500 แห่ง และผู้เข้าร่วมประชุมกว่า 100,000 คน จาก 170 ประเทศ ครอบคลุมโถงจัดแสดง 26 โถง และพื้นที่สองล้านตารางฟุต ซึ่งมีขนาดเท่ากับสนามฟุตบอล 33 สนาม บริษัทและสตาร์ทอัพระดับโลกเตรียมเรียงแถวมาจัดแสดงแอปพลิเคชันที่ก้าวล้ำในด้านเมตาเวิร์ส, เอไอ, เว็บ 3.0, บล็อกเชน, 6จี, คลาวด์คอมพิวติง, ฟินเทค และบิ๊กดาต้า ซึ่งรวมถึงผู้นำเทคโนโลยีระดับโลกอย่าง ไมโครซอฟท์ (Microsoft), หัวเว่ย (Huawei), ไอบีเอ็ม (IBM), เดลล์ เทคโนโลยีส์ (Dell Technologies), อีริคสัน (Ericsson), อวาย่า (Avaya), ฮันนี่เวลล์ (Honeywell), ฮิวเลตต์ แพคการ์ด เอ็นเตอร์ไพรส์ (Hewlett Packard Enterprise), อีแอนด์ (e&), เลอโนโว (Lenovo) และซิสโก้ (Cisco)\n\n\"ไจเทกซ์ โกลบอล รับบทหลักในการสร้างความร่วมมือกับผู้นำด้านเทคโนโลยีระดับโลกเพื่อเสริมสร้างโอกาส ให้ความรู้ และกระตุ้นให้ทุกคนกระตือรือร้นเกี่ยวกับการเปลี่ยนแปลงของเศรษฐกิจดิจิทัล เราจะรวบรวมความคิดที่ดีที่สุดในทุกธุรกิจทั่วโลก เพื่ออภิปราย ท้าทาย และหาเหตุผลรองรับผลกระทบจากการหลอมรวมเทคโนโลยีที่มีต่อสังคมและอนาคตของเรา นี่คือ ไจเทกซ์ 3.0\" คุณทริกซี โลห์เมอร์แมนด์ (Trixie LohMirmand) รองประธานบริหารฝ่ายการจัดการกิจกรรมของศูนย์ประชุมและแสดงสินค้านานาชาติแห่งดูไบ ซึ่งเป็นผู้จัดงานไจเทกซ์ โกลบอล กล่าว\n\nไจเทกซ์ โกลบอล จะนำผู้เข้าร่วมงานครั้งที่ 3.0 นี้ ดำดิ่งสู่จักรวาลดิจิทัลอย่างเต็มรูปแบบผ่านกิจกรรมต่าง ๆ ได้แก่ เอไอ เอฟรีธิง (Ai Everything), นอร์ท สตาร์ ดูไบ (North Star Dubai) หรือเดิมชื่อ ไจเทกซ์ ฟิวเจอร์ สตาร์ส (GITEX Future Stars), ฟินเทค เซิร์จ (Fintech Surge), ฟิวเจอร์ บล็อกเชน ซัมมิต (Future Blockchain Summit) และมาร์เก็ตติง มาเนีย (Marketing Mania)\n\nและเตรียมพบกับสองกิจกรรมใหม่ที่จะเปิดตัวในปีนี้ ได้แก่ โกลบอล เดฟสแลม (Global DevSlam) และเอ็กซ์-เวิร์ส (X-VERSE)\n\nโกลบอล เดฟสแลม คืองานชุมนุมนักพัฒนาและนักเขียนโค้ดที่ใหญ่ที่สุดในตะวันออกกลาง ซึ่งเปิดพื้นที่ให้นักเขียนโค้ด 10,000 คนได้มาพบปะกับนักพัฒนาจากบริษัทเทคโนโลยีชั้นนำอันดับต้น ๆ ของโลก ซึ่งรวมถึง อนาคอนดา (Anaconda), แอมะซอน เว็บ เซอร์วิสเซส (AWS), กูเกิล (Google), อินสตาแกรม (Instagram), ไมโครซอฟท์ (Microsoft), ออราเคิล (Oracle) และเร้ดแฮท (Red Hat)\n\nขณะที่ เอ็กซ์-เวิร์ส จะผนึกกำลังร่วมกับ ดีเซนทราแลนด์ (Decentraland) นำพาผู้เข้าร่วมงานไปสัมผัสหนึ่งในการเดินทางแห่งจักรวาลเมตาเวิร์สที่ล้ำลึกที่สุดในโลก โดยมอบประสบการณ์ที่ไม่เคยเห็นมาก่อนของการประยุกต์ใช้เมตาเวิร์สในอุตสาหกรรมที่เปลี่ยนแปลงแบบพลิกโฉม\n\nในส่วนของ นอร์ท สตาร์ ดูไบ จะร่วมมือกับพันธมิตรเชิงกลยุทธ์อย่าง หอการค้าเศรษฐกิจดิจิทัลแห่งดูไบ (Dubai Chamber of Digital Economy) เพื่อเน้นย้ำให้เห็นถึงวิวัฒนาการของระบบนิเวศสตาร์ทอัพทั่วโลก และบทบาทสำคัญของสตาร์ทอัพที่มีต่อการพัฒนานวัตกรรม งานนี้ถือเป็นงานรวมพลสตาร์ทอัพที่ใหญ่ที่สุดในโลก โดยรวบรวมผู้แสดงสินค้ามากกว่า 800 ราย จาก 60 ประเทศ ตลอดจนนักลงทุนมากกว่า 600 รายในระบบนิเวศผู้ประกอบการที่เฟื่องฟูและเป็นนวัตกรรม\n\nนอกจากนี้ ไจเทกซ์ โกลบอล ยังขยายขอบเขตในระดับสากล โดยมีประเทศต่าง ๆ ร่วมเปิดพาวิลเลียนภายในงาน ประกอบไปด้วย ไซปรัส เอธิโอเปีย สหภาพยุโรป คูเวต ยูกันดา ตุรกี สหรัฐอเมริกา ฝรั่งเศส เยอรมนี สหราชอาณาจักร อินเดีย ปากีสถาน ซาอุดีอาระเบีย โมร็อกโก ไนจีเรีย และบราซิล\n\nขณะเดียวกัน ภายในงานยังมีการประชุม 14 รายการ โดยรัฐมนตรี ผู้นำด้านเทคโนโลยี และผู้เชี่ยวชาญระดับโลก รวมกว่า 1,000 คน จะมาร่วมพูดคุยระดมความคิด กรณีศึกษา และการประชุมเชิงปฏิบัติการ เป็นระยะเวลารวมกว่า 500 ชั่วโมง ในหัวข้อต่าง ๆ เช่น คริปโต, 6จี, เมตาเวิร์ส และโมบิลิตี้แห่งอนาคต ซึ่งรวมถึงรถยนต์บินได้และเครื่องบินไฟฟ้า\n\nดูข้อมูลเพิ่มเติมได้ที่ www.gitex.com\n\nรูปภาพ - https://mma.prnewswire.com/media/1902069/GITEX_GLOBAL_image.jpg",
    "กว่าจะเป็น Best of Panama เวทีแจ้งเกิดกาแฟสุดแพง \"ปานามา เกอิชา\"": "ว่ากันว่าหนึ่งใน สมาคมกาแฟ ระหว่างประเทศที่ได้รับการยกย่องในเรื่องพัฒนาและยกระดับคุณภาพกาแฟก็ต้องมีชื่อสมาคม กาแฟพิเศษปานามา รวมอยู่ด้วยแน่นอน และเมื่อพูดถึงการจัดประกวดเพื่อเฟ้นหาสุดยอดกาแฟระดับโลกก็ต้องมีชื่อของ Best of Panama ติดอยู่ด้วยเช่นกัน แต่ความสำเร็จดังกล่าวนี้ ไม่มีทางครบถ้วนสมบูรณ์ได้เลย หากไร้ซึ่ง ปานามาเกอิชา / เกชา สายพันธุ์กาแฟโด่งดังระดับตำนานที่ทุบสถิติ กาแฟแพง สุดในโลกเป็นว่าเล่นในแต่ละปี\n\nสำหรับคนในวงการกาแฟพิเศษแล้ว การติดตามสถานการณ์ของเวทีประกวดระดับโลกอย่างใกล้ชิด มีส่วนสำคัญต่อธุรกิจไม่น้อยเลยทีเดียว โดยเฉพาะในเรื่องการอัพเดตข้อมูลข่าวสารว่าวงการไปถึงไหนกันแล้ว เขาทำอะไรกันอยู่ มีโพรเซสใหม่ๆแบบไหนเกิดขึ้นอีก สายพันธุ์กาแฟตัวใดได้รับความนิยม ราคาประมูลเป็นอย่างไรบ้าง บริษัทไหนทุ่มเงินประมูลบิดราคาไม่อั้น ฯลฯ\n\nทั้งยังกลายเป็น \"โมเดลต้นแบบ\" ให้สมาคม กาแฟพิเศษ ในหลายๆประเทศจัดแข่งขันเฟ้นหาสุดยอดกาแฟที่ผลิตขึ้นโดยเกษตรกรท้องถิ่น ตามคอนเซปต์...ถ้าสินค้ามีคุณภาพสูงขึ้น ราคาก็ต้องเพิ่มขึ้นตามไปด้วย ชีวิตเกษตกรก็ควรดีขึ้นตามไปด้วย\n\nจนถึงบัดนี้ผ่านไป 26 ปีแล้ว Best of Panama ก็ยังคงเป็นหนึ่งในเวทีประกวดที่เป็นพลังขับเคลื่อนเซกเมนต์กาแฟพิเศษให้เติบโตมาโดยตลอด แล้วก็มีความสำคัญพ่วงความยิ่งใหญ่ไม่แพ้ \" Cup of Excellence \" เลยทีเดียว\n\n\" Best of Panama \" สนามแข่งขันประเมินคุณภาพกาแฟพิเศษที่มีชื่อเสียงจากอเมริกากลาง ดำเนินการโดย \" สมาคมกาแฟพิเศษปานามา \" มีเป้าหมายเพื่อช่วยเหลือเกษตรชาวไร่ กาแฟปานามา และเพิ่มคุณภาพกับมูลค่าให้กาแฟที่ผลิตขึ้นภายในประเทศ จัดประกวดและประมูลกันเป็นครั้งแรกตั้งแต่ปีค.ศ. 1996 มีกาแฟสายพันธุ์ \"ปานามา เกอิชา/เกชา\" (Geisha/Gesha) ร่วมเข้าแข่งขัน\n\nแม้เป็นเวทีประกวดสุดยอดกาแฟพิเศษเหมือนกัน มีการเชิญผู้ชำนาญการจากต่างประเทศมาช่วยประเมินคุณภาพเหมือนกัน จัดประมูลให้กับผู้ซื้อระหว่างประเทศเหมือนกัน แต่ต่างกันตรงที่ Cup of Excellence เป็นการประกวดที่จัดโดยทีมงานของ Cup of Excellence กับ Alliance For Coffee Excellence องค์เอกชนไม่หวังผลกำไรที่มีสำนักงานอยู่ในสหรัฐ ร่วมกับพาร์ตเนอร์ในประเทศนั้นๆ ที่อาจเป็นหน่วยงานราชการ,ผู้ประกอบการธุรกิจกาแฟ หรือสมาคมกาแฟก็ได้ทั้งนั้น ส่วน Best of Panama จัดโดยสมาคมกาแฟพิเศษปานามาซึ่งก่อตั้งขึ้นโดยเกษตรกรชาวไร่กาแฟล้วนๆ\n\nในการชิงชัยสุดยอดกาแฟปานามาเมื่อปีค.ศ. 2019 กาแฟสายพันธุ์เกอิชา/เกชา จากฟาร์ม\"เอลิด้า เอสเตท\" (Elida Estate) ของตระกูลลามัสตุส พร้อมคะแนนคัปปิ้งสกอร์ 95.25 ท็อปสกอร์สูงสุดของโพรเซสแบบเนเชอรัล ทำสถิติราคาประมูลไว้ที่ 1,029 ดอลลาร์สหรัฐต่อปอนด์ (0.45 กิโลกรัม) กลายเป็นกาแฟล็อตแรกของ Best of Panama ที่มีผู้ประมูลราคาทะลุเกินระดับ 1,000 ดอลลาร์สหรัฐต่อปอนด์\n\nแต่ว่าสถิตินี้อยู่ได้ไม่นาน ก็ถูกทำลายลงไปในการประกวดปีต่อมา ต่อด้วยเร็คคอร์ดใหม่ที่ก้าวข้ามเส้น 2,000 ดอลลาร์สหรัฐต่อปอนด์เป็นครั้งแรกในการประมูลเมื่อปีค.ศ. 2021 จากผลงานของฟาร์ม \"ฟินคา นูโก้\" (Finca Nuguo) ที่ได้ราคาประมูลสูงสุด 2,568 ดอลลาร์สหรัฐต่อปอนด์ จากกาแฟสายพันธุ์เกอิชา/เกชา พร้อมคะแนนคัปปิ้งสกอร์ 94.75 ในการประกวดประเภทโพรเซสเนเชอรัล\n\nรางวัลในการประกวดกาแฟแต่ละประเภทของ Best of Panama ภาพ : facebook.com/scapanama\n\nสำหรับเอลิด้า เอสเตท นั้นเป็นฟาร์มกาแฟเล็กๆจากเมืองโบเกเต ในชิริกี จังหวัดท่องเที่ยวที่มีชื่อเสียงของปานามา มีครอบครัวลามัสตุสเป็นเจ้าของ สืบทอดกิจการกันมาถึง 4 รุ่นแล้ว โดยรุ่นที่ 3 ของตระกูลนี้ เป็นกลุ่มฟาร์มกาแฟรุ่นแรกๆที่ผนึกกำลังกันก่อตั้งเป็นสมาคมกาแฟพิเศษปานามาขึ้นมา ทั้งยังเป็นหนึ่งในผู้ร่วมบุกเบิกการแข่งขันประเมินคุณภาพกาแฟ Best of Panama อีกด้วย\n\nการประกวดสุดยอดกาแฟปานามานั้น จัดแข่งขันพ่วงประมูลเป็นประจำทุกปีที่เมืองโบเกเต ถือเป็นรายการประกวดคุณภาพกาแฟพิเศษ \"เวทีแรก\" ของโลกเลยก็ว่าได้ แล้วอยู่ดีๆไฉนเกษตรกรชาวไร่จึงต้องรวมกลุ่มกันตั้งสมาคมกาแฟแล้วจัดประกวดกันขึ้น\n\nเรื่องราวต้องย้อนหลังกลับไปในปลายทศวรรษ 1980 ซึ่งตอนนั้นการซื้อ-ขายกาแฟอยู่ภายใต้ข้อตกลงกาแฟระหว่างประเทศ (ICA) เป็นตัวกำหนดโควต้าส่งออกที่ตกลงกันโดยประเทศผู้ผลิตกาแฟกับประเทศผู้บริโภคกาแฟ\n\nต่อมา ระบบโควต้าถูกยกเลิกไปในปีค.ศ. 1989 เวียดนามจึงเพิ่มปริมาณการส่งออกกาแฟเป็นจำนวนมาก จะเรียกว่า “ทุ่มตลาด” ก็ได้ ส่งผลให้ราคากาแฟในตลาดโลกตกฮวบลงถึง 40% สร้างความเสียหายในระดับ \"เพอร์เฟ็กต์สตอร์ม\" แก่ผู้ผลิตกาแฟระหว่างประเทศ รวมไปถึงฟาร์มกาแฟปานามาด้วย\n\nใครจะไปคาดคิดว่าการหาทางออกเพื่อปัญหาราคากาแฟตกต่ำจะมาจากประเทศผู้ผลิตขนาดเล็กอย่างปานามา แทนที่จะเป็นรายใหญ่อย่างบราซิลหรือโคลอมเบีย\n\nไม่นานหลังจากนั้น ฟาร์มกาแฟ 7 แห่งในปานามาตัดสินใจร่วมตัวกันตั้งสมาคมกาแฟพิเศษ พร้อมเปิดตัวการแข่งขัน Best of Panama ขี้นเป็นครั้งแรกในปีค.ศ. 1996 ตั้งเป้าพัฒนาคุณภาพเพื่อเจาะตลาดกาแฟพิเศษในต่างประเทศ แทนที่จะขายกันเป็นสินค้าโภคภัณฑ์แบบเดิมๆ มีการจัดจ้างบริษัทที่ปรึกษามาช่วยวางแนวทางให้กับสมาคมฯ โดยสมาชิกก่อตั้งรุ่นบุกเบิกล้วนเป็นฟาร์มกาแฟขนาดเล็กแต่เก่าแก่ที่ต่อมามีชื่อเสียงโด่งดังทั้งสิ้น นอกจากฟาร์มเอลิด้า เอสเตท แล้วก็ยังประกอบไปด้วย ฮาเซียนด้า ลา เอสเมอรัลดา (Hacienda La Esmeralda), ดอน ปาชี เอสเตท (Don Pachi Estate), ดอน เปเป้ เอสเตท (Don Pepe Estate) ,ฟินคา ฮาร์ทแมนน์ (Finca Hartmann) และคาเฟ่ โคโตวา (Cafe Kotowa) เป็นต้น\n\nหลังการแข่งขันครั้งแรกผ่านไป ก็ว่างเว้นไว้เสียหลายปี ก่อนกลับมาจัดเป็นครั้งที่ 2 ในปีค.ศ. 2002 ตอนนั้นกาแฟที่ได้ท็อปสกอร์สูงสุดเป็นกาแฟจากฟาร์ม เอลิด้า เอสเตท มีผู้ชนะการประมูลไปในราคา 2.37 ดอลลาร์สหรัฐต่อปอนด์ สูงถึง 5 เท่าจากราคาสารกาแฟในตลาดสินค้าโภคภัณฑ์ขณะนั้น ซึ่งเป็นเรื่องที่อยู่เหนือความคาดหมายของเกษตรกรหลายๆคน\n\nBest of Panama มาถึงจุดเปลี่ยนแปลงครั้งสำคัญในปีค.ศ.2004 เมื่อฟาร์ม \"ฮาเซียนด้า ลา เอสเมอรัลดา\" ของครอบครัวปีเตอร์สัน นำกาแฟสายพันธุ์เกอิชา/เกชาที่เติบโตในปานามา เข้าสู่การแข่งขันประเมินคุณภาพเป็นครั้งแรก\n\nปรากฎว่านอกจากได้รับรางวัลชนะเลิศแล้ว ยังสามารถสร้างสถิติใหม่ในการประมูลที่ระดับราคา 21 ดอลลาร์สหรัฐต่อปอนด์ กับราคาขนาดนี้ในตอนนั้น ถือเป็นการเปิดตัวกาแฟสายพันธุ์ในตำนานอย่างสวยหรู จากนั้นฟาร์มกาแฟหลายแห่งในปานามาก็เริ่มขยับขยาย นำสายพันธุ์เกอิชา/เกชา มาปลูกเป็นจำนวนมาก จนกลายเป็นหนึ่งในกาแฟอาราบิก้าที่มีราคาแพงสุดของโลกยุคปัจจุบัน\n\nต้นกาแฟสายพันธุ์ปานามา เกอิชา/เกชา ของฟาร์มเอลิด้า เอสเตท ภาพ : instagram.com/lamastusfamilyestates\n\nกาแฟเกอิชา/เกชา เป็นหนึ่งในสายพันธุ์กาแฟที่เก่าแก่ที่สุดในโลก มีต้นกำเนิดจากเขตป่าฝนของเทือกเขา \"เกชา\" (Gesha) ซึ่งตั้งอยู่ทางตะวันตกเฉียงใต้ของเอธิโอเปีย เชื่อว่าบริเวณนี้เองเป็น “บ้านเกิด” ของกาแฟป่าหลายสายพันธุ์ที่เติบโตขึ้นตามธรรมชาติ มีบันทึกว่าการค้นพบครั้งแรกเกิดขึ้นในทศวรรษ 1930 ก่อนจะมีการส่งเมล็ดพันธุ์ไปปลูกยังอเมริกากลาง เช่น คอสตาริก้า ในปีค.ศ. 1953 และเข้าสู่ปานามาในปีค.ศ. 1960 แต่ต้องรอจนถึงต้นทศวรรษ 2000 นั่นแหละ กาแฟสายพันธุ์นี้จึงปรากฎโฉมหน้าอีกครั้งสู่สายตาชาวโลกอย่างเป็นทางการ\n\nปูมประวัติกาแฟโลกให้ข้อมูลว่า ระหว่างการลำเลียงเมล็ดกาแฟออกจากทวีปแอฟริกาเข้าสู่อเมริกากลางนั้น เกิดมีการระบุชื่อบริเวณที่ค้นพบต้นกาแฟผิดเพี้ยนจาก Gesha มาเป็น Geisha พอกาแฟเดินทางไปถึงประเทศปลายทาง ชื่อ Geisha ก็ติดตัวไปด้วย จนในที่สุดเกิดเป็นสายพันธฺุ์กาแฟ 2 ชื่ออย่างที่เรียกกันในปัจจุบัน\n\nอย่างไรก็ตาม การปลูกกาแฟเกอิชา/เกชาในปานามาในระยะเริ่มแรกนั้น ไม่ประสบผลสำเร็จเท่าที่ควร ออกจะล้มเหลวด้วยซ้ำ เพราะการนำพันธุ์กาแฟที่เติบโตได้ดีในพื้นที่สูง ไปปลูกยังพื้นที่ต่ำซึ่งมีการระบาดของโรคราสนิมรุนแรงนั้น ปรากฎว่าเมื่อเก็บเกี่ยวแล้วเข้าสู่กระบวนการผลิต กลับให้รสชาติไม่ดีเอามากๆ ทำให้ต้นกาแฟพันธุ์นี้ถูก “ทอดทิ้ง” และ “หลงลืม” มานับสิบๆ ปี\n\nในปีค.ศ. 1964 รูดอล์ฟ เอ. ปีเตอร์สัน แบงเกอร์จากแคลิฟอร์เนีย ได้ซื้อฟาร์มกาแฟในปานามาชื่อ ฮาเซียนด้า ลา เอสเมอรัลดา หวังใช้เป็นที่พักพิงยามเกษียณอายุ แต่ด้วยภารกิจในฐานะประธานแบงก์ ออฟ อเมริกา ทำให้ในปีค.ศ. 1973 เขาจึงมอบงานการบริหารไร่ให้กับ ไพรซ์ ปีเตอร์สัน ลูกชายที่จบดร.สาขาชีวเคมี จากมหาวิทยาลัยเพนซิลวาเนีย ต่อมาในปี ค.ศ. 1996 ครอบครัวปีเตอร์สัน ได้ซื้อไร่กาแฟอีกแห่งชื่อ เอสเมอรัลด้า จารามิลโล แล้วก็เป็นแปลงหนึ่งของไร่นี้ที่มีการค้นพบต้นกาแฟสายพันธุ์เกอิชา/เกชา\n\nเมล็ดกาแฟปานามา เกอิชา/เกชา จากฟาร์มฮาเซียนด้า ลา เอสเมอรัลดา ภาพ : instagram.com/haciendalaesmeralda\n\nการค้นพบกาแฟหายากเช่นนี้ ก็เหมือนกับการถูกล็อตเตอรี่รางวัลใหญ่เลยทีเดียว ครอบครัวปีเตอร์สันนำต้นกล้าเกอิชา/เกชาไปปลูกในจุดที่สูงสุดของไร่ หลังจากใช้เวลาฟูมฟัก 6-7 ปี การชิมเพื่อแยกกลิ่นและรสชาติ (cupping ) ก็เริ่มต้นขึ้นโดย \"แดเนียล ปีเตอร์สัน\" หลานปู่นายแบงก์รูดอล์ฟ\n\nจากนั้นในปีค.ศ. 2004 เกอิชา/เกชาที่ส่งเข้าแข่งขันในนามฟาร์ม ฮาเซียนด้า ลา เอสเมอรัลดา เริ่มสร้างความตื่นตะลึงให้วงการ เมื่อคว้ารางวัลประมูลกาแฟยอดเยี่ยมของปานามา และอีกมากมายในการประกวดระหว่างประเทศ\n\nไพรซ์ ปีเตอร์สัน เป็นหนึ่งในสมาชิกก่อตั้งสมาคมกาแฟพิเศษปานามา ขณะที่ปัจจุบัน แดเนียล ปีเตอร์สัน ดำรงตำแหน่งเป็นเพรสซิเดนท์ของสมาคมกาแฟพิเศษปานามาที่มาพร้อมกับสโลแกน “always unique” ประมาณว่ามีเอกลักษณ์เป็นของตนเองหรือไม่ซ้ำแบบใคร\n\nในการประมูลประจำปีของ \"Best of Panama 2022\" ที่กำหนดไว้ในวันที่ 7 ตุลาคมนี้ตามเวลาในบ้านเรา ไม่รู้ว่าจะบริษัทไหนใจถึง เรียกเสียงฮือฮา บิดราคาเกิน 3,000 ดอลลาร์สหรัฐต่อปอนด์หรือไม่ ผู้เขียนสารภาพตามตรงครับว่าเห็นราคาประมูลแล้วหัวใจจะวาย ทำไมแรงกันขนาดนั้นหนอ\n\nการประมูลกาแฟ Best of Panama 2022 จะมีขึ้นในวันที่ 7 ตุลาคมนี้ ภาพ : facebook.com/scapanama",
    "รศ.ดร.อนุสรณ์ วิเคราะห์ลึก สหราชอาณาจักร ยุโรปและโลกในรัชสมัยพระเจ้าชาร์ลส์ที่ 3 โยงผลต่อเศรษฐกิจไทย": "เมื่อวันที่ 11 กันยายน รศ. ดร. อนุสรณ์ ธรรมใจ กรรมการวิทยาลัยนานาชาติ ปรีดี พนมยงค์ มหาวิทยาลัยธรรมศาสตร์ และ ประธานกรรมการบริหารสถาบันปรีดี พนมยงค์ เผยแพร่บทความมีเนื้อหาเกี่ยวข้องกับอนาคตของสหราชอาณาจักร ยุโรปและโลกในรัชสมัยพระเจ้าชาร์ลส์ที่ 3: แนวโน้มของการเปลี่ยนแปลงในประเทศเครือจักรภพและโลกและผลต่อเศรษฐกิจไทย มีเนื้อหาตอนหนึ่งว่า การเปลี่ยนผ่านสู่รัชกาลใหม่ของสหราชอาณาจักรจากรัชสมัยของพระนางเจ้าเอลิซาเบธ สู่ รัชสมัยของพระเจ้าชาร์ลส์ที่ 3 ได้ดำเนินการตามระบอบประชาธิปไตยอันมีพระมหากษัตริย์เป็นประมุขหรือกษัตริย์ภายใต้กฎหมายด้วยความเรียบร้อยตามพระราชประเพณี สร้างเสถียรภาพต่อระบบการเมืองอันเป็นปัจจัยพื้นฐานในการแก้ไขปัญหาวิกฤติเศรษฐกิจ Stagflation อันเป็นภาวะเงินเฟ้อสูงและเศรษฐกิจถดถอยเกิดขึ้นพร้อมกัน ของสหราชอาณาจักร ขณะที่อังกฤษก็เพิ่งได้นายกรัฐมนตรีคนใหม่ที่ต้องมาทำหน้าที่แก้ปัญหาวิกฤติเศรษฐกิจ ท่าทีต่อปัญหาสงครามในยูเครนและการดำเนินนโยบายต่างประเทศของรัฐบาลใหม่ย่อมส่งผลต่อดุลอำนาจทางการเมืองและเศรษฐกิจโลก การดำเนินการออกจากอียูให้เรียบร้อย การเจรจาข้อตกลงทางการค้ากับไทยกับสหรัฐอเมริกา กับประเทศอื่นๆแบบทวิภาคี และ พหุภาคีกับอาเซียนล้วนส่งผลต่อเศรษฐกิจไทยและเศรษฐกิจในภูมิภาค\n\nปัญหาวิกฤติเศรษฐกิจในสหราชอาณาจักรและยุโรปเป็นประเด็นเร่งด่วนและประเด็นใหญ่ที่รัฐบาลใหม่และกษัตริย์องค์ใหม่ต้องเผชิญร่วมกัน ปัญหาการขาดแคลนพลังงานและราคาพลังงานพุ่งสูงจะเป็นปัญหาใหญ่ของยุโรปในช่วงฤดูหนาวจากการคว่ำบาตรของรัสเซีย\n\nพระเจ้าชาร์ลส์ที่ 3 ทรงเป็นผู้สนพระทัยอย่างยิ่งต่อปัญหาสิ่งแวดล้อมและภาวะโลกร้อน คาดว่า กษัตริย์พระองค์ใหม่น่าจะมีบทบาทสำคัญในการรณรงค์ลดการปล่อยก๊าซเรือนกระจกและคาร์บอน ส่งเสริมการใช้พลังงานหมุนเวียนในยุโรปและสหราชอาณาจักร อนุรักษ์สิ่งแวดล้อมและสัตว์ป่าใกล้สูญพันธุ์ บทบาทการรณรงค์เชิงรุกในเรื่องดังกล่าวจะมีอิทธิพลต่อการกำหนดนโยบายการค้าของสหราชอาณาจักรและยุโรปที่ก็ให้ความสำคัญต่อเรื่องดังกล่าวเป็นทุนเดิมอยู่แล้ว อาจนำมาสู่ มาตรการกีดกันทางการค้าที่ไม่ใช่ภาษี (Non-tariff Barriers) ไม่ว่าจะเป็นประเด็นสิ่งแวดล้อม ประเด็นวิกฤติการเปลี่ยนแปลงชั้นบรรยากาศและความแปรปรวนอย่างรุนแรงของภูมิอากาศ (Climate Crisis) ประเด็นอนุรักษ์สัตว์ป่าใกล้สูญพันธุ์ ประเด็นการทำลายพื้นที่ป่า (Deforestation) ประเด็นมลพิษในมหาสมุทร ขณะเดียวกัน ประเด็นเหล่านี้จะถูกนำมาสู่การหารือในเวทีนานาชาติเพื่อแสวงหาความร่วมมืออย่างเป็นรูปธรรมมากขึ้นยิ่งกว่าเดิม อย่างไร บทบาทของเจ้าฟ้าชาร์ลส์ในอดีตต่อประเด็นสาธารณะต่างๆอาจลดได้จากการที่พระองค์ในฐานะกษัตริย์องค์ใหม่ต้องมีบทบาทในพระราชพิธีต่างๆ งานพิธีการต่างๆ มากขึ้น เป็น ceremonial figure, strictly removed from politics.\n\nรศ. ดร. อนุสรณ์ ระบุด้วยว่า ในการเฉลิมฉลองสู่การเปลี่ยนแปลงการปกครองสู่การเป็นสาธารณรัฐของประเทศบาร์เบโดสเมื่อปีที่แล้วอย่างสันติด้วยการลงประชามติของประชาชน นั้น เจ้าฟ้าชายชาร์ลส์ มกุฎราชกุมารแห่งอังกฤษ ซึ่งต่อมาเป็น พระเจ้าชาร์ลส์ที่ 3 แห่งสหราชอาณาจักรและประเทศเครือจักรภพก็ได้เข้าร่วมงานรัฐพิธีนี้ด้วย และ ยังได้กล่าวแสดงจุดยืนอันน่าชื่นชมของพระองค์ท่าน ในการสนับสนุนการเปลี่ยนแปลงเพื่อเริ่มต้นใหม่ พร้อมยอมรับความผิดผลาดในอดีตของจักรวรรดิอังกฤษในการสร้างระบบทาสอันกดขี่ขึ้นในหลายประเทศทั่วโลกและบาร์เบโดสเป็นแห่งแรกๆ โดยพระองค์ตรัสยอมรับถึง “ระบบทาสอันโหดร้าย” ที่บาร์เบโดสเคยเผชิญมาในอดีตจากน้ำมือจักรวรรดิอังกฤษ จึงมีความเชื่อมั่นว่า “กษัตริย์พระองค์ใหม่” ของสหราชอาณาจักรจะร่วมกับประชาชนผู้ยึดถือ “สิทธิมนุษยชน” ต่อต้าน “การเหยียดหยามเชื้อชาติหรือสีผิว” รณรงค์ให้ปัญหาการค้าแรงงานทาสและการเหยียดเชื้อชาติหรือสีผิว ให้ลดน้อยลงและโลกมีสันติธรรม มีสิทธิมนุษยชนและประชาธิปไตยมากยิ่งขึ้น บทบาทของกษัตริย์พระองค์ใหม่และนายกรัฐมนตรีคนใหม่ของสหราชอาณาจักรต่อปัญหาสงครามและความขัดแย้งระหว่างยูเครนและรัสเซีย อาจทำให้แนวโน้มของสงครามและผลกระทบเปลี่ยนแปลงไปจากเดิม พระเจ้าชาร์ลส์ที่ 3 ยังได้แสดงสุนทรพจน์อย่างเป็นทางการครั้งแรกด้วยการกล่าวปฏิญาณว่า จะรับใช้ประชาชนสหราชอาณาจักรด้วยความซื่อสัตย์ ด้วยความเคารพและความรัก (would serve the British people with loyalty, respect and love) และสนันสนุนยืนยันปกป้องหลักการของรัฐธรรมนูญอันเป็นหัวใขของประเทศ (Uphold the constitutional principles at the heart of our nation)\n\nรศ. ดร. อนุสรณ์ กล่าวต่อว่า การขยายวงของสงครามปูตินรัสเซียกับยูเครนและสงครามยืดเยื้อจนถึงปี ค.ศ. 2023 จะเป็นปัจจัยเสี่ยงสำคัญของเศรษฐกิจสหราชอาณาจักร ยุโรปและทั่วโลกรวมทั้งไทย ปัจจัยดังกล่าว จะทำให้ราคาพลังงานผันผวนและพุ่งสูงได้ตลอดเวลา อัตราเงินเฟ้อ Hyperinflation จะเกิดเพิ่มขึ้นในหลายประเทศทั่วโลก สถานการณ์วิกฤติเศรษฐกิจและเงินเฟ้อสูงแบบศรีลังกา เมียนมา ปากีสถาน ซีเรีย ซูดาน เวเนซูเอลา ซิบบับเว อาร์เจนตินา อิหร่าน ตุรกี และ เอธิโอเปีย จะเกิดเพิ่มขึ้นได้อีก หากสงครามในยูเครนขยายวง ประเทศที่มี มีอัตราเงินเฟ้อพุ่งสูงกว่า 30% ขึ้นไป ไม่ได้เป็นผลจากการเพิ่มขึ้นของราคาพลังงานและราคาอาหารเท่านั้น แต่เป็นประเทศที่มีการผิดผลาดในการดำเนินนโยบายเศรษฐกิจมหภาคอย่างรุนแรง หรือ มีสถานการณ์สงครามกลางเมือง ขณะที่ประเทศที่มีเงินเฟ้อสูงแบบ Hyperinflation มีความเสี่ยงที่จะเป็น Social Unrest และการเปลี่ยนแปลงทางการเมืองแบบรุนแรงได้\n\nเศรษฐกิจไทยยังรับมือได้ เงินเฟ้อไม่น่าสูงเกิน 10% เงินเฟ้ออาจสูงขึ้นบ้างจากผลกระทบน้ำท่วมทำให้ผลผลิตหายไปจากระบบ พืชผลเกษตรและปศุสัตว์ได้รับความเสียหาย ต้นทุนในการเดินทางและขนส่งสินค้าสูงขึ้น ราคาอาหารโลกแพงขึ้นเป็นโอกาสของอุตสาหกรรมส่งออกอาหาร ไทยยังไม่มีความจำเป็นต้องกำหนดโควต้าส่งออกอาหารเพราะไม่มีปัญหาการขาดแคลนและราคาในประเทศยังไม่สูงมากนัก ผลกระทบจากการนำเข้าพลังงานแพง ต้นทุนเพิ่มสูง เงินบาทอ่อนเพิ่มแรงกดดันเงินเฟ้อยังคงเป็นปัจจัยเสี่ยงของเศรษฐกิจไทยในระยะต่อไป เมื่อเงินเฟ้อเกิดจากฝั่งอุปทานและเป็นเหตุการณ์ชั่วคราว บทบาทของธนาคารกลางในการรับมือกับเงินเฟ้อประเภทนี้จึงมีอยู่จำกัด การขึ้นอัตราดอกเบี้ยของ ธปท. ไม่สามารถแก้ปัญหาเรื่องอุปทานได้ มิหนำซ้ำ อาจทำให้ภาวะการเงินตึงตัวเร็วไปจนทำให้การฟื้นตัวของเศรษฐกิจสะดุดลง โดยเฉพาะไปซ้ำเติมกลุ่มคนมีรายได้น้อยที่อาจมีปัญหาเรื่องหนี้ครัวเรือนสูงอยู่แต่เดิม และยังต้องแบกรับผลกระทบจากค่าครองชีพที่สูงขึ้นมากกว่าคนกลุ่มอื่น (กลุ่มคนรายได้น้อยมีสัดส่วนการบริโภคอาหารและน้ำมันสูงกว่ากลุ่มคนรายได้สูงประมาณ 17%)\n\nหากเศรษฐกิจขยายตัวแล้วสูงและเงินเฟ้อสูงขึ้นตามความต้องการบริโภค (demand-pull inflation) การขึ้นดอกเบี้ยถือได้ว่าเป็นเครื่องมือสำคัญในการช่วยลดความร้อนแรงของเศรษฐกิจ อย่างเช่นที่เกิดขึ้นในกรณีของประเทศสหรัฐอเมริกา ที่เผชิญ pent-up demand และตลาดแรงงานตึงตัวมาก อย่างไรก็ตาม เศรษฐกิจไทยยังไม่เข้าข่ายเงินเฟ้อในลักษณะนี้ เพราะไทยจะฟื้นตัวจากวิกฤติแบบช้าๆ ดังนั้น การดำเนินนโยบายการเงินแบบผ่อนคลาย และการใช้มาตรการเฉพาะจุดโดยภาครัฐเพื่อดูแลปัญหาค่าครองชีพ เช่น การอุดหนุนราคาน้ำมันและก๊าซหุงต้ม จึงยังจำเป็นเพื่อสนับสนุนให้เศรษฐกิจกระเตื้องขึ้นได้ต่อเนื่อง ภาวะเงินเฟ้อสูงต่อเนื่องจนทำให้ครัวเรือนกับภาคธุรกิจเริ่มปรับเงินเฟ้อคาดการณ์ (inflation expectations) สูงขึ้นแบบ Wage-Price Spiral ในช่วงวิกฤตน้ำมันแพง 1970 ยังไม่มีสัญญาณเกิดขึ้นในไทย\n\nตลาดแรงงานไทยมีความยืดหยุ่นสูง ผู้ใช้แรงงานมีอำนาจต่อรองน้อยในระบบไตรภาคี การปรับขึ้นค่าแรงขั้นต่ำล่าสุด ก็ปรับต่ำกว่าอัตราเงินเฟ้อ นอกจากนี้ระบบค่าแรงขั้นต่ำของไทยไม่ได้เป็นอัตราเดียวทั่วประเทศ มีการกำหนดตามพื้นที่ตามกลไกตลาดที่ในหลายพื้นที่แทบไม่มีองค์กรของผู้ใช้แรงงานอยู่ จากงานวิจัยของสถาบันป๋วย อึ๊งภากรณ์ โดย นุวัต หนูขาวและคณะ พบว่า เงินเฟ้อไทยไม่ค่อยอ่อนไหวไปกับปัจจัยมหภาค แต่ถูกขับเคลื่อนโดยปัจจัยเฉพาะของแต่ละสินค้าเป็นสำคัญโดยเฉพาะสินค้าในหมวดพลังงาน ความผันผวนของเงินเฟ้อไทยสูงถึง 85% มาจากปัจจัยหมวดพลังงาน ปัจจัยเงินเฟ้อไทยมาจากอุปทานเป็นหลัก เพียง 15% มาจากปัจจัยด้านมหภาค ฉะนั้น หากพิจารณาจากงานวิจัยล่าสุดก็ยืนยันว่า แบงก์ชาติไม่จำเป็นเร่งขึ้นอัตราดอกเบี้ย ขณะที่การปรับขึ้นค่าแรงขั้นต่ำโดยไตรภาคีก็ปรับต่ำกว่าอัตราเงินเฟ้ออีก ก็ยิ่งไม่มีแรงกดดันเงินเฟ้อจากค่าแรงเพิ่มขึ้นเลย ขณะนี้หลายพื้นที่ของประเทศก็เผชิญภาวะน้ำท่วมขัง รวมทั้ง กรุงเทพและปริมณฑลด้วยทำให้กิจกรรมทางเศรษฐกิจชะลอ ฉะนั้นไม่มี Demand-Pull Inflation แน่นอน",
    "ตามรอย \"ลูกหนี้จีน\" ภายใต้ยุทธศาสตร์ \"หนึ่งแถบ หนึ่งเส้นทาง\"": "จีนได้ประกาศยุทธศาสตร์การพัฒนาที่เป็นความท้าทายครั้งใหญ่สุด ชื่อว่า \"ข้อริเริ่มแถบและเส้นทาง ( Belt and Road Initiative)\" หรือ หนึ่งแถบ หนึ่งเส้นทาง (One Belt One Road) โดยรัฐบาลจีนเริ่มใช้ในปี 2556 สนับสนุนการพัฒนาและการลงทุนโครงสร้างพื้นฐานในหลายประเทศตาม \"เส้นทางสายไหมยุคใหม่\" ถือเป็นนโยบายต่างประเทศในยุค \"สี จิ้นผิง\" เลขาธิการพรรคคอมมิวนิสต์จีน\n\nผู้ประกอบการ \"มือใหม่\" ต้องรู้ เตรียมตัวค้าขายผ่านเส้นทางรถไฟจีน-ลาว\n\nIMF เตือนชาติเอเชียหนี้สูง อาจลงเอยแบบศรีลังกา\n\nจากการสนับสนุนของรัฐบาลจีน ทั้งความช่วยเหลือแบบให้เปล่าและการปล่อยกู้ เพื่อให้แต่ละประเทศพัฒนาโครงสร้างพื้นฐานตาม \"เส้นทางสายไหมยุคใหม่\" ซึ่งรัฐบาลจีนให้การสนับสนุนทางการเงินในการก่อสร้างท่าเรือ ทางรถไฟ และโครงสร้างพื้นฐานต่าง ๆ ทั่วโลก ซึ่งทำให้ประเทศที่เข้าร่วมกับรัฐบาลจีนมีการกู้เงินอย่างมาก\n\nเกือบ 10 ปี มีหลายประเทศที่เป็นหนี้จีนจากเงินกู้ โดยประเทศที่เป็นหนี้มากที่สุดส่วนใหญ่อยู่ในทวีปแอฟริกา และยังมีประเทศในเอเชียกลาง อาเซียนและประเทศในหมู่เกาะแปซิฟิก ซึ่งมีหนี้เพิ่มขึ้นจากการพัฒนาโครงสร้างพื้นฐาน โดยบรรดาเจ้าหนี้ทั้งหมดของประเทศเหล่านี้ ปรากฏว่าจีนกลายเป็นเจ้าหนี้รายใหญ่ที่สุดอย่างรวดเร็วนับตั้งแต่เริ่มต้นโครงการ คิดเป็นราว 37% ของหนี้ต่างประเทศ\n\nณ สิ้นปี 2020 จากข้อมูลธนาคารโลก รายงานว่า 97 ประเทศทั่วโลกมีการกู้ยืมเงินจากจีน บางประเทศเป็นเงินก่้อนโต แต่บางประเทศไม่มากนัก โดยประเทศที่เป็นหนี้จีนมากที่สุด คือ ปากีสถานมีหนี้ต่างประเทศ 7.73 หมื่นล้านดอลลาร์ แองโกลา 3.63 หมื่ล้านดอลลาร์ เอธิโอเปีย 7.9 พันล้านดอลลาร์ เคนยา 7.4 พันล้านดอลลาร์ และศรีลังกา 6.8 พันล้านดอลลาร์\n\nแต่ประเทศที่มีหนี้มากที่สุดเมื่อเทียบกับผลิตภัณฑ์มวลรวมในประเทศ (จีดีพี) คือ สาธารณรัฐจีบูตี ประเทศในแอปริกาตะวันออก และแองโกลา ตามด้วยประเทศหมู่เกาะมัลดีฟ และสาธารณรัฐประชาธิปไตยประชาชนลาว ซึ่งเป็นหนี้จากโครงการก่อสร้างทางรถไฟในประเทศ\n\nนายเดวิด มัลเพสซ์ ประธานธนาคารโลก เรียกภาระหนี้ที่เกิดขึ้นว่าเป็นหนี้ที่ \"ไม่สร้างความยั่งยืน\"\n\nก่อนหน้านี้ บรรดากลุ่มประเทศพัฒนาแล้วเคยให้ประเทศรายได้ต่ำกู้ยืมเพื่อพัฒนาเศรษฐกิจ แต่ในที่สุดก็เป็นหนี้สูญจำนวนมากในบางประเทศ ซึ่งหากการก่อหนี้ไม่ได้สร้างความยั่งยืน และไม่ได้ก่อให้เกิดประโยชน์ทางเศรษฐกิจ ในที่สุดแล้วก็จะกลายเป็นหนี้สูญ\n\nส่วนกรณีจีนจะซ้ำรอยเดิมหรือไม่ยังคาดเดาได้ยาก แม้ว่าในช่วงเริ่มต้นโครงการจะถูกวิจารณ์ว่ากำลังซ้ำรอยมหาอำนาจในอดีตที่เคยให้เงินกู้กับประเทศกำลังพัฒนามาแล้ว แต่จีนก็ยังเดินหน้ายุทธศาสตร์อย่างเป็นขั้นเป็นตอน\n\nปรากฏว่าหลังผ่านไปเพียง 4 ปี โดยในปี 2020 จีนให้ประเทศต่าง ๆ ทั่วโลกยืมเงินมหาศาลถึง 1.7 แสนล้านดอลลาร์ ให้กับประเทศที่มีรายได้ต่ำและรายได้ปานกลาง ซึ่งวงเงินปล่อยกู้เพิ่มขึ้นอย่างมากจากปี 2010 ที่ให้กู้ยืม 4 หมื่นล้านดอลลาร์\n\nโครงการ \"หนึ่งแถบ หนึ่งเส้นทาง\"ของรัฐบาลจีน\n\nที่มา: วิกิพีเดีย\n\nเงินกู้จากจีนส่วนมากมีอัตราดอกเบี้ยสูงกว่าองค์กรระหว่างประเทศอื่น ๆ ที่ให้ความช่วยเหลือประเทศกำลังพัฒนา เช่น กองทุนการเงินระหว่างประเทศ (ไอเอ็มเอฟ) หรือธนาคารโลก แม้แต่เงินกู้จากการเจรจาทวิภาคีที่ประเทศพัฒนาแล้วให้กู้ยืมประเทศกำลังพัฒนา\n\nนอกจากนี้ เงินกู้จีนมีกำหนดชำระคืนที่สั้นกว่าแหล่งเงินอื่นแล้ว ในรายละเอียดของโครงการกู้เงิน มีการนำไปใช้พัฒนาโครงสร้างพื้นฐานที่เกี่ยวกับเส้นทางการค้าเป็นหลักและโครงสร้างพื้นฐาน ซึ่งจะต่างจากแหล่งเงินกู้อื่น ที่มุ่งพัฒนาโดยทั่วไป\n\nแต่จากการแพร่ระบาดของโควิด-19 ได้ส่งผลกระทบจากการจ่ายคืนหนี้อย่างมาก มีบางประเทศที่ขอเจรจาเงินกู้ใหม่ โดยมีการเจรจาเงื่อนไขใหม่ถึง 5.2 หมื่นล้านดอลลาร์ ในปี 2020 เพิ่มขึ้นจากก่อนหน้านี้ 3 เท่า\n\nศรีลังกา เป็นกรณีตัวอย่างที่มีปัญหาเรื่องการชำระคืนหนี้ โดยในเดือนพ.ค. ได้ผิดนัดชำระหนี้ ซึ่งนับเป็นประเทศแรกในเอเชียที่ผิดนัดชำระหนี้ในรอบ 20 ปี\n\nดังนั้น จึงน่าจับตาอย่างมาก จากความขัดแย้งทางภูมิศาสตร์การเมืองโลกและวิกฤติเศรษฐกิจที่เกิดจากการแพร่ระบาดของโควิด-19 ซึ่งจะทำให้เกิดการ \"เปลี่ยนโฉมหน้า\"การค้าโลกไปอย่างมาก ซึ่งต้องติดตามว่าประเทศไหนในลำดับถัดไปจะ \"ปิดชำระหนี้\" และ ยุทธศาสตร์อันทะเยอทะยานของจีนในครั้งนี้จะประสบความสำเร็จหรือไม่\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ภัยธรรมชาติ หายนะที่มาเยือน": "เสรี พงศ์พิศ\n\nFb Seri Phongphit\n\nน้ำท่วมหนักที่ปากีสถานแบบไม่เคยเกิดมาก่อน เป็นวิกฤติชาติ ที่ส่งผลกระทบต่อประชากรทั้งประเทศ 220 ล้านคนเพราะเศรษฐกิจพัง กระทบโดยตรงต่อคน 33 ล้าน ตายไป 1,100 บ้าน 1 ล้านหลัง ถนน 3,500 กม. พังเสียหาย ผู้คน 500,000 ต้องอพยพไปอาศัยอยู่ตามแคมป์ต่างๆ อีกส่วนหนึ่งไม่รู้จะไปไหน\n\nเมื่อต้นเดือนสิงหาคม น้ำท่วมกรุงโซล เกาหลีใต้ ฝน 80 ปี ทำให้ตึก 2,800 แห่งได้รับความเสียหาย ในเอเชียยังไม่หมด มีคำเตือนจากพยากรณ์อากาศว่า เดือนกันยายนถึงพฤศจิกายน มีความเป็นไปได้สูงมากที่ฝนจะตกหนัก พายุจะเข้า น้ำจะท่วม ไต้ฝุ่นจากแปซิฟิก และไซโคลนจากมหาสมุทรอินเดียอีกหลายลูกจะเข้ามา\n\nบางคนอาจเห็นว่าเป็นเรื่องปกติของธรรมชาติที่นานทีมีหน แต่สถิติของอุตุนิยมวิทยาที่ติดตามการเปลี่ยนแปลงอากาศโลกชี้ให้เห็นว่า สิบปีที่ผ่านมา ภูมิอากาศโลกเลวร้ายลงอย่างน่าตกใจ อย่าง “ลานีญา” ที่เกิดมา 3 ปีติด ปรากฏการณ์พื้นผิวของมหาสมุทรที่เย็นกว่าปกติ ก่อให้เกิดความร้อนและภัยแล้ง\n\nสามปีนี้รุนแรง แต่ความร้อนและภัยแล้งสะสมมานับสิบปีแล้ว ปี 2022 นี้ สองในสามของยุโรปประสบภัยแล้งแบบไม่เคยมีมาก่อน ฝนไม่ตก คลื่นความร้อนแผ่ไปทั่ว อุณหภูมิที่สเปนและประเทศในยุโรปใต้ขึ้นไปเกิน 40 องศามาหลายเดือน\n\nความร้อนและภัยแล้งนอกจากสร้างความเสียหายให้พืชผลทางการเกษตรแล้ว ยังทำให้น้ำในอ่างเก็บน้ำ ในแม่น้ำลดจนเรือใหญ่แทบจะวิ่งไม่ได้ ต้องลดน้ำหนักลง สร้างความเสียให้เศรษฐกิจ อย่างที่แม่น้ำไรน์ สายเลือดใหญ่ของเยอรมนีและหลายประเทศ\n\nยิ่งมาเกิดตอนที่มีปัญหาเศรษฐกิจ ผลกระทบจากภัยสงครามรัสเซีย-ยูเครน ที่ต้องมีการขนส่งถ่านหินที่กลับมาใช้แทนก๊าซ และสินค้าต่างๆ ทำให้สถานการณ์เลวร้ายลงไปอีก ราคาพลังงานและสินค้าบริโภคสูงขึ้นจนต้องมีมาตรการรัดเข็มขัดอย่างถึงที่สุดทั้งภาครัฐ เอกชน และครัวเรือน\n\nพยากรณ์อากาศในยุโรปบอกว่า ภัยแล้งจะลากยาวไปถึงเดือนพฤศจิกายน ฝนจะยังไม่ตก สงครามก็คงไม่จบ รัสเซียลดการส่งก๊าซลงไปเรื่อยๆ จนกระทั่งคงหยุดไปเลย เพราะเป็น “อาวุธ” หนึ่งในสงคราม “โลก” ครั้งนี้ ฤดูหนาวนี้ คนยุโรปจำนวนหนึ่งอาจหนาวตายเพราะไม่มีก๊าซทำความร้อนเพียงพอ\n\nภัยแล้งที่เลวร้ายที่สุดในรอบ 500 ปีของยุโรป ทำให้น้ำในแม่น้ำลำคลองลดลง จนทำให้เห็นก้อนหินมากมายอายุ 7,000 ปีโผล่ที่สเปน ที่เซอร์เบียน้ำลดจนเห็นเรือนาซีหลายลำที่ล่มตั้งแต่ปี 1944 ปลายสงครามโลกครั้งที่สอง ยังมีระเบิดและอาวุธยุทโธปกรณ์อยู่จำนวนหนึ่ง และที่อื่นๆ ทั่วยุโรป ทำให้เห็นสิ่งที่หลงเหลือของอาณาจักรโรมันสองพันปีก่อนมากมายหลายอย่าง\n\nที่สหรัฐอเมริกา ภัยแล้งที่เริ่มมานับสิบปี มาถึงจุดที่ทะเลสาบ Mead และ Powell ใหญ่สุดของแม่น้ำโคโลราโด ลดลงต่ำสุดตั้งแต่สร้างเป็นอ่างเก็บน้ำมาเมื่อ 60 ปีที่แล้ว เหลือไม่ถึงร้อยละ 26 ส่งผลกระทบต่อประชากร 40 ล้านคน และเมืองใหญ่อย่างฟีนิกซ์, ลาสเวกัส, ลอสแอนเจลิส และซานดิเอโก รวมทั้งกระทบต่อการเกษตรกว่า 10 ล้านไร่\n\nที่เทกซัส น้ำลดทำให้เห็นรอยตีนไดโนเสาร์อายุ 113 ล้านปี ที่อุทยานโลกดึกดำบรรพ์ และสิ่งที่อยู่ใต้น้ำมานานก็โผล่ให้เห็น ไม่ว่ากระดูกมนุษย์หลายร้อย เรือเล็กใหญ่ที่จมลงไปพร้อมกับทรัพย์สินต่างๆ\n\nในจีนก็เกิดภัยแล้งอย่างไม่เคยมีมาก่อน น้ำในแม่น้ำแยงซี ที่ยาวอันดับสามของโลก ลดลงมาก ส่งผลกระทบต่อประชากร 450 ล้านคนที่ต้องพึ่งพาอาศัย และหนึ่งในสามของผลผลิตทางการเกษตรของจีน น้ำจืดในทะเลสาบโปหยาง ที่ใหญ่ที่สุดของจีน เหลือน้ำไม่ถึงร้อยละ 25 พร้อมกับเกิดไฟไหม้ป่าอีกจำนวนมาก\n\nประเทศในแหลมแอฟริกาอย่างเคนยา โซมาเลีย และเอธิโอเปีย ฝนไม่ตกมา 4 ปี องค์การอาหารโลกบอกว่า อาจทำให้คน 40 ล้านคนอดตายในไม่ช้า ไม่รู้ว่าฝนจะมาเมื่อไร ไม่เคยเกิดมากว่า 40 ปีแล้ว\n\nอุตุนิยมวิทยาโลกเตือนว่า ปรากฏการณ์เอลนิโญ และลานีญา มีความเป็นไปได้ร้อยละ 70 ที่จะเกิดไปจนถึงเดือนพฤศจิกายน และร้อยละ 55 จากธันวาคมถึงกุมภาพันธ์\n\nไฟป่าปีนี้เกิดทั่วโลก หนักที่สุดที่สเปนไหม้เมื่อเดือนสิงหาคมที่ผ่านมากว่า 1.2 ล้านไร่ เมื่อต้นปีไหม้ที่นิวเม็กซิโก สหรัฐกว่า 700,000 ไร่ นอกนั้นก็ไหม้ในหลายประเทศในยุโรป และแอฟริกา เมื่อเดือนกุมภาพันธ์ ไฟป่าที่อาร์เจนตินาเผาไปกว่า 4.5 ล้านไร่\n\nทุกฝ่ายเชื่อว่า ฝนแล้งน้ำท่วมและไฟป่าที่เกิดขึ้นทั่วโลกเป็นผลของการเปลี่ยนแปลงภูมิอากาศโลกที่ร้อนขึ้นทุกวัน ความพยายามลดสาเหตุจากมนุษย์ทำได้ยาก เพราะปัญหาธรรมชาติกับปัญหาสังคมของมนุษย์แยกกันไม่ออก ความอยุติธรรมทางเศรษฐกิจสังคมส่งผลต่อความอยุติธรรมต่อธรรมชาติ ประเทศที่ก่อให้เกิดมลภาวะโลกสูงสุด คือ ประเทศพัฒนาแล้ว ที่ “เอาเปรียบ” ประเทศกำลังพัฒนาในนามของ “ฟรีเทรด”\n\nมีความพยายามลดการใช้พลังงานฟอสซิล คือ ถ่านหิน น้ำมันและก๊าซ แต่สงครามทำให้ทำไม่ได้ ส่วนที่พยายามให้ลดพลังงานนิวเคลียร์ก็ตกลงกันไม่ได้ในยุโรป เพราะฝรั่งเศสมีพลังงานนิวเคลียร์มากที่สุด และอ้างว่า “ยั่งยืน” ไม่แพ้พลังงานหมุนเวียน โดยลืมเรื่องอุบัติเหตุที่เชอร์โนบิล และสึนามิที่ฟุกุซิมะ\n\nยังมีสถานีพลังงานนิวเคลียร์ที่ชาปุริชา ทางใต้ของยูเครน ที่ทหารรัสเซียเข้าไปยึด แต่ชาวยูเครนยังบริหารจัดการ เป็นที่ผลิตไฟฟ้าสำคัญของภาคใต้ ก็เสี่ยงที่จะถูกระเบิดและเกิดปัญหาใหญ่อีกแห่งหนึ่ง\n\nประเทศไทยปีนี้ฝนตกมาก น้ำในเขื่อนมากกว่าปีที่แล้ว ภาคกลางฝนตกสะสม น้ำเหนือกำลังลงมา ไม่แน่ว่า ถ้าจัดการไม่ดีจะเหมือนปี 2554 หรือไม่ เห็นแต่คำทำนายของโหรที่ดูน่ากลัว\n\nบ้านเรายังมีปัญหาเรื่องการจัดการน้ำ ทั้งท่วมทั้งแล้ง เหตุผลสำคัญคงเป็นเพราะการรวมศูนย์อำนาจการจัดการน้ำ ไม่มี “ประชาธิปไตยน้ำ” ไม่ใช่กระจายอำนาจ แต่ “คืนอำนาจ” ให้ท้องถิ่น\n\n“น้ำคือชีวิต” เรายังมีปัญหา เพราะยังไม่เข้าใจ “ชีวิต” ดีพอ",
    "อนาคตของอังกฤษ ยุโรป-โลก หลังควีนเอลิซเบธสวรรคต ศก.ไทยจะเป็นยังไง อ่านเลย": "อันเป็นสถาบันเก่าแก่มีพัฒนาการที่สอดคล้องกับยุคใหม่มากขึ้น กรณีประเทศในเครือจักรภพจะยกเลิกสถาบันกษัตริย์หรือทยอยถอดกษัตริย์อังกฤษ ออกจากการเป็นประมุขของประเทศจะเกิดขึ้นตามประเทศบาร์เบโดสที่เลือกประมุขผ่านกลไกรัฐสภา มีการเปลี่ยนผ่านจาก ระบอบราชาธิปไตยภายใต้รัฐธรรมนูญ เป็นระบอบประธานาธิบดีที่มาจากการเลือกตั้ง อย่างสันติด้วยการลงประชามติ กรณีบาร์เบโดสยกเลิกระบอบกษัตริย์เกิดขึ้นเมื่อปี พ.ศ. 2564 ตามประเทศมอริเชียสที่ได้ดำเนินการยกเลิกระบอบกษัตริย์ไปเมื่อปี พ.ศ. 2535\n\nนายอนุสรณ์ กล่าวอีกว่า ในการเฉลิมฉลองสู่การเปลี่ยนแปลงการปกครองสู่การเป็นสาธารณรัฐของประเทศบาร์เบโดสเมื่อปีที่แล้วอย่างสันติด้วยการลงประชามติของประชาชน นั้น เจ้าฟ้าชายชาร์ลส์ มกุฎราชกุมารแห่งอังกฤษ ซึ่งต่อมาเป็น พระเจ้าชาร์ลส์ที่ 3 แห่งสหราชอาณาจักรและประเทศเครือจักรภพก็ได้เข้าร่วมงานรัฐพิธีนี้ด้วย\n\nและยังได้กล่าวแสดงจุดยืนอันน่าชื่นชมของพระองค์ท่าน ในการสนับสนุนการเปลี่ยนแปลงเพื่อเริ่มต้นใหม่ พร้อมยอมรับความผิดผลาดในอดีตของจักรวรรดิอังกฤษในการสร้างระบบทาสอันกดขี่ขึ้นในหลายประเทศทั่วโลกและบาร์เบโดสเป็นแห่งแรกๆ โดยพระองค์ตรัสยอมรับถึงระบบทาสอันโหดร้ายที่บาร์เบโดสเคยเผชิญมาในอดีตจากน้ำมือจักรวรรดิอังกฤษ\n\nจึงมีความเชื่อมั่นว่ากษัตริย์พระองค์ใหม่ ของสหราชอาณาจักรจะร่วมกับประชาชนผู้ยึดถือสิทธิมนุษยชนต่อต้านการเหยียดหยามเชื้อชาติหรือสีผิวรณรงค์ให้ปัญหาการค้าแรงงานทาสและการเหยียดเชื้อชาติหรือสีผิว ให้ลดน้อยลงและโลกมีสันติธรรม มีสิทธิมนุษยชนและประชาธิปไตยมากยิ่งขึ้น บทบาทของกษัตริย์พระองค์ใหม่และนายกรัฐมนตรีคนใหม่ของสหราชอาณาจักรต่อปัญหาสงครามและความขัดแย้งระหว่างยูเครนและรัสเซีย\n\nอาจทำให้แนวโน้มของสงครามและผลกระทบเปลี่ยนแปลงไปจากเดิม พระเจ้าชาร์ลส์ที่ 3 ยังได้แสดงสุนทรพจน์อย่างเป็นทางการครั้งแรกด้วยการกล่าวปฏิญาณว่า จะรับใช้ประชาชนสหราชอาณาจักรด้วยความซื่อสัตย์ ด้วยความเคารพและความรัก (would serve the British people with loyalty, respect and love) และสนันสนุนยืนยันปกป้องหลักการของรัฐธรรมนูญอันเป็นหัวใขของประเทศ (Uphold the constitutional principles at the heart of our nation)\n\nนายอนุสรณ์ กล่าวต่อไปอีกว่า ประเทศในยุโรปรวมทั้งอังกฤษที่ยังมีสถาบันกษัตริย์อยู่ล้วนเป็นภาคีสมาชิกอนุสัญญาแห่งยุโรปเพื่อคุ้มครองสิทธิมนุษยชนและเสรีภาพขั้นพื้นฐาน (European Convention for the Protection of Human Rights and Fundamental Freedoms – ECHR) ประเทศเหล่านี้รวมทั้งสหราชอาณาจักรแทบจะไม่บังคับใช้กฎหมายหมิ่นเดชานุภาพแล้ว\n\nสมาชิกรัฐสภาแห่งยุโรปได้เรียกร้องให้การหมิ่นพระบรมเดชานุภาพไม่ถือเป็นความผิดอาญา (Decriminalisation) ในยุโรป การลงโทษก็เป็นแต่เพียงการลงโทษแบบลหุโทษในกรณีที่หลังจากสอบสวนด้วยความยุติธรรมแล้วว่าเป็นการหมิ่นจริงๆ ไม่ใช่การวิพากษ์วิจารณ์อย่างสร้างสรรค์\n\nการวิพากษ์วิจารณ์อย่างสร้างสรรค์ต่อสถาบันกษัตริย์และตัวกษัตริย์สามารถกระทำได้ในสหราชอาณาจักรและในประเทศยุโรปอื่นๆที่ยังมีสถาบันกษัตริย์อยู่ ในประเทศสหราชอาณาจักรกฎหมายหมิ่นพระบรมเดชานุภาพอยู่ในสภาพเลิกบังคับใช้มานานแล้ว\n\nขณะที่ประเทศเดนมาร์กและนอร์เวย์ก็ไม่มีตัวอย่างเกี่ยวกับคดีหมิ่นพระบรมเดชานุภาพมานานมากๆแล้ว สำรวจดูคำพิพากษาของศาลเนเธอร์แลนด์พบว่า มีเพียงไม่กี่คดีที่ถูกศาลพิพากษาว่า มีความผิดจริงและมีการลงโทษเพียงเล็กน้อยเท่านั้นเพราะไม่ใช่อาญากรรม ในบทความ ของ ชัคโค ฟาน เดน เฮาท์ (Tjaco Van Den Hout) เรื่องกฎหมายหมิ่นพระบรมเดชานุภาพของยุโรป กับเสรีภาพในการแสดงความเห็น\n\nตอนหนึ่งได้ยกตัวอย่าง คดีระหว่าง นักหนังสือพิมพ์ และกษัตริย์ฮัสซันที่ 2 แห่งโมร็อกโก ศาลสิทธิมนุษยชนแห่งยุโรปตัดสินว่า การตรากฎหมายหมิ่นประมาทเพื่อคุ้มครองประมุขของรัฐเป็นกรณีพิเศษไม่ได้ขัดแย้งกับเจตนารมณ์ของอนุสัญญาแห่งยุโรปเพื่อคุ้มครองสิทธิมนุษยชนและเสรีภาพขั้นพื้นฐานก็ตาม แต่กฎหมายหมิ่นประมาทธรรมดาก็ เพียงพอสำหรับการปกป้องคุ้มครองประมุขของรัฐและพลเมืองธรรมดาสามัญจากการวิพากษ์วิจารณ์อันเป็นการทำลายเกียรติยศชื่อเสียงของพวกเขา\n\nกรณีของไทย ในช่วงสองทศวรรษที่ผ่านมา ได้มีการอาศัยสถาบันพระมหากษัตริย์เป็นเครื่องมือทางการเมืองกล่าวหาบุคคลอื่นในความผิดฐานหมิ่นประมาทสถาบันพระมหากษัตริย์อย่างพร่ำเพรื่อไร้เหตุผลในหลายกรณี มีการยัดข้อหา ยัดคดีให้กับเยาวชนผู้เป็นอนาคตของชาติ ดำเนินคดีหมิ่นกับผู้เห็นต่างทางการเมืองหรือคู่ขัดแย้งทางการเมืองอย่างไม่เป็นธรรม\n\nและขัดกับมโนสำนึกแห่งความเป็นธรรม ภาวะเหล่านี้ล้วนทำลายหลักการปกครองของไทยที่มุ่งยกสถานะสถาบันกษัตริย์ให้อยู่เหนือการเมือง เหนือความขัดแย้ง นับตั้งแต่การเปลี่ยนแปลงการปกครองสู่ระบอบประชาธิปไตย ในวันที่ 24 มิถุนายน พ.ศ. 2475 เป็นต้นมา สถาบันกษัตริย์อยู่ในฐานะประมุขแห่งรัฐภายใต้รัฐธรรมนูญ ฐานะของประมุขแห่งรัฐกำหนดให้พระมหากษัตริย์ดำรงอยู่ในที่เคารพสักการะ\n\nในประวัติศาสตร์การเมือง การต่อสู้แข่งขันในหลายช่วงเวลาได้มีการทำลายล้างคู่แข่งหรือศัตรูทางการเมือง หรือ ความเห็นต่างทางการเมือง ด้วยข้อหาไม่จงรักภักดีและการหมิ่นองค์พระมหากษัตริย์ ข้อกล่าวหาในหลายกรณีเป็น การยัดข้อหาหรือคดีให้กับผู้ที่แสดงความเห็นโดยสุจริตถึง ฐานะ และ ความสัมพันธ์ของสถาบันกษัตริย์กับระบอบการปกครอง บทบาทหน้าที่ของสถาบันกษัตริย์ต่อรัฐธรรมนูญ การสร้างความยุติธรรมให้กับผู้ที่ถูกดำเนินคดีที่แสดงความเห็นโดยสุจริต\n\nจึงเป็นพื้นฐานสำคัญของระบอบการปกครองแบบประชาธิปไตยอันมีพระมหากษัตริย์เป็นประมุข การบังคับใช้กฎหมายมาตรา 112 ในกรณีของไทยจึงต้องเป็นตามหลักนิติรัฐและไม่ละเมิดต่อหลักการสิทธิมนุษยชนอันเป็นสิทธิพื้นฐานที่เกิดขึ้นมาพร้อมกับมนุษย์ทุกคนในโลกใบนี้\n\nการขยายวงของสงครามปูตินรัสเซียกับยูเครนและสงครามยืดเยื้อจนถึงปี ค.ศ. 2023 จะเป็นปัจจัยเสี่ยงสำคัญของเศรษฐกิจสหราชอาณาจักร ยุโรปและทั่วโลกรวมทั้งไทย ปัจจัยดังกล่าว จะทำให้ราคาพลังงานผันผวนและพุ่งสูงได้ตลอดเวลา อัตราเงินเฟ้อ Hyperinflation จะเกิดเพิ่มขึ้นในหลายประเทศทั่วโลก สถานการณ์วิกฤติเศรษฐกิจและเงินเฟ้อสูงแบบศรีลังกา เมียนมา ปากีสถาน ซีเรีย ซูดาน เวเนซูเอลา ซิบบับเว อาร์เจนตินา อิหร่าน ตุรกี และ เอธิโอเปีย จะเกิดเพิ่มขึ้นได้อีก\n\nหากสงครามในยูเครนขยายวง ประเทศที่มี มีอัตราเงินเฟ้อพุ่งสูงกว่า 30% ขึ้นไป ไม่ได้เป็นผลจากการเพิ่มขึ้นของราคาพลังงานและราคาอาหารเท่านั้น แต่เป็นประเทศที่มีการผิดผลาดในการดำเนินนโยบายเศรษฐกิจมหภาคอย่างรุนแรง หรือ มีสถานการณ์สงครามกลางเมือง ขณะที่ประเทศที่มีเงินเฟ้อสูงแบบ Hyperinflation มีความเสี่ยงที่จะเป็น Social Unrest และการเปลี่ยนแปลงทางการเมืองแบบรุนแรงได้\n\nเศรษฐกิจไทยยังรับมือได้ เงินเฟ้อไม่น่าสูงเกิน 10% เงินเฟ้ออาจสูงขึ้นบ้างจากผลกระทบน้ำท่วมทำให้ผลผลิตหายไปจากระบบ พืชผลเกษตรและปศุสัตว์ได้รับความเสียหาย ต้นทุนในการเดินทางและขนส่งสินค้าสูงขึ้น ราคาอาหารโลกแพงขึ้นเป็นโอกาสของอุตสาหกรรมส่งออกอาหาร ไทยยังไม่มีความจำเป็นต้องกำหนดโควต้าส่งออกอาหารเพราะไม่มีปัญหาการขาดแคลนและราคาในประเทศยังไม่สูงมากนัก ผลกระทบจากการนำเข้าพลังงานแพง ต้นทุนเพิ่มสูง เงินบาทอ่อนเพิ่มแรงกดดันเงินเฟ้อยังคงเป็นปัจจัยเสี่ยงของเศรษฐกิจไทยในระยะต่อไป\n\nเมื่อเงินเฟ้อเกิดจากฝั่งอุปทานและเป็นเหตุการณ์ชั่วคราว บทบาทของธนาคารกลางในการรับมือกับเงินเฟ้อประเภทนี้จึงมีอยู่จำกัด การขึ้นอัตราดอกเบี้ยของ ธปท. ไม่สามารถแก้ปัญหาเรื่องอุปทานได้ มิหนำซ้ำ อาจทำให้ภาวะการเงินตึงตัวเร็วไปจนทำให้การฟื้นตัวของเศรษฐกิจสะดุดลง โดยเฉพาะไปซ้ำเติมกลุ่มคนมีรายได้น้อยที่อาจมีปัญหาเรื่องหนี้ครัวเรือนสูงอยู่แต่เดิม และยังต้องแบกรับผลกระทบจากค่าครองชีพที่สูงขึ้นมากกว่าคนกลุ่มอื่น (กลุ่มคนรายได้น้อยมีสัดส่วนการบริโภคอาหารและน้ำมันสูงกว่ากลุ่มคนรายได้สูงประมาณ 17%)\n\nหากเศรษฐกิจขยายตัวแล้วสูงและเงินเฟ้อสูงขึ้นตามความต้องการบริโภค (demand-pull inflation) การขึ้นดอกเบี้ยถือได้ว่าเป็นเครื่องมือสำคัญในการช่วยลดความร้อนแรงของเศรษฐกิจ อย่างเช่นที่เกิดขึ้นในกรณีของประเทศสหรัฐอเมริกา ที่เผชิญ pent-up demand และตลาดแรงงานตึงตัวมาก อย่างไรก็ตาม เศรษฐกิจไทยยังไม่เข้าข่ายเงินเฟ้อในลักษณะนี้ เพราะไทยจะฟื้นตัวจากวิกฤติแบบช้าๆ ดังนั้น การดำเนินนโยบายการเงินแบบผ่อนคลาย\n\nและการใช้มาตรการเฉพาะจุดโดยภาครัฐเพื่อดูแลปัญหาค่าครองชีพ เช่น การอุดหนุนราคาน้ำมันและก๊าซหุงต้ม จึงยังจำเป็นเพื่อสนับสนุนให้เศรษฐกิจกระเตื้องขึ้นได้ต่อเนื่อง ภาวะเงินเฟ้อสูงต่อเนื่องจนทำให้ครัวเรือนกับภาคธุรกิจเริ่มปรับเงินเฟ้อคาดการณ์ (inflation expectations) สูงขึ้นแบบ Wage-Price Spiral ในช่วงวิกฤตน้ำมันแพง 1970 ยังไม่มีสัญญาณเกิดขึ้นในไทย ตลาดแรงงานไทยมีความยืดหยุ่นสูง ผู้ใช้แรงงานมีอำนาจต่อรองน้อยในระบบไตรภาคี\n\nการปรับขึ้นค่าแรงขั้นต่ำล่าสุด ก็ปรับต่ำกว่าอัตราเงินเฟ้อ นอกจากนี้ระบบค่าแรงขั้นต่ำของไทยไม่ได้เป็นอัตราเดียวทั่วประเทศ มีการกำหนดตามพื้นที่ตามกลไกตลาดที่ในหลายพื้นที่แทบไม่มีองค์กรของผู้ใช้แรงงานอยู่ จากงานวิจัยของสถาบันป๋วย อึ๊งภากรณ์ โดย นุวัต หนูขาวและคณะ พบว่า\n\nเงินเฟ้อไทยไม่ค่อยอ่อนไหวไปกับปัจจัยมหภาค แต่ถูกขับเคลื่อนโดยปัจจัยเฉพาะของแต่ละสินค้าเป็นสำคัญโดยเฉพาะสินค้าในหมวดพลังงาน ความผันผวนของเงินเฟ้อไทยสูงถึง 85% มาจากปัจจัยหมวดพลังงาน ปัจจัยเงินเฟ้อไทยมาจากอุปทานเป็นหลัก เพียง 15% มาจากปัจจัยด้านมหภาค\n\nฉะนั้น หากพิจารณาจากงานวิจัยล่าสุดก็ยืนยันว่า แบงก์ชาติไม่จำเป็นเร่งขึ้นอัตราดอกเบี้ย ขณะที่การปรับขึ้นค่าแรงขั้นต่ำโดยไตรภาคีก็ปรับต่ำกว่าอัตราเงินเฟ้ออีก ก็ยิ่งไม่มีแรงกดดันเงินเฟ้อจากค่าแรงเพิ่มขึ้นเลย ขณะนี้หลายพื้นที่ของประเทศก็เผชิญภาวะน้ำท่วมขัง รวมทั้ง กรุงเทพและปริมณฑลด้วยทำให้กิจกรรมทางเศรษฐกิจชะลอ ฉะนั้นไม่มี Demand-Pull Inflation แน่นอน",
    "Nespresso เปิดตัวรสชาติใหม่ล่าสุดใน Barista Creations ‘Pumpkin Spice Cake’": "",
    "หนุ่ม-สุทน ชวนไปชิลคาเฟ่ริมน้ำเจ้าพระยา \"บ้านทองกลับ\" จ.ปทุมธานี": "",
    "": "",
    "ปูติน เทียบมาตรการคว่ำบาตรจากตะวันตกเป็น \"ไข้\" ทำลายชีวิตคนยุโรป": "ปูติน เทียบมาตรการคว่ำบาตรจากตะวันตกเป็น “ไข้” ทำลายชีวิตคนยุโรป\n\nวันที่ 7 ก.ย. บีบีซี รายงานว่า นายวลาดีมีร์ ปูติน ประธานาธิบดีรัสเซีย ประณามมาตรการคว่ำบาตรของตะวันตกเนื่องด้วยการรุกรานยูเครนของรัสเซีย เป็น “ไข้” ที่เป็นภัยคุกคามต่อโลกทั้งใบ\n\nนายปูตินกล่าวต่อเวทีการประชุมเศรษฐกิจในเมืองวลาดีวอสต็อค ทางตะวันออกไกลของรัสเซียว่า รัสเซียกำลังเผชิญกับ “การรุกราน” ทางเศรษฐกิจของตะวันตก แต่ผู้นำรัสเซียเตือนว่าคุณภาพชีวิตของชาวยุโรปกำลังสังเวยเพื่อมาตรการคว่ำบาตร ขณะที่บรรดาประเทศยากจนกำลังสูญเสียการเข้าถึงแหล่งอาหาร\n\nนอกจากนี้ นายปูตินกล่าวว่า ยุโรปกำลังโกงธัญพืชของยูเครนจากเหล่าชาติยากจน\n\nท่าเรือทางทะเลของยูเครนถูกกองกำลังรัสเซียปิดล้อมเป็นเวลาหลายเดือน แต่เนื่องจากการส่งออกกลับมาอีกครั้งเมื่อต้นเดือนสิงหาคม นายปูตินจึงยืนยันว่า เรือเมล็ดพืชเพียง 2 ลำเท่านั้นไปแอฟริกา แต่ไม่ใช่เรือที่จะกลับมาส่งออกธัญพืชดังกล่าว และต้องการหารือเกี่ยวกับการทบทวนข้อตกลงดังกล่าว แต่ยูเครนปฏิเสธว่าคำพูดดังกล่าวไม่มีมูล\n\nรัสเซียเปิดฉากการรุกรานยูเครนเมื่อวันที่ 24 กุมภาพันธ์ และตอนนี้รัสเซียยึดครองราว 1 ใน 5 ของดินแดนยูเครน ทว่า 6 เดือนต่อมา กองกำลังรัสเซียถูกผลักดันออกจากพื้นที่รอบๆ กรุงเคียฟและทางเหนือของยูเครน ตอนนี้กำลังเผชิญกับการตอบโต้ของยูเครนทางตอนใต้และตะวันออก\n\nกลุ่มชาติตะวันตกตอบโต้สงครามด้วยมาตรการคว่ำบาตรต่อบุคคล ธุรกิจ และรัฐวิสาหกิจของรัสเซียจำนวนมาก สหภาพยุโรปพยายามลดการพึ่งพาก๊าซและน้ำมันของรัสเซีย และรัสเซียปิดท่อส่งก๊าซนอร์ด สตรีม 1 ที่สำคัญไปเยอรมนีแล้ว โดยอ้างปัญหาทางเทคนิค\n\nราคาพลังงานพุ่งสูงขึ้นและรัฐมนตรีของสหภาพยุโรปจะประชุมกันเมื่อวันศุกร์ 4 ก.ย. เพื่อตอบสนองต่อวิกฤตพลังงาน ขณะที่ประธานาธิบดีรัสเซียประณามข้อเสนอหนึ่งที่จะจำกัดราคาน้ำมันของรัสเซียเป็นความโง่เขลา\n\nนายปูตินกล่าวกับผู้ฟังในเวทีการประชุมเศรษฐกิจว่า ตะวันตกกำลังพยายามกำหนดพฤติกรรมของยุโรปกับประเทศอื่นๆ และหลายบริษัทรีบออกจากรัสเซีย แต่ตอนนี้รัสเซียกำลังเห็นว่า การผลิตและตำแหน่งงานในยุโรปกำลังปิดตัวลงทีละน้อย\n\nอย่างไรก็ตาม รัสเซียรู้สึกตึงเครียดเช่นกันด้วยอัตราเงินเฟ้อที่เพิ่มสูงขึ้น และบริษัทต่างๆ ต่างประสบปัญหาในการนำเข้าชิ้นส่วนจำเป็นมาก ขณะที่สหภาพยุโรปสั่งห้ามเที่ยวบินตรงจากรัสเซียไปแล้ว ล่าสุด เมื่อสัปดาห์ก่อน สมาชิกสหภาพยุโรป 27 ประเทศเห็นชอบให้กระบวนการขอวีซ่าสำหรับชาวรัสเซียยากขึ้น ด้วยการเพิ่มค่าขอ วีซ่าเชงเกน สำหรับคนรัสเซียเพิ่มจาก 35 ยูโร (1,270 บาท) เป็น 80 ยูโร (2,904 บาท)\n\nนายปูตินกล่าวปราศรัยที่ดูจะพุ่งเป้าใส่ผู้สังเกตการณ์ชาวตะวันตกและผู้ฟังในประเทศในเวทีการประชุมเศรษฐกิจว่า ความเชื่อมั่นในค่าเงินดอลลาร์ ยูโร และปอนด์ กำลังสูญเสียต่อหน้าต่อตาคน ขณะเดียวกัน รัสเซียผงาดออกมาจากสงครามด้วยอำนาจอธิปไตยเข้มแข็ง “ผมมั่นใจว่าเราไม่ได้สูญเสียอะไรเลยและเราจะไม่สูญเสียอะไรเลย” และว่า “ไม่ว่าใครต้องการโดดเดี่ยวรัสเซียแค่ไหน แต่เป็นไปไม่ได้ที่จะทำเช่นนั้น”\n\nแต่นายดมีโตร คูเลบา รัฐมนตรีต่างประเทศยูเครน กล่าวว่า รัสเซียกำลังพยายามขู่กระโชกยุโรปด้วยแหล่งพลังงานของตน “ปูตินต้องการทำลายเสถียรภาพและความเป็นอยู่ที่ดีของทุกครัวเรือนในยุโรป”\n\nในการเวทีประชุมเศรษฐกิจครั้งนี้ นายหลี่ จ้านซู ประธานคณะกรรมการประจําสภาประชาชนแห่งชาติจีน เข้าร่วมด้วย ขณะที่สื่อรัสเซียรายงานว่า ประธานาธิบดีปูตินจะพบกับประธานาธิบดีสี จิ้นผิง ของจีนในอุซเบกิสถานในสัปดาห์หน้า\n\nสำหรับการส่งออกธัญพืชกลับมาฟื้นตัวอย่างค่อยเป็นค่อยไปหลังข้อตกลงที่ได้รับการสนับสนุนจากสหประชาชาติบรรลุผลให้รัสเซียยกเลิกการปิดล้อมท่าเรือยูเครนทะเลดำ 3 แห่ง ขณะนี้ธัญพืช 23,000 ตันจากเรือเช่าเหมาลำของสหประชาชาติที่มาถึงประเทศจิบูตีในแอฟริกาเมื่อสัปดาห์ก่อน ไปถึงเอธิโอเปียแล้วด้วยรถบรรทุก 60 คัน\n\nด้วยเป้าหมายที่จะป้อนอาหารแก่ประชาชนมากกว่า 1.5 ล้านคนในประเทศเอธิโอเปียที่ประสบภัยแล้งและสงครามกลางเมือง ส่วนเรือลำอื่นๆ ออกเดินทางไปยังเยเมนและซูดาน ขณะที่เรือหลายลำไปท่าเรือในอียิปต์\n\nภายใต้ข้อตกลงดังกล่าว ธัญพืชทั้งหมดได้รับการอนุมัติจากศูนย์กลางร่วมในตุรกี ซึ่งระบุว่าจนถึงตอนนี้ ธัญพืชมากกว่า 2 ล้านตันได้รับอนุญาตส่งออกแล้ว รวมถึงส่งไปตุรกีและตะวันออกกลาง ตลอดจนท่าเรือในสหภาพยุโรป\n\nแต่นายปูตินกล่าวหาว่า หลายประเทศในยุโรปยังทำตัวเหมือนนักล่าอาณานิคมต่อไป และว่าตนจะเสนอต่อประธานาธิบดีเรเจป ไตยิป แอร์โดอัน ผู้นำตุรกี เพื่อจำกัดจุดหมายปลายทางส่งออกธัญพืชของยูเครนไป\n\n“หากไม่นับตุรกีในฐานะประเทศผู้ไกล่เกลี่ย ธัญพืชทั้งหมดออกจากยูเครนไม่ได้มีจุดหมายปลายทางสำหรับประเทศยากจนที่สุดและประเทศกำลังพัฒนา แต่สำหรับประเทศในสหภาพยุโรป” นายปูตินกล่าว\n\nส่วนที่ปรึกษาประธานาธิบดียูเครนให้สัมภาษณ์รอยเตอร์โดยกล่าวหาว่า นายปูตินใช้ถ้อยคำไร้เหตุผล และกำลังพยายามโน้มน้าวความคิดเห็นของสาธารณชนทั่วโลกและกดดันสหประชาชาติ\n\nข่าวที่เกี่ยวข้อง:\n\nปูตินเย้ย ชาติตะวันตกไม่มีทางโดดเดี่ยวรัสเซียได้สำเร็จ"
}