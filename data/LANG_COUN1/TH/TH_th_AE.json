{
    "สหรัฐอาหรับเอมิเรตส์ - รวมที่เที่ยว ที่กินสุดฮิต ที่เกี่ยวข้องกับ \"สหรัฐอาหรับเอมิเรตส์\"": "",
    "ทำไม UAE ไม่ถูกต่างชาติครอบงำ | โสภณ พรโชคชัย": "พวกที่ยอมให้ต่างชาติซื้อที่ดินในไทย โดยอ้างถึงสาธารณรัฐอาหรับเอมิเรตส์ ที่มีต่างชาติอยู่ 88% ยังไม่ถูกต่างชาติครอบงำเลย หรือบางคนก็อ้างว่าต่างชาติมาซื้อที่ดินในไทย ก็ยกที่ดินกลับไปไม่ได้ มาซื้อทุเรียน ลำไย ยังยกไปต่างประเทศได้ ตรรกะเหล่านี้เป็นอย่างไร มาดูกัน\n\nจากข้อมูลของ CIA ระบุว่า สหรัฐอาหรับเอมิเรตส์ มีประชากร 10,082,000 คนในปี 2565 โดย 88.1% เป็นชาวต่างชาติ หรือเป็นคน UAE เองเพียง 12% เท่านั้น ทั้งนี้ อินเดียเป็นกลุ่มที่มีประชากรมากที่สุดคือ 27% รองลงมาคือปากีสถาน 13% ต่อด้วยบังกลาเทศ 7% ฟิลิปปินส์และอิหร่านอย่างละ 5% นอกนั้นเป็นชาติอื่นๆ เช่น คนไทยมี 10,000 คน หรือ 0.1% เท่านั้น อย่างไรก็ตาม ประชากรต่างชาติเกือบทั้งหมดมาอยู่ชั่วคราวในฐานะคนงานชั่วคราวเท่านั้น เป็นพลเมืองชั้นสอง ซึ่งแม้มีมากมายเพียงใด ก็ไม่ได้มีสิทธิซื้อห้องชุด บ้าน หรือที่ดิน หรือพวกคนงานเหล่านี้ก็คงไม่คิดที่จะซื้อห้องชุด บ้านหรือที่ดินที่สหรัฐอาหรับเอมิเรตส์ พวกเขาเพียงมาทำงานแลกเงินกลับไปยังประเทศของตนเอง ดังนั้น นี่คือคำตอบที่ชัดเจนว่าทำไมประเทศ UAE จึงไม่ถูกต่างชาติ “อม” หรือครอบงำไปได้\n\nเมื่อต้นเดือน พ.ค. 2561 ผู้เขียนได้ไปประชุมและดูที่อยู่อาศัยของคนงานต่างชาติในดูไบ พวกมาขายแรงงานไร้ฝีมือระดับล่าง เช่น คนงานก่อสร้าง คนงานตามถนน หรือคนงานอื่นๆ มีความเป็นอยู่แสนอัตคัด ห้องที่พักของพวกเขาย่อมต้องมีเครื่องปรับอากาศหาไม่คงเสียชีวิต แต่พวกเขาอยู่กันราวสี่ห้าคน เรียกได้ว่าแออัดยัดทะนานก็ว่าได้ พวกนี้ไม่เคยมีความคิดหรือไม่เคยมีความสามารถที่จะซื้ออสังหาริมทรัพย์ใน UAE อย่างแน่นอน ท่านทราบหรือไม่ว่า UAE ให้ Golden Visa ซึ่งสามารถอยู่ในประเทศนี้ได้ 10 ปี และเป็นนโยบายที่เอื้อต่างชาติที่สุดนั้น ตั้งแต่ตั้งประเทศนี้มา เพิ่งให้วีซ่าดังกล่าวไปเพียง 65,000 รายเท่านั้น ไม่ใช่ว่าจะมีคนอยากไปอยู่ประเทศนี้กันมากมายนัก ค่าใช้จ่ายต่างๆ ก็แพงมาก โดยเฉพาะค่าส่วนกลางในการดูแลทรัพย์สินในแต่ละเดือน จะบำรุงรักษาให้เกิดความเขียว สะอาด เป็นต้น โครงการอสังหาริมทรัพย์ขนาดใหญ่ เช่น โครงการเดอะปาล์ม โครงการปาล์มจีเบลอาลี โครงการเดอะเวิลด์ เกาะดาเรีย เป็นต้น อุปทานที่อยู่อาศัยเหล่านี้แทบหาคนอยู่ได้ยากมาก อุปทานมากมายแต่อุปสงค์แทบไม่มี ใครไปอยู่ในโครงการเดอะเวิลด์ แน่นอนว่าต้องสร้างบ้านเอง แต่น้ำทุกหยด ไฟทุกหน่วย คนอยู่ต้องจัดหามาเอง ต้องปลูกต้นไม้ทุกต้นเอง เท่ากับเอาเงินมาเผากันชัดๆ แล้วอย่างนี้จะมีความยั่งยืนได้อย่างไร",
    "UAE เห็นชอบจัดส่งก๊าซ-น้ำมันให้เยอรมนี ท่ามกลางวิกฤตขาดแคลนพลังงาน : อินโฟเควสท์": "สหรัฐอาหรับเอมิเรตส์ (UAE) บรรลุข้อตกลงความมั่นคงด้านพลังงานกับเยอรมนีเมื่อวันอาทิตย์ (25 ก.ย.) โดยภายใต้ข้อตกลงดังกล่าว UAE จะจัดส่งก๊าซธรรมชาติและน้ำมันดีเซลให้กับเยอรมนี ในขณะที่เยอรมนีเร่งหาแหล่งทรัพยากรพลังงานใหม่ เพื่อทดแทนพลังงานจากรัสเซีย\n\nทั้งนี้ สำนักข่าวดับเบิลยูเอเอ็มของทางการ UAE รายงานถ้อยแถลงของนายสุลต่าน อาห์เหม็ด อัลญาบิร รัฐมนตรีว่าการกระทรวงอุตสาหกรรมสหรัฐอาหรับเอมิเรตส์ที่ระบุว่า ข้อตกลงดังกล่าวเป็น “ข้อตกลงครั้งสำคัญ” ที่จะช่วย “ส่งเสริมความเป็นพันธมิตรด้านพลังงานที่กำลังเติบโตอย่างรวดเร็วระหว่าง UAE และเยอรมนี”\n\nขณะที่ นายโอลาฟ โชลซ์ นายกรัฐมนตรีเยอรมนีได้เดินทางเข้าร่วมพิธีลงนามข้อตกลงครั้งนี้ พร้อมทั้งพบปะกับกับชีคโมฮัมเหม็ด บิน ซายิด อัลนาห์ยาน ประธานาธิบดี UAE ซึ่งกล่าวผ่านทวิตเตอร์ในภายหลังว่า ทั้งคู่ได้หารือเกี่ยวกับโอกาสอื่น ๆ ที่ทั้งสองประเทศอาจจะได้ร่วมมือกันในอนาคต เช่น ความมั่นคงด้านพลังงาน การลดการปล่อยมลพิษ และการดำเนินการด้านสภาพภูมิอากาศ\n\nสำนักข่าวเอพีรายงานว่า ภายใต้ข้อตกลงฉบับนี้ UAE จะส่งออกก๊าซธรรมชาติให้กับเยอรมนีในช่วงปลายปี 2565″ ดับเบิ้ลยูเอเอ็มรายงาน\n\nนอกจากนี้ เอดีเอ็นโอซี บริษัทน้ำมันของรัฐบาล UAE เปิดเผยว่า ได้ทำการจัดส่งน้ำมันดีเซลให้กับเยอรมนีโดยตรงเป็นครั้งแรกในช่วงต้นเดือนนี้ และจะจัดส่งน้ำมันดีเซลให้กับเยอรมนีสูงถึง 250,000 ตันต่อเดือนในปี 2566\n\nโดย สำนักข่าวอินโฟเควสท์ (26 ก.ย. 65)\n\nTags: UAE",
    "เที่ยวดวงจันทร์บนพื้นโลก ที่ Moon World Resorts ดูไบ ไปง่ายไม่ต้องออกนอกอวกาศ": "ทุกวันนี้การจะได้สัมผัสประสบการณ์การไปทัวร์ดวงจันทร์นั้นดูจะเป็นเรื่องไกลตัวเอามาก ถ้าไม่ใช่ระดับมหาเศรษฐี 1% ของโลกก็เลิกคิดได้เลย แต่ตอนนี้ที่ดูไบก็ผุดโครงการใหม่ที่ชื่อ Moon World Resorts ที่พักใหม่ที่ยกเอาดวงจันทร์มาไว้ในสหรัฐอาหรับเอมิเรตส์ พร้อมให้เข้าพักภายใน 5 ปีข้างหน้านี้\n\nPhoto : www.instagram.com/moonworldresortsinc\n\nMoon World Resorts ทัวร์ดวงจันทร์ที่ดูไบ สหรัฐอาหรับเอมิเรตส์\n\nPhoto : www.facebook.com/Moon World Resorts Inc.\n\nMoon World Resorts จะเป็นรีสอร์ทเต็มรูปแบบ ภายในมีทั้งที่พักส่วนตัว ไนท์คลับ ศูนย์จัดงาน สปา แหล่งช้อปปิ้ง และร้านค้าต่างๆ โดยมีไฮไลท์หลักอยู่ที่การจำลองเอาพื้นผิวของดวงจันทร์มาไว้ที่นี่ ให้ผู้เข้าพักได้สัมผัสกับความรู้สึกของการสำรวจอวกาศโดยตรง ในราคาที่เอื้อมถึงได้อย่างแท้จริง รวมถึงยังตั้งใจให้เป็นสถานที่ฝึกอบรมสำหรับหน่วยงานด้านอวกาศต่างๆ ด้วย โดยรับรองว่าเป็นการจำลองอวกาศแบบจริงๆ 100% ไม่ใช่แค่ใช้เครื่อง VR หรือ AR อย่างแน่นอน\n\nPhoto : www.facebook.com/Moon World Resorts Inc.\n\nโครงสร้างภายในของดวงจันทร์นั้นจะสร้างด้วยพื้นผิวรูปทรงดิสก์หลายแผ่นซ้อนกัน โดยมีสปา ศูนย์การประชุม ล็อบบี้โรงแรม และห้องทั้งหมดกว่า 4,000 ห้องจะอยู่ภายในอาคารทรงกลมนี้ แม้ในห้องพักจะไม่สามารถสร้างหน้าต่างเพื่อให้แขกมองเห็นวิวข้างนอกได้ แต่ก็มีหน้าต่างอิเล็กทรอนิกส์มาทดแทน ซึ่งสามารถปรับเปลี่ยนทัศนียภาพได้ตามใจผู้เข้าพัก\n\nPhoto : www.facebook.com/Moon World Resorts Inc.\n\nแม้การเดินทางไปอวกาศยังเป็นสิ่งที่เพิ่งเกิดขึ้น มีบริษัทนำเที่ยวที่พาไปได้เพียงไม่กี่รายเท่านั้น เช่น BlueOrigins, SpaceX, หรือVirgin Galactic แต่ทางผู้สร้าง Moon World Resorts ก็เชื่อว่าการสร้างพระจันทร์เทียมแห่งนี้จะช่วยมาเติมเต็มประสบการณ์การเที่ยวอวกาศในราคาที่เอื้อมถึงได้\n\n====================",
    "นายกฯเยอรมนีติดโควิด หลังเดินทางกลับจาก UAE : อินโฟเควสท์": "โฆษกรัฐบาลเยอรมนีแถลงว่า นายโอลาฟ โชลซ์ นายกรัฐมนตรีเยอรมนี มีผลตรวจเชื้อโควิด-19 เป็นบวก และมีอาการไข้หวัดเล็กน้อย\n\nแถลงการณ์ระบุว่า นายโชลซ์ได้กักตัวอยู่ในบ้านพักนายกรัฐมนตรี และได้ยกเลิกการปฏิบัติภารกิจในสัปดาห์นี้ แต่จะยังคงเข้าร่วมการประชุมต่างๆตามกำหนดผ่านระบบทางไกล\n\nทั้งนี้ แถลงการณ์การติดเชื้อโควิด-19 ของนายโชลซ์มีขึ้น หลังจากที่เขาเพิ่งเดินทางกลับจากสหรัฐอาหรับเอมิเรตส์ (UAE) โดยมีการลงนามในข้อตกลงการจัดส่งก๊าซธรรมชาติและน้ำมันดีเซลของ UAE ให้แก่เยอรมนีเพื่อแก้ไขวิกฤตพลังงานในประเทศ หลังจากที่เยอรมนีประกาศคว่ำบาตรน้ำมันและก๊าซจากรัสเซีย\n\nโดย สำนักข่าวอินโฟเควสท์ (26 ก.ย. 65)\n\nTags: COVID-19",
    "อัลลัน ลาเอฟเวอร์ตันร่วมงานทีมในยูเออีแล้ว - OFFICIAL": "",
    "”อัลลัน”ย้ายซบ ”อัล-วาห์ดา”ทีมในลีกยูเออี 2 ปี": "อัลลัน อำลา เอฟเวอร์ตัน และย้ายไปร่วม อัล-วาห์ดา สโมสรในลีคสหรัฐอาหรับเอมิเรตส์อย่างเป็นทางการ โดยเซ็นสัญญา 2 ปี\n\nอัลลัน มิดฟิลด์บราซิล ย้ายจากเอฟเวอร์ตัน ไปร่วมทีม อัล-วาห์ดา ทีมในลีกสหรัฐอาหรับเอมิเรตส์ เป็นที่เรียบร้อยแล้ว โดยเซ็นสัญญา 2 ปี จากการเปิดเผยผ่านทวิตเตอร์จากทีมดังในลีกยูเออี\n\nอัลลันย้ายจากนาโปลีไปร่วมทีมเอฟเวอร์ตันเมื่อปี 2020 ด้วยค่าตัว 21 ล้านปอนด์ และเป็นตัวหลักในช่วงที่คาร์โล อันเชล็อตติ คุมทีม แต่หลังจากที่แฟรงค์ แลมพาร์ด มารับตำแหน่งต่อก็มีการซื้อแดนกลางคนอื่นๆ มาเสริมทีม จนทำให้อัลลันได้รับโอกาสน้อยลง\n\nอย่างไรก็ตามเอฟเวอร์ตันยังไม่ได้ประกาศการย้ายทีมครั้งนี้อย่างเป็นทางการ\n\nอัล-วาห์ดา เล่นบนลีกสูงสุดของสหรัฐอาหรับเอมิเรตส์ โดย คาร์ลอส คาร์วัลฮาล อดีตกุนซือของ สวอนซี ซิตี้ เป็นผู้จัดการทีม และมีนักเตะอย่าง อาเดรียน ซิลวา อดีตกองกลางของ เลสเตอร์ ซิตี้\n\nFacebook : https://www.facebook.com/innnews.co.th\n\nTwitter : https://twitter.com/innnews\n\nYoutube : https://www.youtube.com/c/INNNEWS_INN\n\nTikTok : https://www.tiktok.com/@inn_news\n\nLINE Official Account : @innnews",
    "‘อัลลัน’ ลา ‘เอฟเวอร์ตัน’ ย้ายลุยเอเชียซบทีมลีกยูเออี": "‘อัลลัน’ ลา ‘เอฟเวอร์ตัน’ ย้ายลุยเอเชียซบทีมลีกยูเออี\n\nอัลลัน มิดฟิลด์บราซิล ย้ายจากเอฟเวอร์ตัน ไปร่วมทีมอัล-วาห์ดา ทีมในลีกสหรัฐอาหรับเอมิเรตส์ เป็นที่เรียบร้อยแล้ว จากการเปิดเผยผ่านทวิตเตอร์จากทีมดังในลีกยูเออี โดยจะไปร่วมงานกับคาร์อลส คาร์วัลฮาล อดีตกุนซือสวอนซีและเชฟฟิลด์ เวนด์สเดย์ ที่ไปคุมทีมอัล-วาห์ดา อยู่ในตอนนี้\n\nอัลลันย้ายจากนาโปลีไปร่วมทีมเอฟเวอร์ตันเมื่อปี 2020 ด้วยค่าตัว 21 ล้านปอนด์ และเป็นตัวหลักในช่วงที่คาร์โล อันเชล็อตติ คุมทีม แต่หลังจากที่แฟรงกื แลมพาร์ด มารับตำแหน่งต่อก็มีการซื้อแดนกลางคนอื่นๆ มาเสริมทีม จนทำให้อัลลันได้รับโอกาสน้อยลง\n\nอย่างไรก็ตามเอฟเวอร์ตันยังไม่ได้ประกาศการย้ายทีมครั้งนี้อย่างเป็นทางการ",
    "\"อัลลัน\" เผ่นหนีทอฟฟี่ไปขุดทองในยูเออีเรียบร้อย": "อัลลัน มิดฟิลดิชาวบราซิเลียน โบกมืออำลา เอฟเวอร์ตัน ทีมดังแห่งศึกพรีเมียร์ลีก อังกฤษ ไปเล่นให้ อัล วาห์ดา สโมสรในยูเออี โปร ลีก ของ สหรัฐอาหรับเอมิเรตส์ แบบไม่มีค่าตัวเรียบร้อย\n\nเอฟเวอร์ตัน ตัดสินใจยอมขาดทุนย่อยยับด้วยการปล่อย อัลลัน ซึ่งพวกเขาทุ่มเงิน 20 ล้านปอนด์ (ราว 880 ล้านบาท) คว้าตัวมาจาก นาโปลี เมื่อปี 2020 ออกจากทีมแบบไร้ค่าตัว หลังจาก ดาวเตะวัย 31 ปี ไม่อยู่ในแผนการทำทีมของ แฟรงค์ แลมพาร์ด และยังไม่ได้ลงสนามเลยในฤดูกาลนี้\n\nทั้งนี้ อัลลัน ซึ่งเคยติดทีมชาติบราซิลมาแล้ว 10 นัด จดปากกาเซ็นสัญญากับ อัล วาห์ดา ซึ่งมี คาร์ลอส คาร์วาญาล อดีตผู้จัดการทีม เชฟฟิลด์ เวนส์เดย์ คุมทีมอยู่ในปัจจุบันนั้น เป็นเวลา 2 ปีด้วยกัน.\n\nภาพทวิตเตอร์ @AlWahdaFCC",
    "World Today: สรุปข่าวต่างประเทศวันนี้": "ดอลลาร์ไต้หวันอ่อนค่าลงสู่ระดับต่ำสุดในรอบกว่า 5 ปี โดยได้รับแรงกดดันจากภาวะเงินทุนไหลออกอย่างต่อเนื่อง และการพุ่งขึ้นของค่าเงินดอลลาร์สหรัฐ รวมถึงสถานการณ์ตึงเครียดที่ทวีความร้อนแรงขึ้นกับจีน\n\nทั้งนี้ ดอลลาร์ไต้หวันร่วงลงมากถึง 0.6% แตะที่ 31.858 ดอลลาร์ไต้หวันต่อดอลลาร์สหรัฐ ซึ่งต่ำสุดนับตั้งแต่เดือนม.ค. ปี 2560 และปรับตัวลดลง 13% ในปีนี้ เมื่อเทียบกับดอลลาร์สหรัฐ\n\n-- บริษัทแมคโดนัลด์ ประเทศญี่ปุ่นแถลงในวันนี้ (26 ก.ย.) ว่า บริษัทจะทำการปรับขึ้นราคาอาหารประมาณ 60% ของรายการทั้งหมดที่ให้บริการในญี่ปุ่น เนื่องจากต้นทุนการผลิตเพิ่มสูงขึ้น และความผันผวนของอัตราแลกเปลี่ยนเงินตรา\n\nทั้งนี้ สำนักข่าวบลูมเบิร์กรายงานโดยอ้างอิงแถลงการณ์ของแมคโดนัลด์ญี่ปุ่นว่า ราคาแฮมเบอร์เกอร์ \"บิ๊กแมค\" จะปรับตัวขึ้นเป็น 410 เยน (2.85 ดอลลาร์) จากเดิม 390 เยนนับตั้งแต่วันศุกร์ที่ 30 ก.ย.นี้ โดยอาหารส่วนใหญ่ปรับตัวขึ้นประมาณ 10 - 30 เยน\n\n--ฮ่องกงเตรียมต้อนรับนักเดินทางขาเข้าซึ่งคาดว่าจะมีจำนวนมากจนทำให้การท่องเที่ยวกลับมาคึกคักอีกครั้ง หลังฮ่องกงยุติมาตรการกักตัวในโรงแรมสำหรับนักท่องเที่ยวต่างชาติในวันนี้ (26 ก.ย.) จากเดิมที่บังคับใช้เพื่อสกัดการแพร่ระบาดของโรคโควิด-19\n\nบริษัทท่องเที่ยวรายงานว่ามีผู้ติดต่อเรื่องการเดินทางเพิ่มขึ้นถึง 10 เท่า ขณะที่สภาอุตสาหกรรมการท่องเที่ยวของฮ่องกงคาดว่าการเดินทางขาออกจะเพิ่มขึ้นมากถึง 50% ในอีกไม่กี่เดือนข้างหน้า\n\n--สหรัฐอาหรับเอมิเรตส์ (UAE) บรรลุข้อตกลงความมั่นคงด้านพลังงานกับเยอรมนีเมื่อวันอาทิตย์ (25 ก.ย.) โดยภายใต้ข้อตกลงดังกล่าว UAE จะจัดส่งก๊าซธรรมชาติและน้ำมันดีเซลให้กับเยอรมนี ในขณะที่เยอรมนีเร่งหาแหล่งทรัพยากรพลังงานใหม่ เพื่อทดแทนพลังงานจากรัสเซีย\n\nเอดีเอ็นโอซี บริษัทน้ำมันของรัฐบาล UAE เปิดเผยว่า ได้ทำการจัดส่งน้ำมันดีเซลให้กับเยอรมนีโดยตรงเป็นครั้งแรกในช่วงต้นเดือนนี้ และจะจัดส่งน้ำมันดีเซลให้กับเยอรมนีสูงถึง 250,000 ตันต่อเดือนในปี 2566\n\n-- เจ้าหน้าที่รัสเซียเปิดเผยว่า เกิดเหตุคนร้ายรายหนึ่งบุกกราดยิงโรงเรียนในเมืองอีเจฟสค์ ทางภาคกลางของประเทศรัสเซีย ทำให้มีผู้เสียชีวิตอย่างน้อย 6 คน และบาดเจ็บอีกประมาณ 20 คน โดยในจำนวนนี้มีเด็กนักเรียนและเจ้าหน้าที่รักษาความปลอดภัยในโรงเรียนด้วย\n\nสำนักข่าวบีบีซีรายงานว่า เหตุอุกอาจครั้งนี้เกิดขึ้นที่โรงเรียนหมายเลข 88 ซึ่งมีนักเรียนเกือบ 1,000 คน และครูอีกประมาณ 80 คน ขณะที่คนร้ายใช้อาวุธปืนยิงตัวตายหลังก่อเหตุ แต่ยังไม่ทราบมูลเหตุจูงใจแน่ชัด\n\n--รัฐมนตรีคลังญี่ปุ่นประกาศจับตาการเก็งกำไรเงินเยนในตลาดปริวรรตเงินตราต่างประเทศ และยืนยันว่าญี่ปุ่นพร้อมที่จะเข้าแทรกแซงตลาดอีกหากเห็นว่าจำเป็น โดยระบุว่าการเข้าแทรกแซงตลาดเมื่อสัปดาห์ที่แล้วได้ทำให้เกิดผลกระทบอย่างมีนัยสำคัญ\n\nนายชูนิชิ ซูซูกิ รัฐมนตรีคลังญี่ปุ่นแถลงต่อสื่อมวลชนว่า รัฐบาลมีความกังวลเป็นอย่างยิ่งต่อกรณีที่เงินเยนมีการเคลื่อนไหวอย่างรวดเร็วและเป็นการเคลื่อนไหวเพียงฝั่งเดียว (one-sided move) พร้อมกับกล่าวว่าทางการญี่ปุ่นจับตาความเคลื่อนไหวในตลาดปริวรรตเงินตราอย่างใกล้ชิด\n\n--พรรคคอมมิวนิสต์จีนได้เสร็จสิ้นการคัดเลือกคณะผู้แทนที่จะเข้าร่วมการประชุมสมัชชาใหญ่พรรคคอมมิวนิสต์จีนครั้งสำคัญที่มีกำหนดเปิดฉากขึ้นวันที่ 16 ต.ค.นี้ ซึ่งคาดการณ์ว่าประธานาธิบดีสี จิ้นผิงจะดำรงตำแหน่งประธานาธิบดีจีนต่อเป็นสมัยที่ 3 หลังจากมีการแก้ไขรัฐธรรมนูญจำกัดวาระดำรงตำแหน่ง 2 สมัยไปเมื่อไม่กี่ปีที่ผ่านมา\n\nทั้งนี้ สำนักข่าวเอเอฟพีรายงานว่า การประชุมสมัชชาฯที่มีกำหนดจัดขึ้นทุก 5 ปีนี้จะมีการปรับเปลี่ยนคณะผู้นำกรมการเมืองของพรรคคอมมิวนิสต์จีน (โปลิตบูโร) ซึ่งมีสมาชิกทั้งหมด 25 คนอีกด้วย\n\n--บริษัทแอปเปิล อิงค์ ประกาศในวันนี้ว่าบริษัทได้เริ่มผลิตไอโฟน 14 (iPhone 14) ในประเทศอินเดียแล้ว ซึ่งเป็นการประกาศในระยะเวลาไม่ถึง 3 สัปดาห์หลังจากเปิดตัวไอโฟน 14\n\nก่อนหน้านี้ สำนักข่าวบลูมเบิร์กรายงานว่า แอปเปิลทำงานร่วมกับซัพพลายเออร์หลายรายเพื่อเร่งการผลิตในอินเดียและลดความล่าช้าในการเปิดตัวไอโฟนรุ่นใหม่ จากเดิมที่เคยใช้เวลานานถึง 6-9 เดือนก่อนที่จะมีการเปิดตัวผลิตภัณฑ์ โดยแอปเปิล ซึ่งผลิตไอโฟนในจีนมากที่สุดมาเป็นเวลานานนั้น กำลังมองหาทางเลือกใหม่ ๆ เนื่องจากคณะทำงานของประธานาธิบดีสี จิ้นผิง มีความขัดแย้งกับรัฐบาลสหรัฐและใช้มาตรการล็อกดาวน์ทั่วประเทศซึ่งส่งผลกระทบต่อกิจกรรมทางเศรษฐกิจ",
    "นายกฯญี่ปุ่น หารือทวิภาคีผู้นำ-คณะอาคันตุกะต่างชาติ เดินทางร่วมงานรัฐพิธีศพนายอาเบะ": "\n\nบรรษัทกระจายเสียงเอ็นเอชเค รายงานว่า นายกรัฐมนตรีฟูมิโอะ คิชิดะของญี่ปุ่นจะพบกับอาคันตุกะต่างชาติที่เดินทางมาเยือนกรุงโตเกียว เพื่อร่วมงานรัฐพิธีศพของอดีตนายกรัฐมนตรีชินโซ อาเบะ ที่สนามกีฬานิปปอน บูโดกัน ในกรุงโตเกียว วันพรุ่งนี้(27 ก.ย.65) นายคิชิดะ จะจัดให้มีการประชุมทวิภาคีกับคณะอาคันตุกะต่างชาติราว 40 คณะในช่วง 3 วันข้างหน้าจนถึงวันพุธ(28 ก.ย.65)\n\n\n\nเริ่มจากวันนี้ นายคิชิดะจะประชุมทวิภาคีกับอาคันตุกะต่างชาติราว 10 คณะ รวมทั้ง รองประธานาธิบดีกมลา แฮร์ริสของสหรัฐฯ ประธานาธิบดีเหงียน ซวน ฟุกของเวียดนาม และชีค โมฮัมเหม็ด บิน ซาเยด อัล-นาห์ยาน ประธานาธิบดีสหรัฐอาหรับเอมิเรตส์(ยูเออี) นอกจากนี้ ช่วงค่ำวันนี้ รัฐบาลญี่ปุ่นจะเป็นเจ้าภาพเลี้ยงอาหารค่ำรับรองประธานาธิบดีสหรัฐฯในโอกาสเดินทางเยือนญี่ปุ่นด้วย\n\n\n\nส่วนวันพรุ่งนี้ นายคิชิดะจะพบกับนายกรัฐมนตรีนเรนทรา โมดีของอินเดีย นายกรัฐมนตรีแอนโธนี อัลบานีส ของออสเตรเลีย นายกรัฐมนตรีฮัน ดุกซู ของเกาหลีใต้และนายกรัฐมนตรีฮุน เซนของกัมพูชา ขณะที่ นักวิเคราะห์ส่วนใหญ่ ระบุว่า การประชุมกับคณะอาคันตุกะต่างชาติดังกล่าว สะท้อนว่า นายคิชิดะ ต้องการจะสานต่อนโยบายการทูต รวมทั้งการกระชับสัมพันธไมตรีกับต่างประเทศ ตามที่รัฐบาลของนายอาเบะเริ่มต้นไว้แล้ว\n\n\n\nรัฐบาลญี่ปุ่น คาดว่า ผู้ร่วมงานราว 4,300 คน รวมทั้งอาคันตุกะต่างชาติ เข้าร่วมงานรัฐพิธีศพของนายอาเบะในวันพรุ่งนี้ มีการเพิ่มมาตรการรักษาความปลอดภัยอย่างเข้มงวดบริเวณสนามกีฬานิปปอน บูโดกัน และสถานที่โดยรอบ พร้อมทั้งมีการปิดการจราจรในบางเส้นทางในกรุงโตเกียว\n\n\n\nก่อนหน้านี้ นายอาเบะ วัย 67 ปี ถูกคนร้ายลอบยิงเสียชีวิตเมื่อวันที่ 8 กรกฎาคม 2565 ขณะช่วยสมาชิกพรรคเสรีประชาธิปไตย พรรครัฐบาล รณรงค์หาเสียงในเมืองนารา ทางภาคตะวันตกของประเทศ ก่อนเลือกตั้งวุฒิสมาชิก\n\n\n\n\n\n\n\n#ญี่ปุ่น\n\n\n\n#อาคันตุกะต่างชาติ\n\n\n\n#งานรัฐพิธีศพอาเบะ",
    "เยอรมนี มุ่งหน้าสู่ตะวันออกกลาง แสวงหาแหล่งพลังงานใหม่": "ความช่วยเหลือดังกล่าวทำให้รัสเซีย ซึ่งเป็นคู่ค้าพลังงานรายใหญ่ที่สุดของเยอรมนีไม่พอใจอย่างมาก และค่อย ๆ ลดปริมาณการส่งก๊าซลง ก่อนที่จะประกาศยุติการส่งก๊าซไปเมื่อเดือนที่แล้ว ทำให้เยอรมนีต้องแสวงหาแหล่งพลังงานใหม่เพื่อทดแทนพลังงานรัสเซียที่หายไป โดยเป้าหมายของเยอรมนีในเวลานี้คือ กลุ่มประเทศในตะวันออกกลาง\n\nเมื่อช่วงสุดสัปดาห์ที่ผ่านมา โอลาฟ ชอลซ์ นายกรัฐมนตรีเยอรมนี พร้อมด้วยคณะผู้แทนอุตสาหกรรมขนาดใหญ่ ได้เดินทางไปเยือนตะวันออกกลางเพื่อสร้างพันธมิตรใหม่ด้านพลังงาน\n\nไม่อยากเป็นทหาร! ชายรัสเซียก่อเหตุยิงเจ้าหน้าที่เกณฑ์ทหารระยะเผาขน\n\nสหรัฐฯ เตือนรัสเซีย “จะเจอหายนะ” หากใช้อาวุธนิวเคลียร์ในยูเครน\n\nจุดหมายปลายทางแรกคือ ประเทศซาอุดีอาระเบีย พบกับโมฮัมหมัด บิน ซัลมาน มกุฎราชกุมารแห่งซาอุดีอาระเบีย ที่พระราชวังอัล-ซาลาม\n\nมีการคุยกันเรื่องการพัฒนาเทคโนโลยีใหม่อย่างไฮโดรเจนสีเขียว ที่ผลิตจากพลังงานหมุนเวียน ซึ่งเยอรมนีระบุว่าสามารถทำสัญญานำเข้าจากซาอุดีอาระเบียได้อย่างมหาศาล\n\nจากนั้นผู้นำเยอรมนีก็เดินทางต่อไปยังสหรัฐอาหรับเอมิเรตส์ และเข้าหารือกับชีค โมฮัมเหม็ด บิน ซาเยด อัล นาห์ยาน ประธานาธิบดีสหรัฐอาหรับเอมิเรตส์ ก่อนที่จะลงนามในสัญญาซื้อขายพลังงานที่ระบุว่า บริษัทน้ำมันแห่งชาติอาบูดาบี (ADNOC) จะจัดหาก๊าซธรรมชาติเหลว (LNG) ให้กับสถานี LNG ลอยน้ำในเมืองฮัมบูร์กของเยอรมนี ซึ่งคาดว่าจะส่งมอบก๊าซชุดแรกที่มีปริมาณกว่า 137,000 ลูกบาศก์เมตรได้ช่วงปลายปีนี้\n\nหลังการลงนาม นายกฯ ชอลซ์ได้ให้สัมภาษณ์กับสื่อว่า สัญญานี้จะเป็นหลักประกันว่า เยอรมนีจะมีก๊าซธรรมชาติในประเทศเพียงพอ\n\nจากสหรัฐอาหรับเอมิเรตส์ นายกฯ เยอรมนีได้เดินทางต่อไปยังประเทศกาตาร์ ประเทศสุดท้ายในการเยือนตะวันออกกลางรอบนี้และได้หารือร่วมกับ ชีค โมฮัมเหม็ด บิน ฮาหมัด อัล ธานี ผู้นำกาตาร์ในเรื่องเดิม คือขอซื้อพลังงานจากการ์ตา\n\nนี่คือความพยายามของเยอรมนีในการเสาะหาแหล่งพลังงานใหม่ๆ หลังได้รับผลกระทบอย่างหนักจากการที่รัสเซียงดส่งก๊าซธรรมชาติให้อย่างสิ้นเชิงตั้งแต่เดือนที่แล้ว\n\nแม้ว่ารัฐบาลกำลังพยายามทำทุกวิถีทางเพื่อให้มั่นใจว่าจะมีพลังงานใช้จนผ่านช่วงฤดูหนาวนี้ แต่ชาวเยอรมนีบางส่วนก็ยังไม่พอใจ\n\nเมื่อวานนี้ ( 25 ก.ย.) ชาวเยอรมนีจำนวนมากในเมืองลุบมิน ได้รวมตัวประท้วงรัฐบาลโดยระบุว่า การมีก๊าซไม่เพียงพอต่อการใช้งาน เป็นเรื่องที่ไม่ควรจะเกิดขึ้นในประเทศที่ร่ำรวยเป็นอันดับต้น ๆ ของโลก\n\nพวกเขาบอกว่า มาประท้วงเพื่อให้มีพลังงานใช้ และการที่จะทำเช่นนั้นได้ รัฐบาลควรยกเลิกมาตรการคว่ำบาตรรัสเซีย\n\nโครงการนอร์ดสตรีม 2 ที่ชาวเมืองลุบมินต้องการให้กลับมาเปิดใช้คือ ท่อส่งก๊าซที่มีความยาวกว่า 1,200 กิโลเมตร โดยโครงการนี้เริ่มก่อสร้างเมื่อปี 2018 และเสร็จสมบูรณ์เมื่อเดือนกันยายนปีที่แล้ว\n\nโครงการนี้เป็นโครงการด้านพลังงาน ที่จะเชื่อมโยงการส่งก๊าซผ่านใต้ทะเลบอลติก ถูกออกแบบมาเพื่อการส่งก๊าซจากตะวันตกของรัสเซียไปยังทางเหนือเยอรมนี\n\nนอร์ดสตรีม-2 โครงการที่ลงทุนสูงสุดโครงการหนึ่งบริษัทก๊าซพรอมของรัสเซียร่วมกับรัฐบาลรัสเซีย โดยใช้งบประมาณมากถึง 11,000 ล้านดอลลาร์สหรัฐฯ หรือราว 3.66 แสนล้านบาท\n\nอย่างไรก็ดี เมกะโปรเจคนี้ถูกรัฐบาลเยอรมนีระงับการเปิดให้บริการไปเมื่อเดือนมีนาคมที่ผ่านมา หลังจากที่รัสเซียรุกรานยูเครน ทำให้ท่อนอร์ดสตรีม-2 ไม่มีก๊าซแม้แต่ลูกบาศก์เมตรเดียวไหลผ่าน\n\nตอนนี้ผ่านมาแล้ว 6 เดือน โครงการนี้อยู่ในภาวะเสี่ยงต่อการล้มละลาย จนทำให้บริษัทต้องเลิกจ้างพนักงานไปหลายร้อยชีวิต\n\nอย่างไรก็ดี ในขณะที่ชาวเยอรมันกำลังประท้วงอยู่นั้น ก็ได้มีหญิงสาวชาวยูเครนในเยอรมนี 3 คน เข้ามายืนหน้าเวที ประท้วงตอบโต้ผู้ชุมนุมกลุ่มนี้\n\nโดยพวกเธอได้นำสก็อตเทปดำมาปิดปากและชูป้ายเกี่ยวกับสิ่งที่เกิดขึ้นในยูเครน เช่น ภาพขีปนาวุธ หรือข้อความที่ว่า “รัสเซียคือรัฐก่อการร้าย” ไปจนถึง “ก๊าซเปือนเลือด”\n\nหลังจากนั้นไม่นาน หญิงสาวทั้ง 3 รายได้ถูกเจ้าหน้าที่เชิญตัวออกจากบริเวณที่ชุมนุม เนื่องจากเกรงว่าจะถูกกลุ่มผู้ชุมนุมทำร้าย\n\nหนึ่งในหญิงสาวชาวยูเครนบอกว่า ที่ต้องออกมาทำเช่นนี้เป็นเพราะอยากให้ชาวเยอรมันกลุ่มนี้เห็นว่า โครงการนอร์ดสตรีมไม่ใช่แค่โครงการพลังงาน แต่เป็นโครงการที่แลกมาด้วยชีวิตของผู้คนในยูเครนที่ถูกรัสเซียสังหารระหว่างการรุกราน\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "utu \"ยูทู\" จับมือกับ Etihad Guest \"เอทิฮัดเกสท์\" มอบรางวัลสุดพิเศษแก่สมาชิกสายการบินเอทิฮัด": "ความร่วมมือระหว่างยูทูกับเอทิฮัดเกสท์จะช่วยให้การเดินทางระหว่างประเทศคุ้มค่ามากยิ่งขึ้น ด้วยสิทธิพิเศษที่มากกว่าเดิมและการคืนภาษี\n\nยูทู (utu Pte Ltd) บริษัทเทคโนโลยีด้านการเดินทางในสิงคโปร์ ประกาศว่า เอทิฮัดเกสท์ (Etihad Guest) ซึ่งเป็นโปรแกรมสะสมไมล์สายการบินเอทิฮัด (Etihad Airways) ของสหรัฐอาหรับเอมิเรตส์ สามารถให้สมาชิกซื้อสินค้าปลอดภาษีทั่วโลกได้แล้ววันนี้ผ่านบัตร utu Tax-Free\n\nคิม ฮาร์ดาเคอร์ (Kim Hardaker) รองประธานฝ่ายการรักษาฐานลูกค้าและพันธมิตรของเอทิฮัด กล่าวว่า \"ด้วยสมาชิกเกือบ 8 ล้านคนทั่วโลก เรากำลังสร้างสรรค์และขยายเครือข่ายพันธมิตรทั่วโลกอย่างต่อเนื่อง เพื่อมอบสิทธิประโยชน์ที่มากกว่าเดิมสำหรับการเป็นสมาชิกเอทิฮัดเกสท์ วันนี้เรามีความยินดีที่ได้ร่วมมือกับยูทู (utu) เพื่อให้สมาชิกของเราได้รับไมล์สะสมและสิทธิประโยชน์มากขึ้นจากการขอคืนภาษีจากยูทู (utu)\n\nภายใต้ความร่วมมือนี้ สมาชิกเอทิฮัดเกสท์ สามารถใช้บัตร utu Tax-Free เพื่อรับสิทธิประโยชน์มากมาย อาทิ\n\nรับไมล์สะสมจำนวน 6,250 ไมล์ (มูลค่า 125 ดอลลาร์สหรัฐ) สำหรับการคืนภาษีทุก ๆ 100 ดอลลาร์สหรัฐด้วยบัตร utu Tax-Free\n\nเพื่อฉลองการเปิดตัว สมาชิกเอทิฮัดเกสท์ สามารถดาวน์โหลดและลงทะเบียนบน utu Tax Free แอปพลิเคชัน ถึงวันที่ 30 พฤศจิกายน 2565 โดยเลือกเอทิฮัดเกสท์ เป็นโปรแกรมสิทธิประโยชน์เริ่มต้น เพื่อรับไมล์สะสมเอทิฮัดเกสท์ 500 ไมล์ และเมื่อทำธุรกรรมขอคืนภาษีมูลค่าเพิ่มครั้งแรก (แบบสะสม) จำนวน 100 ดอลลาร์สหรัฐในสหรัฐอาหรับเอมิเรตส์ หรือ 150 ดอลลาร์สหรัฐสำหรับการขอคืนภาษีในประเทศอื่น ๆ จะมีสิทธิ์ได้รับโบนัสเพิ่มอีก 2,000 ไมล์\n\nคุณอาซาด จุมาบอย (Asad Jumabhoy) ประธานเจ้าหน้าที่บริหารและผู้ร่วมก่อตั้งของยูทู (utu) กล่าวถึงความร่วมมือครั้งนี้ว่า \"เรารู้สึกตื่นเต้นเป็นอย่างยิ่งที่จะประกาศความร่วมมือครั้งใหม่กับเอทิฮัดเกสท์ และนับเป็นเรื่องที่น่าตื่นเต้นยิ่งกว่าสำหรับผู้ถือบัตรยูทูที่จะสามารถเลือกหนึ่งในโปรแกรมสะสมไมล์ของสายการบินยอดนิยมอย่างเอทิฮัดเกสท์ เป็นโปรแกรมสิทธิประโยชน์เมื่อทำขอคืนภาษีมูลค่าเพิ่มเป็นไมล์\"\n\nในฐานะสายการบินแห่งชาติของสหรัฐอาหรับเอมิเรตส์ เอทิฮัดให้บริการเที่ยวบินโดยสารและเที่ยวบินขนส่งสินค้ามากกว่า 70 เส้นทางในตะวันออกกลาง แอฟริกา ยุโรป เอเชีย ออสเตรเลีย และอเมริกาเหนือ โปรแกรมสะสมไมล์ของเอทิฮัดเกสท์มีสมาชิกเกือบ 8 ล้านคน และมอบสิทธิประโยชน์สำหรับนักท่องเที่ยวที่เดินทางโดยสายการบิน และกิจกรรมประจำวันผ่านเครือข่ายพันธมิตรทั่วโลก\n\nเอทิฮัดเกสท์ และยูทู : ออกสำรวจโลก\n\nบัตร utu Tax-Free ให้บริการแก่ลูกค้าทั่วโลก พิเศษเมื่อสมาชิกเอทิฮัดเกสท์ที่สนใจสามารถดาวน์โหลด utu Tax-Free แอปพลิเคชันจาก App Store ของ iOS หรือ Google Play เพื่อเปิดใช้งานบัตร utu Tax-Free และเลือกเอทิฮัดเกสท์เกสท์เป็นโปรแกรมสิทธิประโยชน์ เพื่อรับคืนภาษีมูลค่าเพิ่มเป็นไมล์\n\nเมื่อเปิดใช้งานแล้ว ผู้เดินทางเพียงแค่กรอกหมายเลขบัตรปลอดภาษีของยูทูเมื่อทำการเลือกสถานที่สำหรับส่งคืนภาษีตามรายชื่อของผู้ให้บริการที่ร่วมรายการในจุดหมายปลายทางยอดนิยม 50 แห่งที่มีการเสนอภาษีมูลค่าเพิ่มและภาษีสินค้าและบริการ เช่น สิงคโปร์ ฝรั่งเศส อิตาลี เยอรมนี เกาหลีใต้ ไทย และสหรัฐอาหรับเอมิเรตส์\n\nผู้ที่สนใจสามารถดูรายชื่อพันธมิตรและสิทธิประโยชน์ของยูทู (utu) รวมถึงยกระดับประสบการณ์การซื้อสินค้าปลอดภาษีได้ที่ www.utu.global\n\nการขยายสิทธิประโยชน์ของยูทูยังคงดำเนินต่อไป โดยนับเป็นการเปลี่ยนแปลงครั้งใหญ่ที่สุดในประวัติศาสตร์ของการซื้อสินค้าปลอดภาษี ปัจจุบันการขอคืนภาษีจะได้รับเป็นเงินสดเสมอ\n\nเกี่ยวกับยูทู ( utu)\n\nยูทู (utu) กำลังพลิกโฉมการซื้อสินค้าปลอดภาษีทั่วโลก โดยส่งเสริมให้นักเดินทางมีอิสระในการขอคืนภาษีมูลค่าเพิ่มได้มากขึ้น ยูทู (utu) ทำมากกว่าการคืนเงินในรูปแบบดิจิทัลเพื่อเพิ่มมูลค่าในการซื้อสินค้าปลอดภาษีขึ้นใหม่ให้เป็นประโยชน์กับนักเดินทางเพิ่มมากขึ้น บริษัทก่อตั้งขึ้นในปี 2558 ในสิงคโปร์ ปัจจุบันบริการของยูทูใช้ได้ในกว่า 50 ประเทศ\n\nดูข้อมูลเพิ่มเติมได้ที่ www.utu.global หรือดาวน์โหลดแอปยูทูได้ที่ https://utu.global/get-the-app/\n\nเกี่ยวกับสายการบินเอทิฮัด\n\nสายการบินเอทิฮัดเป็นสายการบินแห่งชาติของสหรัฐอาหรับเอมิเรตส์ ก่อตั้งขึ้นในปี 2546 และก้าวขึ้นเป็นสายการบินชั้นนำของโลกอย่างรวดเร็ว เอทิฮัดเริ่มต้นเส้นทางจากอาบูดาบีไปยังจุดหมายปลายทางสำหรับผู้โดยสารและการขนส่งสินค้าในตะวันออกกลาง แอฟริกา ยุโรป เอเชีย ออสเตรเลีย และอเมริกาเหนือ เอทิฮัดร่วมกับพันธมิตรที่ใช้รหัสบินร่วมกัน เกิดเป็นเครือข่ายที่นำเสนอการเดินทางไปยังจุดหมายปลายทางระหว่างประเทศหลายร้อยแห่ง ในช่วงไม่กี่ปีที่ผ่านมา เอทิฮัดได้รับรางวัลมากมาย เนื่องด้วยความเป็นเลิศในบริการและผลิตภัณฑ์ การขนส่งสินค้า โปรแกรมสมาชิก และอื่น ๆ\n\nเอทิฮัดมองว่าการแก้ปัญหาวิกฤตสภาพภูมิอากาศเป็นปัญหาที่สำคัญที่สุดในยุคของเรา และได้รับเลือกให้เป็นสายการบินด้านสิ่งแวดล้อมดีเด่นแห่งปี 2565 ในการจัดอันดับของแอร์ไลน์ เรตติง (Airline Ratings) เอทิฮัดร่วมมือเชิงกลยุทธ์กับแบรนด์การบินระดับโลกและโออีเอ็มรายใหญ่ โดยมุ่งมั่นที่จะกำจัดคาร์บอนในอุตสาหกรรมอย่างไม่ลดละ\n\nดูข้อมูลเพิ่มเติมได้ที่ etihad.com\n\nรูปภาพ - https://mma.prnewswire.com/media/1903987/utu_X_Etihad_Signing.jpg",
    "สายการบินเอมิเรตส์ จับมือ ยูไนเต็ดแอร์ไลน์ ขยายจุดหมายปลายทางใหม่ทั่วอเมริกา": "ลูกค้าของเอมิเรตส์สามารถเชื่อมต่อไปยังเครือข่ายจุดหมายปลายทางใหม่ ๆ ของยูไนเต็ดแอร์ไลน์ ได้กว่า 200 เมืองทั่วอเมริกา ผ่านทางชิคาโก ซานฟรานซิสโก และฮูสตัน\n\nยูไนเต็ดแอร์ไลน์เตรียมเปิดให้บริการเที่ยวบินตรงใหม่ระหว่าง นิวยอร์ก/นวร์ก และ ดูไบ ในเดือนมีนาคม 2566 เพื่อเชื่อมโยงผู้โดยสารของเอมิเรตส์และ flydubai ให้สามารถเดินทางจากดูไบ ไปสู่เมืองต่าง ๆ มากกว่า 100 แห่ง\n\nสายการบินเอมิเรตส์และยูไนเต็ดแอร์ไลน์ร่วมลงนามในข้อตกลงทางการค้าครั้งประวัติศาสตร์ในวันนี้ ซึ่งจะช่วยยกระดับการให้บริการเครือข่ายของสายการบิน และช่วยให้ลูกค้าสามารถเข้าถึงจุดหมายปลายทางใหม่กว่าหลายร้อยแห่ง* ภายในสหรัฐอเมริกาและทั่วโลกได้ง่ายยิ่งขึ้น\n\nตั้งแต่เดือนพฤศจิกายนเป็นต้นไป ลูกค้าของเอมิเรตส์ที่จะเดินทางไปยัง ชิคาโก ซานฟรานซิสโก และฮูสตัน ซึ่งเป็นศูนย์กลางธุรกิจที่ใหญ่ที่สุดสามแห่งในสหรัฐอเมริกา จะสามารถเชื่อมต่อกับเที่ยวบินของยูไนเต็ดแอร์ไลน์ เพื่อเดินทางสู่เครือข่ายจุดหมายปลายทางกว่า 200 แห่ง ครอบคลุมทั่วทวีปอเมริกาได้อย่างง่ายดายด้วยบัตรโดยสารเพียงใบเดียว\n\nทั้งนี้ เอมิเรตส์และยูไนเต็ดแอร์ไลน์จะมีการจัดการการให้บริการต่อเครื่องร่วมกัน ณ สนามบินอีก 8 แห่งในสหรัฐฯ ที่ให้บริการโดยเอมิเรตส์ ได้แก่ สนามบินบอสตัน ดัลลาส แอลเอ ไมอามี นิวยอร์ก (JFK) ออร์แลนโด ซีแอตเทิล และวอชิงตัน ดี.ซี.\n\nยูไนเต็ดแอร์ไลน์จะเปิดให้บริการเที่ยวบินตรงใหม่ระหว่างนิวยอร์ก/นวร์ก และดูไบ ตั้งแต่เดือนมีนาคม 2566 เป็นต้นไป โดยลูกค้าจะสามารถเดินทางกับสายการบินเอมิเรตส์หรือสายการบินในเครือ flydubai ไปยังเมืองต่าง ๆ มากกว่า 100 แห่ง ทั้งนี้ บัตรโดยสารสำหรับเที่ยวบินใหม่สู่ดูไบของ ยูไนเต็ดแอร์ไลน์ ได้เปิดจำหน่ายอย่างเป็นทางการแล้ว\n\nสายการบินเอมิเรตส์และยูไนเต็ดแอร์ไลน์ ประกาศลงนามข้อตกลงร่วมกันในงานพิธี ณ สนามบินนานาชาติดัลเลส โดยมี มร. สก็อตต์ เคอร์บี ซีอีโอของยูไนเต็ดแอร์ไลน์ และเซอร์ ทิม คลาร์ก ประธานสายการบินเอมิเรตส์ รวมถึงเครื่องบินโบอิ้ง 777-300ER ของยูไนเต็ดแอร์ไลน์และเอมิเรตส์ พร้อมลูกเรือของทั้งสองสายการบิน ร่วมเป็นสักขีพยานในงานดังกล่าว\n\nเซอร์ ทิม คลาร์ก ประธานสายการบินเอมิเรตส์ กล่าวว่า “สายการบินที่ใหญ่ที่สุดและเป็นที่รู้จักดีที่สุดในโลก 2 แห่งร่วมมือกันเพื่อนำพาผู้คนไปยังที่ต่าง ๆ ได้อย่างราบรื่นและสะดวกสบายยิ่งขึ้น โดยเฉพาะในช่วงเวลาที่การเดินทางระหว่างประเทศฟื้นตัว และผู้คนต้องการกลับไปท่องเที่ยวโลกอันกว้างใหญ่ ดังนั้นความร่วมมือในครั้งนี้จึงเป็นความร่วมมือครั้งสำคัญที่จะปลดล็อกผลประโยชน์ของผู้บริโภคอย่างมหาศาลและทำให้สหรัฐอาหรับเอมิเรตส์และสหรัฐอเมริกาใกล้ชิดกันมากขึ้น เรายินดีต้อนรับการกลับมาของสายการบินยูไนเต็ดแอร์ไลน์ที่ดูไบในปีหน้า โดยที่ศูนย์กลางของเราที่ดูไบจะกลายเป็นประตูของยูไนเต็ดแอร์ไลน์ เพื่อเข้าถึงเอเชีย แอฟริกา และตะวันออกกลาง ผ่านเครือข่ายที่ครอบคลุมของทั้งเอมิเรตส์และ flydubai โดยเรามีความตั้งใจที่จะพัฒนาความร่วมมือกับยูไนเต็ดแอร์ไลน์ในระยะยาวต่อไป”\n\nมร. สก็อตต์ เคอร์บี ซีอีโอของยูไนเต็ดแอร์ไลน์ กล่าวว่า “ข้อตกลงนี้เป็นการรวมสองสายการบินที่โดดเด่นและมีชื่อเสียง รวมถึงมีความมุ่งมั่นร่วมกันในการสร้างประสบการณ์ที่ดีที่สุดสำหรับลูกค้าและการเดินทางทางอากาศ โดยเที่ยวบินใหม่ของยูไนเต็ดแอร์ไลน์สู่ดูไบและจุดหมายปลายทางในเครือข่ายของเรา จะทำให้การเดินทางทั่วโลกง่ายขึ้นสำหรับลูกค้านับล้านของเรา รวมถึงจะช่วยส่งเสริมเศรษฐกิจในท้องถิ่นและกระชับความสัมพันธ์ทางวัฒนธรรมอีกด้วย ซึ่งถือเป็นช่วงเวลาที่เราทั้งสองสายการบินรู้สึกภูมิใจเป็นอย่างมาก และเราหวังว่าจะได้เดินทางไปพร้อมกันกับทุกคน”\n\nลูกค้าของทั้งสองสายการบินสามารถจองเที่ยวบินต่อเครื่องด้วยบัตรโดยสารเพียงใบเดียวได้ในไม่ช้า ซึ่งจะทำให้การเช็คอินและการขนสัมภาระเป็นไปอย่างรวดเร็วและสะดวกสบายยิ่งขึ้น ตัวอย่างเช่น ผู้เดินทางจะสามารถเข้าไปที่เว็บไซต์ United.com หรือใช้แอพ United เพื่อจองเที่ยวบินจากนิวยอร์ก/นวร์ก ไปยัง การาจี ประเทศปากีสถาน หรือไปที่เว็บไซต์ Emirates.com เพื่อจองเที่ยวบินจากดูไบ ไปสู่ แอตแลนต้าหรือโฮโนลูลู ได้อย่างง่ายดาย\n\nข้อตกลงนี้จะทำให้สมาชิกโปรแกรมลอยัลตี้ของทั้งสองสายการบินมีโอกาสได้รับสิทธิประโยชน์และข้อเสนอสุดพิเศษได้มากขึ้น โดยสมาชิก Emirates Skywards สามารถรับไมล์สะสมเมื่อเดินทางในเที่ยวบินที่ดำเนินการโดยยูไนเต็ดแอร์ไลน์ นอกจากนี้สมาชิก United Mileage Plus ที่บินในเที่ยวบินใหม่จาก นิวยอร์ก/นวร์ก ไปยัง ดูไบ จะสามารถรับและแลกไมล์สะสมเมื่อต่อเครื่องกับเอมิเรตส์และ flydubai ได้อีกด้วย\n\nลูกค้าที่เดินทางด้วยเที่ยวบินร่วมจะสามารถเพลิดเพลินไปกับการเข้าใช้ห้องรับรองของเอมิเรตส์และยูไนเต็ดแอร์ไลน์ได้ในเร็ว ๆ นี้ สำหรับรายละเอียดเพิ่มเติมเกี่ยวกับสิทธิประโยชน์การใช้ห้องรับรองร่วมกันจะแจ้งให้ทราบเร็ว ๆ นี้\n\nล่าสุด ทั้งสองสายการบินได้ประกาศการลงทุนครั้งสำคัญในการยกระดับประสบการณ์ของลูกค้า โดยเอมิเรตส์เตรียมปรับโฉมเครื่องบินมากกว่า 120 ลำ ด้วยการลงทุนมูลค่ากว่า 2 พันล้านดอลลาร์ ซึ่งรวมถึงตัวเลือกอาหารที่เพิ่มขึ้น เมนูมังสวิรัติใหม่ล่าสุด ประสบการณ์ ‘โรงภาพยนตร์บนท้องฟ้า’ การอัพเกรดภายในห้องโดยสาร และทางเลือกที่ยั่งยืน ในขณะเดียวกัน ยูไนเต็ดแอร์ไลน์จะเพิ่มเครื่องบินโบอิ้งและแอร์บัสใหม่ 500 ลำให้กับฝูงบิน โดยเน้นที่การตกแต่งภายในอันเป็นเอกลักษณ์ใหม่ ซึ่งรวมถึงหน้าจอด้านหลังเบาะนั่งในทุกที่นั่ง ที่เก็บของเหนือศีรษะที่ใหญ่ขึ้น การเชื่อมต่อ Bluetooth และการให้บริการอินเทอร์เน็ต WiFi บนเครื่องบินที่เร็วที่สุด เป็นต้น\n\n* เที่ยวบินร่วมและเที่ยวบินใหม่ของ สายการบินยูไนเต็ดแอร์ไลน์ ไปยังดูไบต้องได้รับการอนุมัติตามกฎข้อบังคับ",
    "สิงคโปร์เจ๋ง! นั่งแท่นฮับการเงินอันดับ1เอเชียแทนฮ่องกง": "ดัชนีศูนย์กลางการเงินโลก (Global Financial Centres Index) หรือจีเอฟซีไอ ระบุเมื่อวันศุกร์(23 ก.ย.) ว่า มหานครนิวยอร์ก ของสหรัฐยังคงครองตำแหน่งศูนย์กลางการเงินที่ได้รับความนิยมมากสุดในโลกต่อเนื่องเป็นปีที่ 4 โดยมีคะแนนทิ้งห่างเมืองใหญ่ที่เป็นศูนย์กลางการเงินแห่งอื่น ๆ\n\nอันดับ 2 คือ กรุงลอนดอนประเทศอังกฤษ ที่ยังรักษาอันดับรองแชมป์ไว้ได้อย่างเหนียวแน่น ขณะที่อันดับ 3 เป็นของสิงคโปร์ ซึ่งขยับแซงหน้าฮ่องกง ที่หล่นลงไปอยู่ในอันดับ 4 ส่วนอันดับ 5 คือ นครซานฟรานซิสโกของสหรัฐ\n\nส่วนอันดับที่ 6-10 ได้แก่ นครเซี่ยงไฮ้ของจีน นครลอสแองเจลิสของสหรัฐ กรุงปักกิ่งของจีน เมืองเซินเจิ้นของจีน และกรุงปารีสของฝรั่งเศส\n\nขณะที่กรุงโตเกียวของญี่ปุ่นถูกเบียดหล่นไป 7 อันดับ ลงไปอยู่ในอันดับที่ 16 ด้านกรุงมอสโกของรัสเซียร่วงแรงคือหล่นลง 22 อันดับ มาอยู่ที่อันดับ 73 หลังถูกชาติตะวันตกตัดออกจากระบบการเงิน กรณีปฏิบัติการทางทหารในยูเครน\n\n",
    "utu “ยูทู” จับมือกับ Etihad Guest “เอทิฮัดเกสท์” มอบรางวัลสุดพิเศษแก่สมาชิกสายการบินเอทิฮัด": "ความร่วมมือระหว่างยูทูกับเอทิฮัดเกสท์จะช่วยให้การเดินทางระหว่างประเทศคุ้มค่ามากยิ่งขึ้น ด้วยสิทธิพิเศษที่มากกว่าเดิมและการคืนภาษี\n\nยูทู (utu Pte Ltd) บริษัทเทคโนโลยีด้านการเดินทางในสิงคโปร์ ประกาศว่า เอทิฮัดเกสท์ (Etihad Guest) ซึ่งเป็นโปรแกรมสะสมไมล์สายการบินเอทิฮัด (Etihad Airways) ของสหรัฐอาหรับเอมิเรตส์ สามารถให้สมาชิกซื้อสินค้าปลอดภาษีทั่วโลกได้แล้ววันนี้ผ่านบัตร utu Tax-Free\n\nคิม ฮาร์ดาเคอร์ (Kim Hardaker) รองประธานฝ่ายการรักษาฐานลูกค้าและพันธมิตรของเอทิฮัด กล่าวว่า “ด้วยสมาชิกเกือบ 8 ล้านคนทั่วโลก เรากำลังสร้างสรรค์และขยายเครือข่ายพันธมิตรทั่วโลกอย่างต่อเนื่อง เพื่อมอบสิทธิประโยชน์ที่มากกว่าเดิมสำหรับการเป็นสมาชิกเอทิฮัดเกสท์ วันนี้เรามีความยินดีที่ได้ร่วมมือกับยูทู (utu) เพื่อให้สมาชิกของเราได้รับไมล์สะสมและสิทธิประโยชน์มากขึ้นจากการขอคืนภาษีจากยูทู (utu)\n\nภายใต้ความร่วมมือนี้ สมาชิกเอทิฮัดเกสท์ สามารถใช้บัตร utu Tax-Free เพื่อรับสิทธิประโยชน์มากมาย อาทิ\n\nรับไมล์สะสมจำนวน 6,250 ไมล์ (มูลค่า 125 ดอลลาร์สหรัฐ) สำหรับการคืนภาษีทุก ๆ 100 ดอลลาร์สหรัฐด้วยบัตร utu Tax-Free\n\nเพื่อฉลองการเปิดตัว สมาชิกเอทิฮัดเกสท์ สามารถดาวน์โหลดและลงทะเบียนบน utu Tax Free แอปพลิเคชัน ถึงวันที่ 30 พฤศจิกายน 2565 โดยเลือกเอทิฮัดเกสท์ เป็นโปรแกรมสิทธิประโยชน์เริ่มต้น เพื่อรับไมล์สะสมเอทิฮัดเกสท์ 500 ไมล์ และเมื่อทำธุรกรรมขอคืนภาษีมูลค่าเพิ่มครั้งแรก (แบบสะสม) จำนวน 100 ดอลลาร์สหรัฐในสหรัฐอาหรับเอมิเรตส์ หรือ 150 ดอลลาร์สหรัฐสำหรับการขอคืนภาษีในประเทศอื่น ๆ จะมีสิทธิ์ได้รับโบนัสเพิ่มอีก 2,000 ไมล์\n\nคุณอาซาด จุมาบอย (Asad Jumabhoy) ประธานเจ้าหน้าที่บริหารและผู้ร่วมก่อตั้งของยูทู (utu) กล่าวถึงความร่วมมือครั้งนี้ว่า “เรารู้สึกตื่นเต้นเป็นอย่างยิ่งที่จะประกาศความร่วมมือครั้งใหม่กับเอทิฮัดเกสท์ และนับเป็นเรื่องที่น่าตื่นเต้นยิ่งกว่าสำหรับผู้ถือบัตรยูทูที่จะสามารถเลือกหนึ่งในโปรแกรมสะสมไมล์ของสายการบินยอดนิยมอย่างเอทิฮัดเกสท์ เป็นโปรแกรมสิทธิประโยชน์เมื่อทำขอคืนภาษีมูลค่าเพิ่มเป็นไมล์”\n\nในฐานะสายการบินแห่งชาติของสหรัฐอาหรับเอมิเรตส์ เอทิฮัดให้บริการเที่ยวบินโดยสารและเที่ยวบินขนส่งสินค้ามากกว่า 70 เส้นทางในตะวันออกกลาง แอฟริกา ยุโรป เอเชีย ออสเตรเลีย และอเมริกาเหนือ โปรแกรมสะสมไมล์ของเอทิฮัดเกสท์มีสมาชิกเกือบ 8 ล้านคน และมอบสิทธิประโยชน์สำหรับนักท่องเที่ยวที่เดินทางโดยสายการบิน และกิจกรรมประจำวันผ่านเครือข่ายพันธมิตรทั่วโลก\n\nเอทิฮัดเกสท์ และยูทู : ออกสำรวจโลก\n\nบัตร utu Tax-Free ให้บริการแก่ลูกค้าทั่วโลก พิเศษเมื่อสมาชิกเอทิฮัดเกสท์ที่สนใจสามารถดาวน์โหลด utu Tax-Free แอปพลิเคชันจาก App Store ของ iOS หรือ Google Play เพื่อเปิดใช้งานบัตร utu Tax-Free และเลือกเอทิฮัดเกสท์เกสท์เป็นโปรแกรมสิทธิประโยชน์ เพื่อรับคืนภาษีมูลค่าเพิ่มเป็นไมล์\n\nเมื่อเปิดใช้งานแล้ว ผู้เดินทางเพียงแค่กรอกหมายเลขบัตรปลอดภาษีของยูทูเมื่อทำการเลือกสถานที่สำหรับส่งคืนภาษีตามรายชื่อของผู้ให้บริการที่ร่วมรายการในจุดหมายปลายทางยอดนิยม 50 แห่งที่มีการเสนอภาษีมูลค่าเพิ่มและภาษีสินค้าและบริการ เช่น สิงคโปร์ ฝรั่งเศส อิตาลี เยอรมนี เกาหลีใต้ ไทย และสหรัฐอาหรับเอมิเรตส์\n\nผู้ที่สนใจสามารถดูรายชื่อพันธมิตรและสิทธิประโยชน์ของยูทู (utu) รวมถึงยกระดับประสบการณ์การซื้อสินค้าปลอดภาษีได้ที่ www.utu.global\n\nการขยายสิทธิประโยชน์ของยูทูยังคงดำเนินต่อไป โดยนับเป็นการเปลี่ยนแปลงครั้งใหญ่ที่สุดในประวัติศาสตร์ของการซื้อสินค้าปลอดภาษี ปัจจุบันการขอคืนภาษีจะได้รับเป็นเงินสดเสมอ\n\nเกี่ยวกับยูทู ( utu)\n\nยูทู (utu) กำลังพลิกโฉมการซื้อสินค้าปลอดภาษีทั่วโลก โดยส่งเสริมให้นักเดินทางมีอิสระในการขอคืนภาษีมูลค่าเพิ่มได้มากขึ้น ยูทู (utu) ทำมากกว่าการคืนเงินในรูปแบบดิจิทัลเพื่อเพิ่มมูลค่าในการซื้อสินค้าปลอดภาษีขึ้นใหม่ให้เป็นประโยชน์กับนักเดินทางเพิ่มมากขึ้น บริษัทก่อตั้งขึ้นในปี 2558 ในสิงคโปร์ ปัจจุบันบริการของยูทูใช้ได้ในกว่า 50 ประเทศ\n\nดูข้อมูลเพิ่มเติมได้ที่ www.utu.global หรือดาวน์โหลดแอปยูทูได้ที่ https://utu.global/get-the-app/\n\nเกี่ยวกับสายการบินเอทิฮัด\n\nสายการบินเอทิฮัดเป็นสายการบินแห่งชาติของสหรัฐอาหรับเอมิเรตส์ ก่อตั้งขึ้นในปี 2546 และก้าวขึ้นเป็นสายการบินชั้นนำของโลกอย่างรวดเร็ว เอทิฮัดเริ่มต้นเส้นทางจากอาบูดาบีไปยังจุดหมายปลายทางสำหรับผู้โดยสารและการขนส่งสินค้าในตะวันออกกลาง แอฟริกา ยุโรป เอเชีย ออสเตรเลีย และอเมริกาเหนือ เอทิฮัดร่วมกับพันธมิตรที่ใช้รหัสบินร่วมกัน เกิดเป็นเครือข่ายที่นำเสนอการเดินทางไปยังจุดหมายปลายทางระหว่างประเทศหลายร้อยแห่ง ในช่วงไม่กี่ปีที่ผ่านมา เอทิฮัดได้รับรางวัลมากมาย เนื่องด้วยความเป็นเลิศในบริการและผลิตภัณฑ์ การขนส่งสินค้า โปรแกรมสมาชิก และอื่น ๆ\n\nเอทิฮัดมองว่าการแก้ปัญหาวิกฤตสภาพภูมิอากาศเป็นปัญหาที่สำคัญที่สุดในยุคของเรา และได้รับเลือกให้เป็นสายการบินด้านสิ่งแวดล้อมดีเด่นแห่งปี 2565 ในการจัดอันดับของแอร์ไลน์ เรตติง (Airline Ratings) เอทิฮัดร่วมมือเชิงกลยุทธ์กับแบรนด์การบินระดับโลกและโออีเอ็มรายใหญ่ โดยมุ่งมั่นที่จะกำจัดคาร์บอนในอุตสาหกรรมอย่างไม่ลดละ\n\nดูข้อมูลเพิ่มเติมได้ที่ etihad.com\n\nรูปภาพ – https://mma.prnewswire.com/media/1903987/utu_X_Etihad_Signing.jpg\n\nที่มา: พีอาร์นิวส์ไวร์/อินโฟเควสท์",
    "พระราชพิธีศพควีน : แหล่งข่าววงการทูตยืนยันกับบีบีซีไทยกษัตริย์ไทย “ได้รับเชิญ”": "พระราชพิธีศพควีน : แหล่งข่าววงการทูตยืนยันกับบีบีซีไทยกษัตริย์ไทย “ได้รับเชิญ”\n\n23 กันยายน 2022\n\nที่มาของภาพ, PA Media\n\nแหล่งข่าววงการทูตยืนยันกับบีบีซีไทยว่า รัฐบาลอังกฤษได้กราบบังคมทูลเชิญพระบาทสมเด็จพระวชิรเกล้าเจ้าอยู่หัว และประมุขของเกือบทุกประเทศที่สหราชอาณาจักรมีความสัมพันธ์ทางการทูตด้วยให้เข้าร่วมงานพระราชพิธีพระบรมศพสมเด็จพระราชินีนาถเอลิซาเบธที่ 2 แต่ไม่เป็นที่แน่ชัดว่าเหตุใดจึงไม่มีราชวงศ์ไทยเข้าร่วมพิธี\n\n\"พระมหากษัตริย์ของไทยได้รับคำกราบบังคมทูลเชิญ เช่นเดียวกับประมุขของเกือบทุกประเทศที่สหราชอาณาจักรมีความสัมพันธ์ทางการทูต\" นักการทูตผู้นี้ซึ่งทราบถึงกระบวนการและขั้นตอนของพิธีกล่าว\n\nกษัตริย์และราชินี ประธานาธิบดี นายกรัฐมนตรี และบุคคลที่มีชื่อเสียงจากทั่วโลกคือส่วนหนึ่งของแขกผู้มีเกียรติจำนวน 2,000 คนที่เดินทางมาร่วมงานพระราชพิธีพระบรมศพสมเด็จพระราชินีนาถเอลิซาเบธที่ 2 ที่มหาวิหารเวสต์มินสเตอร์ เมื่อ 19 ก.ย. ที่ผ่านมา\n\nนักการทูตผู้นี้บอกด้วยว่าเอกสารที่เผยแพร่ทางโลกโซเชียลในไทยที่อ้างว่ามาจากรัฐบาลสหราชอาณาจักรเพื่อเชิญประมุขของประเทศและคู่สมรส รวมทั้งเอกอัครราชทูตของไทย และอีก 16 ประเทศที่มีกษัตริย์เป็นประมุข เป็นเอกสารจริง\n\nเอกสารดังกล่าวมีสัญลักษณ์ และตัวหนังสือระบุว่า กระทรวงการต่างประเทศและการพัฒนาของสหราชอาณาจักร (Foreign, Commonwealth and Development Office) ระบุคำเชิญของกรมพิธีการทูตไปยังคณะทูตานุทูตที่ประจำการในอังกฤษจากประเทศ บาห์เรน ภูฏาน กัมพูชา ญี่ปุ่น จอร์แดน คูเวต ราชรัฐลิกเตนสไตน์ ลักเซมเบิร์ก โมนาโก โมร็อกโก นอร์เวย์ โอมาน กาตาร์ ซาอุดีอาระเบีย สวีเดน ไทย และสหรัฐอาหรับเอมิเรตส์\n\nที่มาของภาพ, FCDO\n\nหนังสือเชิญนี้เชิญแขก 2 กลุ่ม คือ 1.ประมุขของประเทศและคู่สมรส และ 2. เอกอัครราชทูตและคู่สมรส\n\nผู้รับเชิญกลุ่มแรก จะได้รับสิทธิเข้าร่วม 4 พิธี คือ\n\nการถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์\n\nพระราชพิธีเลี้ยงรับรองของกษัตริย์ชาร์ลส์ที่ 3\n\nรัฐพิธีพระบรมศพ ที่มหาวิหารเวสต์มินสเตอร์\n\nงานเลี้ยงรับรองจัดโดยรัฐมนตรีว่าการกระทรวงการต่างประเทศ\n\nส่วนแขกกลุ่มที่ 2 ได้รับเชิญให้เข้าร่วมได้เฉพาะการถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เท่านั้น\n\nเอกสารนี้ ยังระบุด้วยว่า หากประมุของรัฐไม่สามารถมาร่วมงานได้ ก็อาจตั้งใครก็ได้เป็นผู้แทนมาร่วมแทน เช่น หัวหน้ารัฐบาล รัฐมนตรี หรือ เอกอัครราชทูต หรือเจ้าหน้าที่อาวุโสอื่น ๆ สามารถเข้าร่วมได้ทั้ง 4 งาน ตามสิทธิของแขกกลุ่มที่ 1 แต่หากประเทศนั้นมีประมุขของประเทศมาร่วมพิธี เอกอัครราชทูตก็เข้าร่วมได้เพียงการถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เท่านั้น\n\nบีบีซีไทย ติดต่อไปที่สถานทูตอังกฤษ ประจำประเทศไทย เพื่อขอคำชี้แจงในเรื่องนี้ แต่ไม่ได้รับคำตอบอย่างเป็นทางการ\n\nกษัตริย์จากทั่วโลก\n\nกษัตริย์ทุกพระองค์ทรงได้รับการทูลเชิญเข้าร่วมพระราชพิธีพระบรมศพสมเด็จพระราชินีนาถเอลิซาเบธที่ 2 และส่วนใหญ่ต่างเสด็จมายังกรุงลอนดอนโดยเครื่องบินเพื่อทรงเข้าร่วมพระราชพิธีนี้\n\nสมเด็จพระราชินีนาถมาร์เกรเธอที่ 2 แห่งเดนมาร์ก ซึ่งปัจจุบันเป็นกษัตริย์หญิงเพียงพระองค์เดียวในโลกทรงประทับนั่งตรงข้ามกับกษัตริย์ชาร์ลส์ที่ 3\n\nนอกจากนี้ยังมีกษัตริย์และสมเด็จพระราชินีจากเนเธอร์แลนด์, สวีเดน, สเปน, นอร์เวย์ และเบลเยียม เสด็จเข้าร่วมพระราชพิธีนี้ด้วย เช่นเดียวกับแกรนด์ดยุคและดัชเชสแห่งลักเซมเบิร์ก และเจ้าชายอัลแบร์ที่ 2 แห่งโมนาโก\n\nส่วนกษัตริย์จากประเทศในแถบเอเชียที่เสด็จร่วมพระราชพิธีนี้ได้แก่ สมเด็จพระจักรพรรดินารุฮิโตะแห่งญี่ปุ่นและพระชายา ซึ่งเป็นการเสด็จพระราชดำเนินเยือนต่างประเทศครั้งแรก หลังจากทรงขึ้นครองราชย์เมื่อ 3 ปีก่อน, สุลต่านอับดุลเลาะห์ สุลต่าน อาห์หมัด ชาห์ แห่งมาเลเซียและพระชายา, สมเด็จพระราชาธิบดีอับดุลเลาะห์ ที่ 2 และสมเด็จพระราชินีราเนีย แห่งจอร์แดน, สมเด็จพระราชาธิบดีฮัสซานัล โบลเกียห์ แห่งบรูไนดารุสสลาม และสมเด็จพระราชาธิบดีจิกมี เคเซอร์ นัมเกล วังชุก แห่งภูฏาน และพระชายา\n\nที่มาของภาพ, PA Media\n\nปัจจุบันประเทศที่มีกษัตริย์เป็นประมุขมีอยู่กว่า 40 ประเทศ ในจำนวนนี้ 16 ประเทศมีกษัตริย์อังกฤษทรงเป็นพระประมุข\n\nทูตไทยในลอนดอนเข้าร่วม\n\nจากภาพที่ปรากฏทางการถ่ายทอดสดของสถานีโทรทัศน์บีบีซี พบว่า นายพิษณุ สุวรรณะชฎ เอกอัครราชทูตไทย ประจำกรุงลอนดอน และ นางทิพยสุดา สุวรรณะชฎ ภริยาเข้าถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เมื่อช่วงบ่ายของ 18 ก.ย. ตามเวลาอังกฤษ ส่วนในช่วงสายของ 19 ก.ย. ในงานรัฐพิธีพระบรมศพ ที่มหาวิหารเวสต์มินสเตอร์ นายพิษณุ และภริยา ก็ได้เข้าร่วมงาน ตามสิทธิของแขกกลุ่มที่ 1\n\nก่อนรัฐพิธีพระบรมศพ บีบีซีไทย สอบถามไปที่ฝ่ายสื่อมวลขน ของสถานทูตไทยในกรุงลอนดอน เพื่อขอทราบว่า ใครจะเป็นตัวแทนประเทศไทยมาร่วมงาน แต่ไม่ได้รับคำตอบ และได้รับแจ้งว่าให้ติดต่อไปที่กรุงเทพฯ แทน\n\n22 ก.ย. บีบีซีไทย พยายามติดต่อไปที่ นายธานี แสงรัตน์ อธิบดีกรมสารนิเทศและโฆษกกระทรวงการต่างประเทศ แต่ไม่สามารถติดต่อได้\n\nคำบรรยายภาพ, นายพิษณุ สุวรรณะชฎ เอกอัครราชทูตไทย ประจำกรุงลอนดอน และ นางทิพยสุดา สุวรรณะชฎ ภริยาเข้าถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เมื่อช่วงบ่ายของ 18 ก.ย. ตามเวลาอังกฤษ\n\nที่มาของภาพ, Saiphin Moore คำบรรยายภาพ, นายพิษณุ สุวรรณะชฎ เอกอัครราชทูตไทย ประจำกรุงลอนดอน และ นางทิพยสุดา สุวรรณะชฎ เข้าร่วมในงานรัฐพิธีพระบรมศพ ที่มหาวิหารเวสต์มินสเตอร์ ส่วนในช่วงสายของ 19 ก.ย. ตามเวลาอังกฤษ\n\nสัมพันธ์ราชวงศ์ไทย อังกฤษ โดยสังเขป\n\nราชวงศ์ไทย และอังกฤษ มีความสัมพันธ์กันมานานกว่าร้อยปี มีการเสด็จพระราชดำเนินไปมาหาสู่กันอย่างต่อเนื่อง\n\nพ.ศ. 2440 พระบาทสมเด็จพระจุลจอมเกล้าเจ้าอยู่หัวเสด็จประพาสยุโรปอย่างเป็นทางการเป็นครั้งแรก โดยเรือพระที่นั่งมหาจักรี เสด็จจากท่าราชวรดิษฐ์เมื่อวันที่ 7 เม.ย. ร.ศ. 116 หรือ พ.ศ. 2440 รวมระยะเวลาเสด็จประพาสทั้งสิ้น 253 วัน การเสด็จประพาสครั้งนี้นับเป็นครั้งแรกที่พระองค์ได้เสด็จไปเจริญพระราชไมตรีกับนานาประเทศกว่า 10 ประเทศ โดยมีวัตถุประสงค์ให้ประเทศเหล่านั้นได้รู้ว่าสยามเป็นประเทศกำลังพัฒนา เพื่อส่งเสริมความเป็นเอกราชของสยามท่ามกลางยุคล่าอาณานิคม\n\nหนึ่งในประเทศปลายทางคืออังกฤษ โดยพระองค์เสด็จมาถึงกรุงลอนดอนเมื่อ 30 ก.ค. 2440 เพื่อทรงร่วมเฉลิมฉลองพระราชพิธีพัชราภิเษก (ครองราชย์ครบ 60 ปี) ของสมเด็จพระราชินีนาถวิกตอเรียของอังกฤษ และทรงประทับอยู่ที่พระราชวังบักกิงแฮมเป็นเวลา 1 สัปดาห์ก่อนเสด็จพระราชดำเนินต่อไปยังเมืองอื่น ๆ และเสด็จเยี่ยมพระราชโอรสหลายพระองค์ที่ทรงศึกษาอยู่ที่อังกฤษในขณะนั้นด้วย ข้อมูลจากคลังเอกสารระบุว่า พระองค์ตรัสภาษาอังกฤษได้อย่างคล่องแคล่ว จึงไม่มีความจำเป็นต้องใช้ล่ามแต่อย่างใด\n\nอ่าน ทับโลว์คอร์ท คฤหาสน์ใกล้ลอนดอนที่รัชกาลที่ 5 พร้อมด้วยพระราชโอรส 11 พระองค์เสด็จไปประทับ\n\nโปรดเปิดการใช้งาน JavaScript หรือบราวเซอร์ต่างออกไป เพื่ดูเนื้อหานี้ คำบรรยายวิดีโอ, \"ทับโลว์คอร์ท\" กับ 120 ปี ของการประพาสยุโรป ของ ร.5\n\nพ.ศ. 2503 พระบาทสมเด็จพระปรมินทรมหาภูมิพลอดุลยเดช และ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เสด็จพระราชดำเนินเยือนสหราชอาณาจักรอย่างเป็นทางการเมื่อวันที่ 19-23 ก.ค. 2503 โดยเสด็จฯ ทางเครื่องบินมาลงที่สนามบินแกตวิก และเสด็จฯ โดยรถไฟพระที่นั่งต่อไปยังสถานีรถไฟวิกตอเรีย ซึ่งสมเด็จพระราชินีนาถเอลิซาเบธที่ 2 และดยุคแห่งเอดินบะระ พร้อมด้วยคณะบุคคลสำคัญทั้งชาวอังกฤษและชาวไทยมารอถวายการต้อนรับ\n\nพ.ศ. 2509 พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงพระกรุณาโปรดเกล้าฯ ให้ พระบาทสมเด็จพระวชิรเกล้าเจ้าอยู่หัว ไปทรงเข้ารับการศึกษาต่อระดับประถมศึกษา ณ ประเทศอังกฤษ ที่โรงเรียนคิงส์มีด เมืองซีฟอร์ด แคว้นซัสเซ็กส์ และในเดือนกันยายนปีเดียวกัน ได้เสด็จพระราชดำเนินไปทรงศึกษาระดับมัธยมศึกษาที่โรงเรียนมิลล์ฟิลด์ เมืองสตรีท แคว้นซัมเมอร์เซต จนถึง ก.ค. 2513\n\nพ.ศ. 2515 สมเด็จพระราชินีนาถเอลิซาเบธที่ 2 เสด็จพระราชดำเนินเยือนประเทศไทยครั้งแรกในปี 2515 ขณะมีพระชนมพรรษา 46 พรรษา และครองสิริราชสมบัติได้ 20 ปี ในฐานะพระราชอาคันตุกะในพระบาทสมเด็จพระเจ้าอยู่หัว รัชกาลที่ 9 และเสด็จฯ ครั้งที่ 2 ในอีก 24 ปีต่อมา เป็นเวลา 5 วัน ตั้งแต่ 28 ต.ค. 2539 เพื่อกระชับความสัมพันธ์ระหว่าง 2 ประเทศ โดยมีพระบาทสมเด็จพระเจ้าอยู่หัว รัชกาลที่ 9 ทรงถวายการต้อนรับ",
    "นายกฯเยอรมนีเยือนซาอุดิอาระเบีย เดินหน้าภารกิจด้านพลังงาน": "เอเอฟพีรายงาน เมื่อวันเสาร์ที่ 24 กันยายน 2565 กล่าวว่า นายกรัฐมนตรี โอลาฟ ชอลซ์ ของเยอรมนี พร้อมด้วยคณะผู้แทนอุตสาหกรรมขนาดใหญ่ เดินทางถึงสนามบินในเมืองเจดดาห์บนชายฝั่งทะเลแดงเมื่อวันเสาร์ และได้รับการต้อนรับจากเจ้าชายคาลิด บิน ไฟซาล อัล-ซาอูด ผู้ว่าการนครเมกกะห์\n\nหลังจากนั้น ชอลซ์และคณะเดินทางเข้าพบโมฮัมเหม็ด บิน ซัลมาน มกุฎราชกุมารแห่งราชอาณาจักรซาอุดิอาระเบีย\n\nนอกจากนี้ ชอลซ์มีกำหนดการพบปะกับกลุ่มสตรีซาอุดิอาระเบีย ก่อนที่จะมุ่งหน้าไปยังสหรัฐอาหรับเอมิเรตส์ในเย็นวันเสาร์ และเดินทางต่อไปยังกาตาร์ในวันอาทิตย์\n\nการเดินทางเยือนตะวันออกกลางของโอลาฟ ชอลซ์ มีเป้าหมายเพื่อสร้างพันธมิตรใหม่ด้านพลังงานกับอาณาจักรที่อุดมด้วยน้ำมันและก๊าซแห่งนี้ หลังได้รับผลกระทบหนักจากสงครามยูเครน และการคว่ำบาตรรัสเซีย\n\nไม่เพียงแค่พลังงาน แต่เยอรมนีต้องการขยายความร่วมมือด้านเทคโนโลยีใหม่ๆ เช่น ไฮโดรเจนสีเขียวที่ผลิตขึ้นโดยใช้พลังงานหมุนเวียน ซึ่งเยอรมนีสามารถนำเข้าได้ในปริมาณมหาศาลจากซาอุดิอาระเบีย\n\nนอกจากนี้ เยอรมนียังพยายามเสริมสร้างความร่วมมือทางการเมืองกับมหาอำนาจในภูมิภาคซึ่งมีอาณาเขตติดกับรัสเซียและจีน\n\n\"เราต้องทำงานร่วมกับซาอุดิอาระเบีย หากเราต้องการหาทางออก เช่น คำถามเกี่ยวกับสงครามในเยเมน หรือทางออกในการแก้ไขปัญหาอิหร่าน” แหล่งข่าวของรัฐบาลเยอรมันกล่าว\n\nในช่วงเช้าวันอาทิตย์ โอลาฟ ชอลซ์ จะเข้าพบ ชีค โมฮัมเหม็ด บิน ซายิด อัล-นาห์ยาน ประธานาธิบดีของสหรัฐอาหรับเอมิเรตส์ หลังจากนั้นจะเดินทางไปยังการ์ตาร์ เพื่อเจรจาเรื่องก๊าซธรรมชาติกับ ชีค ทามิม บิน ฮาหมัด อัล-ธานี ประมุขแห่งรัฐ.",
    "": "วันที่ 23 ก.ย.2565 น.ส.พรรัฐ อายุ 45 ปี ผู้เสียหาย ได้ฝากเตือนภัยผ่านทีมข่าวออนไลน์ช่อง 7HD ว่า เมื่อวันที่ 11 ก.ย.2565 ที่ผ่านมา เธอได้เดินทางกลับจากดูไบ ประเทศสหรัฐอาหรับเอมิเรตส์ ถึงสนามบินสุวรรณภูมิ จ.สมุทรปราการ เมื่อเวลา 16.00 น.จากนั้นได้ไปทานอาหารที่ศูนย์อาหารในสนามบิน ซึ่งมีลูกค้าเป็นจำนวนมาก เธอจึงวางกระเป๋าเดินทางไว้ตรงข้ามเคาน์เตอร์แลกคูปอง และนั่งหันหลังให้กระเป๋า เพราะคิดว่าอยู่ในสนามบินคงปลอดภัย แต่ปรากฏว่าผ่านไปเพียง 20 นาที กระเป๋าเดินทางของเธอหายไปเธอจึงไปขอดูกล้องวงจรปิดกับทางเจ้าหน้าที่ของศูนย์อาหาร พบว่ามีหญิงชาวต่างชาติรายหนึ่ง สวมใส่ชุดเดรสสีแดง เป็นคนลากกระเป๋าของเธอไป เป็นกระเป๋าเดินทางขนาด 28 นิ้ว สีดำ ภายในมีทั้งทองคำ 2 สลึง กระเป๋าแบรนด์เนม เอกสารสำคัญ และของใช้ส่วนตัว รวมมูลค่ากว่า 30,000 บาท หลังเกิดเหตุเธอจึงไปแจ้งความที่สถานีตำรวจภูธรท่าอากาศยานสุวรรณภูมิ แต่ผ่านไป 12 วัน คดีก็ยังไม่มีความคืบหน้า จึงอยากออกมาเตือนภัยนักท่องเที่ยวคนอื่นๆ ให้ระวังตัวด้านเจ้าหน้าที่ตำรวจ สภ.ท่าอากาศยานสุวรรณภูมิ ได้ให้สัมภาษณ์กับทีมข่าวว่า ไม่ได้นิ่งนอนใจกับเหตุการณ์ที่เกิดขึ้น กำลังไล่ดูวงจรปิดเส้นทางที่ผู้ก่อเหตุหลบหนี โดยทราบว่าผู้ก่อเหตุได้โดยสารรถไฟฟ้าแอร์พอร์ต เรล ลิงก์ ออกไปนอกพื้นที่สนามบิน และกำลังทำการสืบสวนว่าผู้ก่อเหตุไปลงที่สถานีใด เพื่อติดตามตัวมาดำเนินคดีทางกฎหมายต่อไป",
    "“ประเทศอ่าวอาหรับ” เรียกร้อง Netflix ลบเนื้อหาไม่เหมาะสม": "\"ประเทศกลุ่มอ่าวอาหรับ\" เรียกร้อง Netflix ผู้ให้บริการสตรีมมิงที่ใหญ่สุดในสหรัฐ ลบเนื้อหาที่ไม่เหมะสมต่อค่านิยมและสังคมชาวมุสลิม ในภูมิภาคตะวันออกกลาง\n\nหน่วยงานที่กำกับดูแลสื่อของซาอุดีอาระเบีย กล่าวในวันอังคาร (6 ก.ย.) ว่า การเรียกร้องดังกล่าวมุ่งเป้าไปที่รายการสำหรับเด็ก โดยไม่ได้ระบุถึงเนื้อหา ในรายการ Al Ekhbariya ทางโทรทัศน์ซาอุฯ ได้อภิปรายประเด็นนี้ และเผยคลิปแอนิเมชั่นที่เบลอเนื้อหา ซึ่งดูเหมือนหญิงสาวสองคนโอบกอด\n\nคณะกรรมาธิการสื่อโทรทัศน์ที่มีสำนักงานตั้งอยู่กรุงริยาด ออกแถลงการณ์ระบุว่า เนื้อหาดังกล่าวละเมิดระเบียบข้อบังคับของสื่อ ภายใต้ความร่วมมืออ่าวอาหรับ ซึ่งประกอบด้วยซาอุดีอาระเบีย สหรัฐอาหรับเอมิเรตส์ บาห์เรน โอมาน กาตาร์ และคูเวต \"หาก Netflix ยังคงเผยแพร่เนื้อหาดังกล่าวต่อไป เราจะใช้ \"มาตรการทางกฎหมายที่จำเป็น\" แถลงการณ์ระบุ โดยไม่ได้ให้รายละเอียดเพิ่มเติม",
    "สหรัฐอาหรับเอมิเรตส์ แก้ปัญหาภัยแล้งด้วยการบินทำฝนเทียม": "",
    "ยังเหลือลาย! ‘ฟลอยด์’ ทิ่มขวาโป้งเดียวน็อกนักสู้ญี่ปุ่นสบายหมัด (มีคลิป)": "ศึกมวย Super Rizin ที่สังเวียนไซตามะ ซูเปอร์ อารีนา ในเมืองไซตามะ ประเทศญี่ปุ่น เมื่อวันอาทิตย์ที่ 25 ก.ย. ที่ผ่านมา คู่เอกเป็นการชกโชว์ระหว่าง ฟลอยด์ เมย์เวทเธอร์ จูเนียร์ อดีตยอดมวยไร้พ่ายชาวสหรัฐ กับ มิคุรุ อาซาคุระ นักสู้เอ็มเอ็มเอ และยูทูบเบอร์ชื่อดังชาวญี่ปุ่น\n\nA very competitive first round ????\n\n\n\n『The Battle Cats presents SUPER RIZIN』\n\n????PPV????https://t.co/xluM3LdybU pic.twitter.com/A4EkL1EzYH — RIZIN FF English (@rizin_English) September 25, 2022\n\nผลปรากฏว่า “เดอะ มันนี” วัย 45 ปี ซึ่งกลับมาขึ้นสังเวียนชกโชว์ในแดนปลาดิบเป็นครั้งที่ 2 หลังเคยเอาชนะ เทนชิน นาสึคาวะ แค่ยกแรกเมื่อปี 2018 นั้น ยังคงโชว์ฟอร์มเหนือชั้น ทิ่มหมัดขวาตรงส่ง อาซาคุระ ลงไปกองกับผืนผ้าใบในช่วงปลายยก 2 ก่อนที่ เคนนี เบย์เลส ผู้ตัดสินบนเวที จะนับจนครบ 10 ส่งผลให้ เมย์เวทเธอร์ จูเนียร์ เอาชนะน็อกไปอย่างง่ายดาย\n\nBIG SHOTS FROM MIKURU ASAKURA‼️\n\n\n\n『The Battle Cats presents SUPER RIZIN』\n\n????PPV????https://t.co/xluM3LdybU pic.twitter.com/QEvWHbXqgg — RIZIN FF English (@rizin_English) September 25, 2022\n\nหลังการชก ฟลอยด์ ซึ่งเตรียมขึ้นชกโชว์ไฟต์ต่อไปที่นครดูไบ สหรัฐอาหรับเอมิเรตส์ ในช่วงเดือนพฤศจิกายนนี้นั้น กล่าวว่า “ผมอยากขอบคุณประเทศญี่ปุ่น ซึ่งเป็นประเทศที่ยอดเยี่ยม และมีผู้คนที่ยอดเยี่ยม ผมมีความสุขที่สามารถสร้างความสนุกตื่นเต้นให้กับทุกคนได้ในวันนี้ แล้วผมจะกลับมา”",
    "ดูไบเปิดตัวอภิมหาโครงการ 'รีสอร์ตรูปดวงจันทร์' มูลค่าแสนล้าน": "โครงการดังกล่าวมีจุดประสงค์เพื่อช่วยให้เหล่านักเดินทางที่ไม่ได้มีสายสัมพันธ์กับมหาเศรษฐีเจ้าของโครงการทัวร์อวกาศอย่าง เจฟ เบซอส หรืออีลอน มัสก์ ได้ไปเยือนดวงจันทร์ตามความฝันโดยพื้นที่รอบๆ พื้นผิวดวงจันทร์ของรีสอร์ตแห่งนี้จะถูกออกแบบให้มีความรู้สึกเหมือนอยู่บนพื้นผิวของดวงจันทร์จริงๆผู้มาเยือนยังสามารถจองที่พักส่วนตัวจำนวน 300 ห้อง ที่มีชื่อว่า สกายวิลล่า ซึ่งตั้งอยู่ในโครงสร้างรูปจานด้านบนอาคารหลัก เมื่อจองที่พักส่วนสกายวิลล่าแล้ว คุณจะมีสิทธิเข้าถึงคลับของสมาชิกระดับไพรเวทในรีสอร์ตแห่งนี้\"Moon Dubai จะส่งผลกระทบต่อเศรษฐกิจของสหรัฐอาหรับเอมิเรตส์ในทุกด้าน ไม่ว่าจะการท่องเที่ยว การคมนาคม การค้า อสังหาริมทรัพย์ โครงสร้างพื้นฐาน บริการการเงิน การบิน อวกาศ พลังงาน ธุรกิจประเภท MICE เกษตรกรรม เทคโนโลยี และการศึกษา\" ซานดร้า จี.แมทธิวส์ และไมเคิล อาร์.เฮนเดอร์สัน สองผู้ร่วมก่อตั้งกล่าวในถ้อยแถลงต่อสื่อแขกจะได้มีส่วนร่วมในไนต์คลับกลางแจ้ง อีเวนต์เซ็นเตอร์ พับลิกเลานจ์ และยานสำรวจดวงจันทร์ที่จะพาคุณไปชมทั่วรีสอร์ตแห่งนี้ พวกเขายังมีแผนที่จะทำให้รีสอร์ตแห่งนี้เป็นศูนย์ประชุมสำหรับหน่วยงานด้านอวกาศและนักบินอวกาศเพื่อวางแผนภารกิจท่องอวกาศในอนาคตโครงการนี้มีกำหนดใช้เวลาสร้างทั้งหมด 2 ปีและจะมีความสูงกว่า 735 ฟุต และเมื่อสร้างเสร็จ มันถูกคาดการณ์ว่าจะสามารถดึงดูดนักท่องเที่ยวได้อย่างน้อย 2.5 ล้านคนที่มา: https://robbreport.com/",
    "พาณิชย์ ลุยตั้ง JTC 5 ประเทศ พร้อมเดินหน้าปรับปรุงความตกลงการค้าอาเซียน": "นางอรมน ทรัพย์ทวีธรรม อธิบดีกรมเจรจาการค้าระหว่างประเทศ กระทรวงพาณิชย์ เปิดเผยว่า กรมมีแผนเดินหน้าจัดตั้งคณะกรรมการร่วมทางการค้า หรือ JTC(Joint Trade Committee) กับตลาดใหม่ รวม 5ประเทศ ซาอุดีอาระเบีย สหรัฐอาหรับเอมิเรตส์ อียิปต์ ออสเตรีย และ คาซัคสถาน โดยในส่วนของซาอุดีอาระเบีย สหรัฐอาหรับเอมิเรตส์ อียิปต์ เป็นประเทศในทวีปแอฟริกาและตะวันออกกลางที่มีศักยภาพในการขยายการค้าการลงทุน ซึ่งที่ผ่านมายังไม่มีเวทีหารือระดับรัฐบาลอย่างเป็นทางการ โดยวางเป้าหมายที่จัดตั้ง JTCประเทศ ให้แล้วเสร็จภายในปี 2565-2566 ส่วนออสเตรีย และคาซัคสถาน จะหารือในปีถัดไป\n\nตลาดใหม่ในแอฟริกาและตะวันออกกลางถือเป็นตลาดที่น่าสนใจและมีศักยภาพสามารถเติบโตได้ดี เนื่องจากมีประชากรจำนวนมากและมีกำลังซื้อสูง สมารถรองรับการส่งออกสินค้าไทย โดยเฉพาะสินค้าเกษตรและอาหารแล้ว ยังเป็นแหล่งนำเข้าวัตถุดิบการผลิตและพลังงานสำคัญของไทย และยังมีทำเลที่ตั้งทางยุทธศาสตร์ที่สำคัญ สามารถพัฒนาไปเป็นจุดกระจายสินค้าได้ ซึ่งเป็นปัจจัยสนับสนุนที่จะเอื้อต่อการเชื่อมโยงห่วงโซ่การผลิตและการส่งออกของไทยกับภูมิภาคเอเชีย ยุโรป และแอฟริกา ในอนาคต\n\nอย่างไรก็ตาม ปัจจุบันไทยมี JTC กับประเทศสมาชิกอาเซียน และเวทีหารือสองฝ่ายระหว่างระดับรัฐมนตรี และเจ้าหน้าที่ระดับสูงของไทยกับคู่ค้าสำคัญ รวม 32 เวที เช่น จีน ญี่ปุ่น อินเดีย สหรัฐฯ สหภาพยุโรป และสหราชอาณาจักร เป็นต้น โดยปีงบประมาณ 2566 ไทยมีแผนจะเป็นเจ้าภาพการประชุม JTC กับ 10 ประเทศคู่ค้า เช่น แอฟริกาใต้ มัลดีฟส์ อินเดีย อิสราเอล สิงคโปร์ กัมพูชา และอินโดนีเซีย เป็นต้น รวมทั้งเข้าร่วมการประชุม JTC ที่ประเทศคู่ค้าจะเป็นเจ้าภาพ เช่น บังกลาเทศ โมร็อกโก ภูฏาน และมาเลเซีย เป็นต้น",
    "‘โควิด’ วิกฤติสร้างหนี้! สะเทือนเส้นทางเกือบ 30 ปี ‘แบล็คแคนยอน’": "หากถอดบทเรียนธุรกิจที่เผชิญวิกฤติโควิด-19 มีมากมาย รวมทั้งร้านอาหาร \"แบล็คแคนยอน\" อีกแบรนด์ที่ต้องหาสารพัดยุทธวิธีเพื่อทำให้อยู่รอด เพราะช่วงดังกล่าว \"สร้างหนี้\" ให้กับองค์กรไม่น้อย เปิดใจแม่ทัพ \"ประวิทย์ จิตนราพงศ์\" กับการฝ่าความยากลำบากครั้งใหญ่\n\nปี 2536 คือจุดเริ่มต้นของร้านเครื่องดื่ม หรือภาพชัดคือร้านกาแฟ ที่เติมพอร์ตอาหารเข้าไปและเติบใหญ่ภายใต้แบรนด์ “แบล็คแคนยอน” ขณะที่แม่ทัพใหญ่ ไม่ใช่คนคร่ำหวอดในธุรกิจอาหารและเครื่องดื่มตั้งแต่แรก เพราะ ประวิทย์ จิตนราพงศ์ กรรมการผู้จัดการใหญ่ บริษัท แบล็คแคนยอน ประเทศไทย (จำกัด) เป็นคนทำงานในโลกเทคโนโลยีมาก่อน หรือทำงานบริษัทคอมพิวเตอร์ ที่จับพลัดจับผลูมาทำธุรกิจร้านอาหาร “ประวิทย์” ไม่ได้ปลุกปั้นแบรนด์ตั้งแต่เริ่ม ทว่า ช่วงควานหาโอกาสใหม่ในโลกธุรกิจ เห็นเจ้าของเดิมทำอยู่และไปไม่รอด! แต่เกิดความสนใจ จึงซื้อกิจการมาพร้อม “ภาระยิ่งใหญ่มากมาย” “นึกว่าธุรกิจร้านอาหารจะง่าย เอาจริงยากกว่าคอมพิวเตอร์เยอะ!” ประวิทย์ เผยบทสนนา ในเวทีสัมมนา “มองอนาคตร้านอาหารไทย” ในงาน Food & Hospitality Thailand 2022 หรือ FIT ย้อนเส้นทาง 3-4 ปีของการทำธุรกิจกาแฟ และร้านอาหาร เรียกว่า “หนักหนาสาหัส” เนื่องจากขาดองค์ความรู้ด้านอาหาร การเป็นนักปรุง บริหารร้านอย่างไร บริหารคน แตกต่างจากธุรกิจเดิมสิ้นเชิง เพราะไม่ใช่แค่ต้องดูแลบุคลากรในองค์กรหรือร้าน แต่ต้องทำให้ “ลูกค้า” ได้ประโยชน์จากร้านเต็มที่ ในอุปสรรคมีโอกาส เมื่อช่วงทำร้านอาหาร รัฐบาลกำลังบูมนโยบายผลักดันครัวไทยสู่ครัวโลก ส่งเสริมให้ธุรกิจร้านอาหารขยายกิจการไปเปิดในต่างประเทศกันอย่างคึกคัก และบริษัทเดินตามรอยรัฐด้วย ได้ลองผิดลองถูก ล้มลุกคลุกคลายไม่น้อย เพราะไปออกบู๊ทต่างประเทศพบปะลูกค้า บ้างกลับประเทศมา “มือเปล่า”\n\nตัวอย่าง การไปเปิดร้านที่ประเทศสิงคโปร์ เจออุปสรรค(Threats) สารพัด ทั้งค่าเช่า ค่าแรงพนักงาน ปัจจัยภายนอกที่ควบคุมไม่ได้ ทำให้ลุยต่อ “ไม่คุ้ม” จึงถอยทัพกลับไทย หรือการเปิดร้านที่ดูไบ สหรัฐอาหรับเอมิเรตส์ ในรูปแบบแฟรนไชส์ ซึ่งได้พันธมิตรในธุรกิจก่อสร้าง แต่เมื่อเกิดถาวะฟองสบู่ในประเทศ กิจการก่อสร้างล้ม ต้องยุติร้านแบล็คแคนยอนเช่นกัน “แต่เราไม่เคยท้อ เพราะเป็นการเก็บเกี่บวประสบการณ์นำมาปรับปรุงธุรกิจ” ในชีวิตคนหรือธุรกิจ แต่ละห้วงเวลาต่างต้องเจอ “วิกฤติ” ทั้งนั้น แตกต่างแค่เล็กหรือใหญ่ สู้ไหวจนรอด หรือถอดใจจำนนจนแต้มต่อปัญหา ซึ่ง “แบล็คแคนยอน” เผชิญมาแล้วสารพัด แต่หนักสุดยกให้ 3 หน ได้แก่ วิกฤติต้มยำกุ้ง วิกฤติการเมืองไทยความขัดแย้งช่วงเสื้อเหลือง-แดงต่อสู้กันเข้มข้น และ น้ำท่วมใหญ่ปี 2564 ซึ่งหลายสาขาได้รับผลกระทบต้องปิดร้าน แม้มีประกันภัย แต่หลายเหตุการณ์วงเงินชดเชยไม่ครอบคลุม “เราก็เสียหายเยอะ” วิกฤติสร้างความเสียหายให้ธุรกิจ แต่บริษัทก็มีช่วงเติบโตทำเงินไม่ต่างจากธุรกิจเครือข่ายร้านอาหาร(เชน)แบรนด์อื่นๆ ทว่า ช่วงโควิด-19 ระบาดกว่า 2 ปี กลับก่อบาดแผลใหญ่ให้กับ “แบล็คแคนยอน” ซึ่ง “ประวิทย์” ยกให้เป็นช่วงเวลา “สร้างหนี้ไว้เยอะ” ผู้ประกอบการร้านอาหารด้วยต่างให้กำลังใจแก่กัน เพื่อให้ต่อสู้และอยู่รอดบนเส้นทางธุรกิจร้านอาหาร หนี้เยอะขนาดไหน เจ้าตัวไม่เปิดเผยบนเวที แต่เมื่อสำรวจผลประกอบการที่รายงานกรมพัฒนาธุรกิจการค้า กระทรวงพาณิชย์ จะเห็นตัวเลขรายได้หลัก “พันล้านบาท” แต่ประสบภาวะ “ขาดทุน” ในช่วงโควิด-19 หรือปี 2563-2564 สะสมร่วม “ร้อยล้านบาท” อย่างปี 2563 ผลงานติดลบหนักกว่า 1,600% ปี 2564 ติดลบเหลือกว่า 170%",
    "วอน UN ยุติใช้คำ 'Islamic State' เมื่อกล่าวถึงดาอิช": "",
    "JerHigh คว้ารางวัล PM’s EXPORT AWARD 2022 ประเภท BEST OF THE BEST ครบรอบ 30 ปี ตอกย้ำ! มาตรฐานอาหารสัตว์เลี้ยงระดับโลก": "นายบุณยฤทธิ์ กัลยาณมิตร ปลัดกระทรวงพาณิชย์ เป็นประธานในพิธีมอบรางวัลผู้ประกอบธุรกิจส่งออกดีเด่น ประจำปี 2565 (Prime Minister's Export Award) ประเภทเชิดชูเกียรติ BEST OF THE BEST ฉลองครบรอบ 30 ปี จัดโดย กรมส่งเสริมการค้าระหว่างประเทศ ให้แก่ บริษัท อินเตอร์เนชั่นแนลเพ็ทฟู้ด จำกัด (International Pet Food Company Limited – IPF) ผู้ผลิตและจำหน่ายอาหารสุนัขและแมว แบรนด์ \"เจอร์ไฮ\" \"เคซี่\" และ \"จินนี่\" ในเครือบริษัท เจริญโภคภัณฑ์อาหาร จำกัด (มหาชน) หรือ ซีพีเอฟ ในฐานะผู้ประกอบการที่ผู้ดำเนินธุรกิจสอดคล้องกับบริบทโลกยุคใหม่ (Next Normal) ในด้านต่างๆ อาทิ นวัตกรรม การออกแบบ การสร้างแบรนด์ และพัฒนาตามแนวทางเศรษฐกิจชีวภาพ-เศรษฐกิจหมุนเวียน-เศรษฐกิจสีเขียว ตามแนวทางการพัฒนาสู่ความยั่งยืนของสหประชาชาติ นายกิติศักดิ์ ลิ้มอำไพ รองกรรมการผู้จัดการอาวุโส บริษัท อินเตอร์เนชั่นแนลเพ็ทฟู้ด จำกัด กล่าวว่า ปัจจุบัน บริษัทฯ ผลิตอาหารและขนมสำหรับสัตว์เลี้ยง ส่งออกผลิตภัณฑ์ไปต่างประเทศ รวม 18 ประเทศ อาทิ ออสเตรเลีย, นิวซีแลนด์ แคนาดา, อินเดีย, อินโดนีเซีย, สหรัฐอาหรับเอมิเรตส์, เวียดนาม, ฟิลิปปินส์, สิงค์โปร์ เป็นต้น โดยวางทิศทางกลยุทธ์การบริหารจัดการให้ครอบคลุมทุกด้าน ทั้งด้านกระบวนการผลิตที่มีมาตรฐานเทียบเท่าอาหารมนุษย์ เน้นสร้างการเติบโตในธุรกิจอาหารเกรดพรีเมียม สำหรับสัตว์เลี้ยง พร้อมทั้งเพิ่มการผนึกกำลังกับธุรกิจภายในและภายนอกเครือฯ เพื่อสร้างธุรกิจให้เติบโตและแข็งแกร่ง ควบคู่กับผลักดันผลิตภัณฑ์ไปยังตลาดต่างประเทศ ที่มีอัตราการเติบโตของกลุ่มอาหารสัตว์เลี้ยงสูง เช่น จีน ส่งผลให้ธุรกิจมีการเติบโตอย่างต่อเนื่องและยั่งยืน สำหรับ บริษัท อินเตอร์เนชั่นแนลเพ็ทฟู้ด จำกัด เคยได้รับรางวัล Prime Minister's Export Award 2014 ประเภทแบรนด์ไทยยอดเยี่ยม (Best Thai Brand) ซึ่งเป็นรางวัลที่มอบให้แก่ผู้ส่งออกไทยภายใต้ตราสินค้าตนเอง และคว้ารางวัล Prime Minister's Export Award 2017 ด้านสินค้านวัตกรรมที่อนุรักษ์สิ่งแวดล้อมยอดเยี่ยม (Best Green Innovation Award) ซึ่งเป็นผลจากการพัฒนากระบวนการผลิตหรือการค้นหาวัสดุใหม่ๆ เพื่อลดการใช้พลังงาน ส่งผลให้อาหารสุนัขและแมวของบริษัทฯ เป็นสินค้าที่มีนวัตกรรมโดดเด่นและเป็นมิตรกับสิ่งแวดล้อม นอกจากนี้ ในปี 2562 ยังได้รับรางวัลผู้ประกอบธุรกิจส่งออกยอดเยี่ยม (Prime Minister's Export Award 2019 : (PM Export Award 2019) ประเภทผู้ประกอบธุรกิจส่งออกยอดเยี่ยม (Best Exporter) การันตีคุณภาพของสินค้า ตั้งแต่การคัดสรรวัตถุดิบจนถึงกระบวนการผลิตที่ทันสมัย คุณภาพสูงเทียบเท่ากับอาหารมนุษย์ รวมทั้งการวิจัยและพัฒนาสินค้าด้วยนวัตกรรมและเทคโนโลยีทันสมัย คิดค้นผลิตภัณฑ์ใหม่ๆ ที่หลากหลายและประโยชน์กับสัตว์เลี้ยง เพื่อเป็นทางเลือกสำหรับผู้ที่ใส่ใจสุขภาพของสัตว์เหมือนคนในครอบครัว ตอกย้ำความสำเร็จและช่วยเพิ่มขีดความสามารถในการแข่งขันให้กับประเทศไทยในเวทีโลก.",
    "\"ปูติน\" สั่งระดมพล จุดชนวน \"ประชาชน\" อพยพหนี": "การตัดสินใจของ ปธน. ปูติน ในการประกาศระดมกำลังพลสำรองในรัสเซีย ได้จุดชนวนให้มีการอพยพของชายชาวรัสเซียจำนวนมากที่พยายามหลีกเลี่ยงการสู้รบในยูเครน\n\nเมื่อวันที่ 24 ก.ย.2565 สำนักข่าวต่างประเทศ DW ได้รายงานว่า ชายชาวรัสเซียหลายพันคน กำลังพยายามหนีออกนอกประเทศ เพราะพวกเขากลัวจะถูกเรียกตัวและส่งไปสู้รบในยูเครน ในขณะที่ กระทรวงกลาโหมของรัสเซีย อ้างว่าจะเรียกเฉพาะทหารที่อายุไม่เกิน 55 ปี มีประสบการณ์ด้านการทหาร เพียง 300,000 คน เท่านั้น\n\nแต่อย่างไรก็ตาม สื่อของรัสเซียได้รายงานว่า มีผู้สูงอายุและชายที่ไม่ได้ฝึกทหาร ถูกเรียกตัวเช่นกัน สื่อออนไลน์ของ Novaya Gazeta Europe ได้รายงานว่ารัฐบาลรัสเซีย มีแผนที่จะเกณฑ์ทหารมากถึง 1 ล้านคน เพื่อรับใช้ในกองทัพ\n\nพวกเขาสามารถจับใครก็ได้ ถ้าพวกเขาต้องการจริงๆ\n\nพวกเราพยายามปฏิเสธที่จะต่อสู้ เพราะเราไม่เข้าใจจุดประสงค์ของสิ่งที่เรียกว่า \"ปฏิบัติการทางทหารพิเศษ\" ของรัสเซีย ชายวัย 28 ปี ให้สัมภาษณ์กับสำนักข่าว DW\n\nพวกเขาบอกว่ามันคือหน้าที่ แต่คือหน้าที่อะไร ฉันจะเข้าใจถ้าประเทศของเราถูกโจมตี แต่ตอนนี้เรากำลังจะโจมตีเพื่อนบ้านของเรา\n\nชายชาวรัสเซียคนอื่นกล่าวเพิ่มเติม มีชายชาวรัสเซียอีกหลายคนมีที่ตัดสินใจออกจากประเทศอย่างรวดเร็ว ผู้ที่ไม่มีวีซ่า จะขับรถไปยัง จอร์เจีย คาซัคสถาน และมองโกเลีย มีรายงานบนสื่อสังคมออนไลน์ว่า ที่จุดผ่านแดนต่างๆ มีรถยนต์จอดเรียงรายมีความยาวหลายกิโลเมตร คนที่มีเงิน ก็จะบินออกนอกประเทศมุ่งหน้าไปยังสหรัฐอาหรับเอมิเรตส์ ตุรกี เซอร์เบียและฟินแลนด์\n\nออกจากรัสเซียด้วยหัวใจที่หนักหน่วง\n\n\n\nวิศวกรชายวัย 34 ปีคนหนึ่ง จากเมือง Krasnodar ซึ่งอยู่ทางตอนใต้ของรัสเซีย บอกกับ สำนักข่าว DW ว่าเขาเคยรับราชการเป็นทหารรัสเซียมาก่อน ซึ่งมันอาจจะทำให้เขามีแนวโน้มที่จะถูกเรียกตัวได้ เขาเคยมีความคิดที่จะออกจากรัสเซียมานานแล้ว และการประกาศระดมพลบางส่วนเมื่อวันพุธที่ผ่านมา ทำให้เขาตัดสินใจได้ทันที\n\n\n\nฉันจะไม่จากรัสเซียไปตลอดกาล ฉันรักรัสเซีย และจะกลับมาในวันหนึ่งอย่างแน่นอน\n\n\n\nพ่อค้าออนไลน์คนหนึ่งกล่าวเพิ่มเติมว่า เขาไม่ต้องการจากรัสเซียไป แต่ตั้งแต่เกิดสงครามขึ้นในวันที่ 24 กุมภาพันธ์ ที่ผ่านมา ทำให้เขาตระหนักว่าสิ่งต่างๆ กำลังไปในทิศทางที่แย่\n\n“เราทุกคนเข้าใจดีว่าสิ่งทั้งปวงนี้จะนำไปสู่สิ่งที่ไม่ดี”\n\nชายวัย 43 ปี อาศัยอยู่ทางตอนเหนือของรัสเซีย ได้อพยพออกจากรัสเซียเมื่อไม่นานมานี้ เขาเคยเป็นวิศวกรและเคยรับราชการในกองทัพ เมื่อเกิดสงครามขึ้นเขาถูกเรียกตัวหลายครั้งจากเขตทหารในท้องที่ของเขา แต่เขาไม่เคยตอบรับเลย เมื่อ ปูติน ประกาศระดมพลเขาตัดสินใจเก็บกระเป๋าและขับรถไปฟินแลนด์ที่ทันที\n\n“ผมเป็นเจ้าหน้าที่กองหนุนชั้นหนึ่งก็จริง แต่ผมไม่ต้องการถูกตัดสินว่าจะต้องเข้าคุกหรือเป็นที่ฆาตกร” เขากล่าว\n\nเรามันก็แค่อาหารสัตว์\n\n\n\nอย่างไรก็ตาม หลายรัฐในยุโรปได้ปิดพรมแดนระหว่างรัสเซียหรือจำกัดการเข้าประเทศ\n\nEdgars Rinkevics รัฐมนตรีต่างประเทศลัตเวีย ได้ชี้แจงว่า ประเทศของเขาจะไม่รับและไม่ให้การช่วยเหลือประชาชนรัสเซียที่เดินทางออกจากรัสเซีย โดยอ้างถึงความกังวลด้านความมั่นคงของชาติ\n\n\n\nนายกรัฐมนตรีเอสโตเนีย Kaja Kallas กล่าวว่าประเทศของเขาไม่อนุญาตให้ชาวรัสเซียที่หลบหนีออกจากประเทศเข้ามาในเอสโตเนีย และได้เรียกร้องให้รัสเซียเปลี่ยนแปลงระบอบการปกครอง\n\n\n\nลิทัวเนีย และ สาธารณรัฐเช็ก ก็แสดงจุดยืนที่จะไม่เสนอสถานะลี้ภัยให้กับชาวรัสเซียที่หลบหนีเข้ามา\n\n\n\nฟินแลนด์กำลังพิจารณาห้ามไม่ให้ชาวรัสเซียเดินทางข้ามประเทศ\n\nนักเคลื่อนไหวทางการเมืองชาวรัสเซียคนหนึ่ง ได้วิพากษ์วิจารณ์ข้อจำกัดเหล่านี้ เขากล่าวว่า รัฐบาลต่างๆ ในยุโรปตะวันออกกำลังเผชิญกับแรงกดดันจากประชานิยมฝ่ายขวา\n\nยิ่งช่องว่างระหว่างเรากว้างขึ้นเท่าไร เราทุกคนก็จะรวมกันได้ยากขึ้นเท่านั้น\n\nในขณะที่ Michail Bayankin กล่าวว่ารัฐบาลรัสเซียไม่ให้ความสำคัญต่อชีวิตมนุษย์\n\n“พวกเขาบอกเราว่ากำลังมุ่งไปข้างหน้า แต่พวกเขาไม่สนใจว่าเราจะกลับคืนมาได้หรือไม่ สำหรับพวกเขา เราเป็นแค่อาหารสัตว์ขนาดใหญ่”\n\n\n\n\n\nที่มา : www.dw.com",
    "TTA จัดตั้ง บ.ใหม่ใน UAE ขยายธุรกิจเรือขนส่งสินค้าแห้งเทกอง : อินโฟเควสท์": "บมจ.โทรีเซนไทย เอเยนต์ซีส์ (TTA) เปิดเผยว่า บริษัท โทรีเซน ชิปปิ้ง สิงคโปร์ พีทีอี แอลทีดี (TSS) ซึ่งเป็นบริษัทย่อยที่บริษัทฯ ถือหุ้นท้งหมด ได้มีการจัดต้งบริษัทย่อยใหม่ ชื่อ โทรีเซน ชิปปิ้ง ดราย บัลค์ดีเอ็มซีซี (TSB) จดทะเบียนจัดตั้งที่ประเทศสหรัฐอาหรับเอมิเรตส์ (UAE) เมื่อวันที่ 6 มิถุนายน 2565 ดำเนินธุรกิจเรือขนส่งสินค้าแห้งเทกอง TSS ถือหุ้นสัดส่วนร้อยละ 100 ของหุ้นที่ออกและชำระแล้วทั้งหมด 50,000 AED\n\nโดย สำนักข่าวอินโฟเควสท์ (31 ส.ค. 65)\n\nTags: TTA",
    "Qatar Airways คว้าแชมป์ 7 ปีซ้อน สายการบินที่ดีที่สุดในโลก ปี 2022": "งานประกาศรางวัล World Airline Awards 2022 โดย Skytrax ที่มีการเปรียบว่า เป็นสเมือนรางวัลออสการ์ของอุตสาหกรรมการบิน โดย Skytrax นั้น เป็นองค์กรประเมินและจัดอันดับเกี่ยวอุตสาหกรรมการบินชั้นนำของโลก รวบรวมข้อมูลจากผู้โดยสารกว่า 13 ล้านคน ระหว่างกันยายน 2021 - สิงหาคม 2022 จากจำนวนสายการบิน 350 สายการบินทั่วโลกผลการประกาศรางวัล Qatar Airways สายการบินจากประเทศกาตาร์ ยังครองตำแหน่งแชมป์ได้อย่างเหนียวแน่นเป็นปีที่ 7 ติดต่อกัน รวมถึงรองแชมป์อย่าง Singapore Airlines ก็ยังครองตำแหน่งเดิม10 อันดับสายการบินที่ดีที่สุดในโลก ปี 2022 โดย Skytrax ได้แก่อันดับ 1 Qatar Airways (กาตาร์ แอร์เวย์ส)อันดับ 2 Singapore Airlines (สิงคโปร์ แอร์ไลน์ส)อันดับ 3 Emirates (สายการบินเอมิเรสต์) สหรัฐอาหรับเอมิเรตส์อันดับ 4 All Nippon Airways (ออล นิปปอน แอร์เวย์ส) ญี่ปุ่นอันดับ 5 Qantas Airways (แควนตัส แอร์เวย์ส) ออสเตรเลียอันดับ 6 Japan Airlines (เจแปน แอร์ไลน์ส) ญี่ปุ่นอันดับ 7 Turkish Airlines (เตอร์กิซ แอร์ไลน์ส) ทูร์เคีย (ตุรกี)อันดับ 8 Air France (แอร์ฟรานซ์) ฝรั่งเศสอันดับ 9 Korean Air ( โคเรียน แอร์) เกาหลีใต้อันดับ 10 Swiss International Air Lines (สวิส อินเตอร์เนชั่นแนล แอร์ไลน์ส) สวิตเซอร์แลนด์สำหรับสายการบินจากประเทศไทยที่ติดอันดับ Top 50 ได้แก่อันดับ 23 Bangkok Airways (บางกอกแอร์เวย์ส) ไทยอันดับ 46 Thai Airways (การบินไทย) ไทยนอกจากนี้ ในรางวัลประเภทลูกเรือที่ดีที่สุด ได้แก่อันดับ 1 Singapore Airlinesอันดับ 2 ANA All Nippon Airwaysอันดับ 3 Garuda Indonesiaอันดับ 4 Thai Airwaysอันดับ 5 Japan Airlines#########################################",
    "โลกแห่งกีฬาร่วมไว้อาลัย'จุตินันท์' ผู้ผลักดันคนพิการไทย ไปสร้างชื่อทั่วโลก": "โลกแห่งกีฬาร่วมไว้อาลัยการจากไปของ \"จุตินันท์\" ผู้ผลักดันวงการคนพิการไทยให้ก้าวขึ้นไปสร้างชื่อในระดับนานาประเทศ คณะกรรมการพาราลิมปิกเอเชีย พร้อมด้วย สื่อดัง Insidethegames ร่วมเสนอข่าวการจากไปในครั้งนี้ ด้าน\"บาสวีลแชร์โลก\" ยกคือแชมป์ตัวจริงของวงการพาราสปอร์ต\n\nจากการที่ คุณจุตินันท์ ภิรมย์ภักดี ประธานเจ้าหน้าที่บริหารและกรรมการผู้จัดการใหญ่ บริษัท บุญรอดบริวเวอรี่ จำกัด และประธานคณะกรรมการพาราลิมปิกแห่งประเทศไทย เมื่อวันที่ 13 กันยายนที่ผ่านมา ที่โรงพยาบาลในนครบอสตัน ประเทศสหรัฐอเมริกา สิริอายุ 65 ปี\n\nคณะกรรมการพาราลิมปิกเอเชีย(The Asian Paralympic Committee หรือ APC) ได้เขียนข้อความแสดงความเสียใจ และอาลัยต่อการจากไปในครั้งนี้ผ่านทางเครือข่ายออนไลน์ชื่อดังอย่าง \"ทวิตเตอร์\" แอคเคาท์อย่างเป็นทางการขององค์กร @asianparalympic\n\nข้อความระบุว่า \"หัวใจของพวกเราเต็มไปด้วยความโศกเศร้า เมื่อเราได้รับรู้การจากไปของ นิค(จุตินันท์) ภิรมย์ภักดี ประธานคณะกรรมการพาราลิมปิกแห่งประเทศไทย เราขอส่งความรู้สึกและคำอธิษฐานไปยังครอบครัว, เพื่อน ๆ และคณะกรรมการพาราลิมปิกแห่งประเทศไทย #ขอแสดงความเสียใจ\"\n\nในข้อความดังกล่าว APC ได้โพสต์รูป คุณจุตินันท์ ที่ถ่ายภาพร่วมกับ มร.มาจิด ราเชด ประธานคณะกรรมการพาราลิมปิกเอเชีย ชาวสหรัฐอาหรับเอมิเรตส์ โดยองค์กรนี้เป็นองค์กรหลักของพาราลิมปิกประจำทวีป มีชาติสมาชิกในเอเชีย รวมทั้งสิ้น 44 ประเทศ\n\nขณะเดียวกัน สหพันธ์บาสเกตบอลวีลแชร์นานาชาติ (IWBF) มร.ดอน เพอร์ริมาน เลขาธิการใหญ่แห่งภูมิภาคเอเชียโอเชียเนีย เขียนข้อความแสดงความเสียใจต่อการจากไปว่า เขาสนับสนุนและผลักดันให้มีการแข่งขันบาสเก็ตบอลวีลแชร์ระดับนานาชาติในประเทศไทยอย่างสม่ำเสมอ\n\n“ความคิดของเราที่มีต่อกีฬาพาราสปอร์ตในประเทศไทย จุตินันท์ ภิรมย์ภักดี ไม่เพียงแต่เป็นผู้นำและผู้ให้การสนับสนุนบาสเก็ตบอลวีลแชร์เท่านั้น แต่ยังเป็นเพื่อนแท้และเป็นแชมป์ที่แท้จริงของกีฬาอีกด้วย” เพอริมานกล่าว \"ในนามของ IWBF เราขอแสดงความเสียใจอย่างสุดซึ้งต่อครอบครัว เพื่อนฝูง และทุกคนที่ใกล้ชิดกับเขาในช่วงเวลาที่ยากลำบากเหล่านี้\"\n\nทางด้าน Insidethegames เว็บไซต์ชื่อดังที่นำเสนอข่าวเจาะต่าง ๆ ของวงการกีฬาทั่วโลก ได้นำเสนอข่าวการเสียชีวิตของ คุณจุตินันท์ ว่าเป็นการสูญเสียของวงการกีฬา เนื่องจากเป็นผู้นำของพาราลิมปิกแห่งประเทศไทย และประธานกรรมการบริหารของบุญรอดบริวเวอรี ที่มีชื่อเสียงที่สุดในประเทศไทย\n\nซึ่งในการนำเสนอข่าวครั้งนี้ Insidethegames ได้นำภาพการแข่งขันบาสเก็ตบอลวีลแชร์ชิงแชมป์โลก รุ่นอายุไม่เกิน 23 ปี ที่ภูเก็ต เป็นภาพที่ทีมชาติไทย ไว้อาลัยให้กับ คุณจุตินันท์",
    "Alibaba Cloud เผยแผนงานกลยุทธ์ด้านธุรกิจระหว่างประเทศ": "อาลีบาบา คลาวด์ (Alibaba Cloud) ธุรกิจด้านเทคโนโลยีดิจิทัลและหน่วยงานหลักด้านอินเทลลิเจนซ์ของอาลีบาบา กรุ๊ป เผยแผนงานกลยุทธ์ด้านธุรกิจระหว่างประเทศล่าสุด ในงาน Alibaba Cloud Summit ประจำปี 2022 โดยเปิดตัวผลิตภัณฑ์ใหม่ เพื่อสนับสนุนนวัตกรรมทางเทคโนโลยีให้กับองค์กร รวมถึงการพัฒนาระบบนิเวศด้านพันธมิตรทั่วโลกด้วยเงินลงทุน 1 พันล้านเหรียญสหรัฐฯ และการยกระดับบริการลูกค้าในด้านต่าง ๆ เพื่อให้การสนับสนุนอย่างครอบคลุมตลอดเส้นทางที่ลูกค้าปรับเปลี่ยนกระบวนการดำเนินธุรกิจให้เป็นดิจิทัล\n\nดร. ภาสกร ประถมบุตร รองผู้อำนวยการใหญ่ กลุ่มงานโครงการพิเศษและศูนย์พัฒนาดิจิทัลและนวัตกรรม สำนักงานส่งเสริมเศรษฐกิจดิจิทัล (depa) กล่าวว่า “ประเทศไทยกำลังก้าวเข้าสู่ยุคเศรษฐกิจและสังคมดิจิทัล ซึ่งต้องอาศัยการพัฒนาทางเทคโนโลยีที่รวดเร็ว เพื่อรองรับต่อการเปลี่ยนผ่านดังกล่าว ความก้าวหน้าของอุตสาหกรรม 4.0 ที่อยู่บนพื้นฐานของการใช้ประโยชน์จากระบบดิจิทัลและข้อมูลขนาดใหญ่ ทำให้เราเห็นทั้งการเติบโตอย่างก้าวกระโดดหลายด้าน รวมไปถึงปริมาณข้อมูล การขยายตัวของระบบนิเวศอัจฉริยะ และการทำธุรกรรมออนไลน์หรืออี-คอมเมิร์ซที่พุ่งสูงขึ้นอย่างรวดเร็ว ในขณะที่เรากำลังพัฒนาและเพิ่มขีดความสามารถ รวมไปถึงความก้าวหน้าทางดิจิทัล ก็มีความท้าทายต่าง ๆ ที่เพิ่มขึ้นตามไปด้วยเช่นกัน อาทิ การขาดแคลนแรงงานด้านดิจิทัล และผลกระทบต่อสภาวะแวดล้อม ผมยินดีเป็นอย่างยิ่งที่ได้เห็นบริษัททางด้านเทคโนโลยีที่ล้ำสมัยอย่างอาลีบาบา คลาวด์ ที่ได้ให้คำมั่นในการเข้ามามีส่วนสนับสนุนในการใช้เทคโนโลยีจัดการกับความท้าทายต่าง ๆ ที่เราเผชิญอยู่ในเวลานี้”\n\nขับเคลื่อนนวัตกรรมต่าง ๆ ด้วยโครงสร้างพื้นฐานไอทีที่เชื่อถือได้\n\nระหว่างงาน Alibaba Cloud Summit ประจำปี 2022 นี้ อาลีบาบา คลาวด์ ได้ลงนามข้อตกลงเกือบ 30 ฉบับ เพื่อช่วยให้ลูกค้าและพันธมิตรใช้เทคโนโลยีคลาวด์คอมพิวติ้งชั้นนำเพื่อเร่งขีดความสามารถด้านนวัตกรรมดิจิทัลของตน\n\nตัวอย่างความร่วมมือ – อาลีบาบา คลาวด์ ร่วมมือกับ MetaverseXR ซึ่งเป็นบริษัทด้านเมตาเวิร์สชั้นนำของไทย เปิดตัวโซลูชันด้านเมตาเวิร์สครบวงจรสำหรับตลาดไทย เพื่อเติมเต็มความต้องการใช้ web3.0 ที่เพิ่มขึ้นอย่างมากในประเทศ นอกจากนี้ อาลีบาบา คลาวด์ ได้ร่วมมือกับ True IDC ผู้ให้บริการดาต้าเซ็นเตอร์และคลาวด์ชั้นนำ มุ่งมั่นใช้ความเชี่ยวชาญทางเทคโนโลยีคลาวด์คอมพิวติ้งสนับสนุนการทรานส์ฟอร์มสู่ดิจิทัลให้กับธุรกิจไทย และขับเคลื่อนนโยบาย Thailand 4.0 รวมถึงการเป็นพันธมิตรกับสมาคมฟินเทคแห่งประเทศไทย (TFA) เพื่อส่งเสริมสตาร์ทอัปและผู้ประกอบการด้านฟินเทคต่าง ๆ ในประเทศ ด้วยการใช้ความเชี่ยวชาญเชิงลึกและเทคโนโลยีล่าสุดสนับสนุนนวัตกรรมดิจิทัลให้กับบริษัทเหล่านี้\n\nนายไทเลอร์ ชิว ผู้จัดการประจำประเทศไทย อาลีบาบา คลาวด์ อินเทลลิเจนซ์ กล่าวว่า “เราเน้นย้ำพันธสัญญาของเราต่อตลาดไทย ด้วยการขยายระบบนิเวศด้านพันธมิตรอย่างต่อเนื่อง เพื่อให้การสนับสนุนลูกค้าของเรา เราขอขอบคุณลูกค้าและพันธมิตรไทยที่ให้ความไว้วางใจและสนับสนุนตลอดมา เราจะเดินหน้าสร้างสรรค์นวัตกรรม และนำเทคโนโลยีโซลูชันที่มีประสิทธิภาพสูงมาสนับสนุนการเปลี่ยนผ่านสู่ดิจิทัลของลูกค้าและพันธมิตรไทย”\n\nนายธีรพันธุ์ เจริญศักดิ์ ผู้จัดการทั่วไป บริษัท ทรู อินเทอร์เน็ต ดาต้า เซ็นเตอร์ จำกัด หรือ ทรู ไอดีซี กล่าวว่า “เราเชื่อมั่นว่า การเป็นพันธมิตรกับอาลีบาบา คลาวด์ จะช่วยให้เราสามารถขับเคลื่อนการสร้างสรรค์นวัตกรรมทางเทคโนโลยีได้กว้างไกลมากขึ้น อาลีบาบา คลาวด์ เป็นหนึ่งในผู้ให้บริการคลาวด์รายใหญ่ที่สุดของโลก เราจึงมั่นใจว่าความร่วมมือครั้งนี้ รวมถึงประสบการณ์ด้านองค์ความรู้และความเชี่ยวชาญพิเศษของเรา จะช่วยเร่งให้ประเทศไทยเดินไปบนเส้นทางดิจิทัลได้เร็วขึ้น”\n\nเน้นประโยชน์ที่พันธมิตรจะได้รับ เพื่อสร้างระบบนิเวศทางเทคโนโลยีที่ครอบคลุม\n\nกลยุทธ์ด้านระบบนิเวศที่ปรับใหม่นี้ อาลีบาบา คลาวด์ ประกาศความมุ่งมั่นใช้งบประมาณ 1 พันล้านเหรียญสหรัฐฯ เพื่อสนับสนุนนวัตกรรมทางเทคโนโลยีให้กับพันธมิตร และสนับสนุนพันธมิตรให้ขยายตลาดด้วยเทคโนโลยีของอาลีบาบา คลาวด์ ภายในระยะเวลาสามปีงบประมาณ การลงทุนนี้ประกอบด้วยรางวัลทั้งที่เป็นตัวเงินและที่ไม่ใช่ตัวเงิน เช่น การให้เงินทุน การให้เงินคืน และความคิดริเริ่มในการนำเสนอสินค้าและบริการออกสู่ตลาด (go-to-market)\n\nอาลีบาบา คลาวด์ ยังได้ออกโปรแกรม “Regional Accelerator” เพื่อเร่งสร้างการเติบโตให้กับพันธมิตร โดยให้พันธมิตรที่ดำเนินธุรกิจในตลาดที่แตกต่างกันได้ปรับรูปแบบการทำธุรกิจร่วมกันให้เหมาะกับตลาดในแต่ละท้องถิ่น รูปแบบนี้ได้รับการออกแบบโดยพิจารณาปัจจัยต่าง ๆ เช่น ระดับความเข้าใจทางเทคโนโลยีของตลาด การเจาะตลาดเฉพาะทาง ความต้องการด้านดิจิทัล และความต้องการทางธุรกิจ โดยมีเป้าหมายเพื่อเพิ่มรายได้และส่งเสริมความเชี่ยวชาญทางเทคนิคให้กับพันธมิตร ระบบนิเวศด้านพันธมิตรของอาลีบาบา คลาวด์ ที่สามารถใช้ประโยชน์จากโปรแกรมนี้ ประกอบด้วย ผู้ค้าปลีก พันธมิตรทางเทคโนโลยี (ISV, SaaS และ SI) และพันธมิตรด้านการให้บริการและคำปรึกษา\n\nคุณเซลิน่า หยวน ประธานด้านธุรกิจระหว่างประเทศ อาลีบาบา คลาวด์ อินเทลลิเจนซ์ กล่าวว่า “อาลีบาบา คลาวด์ ให้ความสำคัญกับพันธมิตรเสมอมา เรามุ่งมั่นให้การสนับสนุนพันธมิตรอย่างแข็งขัน เพื่อร่วมกันสร้างคุณค่าทั้งในแง่ของเทคโนโลยี และในเชิงธุรกิจ เพื่อเสริมขีดความสามารถให้กับลูกค้าที่เข้าร่วมโปรแกรมของเรา กลยุทธ์ด้านพันธมิตรที่ปรับใหม่ของเรานี้ ให้ความสำคัญกับการเติบโตของพันธมิตร ด้วยการให้การสนับสนุนการขยายธุรกิจของพันธมิตรอย่างต่อเนื่อง ทำให้เราสามารถสร้างระบบนิเวศที่ครอบคลุมและเป็นประโยชน์ต่อพันธมิตรและลูกค้าได้”\n\nเพื่อจัดการกับความซับซ้อนต่าง ๆ ในการดำเนินธุรกิจระหว่างประเทศให้กับพันธมิตร อาลีบาบา คลาวด์ ได้พัฒนารูปแบบความร่วมมือกับพันธมิตรกลุ่มที่พัฒนา ผลิต และจำหน่ายซอฟต์แวร์สำเร็จรูป (ISV) โดยเน้นความสำคัญในการยกระดับความร่วมมือในอุตสาหกรรม กำหนดมาตรฐานกระบวนการส่งสินค้าและบริการออกสู่ตลาด และเร่งกระบวนการทางเทคนิคในการผสมผสานโซลูชันเข้าด้วยกันเพื่อเพิ่มประสิทธิภาพการดำเนินงาน อาลีบาบา คลาวด์ หวังว่าจะสรรหาพันธมิตรกลุ่ม ISV ที่ดูแลบริการด้านการเงิน ค้าปลีก อินเทอร์เน็ต และการผลิต มากขึ้นในอนาคต เพื่อร่วมกันพัฒนาผลิตภัณฑ์และสนับสนุนด้านนวัตกรรมให้กับลูกค้า\n\nปัจจุบันอาลีบาบา คลาวด์ทำงานกับพันธมิตรราว 11,000 รายทั่วโลก เช่น Salesforce, VMware, Fortinet, IBM และ Neo4j\n\nเสริมศักยภาพให้ลูกค้า ด้วยการสนับสนุนที่ครอบคลุมครบทุกความต้องการ\n\nอาลีบาบา คลาวด์ ได้เปิดตัวโปรแกรม “Global Delivery and Service Program” เพื่อให้บริการและนำเสนอโซลูชันที่ทำงานบนคลาวด์รอบด้าน และเพิ่มประสิทธิภาพกระบวนการใช้คลาวด์ให้กับลูกค้าทุกราย ภายใต้โปรแกรมนี้ อาลีบาบา คลาวด์ ได้เปิดศูนย์บริการลูกค้าสามแห่งคือ ณ กรุงกัวลาลัมเปอร์ (ประเทศมาเลเซีย) ปอร์โต (ประเทศโปรตุเกส) และเม็กซิโกซิตี้ (ประเทศเม็กซิโก) เพื่อสนับสนุนลูกค้าในการใช้คลาวด์ ให้คำปรึกษา และให้บริการโยกย้ายข้อมูลและแอปพลิเคชันบนคลาวด์ได้ตามกำหนดเวลาของลูกค้าในแต่ละภูมิภาค\n\nนอกจากศูนย์บริการลูกค้าสามแห่งนี้แล้ว อาลีบาบา คลาวด์ ยังได้จัดตั้งศูนย์ให้บริการ (Service Delivery Centers) อีกสามแห่งในกรุงกัวลาลัมเปอร์ (ประเทศมาเลเซีย) ดูไบ (ประเทศสหรัฐอาหรับเอมิเรตส์) และฮ่องกง (ประเทศจีน) เพื่อสนับสนุนด้านเทคโนโลยีเพิ่มเติมให้แก่สำนักงานและโครงการระดับภูมิภาคของลูกค้าในเอเชียแปซิฟิก ตะวันออกกลาง ยุโรป และแอฟริกา\n\nนวัตกรรมทางเทคโนโลยี เพื่อเสริมพลังให้กับการใช้คลาวด์ที่เพิ่มขึ้นอย่างรวดเร็ว\n\nอาลีบาบา คลาวด์ ตอบรับความต้องการขององค์กรจำนวนมากที่ย้ายไปใช้คลาวด์ และต้องการบริการด้านคลาวด์บนสภาพแวดล้อมแบบไฮบริดมากขึ้น ด้วยชุดผลิตภัณฑ์ด้านโครงสร้างพื้นฐานไอทีที่ได้รับการยอมรับและพร้อมให้บริการแล้วทั่วโลก ประกอบด้วย คลาวด์-เนทีฟ ดาต้าเบสหลายรุ่น และบริการดิสทริบิ้วเต็ดคลาวด์ต่าง ๆ โดยมีจุดประสงค์เพื่อช่วยให้ลูกค้าองค์กรสามารถใช้บริการคลาวด์ในขอบเขตที่กว้างขวาง ครอบคลุมทั้งเน็ตเวิร์ก สตอเรจ และการประมวลผล ผลิตภัณฑ์ใหม่ดังกล่าว ประกอบด้วย\n\nCloud Enterprise Network (CEN) 2.0 ที่รองรับความสามารถด้านเน็ตเวิร์กขนาดใหญ่พิเศษ (ultra-large-scale networking) ด้วยความพร้อมใช้งานที่สูงขึ้น ค่าลาเทนซีที่ต่ำกว่า และการรักษาความปลอดภัยที่เข้มงวดขึ้น\n\nESSD Auto PL ผลิตภัณฑ์ด้านสตอเรจ ที่ให้บริการแบบ block storage รองรับการปรับขนาดแบบอัตโนม้ติภายในไม่กี่วินาที เพื่อช่วยให้ธุรกิจรับมือกับปริมาณการใช้ข้อมูลที่เพิ่มขึ้นอย่างกะทันหัน\n\nLindorm คลาวด์เนทีฟดาต้าเบสหลากหลายรูปแบบของอาลีบาบา คลาวด์ ที่เป็นกรรมสิทธิ์ของตนเอง ออกแบบมาเพื่อตอบความต้องการด้านการประมวลผลแบบ fusion-processing สำหรับตารางขนาดใหญ่, time series, space-time และ unstructured data ประเภทต่าง ๆ\n\nACK One (Alibaba Cloud Distributed Cloud Container Platform) แพลตฟอร์มการบริหารจัดการคอนเทนเนอร์หลายคลัสเตอร์และหลายภูมิภาค เพื่อมอบประสบการณ์การบริหารจัดการ การให้บริการ และการดำเนินงานที่เป็นไปในทิศทางเดียวกันแก่องค์กรต่าง ๆ และเมื่อต้นปีนี้ อาลีบาบา คลาวด์ ได้รับเลือกให้เป็นหนึ่งในกลุ่ม “ผู้นำ” ในรายงาน Forrester WaveTM Public Cloud Container Platforms Q1 2022 เป็นครั้งแรก จากบรรดาผู้ให้บริการรายใหญ่ในอุตสาหกรรมจำนวนแปดรายที่ได้รับการประเมิน",
    "มิ้วกี้ รับคิดถึงอดีตสามี - เคลียร์ดราม่ามูฟออนไว เตรียมฝากไข่ เผื่อมีแฟนเป็นผู้หญิง": "มิ้วกี้ ไปรยา เคลียร์ดราม่ามูฟออนไว เพราะมีผู้ชายคนใหม่จริงไหม ? เผยมีช่วงลังเลใจ คิดถึงอดีตสามีทุกวัน อยากกลับไปเป็นครอบครัว\n\nได้ฤกษ์งามยามดีที่ยูทูบเบอร์สาว มิ้วกี้ ไปรยา จะมาเปิดบ้านพร้อมเปิดอกเคลียร์ดราม่าที่ผ่านมาอีกครั้ง โดยคราวนี้เจ้าตัวได้ให้สัมภาษณ์กับ ดีเจต้นหอม ศกุนตลา ทางช่องยูทูบ Tonhorm Chaneeindi เปิดใจเรื่องมุมมองความรักว่า ตอนเด็ก ๆ มีคนเข้ามาจีบเยอะ แต่ไม่เชื่อในเรื่องความรักเลย เนื่องจากคุณแม่มีน้าชาย 4 คน และทุกคนสมัยหนุ่ม ๆ เจ้าชู้หมดเลย ซึ่งคุณแม่ก็จะสอนเสมอว่าให้รักตัวเอง\n\n\n\nแต่พอโตขึ้น ณ ปัจจุบัน มิ้วกี้มองความรักเปลี่ยนไปมาก ตอนนี้เชื่อว่ามันต้องมีใครสักคนที่รักตน ส่วนสเปกถ้าไม่เป็นลูกครึ่งก็ต้องเป็นต่างชาติ ถ้าเป็นผู้หญิงก็ชอบคนหน้าฝรั่ง\n\n\n\nส่วนประเด็นที่มีข่าวว่ามิ้วกี้มูฟออนไวคุยกับดีเจ มิ้วกี้ เล่าว่า ช่วงนั้นเป็นช่วงที่อ่อนแอที่สุด มันมาจากการที่คุยกันแล้วอีกฝ่ายก็ถามสารทุกข์สุกดิบว่าเป็นยังไง ทำไมดูเศร้าจัง มิ้วกี้ จึงเล่าให้ฟังว่าตนเพิ่งแยกทางกับสามี ซึ่งอีกฝ่ายก็รับฟังอย่างตั้งใจและช่วยแนะนำ ไม่ยุยงให้เลิกกัน บอกวิธีว่าควรจะคุยกันแบบไหน\n\n\n\nเวลาอีกฝ่ายมีปัญหาก็มาปรึกษามิ้วกี้ จนวันที่ตนเริ่มจะดีขึ้น ตนไม่ได้มูฟออนเพราะมีผู้ชายคนใหม่ คำว่ามูฟออนของมิ้วกี้คือ ตอนนั้นลังเลว่าจะกลับไปเป็นครอบครัวกับอดีตสามีได้ไหม คิดถึงเขาทุกวัน แต่มันไม่ได้แล้ว ผู้ชายคนใหม่ไม่ได้เป็นแฟนมิ้วกี้ ตำแหน่งนี้มันไม่ใช่ใครก็ได้ ที่คนบอกว่ามูฟออนเพราะมีผู้ชายคนใหม่ มันไม่เกี่ยวเลย",
    "ประมวลรายชื่อ ปท.ไหนบ้างส่งตัวแทน,ทูต,ราชวงศ์ ร่วมพิธีพระบรมศพราชินีอลิซาเบธที่ 2": "ส่วนประเทศอื่นๆที่ส่งเอกอัครราชทูตที่ประจำ ณ ประเทศอังกฤษเข้าร่วมงานพิธีพระบรมศพเช่นเดียวกับประเทศไทยนั้นมีอยู่ด้วยกัน 5 ประเทศ ประกอบไปด้วยประเทศไลบีเรีย,ประเทศกัวเตมาลา,ประเทศคอสตาริก้า,ประเทศฮอนดูรัส และประเทศอินโดนีเซีย\n\nจากกระแสข่าวเรื่องผู้นำโลกที่เข้าไปร่วมพระราชพิธีพระบรมศพสมเด็จพระราชินีนาภเอลิซาเบธที่ 2 ที่ถูกพูดถึงในตลอดช่วงต้นสัปดาห์ที่ผ่านมา\n\nล่าสุดสำนักข่าวอิศรา (www.isranews.org) ได้ไปสืบค้นรายงานข่าวในต่างประเทศที่น่าสนใจเกี่ยวกับประเทศผู้ส่งตัวแทนเข้าร่วมงานพระราชพิธีมีรายละเอียดดังต่อไปนี้\n\nงานพระราชพิธีพระบรมศพสมเด็จพระราชินีนาถฯ ซึ่งเสด็จสวรรคตเมื่อวันที่ 8 ก.ย.ด้วยพระชนมายุ 96 พรรษา นั้นถือว่าเป็นงานศพในระดับรัฐพิธีครั้งแรกนับตั้งแต่จัดงานศพแบบรัฐพิธีครั้งสุดท้ายเมื่อปี 2508 โดยงานศพดังกล่าวเป็นงานศพของอดีตนายกรัฐมนตรีวินสตัน เชอร์ชิล ของสหราชอาณาจักร ที่นำพาประเทศเข้าร่วมสู้รบในสงครามโลกครั้งที่ 2\n\nโดยการร่วมงานดังกล่าวนั้นพบว่าเป็นเหมือนกับงานชุมนุมย่อยๆของกลุ่มคนกว่า 2,000 กลุ่ม ที่ประกอบไปด้วยเหล่าบรรดาผู้นำโลก,สมาชิกราชวงศ์ต่างๆ ,สมาชิกจากองค์กรการกุศลต่างๆ และกลุ่มบุคลากรที่ทำหน้าที่ได้อย่างยอดเยี่ยมในการรับมือกับโควิด-19 ต่างก็เข้าร่วมในงานนี้\n\nสำหรับประเทศไทยนั้นตามที่ปรากฎในข่าวไปแล้วว่าประเทศไทยได้มีการส่ง“พิษณุ สุวรรณชฎ” เอกอัครราชทูตไทย ประจำกรุงลอนดอน ประเทศอังกฤษ เป็นผู้แทนไทย เพื่อเข้าร่วมงานพระราชพิธีศพควีนเอลิซาเบธที่ 2\n\nส่วนประเทศอื่นๆที่ส่งเอกอัครราชทูตที่ประจำ ณ ประเทศอังกฤษเข้าร่วมงานพิธีพระบรมศพเช่นเดียวกับประเทศไทยนั้นมีอยู่ด้วยกัน 5 ประเทศ ประกอบไปด้วยประเทศไลบีเรีย,ประเทศกัวเตมาลา,ประเทศคอสตาริก้า,ประเทศฮอนดูรัส และประเทศอินโดนีเซีย\n\nโดยรายนามทูตดังกล่าวมีดังต่อไปนี้\n\n1.ประเทศฮอนดูรัส:นายอิวาน โรเมโร-มาร์ติเนซ\n\n2.ประเทศไลบีเรีย:นางกูร์ลี กิบสัน-ชวาร์ซ\n\n3.ประเทศกัวเตมาลา:โฮเซ่ อัลแบร์โต บริซ กูเตียร์เรซ\n\n4.ประเทศคอสตาริก้า:นายราฟาเอล ออร์ติซ ฟาเบรกกา\n\n5.ประเทศอินโดนีเซีย:นายเดสรา เพอร์คายา\n\nส่วนประเทศอื่นๆในอาเซียนที่ได้รับคำเชิญ แต่ว่าไม่ส่งตัวแทนมานั้นประกอบไปด้วยประเทศกัมพูชา,ประเทศลาว ขณะที่ประเทศเมียนมาร์นั้นมาได้รับคำเชิญแต่อย่างใด\n\nขณะที่ประเทศมาเลเซียส่งตัวแทนมาร่วมได้แก่สมเด็จพระราชาธิบดีสุลต่านอับดุลเลาะห์แห่งมาเลเซีย,ประเทศเวียดนามส่งนายบุยถั่นซัน รัฐมนตรีว่ากการกระทรวงต่างประเทศ,ประเทศบรูไนส่ง สุลต่านฮัสซานัล โบลเกียห์,ประเทศสิงคโปร์ส่งนายฮาลีมาห์ ยาคอบ ประธานาธิบดี,และประเทศฟิลิปปินส์ส่งนางไอรีน มาร์กอส น้องสาวของประธานาธิบดีบองบง มาร์กอสเข้าร่วมงาน\n\nประเทศสีฟ้าคือประเทศซึ่งไม่ใช่เครือจักรภพที่ส่งตัวแทนเข้าร่วมงาน,ประเทศสีฟ้าเข้มคือประเทศในเครือจักรภพที่ส่งตัวแทนเข้าร่วมงาน ประเทศสีเทาเข้มคือประเทศในเครือจักรภพที่ไม่ส่งตัวแทนเข้าร่วมงาน ประเทศสีเทาคือประเทศที่ไม่ใช่เครื่อจักรภพที่ไม่ได้ส่งตัวแทนเข้าร่วมงาน และประเทศสีส้มคือประเทศที่ไม่ได้ถูกรับเชิญ\n\nสำหรับประเทศอื่นๆที่ได้รับคำเชิญแต่ไม่ส่งตัวแทนมาเข้าร่วมก็มีอาทิ ประเทศอาร์เจนติน่า ที่เคยทำสงครามฟอล์กแลนด์กับอังกฤษ,ประเทศไต้หวันที่มีประเด็นพิพาทกับประเทศจีน,ประเทศอิหร่าน,ประเทศเติร์กเมนิสถาน,ประเทศคาซัคสถาน,ประเทศอุซเบกิสถาน,ประเทศตูนิเซียเป็นต้น\n\nนอกจากนี้ก็ยังมีประเทศสองประเทศที่เป็นเครือจักรภพแต่ว่าไม่ส่งตัวแทนมาได้แก่ประเทศโมซัมบิกและประเทศแซมเบีย\n\nขณะที่ประเทศอื่นๆที่ส่งตัวแทนเป็นสมาชิกในราชวงศ์นั้นประกอบไปด้วย\n\nประเทศเบลเยี่ยม:กษัตริย์ฟิลิปและสมเด็จพระราชินีมาทิลด้า\n\nประเทศฏูฏาน:กษัตริย์ จิกมี เคซาร์ นัมเกล วังชุค\n\nประเทศเดนมาร์ก:สมเด็จพระราชินีมาร์เกรเธที่ 2 แห่งเดนมาร์ก มกุฎราชกุมารเฟรเดอริก และมกุฎราชกุมารีแมรี\n\nประเทศญี่ปุ่น:สมเด็จพระจักรพรรดินารุฮิโตะและจักรพรรดินีมาซาโกะ\n\nประเทศจอร์แดน:กษัตริย์อับดุลลาห์และสมเด็จพระราชินีราเนียแห่งจอร์แดน\n\nประเทศคูเวต:มกุฎราชกุมารชีค เมชาล อัล-อาห์หมัด อัล-ซาบาห์ แห่งคูเวต\n\nประเทศเลโซโท:พระเจ้าลีทซีที่ 3 แห่งเลโซโท\n\nประเทศลิกเตนสไตน์:เจ้าชายอลอยส์แห่งลิกเตนสไตน์\n\nประเทศลักเซมเบิร์ก:แกรนด์ดยุคเฮนรีแห่งลักเซมเบิร์ก\n\nประเทศโมนาโก:เจ้าชายอัลเบิร์ตที่ 2 แห่งโมนาโก\n\nประเทศโมร็อกโก:มกุฎราชกุมารมูเลย์ ฮัสซัน แห่งโมร็อกโก\n\nประเทศเนเธอร์แลนด์:กษัตริย์วิลเลม-อเล็กซานเดอร์ และสมเด็จพระราชินีแม็กซิมาแห่งเนเธอร์แลนด์\n\nประเทศนอร์เวย์:กษัตริย์ฮาราลด์ที่ 5 และสมเด็จพระราชินีซอนจาแห่งนอร์เวย์\n\nประเทศโอมาน:สุลต่านไฮแธม บิน ทาริก อัล-ซาอิด แห่งโอมาน\n\nประเทศกาตาร์:เอมีร์ ชีค ทามิม บิน ฮาหมัด อัล ธานี แห่งกาตาร์\n\nประเทศซาอุดิอาระเบีย:เจ้าชายตูร์กี บิน โมฮัมเหม็ด อัล ซะอูด แห่งซาอุดีอาระเบีย\n\nประเทศสเปน:กษัตริย์เฟลิเปที่ 6 และสมเด็จพระราชินีเลติเซียแห่งสเปน,ฮวน คาร์ลอส อดีตกษัตริย์แห่งสเปน และอดีตสมเด็จพระราชินีโซเฟีย\n\nประเทศสวีเดน:กษัตริย์คาร์ลที่ 16 กุสตาฟ และสมเด็จพระราชินีซิลเวียแห่งสวีเดน\n\nประเทศตองกา:กษัตริย์ตูโปที่ 6 แห่งตองกา\n\nประเทศสหรัฐอาหรับเอมิเรตส์:ชีค โมฮาเหม็ด บิน ซาเยด อัล นาห์ยาน ประธานาธิบดีสหรัฐอาหรับเอมิเรตส์ และผู้ปกครองอาบูดาบี และชีคโมฮัมเหม็ด บิน ราชิด อัล มักตูม รองประธานาธิบดี นายกรัฐมนตรี และรัฐมนตรีว่าการกระทรวงกลาโหมสหรัฐอาหรับเอมิเรตส์ และผู้ปกครองดูไบ\n\nสมาชิกราชวงศ์ทั่วโลกที่เข้าร่วมงานพระราชพิธีพระบรมศพ\n\nประเทศอื่นๆที่ส่งผู้ดำรงตำแหน่งทางการเมืองมาร่วมงานมีดังต่อไปนี้\n\n@ทวีปอเมริกาเหนือและอเมริกาใต้\n\nประเทศบาร์เบโดส:ประธานาธิบดีแซนดร้า เมสัน\n\nประเทศเบลีซ:ผู้ว่าการฟลอยด์ลา ทซาลัม แห่งเบลีซ\n\nประเทศบราซิล:ประธานาธิบดีจาร์ โบลโซนาโร\n\nประเทศแคนาดา:นายกรัฐมนตรีจัสติน ทรูโด\n\nประเทศจาไมก้า:นายกรัฐมนตรีแอนดรูว์ ฮอลเนส\n\nประเทศเซนต์วินเซนต์และเกรนาดีนส์:ผู้ว่าการรัฐซูซานดูแกนแห่งเซนต์วินเซนต์และเกรนาดีนส์\n\nประเทศตรินิแดดและโตเบโก:ประธานาธิบดีพอลล่า-เม วีคส์\n\nประเทศสหรัฐอเมริกา:ประธานาธิบดีโจ ไบเดนและสุภาพสตรีหมายเลขหนึ่งจิล ไบเดน\n\n@ทวีปยุโรป\n\nประเทศออสเตรีย:ประธานาธิบดีอเล็กซานเดอร์ ฟาน เดอร์ เบลเลน\n\nประเทศซปรัส:ประธานาธิบดีนิโคส อนาสตาเซียเดส แห่ง\n\nสหภาพยุโรป.ประธานคณะกรรมาธิการยุโรป นางเออร์ซูลา วอน เดอ เลเยน ประธานคณะมนตรียุโรป นายชาร์ลส์ มิเชล\n\nประเทศฟินแลนด์:ประธานาธิบดีเซาลี นีนิสโต\n\nประเทศฝรั่งเศส:ประธานาธิบดีเอ็มมานูเอล มาครง\n\nประเทศเยอรมนี:ประธานาธิบดีแฟรงค์-วอลเตอร์ สไตน์ไมเออร์\n\nประเทศกรีซ:ประธานาธิบดีคาเทรีนา ซาเกลลาโรปูลู\n\nประเทศฮังการี:ประธานาธิบดีคาตาลิน โนวัค\n\nประเทศไอร์แลนด์:ประธานาธิบดีไมเคิล ดี. ฮิกกินส์ นายกรัฐมนตรี มิเชล มาร์ติน\n\nประเทศอิตาลี:ประธานาธิบดีเซร์คิโอ มัตตาเรลลา\n\nประเทศลัตเวีย:ประธานาธิบดีเอกิลส์ เลวิตส์\n\nประเทศลิทัวเนีย:ประธานาธิบดีกิตานาส นาวเซดา\n\nประเทศมอลตา:ประธานาธิบดีจอร์จ เวลลา\n\nประเทศโรมาเนีย:ประธานาธิบดีเคลาส์ ไอโอฮันนิส\n\nองค์การสนธิสัญญาป้องกันแอตแลนติกเหนือหรือนาโต นายเจนส์ สโตลเทนเบิร์ก เลขาธิการนาโต\n\nประเทศโปแลนด์:ประธานาธิบดีอันเดอร์เซจ ดูดา\n\nประเทศโปรตุเกส:ประธานาธิบดีมาร์เซโล เรเบโล เดอ ซูซา\n\nประเทศยูเครน:นายกรัฐมนตรีเดนิส ชมีฮาล และสุภาพสตรีหมายเลขหนึ่ง โอเลนา เซเลนสกี\n\nนครรัฐวาติกัน:อาร์คบิชอปพอล ริชาร์ด กัลลาเกอร์รัฐมนตรีต่างประเทศของนครรัฐวาติกัน\n\n@ภูมิภาคตะวันออกกลาง\n\nประเทศอียิปต์:นายกรัฐมนตรีมอสตาฟา มัดบูลี\n\nประเทศอิสราเอล:ประธานาธิบดีไอแซก เฮอร์ซอก\n\nเขตปกครองตนเองปาเลสไตน์:นายกรัฐมนตรี โมฮัมหมัด ชตาเยห์\n\nนอกจากนี้ยังมีรายงานว่ามีการเปลี่ยนกำหนดการเกี่ยวกับประเทศซาอุดิอาระเบีย เนื่องจากเจ้าชายตูร์กี บิน โมฮัมเหม็ด อัล ซะอูด มกุฎราชกุมารโมฮัมเหม็ด บิน ซัลมาน รัฐมนตรีว่าการกระทรวงการต่างประเทศของซาอุดิอาระเบีย ถูกระบุว่าจะไม่เข้าร่วมงานพระราชพิธีในภายหลัง\n\n@ทวีปแอฟริกา\n\nประเทศสาธารณรัฐประชาธิปไตยคองโก:นายคริสโตเฟอร์ เอ็มโบโซ เอ็นโคเดีย ประธานสมัชชาแห่งชาติ\n\nประเทศกาบอง:ประธานาธิบดีอาลี บองโก\n\nประเทศกานา:ประธานาธิบดีนานา อาคูโฟ-อัดโด\n\nประเทศเคนยา:ประธานาธิบดีวิลเลียม รูโต\n\nประเทศไนจีเรีย:รองประธานาธิบดีเยมี โอซินบาโจ\n\nประเทศรวันดา:ประธานาธิบดีพอล คากาเม่\n\nประเทศเซเนกัล:ประธานาธิบดีแม็คกี้ ซอล\n\nประเทศแอฟริกาใต้:ประธานาธิบดีไซริล รามาโฟซา\n\nประเทศซูดาน:นายพลอับเดล ฟัตตาห์ อัล-บูร์ฮาน\n\n@ภูมิภาคเอเชีย\n\nประเทศบังกลาเทศ:นายกรัฐมนตรีชีค ฮาซินา\n\nประเทศอินเดีย:ประธานาธิบดีดรูปาดี มูร์มู\n\nประเทศปากีสถาน:นายกรัฐมนตรีเชห์บาซ ชารีฟ\n\nประเทศศรีลังกา:ประธานาธิบดีรานิล วิคเรมซิงเหอ\n\n@ภูมิภาคเอเชียแปซิฟิก\n\nประเทศออสเตรเลีย:นายกรัฐมนตรีแอนโธนี อัลบานีส\n\nประเทศจีน:รองประธานาธิบดีหวัง ฉีซาน\n\nประเทศหมู่เกาะคุก:นายกรัฐมนตรีมาร์ค บราวน์\n\nประเทศฟิจิ:นายกรัฐมนตรีแฟรงค์ ไบนิมารามา\n\nประเทศนิวซีแลนด์:นายกรัฐมนตรีจาซินดา อาร์เดิร์น\n\nประเทศปาปัวนิวกินี:นายกรัฐมนตรีเจมส์ มาราเป\n\nประเทศซามัว: นาย Tuimalealiʻifano Vaʻaletoʻa Sualauvi ที่ 2 ประมุขแห่งรัฐ\n\nประเทศเกาหลีใต้:ประธานาธิบดียุนซุกยอล\n\nประเทศตูวาลู:นายกรัฐมนตรีเคาซี นาตาโนะ\n\nประเทศหมู่เกาะโซโลมอน:ผู้ว่าการเดวิด วูนากิ\n\nผู้ดำรงตำแหน่งทางการเมืองที่เข้าร่วมพระราชพิธีพระบรมศพ\n\nส่วนประเทศอื่นๆที่ไม่ได้รับเชิญเนื่องจากไม่ได้มีความสัมพันธ์ทางการทูตที่ปกติกับสหราชอาณาจักรได้แก่ประเทศซีเรียและเวเนซุเอลา และประเทศที่ไม่ได้รับเชิญเนื่องจากอยู่ภายใต้มาตรการคว่ำบาตรนั้นได้แก่ประเทศรัสเซียและเบลารุสเช่นเดียวกับเมียนมาร์ตามที่เรียนในเบื้องต้นแล้ว",
    "ลุ้นเข้าสังกัด!! ท็อปน้อย ดวลนักสู้เกาหลี รอบตัดเชือกศึก ROAD TO UFC": "ท็อปน้อย กิวรัมย์ นักมวยชาวไทย พร้อมดวลเดือดเกิบ ปาร์ค ฮยุน ซุง นักสู้จากเกาหลีใต้ ในรอบตัดเชือกศึก ROAD TO UFC เพื่อลุ้นตีตั๋วเข้าสังกัด\n\nUFC องค์กรศิลปะป้องกันตัวและการต่อสู้แบบผสมสานที่ยิ่งใหญ่ที่สุดในโลก ประกาศกำหนดการต่อสู้ในรอบรองชนะเลิศของศึก ROAD TO UFC ออกมาเป็นที่เรียบร้อยแล้ว โดย ท็อปน้อย กิวรัมย์ นักสู้วัย 29 ปี จากบุรีรัมย์ ตัวแทนหนึ่งเดียวจากประเทศไทยจะขึ้นสังเวียนในพิกัดรุ่นฟลายเวต พบกับ ปาร์ค ฮยุน ซุง คู่ต่อสู้จากเกาหลีใต้ ที่เอติฮัต อารีน่า กรุงอาบูดาบี สหรัฐอาหรับเอมิเรตส์ (ยูเออี) ในวันที่ 23 ตุลาคมนี้\n\nนักสู้จากบุรีรัมย์ มีสถิติ ชนะ 8 แพ้ 3 และ น็อค 5 ครั้งในการต่อสู้รูปแบบ MMA ส่วนประวัติการชกมวยไทยในชื่อ ทนงศักดิ์เล็ก ชูวัฒนะ เคยเป็นดาวรุ่งรุ่น 122 ปอนด์ของเวทีมวยราชดำเนินมาแล้ว ล่าสุด ท็อปน้อย กำลังจะได้ลุ้นสร้างประวัติศาสตร์หน้าใหม่สำหรับการเป็นนักสู้ชายไทยคนแรกที่ได้เข้าสังกัด UFC\n\nก่อนหน้านี้มีการแข่งขันรอบแรก ไปแล้วภายในศึก UFC 275: TEIXEIRA vs PROCHAZKA ที่สิงคโปร์ อินดอร์ สเตเดียม ประเทศสิงคโปร์ เมื่อมิถุนายนที่ผ่านมา ซึ่ง ท็อปน้อย กิวรัมย์ ก็สามารถ เอาชนะคะแนน ยูมะ โฮริวจิ อย่างเป็นเอกฉันท์ จนผ่านเข้ามาพบกับนักสู้จากแดนโสมขาวในรอบรองชนะเลิศ ที่จะแบ่งเปฺ็น 2 ช่วง หลังจบศึก UFC 280: OLIVEIRA vs MAKHACHEV ที่จะชิงแชมป์โลกกันในวันที่ 22 ตุลาคม\n\nสำหรับรายการ ROAD TO UFC เป็นทัวร์นาเมนต์ที่จะคัดเลือกนักสู้จากทวีปเอเชีย ไม่ว่าจะเป็น ญี่ปุ่น, เกาหลีใต้, ฟิลิปปินส์, ไทย, อินโดนีเซีย, อินเดีย และจาก UFC Academy ในประเทศจีน เข้าสู่สังกัด UFC ซึ่งจะมี 4 นักสู้ที่ได้รับการคัดเลือกจาก 4 พิกัดรุ่นได้แก่ รุ่นฟลายเวต, รุ่นแบนตัมเวต, รุ่นเฟเธอร์เวต และรุ่นไลท์เวต จากนักสู้รวมทั้งสิ้น 32 ชีวิต ซึ่งในรอบรองชนะเลิศเหลือนักสู้ 16 คนสุดท้ายจาก 4 รุ่น\n\nผลการประกบคู่อย่างเป็นทางการรอบรองชนะเลิศ ศึก ROAD TO UFC ดังนี้\n\nEpisode 5 วันอาทิตย์ที่ 23 ตุลาคม\n\nรุ่นเฟเธอร์เวต : ยี่ ซา VS โคโยมิ มัตซูชิมะ\n\nรุ่นฟลายเวต : กี้ หลุน VS ชอย ซึง กุ๊ก\n\nรุ่นไลต์เวต : กี วอน บิน VS เยก้า ซารากีห์\n\nรุ่นแบนตั้มเวต : โตชิโอมิ คาซามะ VS คิม มิน วู\n\nEpisode 6 วันอาทิตย์ที่ 23 ตุลาคม\n\nรุ่นเฟเธอร์เวต : อี จุง ยอง VS ไก ลู\n\nรุ่นแบนตั้มเวต : รินยา นากามูระ VS โชเฮ โนเซะ\n\nรุ่นฟลายเวต : ท็อปน้อย กิวรัมย์ VS ปาร์ค ฮยุน ซุง\n\nรุ่นไลต์เวต : อันชูล จูบลี่ VS คิม คยอง เปียว\n\nสำหรับศึก ROAD TO UFC รอบรองชนะเลิศ จะแข่งขันกันที่เอติฮัด อารีน่า กรุงอาบูดาบี สหรัฐอาหรับเอมิเรตส์ (ยูเออี) ในวันที่ 23 ตุลาคมนี้ ในเวลา 12.00 น. และ 14.00 น. ตามเวลาประเทศไทย โดยแฟนๆ สามารถติดตามข่าวสาร และโปรโมชั่นการจำหน่ายบัตรล่วงหน้าได้ โดยเข้าไปลงทะเบียนที่ https://ufcvip.com/d/ufc-280-tickets ติดตามการต่อสู้อันตื่นเต้น เร้าใจ ของ UFC บน Facebook (UFC Asia), Twitter และ Instagram (@ufc) และใช้แฮชแท็กอย่างเป็นทางการ: #UFC280 and #RoadToUFC\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "8 เดือนของปี 65 ไทยส่งออกข้าวแล้ว 4.75 ล้านตัน เพิ่มขึ้นร้อยละ 53 จากปีก่อน คาดส่งออกข้าวไทยปีนี้ทะลุเป้า 7.5 ล้านตัน": "วันนี้ (11 ก.ย.65) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยถึงสถานการณ์การส่งออกข้าวไทยและสถานการณ์ข้าวไทย ณ เดือน ส.ค. 2565 โดยคณะกรรมการนโยบายและบริหารข้าวแห่งชาติ ได้รายงานปริมาณการส่งออกข้าวไทยเทียบกับประเทศผู้ส่งออกสำคัญ (อ้างอิงข้อมูลจากกรมศุลกากรและใบอนุญาตส่งออกข้าว) ว่า ในปี 2565 (ม.ค.- ส.ค.) อินเดียส่งออกข้าวได้มากเป็นอันดับ 1 ของโลก ประมาณ 11.23 ล้านตัน รองลงมาได้แก่ ไทย 4.75 ล้านตัน เวียดนาม 4.25 ล้านตัน ปากีสถาน 2.47 ล้านตัน และสหรัฐฯ 1.49 ล้านตันตามลำดับทั้งนี้ เมื่อเทียบกับช่วงเวลาเดียวกันของปี 2564 (ม.ค.-ส.ค.) ในปี 2565 ไทยมีปริมาณการส่งออกข้าวเพิ่มขึ้น จาก 3.10 ล้านตัน เป็น 4.75 ล้านตัน เพิ่มขึ้นร้อยละ 53.23 โดยมีปัจจัยบวกจากค่าเงินบาทที่อยู่ในระดับอ่อนค่า เมื่อเทียบกับค่าเงินเหรียญสหรัฐฯ ทำให้ราคาข้าวไทยอยู่ในระดับที่แข่งขันได้ มีราคาใกล้เคียงกับประเทศคู่แข่งที่สำคัญ เช่น เวียดนาม เมียนมา ผู้นำเข้าข้าวจึงให้ความสนใจนำเข้าข้าวไทยเพิ่มขึ้นอีกทั้งการส่งออกข้าวของไทย ไปยังกลุ่มประเทศผู้นำเข้าในภูมิภาคตะวันออกกลาง โดยเฉพาะอิรัก ยังมีปริมาณเพิ่มขึ้นอย่างมาก เมื่อเทียบกับช่วงเดียวกันของปีก่อน นอกจากนี้ การส่งออกข้าวไทยในช่วงที่ผ่านมานั้น เนื่องจากสถานการณ์ความขัดแย้งระหว่างรัสเซีย-ยูเครน ทำให้มีการนำเข้าข้าวไทยไปใช้ทดแทนข้าวสาลีและข้าวโพดในอุตสาหกรรมผลิตอาหารสัตว์เพิ่มขึ้นด้วยทั้งนี้ ในช่วง ม.ค.-ก.ค. 2565 ไทยมีปริมาณการส่งออกข้าวรวม 4.09 ล้านตัน โดยส่งออกข้าวขาวเป็นอันดับหนึ่ง จำนวน 1.93 ล้านตัน คิดเป็นสัดส่วนร้อยละ 47.19 ของปริมาณการส่งออกข้าวไทยทั้งหมด รองลงมา ได้แก่ ข้าวหอมมะลิไทย 0.98 ล้านตัน (23.96%) ข้าวนึ่ง 0.70 ล้านตัน (17.11%) ข้าวหอมไทย 0.28 ล้านตัน (6.85%) ข้าวเหนียว 0.16 ล้านตัน (3.91%) และข้าวกล้อง 0.03 ล้านตัน (0.73%) ตามลำดับประเทศที่นำเข้าข้าวที่สำคัญ สำหรับ ‘ข้าวขาว’ ได้แก่ อิรัก จีน ญี่ปุ่น ฟิลิปปินส์ โมซัมบิก อังโกลา มาเลเซีย แคเมอรูน สหรัฐฯ สหรัฐอาหรับเอมิเรตส์ ส่วนประเภท ‘ข้าวหอมมะลิไทย’ ได้แก่ สหรัฐ เซเนกัล ฮ่องกง จีน แคนาดา สิงคโปร์ โกตดิวัวร์ เยเมน สหรัฐอาหรับเอมิเรตส์ ฝรั่งเศสส่วนตลาดส่งออกข้าวที่สำคัญของไทยแบ่งตามภูมิภาค ปี 2565 (ม.ค.-ก.ค.) อันดับหนึ่ง คือ ภูมิภาคแอฟริกา คิดเป็นสัดส่วน 29.83% ของปริมาณการส่งออกข้าวไทยทั้งหมด รองลงมาได้แก่ ตะวันออกกลาง 26.89% เอเชีย 23.23% อเมริกา 12.96% ยุโรป 4.40% และโอเชียเนีย 2.69% ตามลำดับนายอนุชา กล่าวถึงแนวโน้มสถานการณ์การส่งออกข้าวไทย ว่า เมื่อวันที่ 8 ส.ค. 2565 ที่ผ่านมา กระทรวงพาณิชย์โดยกรมการค้าต่างประเทศ ได้หารือและเห็นชอบร่วมกับสมาคมผู้ส่งออกข้าวไทย ให้ปรับเพิ่มเป้าหมายการส่งออกข้าวไทยปี 2565 จากเดิมที่กำหนดไว้ปริมาณ 7 ล้านตัน เป็น 7.5 ล้านตัน หากการส่งออกข้าวไทยเป็นไปตามเป้าหมายที่ตั้งไว้ จะทำให้ไทยสามารถส่งออกข้าวได้เพิ่มขึ้นร้อยละ 19.05 จากปีก่อน โดยในช่วง 7 เดือนแรกของปี 2565 (ม.ค.-ก.ค.) ไทยส่งออกข้าวได้ปริมาณ 4.09 ล้านตัน เพิ่มขึ้นร้อยละ 53.76 จากช่วงเดียวกันของปีก่อนแล้ว ทำให้การส่งออกข้าวไทยในปี 2565 มีแนวโน้มที่จะเป็นไปตามเป้าหมายที่ตั้งไว้โดยมีปัจจัยสนับสนุน อาทิ ปริมาณน้ำฝนและน้ำในอ่างเก็บน้ำมีเพียงพอต่อการเพาะปลูกทำให้มีผลผลิตมาก ราคาข้าวไทยอยู่ในระดับที่แข่งขันได้ ค่าเงินบาทต่อเหรียญสหรัฐฯ อยู่ในระดับที่อ่อนค่า การฟื้นตัวของตลาดอิรักต่อการส่งออกข้าวไทย ทำให้ไทยส่งออกข้าวไปยังอิรักได้เพิ่มขึ้นอย่างมาก เฉลี่ยมากกว่า 100,000 ตันต่อเดือน และทำให้อิรักกลายมาเป็นตลาดผู้นำเข้าข้าวอันดับที่ 1 ของไทย และมีการนำเข้าข้าวเพื่อสร้างความมั่นคงทางอาหารภายในประเทศเพิ่มขึ้น“นอกจากนี้ สำนักงานเศรษฐกิจการเกษตร กระทรวงเกษตรและสหกรณ์ คาดการณ์การปลูกข้าว ปี 2565/66 รอบที่ 1 มีพื้นที่เพาะปลูกข้าว 62.84 ล้านไร่ เพิ่มขึ้นจากปีก่อน 0.02 ล้านไร่ พื้นที่เก็บเกี่ยว 60.58 ล้านไร่ เพิ่มขึ้นจากปีก่อน 0.73 ล้านไร่ และผลผลิต 26.92 ล้านตันข้าวเปลือก เพิ่มขึ้นจากปีก่อน 0.55 ล้านตันข้าวเปลือก เนื่องจากมีปริมาณน้ำฝนเพียงพอต่อการเพาะปลูก ประกอบกับราคาข้าวเปลือกยังคงอยู่ในเกณฑ์ดี จึงเป็นแรงจูงใจให้เกษตรกรเพาะปลูกข้าวอย่างต่อเนื่อง ทั้งนี้ อุตสาหกรรมข้าวไทยมีโอกาสและปัจจัยที่จะช่วยสนับสนุนให้เติบโต ทั้งด้วยสถานการณ์การแพร่ระบาดของโรคโควิด-19 ที่เริ่มคลี่คลาย ความเชื่อมั่นต่อมาตรฐานของข้าวไทยที่เพิ่มขึ้น อีกทั้งค่าเงินบาทที่อ่อนค่าลง ส่งผลให้ราคาข้าวไทยสามารถแข่งขันได้ และเป็นที่ต้องการของตลาดมากขึ้น ซึ่งรัฐบาลจะกำกับให้ทุกฝ่ายร่วมกันส่งเสริมศักยภาพด้านการผลิตและการส่งออกข้าวของไทย ให้ปฏิบัติตามหลักเกณฑ์และเงื่อนไขด้านการผลิตและการส่งออกอย่างเคร่งครัด เพื่อคงคุณภาพข้าวไทยในตลาดโลกให้ดีอยู่เสมอ รวมทั้งรัฐบาลจะเร่งรัดผลักดันศักยภาพการส่งออกข้าวไทยอย่างต่อเนื่อง” นายอนุชา กล่าว",
    "TTA จัดตั้ง บ.ใหม่ใน UAE ขยายธุรกิจเรือขนส่งสินค้าแห้งเทกอง": "บมจ.โทรีเซนไทย เอเยนต์ซีส์ (TTA) เปิดเผยว่า บริษัท โทรีเซน ชิปปิ้ง สิงคโปร์ พีทีอี แอลทีดี (TSS) ซึ่งเป็นบริษัทย่อยที่บริษัทฯ ถือหุ้นท้งหมด ได้มีการจัดต้งบริษัทย่อยใหม่ ชื่อ โทรีเซน ชิปปิ้ง ดราย บัลค์ดีเอ็มซีซี (TSB) จดทะเบียนจัดตั้งที่ประเทศสหรัฐอาหรับเอมิเรตส์ (UAE) เมื่อวันที่ 6 มิถุนายน 2565 ดำเนินธุรกิจเรือขนส่งสินค้าแห้งเทกอง TSS ถือหุ้นสัดส่วนร้อยละ 100 ของหุ้นที่ออกและชำระแล้วทั้งหมด 50,000 AED",
    "‘สยาม กลิตเตอร์ 1957’ จับมือ ‘เอเอสอาร์ เทรดดิ้ง’ ส่งน้ำหอมดอกไม้ไทยบุกตลาดตะวันออกกลาง": "บริษัท สยาม กลิตเตอร์ 1957 จำกัด จับมือ บริษัท เอเอสอาร์ เทรดดิ้ง เซ็นเตอร์ จำกัด ในกลุ่มบริษัทอักษรา อีคอสเมติค จำกัด ผู้นำด้านการนำเข้าส่งออกสินค้าไทยไปตะวันออกลาง ลงนามสัญญาตัวแทนการจำหน่ายสินค้าร่วมกัน เพื่อสนองพระดำริของศาสตราจารย์ ดร.สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี โดยมี นายอนุชา ระพิทย์พันธ์, นางสาว อักษราภัค ปรัชญากุลวรา และ พ.ต.ท.อคเดช ปรัชญากุลวรา ร่วมลงนาม ณ บริษัท สยาม กลิตเตอร์ 1957 จำกัด เมื่อวันที่ 12 ก.ย. 2565\n\nการลงนามในครั้งนี้ ตามแนวพระนโยบายที่จะช่วยเหลือประชาชนชาวไทย ส่งเสริมและสนับสนุนภูมิปัญญาไทยในเรื่องสมุนไพร ดอกไม้ไทย ไปสู่สากล ผ่านผลิตภัณฑ์น้ำหอมกลิ่นธรรมชาติ จากสารสกัดน้ำมันกุหลาบ พุดชมพู มหาหงส์ ในโครงการศึกษาวิจัยพืชสมุนไพรพันธุ์ไม้หอมฯ ที่นำภูมิปัญญาการทำน้ำปรุง มาผสมผสานกับเทคนิคการทำน้ำหอมสมัยใหม่ กลายเป็นน้ำหอมไทย ที่มีเอกลักษณ์เฉพาะตัวและมีกลิ่นอายความเป็นสากล สามารถใช้ได้ทั้งหญิงและชาย\n\nโดยจะนำไปจำหน่ายในกลุ่มประเทศ GCC ประกอบด้วย 6 ประเทศอาหรับในตะวันออกกลางได้แก่ ประเทศบาห์เรน ซาอุดิอาระเบีย สหรัฐอาหรับเอมิเรตส์ กาตาร์ คูเวต และโอมาน ทั้งนี้จะเปิดตัวและจำหน่ายครั้งแรกที่ห้างสรรพสินค้า Thai premium mall ที่ประเทศสหรัฐอาหรับเอมิเรตส์ รัฐดูไบ\n\nสำหรับ บริษัท สยาม กลิตเตอร์ 1957 จำกัด ก่อตั้งขึ้นเมื่อวันที่ 21 ธันวาคม 2559 ตามแนวพระดำริของ ศาสตราจารย์ ดร.สมเด็จเจ้าฟ้าฯ กรมพระศรีสวางควัฒน วรขัตติยราชนารี เพื่อหารายได้ช่วยเหลือผู้ป่วยที่ขาดแคลนและสัตว์ป่วยอนาถา จากแรงบันดาลพระทัยที่ได้โดย พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ไปทรงเยี่ยมราษฎรในท้องถิ่นต่างๆ ทั่วทุกภูมิภาคของประเทศ ทำให้ทรงตระหนักถึงปัญหาความเดือดร้อนของราษฎร โดยเฉพาะด้านการสาธารณสุข โดยทรงนำองค์ความรู้ด้านวิทยาศาสตร์ที่ทรงสนพระทัยและมีความเชี่ยวชาญมาวิจัยและสร้างสรรค์เป็นผลิตภัณฑ์ที่มีคุณภาพ ราคามาตรฐาน",
    "หญิงไทยร้องถูกหลอกค้าประเวณีที่ดูไบ แต่หนีรอด วอนช่วยอีก 3 คน": "หญิงชาวศรีสะเกษ ร้องเรียนถูกนายหน้าชาวไทยหลอกไปค้าประเวณีที่ดูไบ สหรัฐอาหรับเอมิเรตส์ แต่หลบหนีออกมาขอความช่วยเหลือจนได้กลับประเทศ พร้อมเรียกร้องภาครัฐเร่งช่วยเหลือหญิงไทยอีก 3 คนที่ถูกกักขังอยู่\n\nวันที่ 1 ก.ย.2565 หญิงอายุ 40 ปี ชาว จ.ศรีสะเกษ นำหลักฐานมาร้องเรียนกับสื่อมวลชน เป็นข้อความสนทนาผ่านแอปพลิเคชันไลน์และภาพภายในห้องพัก อ้างว่า ถูกนายหน้าชาวไทยหลอกไปทำงานที่ดูไบ สหรัฐอาหรับเอมิเรตส์ ระบุว่าเป็นแรงงานตกแต่งสวน ค่าจ้างเดือนละ 80,000-100,000 บาท\n\nหญิงคนดังกล่าว เล่าว่า เมื่อไปถึงดูไบ กลับให้ทำงานเสิร์ฟในร้านอาหาร ก่อนจะขายต่อให้กับร้านนวดแล้วถูกบังคับให้ค้าประเวณี ซึ่งตนเองและเพื่อนไม่ยอมจึงถูกกักขังและทำร้ายร่างกาย จากนั้นหลบหนีออกมาขอความช่วยเหลือจากตำรวจและสถานกงสุลใหญ่ ณ เมืองดูไบ ได้ 3 คน กระทั่งได้เดินทางกลับประเทศไทยเมื่อ 2 เดือนก่อน\n\n\n\nผู้เสียหาย ระบุว่า ภายหลังหลบหนีออกมาได้ นายหน้าคนไทยยังโพสต์เฟซบุ๊กตั้งรางวัลให้คนที่แจ้งเบาะแส 10,000 บาท จึงกังวลว่าจะไม่ปลอดภัยแม้จะอยู่ในไทย โดยย้ายจาก จ.ศรีสะเกษ มาพักอาศัยกับญาติใน จ.บุรีรัมย์\n\n\n\nนอกจากนี้ ผู้เสียหาย บอกว่า ยังมีหญิงชาวไทยอีก 3 คน เป็นชาว จ.บุรีรัมย์ 2 คน และ จ.อุบลราชธานี 1 คน อยู่ในการดูแลของนายหน้าชาวไทย จึงเป็นห่วงว่าจะถูกขายต่อและบังคับให้ค้าประเวณี พร้อมเรียกร้องให้หน่วยงานที่เกี่ยวข้องเร่งช่วยเหลือ",
    "TTA ตั้ง “โทรีเซน ชิปปิ้ง ดรายฯ” ลุยขนส่งสินค้าแห้งเทกอง": "บริษัท โทรีเซนไทย เอเยนต์ซีส์ จำกัด (มหาชน) หรือ TTA เปิดเผยว่า บริษัท โทรีเซน ชิปปิ้ง สิงคโปร์ พีทีอี แอลทีดี (TSS) ซึ่งเป็นบริษัทย่อยที่บริษัทฯ ถือหุ้นทั้งหมดได้มีการจัดตั้งบริษัทย่อยใหม่ ชื่อ โทรีเซน ชิปปิ้ง ดราย บัลค์ดีเอ็มซีซี (TSB) จดทะเบียนจัดตั้งที่ประเทศสหรัฐอาหรับเอมิเรตส์ (UAE) เมื่อวันที่ 6 มิถุนายน 2565 ดำเนินธุรกิจเรือขนส่งสินค้าแห้งเทกอง TSS ถือหุ้นสัดส่วนร้อยละ 100 ของหุ้นที่ออก และชำระแล้วทั้งหมด 50,000 AED",
    "ฟอร์มดีอายุก็แค่ตัวเลข! จักรพันธ์ - สุมัญญา กับโอกาสพิสูจน์ตัวเองในทีมชาติไทยอีกครั้ง": "มันคลาสสิกตรงที่ ทั้ง จักรพันธ์ และ สุมัญญา พอหมดจากทัวร์นาเมนต์นั้นก็ไม่ได้รับใช้ทัพช้างศึกอีกเลย ซึ่งมันเกิดขึ้นในห้วงเวลาพร้อมๆ กัน\n\nหนสุดท้ายที่สองคนนี้ลงสนามในนามทีมชาติคือเกมฟุตบอลโลก 2022 รอบคัดเลือก ที่บินไปแข่งขัน ณ ประเทศสหรัฐอาหรับเอมิเรตส์ เมื่อเดือนมิถุนายน 2021 โน่นเลย\n\nสุมัญญา ในวัยใกล้ 36 โลดแล่นเมืองไทย มายาวนาน เขาพิสูจน์ให้ทุกคนยอมรับแล้วว่าตนเองคือหนึ่งในนักเตะที่เก่งที่สุดของสยามประทศ โดยมีรางวัล \"ผู้เล่นทรงคุณค่า\" ของ ไทยลีก การันตีถึง 2 ครั้ง\n\nขณะที่ จักรพันธ์ ปัจจุบันอายุ 34 ซึ่งถือว่าเป็นช่วงปลายของอาชีพเช่นกัน ทว่าเขาเป็นอีกคนที่ถูกยกย่องจากผู้คนในวงการลูกหนัง ถึงความเก่งกาจที่มี\n\nแน่นอนว่าวัฏจักรของโลกไม่มีสิ่งใดจีรังและยั่งยืนยาว\n\nฟุตบอลก็ไม่ได้รับการยกเว้น\n\nคลื่นลูกใหม่ ย่อมมาแรงกว่าคลื่นลูกเก่า - ผู้เล่นอายุน้อย ก็ย่อมเติบใหญ่มาทดแทนรุ่นพี่กันรุ่นต่อรุ่น\n\nด้วยพละกำลัง, สภาพร่างกาย, การรับรู้เรื่องของแท็กติกและอีกหลายหลากที่นักเตะหนุ่มได้เปรียบในเรื่องนี้\n\nดังนั้นสิ่งเดียวที่ผู้เล่นที่อายุมากกว่าเหนือกว่ารุ่นน้องคือ \"ประสบการณ์\"\n\nฟุตบอลเป็นกีฬาที่ต้องอาศัยความเจนจัดในการรับมือสถานการณ์ต่างๆ ระหว่าง 90 นาทีให้ได้ผลลัพธ์ออกมาดีที่สุด\n\nตรงนี้เองที่ผู้เล่นประเภทเก๋าๆ มักจะเอาอยู่เมื่อเผชิญหน้ากับความกดดัน ผิดกับนักเตะอายุน้อย ที่อาจจะผิดฟอร์มไปเลย เมื่อเจอภาวะบีบคั้น จนหลายๆ คนถูกตะเพิดออกจากสนามไปเลยก็มี\n\nอย่างไรก็ตาม ปัจจุบัน โลกของฟุตบอลเปลี่ยนแปลงไปไวมาก โดยเฉพาะเรื่องของแท็กติกที่เข้ามามีส่วนสำคัญในการตัดสินผลการแข่งขัน\n\nรูปแบบการเล่นของฟุตบอลยุคนี้เรื่องของ \"พละกำลัง\" เป็นสิ่งสำคัญมากๆ เพราะเมื่อที่คุณมีความฟิตสมบูรณ์ อะไรๆ มันก็จะทำได้ง่ายขึ้น\n\nดังนั้นนักเตะอายุที่เริ่มอายุมากขึ้นจึงมักจะถูกมองว่าไม่เข้ากับแท็กติกที่ต้องใช้พลังร่างกายสักเท่าไหร่\n\nเป็นเรื่องจริง ที่วิทยาศาสตร์การกีฬาเข้ามาช่วยยืดระยะเวลาในของการค้าแข้งให้ยาวขึ้น แต่ก็ปฏิเสธไม่ได้เช่นกันว่าร่างกายของมนุษย์ทุกหมู่เหล่าย่อมมีขีดจำกัด\n\nสิ่งที่นักเตะอายุมากต้องทำคือรักษาความฟิตของตัวเองและรู้จักวิธีการเล่นอย่าง \"ชาญฉลาด\"\n\nจักรพันธ์ และ สุมัญญา แสดงให้เห็นถึงเรื่องนี้\n\nไม่จำเป็นต้องวิ่งเยอะเหมือนผู้เล่นหนุ่มๆ แต่ทุกครั้งที่ขยับ ตัวเองและทีมต้องได้ประโยชน์\n\nผลงานใน ไทยลีก 6 นัด ที่ผ่านมาบ่งชี้ได้ชัดเจนว่า จักรพันธ์ และ สุมัญญา โดดเด่นเพียงใด\n\nตัวเลขไม่เคยโกหกใคร\n\nจักรพันธ์ ที่เพิ่งย้ายจาก บุรีรัมย์ ยูไนเต็ด มาร่วมทัพ ชลบุรี เอฟซี ก่อนเปิดฤดูกาล 2022-23 ทำไปแล้ว 3 แอสซิสต์ กับอีก 1 ประตู พร้อมกับนำราชันมังกรรั้งอันดับ 5 ของตาราง โดยที่แข่งน้อยกว่าทีมอื่น (เกมกับ แบงค็อก ยูไนเต็ด แข่งไม่จบ เพราะฝนตกหนัก)\n\nส่วน สุมัญญา เพิ่งเปลี่ยนมาสวมยูนิฟอร์มของ ชลบุรี เอฟซี เนื่องจากไม่ได้อยู่ในแผนการทำทีมของ มาโกโตะ เทกูระโมริ กุนซือ บีจี ปทุม ยูไนเต็ด\n\nก่อนจะมาเป็นสมาชิกของฉลามชล ยังมีข่าวออกมาเลยว่าเขาต้องดิ้นรนหาสโมสรเล่น กระทั่งมาลงเอยกับอดีตแชมป์ ไทยลีก 2007 และก็ตอบแทนด้วยผลงานที่ยังยอดเยี่ยมเช่นเคยกับการทำไป 2 แอสซิสต์ โดยเฉพาะในเกมบุกถล่ม เมืองทอง ยูไนเต็ด 5-1 เพลย์เมเกอร์ชาวร้อยเอ็ด คนนี้ได้รับคำสรรเสริญจากทั่วทุกสารทิศ\n\nท่ามกลางกองกลางฝีเท้าดีมากมายในเมืองไทย ไม่ว่าจะเป็น ชนาธิป สรงกระสินธุ์, สารัช อยู่เย็น, พิธิวัตต์ สุขจิตธรรมกุล, วีระเทพ ป้อมพันธุ์, พิชา อุทรา, ฐิติพันธ์ พ่วงจันทร์, ธนบูรณ์ เกษารัตน์, วรชิต กนิตศรีบำเพ็ญ, เชาว์วัฒน์ วีระชาติ, ศิวกรณ์ เตียตระกูล, ธนวัฒน์ ซึ้งจิตถาวร และคนอื่นๆ อีกมากมาย ซึ่งแต่ละรายก็อายุไม่ถึง 30 ทั้งนั้น (มีเพียง สารัช ที่ 30 พอดี)\n\nทว่า จักรพันธ์ และ สุมัญญา กลับมาติดโผทีมชาติไทย อีกครั้ง\n\nอายุก็เป็นเพียงแค่ตัวเลข ขอแค่คุณทำผลงานให้ดี ยังไงเสีย ที่ว่างในทัพช้างศึกก็อ้าแขนต้อนรับอยู่เสมอ",
    "DITP อวดโฉมผลิตภัณฑ์สมุนไพรไทยดาวเด่น ตอบโจทย์ BCG Model รับเทรนด์ตลาดโลก": "หลังจากติวเข้มในโครงการ “พัฒนาศักยภาพผู้ประกอบการผลิตภัณฑ์สมุนไพรสู่ตลาดต่างประเทศ” ประจำปี 2565 เพื่อเพิ่มมูลค่าผลิตภัณฑ์ภายใต้แนวคิดเศรษฐกิจใหม่ BCG Model โดย กรมส่งเสริมการค้าระหว่างประเทศ (DITP) ล่าสุดได้เปิดโฉมผลิตภัณฑ์สมุนไพรไทยดาวเด่นอย่างเป็นทางการ\n\nผลิตภัณฑ์สมุนไพรที่เข้าร่วมโครงการ แบ่งออกเป็น 3 กลุ่ม สอดคล้องตามไลฟ์สไตล์ของกลุ่มผู้บริโภคในปัจจุบัน ประกอบด้วย กลุ่ม Social Activity ผลิตภัณฑ์สมุนไพรสำหรับบำรุงผิวและร่างกายให้พร้อมก่อนออกจากบ้าน กลุ่ม Outdoor Vibe ผลิตภัณฑ์สมุนไพรสำหรับการปกป้องและฟื้นฟูผิวจากกิจกรรมกลางแจ้ง และกลุ่ม Workaholic ผลิตภัณฑ์สมุนไพรเพื่อบรรเทาอาการเหนื่อยล้าจากการทำงาน และบำบัดด้วยกลิ่นหอมจากธรรมชาติ โดยผลิตภัณฑ์ทั้ง 3 กลุ่มนี้ ได้รับการพัฒนาตามแนวคิดเศรษฐกิจใหม่เพื่อเพิ่มมูลค่าให้แก่ผลิตภัณฑ์ และปรับรูปแบบบรรจุภัณฑ์ให้สอดคล้องกับไลฟ์สไตล์ของผู้บริโภคมากขึ้น อาทิ ยาดมสมุนไพรแบรนด์เฌอเอม บาล์มบำรุงผิวแบรนด์บ้านหมอละออง และยาสีฟันสมุนไพรแบรนด์ชูชอบ ยาดมสมุนไพร “เฌอเอม” ในกลุ่ม Workaholic ยาดมที่เลือกใช้วัตถุดิบออร์แกนิคจากเกษตรกรไทย ได้ปรับโฉมผลิตภัณฑ์ใหม่หลังได้เข้าร่วมโครงการถึง 4 กลิ่น ได้แก่ สีเขียว กลิ่นที่มีส่วนผสมจากหญ้าแฝก สีส้ม กลิ่นที่มีส่วนผสมจากส้ม สีม่วง กลิ่นที่มีส่วนผสมจากอโรม่า ออยล์ และสีฟ้าคราม กลิ่นที่มีส่วนผสมจากขิงและชาข้าว\n\nนายอัครพจน์ ตั้งตรงจิตร กรรมการผู้จัดการ หจก.จิสประพัจน์ กล่าวว่า ถือเป็นการยกระดับเพิ่มมูลค่าผลิตภัณฑ์ครั้งใหญ่ให้สอดคล้องกับแนวคิด BCG Model ตอบโจทย์เทรนด์โลกในปัจจุบัน ที่ผู้บริโภคต่างให้ความสนใจผลิตภัณฑ์ที่มาจากธรรมชาติและเป็นมิตรกับสิ่งแวดล้อม ทำให้ผลิตภัณฑ์สมุนไพรไทยมีโอกาสสูงมากในการขยายสู่ตลาดโลก โดยเตรียมนำผลิตภัณฑ์ที่ได้รับการปรับโฉมใหม่ไปขยายตลาดทั้งในประเทศและตลาดต่างประเทศ ไม่ว่าจะเป็นในภูมิภาคเอเชีย เช่น กัมพูชา เวียดนาม เมียนมา ไต้หวัน อินเดีย และศรีลังกา รวมถึงภูมิภาคตะวันออกกลาง อาทิ บาร์เรน โอมาน และสหรัฐอาหรับเอมิเรตส์ เนื่องจากเป็นตลาดที่ผู้บริโภคให้ความสนใจในผลิตภัณฑ์สมุนไพร และนิยมเลือกใช้ผลิตภัณฑ์ที่ดูแลสุขภาพ ส่วนกลุ่ม Outdoor Vibe โดย “บ้านหมอละออง” ผลิตภัณฑ์บาล์มบำรุงผิว ที่ปรับบรรจุภัณฑ์ใหม่ให้มีความทันสมัยและมีความสวยงามมากขึ้น รวมถึงเป็นมิตรต่อสิ่งแวดล้อมและสามารถย่อยสลายได้ สอดคล้องกับ BCG Model เพื่อสร้างความยั่งยืนในการดำเนินธุรกิจและตรงกับความต้องการของผู้บริโภคในตลาดโลก นางศิริวิไล แอนกาดี กรรมการผู้จัดการ บริษัท บ้านหมอละออง กล่าวว่า เตรียมนำผลิตภัณฑ์บ้านหมอละอองที่ได้ปรับโฉมใหม่ขยายช่องทางการตลาดทั้งในประเทศและต่างประเทศ โดยในประเทศจะมุ่งไปที่ร้านเพื่อสุขภาพ ร้านค้าปลีกผลิตภัณฑ์เพื่อความงาม ส่วนตลาดต่างประเทศจะขยายสู่ภูมิภาคเอเชีย และภูมิภาคตะวันออกลาง เนื่องจากผู้บริโภคมีความชื่นชอบผลิตภัณฑ์สมุนไพรไทย ซึ่งผลิตภัณฑ์มีความเหมาะสมกับกลุ่มลูกค้าที่มีปัญหาเรื่องผิวหนังที่ต้องการบำรุงมากเป็นพิเศษ โดยหลังจากนี้เตรียมนำแนวคิดของ BCG Model มายกระดับและสร้างมูลค่าเพิ่มให้ผลิตภัณฑ์อย่างเข้มข้นมากขึ้น",
    "รมว.แรงงาน สั่งทูตแรงงานประสานสถานทูตอาบูดาบี เร่งช่วยสาวไทยถูกหลอกค้ากามเมืองดูไบ": "วันนี้ (28 ส.ค.65) จากกรณีปรากฏข่าว ญาติ น.ส.เอ อายุ 41 ปี (นามสมมุติ) เข้าร้องทุกข์ขอความช่วยเหลือกับศูนย์ดำรงธรรมจังหวัดกาฬสินธุ์ ขอให้ช่วยเหลือติดตามตัว น.ส.เอ กลับประเทศไทย หลังถูกนายหน้าชักชวนไปทำงานนวดแผนไทยที่นครดูไบ ประเทศสหรัฐอาหรับเอมิเรตส์ โดยเดินทางกับเพื่อนหญิงจากพื้นที่ใกล้เคียง 3 คน และจากจังหวัดอื่น 8 คน แต่ติดต่อไม่ได้นานกว่า 15 วัน หวั่นถูกหลอกขายบริการและไม่ได้รับความปลอดภัยนั้นล่าสุด นายสุชาติ ชมกลิ่น รัฐมนตรีว่าการกระทรวงแรงงาน เผยว่า ได้รับรายงานจาก นางปลิดา ร่วมคำ อัครราชทูตที่ปรึกษา (ฝ่ายแรงงาน) ประจำสถานเอกอัครราชทูต กรุงอาบูดาบี ประเทศสหรัฐอาหรับเอมิเรตส์ ว่า น.ส.เอ ได้เดินทางด้วยวีซ่าท่องเที่ยว แต่ลักลอบเข้าไปทำงาน เนื่องจากหลงเชื่อนายหน้าที่ชักชวนให้ไปทำงานนวดแผนไทย จึงถูกจับกุมในข้อหาค้าประเวณี โดยสถานเอกอัครราชทูตไทยประจำกรุงอาบูดาบี ได้รับการติดต่อจากสถานีตำรวจ Khalifah ให้ไปเป็นล่ามให้หญิงไทย จำนวน 6 คน ที่ถูกจับกุมคดีค้าประเวณีจากเขตซาบีย่าห์ เมืองอาบูดาบี โดย 1 ใน 6 คน คือ น.ส.เอ ขณะนี้ น.ส.เอ ถูกส่งตัวไปที่เรือนจำกลางเมืองอาบูดาบี เพื่อดำเนินการตามกฎหมาย ซึ่งตนได้กำชับให้ทูตแรงงานประสานสถานทูตกรุงอาบูดาบีอย่างใกล้ชิดแล้วด้าน นายบุญชอบ สุทธมนัสวงษ์ ปลัดกระทรวงแรงงาน กล่าวว่า วานนี้ (27 ส.ค.65) แรงงานจังหวัดกาฬสินธุ์ พร้อมหน่วยงานในสังกัดกระทรวงแรงงานจังหวัดกาฬสินธุ์ ได้ลงพื้นที่เยี่ยมบ้านของ น.ส.เอ พบพี่ชายและลูกสาวของ น.ส.เอ โดยญาติ ให้การว่า น.ส.เอ ได้รับการชักชวนจากนายหน้าเดินทางไปทำงานที่นครดูไบ โดยเป็นการเดินทางในรูปแบบนักท่องเที่ยว และทำงานร้านนวดแผนไทยกำหนด 3 เดือน นายหน้าเป็นผู้ออกค่าใช้จ่ายในการเดินทางให้ก่อน 60,000 บาท เมื่อทำงานแล้วจะหักค่าจ้างเป็นค่าดำเนินการ แต่ปรากฏว่างานที่ทำไม่ตรงกับสัญญา และถูกบังคับ กักขังรวมทั้งให้ค้าประเวณี แต่ น.ส.เอไม่ยินยอม ขอกลับประเทศไทย ซึ่งนายหน้าบอกว่าถ้าอยากจะกลับบ้านก็ให้ญาติส่งเงินมา 130,000 บาท โดยให้โอนเงินเข้าบัญชีของ น.ส.เอ ซึ่งพี่ชายได้โอนเงินไปให้ 2 ครั้ง หลังจากโอนเงินไปให้แล้วก็ไม่สามารถติดต่อน.ส.เอได้อีกเลย เกรงว่าจะได้รับอันตราย จึงไปร้องทุกข์กับศูนย์ดำรงธรรมจังหวัดกาฬสินธุ์ เพื่อขอความช่วยเหลือทั้งนี้ กระทรวงแรงงานได้เน้นย้ำให้แรงงานไทยที่ต้องการไปทำงานต่างประเทศ อย่าหลงเชื่อนายหน้า และขอให้เดินทางไปอย่างถูกต้องตามกฎหมาย ซึ่งปัจจุบันมี 5 วิธี ได้แก่ กรมการจัดหางานจัดส่ง บริษัทจัดหางานจัดส่ง นายจ้างในประเทศไทยพาลูกจ้างไปทำงานต่างประเทศ นายจ้างในประเทศไทยส่งลูกจ้างไปฝึกงานต่างประเทศ และคนหางานแจ้งการเดินทางไปทำงานต่างประเทศด้วยตนเอง นอกจากนี้ ผู้ที่สมัครเป็นสมาชิกเพื่อช่วยเหลือคนหางานไปทำงานในต่างประเทศ ก็จะได้รับสิทธิประโยชน์การคุ้มครอง หากประสบอันตราย เสียชีวิต พิการ ทุพพลภาพ หรือประสบปัญหาในต่างประเทศ โดยสามารถศึกษาข้อมูลการเดินทางไปทำงานต่างประเทศได้ที่เว็บไซต์ www.doe.go.th/overseas ลงทะเบียนผ่านระบบอิเล็กทรอนิกส์การบริหารแรงงานไทยไปต่างประเทศที่เว็บไซต์ toea.doe.go.th เมื่อประสบปัญหาจากการสมัครงานหรือการเดินทางไปทำงานต่างประเทศ ร้องทุกข์ได้ที่ศูนย์ประสานการปราบปรามผู้เป็นภัยต่อคนหางาน กองทะเบียนจัดหางานกลางและคุ้มครองคนหางาน กรมการจัดหางาน หรือ สำนักงานจัดหางานจังหวัดทุกจังหวัด และสำนักงานจัดหางานกรุงเทพมหานครพื้นที่ 1 - 10 หรือสอบถามข้อมูลเพิ่มเติมได้ที่สายด่วนกระทรวงแรงงาน โทร. 1506 กด 2 กรมการจัดหางาน หรือสายด่วนกรมการจัดหางาน โทร. 1694",
    "ฟุตซอลอิรัก ที่กำลังจะกลายเป็น \"อิหร่าน2\" คู่แข่งเปิดหัวช้างศึก เอเอฟซี เอเชียนคัพ2022": "อิรัก ทีมเบอร์ 43 ของโลก ณ ปัจจุบัน เจ้าของฉายา \"สิงโตแห่งเมโสโปเตเมีย\" เป็นทีมอันดับ 8 ของเอเชีย\n\nคู่แข่งของฟุตซอลไทยในนัดแรก คือ อิรัก ... พวกเขาเป็นใคร มาจากไหน\n\nผลงานในศึกฟุตซอลชิงแชมป์เอเชียของทัพฟุตซอลทีมชาติอิรัก ในครั้งล่าสุด ที่จัดขึ้นในปี2018 ณ ประเทศไต้หวัน ถือเป็นผลงานที่ดีที่สุดของทัพโต๊ะเล็ก\" สิงโตแห่งเมโสโปเตเมีย \" หลังสามารถเข้าไปถึงรอบรองชนะเลิศ โดยในรอบนี้พ่ายท่าให้กับทีมชาติญี่ปุ่นไป 0-3 ทำให้ต้องหล่นไปชิงอันดับสาม ซึ่งในแมตช์นี้โต๊ะเล็กทีมชาติอิรักต้องปราชัยพ่ายจุดโทษต่อทีมชาติอุซเบกิสถาน ไป1-2 หลังในเวลาเสมอกัน4-4\n\nปี 2022 ฟุตซอลอิรักปฎิบัติการครั้งสำคัญที่น่าสนใจ เขาทุ่มจ้าง โมฮัมหมัด นาเซ็มอัลชาเรีย โค้ชชาวอิหร่านมาเป็นหัวหน้าผู้ฝึกสอนคนใหม่ ... นาเซ็มอัลชาเรีย เป็นใคร\n\nกุนซือวัย 52 ปี เป็นอดีตเฮดโค้ชผู้สร้างทีมฟุตซอลอิหร่านมาเป็นเวลากว่า 10 ปี จนก้าวสู่การเป็นเบอร์ 1 เอเชียอย่างยาวนาน เขาเริ่มต้นคุมยู23อิหร่าน ช่วงปี 2003-2006 ก่อนที่จะโยกไปรับงานคุมสโมสรอย่าง กิติ ปาซานด์ ปี 2010 และ เมลลี ฮาฟฟารี่ ปี 2011-2013 ก่อนจะกลับมาคุมยู23อิหร่านปี 2013-2015 ไปเป็นผู้ช่วยโค้ชอิหร่านชุดใหญ่ปี 2013-2015\n\nปี 2016 ฟุตซอลโลก2016ที่โคลอมเบีย โมฮัมหมัด นาเซ็มอัลชาเรีย พาอิหร่านโค่นบราซิล รอบ 16 ทีมสุดท้าย ก่อนจะก้าวไปคว้าอันดับ 3 ในเวิล์ดคัพแดนโคเคน เป็นผลงานที่ดีที่สุดในประวัติศาสตร์ฟุตซอลอิหร่านจวบจนถึงตอนนี้\n\nเขายังพาอิหร่านคว้าแชมป์เอเชีย 2 สมัย ปี 2016 และ ปี 2018 ครั้งล่าสุดที่ไต้หวันด้วย และยังเป็นแชมป์เหรียญทองเอเชียนอินดอร์มาเชียลอาร์ตเกมส์2017ที่เติร์กเมนิสถานด้วย\n\nฟุตซอลอิรัก เลือกหนึ่งในยอดโค้ชที่สร้างฟุตซอลอิหร่านให้เป็นเบอร์ 6 ของโลกในปัจจุบัน และพวกเขากำลังจะกลายเป็น \"อิหร่าน2\" ในไม่ช้า โดยทีมชุดนี้ของ อิรัก ทำทัพโดย มุสตาฟา บาคลี่ , ซาริม ไฟซาล, วาลีด คาลิด ผู้เล่นจากสโมสร นาฟิต อัล-วาซาต ยอดทีมดังของอิรักนั่นเอง\n\nส่วนสถิติการพบกันของ ทีมชาติไทย กับ ทีมชาติอิรัก ทั้งสองชาติเคยพบกันทั้งหมด 8 เกม ซึ่งโต๊ะเล็กจากแดนสยาม ทำได้ดีกว่าชัดเจนชนะรวดทั้ง 8 นัด ซึ่งเป็นการเจอกันในศึกชิงแชมป์เอเชีย 6 ครั้ง และ ในรอบเพลย์ออฟ ฟุตซอลโลก 2021 โซนเอเชีย 2 ครั้ง\n\nครั้งที่ 1 รอบแบ่งกลุ่ม ชิงแชมป์เอเชีย ปี 2001 ที่ประเทศอิหร่าน : ไทย ชนะ อิรัก 8-2\n\nครั้งที่ 2 รอบแบ่งกลุ่ม ชิงแชมป์เอเชีย ปี 2002 ที่ประเทศอินโดนีเซีย : ไทย ชนะ อิรัก 3-1\n\nครั้งที่ 3 รอบ 8 ทีมสุดท้าย ชิงแชมป์เอเชีย ปี 2002 ที่ประเทศอินโดนีเซีย : ไทย ชนะ อิรัก 5-2\n\nครั้งที่ 4 รอบแบ่งกลุ่ม ชิงแชมป์เอเชีย ปี 2003 ที่ประเทศอิหร่าน : ไทย ชนะ อิรัก 3-1\n\nครั้งที่ 5 รอบแบ่งกลุ่ม ชิงแชมป์เอเชีย ปี 2007 ที่ประเทศญี่ปุ่น : ไทย ชนะ อิรัก 7-4\n\nครั้งที่ 6 รอบแบ่งกลุ่ม ชิงแชมป์เอเชีย ปี 2008 ที่ประเทศไทย : ไทย ชนะ อิรัก 1-0\n\nครั้งที่ 7 รอบเพลย์ออฟ ฟุตซอลโลก 2021 โซนเอเชีย ที่ประเทศสหรัฐอาหรับเอมิเรตส์ เกมแรก : ไทย ชนะ อิรัก 7-2\n\nครั้งที่ 8 รอบเพลย์ออฟ ฟุตซอลโลก 2021 โซนเอเชีย ที่ประเทศสหรัฐอาหรับเอมิเรตส์ เกมที่สอง : ไทย ชนะ อิรัก 4-0\n\nเจอกัน 8 นัด ฟุตซอลไทย ชนะรวด 8 นัด , ฟุตซอลไทยยิงได้ 38 ประตู , อิรัก ยิงได้ 12 ประตู\n\nอิรัก จบอันดับ 4 ในการแข่งขันชิงแชมป์เอเชีย2018ที่ไต้หวันครั้งล่าสุด และยังเป็นทีมที่ได้รางวัลแฟร์เพลย์ในครั้งนั้นด้วย\n\nโปรแกรมเอเอฟซี ฟุตซอล เอเชียนคัพ 2022 ที่คูเวตเป็นเจ้าภาพ เกมเปิดสนามวันอังคารที่ 27 ก.ย.65 แข่งขัน 4 คู่ ตามเวลาไทย ดังนี้ สายบี บาห์เรน พบ ทาจิกิสถาน เวลา 15.00 น. , สายบี อุซเบกิสถาน พบ เติร์กเมนิสถาน เวลา 18.00 น. , สายเอ อิรัก พบ ฟุตซอลไทย เวลา 21.00 น. และ สายเอ คูเวต เจ้าภาพ พบ โอมาน เวลา 00.00 น. ถ่ายทอดสด แอปพลิเคชัน ELEVEN SPORTS\n\nเรื่องโดย : \"โอบ\" รักษ์เกียรติ โภชนะกิจ",
    "กรุงศรี ผู้บุกเบิกสกุลเงินดิจิทัล CBDC ส่งประเทศไทยสู่โลกการเงินแห่งอนาคต": "กรุงศรี ได้รับเลือกให้เป็นผู้ทดสอบนำร่องการใช้งานสกุลเงินดิจิทัลของธนาคารกลางภาคประชาชน ร่วมกับ ธปท. ศึกษาและพัฒนาระบบโครงสร้างการเงินดิจิทัลขั้นพื้นฐานให้แก่ประเทศไทย เพื่อขับเคลื่อนประเทศไทยสู่โลกการเงินแห่งอนาคต\n\nนายสยาม ประสิทธิศิริกุล ประธานกลุ่มสนับสนุนธุรกิจ ด้านเทคโนโลยีสารสนเทศและดิจิทัล ธนาคาร กรุงศรีอยุธยา จำกัด (มหาชน) กล่าวว่า กรุงศรี ให้ความสำคัญกับการพัฒนาผลิตภัณฑ์ดิจิทัล และบริการที่สามารถตอบโจทย์ความต้องการของลูกค้ามาอย่างต่อเนื่อง เทคโนโลยีที่ถูกพัฒนาขึ้นอย่างพิถีพิถันสามารถใช้งานได้จริง และยังต้องตอบโจทย์ความต้องการที่เปลี่ยนแปลงไปของลูกค้าธนาคารที่หลากหลายได้ โดยเฉพาะอย่างยิ่งเมื่อโลกได้เคลื่อนตัวสู่สังคมไร้เงินสด และเศรษฐกิจดิจิทัล การเริ่มต้นด้วยระบบโครงสร้างพื้นฐานการเงินดิจิทัลที่มีประสิทธิภาพและเหมาะกับบริบทของประเทศไทยนับเป็นสิ่งสำคัญ รวมถึงการเตรียมความพร้อมขั้นพื้นฐานให้กับประชาชนเกี่ยวกับสกุลเงิน rCBDC ที่จะมาช่วยให้การดำเนินชีวิตมีความสะดวกสบาย และใช้จ่ายอย่างปลอดภัยยิ่งขึ้น การศึกษาครั้งนี้จะเป็นการพัฒนาต่อยอดด้านสกุลเงินดิจิทัล CBDC สำหรับใช้งานจริงต่อไปได้อย่างเป็นรูปธรรม สอดคล้องกับการให้บริการแบบ beyond banking ที่กรุงศรีมุ่งเน้น”\n\nทั้งนี้ การร่วมทดสอบการใช้งาน Retail CBDC กับธนาคารแห่งประเทศไทยครั้งนี้ เป็นการศึกษาและทดลองใช้งานในส่วนระบบพื้นฐาน (Foundation track) ในกลุ่มผู้ทดลองใช้งานจำนวน 10,000 ราย ที่สามารถควบคุมและติดตามการใช้งานในวงจำกัด โดยจะเริ่มทดสอบตั้งแต่ช่วงปลายปี 2565 จนถึงกลางปี 2566 ในช่วงทดสอบการใช้งานในส่วนระบบขั้นพื้นฐาน (Foundation track) กรุงศรีได้มีการพัฒนาโมบายแอปพลิเคชันขึ้นโดยเฉพาะเพื่อรองรับกระเป๋าเงินดิจิทัลสำหรับ CBDC และมีแผนเพื่อหาโอกาสการพัฒนาฟีเจอร์ที่หลากหลาย เช่น ผู้ใช้งานสามารถเปิดกระเป๋าเงินดิจิทัลได้พร้อมกันหลายกระเป๋า ทั้งยังสามารถออกแบบ “Personalized CBDC wallet” เพื่อใช้ตามความต้องการของแต่ละบุคคล หรือออกแบบตามความต้องการของผู้ใช้งาน สามารถระบุเพื่อเจาะจงร้านค้าที่จะใช้งาน เช่น กระเป๋าเงินไปโรงเรียน สำหรับใช้จ่ายในโรงเรียน เป็นต้น โดยกรุงศรีจะเปิดให้ผู้ใช้งานทดสอบการใช้ชำระเงินในชีวิตประจำวัน กิน ช้อป เดินทาง เพื่อนำผลจากการทดสอบไปประมวลผลร่วมกับธนาคารแห่งประเทศไทยต่อไป",
    "ศรีลังกาแย้มบริษัทต่างชาติ 24 แห่งสนใจทำธุรกิจปิโตรเลียมในประเทศ : อินโฟเควสท์": "นายกาญจนา วิเจเซเครา รัฐมนตรีกระทรวงพลังงานของศรีลังกาเปิดเผยเมื่อคืนนี้ (28 ส.ค.) ว่า บริษัท 24 แห่งจากสหรัฐอาหรับเอมิเรตส์ (UAE) ซาอุดีอาระเบีย สหรัฐ จีน อินเดีย รัสเซีย อังกฤษ มาเลเซีย นอร์เวย์ และฟิลิปปินส์ แสดงความสนใจในธุรกิจปิโตรเลียมของศรีลังกา\n\nทั้งนี้ นายวิเจเซเคราระบุว่า ทางกระทรวงฯ ได้แต่งตั้งคณะกรรมการเพื่อประเมินเอกสารแสดงความสนใจ (EOI) ที่ยื่นมาโดยบริษัทต่างชาติ ซึ่งจะดำเนินการให้เสร็จสิ้นภายใน 6 สัปดาห์\n\nนายวิเจเซเครา ระบุว่า บริษัทที่อยู่ในกลุ่มประเทศผู้ผลิตปิโตรเลียมได้รับเชิญให้เข้ามาทำธุรกิจนำเข้า กระจาย และจำหน่ายผลิตภัณฑ์ปิโตรเลียมในศรีลังกา พร้อมเสริมว่า ศรีลังกาจะให้สิทธิ์แก่บริษัทที่ได้รับเลือกในการเข้ามาดูแลปั๊มน้ำมัน 700 แห่งที่อยู่ภายใต้การดำเนินการของบริษัทซีลอน ปิโตรเลียม คอร์ปอเรชัน (CPC) ของรัฐบาลศรีลังกา รวมถึงใช้สิ่งอำนวยความสะดวกอื่น ๆ ของ CPC ในเชิงพาณิชย์ได้อีกด้วย\n\nสำนักข่าวซินหัวรายงานว่า ปัจจุบันบริษัท CPC และบริษัทลังกา อินเดียน ออยล์ คอร์ปอเรชัน (LIOC) เป็นบริษัทที่ได้รับอนุญาตให้จำหน่ายเชื้อเพลิงแก่ผู้บริโภครายย่อย อย่างไรก็ตาม นายวิเจเซเครา กล่าวว่า CPC ซึ่งปัจจุบันถือครองส่วนแบ่งตลาดค้าปลีกปิโตรเลียม 80% ไม่สามารถจัดหาเชื้อเพลิงต่อไปได้เนื่องจากขาดแคลนเงินดอลลาร์ในการนำเข้า\n\nโดย สำนักข่าวอินโฟเควสท์ (29 ส.ค. 65)\n\nTags: กาญจนา วิเจเซเครา",
    "'สี จิ้นผิง'เรียกร้อง SCO กระชับความร่วมมือ สร้างอนาคตร่วมกัน": "สำนักข่าวซินหัวรายงานว่า เมื่อวันศุกร์ (16 ก.ย.) นายสี จิ้นผิง ประธานาธิบดีจีนได้เรียกร้องให้องค์การความร่วมมือเซี่ยงไฮ้ (SCO) เสริมสร้างความเป็นหนึ่งเดียวและความร่วมมือ ตลอดจนส่งเสริมการสร้างประชาคมองค์การฯ ที่มีอนาคตร่วมกันอย่างใกล้ชิดยิ่งขึ้น\n\nปธน.สี ได้เข้าร่วมการประชุมสภาประมุขแห่งรัฐสมาชิกองค์การความร่วมมือเซี่ยงไฮ้ ครั้งที่ 22 ณ นครซามาร์กันต์ของอุซเบกิสถาน และกล่าวสุนทรพจน์ในหัวข้อ \"เข้าสู่กระแสกาลเวลา ส่งเสริมความเป็นหนึ่งเดียวและความร่วมมือ เพื่อสร้างอนาคตที่ดีขึ้น\" (Ride on the Trend of the Times and Enhance Solidarity and Cooperation to Embrace a Better Future) ปธน.สี บอกว่า ปีนี้ตรงกับวาระครบรอบ 20 ปีของการลงนามกฎบัตรองค์การฯ และวาระครบรอบ 15 ปี การลงนามสนธิสัญญาว่าด้วยเพื่อนบ้าน มิตรภาพ และความร่วมมืออันดีในระยะยาวของเหล่าประเทศสมาชิกองค์การฯ\n\nเอกสารทั้งสองฉบับข้างต้นช่วยให้องค์การฯ ประสบความสำเร็จในการสำรวจเส้นทางใหม่ของการพัฒนาองค์กรระหว่างประเทศ และมีแนวปฏิบัติอันพึงกระทำได้แก่ การเสริมสร้างความไว้วางใจทางการเมือง ความร่วมมือที่ได้ประโยชน์ร่วมกัน ความเสมอภาค การเปิดกว้างและความครอบคลุม ตลอดจนความเที่ยงธรรมและความยุติธรรม ซึ่งแนวปฏิบัติทั้ง 5 ประการนั้นสะท้อนถึงจิตวิญญาณเซี่ยงไฮ้อันได้แก่ความไว้วางใจซึ่งกันและกัน ผลประโยชน์ร่วมกัน ความเสมอภาค การปรึกษาหารือ การเคารพความหลากหลายของอารยธรรม และการแสวงหาการพัฒนาร่วมกัน",
    "\"มูบาดาลา ปิโตรเลียม\" เปลี่ยนแบรนด์ใหม่ในชื่อ \"มูบาดาลา เอนเนอร์ยี่\"": "นายมูซาเบะห์ อัล คาบิ ประธานเจ้าหน้าที่บริหารของมูบาดาลา ในสหรัฐอาหรับเอมิเรตส์ บริษัท มูบาดาลา อินเวสต์เมนต์ คอมปะนี และประธานกรรมการบริหาร บริษัท มูบาดาลา เอนเนอร์ยี่ กล่าวว่า บริษัท มูบาดาลา เอนเนอร์ยี่ ได้พัฒนาเข้าสู่การเป็นผู้ประกอบการหลักในธุรกิจพลังงานระดับสากล โดยการเปลี่ยนชื่อ และแบรนด์ของเราในครั้งนี้ เป็นจุดเปลี่ยนครั้งสำคัญทางธุรกิจ เพื่อแสดงถึงความมุ่งมั่นของบริษัทฯ ที่จะมีบทบาทสำคัญยิ่งขึ้นในการเปลี่ยนผ่านด้านพลังงาน ด้วยพอร์ตโฟลิโอที่เน้นสัดส่วนการผลิตก๊าซธรรมชาติ และเพิ่มความสำคัญไปที่ภาคพลังงานใหม่\n\nชีค มอนซัวร์ มูฮัมหมัด อัล ฮาเหม็ด ประธานเจ้าหน้าที่บริหาร บริษัท มูบาดาลา เอนเนอร์ยี่ กล่าวว่า เรามีความภาคภูมิใจเป็นอย่างยิ่งกับความสำเร็จตลอดระยะเวลาสิบปีที่ผ่านมา และวันนี้นับเป็นวันสำคัญที่เราจะแสดงให้เห็นถึงความมุ่งมั่นของเราในการให้ความสำคัญกับการเปลี่ยนผ่านด้านพลังงานผ่านการเปลี่ยนชื่อและแบรนด์ของเรา โดยเรากำลังสร้างสถิติและเติบโตผ่านการขยาย ธุรกิจก๊าซธรรมชาติ และด้วยขีดความสามารถและความสัมพันธ์ที่แข็งแกร่งของเรากับหุ้นส่วนธุรกิจทั่วโลก เราพร้อมแล้วที่จะเริ่มต้นบทบาทครั้งใหม่ของเรา",
    "ทำไม \"แอนนา\" โดนปฏิเสธเข้าสหรัฐฯ ตม. ไทยในอเมริกา เฉลย": "หลังแอนนา หรือ แอนนา ทีวีพูล ออกมาเปิดเผยว่า ตนเองถูกปฏิเสธไม่ให้เข้าประเทศสหรัฐอเมริกา ซึ่งเจ้าตัวคาดว่าสาเหตุที่ถูกปฏิเสธไม่ให้เข้าประเทศนั้นอาจจะเป็นเพราะคดีหวยออนไลน์ และเคยพูดว่าอยากลาออกจากวงการบันเทิงไทยแล้วย้ายไปอยู่ที่สหรัฐอเมริกา แถมตอนอยู่บนเครื่องที่ตนเองอยู่ในห้องน้ำหญิง กลับถูกเจ้าหน้าที่เคาะประตูเชิญให้ไปเข้าห้องน้ำชาย ล่าสุดวันที่ 5 กันยายน 2565 ช่องยูทูบ Bee Suriyachan ได้เชิญเจ้าหน้าที่ ตม. สหรัฐอเมริการะดับ Supervisor ที่เป็นคนไทย มาให้ข้อมูลเกี่ยวกับกรณีดังกล่าว เพื่อไขข้อสงสัยว่า เหตุใดแอนนาจึงโดนส่งตัวกลับ\n\nโดยเจ้าของช่องระบุว่า จากข้อมูลเบื้องต้นทราบว่า แอนนาเดินทางมาด้วยวีซ่าท่องเที่ยว จุดหมายปลายทางที่ประเทศสหรัฐอเมริกาเพื่อร่วมงานถ่ายแบบกับ Miss Universe ด้าน เจ้าหน้าที่ ตม. ระบุว่า เรื่องนี้ต้องดูที่จุดประสงค์ของแอนนา ซึ่งตนก็เห็นข่าวที่แอนนาเคยพูดว่า อยากย้ายมาอยู่ที่สหรัฐอเมริกา ซึ่งนี่ก็ถือว่าผิดแล้ว เพราะแอนนามีเพียงแค่วีซ่าท่องเที่ยว และถึงแม้ว่าจะมีวีซ่า B-1/B-2 ที่เป็นวีซ่านักลงทุนก็ไม่ได้เช่นเดียวกัน เพราะถือเป็นนักท่องเที่ยว นักธุรกิจ แต่จุดประสงค์ของแอนนา ต้องการมาตั้งถิ่นฐาน มาอยู่อาศัย ซึ่งเท่ากับว่ามาวีซ่าผิดประเภท\n\nส่วนเรื่องของเพศสภาพนั้นไม่เกี่ยวเลย ทางเจ้าหน้าที่ไม่เอาเรื่องนี้มาเป็นประเด็นเลย จะพูดข้อเท็จจริงอย่างเดียว ว่าจุดประสงค์ของเขามาเพราะอะไร มาทำอะไร และที่เขาพูดว่าจะมาหาบ้าน ดูลู่ทางทำงานก็ผิดจุดประสงค์แล้ว\n\nส่วนเรื่องคดีความนั้น ตนมองว่าไม่เกี่ยว แต่อยู่ที่ว่าคดีถึงไหน ร้ายแรงแค่เท่าไร เพราะบางทีทางเจ้าหน้าที่กลัวว่าจะเป็นการหนีคดี ถ้าหนีคดี เจ้าหน้าที่ก็ไม่ให้เข้า และก็จะมีการแจ้งเตือนจากตำรวจสากลว่า ขอให้ส่งตัวคนคนนี้กลับประเทศ แต่ส่วนของแอนนานั้น คดีอยู่เพียงชั้นสืบสวนสอบสวน ดังนั้นการถูกปฏิเสธไม่ให้เข้าประเทศนั้นไม่ใช่ประเด็นนี้แน่นอน\n\nเจ้าหน้าที่ ตม. มองว่า การที่แอนนาโดนปฏิเสธนั้นน่าจะเป็นประเด็นที่ทาง ตม. สหรัฐอเมริกามองว่า แอนนาเดินทางไปหาลู่ทางการทำงานจากวีซ่าท่องเที่ยว อีกทั้งแอนนาก็พูดเองว่าเพิ่งกลับมาจากอเมริกา ซึ่งเจ้าหน้าที่ก็ไม่รู้ว่าคราวที่แล้ว แอนนาอยู่ในประเทศสหรัฐอเมริกานานเท่าไหร่ สมมุติมาอยู่ 5-6 เดือน แต่เพิ่งกลับไทยไม่ถึง 1 เดือน แล้วมาใหม่อีกแล้ว\n\nนอกจากนี้ กรณีที่แอนนา อ้างว่ามีเพื่อนเดินทางมาด้วย 1 คน ที่รอบที่แล้วก็เดินทางมาพร้อมกันและกลับพร้อมกัน และรอบนี้เพื่อนคนนี้เข้าได้ แต่แอนนากลับถูกปฏิเสธ ซึ่งกรณีนี้เจ้าหน้าที่ ตม. ระบุว่า ทุกคนที่ไม่ใช่ครอบครัว จะมีการแบ่งเคสไปเลย คือเพื่อนแอนนาก็ส่วนของเพื่อนแอนนาไปเลย ส่วนเรื่องของแอนนา ก็จะเป็นแอนนาคนเดียว จะมารวมกันไม่ได้ เพราะเป็นคนละคนกัน อีกทั้งเพื่อนของแอนนา คงไม่ได้ไปบอก ตม. ว่าอยากย้ายประเทศ อาจจะไม่ได้พูดอะไรด้วยซ้ำไป แต่แอนนาอาจจะพูด\n\nทั้งนี้ ถ้าหากแอนนา เดินทางมาด้วยวีซ่าประเภท P (วีซ่าสำหรับนักกีฬาบางประเภท ผู้ให้ความบันเทิง ศิลปิน และผู้ช่วยที่มีความจำเป็นต้องติดตามมาร่วมแสดงงานด้วย) ก็จะสามารถเดินทางเข้าสหรัฐอเมริกาได้\n\nส่วนเรื่องที่หลายคนสงสัยว่า ทำไมแอนนาโดนส่งกลับกลางทางที่สหรัฐอาหรับเอมิเรตส์ ทั้ง ๆ ที่ยังเดินทางไม่ถึงสหรัฐอเมริกาด้วยซ้ำนั้น ทางสหรัฐอเมริกาส่งเจ้าหน้าที่ศุลกากรไปทั้งหมด 6 ประเทศ 16 สถานีทั่วโลก ซึ่งที่สหรัฐอาหรับเอมิเรตส์ก็เป็นหนึ่งในนั้น ที่จะมีการตรวจก่อนที่จะเข้าสหรัฐอเมริกา ซึ่งหากถูกส่งกลับ ก็จะได้ส่งกลับตรงนั้นเลย จะได้ไม่ต้องเสียเวลาเดินทางมาถึงสหรัฐอเมริกา และหากตรวจผ่านก็สามารถเข้าสหรัฐอเมริกาได้เลย ไม่ต้องมาตรวจอีกหนึ่งรอบ\n\nขอบคุณข้อมูลจาก กระปุก"
}