{
    "ฮาลันด์ยิงไม่ช่วย \"นอร์เวย์\" พลิกพ่าย \"สโลวีเนีย\" ปราชัยนัดแรกศึกยูฟ่า เนชันส์ลีก": "การแข่งขันฟุตบอลยูฟ่า เนชันส์ลีก ฤดูกาล 2022-23 ลีกบี กลุ่ม 4 นัดที่ 5 เมื่อคืนวันเสาร์ที่ 24 ก.ย. 65 คู่ที่น่าสนใจ ทีมชาติสโลวีเนีย เปิดสนามสตาดิโอน สโตซิเช รับการมาเยือนของ ทีมชาตินอร์เวย์ ที่เล่นมา 4 นัดยังไม่แพ้ใคร\n\nเปิดฉากครึ่งแรกครึ่งแรกทั้งสองทีมยังทำอะไรกันไม่ได้ เสมอกันอยู่ 0-0 จากนั้นครึ่งหลัง นาทีที่ 47 นอร์เวย์ มาได้ประตูขึ้นนำ 1-0 จากจังหวะซัดด้วยขวาในเขตโทษของ เออร์ลิง ฮาลันด์ กองหน้าจอมถล่มประตูจากแมนเชสเตอร์ ซิตี้\n\nถึงนาทีที่ 69 สโลวีเนีย ตีเสมอเป็น 1-1 เมื่อ เบนจามิน เซสโก พาบอลกระชากเข้าเขตโทษฝั่งซ้ายก่อนเปิดเข้ากลาง และเป็น อันดราซ สโปราร์ ปรี่มาชาร์จเข้าไปไม่พลาด\n\nแค่นั้นยังไม่พอ นาทีที่ 81 สโลวีเนีย แซงนำเป็น 2-1 จากจังหวะที่ อันเดรียส ฮันเช-โอลเซน กองหลังนอร์เวย์ โหม่งสกัดไม่ดีบอลมาเข้าทาง เบนจามิน เซสโก พักอกแต่งบอลก่อนซัดด้วยขวาจากนอกกรอบ บอลค่อยๆ พุ่งเสียบมุมเข้าไปอย่างสวยงาม",
    "เอาแล้ว! นอร์เวย์จะออกสกุลเงินดิจิทัลเป็นของตัวเอง โดย Cryptosiam": "เอาแล้ว! นอร์เวย์จะออกสกุลเงินดิจิทัลเป็นของตัวเอง\n\nETH/USD +2.75% เพิ่ม/ลบจากพอร์ตลงทุน\n\nเวลานี้ทางประเทศนอร์เวย์ได้เริ่มเดินหน้าโครงการสำคัญอย่างการออกสกุลเงินดิจิทัลเป็นของตัวเอง ภายใต้โครงการโครนดิจิทัล\n\nออกสกุลเงินดิจิทัลนอร์เวย์\n\nเรื่องนี้ทางด้าน Nahmii บริษัทคริปโตเคอร์เรนซี่ได้มีการจับมือร่วมกับทางธนาคารกลางของประเทศนอร์เวย์ในการเดินหน้าวางมาตรการ Sandbox ในส่วนของระบบการเงินใหม่ด้วยการสร้างสกุลเงินดิจิทัลของตัวเองมาทดลอง โดยสกุลเงินดิจิทัลอย่างโครนดิจิทัลนั้นจะมีการสร้างภายใต้การนำโครงข่าย มาปรับใช้ และเรื่องนี้ทางด้านเจ้าหน้าที่ควบคุมกำกับการเงินต้องการให้มีการใช้เทคโนโลยีหลายอย่างเข้ามาทดสอบเพื่อที่จะทำการประเมินถึงผลกระทบเสถียรภาพทางการเงินในประเทศได้\n\nโดยบริษัท Nahmii ได้ออกมาประกาศแล้วว่า เป้าหมายหลักของบริษัทก็คือ ทำการสร้างสภาพแวดล้อมแบบ Sandbox เพื่อเปิดให้บริการโครนดิจิทัลด้วยบริการแบบ Open-sourced การทดสอบนี้จะเป็นรูปแบบการบริหารจัดการในเบื้องต้น ประกอบไปด้วยการ Mint, การเผาและการโอนด้วย ERC-20 โดยมาตรการ Sandbox จะมีการออกแบบเพื่อรองรับการทดสอบในส่วนของโครงข่ายและการใช้เครื่องมือต่าง ๆ ที่จะเข้ามาควบคุมโครงข่าย อีกทั้งยังมีการวางระบบในส่วนของสัญญาอัจฉริยะและมีการวางเครื่องมือที่ใช้ในการควบคุมหากมีกรณีฉุกเฉินขึ้นมาจริง ๆ\n\nยกระดับระบบชำระเงิน\n\nเช่นกันทางบริษัทมีความพยายามที่จะยกระดับการใช้ระบบที่ซับซ้อนในอนาคต ไม่ว่าจะเป็นระบบการชำระเงิน การวางมาตรการรักษาความปลอดภัยไปจนถึงต้องมีการเพิ่มมาตรการ Sandbox เข้ามาเพิ่มเติม เรื่องนี้ทางด้านธนาคารกลางของประเทศนอร์เวย์จำเป็นที่จะต้องจับมือกับทางเจ้าหน้าที่ควบคุมกำกับการเงินในการวางรากฐานในการพัฒนาสกุลเงินดิจิทัลตรงส่วนนี้\n\nสำหรับการทดลองการใช้สกุลเงินดิจิทัลจะมีการประเมินความปลอดภัยในการใช้งานกับประสิทธิภาพในการใช้งานเบื้องต้นให้สอดคล้องกับระบบการเงินในประเทศ\n\nกดอ่านข่าวต่อที่ CryptoSiam",
    "อิหร่านเรียกตัวทูตอังกฤษ-นอร์เวย์เข้าพบ เหตุไม่พอใจท่าทีหนุนผู้ประท้วง : อินโฟเควสท์": "รัฐบาลอิหร่านเรียกตัวเอกอัครราชทูตอังกฤษและนอร์เวย์เข้าพบ จากข้อหาแทรกแซงและรายงานข่าวแบบเป็นปรปักษ์กับรัฐบาลในกรณีเหตุประท้วงรุนแรงทั่วประเทศอิหร่านในขณะนี้\n\nเหตุประท้วงดังกล่าวปะทุขึ้นกว่าหนึ่งสัปดาห์ที่งานศพของน.ส.มาห์ซา อามินี สตรีชาวเคิร์ดวัย 22 ปี ซึ่งเสียชีวิตในสถานกักขัง หลังถูกตำรวจศีลธรรม (morality police) จับกุมตัวในกรุงเตหะรานเมื่อวันที่ 16 ก.ย.ในข้อหาแต่งกายไม่เหมาะสมตามกฎข้อบังคับของอิหร่านที่กำหนดว่า ผู้หญิงจะต้องคลุมฮิญาบปิดบังใบหน้าและไม่ใส่เสื้อผ้ารัดรูปในที่สาธารณะ\n\nทั้งนี้ กระทรวงการต่างประเทศของอิหร่านเรียกตัวเอกอัครราชทูตอังกฤษโดยกล่าวหาว่าสำนักข่าวภาษาเปอร์เซียในลอนดอน “ประพฤติตัวเป็นศัตรู” ทางด้านกระทรวงการต่างประเทศของอังกฤษกล่าวว่าตนปกป้องเสรีภาพของสื่อ และประณามอิหร่านข้อหา “ปราบปรามผู้ประท้วง นักข่าว และเสรีภาพทางอินเทอร์เน็ต”\n\nขณะเดียวกัน ทางการอิหร่านก็เรียกตัวเอกอัครราชทูตของนอร์เวย์มาเพื่ออธิบาย “ท่าทีแทรกแซง” ของนายมาซุด การักคานี ประธานรัฐสภานอร์เวย์ ซึ่งแสดงการสนับสนุนฝ่ายผู้ประท้วง\n\nสถานีโทรทัศน์ทางการของอิหร่านระบุว่า มีผู้เสียชีวิตแล้ว 41 รายนับตั้งแต่เกิดเหตุประท้วงขึ้น ส่วนสำนักข่าวกึ่งทางการ Mehr ระบุเมื่อวานนี้ว่า ในจำนวนผู้เสียชีวิตดังกล่าวมี 8 รายที่เป็นสมาชิกกองกำลังติดอาวุธบาซิจ (Basij) ภายใต้กลุ่มกองกำลังพิทักษ์การปฏิวัติอิสลาม (IRGC) แห่งอิหร่าน\n\nประธานาธิบดีอิบราฮิม ไรซี แห่งอิหร่านกล่าวว่า อิหร่านรับรองเสรีภาพในการแสดงออกและเขาได้สั่งให้มีการสอบสวนกรณีการเสียชีวิตของน.ส.อามินีเรียบร้อยแล้ว นอกจากนี้ ปธน.ไรซียังกล่าวว่า “การก่อความวุ่นวาย” เป็นสิ่งที่ไม่อาจยอมรับได้ และอิหร่านต้องจัดการกับเหตุไม่สงบอย่างเด็ดขาด โดยในที่ประชุมองค์การสหประชาชาติ (UN) ปธน.ไรซีกล่าวว่า สื่อรายงานข่าวคดีของอามินีแบบ “สองมาตรฐาน” โดยอ้างว่าสหรัฐเองก็มีกรณีที่ประชาชนเสียชีวิตภายใต้การควบคุมตัวของตำรวจเช่นกัน\n\nอนึ่ง การเสียชีวิตของน.ส.อามินีจุดชนวนความโกรธแค้นในอิหร่านในประเด็นต่าง ๆ รวมถึงการจำกัดเสรีภาพส่วนบุคคล การแต่งกายที่เข้มงวดสำหรับผู้หญิง และเศรษฐกิจที่ตกต่ำจากการถูกคว่ำบาตร\n\nโดย สำนักข่าวอินโฟเควสท์ (26 ก.ย. 65)\n\nTags: นอร์เวย์",
    "": "คาดตลาดวันนี้ “Sideways” มองแนวรับที่บริเวณ 1,640 / 1,635 และแนวต้านที่บริเวณ 1,650 / 1,655 คาดตลาดยังคงได้รับ Sentiment เชิงลบจากตลาดต่างประเทศ โดยยังคงได้รับแรงกดดันจากคาดการณ์ธนาคารกลางสหรัฐ (FED) มีแนวโน้มเร่งขึ้นดอกเบี้ยต่อเนื่องในปีนี้อีก 1.25% โดยคาดจะขึ้นดอกเบี้ยอีก 0.75% ในเดือน พ.ย. และขึ้นอีก 0.50% ในเดือน ธ.ค. เพื่อดันอัตราดอกเบี้ยขึ้นสู่ระดับ 4.25-4.50% ภายในสิ้นปีนี้ ขณะที่ปี’66 มีแนวโน้มที่ FED จะยังคงอัตราดอกเบี้ยในระดับสูงกว่า 4.50% ยาวจนถึงสิ้นปี คาดจะกระตุ้นความกังวลการปรับอัตราดอกเบี้ยอยู่ในระดับสูงเป็นระยะเวลานานอาจส่งผลให้เศรษฐกิจสหรัฐถดถอยต่อเนื่อง อีกทั้งธนาคารกลางต่างทั่วโลกยังคงปรับขึ้นดอกเบี้ยต่อเนื่อง โดยธนาคารกลางฮ่องกงและธนาคารแห่งชาติสวิตเซอร์แลนด์ขึ้นดอกเบี้ย 0.75% ธนาคารกลางนอร์เวย์, อังกฤษ, อินโดนีเซีย และฟิลิปปินส์ ขึ้นดอกเบี้ยที่ระดับ 0.50% คาดจะกดดันทิศทางราคาสินทรัพย์เสี่ยงปรับตัวลงได้ต่อ พร้อมทั้งอัตราผลตอบแทนพันธบัตรรัฐบาลสหรัฐ (US Bond Yield) ยังคงเร่งตัวขึ้นต่อเนื่อง คาดจะกดดันทิศทางราคาสินทรัพย์เสี่ยงในแง่ความน่าสนใจเมื่อเทียบกับอัตราผลตอบแทนจากสินทรัพย์ปลอดภัย อย่างไรก็ตามมองเป็นปัจจัยบวกต่อทิศทางหุ้นในกลุ่มประกัน (TLI และ BLA)\n\n\n\nขณะที่ราคาสัญญาน้ำมันดิบล่วงหน้า WTI. ส่งมอบเดือน พ.ย. เมื่อคืนนี้ยังคงปรับตัวผันผวนในกรอบแคบ ปิดที่ระดับ 83.49 ดอลลาร์/บาร์เรล +0.55 ดอลลาร์ (+0.66%) จากความคาดหวังอุปสงค์ในจีนจะเริ่มฟื้นตัวขึ้นหลังจากรัฐบาลจีนเริ่มผ่อนคลายมาตรการ Lockdown รอบใหม่แล้ว อย่างไรก็ตามมองเป็นการรีบาวด์เพียงระยะสั้น เรายังคาดแนวโน้มเศรษฐกิจโลกที่มีโอกาสเข้าสู่ภาวะถดถอยตามการเร่งขึ้นดอกเบี้ยของธนาคารกลางต่างๆ ทั่วโลกเพื่อสกัดกั้นเงินเฟ้อ คาดจะส่งผลให้อุปสงค์น้ำมันดิบมีแนวโน้มลดลงยังเป็นปัจจัยหลักกดดันทิศทางราคาน้ำมันปรับตัวลงได้ต่อในระยะกลาง\n\n\n\nในส่วนของปัจจัยในประเทศระมัดระวังแรงขายของนักลงทุนต่างชาติอย่างใกล้ชิดหลังค่าเงินบาทปรับตัวขึ้นเหนือระดับ 37.0 บาท คาดนักลงทุนต่างชาติอาจระมัดระวังการลงทุนในระยะสั้นมากขึ้น สอดคล้องกับมุมมองของเราก่อนหน้าให้ระมัดะวังการลงทุนในตลาดหุ้นไทยหากตลาดหุ้นไทยที่อยู่เหนือระดับ 1,640 จุด ซึ่งถือเป็นโซนที่ Valuation ของตลาดในปัจจุบันจะเริ่มตึงตัวมากขึ้น จาก Forward PE เข้าใกล้ระดับ 16 เท่า คิดเป็น -0.5 S.D. ในปีนี้ คาดจะกดดันทิศทางตลาดได้ ซึ่งทำให้เราคาดว่าในระยะถัดไปต่อจากนี้อาจเห็นตลาด Rotate กลุ่มในตลาดหุ้นไทยจากกลุ่มที่ให้ผลตอบแทนได้ดีในช่วงก่อนหน้าอาทิหุ้นในกลุ่มพลังงาน (PTTEP, TOP, SPRC และ BCP), ปิโตรเคมี (IVL และ PTTGC) และโรงพยาบาล (BH และ BDMS) เข้าหาหุ้นในกลุ่มที่ยัง Laggard และมีแนวโน้มที่กำไรจะเริ่มฟื้นตัวขึ้นได้ชัดเจนมากขึ้นในไตรมาส 4 อาทิ หุ้นในกลุ่มค้าปลีก (CPALL, BJC และ MAKRO) , รับเหมา-ก่อสร้าง (CK, STEC, ITD และ SYNTEC) , สื่อ-โฆษณา (PLANB และ VGI) อาหารและเครื่องดื่ม (TKN, SUN, TWPC, GFPT, TFG, CFRESH และ ASIAN) และหุ้นในกลุ่มธนาคาร (KBANK, SCB และ BBL) ได้บ้าง อีกทั้งเรามีมุมมองเชิงบวกต่อการที่รัฐบาลคาด 4Q’65 จำนวนนักท่องเที่ยวต่างชาติจะอยู่ที่ระดับ 1.5 ล้านคน/เดือน ซึ่งจะทำให้คาดการณ์ตัวเลขนักท่องเที่ยวไทยปีนี้ขึ้นสู่ระดับ 10 ล้านคน/ปี ขณะที่คาดว่าในปี’66 การท่องเที่ยวไทยตัวเลขนักท่องเที่ยวไทยจะกลับมาอยู่ที่ระดับ 32 ล้านคน/ปี คิดเป็นราว 80% ของช่วงก่อนเกิด COVID-19 มากกว่าที่ตลาดคาดไว้ก่อนหน้าที่ราว 50-60% คาดจะหนุนทิศทางหุ้นในกลุ่มโรงแรม-ท่องเที่ยว-สายการบิน (AOT, MINT, CENTEL, ERW, SHR, VRANDA, AAV และ BA) ปรับตัวขึ้นได้อีกครั้ง สัปดาห์หน้าแนะนำติดตามการประชุม กนง. ในวันที่ 28 ก.ย. คาดจะขึ้นดอกเบี้ยที่ระดับ 0.25% แต่ยังต้องติดตามท่าทีแนวโน้มในการปรับขึ้นดอกเบี้ยต่อเนื่องในช่วงปีหน้า รวมทั้งมุมมองของ กนง. ที่มีต่อเศรษฐกิจไทยต่อ\n\n\n\n\n\n\n\nธีมการลงทุน “Selective Play”\n\nหุ้นแนะนำวันนี้ “BBL”\n\nกลยุทธ์ ซื้อสะสม แนวรับ 137.00 / 136.00 Target 140.50 / 150.00 Stop <135.00\n\nhttps://www.aira.co.th/upload/Market_1663896926_86263.pdf",
    "อิหร่านประณามอังกฤษ-นอร์เวย์ หลังวิจารณ์เหตุประท้วงใหญ่ในเตหะราน": "อิหร่านเรียกตัวเอกอัครราชทูตอังกฤษและนอร์เวย์เข้าพบเพื่อยื่นหนังสือประท้วงอย่างเป็นทางการ โดยระบุว่าทั้งสองประเทศแทรกแซงกิจการของอิหร่านและมีการรายงานข่าวที่เป็นปรปักษ์ต่อรัฐบาลกรุงเตหะราน สืบเนื่องจากการประท้วงที่ลุกลามในอิหร่านหลังการเสียชีวิตของสตรีผู้หนึ่งที่ถูกตำรวจจับกุมตัวไว้\n\nสำนักข่าว IRNA ของอิหร่าน รายงานว่า สื่อภาษาเปอร์เซียในอังกฤษเผยแพร่เนื้อหาที่เป็นศัตรูต่อรัฐบาลอิหร่าน ในขณะที่ประธานสภาผู้แทนราษฎรของนอร์เวย์แสดงจุดยืนทางทวิตเตอร์สนับสนุนผู้ประท้วง ซึ่งทางรัฐบาลอิหร่านระบุว่าเป็นการแทรกแซงกิจการของอิหร่าน\n\nการประท้วงใหญ่ในอิหร่านเริ่มขึ้นเมื่อกว่าหนึ่งสัปดาห์ก่อน สืบเนื่องจากการเสียชีวิตของ มาห์ซา อะมินี ระหว่างถูกตำรวจศีลธรรมของอิหร่านควบคุมตัวด้วยข้อหาสวมฮิญาบไม่เรียบร้อย\n\nสื่อของทางการอิหร่านระบุว่า มีผู้เสียชีวิต 41 คนจากเหตุประท้วงในช่วงหลายวันมานี้ ขณะที่กลุ่มสิทธิมนุษยชน แอมเนสตี้ อินเตอร์เนชันแนล กล่าวว่า มีหลักฐานว่ากองกำลังความมั่นคงอิหร่านสลายผู้ประท้วงอย่างสันติโดยใช้วิธีที่มิชอบด้วยกฎหมาย เช่น ใช้กระสุนยิงนก กระสุนลูกปราย แก๊สน้ำตา เครื่องฉีดน้ำแรงดันสูง รวมถึงใช้กระบองตีผู้ชุมนุม\n\nสตรีชาวอิหร่านหลายคนตัดผมตัวเองในที่สาธารณะ หรือจุดไฟเผาผ้าคลุมผมบนท้องถนน เพื่อแสดงกาารต่อต้านการควบคุมจำกัดเสรีภาพของสตรี ขณะที่ผู้ร่วมประท้วงต่างตะโกนขับไล่เผด็จการ และเรียกร้องให้ผู้นำสูงสุดของอิหร่าน อยาตอลเลาะห์ อาลี คาเมเนนี ลาออกจากตำแหน่ง\n\nด้านประธานาธิบดีอิหร่าน เอบราฮิม ราอิซี กล่าวว่า ได้สั่งการให้สืบสวนเหตุการณ์เสียชีวิตของอะมินีแล้ว",
    "เปิดชีวิตวิศวกรคุมแท่นปิโตรเลียม ภารกิจกลาง “ทะเลนอร์เวย์”": "“กรุงเทพธุรกิจ” พามาตามติดชีวิตการทำงานของเหล่านักปฏิบัติการกับการดำเนินชีวิตที่ต้องตัดขาดจากครอบครัว โลกบนพื้นดินเป็นเวลาหลายวัน หลายเดือน หลายปี ให้สามารถใช้ชีวิตผ่านพ้นไปแบบไม่จำเจและก้าวผ่านไปได้ด้วยดีในแต่ละวัน และสามารถดึงเอาทรัพยากรใต้พื้นน้ำทะเลออกมาได้อย่างต่อเนื่อง\n\nนายชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจากและกรรมการผู้จัดการใหญ่ บริษัทบางจาก คอร์ปอเรชั่น จำกัด (มหาชน) ในฐานะประธานกรรมการ OKEA กล่าวว่า แหล่ง “Draugen” เป็นแหล่งปิโตรเลียมที่ OKEA รับช่วงต่อมาจากเชลล์ ถือเป็นแท่นปิโตรเลียมเดียวในโลกที่ถูกออกแบบมาด้วยขารองรับแท่นเดียว โดยแท่นปิโตรเลียมที่เห็นทั่ว ๆ ไป แม้แต่ในประเทศไทยจะมี 3 ขา\n\nโดยการออกแบบให้มีขาเดียวพร้อมกับการใช้ซีเมนต์ห่อหุ้มความคงทนจะมีราคาค่าใช้จ่ายที่สูงกว่า เนื่องจากสภาพภูมิอากาศของประเทศนอร์เวย์มีอากาศที่หนาวเย็น อยู่ในใจกลางทะเลเหนือที่มีความผันผวน และยิ่งเข้าสู่ฤดูหิมะตกจะมีลมแรง น้ำทะเลคลื่นที่สูงมากจากระดับน้ำทะเลปกติ 250 เมตร ขึ้นมาถึงระดับที่ 270 เมตร\n\n“รุ่นนี้ถือเป็นแรกที่ออกแบบมาเพื่อความมั่นคง การที่ข้างนอกห่อหุ้มด้วยซีเมนต์จะมีความคงทนกว่าการออกแบโดยใช้เหล็กห่อหุ้มพอสมควร โดยปัจจุบันหลาย ๆ ที่เริ่มใช้ซีเมนต์แล้ว แต่การออกแบบให้มีขาเดียวมีที่แหล่ง Draugen เพียงที่เดียว มีปริมาณการผลิต 15,000-17,000 บาร์เรลเทียบเท่าน้ำมันดิบต่อวัน ”\n\nและไตรมาสที่ 4/2567 จะเปิด Hasselmus แหล่งย่อยที่เป็นแหล่งก๊าซธรรมชาติ เชื่อมต่อกับ Draugen (Production จะถือเป็นส่วนหนึ่งของ Draugen) คาดว่าจะมีปริมาณการผลิตรวม 25,000-27,000 บาร์เรลเทียบเท่าน้ำมันดิบต่อวัน และมีโอกาสที่จะสามารถเติบโตได้ 1-2 เท่าเป็น 40,000-60,000 บาร์เรลเทียบเท่าน้ำมันดิบต่อวัน ในอีก 2-3 ปีข้างหน้า",
    "น่าเป็นห่วง! กุนซือนอร์เวย์รับกังวลอาการบาดเจ็บโอเดการ์ด": "น่าเป็นห่วง! กุนซือนอร์เวย์รับกังวลอาการบาดเจ็บโอเดการ์ด\n\nกุนซือทีมชาตินอร์เวย์รับเป็นห่วงอาการบาดเจ็บของสตาร์ดังทัพปืนใหญ่ หลังเพิ่งชวดลงเล่นเกมล่าสุดให้สโมสร\n\nสตาเล โซลบัคเคน เฮดโค้ชทีมชาติ นอร์เวย์ ออกมายอบรับว่าค่อนข้างเป็นห่วงกับอาการบาดเจ็บของกัปตันทีมอย่าง มาร์ติน โอเดการ์ด\n\nกองกลางวัย 23 ปี ไม่ได้ลงเล่นในพรีเมียร์ลีกเกมล่าสุดให้ต้นสังกัดอย่างอาร์เซนอล ซึ่งบุกไปเอาชนะเบรนท์ฟอร์ด 3-0 เมื่อวันอาทิตย์ที่ผ่านมา เนื่องจากเจ้าตัวได้รับอาการบาดเจ็บบริเวณน่อง\n\n“เราได้ติดต่อกับเขา (มาร์ติน โอเดการ์ด), มิเกล อาร์เตต้า และ ทีมแพทย์ของอาร์เซนอลอยู่เสมอ ในตอนนี้ยังคงไม่มีการตัดสินใจใด ๆ ที่นั่น ดังนั้นยังคงมีความหวังสำหรับ โอเดการ์ด” โค้ชทีมชาตินอร์เวย์กล่าว\n\nแม้ว่าตัวนักเตะยังคงได้รับอาการบาดเจ็บ แต่เทรนเนอร์ทีมชาตินอร์เวย์ยังคงยืนยันว่า โอเดการ์ด ยังคงเป็นส่วนหนึ่งของทีม แม้ว่าตัวนักเตะยังไม่พร้อมสำหรับการลงเล่นก็ตาม\n\n“ตอนนี้เป็นสถานการณ์ที่ไม่ค่อยดีนัก ทุกอย่างมันเป็นเรื่องของการตัดสินใจในขั้นตอนสุดท้าย ว่าเขาสามารถลงเล่นได้ทั้งสองเกมหรือแค่เกมเดียว”\n\n“แน่นอนว่าพวกเราจะได้เจอเขาที่นอร์เวย์ ไม่ว่าจะเป็นในฐานะผู้เล่นในสนาม หรือการช่วยงานโค้ชที่ม้านั่งสำรองก็ตาม มันมีความหมายต่อทีม ถ้าเขาอยู่กับพวกเรา”",
    "ตัดช่องทางโกยเงิน! นอร์เวย์ไม่เห็นด้วยกับอียู ค้านแผนกำหนดเพดานราคาก๊าซนำเข้า": "หลังจากพูดคุยทางโทรศัพท์กับ อัวร์ซูลา ฟอน แดร์ ไลเอิน ประธานคณะกรรมาธิการยุโรป เป็นครั้งที่ 2 ในรอบไม่กี่วันที่ผ่านมา โจนาส การ์ สโตร์ นายกรัฐมนตรีนอร์เวย์ บอกว่าเขาเคลือบแคลงสงสัยต่อแนวคิดกำหนดเพดานราคาก๊าซธรรมชาติ\"เราเห็นพ้องพูดคุยกับอียูใกล้ชิดยิ่งขึ้นในอนาคต เกี่ยวกับข้อเสนอต่างๆ ที่วางอยู่บนโต๊ะ\" เขากล่าว \"เราพูดคุยหารือกันแบบเปิดใจ แต่เรารู้สึกเคลือบแคลงสงสัยเกี่ยวกับมาตรการกำหนดเพดานสูงสุดของราคาก๊าซ\"บรรดารัฐมนตรีพลังงานของยุโรปซึ่งพบปะหารือกันเมื่อวันศุกร์ที่แล้ว (9 ก.ย.) ในบรัสเซลส์ กล่าวว่า พวกเขาอยากให้กำหนดมาตรการต่างๆ โดยมีเป้าหมายเพื่อต่อสู้กับราคาก๊าซและค่าไฟที่พุ่งสูง ซึ่งบางส่วนในนั้นเรียกร้องให้กำหนดเพดานราคาก๊าซทั้งหมดที่นำเข้ามายังยุโรปในขณะที่คณะกรรมาธิการยุโรปข้อเสนอกำหนดเพดานราคาเฉพาะก๊าซที่นำเข้าจากรัสเซีย แต่หลายรัฐสมาชิก ในนั้นรวมถึงอิตาลี เรียกร้องกำหนดเพดานราคาก๊าซทั้งหมดที่รัฐสมาชิกอียูซื้อ โดยเน้นย้ำว่าก๊าซจากรัสเซียคิดเป็นสัดส่วนแค่ 9% ของปริมาณการนำเข้าก๊าซทั้งหมดของอียูคาดหมายทางคณะกรรมาธิการยุโรปจะนำเสนอร่างมาตรการฉุกเฉินทางพลังงานดังกล่าวในสัปดาห์นี้ ในขณะที่ตัวคณะกรรมการเองคัดค้านแนวคิดกำหนดเพดานราคาก๊าซทั้งหมดที่รัฐสมาชิกอียูซื้อ เนื่องจากเกรงว่าบรรดาผู้จัดหาก๊าซธรรมชาติเหลวทั้งหลายจะเบนเป้าสู่จุดหมายปลายทางอื่นๆ แทนนอร์เวย์ ซึ่งไม่ได้เป็นชาติสมาชิกอียู คือผู้ได้ประโยชน์จากราคาที่พุ่งสูงตามหลังรัสเซียรุกรานยูเครน ก่อนหน้านี้ พวกเขาปิดปากเงียบมาตลอดในประเด็นดังกล่าว จนกระทั่งออกมาแสดงจุดยืนคัดค้านล่าสุดทั้งนี้ นอร์เวย์เน้นย้ำว่าเป็นเรื่องสำคัญที่ความเคลื่อนไหวทางราคาต้องอ้างอิงอุปทานและอุปสงค์ โดยโต้แย้งว่ามันควรขึ้นอยู่บรรดาบริษัทน้ำมันและก๊าซที่จะเป็นผู้ต่อรองราคาในสัญญาซื้อขายต่างๆ ของพวกเขาเอง นอกจากนี้ พวกเขาเน้นด้วยว่าที่ผ่านมา บรรดาลูกค้ายุโรปเคยยืนกรานเกี่ยวกับสัญญาซื้อขายในทันที ไม่ใช่สัญญาณแบบคงที่ในระยะยาว\"เพดานราคาสูงสุดไม่ได้เปลี่ยนแปลงปัญหาพื้นฐานที่ว่า เกิดภาวะขาดแคลนก๊าซในยุโรป\" สโตร์กล่าวเมื่อเร็วๆ นี้ นอร์เวย์ ก้าวขึ้นมาแทนที่รัสเซียในฐานะผู้จัดหาหลักป้อนอุปทานก๊าซแก่ยุโรป สืบเนื่องจากการส่งมอบจากรัสเซียลดต่ำลงอย่างมาก ตามหลังมอสโกเปิดปฏิบัติการรุกรานยูเครน สวนทางกลับ นอร์เวย์ ที่มีการส่งมอบก๊าซไปยังยุโรปเพิ่มขึ้น 8%ราคาที่พุ่งสูงและกำลังผลิตที่เพิ่มขึ้น ก่อรายได้อย่างมหาศาลแก่นอร์เวย์ประมาณการว่ารายได้จากน้ำมันและก๊าซจะเพิ่มขึ้นสูงสุดสู่ระดับ 1.5 ล้านล้านโครเนอร์ (ประมาณ 5.5 ล้านล้านบาท) ในปีนี้ และ 1.9 ล้านล้านโครเนอร์ (ประมาณ 7.0 ล้านล้านบาท) ในปี 2023 ทุบสถิติเดิมที่เพิ่งทำเอาไว้เมื่อปีที่แล้ว 830,000 ล้านโครเนอร์\"แรงสนับสนุนสำคัญที่สุดที่นอร์เวย์สามารถทำได้ต่อสถานการณ์ปัจจุบันคือ คงไว้ซึ่งการผลิตก๊าซในระดับสูงสุดในอนาคต\" รัฐมนตรีน้ำมันและพลังงานของนอร์เวย์กล่าวย้ำ หลังจากก่อนหน้านี้เขาเคยคาดการณ์ในเดือนพฤษภาคม ว่า การส่งออกก๊าซของนอร์เวย์อาจแตะระดับ 122,000 ล้านลูกบาศก์เมตร สูงสุดเป็นประวัติการณ์อย่างไรก็ตาม ฝ่ายวิพากษ์วิจารณ์ปรากฏขึ้นทั้งในนอร์เวย์เองและต่างแดน ท่ามกลางคำกล่าวหาว่าพวกเขากำลังโกยเงินจากสงคราม \"ในขณะที่สงครามและภาวะขาดแคลนพลังงานกำลังลากยาว กระแสเงินที่กำลังล้นทะลักทางทิศเหนือ เป็นเรื่องที่น่าละอาย\" ดิอีโคโนมิสต์ หนังสือพิมพ์รายสัปดาห์ของสหราชอาณาจักรเขียนเมื่อสัปดาห์ที่แล้ว(ที่มา : เอเอฟพี)",
    "“อินโดนีเซีย-นอร์เวย์” ร่วมลงนามมอบรางวัลการคุ้มครองป่าฝน": "สำนักข่าวต่างประเทศรายงานจากกรุงจาการ์ตา ประเทศอินโดนีเซีย เมื่อวันที่ 13 ก.ย. ว่า การปกป้องป่าไม้เป็นกุญแจสำคัญในการบรรลุเป้าหมายด้านสภาพอากาศ ทว่านักสิ่งแวดล้อมหลายคนกล่าวโทษอินโดนีเซีย เรื่องการตัดไม้ทำลายป่าอย่างอิสระ โดยอนุญาตให้บริษัทหลายแห่งแผ้วถางที่ดิน เพื่อสร้างพื้นที่เพาะปลูกใหม่ได้\n\nขณะที่กระทรวงสภาพภูมิอากาศและสิ่งแวดล้อมนอร์เวย์ กล่าวในแถลงการณ์ว่า รัฐบาลจาการ์ตาอ้างถึงความคืบหน้าด้วยอัตราการสูญเสียป่าไม้ปฐมภูมิที่ลดลง 5 ปีติดต่อกัน และรัฐบาลออสโลจะมอบรางวัลให้กับ “ผลงานตามผลลัพธ์” ของอินโดนีเซีย สำหรับการลดการปล่อยมลพิษ\n\nIndonesia has signed a new climate deal with Norway aimed at slowing and preventing forest loss in Indonesia, home to the world's third-biggest expanse of tropical rainforest.\n\n\n\nNow reading https://t.co/yQMheASRlv via @mongabay — Global Forest Watch (@globalforests) September 12, 2022\n\nอย่างไรก็ตาม นักเคลื่อนไหวด้านสิ่งแวดล้อมกล่าวว่าข้อตกลงดังกล่าวจะไม่เปลี่ยนแปลงสถานการณ์ในอินโดนีเซีย เนื่องจากพื้นที่ป่าฝนอันกว้างใหญ่ยังคงถูกทำลายเพื่อทำพื้นที่เพาะปลูกต้นปาล์มและไม้ซุง ซึ่งคุกคามพืชและสัตว์ที่ใกล้สูญพันธุ์ และผลักดันให้ชนพื้นเมืองออกจากที่ดินของพวกเขา\n\nแม้อินโดนีเซียจะเคยลงนามในข้อตกลงการตัดไม้ทำลายป่าครั้งสำคัญเมื่อปี 2553 ซึ่งนอร์เวย์เสนอเงินให้อินโดนีเซียราว 1,000 ล้านดอลลาร์สหรัฐ เพื่อลดการปล่อยมลพิษ แต่รัฐบาลจาการ์ตากลับยกเลิกข้อตกลงเมื่อปีที่แล้ว โดยกล่าวว่าไม่เห็นจำนวนเงินที่เพียงพอ ขณะที่นักวิพากษ์วิจารณ์หลายคนระบุว่า ข้อตกลงดังกล่าวไม่มีประสิทธิภาพ และเป็นการเหยียบย่ำสิทธิของชุมชนพื้นเมือง\n\nRain forest destruction in Indonesia decreased in 2017.\n\nThanks to determined measures by government and business.\n\nInnovative partnership with Norway contributed. Great news for climate and environment. For orangutans and tigers.????????????\n\n\n\npic.twitter.com/75QX5phV4H — Erik Solheim (@ErikSolheim) February 20, 2019\n\nทั้งนี้ทั้งนั้น ภายใต้ข้อตกลงฉบับใหม่ นอร์เวย์จะส่งเงินเบื้องต้นจำนวน 56 ล้านดอลลาร์สหรัฐ (ประมาณ 2,000 ล้านบาท) ให้รัฐบาลจาการ์ตา สำหรับการตัดไม้ทำลายป่าที่ลดลงในปี 2559-2560 และจะจ่ายเงินเพิ่มให้กับการลดลงในช่วงเวลาหลายปี ภายหลังการตรวจสอบการตัดไม้ทำลายป่าที่ลดลง ซึ่งหมายความว่ารัฐบาลจาการ์ตาอาจได้รับเงินหลายร้อยล้านดอลลาร์สหรัฐเลยทีเดียว.\n\nเครดิตภาพ : GETTY IMAGES",
    "ชมคลิป: กองทุนความมั่งคั่งแห่งนอร์เวย์ปักธง Net Zero ทุกบริษัทที่ลงทุน จ่อขายหุ้นหากหลุดเป้าหมาย – THE STANDARD": "กองทุนบำเหน็จบำนาญข้าราชการนอร์เวย์ หรือ The Norwegian Government Pension Fund ซึ่งเป็นกองทุนความมั่งคั่งแห่งชาติที่ใหญ่ที่สุดในโลก มีมูลค่าสินทรัพย์ราว 1.2 ล้านล้านดอลลาร์ เริ่มกำหนดเป้าหมาย Net Zero หรือการปล่อยก๊าซเรือนกระจกเป็นศูนย์สำหรับบริษัทที่กองทุนเข้าลงทุน โดยเบื้องต้นได้กำหนดให้บริษัทใดๆ ก็ตามที่กองทุนถือหุ้นต้องบรรลุเป้าหมาย Net Zero ภายในปี 2050 ซึ่งสอดคล้องกับนักลงทุนทั่วโลกจำนวนมาก\n\nติดตาม รายการ Morning Wealth ทุกวัน จันทร์ – ศุกร์ เวลา 7.00-8.00 น. ทาง Facebook และ YouTube ของ THE STANDARD WEALTH\n\nอัปเดตข่าวสารจากสำนักข่าวเศรษฐกิจ ธุรกิจ และการลงทุน โดยทีมข่าว THE STANDARD ได้ที่ https://thestandard.co/wealth/",
    "นอร์เวย์เผยผลวิจัยพบอัตราผู้ติดเชื้อถึง 46 เปอร์เซ็นต์มีโอกาสติดลองโควิด": "'นอร์เวย์' เผยผลวิจัย พบผู้ป่วยโควิดสายพันธุ์อู่ฮั่น 46 เปอร์เซ็นต์มีอาการลองโควิด ขณะกลุ่มผู้มีปัญหาสมาธิ-ความจำพบมีอาการถึงปีครึ่ง\n\nสำนักข่าวอิศรา (www.isranews.org) รายงานสถานการณ์เกี่ยวกับการระบาดของไวรัสโควิด-19 หรือโคโรน่าไวรัสว่าที่ประเทศนอร์เวย์โดยมหาวิทยาลัยเบอร์เกนและโรงพยาบาลมหาวิทยาลัยเฮาเคแลนด์ได้ออกมาเปิดเผยผลวิจัยพบว่ามีผู้ป่วยโควิดที่มีอาการลองโควิดมากกว่าที่เคยเชื่อกันไว้ในตอนแรก\n\n“พบว่ามากถึง 46 เปอร์เซ็นต์ของผู้ที่ติดโควิดในรายงานการศึกษาของเรานั้นพบว่ามีปัญหากับผลของโควิดในระยะยาว ซึ่งนี่ถือว่าเป็นจำนวนที่มาก” พญ.นีน่า แลงจ์แลนด์ ศาสตราจารย์และผู้เชี่ยวชาญด้านเวชศาสตร์การติดเชื้อที่มหาวิทยาลัยเบอร์เกนกล่าว\n\nการศึกษาดังกล่าวนั้นพบว่าเริ่มต้นขึ้นตั้งแต่ตอนต้นของการระบาด ก่อนที่กลุ่มทดลองจำนวน 233 รายจะได้รับการปกป้องจากวัคซีน ซึ้งแม้ว่ากลุ่มผู้ที่มีอาการลองโควิดนั้นจะรวมไปถึงผู้ที่ป่วยด้วยอาการโควิดที่ไม่รุนแรงอาทิไอและปวดหัว และพบว่า 39 เปอร์เซ็นต์ในกลุ่มนี้ยังคงมีอาการเหนื่อยล้าแม้ว่าระยะเวลาจะผ่านไปหกเดือนแล้ว\n\nมีรายงานพบว่า 22 เปอร์เซ็นต์นั้นยังคงมีอาการเกี่ยวข้องกับความยากลำบากในการจดจ่อ และ 21 เปอร์เซ็นต์มีอาการเกี่ยวกับความทรงจำ\n\nและนอกจากนี้ยังพบด้วยว่าผู้ที่มีปัญหากับสมาธิและความทรงจำนั้น อาการของคนกลุ่มนี้พบว่าแย่ลงแม้ว่าเวลาจะผ่านไปถึงหนึ่งปีครึ่งแล้วก็ตาม\n\nโดยนักวิจัยกำลังพยายามจะศึกษาว่าทำไมอาการของคนกลุ่มนี้นั้นถึงแย่ลง\n\n“ทุกคนที่อยู่ในกระบวนการศึกษานั้นเป็นผู้ติดโควิดสายพันธุ์อู่ฮั่นซึ่งเป็นสายพันธุ์แรกเริ่ม แต่เราเห็นสัญญาณแล้วว่าสายพันธุ์ใหม่อาจจะก่อให้เกิดปัญหาค่อนข้างมากได้ แม้ว่าอาการติดป่วยจะรุนแรงน้อยกว่ามากก็ตาม” พญ.แลงจ์แลนด์ กล่าว\n\nเรียบเรียงจาก:sciencenorway.no/covid19-epidemic-virus/long-covid-46-per-cent-of-covid-infected-people-in-a-norwegian-study-report-long-term-effects/2066372",
    "เส้นทางลงทุนกลุ่มบางจาก OKEA นอร์เวย์ เติบโตจากต้นน้ำ": "แนวโน้มวิกฤติพลังงานจากสงครามรัสเซีย-ยูเครน ยังมีโอกาสลากยาวไปราว 2-3 ปี ดังนั้น การขยายการลงทุนในกลุ่มธุรกิจพลังงานยังมีความจำเป็นเพื่อสร้างการเติบโตให้กับธุรกิจต้นน้ำ\n\nบริษัท บางจาก คอร์ปอเรชั่น จำกัด (มหาชน) ดำเนินธุรกิจ 5 กลุ่มหลักคือ1. กลุ่มธุรกิจโรงกลั่นและการค้าน้ำมัน 2. กลุ่มธุรกิจการตลาด มีสถานีบริการน้ำมันกว่า 1,200 แห่ง เสริมด้วยธุรกิจ Non – oil ผ่านธุรกิจต่าง ๆ 3. กลุ่มธุรกิจพลังงานไฟฟ้า ผ่านการดำเนินธุรกิจผลิตไฟฟ้าจากพลังงานหมุนเวียนของ บมจ.บีซีพีจี 4. กลุ่มธุรกิจผลิตภัณฑ์ชีวภาพ ดำเนินการภายใต้ บมจ.บีบีจีไอ ผู้ประกอบธุรกิจผลิตและจำหน่ายเชื้อเพลิงชีวภาพที่ใหญ่ที่สุดในประเทศไทย และกำลังขยายสู่ธุรกิจผลิตภัณฑ์ชีวภาพมูลค่าสูงและ 5. กลุ่มธุรกิจทรัพยากรธรรมชาติและธุรกิจใหม่ ทั้งนี้ เพื่อพัฒนาธุรกิจต้นน้ำ ที่ผ่านมาในปี 2561 กลุ่มบางจากได้ร่วมลงทุนและเป็นผู้ถือหุ้นหลักในบริษัท OKEA ASA ผู้พัฒนาและผลิตปิโตรเลียมในนอร์เวย์ โดยได้พัฒนาบริษัท OKEA ไปสู่การเป็นผู้ดำเนินการ (operator) ในแหล่งผลิตที่ดำเนินการไปแล้วครึ่งหรือค่อนอายุการใช้งาน ในบริเวณไหล่ทวีปของนอร์เวย์ ปัจจุบัน บริษัท OKEA ได้กลายเป็นหนึ่งในธุรกิจสำคัญของบริษัท บางจาก โดยเฉพาะในมุมมองด้านยุทธศาสตร์การเติบโตในระยะยาว และในแง่การพัฒนาศักยภาพทางธุรกิจปิโตรเลียมที่รับผิดชอบต่อสิ่งแวดล้อม ชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจากและกรรมการผู้จัดการใหญ่ บริษัทบางจาก คอร์ปอเรชั่น จำกัด (มหาชน) ในฐานะประธานกรรมการ OKEA กล่าวว่า การดำเนินธุรกิจในสภาวะตลาดมีความผันผวน สิ่งสำคัญจึงต้องบริหารจัดการตั้งแต่ต้นน้ำ เป็นหนึ่งในยุธศาสตร์หลักกลุ่มบางจากฯ\n\nทั้งนี้ ภายหลังบางจาก แยกออกมาจาก บริษัท ปตท.จำกัด (มหาชน) หรือ PTT ปี 2015 วงจรราคาน้ำมันที่มีทั้งขึ้นและลง จึงคิดว่าธุรกิจต้นน้ำจะเป็นภาระกิจหลัก ซึ่งความมั่นคงทางพลังงานมีความสำคัญอย่างยิ่งต่อกลยุทธ์ในระยะยาวของกลุ่มบางจาก โดยธุรกิจสำรวจและผลิตปิโตรเลียมจะมีบทบาทสำคัญต่อการดำเนินธุรกิจตามกลยุทธ์ดังกล่าว OKEA ถือเป็น flagship ในการบรรลุภารกิจนี้และเป็นหนึ่งในเสาหลักของกลุ่มบางจาก มีการเติบโตอย่างต่อเนื่อง โดยเฉพาะอย่างยิ่งในช่วงที่ราคาเชื้อเพลิงสูงขึ้นทั่วโลกในช่วงปีที่ผ่านมา ชัยวัฒน์ กล่าวว่า ระหว่างทางก่อนจะลงทุนได้เรียนรู้เยอะ ดังนั้นการจะลงทุนในแหล่งใหม่จึงมีเงื่อนพิจารณา 3 เรื่องหลัก คือ 1. การที่ OKEA จะเข้าไปลงทุนเซ้งต่อกิจการจะต้องมีแหล่งสำรองน้ำมันใต้ดินเหลือตั้งแต่ 7-10 ปี 2. ต้นทุนปากหลุมราว 5-10 ดอลลาร์ต่อบาร์เรล หรือไม่เกิน 30 ดอลลาร์ต่อบาร์เรล และ 3. ต้องมีพันธมิตรเข้าร่วมลงทุนด้วย ทั้งนี้ ช่วงต้นปี OKEA มีเจรจาเข้าซื้อและควบรวมกิจการราว 7 ดีล โดยบรรลุการเจรจาแล้ว 2 ดีล คาดว่าปี 2566 จะปิดดีลได้อีก 2 ดีล ในพื้นที่แถบยุโรปและยังมองการลงทุนในกลุ่มประเทศอาเซียนด้วย โดยเฉพาะการเข้าซื้อต่อแหล่งเดิมจะทำให้ลดระยะเวลาและทำรายได้ให้บริษัทได้รวดเร็วกว่าการเข้าไปลงทุนในแหล่งใหม่ และหากเทียบราคาก๊าซธรรมชาติแรกที่ลงทุนได้ปรับจาก 40 เป็น 350 ดอลลาร์ต่อล้านบีทียู ส่วนราคาน้ำมันดิบก็มีขึ้นลงบ้างแต่ยังอยู่ระดับที่มีกำไร เพราะต้นทุนราคาปากหลุมเป็นต้นทุนคงที่ต่ำมาก หากเทียบกับราคาปัจจุบัน",
    "คนนี้ห้ามเจ็บ \"แมนฯ ซิตี้\" ส่งนักกายภาพตามประกบ \"ฮาลันด์\" ถึงแคมป์ทีมชาตินอร์เวย์": "วันที่ 20 ก.ย. 65 \"เรือใบสีฟ้า\" แมนเชสเตอร์ ซิตี้ สโมสรยักษ์ใหญ่แห่งศึกพรีเมียร์ลีก อังกฤษ ตัดสินใจส่ง มาริโอ ปาฟุนดี หนึ่งในทีมแพทย์ของสโมสร ไปช่วยดูแล เออร์ลิง ฮาลันด์ กองหน้าจอมถล่มประตู ที่ซัดไปแล้ว 14 ประตู จากการลงเล่น 10 นัดรวมทุกรายการในฤดูกาลนี้อย่างใกล้ชิด ในช่วงโปรแกรมพักเบรกทีมชาติ เพื่อให้แน่ใจว่า ฮาลันด์ จะกลับมาสู่สโมสรด้วยสภาพร่างกายที่สมบูรณ์ที่สุด\n\nขณะที่ สตาเล โซลบัคเคน กุนซือทีมชาตินอร์เวย์ ระบุว่า ทีมมีผู้เล่น 26-27 คน ดังนั้นการมีนักกายภาพบำบัดแค่ 2 คนนั้นไม่เพียงพออย่างแน่นอน ดังนั้นจึงเป็นเรื่องดีที่ ปาฟุนดี จะเข้ามาเป็นนักกายภาพบำบัดคนที่ 3 ของทีม แน่นอนว่าไม่ใช่เรื่องบังเอิญที่ ปาฟุนดี มาจากแมนเชสเตอร์ ซิตี้ และ ฮาลันด์ ก็เป็นส่วนหนึ่งของเรื่องนั้น แต่เขาก็จะทำงานร่วมกับผู้เล่นคนอื่นๆ ด้วยเช่นกัน ไม่ใช่มาดูแลแค่ฮาลันด์\n\nทั้งนี้ แมนเชสเตอร์ ซิตี้ เคยทำแบบนี้กับทั้ง เควิน เดอ บรอยน์ ที่ทีมชาติเบลเยียม และ เซร์คิโอ อเกวโร ที่ทีมชาติมาแล้ว และอีกเหตุผลสำคัญที่ เรือใบสีฟ้า ตัดสินใจส่งนักกายภาพบำบัดไปช่วยดูแล ฮาลันด์ ในครั้งนี้ก็เพราะฮาลันด์ มีประวัติการบาดเจ็บที่ไม่ค่อยดีนักในฤดูกาลที่ผ่านมากับ โบรุสเซีย ดอร์ทมุนด์ นั่นเอง",
    "นอร์เวย์ประกาศว่าจะใช้ Ethereum เป็นเครือข่ายหลักในสร้าง “สกุลเงินดิจิทัลของประเทศ”": "คริปโตเคอร์เรนซี และ โทเคนดิจิทัลมีความเสี่ยงสูง ท่านอาจสูญเสียเงินลงทุนได้ทั้งจํานวน โปรดศึกษาและลงทุนให้เหมาะสมกับระดับความเสี่ยงที่ยอมรับได้",
    "กังหันลมแกนดิ่งหมุนสลับ ช่วยเพิ่มกำลังผลิตกระแสไฟฟ้า": "กังหันลมลอยน้ำแกนดิ่งหมุนสลับ เป็นกังหันลมรูปแบบใหม่ที่ออกแบบโดยบริษัทสตาร์ตอัปนอร์เวย์ สามารถผลิตกระแสไฟฟ้าได้มากกว่ากังหันลมที่มีขนาดใหญ่ที่สุดถึง 2 เท่า\n\nไฟฟ้าเป็นพลังงานที่จำเป็นต่อชีวิตมนุษย์ จึงทำให้เกิดการผลิตกระแสไฟฟ้าพลังงานทางเลือกเพิ่มมากขึ้น เพื่อให้เพียงพอกับการใช้สอย \"กังหันลม\" เป็นหนึ่งวิธีการผลิตที่ได้รับความนิยม แต่การที่กังหันลมจะผลิตกระแสไฟฟ้าได้มากหรือน้อยนั้นขึ้นอยู่กับปริมาณลม หากรับลมได้น้อยก็จะผลิตกระแสไฟฟ้าได้น้อย วิศวกรในประเทศนอร์เวย์จึงได้พัฒนากังหันลมแกนดิ่งหมุนสลับที่ดักลมได้ทุกทิศทาง และสร้างพลังงานได้ตลอดเวลา\n\nบริษัทสตาร์ตอัปในประเทศนอร์เวย์ ได้พัฒนากังหันลมที่หมุนรับลมในแนวตั้งตามแกนเสาแทนกังหันลมแนวราบที่นิยมใช้กัน โดยกังหันลมนี้มีชื่อเรียกว่า กังหันลมแกนดิ่งหมุนสลับ หรือ CRVT (Contra-Rotating Vertical Turbine) ซึ่งเป็นกังหันลมแบบลอยน้ำได้ (Floating Turbine) มีความสูง 400 เมตร และเป็นมิตรกับสิ่งแวดล้อม\n\nกังหันลมตัวนี้จะผลิตกระแสไฟฟ้าได้ถึง 40 เมกะวัตต์ (MW) ซึ่งเป็นกำลังไฟฟ้าที่สูงเป็น 2 เท่าของกังหันลมหมิงหยาง สมาร์ตเอเนอร์จี (MingYang Smart Energy) ซึ่งเป็นกังหันลมที่ใหญ่ที่สุดในปัจจุบัน โดยมีความสูง 242 เมตร และผลิตกระแสไฟฟ้าได้ 16 เมกะวัตต์ (MW)\n\nกลไกการทำงานของกังหันลมแกนดิ่งหมุนสลับได้รับการออกแบบให้มีประสิทธิภาพสูง โดยทำให้ใบพัดแกนดิ่งแบบคู่แต่ละใบหมุนวนในทิศทางตรงกันข้ามตามแนวแกนดิ่ง และทำให้ใบพัดที่อยู่ด้านล่างติดกับทุ่นลอยน้ำที่มีขนาดใหญ่ เพื่อรองรับอากาศที่ไหลผ่านและสร้างกระแสลมหมุนใบพัด ซึ่งจะช่วยปั่นเครื่องกำเนิดกระแสไฟฟ้าได้อย่างต่อเนื่อง\n\n\"กังหันลมแกนดิ่งหมุนสลับ\" เป็นอุปกรณ์ที่เป็นมิตรกับสิ่งแวดล้อม เนื่องจากมีน้ำหนักที่เบา ลอยน้ำได้ ไม่ต้องปักโครงสร้างของกังหันลงสู่ทะเล ติดตั้งได้ทุกที่ และมีการออกแบบจากวัสดุรีไซเคิล อีกทั้งยังช่วยลดผลกระทบต่อสิ่งมีชีวิต เช่น นกที่บินเหนือท้องทะเล เพราะความเร็วรอบต่ำของใบพัดจะทำให้เกิดอันตรายกับนกน้อยลง และการตั้งแบบเอียงยังช่วยลดแรงลม การสั่นสะเทือนอย่างกะทันหันที่อาจสร้างความเสียหายกับตัวกังหันลมได้\n\nแต่การนำกังหันลมแกนดิ่งหมุนสลับมาใช้ยังเป็นเพียงแนวคิดเท่านั้น เพราะยังอยู่ในระหว่างการพัฒนาของบริษัทผู้ผลิต โดยจะมีการเปิดตัวกังหันลมขนาด 3 เมกะวัตต์ (MW) เพื่อทำการทดสอบและนำไปสู่การผลิตจริงในอีก 4 ปีข้างหน้า และคาดว่ากังหันลมขนาดจริง 400 เมตรนั้นจะพร้อมใช้งานได้ในอีก 7 ปีข้างหน้า หรือภายในปี 2029\n\n\n\nที่มาข้อมูล: worldwidewind, newatlas, interestingengineering\n\nที่มาภาพ: worldwidewind\n\n“รอบรู้ ดูกระแส ก้าวทันโลก” ไปกับ Thai PBS Sci & Tech",
    "กลุ่ม \"บางจาก\" เผยกลยุทธ์ปรับตัวหลังเกิดวิกฤตพลังงาน ใช้ \"OKEA ASA\" นอร์เวย์ เป็นหัวหอกการเติบโตในธุรกิจต้นน้ำ": "กลุ่ม \"บางจาก\" โชว์ความสำเร็จในการขยายธุรกิจสู่ต้นน้ำจากการลงทุนในแหล่งทรัพยากรธรรมชาติที่นอร์เวย์ ประเทศที่มีการดูแลสิ่งแวดล้อมดีที่สุดในโลก มีอุตสาหกรรมสำรวจและผลิตปิโตรเลียมที่ได้รับการยอมรับว่ามีมาตรฐานสูง มีการจัดเก็บภาษีคาร์บอนเพื่อลดปริมาณการปล่อยคาร์บอนไดออกไซด์ โดยในช่วงครึ่งปีแรกของปี 2565 นี้ ประมาณ 30% ของ EBITDA ของกลุ่มบางจาก เป็น EBITDA ที่เกิดจากการดำเนินธุรกิจสำรวจและผลิตปิโตรเลียมผ่านบริษัท OKEA ASA ซึ่งบริษัทฯ เป็นผู้ถือหุ้นรายใหญ่ (45.7%) พร้อมนำความสำเร็จมาเป็นต้นแบบต่อยอดขยายการลงทุนในธุรกิจสำรวจและผลิตปิโตรเลียมเพิ่มเติม เพื่อส่งเสริมความมั่นคงด้านพลังงานควบคู่ไปกับการเปลี่ยนผ่านสู่พลังงานสะอาด ล่าสุดปรับกลยุทธ์ปรับตัวหลังเกิดวิกฤตพลังงาน ใช้บริษัท \"OKEA ASA\" นอร์เวย์ เป็นหัวหอกสร้างการเติบโตให้กับธุรกิจต้นน้ำ เผยเจรจาจ่อปิดดีลเพิ่ม 6-7 ดีล ชี้ผลสำเร็จการลงทุนประสบความสำเร็จอย่างสูง แจงเงื่อนไขในการพิจารณาลงทุน 3 เรื่องหลักนายชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจาก และกรรมการผู้จัดการใหญ่ บริษัท บางจาก คอร์ปอเรชั่น จำกัด (มหาชน) ในฐานะประธานกรรมการ บริษัท OKEA ASA ประเทศนอร์เวย์ ผู้ประกอบธุรกิจสำรวจและผลิตน้ำมันดิบและก๊าซธรรมชาติที่จดทะเบียนในตลาดหลักทรัพย์ออสโล กล่าวว่า ความมั่นคงทางพลังงานมีความสำคัญอย่างยิ่งต่อกลยุทธ์ในระยะยาวของกลุ่มบางจาก ซึ่งธุรกิจสำรวจและผลิตปิโตรเลียมนับว่ามีบทบาทสำคัญต่อการดำเนินธุรกิจตามกลยุทธ์ดังกล่าว OKEA ถือเป็น flagship ในการบรรลุภารกิจนี้ และถือเป็นหนึ่งในเสาหลักของกลุ่มบางจาก มีการเติบโตอย่างต่อเนื่อง โดยเฉพาะอย่างยิ่งในช่วงที่ราคาเชื้อเพลิงสูงขึ้นทั่วโลกในช่วงครึ่งแรกของปี 2565 OKEA มีรายได้จากการขายน้ำมันดิบและก๊าซธรรมชาติรวม 10,239 ล้านบาท เพิ่มขึ้น148% จาก 4,133 ล้านบาทในช่วงเดียวกันของปีก่อนหน้า และมี EBITDA เพิ่มขึ้นเป็น 7,833 ล้านบาท เพิ่มขึ้น 288% จาก EBITDA ครึ่งแรกของปี 2564 โดยมีปัจจัยหลักมาจากราคาน้ำมันดิบที่ปรับตัวเพิ่มขึ้น เนื่องจากอุปทานที่ตึงตัวจากสถานการณ์ความขัดแย้งระหว่างรัสเซียกับยูเครนที่ยังคงยืดเยื้อ และความต้องการใช้พลังงานทั่วโลกสูงขึ้น หลังจากการผ่อนคลายมาตรการควบคุมการแพร่ระบาดของโควิด-19 ในหลายประเทศOKEA มีแหล่งปิโตรเลียมในนอร์เวย์รวมทั้งสิ้น 4 แหล่งปัจจุบัน OKEA มีแหล่งปิโตรเลียมในประเทศนอร์เวย์รวมทั้งสิ้น 4 แหล่ง ได้แก่ แหล่ง Draugen ที่ถือหุ้นในสัดส่วน 44.56% แหล่ง Gjoa (12%) แหล่ง Yme (15%) แหล่ง Ivar Aasen (2.77%) โดยมีปริมาณการผลิตปิโตรเลียมทั้งหมดในส่วนของ OKEA รวมประมาณ 20,000 บาร์เรลเทียบเท่าน้ำมันดิบต่อวัน โดย OKEA เริ่มจากการเข้าเป็น operator ในแหล่ง Draugen จาก Shell และมีการพัฒนาแหล่งผลิตใหม่ๆ อย่างต่อเนื่องทำให้ปริมาณการผลิตปิโตรเลียมของ OKEA จะปรับตัวเป็นกว่า 25,000 บาร์เรลเทียบเท่าน้ำมันดิบต่อวันในปลายปีนี้ รวมถึงยังสามารถปรับปรุงกระบวนการผลิตของแหล่ง Draugen ให้มีประสิทธิภาพสูงขึ้น ทำให้สามารถยืดระยะเวลาในการผลิตออกไปจากเดิมที่คาดการณ์ว่าจะผลิตได้ถึงปี ค.ศ. 2027 เป็น ค.ศ. 2035 และยังได้รับการชมเชยจากกระทรวงปิโตรเลียมของนอร์เวย์อีกด้วย ทั้งนี้ ในช่วงครึ่งปีแรกที่ผ่านมา OKEA มีสัดส่วนการผลิตน้ำมันดิบคิดเป็น 61% และก๊าซธรรมชาติ 39% ซึ่งก๊าซธรรมชาติถือว่าเป็นเชื้อเพลิงที่มีบทบาทสำคัญสำหรับการเปลี่ยนผ่านด้านพลังงานใช้หัวหอกธุรกิจต้นน้ำใช้ OKEA ASA นอร์เวย์ เป็นฐานนายชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจาก และกรรมการผู้จัดการใหญ่ บริษัท บางจาก คอร์ปอเรชั่น จำกัด (มหาชน) ในฐานะประธานกรรมการ บริษัท OKEA ASA ประเทศนอร์เวย์ ผู้ประกอบธุรกิจสำรวจและผลิตน้ำมันดิบและก๊าซธรรมชาติที่จดทะเบียนในตลาดหลักทรัพย์ออสโล กล่าวว่า จากการประชุมบอร์ด OKEA ล่าสุด ได้ประเมินว่าแนวโน้มวิกฤตด้านพลังงานหลังจากสงครามรัสเซีย-ยูเครนมีโอกาสที่จะลากยาวไป 3 ปี บริษัทจึงได้มุ่งขยายการลงทุนในส่วนของธุรกิจต้นน้ำโดยผ่าน OKEA ซึ่งเป็นบริษัทสตาร์ทอัพ แฟลกชิปในเครือบางจากให้มากขึ้น เพื่อสร้างการเติบโตให้กับธุรกิจต้นน้ำ (ทรัพยากรธรรมชาติและธุรกิจใหม่)OKEA เร่งปิดดีลพร้อมเจรจาเพิ่ม 6-7 ดีลในช่วงต้นปีแรก OKEA สามารถบรรลุการเจรจาเข้าซื้อและควบรวมกิจการ (M&A) ไปแล้ว 2 ดีล จากทั้งหมดที่ได้มีเจรจาไป 6-7 ดีล คาดว่าจากนี้ไปจนถึงสิ้นปีจะสามารถปิดดีลได้อีก 2 ดีล ซึ่งจะอยู่ในแถบ NCR (ยุโรป) ส่วนเม็ดเงินลงทุน M&A นั้นไม่ได้เป็นงบประมาณที่วางไว้ในกรอบ แต่จะขึ้นอยู่กับการเจรจาต่อรอง ทั้งนี้คาดว่าใน 2-3 ปีข้างหน้ากำลังการผลิตของ OKEA จะสามารถเติบโตได้ 1-2 เท่าตัวจาก 20,000 บาร์เรลเทียบเท่าน้ำมันดิบต่อวัน เป็น 40,000-60,000 บาร์เรลเทียบเท่าน้ำมันดิบต่อวัน“ที่ผ่านมาการลงทุนใน OKEA ประสบความสำเร็จอย่างมากสามารถผลิตได้มากกว่าแผนที่วางไว้ จากเดิมคาดว่าแหล่งดราเกนคาดว่าจะสามารถผลิตน้ำมันได้ถึงปี 2027แต่ปัจจุบันสามารถยืดอายุการผลิตไปถึงปี 2035 อีกทั้งช่วงครึ่งปีแรกที่ผ่านมา OKEA ยังมี EBITDA สูงเป็นสัดส่วน 30% ของธุรกิจต้นน้ำในกลุ่มบางจาก เราได้ปรับโครงสร้างหลายอย่าง ทำให้ต้นปีที่ผ่านมา OKEA มีหนี้สินติดลบ หมายถึงมีรายได้มากกว่าหนี้สิน ซึ่งทำให้มีกระแสเงินสดจำนวนมาก ประกอบกับทางรัฐบาลนอร์เวย์มีนโยบายส่งเสริมและกระตุ้นการลงทุนโดยจะลดภาษีให้กับธุรกิจที่นำรายได้ไปลงทุนขุดเจาะต่อไม่ว่าจะเจอหรือไม่เจอน้ำมันก็จะได้รับการลดหย่อนภาษี 78% แต่หากไม่มีการลงทุนต่ออาจจะต้องถูกเรียกเก็บภาษีมากกว่า 80% ดังนั้นจึงเหมาะสมจะขยายการลงทุน”บางจากบุกลงทุนยึด 3 เงื่อนไขเป็นหลักสำหรับการจะเข้าไปลงทุนในแหล่งใหม่นั้นเป็นสิ่งที่บางจากให้ความสำคัญ โดยมีเงื่อนไขในการพิจารณา 3 เรื่องหลัก คือ แหล่งที่จะเข้าไปลงทุนนั้นจะต้องมี 3 เรื่อง คือ OKEA จะเข้าไปลงทุนเซ้งต่อกิจการเหมืองที่ปริมาณสำรองน้ำมันดิบเหลือตั้งแต่ 7-10 ปี 2) ต้องมีต้นทุนปากหลุมไม่เกิน 30 เหรียญสหรัฐต่อบาร์เรล และ 3) จะต้องมีพันธมิตรเข้าไปร่วมลงทุนด้วย“หลักการสำคัญของการขยายลงทุนจะต้องมีวินัยอย่างมาก เพราะการเข้าไปซื้อหรือควบรวมกิจการไม่ใช่การชอปปิ้ง ต้องพิจารณาอย่างรอบด้าน ซึ่งตอนนี้ OKEA มีกระแสเงินสดเหลือเป็นจำนวนมาก การเข้าไปลงทุน และการเข้าซื้อแหล่งเดิมจะทำให้ลดระยะเวลาในการทำรายได้กลับสู่บริษัทได้รวดเร็วมากขึ้นหากเทียบกับการเข้าไปลงทุนสำรวจและขุดเจาะที่ใช้เวลานานซึ่งจะไม่ทันกับจังหวะที่ราคาพลังงานปรับตัวสูงขึ้น““ในช่วงที่ผ่านมาจากวิกฤตรัสเซีย-ยูเครนทำให้ระดับราคาพลังงานที่ปรับตัวสูงขึ้นส่งผลดีต่อธุรกิจ OKEA อย่างมาก โดยเฉพาะหากเทียบราคาก๊าซธรรมชาติที่ปรับขึ้นจาก 40 เป็น 350 เหรียญสหรัฐต่อบาร์เรลเทียบเท่าน้ำมันดิบต่อวัน หลังวิกฤตเราส่งออกก๊าซธรรมชาติไปยังอังกฤษก็ต้องเร่งเปิดวาล์วเต็มที่ เพราะตอนนี้ตลาดมีความต้องการสำรองก๊าซเพื่อรองรับเข้าสู่ฤดูหนาว ส่วนราคาน้ำมันดิบก็มีขึ้นลงมาบ้างยังอยู่ระดับที่มีกำไร เพราะต้นทุนราคาปากหลุมที่เป็นต้นทุนคงที่ต่ำมากหากเทียบกับราคาในปัจจุบัน แต่ถึงอย่างไร ประเด็นความมั่นคงทางพลังงานมีความสำคัญอย่างยิ่งต่อกลยุทธ์ในระยะยาวของกลุ่มบางจาก”นายชัยวัฒน์กล่าวเพิ่มเติมว่า ในช่วง 5 ปีบริษัทยังคงสัดส่วน EBITDA จากธุรกิจน้ำมัน 30-40% ธุรกิจโรงกลั่น 20-30% ธุรกิจไฟฟ้า 20-30% และธุรกิจใหม่ด้านชีวภาพอีก 10%“ก๊าซธรรมชาติและน้ำมันจะเป็นแหล่งพลังงานหลักของโลกไปอีกหลายทศวรรษ เราจะอยู่กับพลังงานฟอสซิลอย่างไรเพื่อโลกยั่งยืน บางจากฯ มุ่งให้ความสำคัญต่อการสร้างสมดุลระหว่างความท้าทายด้านพลังงาน 3 ด้าน คือ ความมั่นคงด้านพลังงาน (Energy Security) การเข้าถึงพลังงาน (Energy Affordability) และความยั่งยืนของทรัพยากรและสิ่งแวดล้อม (Environmental Sustainability) โดยส่วนหนึ่งจะยึดโมเดลธุรกิจและประสบการณ์ของนอร์เวย์ซึ่งเป็นหนึ่งประเทศที่ให้ความสำคัญต่อเรื่องนี้ มีมาตรฐานที่ดีที่สุดในโลกเพื่อสร้างความมั่นคงทางพลังงานในอนาคต”ในอนาคตก๊าซธรรมชาติถือว่าเป็นเชื้อเพลิงที่มีบทบาทสำคัญสำหรับการเปลี่ยนผ่านด้านพลังงาน ประเทศนอร์เวย์เป็นประเทศที่มียอดการใช้รถไฟฟ้าสูงสุดในโลกเมื่อเทียบกับจำนวนประชากร โดยพลังงานไฟฟ้าทั้งหมดที่ใช้ในประเทศมาจากแหล่งพลังงานสะอาด ในขณะที่พลังงานเชื้อเพลิงฟอสซิลผลิตเพื่อส่งออก และได้รับการยอมรับว่ามีความพร้อมรองรับเป้าหมาย Net Zero เป็นอันดับต้นๆ ของโลก โดยมีแผนจะลดการปล่อยก๊าซเรือนกระจกลง 50-55% ภายในปี ค.ศ. 2030 (พ.ศ. 2573) และเป็นสังคมที่มีการปล่อยก๊าซเรือนกระจกปริมาณต่ำภายในปี ค.ศ. 2050 (พ.ศ. 2593) ปัจจุบันมีการกำหนดภาษีคาร์บอนซึ่งเป็นหนึ่งในกลยุทธ์ที่จะช่วยลดปริมาณการปล่อยคาร์บอนไดออกไซด์อยู่ที่กว่า 80 ยูโรต่อตันคาร์บอนไดออกไซด์ และมีแนวโน้มจะเพิ่มสูงขึ้นถึงกว่า 200 ยูโรต่อตันคาร์บอนไดออกไซด์ภายในปี ค.ศ. 2030 ทำให้ผู้ประกอบธุรกิจพลังงานของนอร์เวย์พยายามรักษามาตรฐานการผลิตให้ปล่อยก๊าซเรือนกระจกน้อยที่สุดเท่าที่จะเป็นได้เปิดปูม OKEA (โอเกีย) ผู้นำดำเนินการแหล่งปิโตรเลียมในนอร์เวย์OKEA (โอเกีย) เป็นผู้นำในการดำเนินการแหล่งปิโตรเลียมระยะกลางและปลายบนพื้นที่ไหล่ทวีปของนอร์เวย์ (Norwegian continental shelf) ผ่านกลยุทธ์ที่มุ่งเน้นเสริมสร้างการเติบโต การสร้างมูลค่า และเคร่งครัดในวินัยด้านเงินทุน เพื่อขยายอายุสินทรัพย์ให้ยาวนานขึ้นจากแผนเดิมมีวัตถุประสงค์หลักคือการลดรอยเท้าคาร์บอนจากการผลิตให้เหลือน้อยที่สุด OKEA ดำเนินธุรกิจจากการวิจัยเป็นฐาน โดยมีสำนักงานใหญ่ในเมืองทรอนด์เฮมช่วยให้เกิดความร่วมมืออย่างใกล้ชิดกับ Norwegian University of Science and Technology (NTNU) และ SINTEF หนึ่งในองค์กรวิจัยอิสระที่ใหญ่ที่สุดในยุโรป และบริษัทยังให้ความสำคัญเป็นพิเศษต่อการวิจัยที่มุ่งลดการปล่อยมลพิษในการผลิตกลุ่มบางจากเป็นผู้ลงทุนรายใหญ่ใน OKEA โดยถือหุ้นจำนวน 45.7% และมีนายชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจาก เป็นประธานคณะกรรมการบริษัท OKEA ปัจจุบัน หุ้นของ OKEA ASA จดทะเบียนในตลาดหลักทรัพย์ออสโลภายใต้สัญลักษณ์ OKEA โดยในปี 2021 OKEA ได้กำหนดกลยุทธ์การลดการปล่อยคาร์บอนฯ ของสินทรัพย์ที่ดำเนินการในการผลิต สะท้อนถึงความตั้งใจของบริษัทในการสนับสนุนเป้าหมายการลดการปล่อยก๊าซเรือนกระจกลง 50% ในปี 2030 กำหนดโดยอุตสาหกรรมในนอร์เวย์",
    "อย่าเจ็บกลับมา!! เป๊ป ส่งนักกายภาพตามดูแล ฮาแลนด์ ช่วงเล่นให้นอร์เวย์": "แมนซิตี้ ลงทุนส่งนักกายภาพบินตามไปดูแล เออร์ลิง ฮาแลนด์ อย่างใกล้ชิดถึงแคมป์ทีมชาตินอร์เวย์ เพื่อป้องกันไม่ให้จอมถล่มประตูรายนี้บาดเจ็บระหว่างกลับไปรับใช้ชาติ\n\nเป๊ป กวาร์ดิโอล่า กุนซือ แมนเชสเตอร์ ซิตี้ ได้ส่ง มาริโอ ปาฟุนดี้ หนึ่งในทีมแพทย์ของสโมสรไปอยู่กับ เออร์ลิ่ง ฮาแลนด์ กองหน้าฟอร์มโหดของทีม ในช่วงที่ไปเล่นให้ทีมชาตินอร์เวย์ โดยให้นักกายภาพรายนี้ไปช่วยดูแลกิจวัตรประจำวันต่างๆ ของฮาแลนด์ให้เหมือนกับตอนที่อยู่กับสโมสร เพื่อป้องกันอาการเจ็บที่ดาวยิงนอร์เวย์เคยเจอมาเมื่อฤดูกาลก่อน\n\nเป๊ป เคยให้ทีมแพทย์ของ แมนฯ ซิตี้ ติดตามนักเตะในการร่วมทีมชาติมาแล้ว ทั้ง เควิน เดอ บรอยน์ ในช่วงที่ไปเล่นให้เบลเยียม และเซร์คิโอ อเกวโร่ ตอนอยู่กับอาร์เจนตินา\n\nด้าน สตาเล่ โซลบัคเค่น เฮดโค้ชทีมชาตินอร์เวย์ กล่าวว่า การที่ในทีมมีนักเตะ 26-27 คน แต่มีนักกายภาพแค่ 2 คนนั้น เป็นงานหนักมากของนักกายภาพ ได้คุยกับฮาแลนด์แล้วว่าเพราะอะไรเขาถึงต้องเอานักกายภาพมาเอง และไม่ได้มีคนของฮาแลนด์เท่านั้นที่มาอยู่กับทีมชาติ ยังมีทีมงานของนักเตะคนอื่นๆ ด้วย\n\nทั้งนี้ นอร์เวย์ มีโปรแกรมลงทำศึกยูฟ่า เนชั่นส์ ลีก โดยจะไปเยือน สโลวีเนีย ในวันที่ 24 กันยายน และลงเล่นในบ้านพบกับ เซอร์เบีย ในวันที่ 27 กันยายน\n\nข่าวที่เกี่ยวข้อง\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "\"เรือใบ\"ส่งนักกายภาพประกบดูแล \"ฮาลันด์\"": "“เรือใบสีฟ้า” แมนเชสเตอร์ ซิตี ส่งนักกายภาพของสโมสร มาริโอ พาฟันดี ตามประกบดูแล เออร์ลิง ฮาลันด์ กองหน้าตัวเก่งถึงแคมป์เก็บตัวทีมชาตินอร์เวย์ เพื่อคอยดูแลดาวยิงคนสำคัญที่ทำไปแล้ว 14 ประตู จาก 9 นัด ในฤดูกาลนี้\n\nนอร์เวย์ กำลังมีโปรแกรมทำศึกเนชันส์ลีกพบกับ สโลวีเนีย และ เซอร์เบีย วันที่ 24 ก.ย. และ 27 ก.ย. นี้ แมนฯ ซิตี ต้องการแน่ใจว่า ฮาลันด์ จะปฏิบัติตามกิจวัตรการซ้อมของสโมสรที่ดีมาตลอดตั้งย้ายมาร่วมทีม\n\nอย่างไรก็ตาม สเตล โซลบัคเคน เฮดโค้ชทีมชาติยืนยันว่า พาฟันดี ที่ทำงานกับซิตีมาตั้งแต่ปี 2016 จะทำงานเป็นนักกายภาพคนที่ 3 ของทีม ไม่ได้ดูแลแค่ฮาลันด์คนเดียว แหล่งข่าวเผยว่า แมนฯ ซิตี กะตือรือร้นที่จะสร้างความสัมพันธ์อันดีกับนอร์เวย์ และพร้อมแบ่งปันแนวทางปฏิบัติที่ได้ผลดีกับฮาลันด์",
    "'เป๊ป' ส่งนักกายภาพตามติด 'ฮาแลนด์' ช่วงเล่นให้ทีมชาตินอร์เวย์": "‘เป๊ป’ ส่งนักกายภาพตามติด ‘ฮาแลนด์’ ช่วงเล่นให้ทีมชาตินอร์เวย์\n\nเป๊ป กวาร์ดิโอล่า กุนซือแมนเชสเตอร์ ซิตี้ ได้ส่งมาริโอ ปาฟุนดี้ หนึ่งในทีมแพทย์ของสโมสรไปอยู่กับเออร์ลิ่ง ฮาแลนด์ กองหน้าฟอร์มโหดของทีม ในช่วงที่ไปเล่นให้ทีมชาตินอร์เวย์ โดยให้นักกายภาพรายนี้ไปช่วยดูแลกิจวัตรประจำวันต่างๆ ของฮาแลนด์ให้เหมือนกับตอนที่อยู่กับสโมสร เพื่อป้องกันอาการเจ็บที่ดาวยิงนอร์เวย์เคยเจอมาเมื่อฤดูกาลก่อน\n\nเป๊ปเคยให้ทีมแพทย์ของแมนฯซิตี้ติดตามนักเตะในการร่วมทีมชาติมาแล้ว ทั้งเควิน เดอ บรอยน์ ในช่วงที่ไปเล่นให้เบลเยียม และเซร์คิโอ้ อากูเอโร่ ตอนอยู่กับอาร์เจนิตนา\n\nด้าสตาเล่ โซลบัคเค่น เฮดโค้ชทีมชาตินอร์เวย์ กล่าวว่า การที่ในทีมมีนักเตะ 26-27 คน แต่มีนักกายภาพแค่ 2 คนนั้น เป็นงานหนักมากของนักกายภาพ ได้คุยกับฮาแลนด์แล้วว่าเพราะอะไรเขาถึงต้องเอานักกายภาพมาเอง และไม่ได้มีคนของฮาแลนด์เท่านั้นที่มาอยู่กับทีมชาติ ยังมีทีมงานของนักเตะคนอื่นๆ ด้วย\n\nนอร์วเย์จะไปเยือนสโลวีเนีย ในวันที่ 24 กันยายน และลงเล่นในบ้านกับเซอร์เบีย ในวันที่ 27 กันยายน",
    "ประท้วงใหญ่อิหร่านเสียชีวิตพุ่งเฉียด 60 ราย เตหะรานโวยท่าทีชาติตะวันตก แทรกแซง-รายงานข่าวไม่เป็นมิตร": "ชาวอิหร่านในหลายเมืองทั่วประเทศยังคงชุมนุมประท้วงและก่อความไม่สงบต่อเนื่องเป็นคืนที่ 10 เพื่อแสดงความไม่พอใจต่อกรณีการเสียชีวิตของ ‘มาห์ซา อามินี’ หญิงชาวเคิร์ด วัย 22 ปี ภายหลังถูกตำรวจศีลธรรมในกรุงเตหะรานจับกุมตัวเพียงเพราะไม่สวมฮิญาบ หรือผ้าคลุมศีรษะ\n\nสถานการณ์ในขณะนี้บานปลายจนเรียกได้ว่าเป็นการประท้วงครั้งใหญ่ที่สุดในรอบเกือบ 3 ปีของอิหร่าน โดยมีรายงานการปะทะรุนแรงระหว่างผู้ประท้วงกับกองกำลังความมั่นคงในหลายพื้นที่ และบางแห่งพบว่าตำรวจได้ใช้กระสุนจริงสลายการประท้วง ขณะที่ผู้ชุมนุมใช้ก้อนหินขว้างปาตอบโต้ พร้อมทั้งจุดไฟเผารถตำรวจและสถานที่ราชการ และผู้ชุมนุมหญิงหลายคนเผาฮิญาบและตัดผมประท้วง\n\nยอดผู้เสียชีวิตตามที่มีรายงานจากทางการอิหร่านอยู่ที่อย่างน้อย 41 คน ส่วนใหญ่เป็นผู้ประท้วงและมีเจ้าหน้าที่กองกำลังความมั่นคงรวมอยู่ด้วย และมีผู้ถูกจับกุมแล้วหลายร้อยคน รวมถึงผู้ชุมนุม นักเคลื่อนไหว และนักข่าว โดยทางการยังพยายามปิดกั้นโซเชียลมีเดียต่างๆ เช่น WhatsApp, Instagram และ Skype\n\nส่วนรายงานจากองค์กรสิทธิมนุษยชนอิหร่าน (Iran Human Rights: IHR) ที่มีสำนักงานในนอร์เวย์ ระบุเมื่อเย็นวานนี้ (25 กันยายน) ว่ายอดรวมผู้เสียชีวิตล่าสุดอยู่ที่อย่างน้อย 57 คน แต่ตั้งข้อสังเกตว่าการปิดกั้นระบบอินเทอร์เน็ตของทางการอิหร่านทำให้การยืนยันจำนวนผู้เสียชีวิตทำได้ยากขึ้น\n\nการประท้วงซึ่งแพร่กระจายไปยังหลายเมืองส่วนใหญ่ใน 31 จังหวัดของอิหร่าน สะท้อนถึงท่าทีผู้ชุมนุมที่ไม่หวาดกลัวคำเตือนจากทางการ โดยก่อนหน้านี้อิบราฮิม ไรซี ประธานาธิบดีอิหร่าน ประกาศจะดำเนินการอย่างเด็ดขาดต่อกลุ่มผู้ประท้วง ในขณะที่โกลัมฮอสเซน โมเซนี เอเจอี หัวหน้าฝ่ายตุลาการ ประกาศย้ำถึงความจำเป็นในการดำเนินการอย่างเด็ดขาดโดยไม่ผ่อนปรนกับผู้ยุยงให้เกิดการจลาจล\n\nด้านสหภาพครูอิหร่านออกแถลงการณ์ผ่านโซเชียลมีเดีย เรียกร้องให้ครูและนักเรียนนักศึกษาทั่วประเทศหยุดการเรียนการสอนเพื่อประท้วง โดยเริ่มตั้งแต่วันนี้ (26 กันยายน) ไปถึงวันพุธ (28 กันยายน) พร้อมเรียกร้องสหภาพการค้า ทหารผ่านศึก และเหล่าศิลปิน ร่วมการประท้วงเรียกร้องความเป็นธรรม\n\nทั้งนี้ รัฐบาลเตหะรานยังแสดงความไม่พอใจต่อท่าทีของชาติตะวันตกที่แทรกแซงและสนับสนุนการประท้วงในอิหร่าน\n\nโดย ฮอสเซน อามีร์อับดุลลาฮีอาน รัฐมนตรีว่าการกระทรวงต่างประเทศอิหร่าน วิจารณ์สหรัฐฯ ว่าให้การสนับสนุนผู้ก่อจลาจล และพยายามบั่นทอนเสถียรภาพของอิหร่าน ซึ่งถือเป็นจุดยืนที่ขัดแย้งกับท่าทีของสหรัฐฯ ที่พยายามเรียกร้องเสถียรภาพในภูมิภาค และฟื้นข้อตกลงนิวเคลียร์กับอิหร่าน\n\nขณะที่กระทรวงการต่างประเทศอิหร่านได้เรียกเอกอัครราชทูตอังกฤษเข้าพบ เพื่อประท้วงการรายงานข่าวในลักษณะที่ไม่เป็นมิตรของสื่อภาษาเปอร์เซียในลอนดอน ซึ่งทางกระทรวงการต่างประเทศอังกฤษยืนยันว่าพวกเขาปกป้องเสรีภาพสื่อ และประณาม ‘การปราบปรามผู้ประท้วง นักข่าว และเสรีภาพทางอินเทอร์เน็ตของอิหร่าน’\n\nเช่นเดียวกับเอกอัครราชทูตนอร์เวย์ที่ถูกกระทรวงการต่างประเทศอิหร่านเรียกพบ เพื่อขอคำอธิบายต่อท่าทีในการแทรกแซงสถานการณ์ของมาซูด การัคนี ประธานรัฐสภานอร์เวย์ ที่มีเชื้อสายอิหร่านและเกิดในเตหะราน หลังจากที่เขาออกมาแสดงความเห็นและสนับสนุนกลุ่มผู้ประท้วงผ่านทาง Twitter\n\nภาพ: AFP\n\nอ้างอิง:",
    "อิหร่านประท้วงเดือดต่อเนื่อง จับกุมผู้ชุมนุมแล้วกว่า 1,200 คน!": "ทางการอิหร่านจับกุมผู้ประท้วงกว่า 1,200 คน ในการปราบปรามการประท้วงที่ดำเนินต่อเนื่องมาถึงคืนที่ 10 สืบเนื่องจากการเสียชีวิตของสตรีชาวเคิร์ด มาห์ซา อะมินี ระหว่างการถูกตำรวจศีลธรรมของอิหร่านควบคุมตัวด้วยข้อหาสวมฮิญาบไม่เรียบร้อย\n\nมีรายงานผู้เสียชีวิตจากการประท้วงครั้งนี้แล้วหลายสิบคน ขณะที่ความตึงเครียดยิ่งเพิ่มขึ้นในเมืองต่าง ๆ ทั่วประเทศ\n\nสตรีชาวอิหร่านหลายคนตัดผมตัวเองในที่สาธารณะ หรือจุดไฟเผาผ้าคลุมผมบนท้องถนน เพื่อแสดงกาารต่อต้านการควบคุมจำกัดเสรีภาพของสตรี ขณะที่ผู้ร่วมประท้วงต่างตะโกนขับไล่เผด็จการ และเรียกร้องให้ผู้นำสูงสุดของอิหร่านวัย 83 ปี อยาตอลเลาะห์ อาลี คาเมเนนี ลาออกจากตำแหน่ง\n\nการประท้วงในอิหร่านลุกลามไปเป็นความตึงเครียดระหว่างรัฐบาลอิหร่านกับชาติตะวันตก เมื่อเยอรมนีเรียกตัวทูตอิหร่านประจำกรุงเบอร์ลินเข้าพบ และก่อนหน้านี้หนึ่งวัน อิหร่านเรียกตัวเอกอัครราชทูตอังกฤษและนอร์เวย์เข้าพบเพื่อยื่นหนังสือประท้วงอย่างเป็นทางการเช่นกัน โดยระบุว่าทั้งสองประเทศแทรกแซงกิจการของอิหร่านและมีการรายงานข่าวที่เป็นปรปักษ์ต่อรัฐบาลกรุงเตหะราน\n\nประชาชนในหลายประเทศ รวมทั้งในบราซิล อังกฤษ และฝรั่งเศส ต่างรวมเดินขบวนเมื่อสุดสัปดาห์ที่ผ่านมาเพื่อประท้วงสิ่งที่เกิดขึ้นในอิหร่าน และเรียกร้องสิทธิสตรี\n\nกลุ่มสิทธิมนุษยชน แอมเนสตี้ อินเตอร์เนชันแนล กล่าวว่า มีหลักฐานว่ากองกำลังความมั่นคงอิหร่านสลายผู้ประท้วงโดยใช้วิธีที่มิชอบด้วยกฎหมาย เช่น ใช้กระสุนลูกปราย แก๊สน้ำตา เครื่องฉีดน้ำแรงดันสูง รวมถึงใช้กระบองทุบตีผู้ชุมนุม ขณะที่บรรดาผู้ประท้วงตอบโต้ด้วยก้อนหิน และจุดไฟเผายานพาหนะของตำรวจ\n\nกลุ่มสิทธิมนุษยชน IHR รายงานในวันอาทิตย์ว่า มีผู้ประท้วงเสียชีวิตอย่างน้อย 57 คน ขณะที่สื่อของทางการอิหร่านระบุว่า มีการจับกุมผู้ประท้วงราว 450 คนที่จังหวัดมาซานดาราน และอีกกว่า 700 คนที่จังหวัดกีลาน\n\nหัวหน้าอัยการจังหวัดมาซานดาราน โมฮัมหมัด คาริมี กล่าวกับสื่อของทางการอิหร่าน IRNA ว่า \"ผู้ประท้วงพากันโจมตีอาคารของรัฐบาลและทำลายทรัพย์สินสาธารณะ\" พร้อมกล่าวหาว่า มีเจ้าหน้าที่จต่างชาติเป็นผู้ปลุกปั่นความวุ่นวายในอิหร่านครั้งนี้\n\nทางการอิหร่านใช้วิธีปิดกั้นการเผยแพร่ข่าวการประท้วงตามสื่อสังคมออนไลน์ต่าง ๆ รวมทั้ง อินสตาแกรม (Instagram) และวอทส์แอปป์ (WhatsApp) แต่ยังคงมีวิดีโอการประท้วงจำนวนมากถูกเผยแพร่ออกมาในวันอาทิตย์ แสดงให้เห็นผู้คนจำนวนมากชุมนุมตามท้องถนนในกรุงเตหะราน เมืองยาซห์ เมืองอิซฟาฮาน และเมืองบูเชห์ร\n\nองค์กรสิทธิมนุษยชนชาวเคิร์ด Hengaw เปิดเผยว่า มีการประท้วงที่เมืองแซกเกซ บ้านเกิดของอะมินี ท่ามกลางการควบคุมอย่างเข้มงวดของกองทัพอิหร่าน และมีรายงานว่าเด็กหญิงวัย 10 ขวบผู้หนึ่งถูกยิงที่เมืองบูกาน และถูกนำตัวส่งโรงพยาบาลแล้ว\n\nนอกจากนี้ มีรายงานจากหลายแหล่งที่ระบุว่า นักศึกษาที่มหาวิทยาลัยเตหะราน มหาวิทยาลัยอัล-ซาห์รา และสถาบันชารีฟ ต่างประท้วงไม่เข้าห้องเรียน เพื่อแสดงพลังสนับสนุนการเคลื่อนไหวครั้งนี้ด้วย\n\nเมื่อวันอาทิตย์ โจเซฟ บอร์เรลล์ หัวหน้าฝ่ายนโยบายต่างประเทศของสหภาพยุโรป มีแถลงการณ์ประณามรัฐบาลอิหร่าน โดยชี้ว่า \"การใช้กำลังอย่างกว้างขวางและไม่เหมาะสมต่อผู้ประท้วงอย่างสันติ เป็นสิ่งที่ไม่ถูกต้องและไม่อาจยอมรับได้\" และว่า \"อียูจะพิจารณาทางเลือกทั้งหมดที่มีอยู่เพื่อจัดการกับเหตุการณ์สังหารมาห์ซา อะมินี และการกระทำของรัฐบาลอิหร่านต่อบรรดาผู้ประท้วง\"\n\nเมื่อสัปดาห์ที่แล้ว ประธานาธิบดีโจ ไบเดน แห่งสหรัฐฯ กล่าวที่การประชุมสมัชชาใหญ่สหประชาชาติ ณ นครนิวยอร์ก สดุดีบรรดาผู้ประท้วงในอิหร่าน และว่า \"อเมริกายืนเคียงข้างประชาชนและสตรีผู้กล้าหาญของอิหร่าน ผู้ซึ่งชุมนุมแสดงจุดยืนเพื่อรักษาสิทธิขั้นพื้นฐานของพวกเขา\"",
    "\"อิหร่าน\" ไม่พอใจ ชาติตะวันตก ปมประท้วงหญิงชาวเคิร์ด ถูก ตร.ทำร้าย": "สำนักข่าวรอยเตอร์สรายงานว่า อิหร่าน เรียกตัวเอกอัครราชทูตอังกฤษและนอร์เวย์เข้าพบเพื่อยื่นหนังสือประท้วงอย่างเป็นทางการ โดยระบุว่าทั้งสองประเทศนี้ได้แทรกแซงกิจการภายในของอิหร่าน และมีการรายงานข่าวเกี่ยวกับการประท้วงที่ลุกลามในอิหร่าน หลังการเสียชีวิตของ มาห์ซา อามินี หญิงชาวเคิร์ดวัย 22 ปี ที่ถูกตำรวจศีลธรรรมจับกุมตัวไว้\n\nทั้งนี้ สำนักข่าว IRNA ของอิหร่าน รายงานว่า สื่อภาษาเปอร์เซียในอังกฤษเผยแพร่เนื้อหาที่เป็นศัตรูต่อรัฐบาลอิหร่าน\n\nทั่วโลกผวา \"ภาวะถดถอย\" ตลาดหุ้นหนีตาย ไทยจับตาขึ้นดอกเบี้ยคาด 0.25%\n\n\"จิสด้า\" เผยภาพดาวเทียม พบน้ำท่วมขังหนักกว่า 1 ล้านไร่ ในพื้นที่ลุ่มน้ำหลัก\n\nขณะที่ประธานสภาผู้แทนราษฎรของนอร์เวย์แสดงจุดยืนทางทวิตเตอร์สนับสนุนผู้ประท้วง ซึ่งรัฐบาลอิหร่านระบุว่า สิ่งเหล่านี้ถือเป็นการแทรกแซงกิจการภายในของอิหร่าน\n\nขณะเดียวกัน ฮอสเซน อามีร์-อับดุลลาเฮียน (Hossein Amirabdollahian) รัฐมนตรีต่างประเทศของอิหร่าน ได้ออกมาวิพากษ์วิจารณ์สหรัฐฯที่มีการสนับสนุนผู้ประท้วง โดยชี้ว่าสหรัฐฯพยายามทำให้สถานการณ์ในอิหร่านเกิดความไม่มั่นคง และดูขัดแย้งกับจุดยืนของสหรัฐฯ ในการสร้างเสถียรภาพในภูมิภาค และข้อตกลงนิวเคลียร์กับรัฐบาลอิหร่าน\n\nการประท้วงครั้งใหญ่ ในอิหร่านเริ่มขึ้นเมื่อสัปดาห์ที่แล้ว หลังการเสียชีวิตของ มาห์ซา อามินี ซึ่งถูกตำรวจศีลธรรมของอิหร่านควบคุมตัวด้วยข้อหาสวมฮิญาบไม่เรียบร้อย\n\nขณะที่การปะทะกันระหว่างกลุ่มผู้ประท้วง และกองกำลังความมั่นคงของอิหร่านยังคงดำเนินต่อเนื่องในหลายภูมิภาคทางตะวันตกเฉียงเหนือของประเทศ รวมถึงพื้นที่ต่างๆ ในกรุงเตหะราน เมืองหลวงของอิหร่าน\n\nล่าสุดสื่อของทางการอิหร่าน รายงานว่าเหตุประท้วงรอบนี้มี ผู้เสียชีวิตแล้ว 41 คน ขณะที่กลุ่มสิทธิมนุษยชน แอมเนสตี้ อินเตอร์เนชันแนล ออกมาระบุว่า มีหลักฐานที่บ่งชี้ว่า กองกำลังความมั่นคงของอิหร่านได้มีการใช้กระสุนยิงนก กระสุนลูกปราย แก๊สน้ำตา เครื่องฉีดน้ำแรงดันสูง รวมถึงใช้กระบองตีผู้ประท้วงเพื่อสลายการชุมนุมด้วย\n\nด้านนายโจเซฟ บอร์เรล หัวหน้านโยบายต่างประเทศของสหภาพยุโรป (EU) เรียกร้องให้ อิหร่านหยุดการปราบปรามการประท้วงรุนแรงในทันที รวมถึงเรียกร้องให้มีการสอบสวนการเสียชีวิตของมาห์ซา อามินี ด้วย\n\nขณะที่ประธานาธิบดี เอบราฮิม ราอิซี (Ebrahim Raisi) ของอิหร่าน ระบุว่าได้สั่งการให้สอบสวนเหตุการณ์การเสียชีวิตของมาห์ซา อะมินี แล้ว\n\nอย่างไรก็ตามประธานาธิบดีอิหร่านได้วิพากษ์วิจารณ์กลุ่มผู้ประท้วง โดยชี้ว่า การกระทำที่ก่อให้เกิดความวุ่นวายนี้เป็นสิ่งที่ยอมรับไม่ได้ และอิหร่านต้องจัดการกับความไม่สงบนี้อย่างเด็ดขาด\n\nประธานาธิบดีของอิหร่าน ยังชี้ว่า การรายงานข่าวเกี่ยวกับคดีการเสียชีวิตของมาห์ซา อามินีอย่างกว้างขวางเช่นนี้ถือเป็นการเลือกปฏิบัติที่เป็นสองมาตรฐาน เมื่อเทียบกับการรายงานข่าวการเสียชีวิตของผู้ที่ถูกควบคุมตัวโดยตำรวจสหรัฐฯ\n\nนับตั้งแต่การเสียชีวิตของ มาห์ซา อามินี หญิงชาวอิหร่านหลายคนตัดผมตัวเอง หรือจุดไฟเผาผ้าคลุมผมบนท้องถนน เพื่อแสดงการต่อต้านการควบคุมจำกัดเสรีภาพของผู้หญิง\n\nขณะที่ เมื่อวานนี้สหภาพครูของอิหร่านได้ออกแถลงการณ์บนโซเชียลมีเดีย โดยเรียกร้องให้ครูหยุดงาน 2 วัน คือวันจันทร์ และวันพุธนี้เพื่อออกมาประท้วงเป็นครั้งแรก นับตั้งแต่เกิดความไม่สงบเมื่อสัปดาห์ที่แล้ว\n\nนอกจากนี้ ยังมีการเรียกร้องให้ครู สหภาพแรงงาน ทหารผ่านศึก และศิลปินยืนหยัดเคียงข้างนักเรียน นักศึกษา และผู้ที่ต้องการเรียกร้องความยุติธรรมในช่วงเวลาที่ยากลำบากเช่นนี้ด้วย\n\nส่วนกรุงลอนดอนของอังกฤษมีผู้ชุมนุมนับร้อยมารวมตัวด้านหน้าสถานทูตของอิหร่านในกรุงลอนดอน เพื่อประท้วงการเสียชีวิตของ มาห์ซา อามินี\n\nอย่างไรก็ตาม ได้มีเหตุปะทะกันระหว่างผู้ชุมนุม และตำรวจปราบจราจลของอังกฤษ บริเวณ Marble Arch ซึ่งตั้งอยู่ใจกลางกรุงลอนดอน และใกล้กับศูนย์กลางอิสลามของอังกฤษ แต่ไม่มีรายงานตัวเลขผู้ได้รับบาดเจ็บหรือเสียชีวิต\n\nนอกจากนี้ ยังมีผู้คนในแคนาดา ตุรกี เยอรมนี กรีซ และสหรัฐอเมริกา ได้ออกมารวมตัวแสดงพลังอย่างต่อเนื่องเพื่อประท้วงการเสียชีวิตของมาห์ซา อามินี เช่นเดียวกัน โดยบางแห่งมีการตัดผมและเผาฮิญาบประท้วงด้วย\n\n\"ประวิตร\" กำชับผู้ประกอบการช่วงเทศกาลกินเจ ไม่ฉวยโอกาสปรับขึ้นราคา\n\nเตือนด่วน! เขื่อนลำพระเพลิง เร่งเปิดระบายน้ำเพิ่ม รับมือพายุโนรู\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ข่าวสดสายตรงจากวีโอเอ ภาคภาษาไทย 8:30–9:00 น. วันที่ 26 กันยายน 2565": "• สหรัฐฯเตือนวิกฤติร้ายแรงหากรัสเซียใช้นิวเคลียร์โจมตียูเครน • รัสเซียจับผู้ประท้วงต้านระดมพลสำรอง • อิหร่านประณามอังกฤษ-นอร์เวย์วิจารณ์ประท้วงเตหะราน • นักลงทุนอเมริกันยกทีมบุกไทยปลายปีนี้ • ยูเอ็นหวั่นอาชญากรรมเขตศก.พิเศษลุ่มน้ำโขงพุ่ง • ไขความลับกระดูกโบราณ มนุษย์อาจรู้จักผ่าตัดตั้งแต่ 31,000 ปี",
    "Ooredoo บริษัทโทรคมนาคมของกาตาร์ตัดสินใจ ‘ขายธุรกิจ’ ด้วยมูลค่า 2.1 หมื่นล้านบาท และออกจาก ‘เมียนมา’ ตามรอย Telenor ของนอร์เวย์": "กลุ่มโทรคมนาคมของกาตาร์ Ooredoo ได้ตกลงขายธุรกิจในเมียนมาด้วยมูลค่า 576 ล้านดอลลาร์ หรือราว 2.1 หมื่นล้านบาท ให้กับบริษัทในสิงคโปร์ กลายเป็นผู้ให้บริการโทรคมนาคมต่างประเทศรายสุดท้ายที่ออกจากประเทศตามรอย Telenor ของนอร์เวย์\n\nOoredoo Asian Investments ซึ่งเป็นเจ้าของ Ooredoo Myanmar และ Ooredoo Myanmar Fintech จะถูกขายให้กับ Nine Communications โดยคาดว่า Ooredoo จะอยู่ในอันดับที่ต่ำที่สุดในแง่ของจำนวนสมาชิกในบรรดาผู้ให้บริการเครือข่ายไร้สาย 4 รายของประเทศ รองจาก Mytel ซึ่งเป็นบริษัทในเครือของกองทัพ\n\nข่าวที่เกี่ยวข้อง:\n\nกลุ่มสิทธิมนุษยชนได้เรียกร้องให้มีการขายหลังจากกองทัพเข้ายึดอำนาจในเดือนกุมภาพันธ์ 2021 ซึ่งทำให้ภาคโทรคมนาคมในเมียนมาต้องเผชิญกับแรงกดดันที่เพิ่มขึ้น ทั้งที่ก่อนหน้านี้เคยเป็นตลาดที่เติบโตเร็วที่สุดแห่งหนึ่งของเอเชีย\n\nซีอีโอของ Ooredoo Group กล่าวว่า นี่เป็นการตัดสินใจที่ยากลำบากในการยุติธุรกิจในเมียนมา โดยจะมีการตรวจสอบให้แน่ใจว่าการเปลี่ยนแปลงเป็นไปอย่างราบรื่น และทำให้มีการหยุดชะงักน้อยที่สุดตามข้อกำหนดในท้องถิ่นทั้งหมด ซึ่งที่สุดแล้วการขายได้นั้นต้องได้รับการอนุมัติจากทางการเมียนมา\n\nOoredoo ถือเป็น 1 ใน 2 บริษัทต่างชาติที่ได้รับอนุมัติให้เข้าสู่ภาคโทรคมนาคมของเมียนมาในปี 2014 อีกบริษัทหนึ่งคือ Telenor ของนอร์เวย์ซึ่งได้ขายธุรกิจและออกไปแล้วในเดือนมีนาคม 2022\n\nก่อนหน้านี้ Reuters ได้รายงานการขายธุรกิจเมื่อวันที่ 20 กรกฎาคมที่ผ่านมา โดยอ้างแหล่งข่าวที่บอกว่า มีการเจรจากับทั้ง Young Investment Group บริษัทในเครือเมียนมา ผู้ดำเนินการโครงสร้างพื้นฐานเครือข่ายที่มีสำนักงานใหญ่ในสิงคโปร์, Campana Group และบริษัทโทรคมนาคม SkyNet\n\nReuters ยังบอกด้วยว่า ไม่สามารถระบุได้ทันทีว่า Ooredoo ลงทุนในเมียนมาเท่าไร โดย Ooredoo มีลูกค้า 9 ล้านรายในปี 2022 ลดลงจาก 15 ล้านรายในปี 2021 ซึ่งรายงานรายรับประมาณ 330 ล้านดอลลาร์\n\nปัจจุบันมีผู้ให้บริการโทรคมนาคมรายอื่นๆ ในเมียนมา ได้แก่ MPT ซึ่งเป็นผู้ให้บริการรายใหญ่ที่ได้รับการสนับสนุนจากรัฐ และ Mytel ซึ่งเป็นบริษัทร่วมทุนระหว่างกองทัพเมียนมา และ Viettel ที่เป็นเจ้าของโดยกระทรวงกลาโหมเวียดนาม\n\nTelenor บอกกับ Reuters ในปี 2021 ว่าต้องขายการดำเนินงานเพื่อหลีกเลี่ยงการคว่ำบาตรของสหภาพยุโรปหลังจาก ‘แรงกดดันอย่างต่อเนื่อง’ จากรัฐบาลทหารเพื่อเปิดใช้งานเทคโนโลยีการสอดแนม\n\nภาพ: Paula Bronstein / Getty Images\n\nอ้างอิง:\n\nช่องทางติดตาม THE STANDARD WEALTH\n\n\n\nTwitter: twitter.com/standard_wealth\n\nInstagram: instagram.com/thestandardwealth\n\nOfficial Line: https://lin.ee/xfPbXUP",
    "'เรือใบสีฟ้า' ส่งนักกายภาพดูแล 'ฮาแลนด์' ถึงแคมป์ทีมชาติ": "“เรือใบสีฟ้า” แมนเชสเตอร์ ซิตี ยอดทีมแห่งศึกพรีเมียร์ ลีก อังกฤษ ส่งทีมงานซึ่งเป็นนักกายภาพบำบัดเข้าไปอยู่ในแคมป์ทีมชาตินอร์เวย์แบบเฉพาะกิจ เพื่อตามดูแล เออร์ลิง เบราต์ ฮาแลนด์ ศูนย์หน้าตัวความหวังในช่วงโปรแกรมฟีฟ่า เดย์ เพราะกลัวจะได้รับบาดเจ็บ\n\nตามการรายงานจาก เดลีเมล สื่อชั้นนำของอังกฤษ เปิดเผยว่า มาริโอ ปาฟุนดี นักกายภาพบำบัดของแมนฯ ซิตี เข้ามาทำงานในทีม “เรือใบสีฟ้า” ภายใต้การคุมทีมของ เปป กวาร์ดิโอลา กุนซือชาวสแปนิชเป็นซีซั่นแรก และคอยดูแล เออร์ลิง ฮาแลนด์ อย่างใกล้ชิดมาโดยตลอด นับตั้งแต่ย้ายมาจาก โบรุสเซีย ดอร์ทมุนด์\n\nสตาเล โซลบักเคน กุนซือทีมชาตินอร์เวย์ ออกมายืนยันด้วยตัวเองเมื่อวันจันทร์ที่ผ่านมา ว่า ปาฟุนดี นักกายภาพของแมนฯ ซิตี ถือว่ามีบทบาทต่อทีมเป็นอย่างมากก่อนลงฟาดแข้งศึกยูฟ่า เนชันส์ ลีก พบ สโลวีเนีย และเซอร์เบีย ซึ่งเขาเข้ามาปฏิบัติหน้าที่โดยได้รับอนุญาตอย่างถูกต้องทุกอย่าง\n\nสำหรับงานของ ปาฟุนดี คือ ควบคุมกิจวัตรประจำวันของเออร์ลิง ฮาแลนด์ ให้ดำเนินไปทิศทางเดียวกับ แมนเชสเตอร์ ซิตี ซึ่งทัพ “เรือใบสีฟ้า” ใช้วิธีนี้เหมือนกับในรายของ เควิน เดอ บรอยน์ เพลย์เมคเกอร์เบลเยียม ที่มีทีมงานส่วนตัวจากสโมสรเดินทางไปอยู่ในแคมป์ทีมชาติด้วยเช่นกัน\n\nก่อนหน้านี้ เออร์ลิง ฮาแลนด์ เคยมีปัญหาอาการบาดเจ็บรุมเร้าในช่วงฤดูกาล 2021/22 เป็นเหตุให้ แมนฯ ซิตี ต้องติดตามสภาพร่างกายของเขาอย่างใกล้ชิด และพวกเขาก็เชื่อว่าการมาช่วยงานของ มาริโอ ปาฟุนดี นักกายภาพคนเก่ง จะทำให้ดาวยิงชาวนอร์เวย์รักษาความฟิตไว้ได้\n\nฤดูกาลนี้ เปป กวาร์ดิโอลา เทรนเนอร์สมองเพชร ใช้งานหัวหอกทีมชาตินอร์เวย์รายนี้ลงสนามเป็นตัวจริงทุกนัดรวม 9 เกม ซึ่งเจ้าตัวยิงถล่มทลายไปถึง 14 ประตูในทุกรายการ รวมถึงนัดล่าสุดในเกมที่บุกไปเอาชนะ วูล์ฟแฮมป์ตัน 3-0 เมื่อสุดสัปดาห์ที่ผ่านมา\n\nโดย สตาเล โซลบักเคน กุนซือนอร์เวย์กล่าวว่า “เนื่องจากเราเรียกนักเตะ 26-27 คน มันเป็นงานหนักเกินไปสำหรับนักกายภาพบำบัด 2 คน, เออร์ลิง เข้ามาแนะนำว่า เขารู้จักนักกายภาพที่เก่งมากคนหนึ่ง ผมพูดคุยกับเขาบ่อยมากตลอดสัปดาห์ที่ผ่านมา นั่นคือสาเหตุที่เราดึงนักกายภาพบำบัดคนที่ 3 เข้ามาทำงานแบบชั่วคราว”\n\n“มันไม่ใช่เหตุบังเอิญที่เขามาจาก แมนฯ ซิตี และเออร์ลิง เป็นนักเตะในสังกัดคนหนึ่ง แต่เขาก็คอยดูแลผู้เล่นคนอื่นเช่นกัน เขาไม่ใช่คนของ เออร์ลิง แค่คนเดียว”\n\nสำหรับทีมชาตินอร์เวย์ มีคิวลงเล่นในศึกเนชั่นส์ ลีก ด้วยการออกไปเยือนสโลวีเนีย วันเสาร์ที่ 24 กันยายน ต่อด้วยการกลับมาเล่นที่บ้านรับมือ เซอร์เบีย คืนวันที่ 27 กันยายน 2565",
    "\"เพชรวรรต\" สายตรง\" ประธานพระธรรมทูตยุโรป รับลูกปมพาสปอร์ต 10 ปีพระไทยในต่างแดน": "วันอาทิตย์ ที่ 25 กันยายน พ.ศ. 2565, 18.43 น.\n\nเมื่อวันที่ 24 กันยายน 2565 เวลา 17.30 น. (ตามเวลาท้องถิ่น) ที่กรุงบรัสเซลส์ ประเทศเบลเยียม ดร.ณพลเดช มณีลังกา อนุกรรมาธิการพิจารณาด้านพระพุทธศาสนาและศาสนาอื่นๆ สภาผู้แทนราษฎร ได้เข้ารับเรื่องร้องเรียนจากพระวิมลศาสนวิเทศ วัดไทยนอร์เวย์ ประธานคณะกรรมการบริหารสหภาพพระธรรมทูตไทยในทวีปยุโรป โดยมอบให้พระมหาวิวัติ ฌาเนสโก ป.ธ.9 เลขาสหภาพพระธรรมทูตไทยในทวีปยุโรป มายื่นหนังสือ “ในประเด็นการออกหนังสือเดินทาง หรือพาสปอร์ต (Passport) ประเภทท่องเที่ยวขอให้มีระยะเวลา 10 ปีเหมือนประชาชนคนไทยทั่วไป”\n\nดร.ณพลเดช กล่าวว่า ในประเด็นพาสปอร์ตให้มีระยะเวลา 10 ปีตนเห็นว่าเป็นความยากลำบากของพระภิกษุสงฆ์ที่จะเดินทางต่างประเทศ อย่างไรจะนำเสนอต่อคณะกรรมาธิการฯ ต่อไป ทั้งนี้ตนให้ประสานให้ดร.เพชรวรรต วัฒนพงศศิริกุล รองประธานกรรมาธิการการศาสนา ศิลปะและวัฒนธรรม สภาฯ ได้โทรศัพท์สายตรงกราบรับข้อมูลความเดือดร้อนจากพระวิมลศาสนวิเทศ ซึ่งมีหลายประเด็นปัญหาที่อาจต้องประสานกับรัฐบาลและภาคราชการเข้าให้การสนับสนุนการเผยแผ่พุทธศาสนาในต่างประเทศให้มากขึ้น สมกับความเหน็ดเหนื่อยของพระธรรมทูต ที่จะต้องเอาชีวิตเข้าแลกเพื่อนำทั้งการศาสนา การศิลปวัฒนธรรมของไทยมาเผยแผ่ยังทั่วโลก\n\nด้านดร.เพชรวรรต กล่าวว่า ได้โทรศัพท์รับเรื่องร้องเรียนดังกล่าวแล้ว มีประเด็นที่พระสงฆ์ได้รับความเดือดร้อนจากการเดินทาง ด้วยบางรูปเจ็บป่วยต้องไปรักษาตัวที่โรงพยาบาลในต่างประเทศ ปรากฏข้อเท็จจริงว่ามีหลายเหตุการณ์ที่พระไม่สามารถเดินทางออกนอกประเทศด้วยเงื่อนไขเพราะถูกจำกัดสิทธิ์อายุของพาสปอร์ตเพียง 5 ปี แต่เนื่องจากพาสปอร์ตเดิมหมดอายุจึงต้องมาขอพาสปอร์ตเล่มใหม่ โดยการเดินทางเพื่อขอออกพาสปอร์ตมิได้ไปด้วยเงื่อนไขไปเผยแผ่ขอบพระธรรมทูตแต่อย่างใด แต่ต้องไปซื้อแบบฟอร์มราคา 300 บาทและต้องดำเนินการเพื่อพระตามลำดับชั้นปกครองตั้งแต่ เจ้าคณะตำบลอำเภอ จังหวัด จนถึงเจ้าคณะภาคเซ็น\n\n\"อีกทั้งต้องเข้าศูนย์ควบคุมการไปต่างประเทศสำหรับพระภิกษุสามเณร (ศ.ต.ภ.) พิจารณาซึ่งจะพิจารณาอีก 15 วัน ยิ่งในช่วงโควิดที่ผ่านมาต้องใช้เวลาขอนานถึง 5-6 เดือน ทำให้พระภิกษุที่ได้รับความเจ็บป่วยดังกล่าวเสียชีวิต ทั้งนี้กฎระเบียบดังกล่าวใช้กับพระสงฆ์ทุกลำดับชั้นซึ่งเงื่อนไขดังกล่าวแม้สมเด็จพระราชาคณะก็ต้องกระทำแบบนี้ตนจึงเห็นว่าไม่เป็นธรรม หากพิจารณาตามข้อกฎหมายถือเป็นการละเมิดสิทธิ์ตามรัฐธรรมนูญ มาตรา ๓๘ ที่กล่าวโดยมีหลักว่า “บุคคลย่อมมีเสรีภาพในการเดินทางและการเลือกถิ่นที่อยู่ การจำกัดเสรีภาพตามวรรคหนึ่งจะกระทำมิได้\" ดร.เพชรวรรต กล่าวและว่า\n\nในความคิดเห็นของตนมองว่าน่าจะเพราะกระทรวงการต่างประเทศมีมาตรการจำกัดสิทธิ์นี้ หากมีการร้องศาลปกครองเจ้าหน้าที่รัฐอาจเข้าข่ายปฏิบัติหน้าที่โดยมิชอบ มีโทษทางอาญา หากประเด็นการจำกัดสิทธิ์นี้มาจากฝ่ายสงฆ์ก็จะไม่เป็นเรื่องดี และถ้ากลายเป็นคดีอาญาฟ้องร้องกันก็จะยุ่งกันไปหมด อย่างไรก็ดีตนมองว่าควรแยกเป็น 2 กรณีคือ\n\n1. พาสปอร์ต สำหรับพระธรรมทูตเพื่อการเผยแผ่ (เล่มสีน้ำเงิน) ให้สิทธิ์ 5 ปี\n\n2. พาสปอร์ต ประเภทท่องเที่ยว (เล่มสีน้ำตาล) ให้สิทธิ์ 10 ปี\n\nโดยพาสปอร์ต สำหรับพระธรรมทูต (เล่มสีน้ำเงิน) เป็นภาระในหน้าที่ที่เป็นพระภิกษุที่จะเดินทางไปต่างประเทศเพื่อเผยแผ่ เพื่อให้สามารถกลับมารายงานต้นสังกัดตามภาระหน้าที่ก็สามารถกำหนดระยะเวลาได้ในกรอบของราชการ แต่สำหรับพาสปอร์ตประเภทท่องเที่ยว (เล่มสีน้ำตาล) ควรให้สิทธิ์ 10 ปี สำหรับพระภิกษุสงฆ์ตามแบบที่ประชาชนทั่วไปได้รับสิทธิ์รวมถึงนานาประเทศต่างให้สิทธิ์ 10 ปีเช่นนี้ ทั้งนี้ตนคิดว่าจะนำประเด็นดังกล่าวไปปรึกษาพระผู้ใหญ่ในเบื้องต้นก่อน เพื่อหาทางออกและให้เป็นธรรมกับทุกฝ่าย",
    "พระราชพิธีศพควีน : แหล่งข่าววงการทูตยืนยันกับบีบีซีไทยกษัตริย์ไทย “ได้รับเชิญ”": "พระราชพิธีศพควีน : แหล่งข่าววงการทูตยืนยันกับบีบีซีไทยกษัตริย์ไทย “ได้รับเชิญ”\n\n23 กันยายน 2022\n\nที่มาของภาพ, PA Media\n\nแหล่งข่าววงการทูตยืนยันกับบีบีซีไทยว่า รัฐบาลอังกฤษได้กราบบังคมทูลเชิญพระบาทสมเด็จพระวชิรเกล้าเจ้าอยู่หัว และประมุขของเกือบทุกประเทศที่สหราชอาณาจักรมีความสัมพันธ์ทางการทูตด้วยให้เข้าร่วมงานพระราชพิธีพระบรมศพสมเด็จพระราชินีนาถเอลิซาเบธที่ 2 แต่ไม่เป็นที่แน่ชัดว่าเหตุใดจึงไม่มีราชวงศ์ไทยเข้าร่วมพิธี\n\n\"พระมหากษัตริย์ของไทยได้รับคำกราบบังคมทูลเชิญ เช่นเดียวกับประมุขของเกือบทุกประเทศที่สหราชอาณาจักรมีความสัมพันธ์ทางการทูต\" นักการทูตผู้นี้ซึ่งทราบถึงกระบวนการและขั้นตอนของพิธีกล่าว\n\nกษัตริย์และราชินี ประธานาธิบดี นายกรัฐมนตรี และบุคคลที่มีชื่อเสียงจากทั่วโลกคือส่วนหนึ่งของแขกผู้มีเกียรติจำนวน 2,000 คนที่เดินทางมาร่วมงานพระราชพิธีพระบรมศพสมเด็จพระราชินีนาถเอลิซาเบธที่ 2 ที่มหาวิหารเวสต์มินสเตอร์ เมื่อ 19 ก.ย. ที่ผ่านมา\n\nนักการทูตผู้นี้บอกด้วยว่าเอกสารที่เผยแพร่ทางโลกโซเชียลในไทยที่อ้างว่ามาจากรัฐบาลสหราชอาณาจักรเพื่อเชิญประมุขของประเทศและคู่สมรส รวมทั้งเอกอัครราชทูตของไทย และอีก 16 ประเทศที่มีกษัตริย์เป็นประมุข เป็นเอกสารจริง\n\nเอกสารดังกล่าวมีสัญลักษณ์ และตัวหนังสือระบุว่า กระทรวงการต่างประเทศและการพัฒนาของสหราชอาณาจักร (Foreign, Commonwealth and Development Office) ระบุคำเชิญของกรมพิธีการทูตไปยังคณะทูตานุทูตที่ประจำการในอังกฤษจากประเทศ บาห์เรน ภูฏาน กัมพูชา ญี่ปุ่น จอร์แดน คูเวต ราชรัฐลิกเตนสไตน์ ลักเซมเบิร์ก โมนาโก โมร็อกโก นอร์เวย์ โอมาน กาตาร์ ซาอุดีอาระเบีย สวีเดน ไทย และสหรัฐอาหรับเอมิเรตส์\n\nที่มาของภาพ, FCDO\n\nหนังสือเชิญนี้เชิญแขก 2 กลุ่ม คือ 1.ประมุขของประเทศและคู่สมรส และ 2. เอกอัครราชทูตและคู่สมรส\n\nผู้รับเชิญกลุ่มแรก จะได้รับสิทธิเข้าร่วม 4 พิธี คือ\n\nการถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์\n\nพระราชพิธีเลี้ยงรับรองของกษัตริย์ชาร์ลส์ที่ 3\n\nรัฐพิธีพระบรมศพ ที่มหาวิหารเวสต์มินสเตอร์\n\nงานเลี้ยงรับรองจัดโดยรัฐมนตรีว่าการกระทรวงการต่างประเทศ\n\nส่วนแขกกลุ่มที่ 2 ได้รับเชิญให้เข้าร่วมได้เฉพาะการถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เท่านั้น\n\nเอกสารนี้ ยังระบุด้วยว่า หากประมุของรัฐไม่สามารถมาร่วมงานได้ ก็อาจตั้งใครก็ได้เป็นผู้แทนมาร่วมแทน เช่น หัวหน้ารัฐบาล รัฐมนตรี หรือ เอกอัครราชทูต หรือเจ้าหน้าที่อาวุโสอื่น ๆ สามารถเข้าร่วมได้ทั้ง 4 งาน ตามสิทธิของแขกกลุ่มที่ 1 แต่หากประเทศนั้นมีประมุขของประเทศมาร่วมพิธี เอกอัครราชทูตก็เข้าร่วมได้เพียงการถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เท่านั้น\n\nบีบีซีไทย ติดต่อไปที่สถานทูตอังกฤษ ประจำประเทศไทย เพื่อขอคำชี้แจงในเรื่องนี้ แต่ไม่ได้รับคำตอบอย่างเป็นทางการ\n\nกษัตริย์จากทั่วโลก\n\nกษัตริย์ทุกพระองค์ทรงได้รับการทูลเชิญเข้าร่วมพระราชพิธีพระบรมศพสมเด็จพระราชินีนาถเอลิซาเบธที่ 2 และส่วนใหญ่ต่างเสด็จมายังกรุงลอนดอนโดยเครื่องบินเพื่อทรงเข้าร่วมพระราชพิธีนี้\n\nสมเด็จพระราชินีนาถมาร์เกรเธอที่ 2 แห่งเดนมาร์ก ซึ่งปัจจุบันเป็นกษัตริย์หญิงเพียงพระองค์เดียวในโลกทรงประทับนั่งตรงข้ามกับกษัตริย์ชาร์ลส์ที่ 3\n\nนอกจากนี้ยังมีกษัตริย์และสมเด็จพระราชินีจากเนเธอร์แลนด์, สวีเดน, สเปน, นอร์เวย์ และเบลเยียม เสด็จเข้าร่วมพระราชพิธีนี้ด้วย เช่นเดียวกับแกรนด์ดยุคและดัชเชสแห่งลักเซมเบิร์ก และเจ้าชายอัลแบร์ที่ 2 แห่งโมนาโก\n\nส่วนกษัตริย์จากประเทศในแถบเอเชียที่เสด็จร่วมพระราชพิธีนี้ได้แก่ สมเด็จพระจักรพรรดินารุฮิโตะแห่งญี่ปุ่นและพระชายา ซึ่งเป็นการเสด็จพระราชดำเนินเยือนต่างประเทศครั้งแรก หลังจากทรงขึ้นครองราชย์เมื่อ 3 ปีก่อน, สุลต่านอับดุลเลาะห์ สุลต่าน อาห์หมัด ชาห์ แห่งมาเลเซียและพระชายา, สมเด็จพระราชาธิบดีอับดุลเลาะห์ ที่ 2 และสมเด็จพระราชินีราเนีย แห่งจอร์แดน, สมเด็จพระราชาธิบดีฮัสซานัล โบลเกียห์ แห่งบรูไนดารุสสลาม และสมเด็จพระราชาธิบดีจิกมี เคเซอร์ นัมเกล วังชุก แห่งภูฏาน และพระชายา\n\nที่มาของภาพ, PA Media\n\nปัจจุบันประเทศที่มีกษัตริย์เป็นประมุขมีอยู่กว่า 40 ประเทศ ในจำนวนนี้ 16 ประเทศมีกษัตริย์อังกฤษทรงเป็นพระประมุข\n\nทูตไทยในลอนดอนเข้าร่วม\n\nจากภาพที่ปรากฏทางการถ่ายทอดสดของสถานีโทรทัศน์บีบีซี พบว่า นายพิษณุ สุวรรณะชฎ เอกอัครราชทูตไทย ประจำกรุงลอนดอน และ นางทิพยสุดา สุวรรณะชฎ ภริยาเข้าถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เมื่อช่วงบ่ายของ 18 ก.ย. ตามเวลาอังกฤษ ส่วนในช่วงสายของ 19 ก.ย. ในงานรัฐพิธีพระบรมศพ ที่มหาวิหารเวสต์มินสเตอร์ นายพิษณุ และภริยา ก็ได้เข้าร่วมงาน ตามสิทธิของแขกกลุ่มที่ 1\n\nก่อนรัฐพิธีพระบรมศพ บีบีซีไทย สอบถามไปที่ฝ่ายสื่อมวลขน ของสถานทูตไทยในกรุงลอนดอน เพื่อขอทราบว่า ใครจะเป็นตัวแทนประเทศไทยมาร่วมงาน แต่ไม่ได้รับคำตอบ และได้รับแจ้งว่าให้ติดต่อไปที่กรุงเทพฯ แทน\n\n22 ก.ย. บีบีซีไทย พยายามติดต่อไปที่ นายธานี แสงรัตน์ อธิบดีกรมสารนิเทศและโฆษกกระทรวงการต่างประเทศ แต่ไม่สามารถติดต่อได้\n\nคำบรรยายภาพ, นายพิษณุ สุวรรณะชฎ เอกอัครราชทูตไทย ประจำกรุงลอนดอน และ นางทิพยสุดา สุวรรณะชฎ ภริยาเข้าถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เมื่อช่วงบ่ายของ 18 ก.ย. ตามเวลาอังกฤษ\n\nที่มาของภาพ, Saiphin Moore คำบรรยายภาพ, นายพิษณุ สุวรรณะชฎ เอกอัครราชทูตไทย ประจำกรุงลอนดอน และ นางทิพยสุดา สุวรรณะชฎ เข้าร่วมในงานรัฐพิธีพระบรมศพ ที่มหาวิหารเวสต์มินสเตอร์ ส่วนในช่วงสายของ 19 ก.ย. ตามเวลาอังกฤษ\n\nสัมพันธ์ราชวงศ์ไทย อังกฤษ โดยสังเขป\n\nราชวงศ์ไทย และอังกฤษ มีความสัมพันธ์กันมานานกว่าร้อยปี มีการเสด็จพระราชดำเนินไปมาหาสู่กันอย่างต่อเนื่อง\n\nพ.ศ. 2440 พระบาทสมเด็จพระจุลจอมเกล้าเจ้าอยู่หัวเสด็จประพาสยุโรปอย่างเป็นทางการเป็นครั้งแรก โดยเรือพระที่นั่งมหาจักรี เสด็จจากท่าราชวรดิษฐ์เมื่อวันที่ 7 เม.ย. ร.ศ. 116 หรือ พ.ศ. 2440 รวมระยะเวลาเสด็จประพาสทั้งสิ้น 253 วัน การเสด็จประพาสครั้งนี้นับเป็นครั้งแรกที่พระองค์ได้เสด็จไปเจริญพระราชไมตรีกับนานาประเทศกว่า 10 ประเทศ โดยมีวัตถุประสงค์ให้ประเทศเหล่านั้นได้รู้ว่าสยามเป็นประเทศกำลังพัฒนา เพื่อส่งเสริมความเป็นเอกราชของสยามท่ามกลางยุคล่าอาณานิคม\n\nหนึ่งในประเทศปลายทางคืออังกฤษ โดยพระองค์เสด็จมาถึงกรุงลอนดอนเมื่อ 30 ก.ค. 2440 เพื่อทรงร่วมเฉลิมฉลองพระราชพิธีพัชราภิเษก (ครองราชย์ครบ 60 ปี) ของสมเด็จพระราชินีนาถวิกตอเรียของอังกฤษ และทรงประทับอยู่ที่พระราชวังบักกิงแฮมเป็นเวลา 1 สัปดาห์ก่อนเสด็จพระราชดำเนินต่อไปยังเมืองอื่น ๆ และเสด็จเยี่ยมพระราชโอรสหลายพระองค์ที่ทรงศึกษาอยู่ที่อังกฤษในขณะนั้นด้วย ข้อมูลจากคลังเอกสารระบุว่า พระองค์ตรัสภาษาอังกฤษได้อย่างคล่องแคล่ว จึงไม่มีความจำเป็นต้องใช้ล่ามแต่อย่างใด\n\nอ่าน ทับโลว์คอร์ท คฤหาสน์ใกล้ลอนดอนที่รัชกาลที่ 5 พร้อมด้วยพระราชโอรส 11 พระองค์เสด็จไปประทับ\n\nโปรดเปิดการใช้งาน JavaScript หรือบราวเซอร์ต่างออกไป เพื่ดูเนื้อหานี้ คำบรรยายวิดีโอ, \"ทับโลว์คอร์ท\" กับ 120 ปี ของการประพาสยุโรป ของ ร.5\n\nพ.ศ. 2503 พระบาทสมเด็จพระปรมินทรมหาภูมิพลอดุลยเดช และ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เสด็จพระราชดำเนินเยือนสหราชอาณาจักรอย่างเป็นทางการเมื่อวันที่ 19-23 ก.ค. 2503 โดยเสด็จฯ ทางเครื่องบินมาลงที่สนามบินแกตวิก และเสด็จฯ โดยรถไฟพระที่นั่งต่อไปยังสถานีรถไฟวิกตอเรีย ซึ่งสมเด็จพระราชินีนาถเอลิซาเบธที่ 2 และดยุคแห่งเอดินบะระ พร้อมด้วยคณะบุคคลสำคัญทั้งชาวอังกฤษและชาวไทยมารอถวายการต้อนรับ\n\nพ.ศ. 2509 พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงพระกรุณาโปรดเกล้าฯ ให้ พระบาทสมเด็จพระวชิรเกล้าเจ้าอยู่หัว ไปทรงเข้ารับการศึกษาต่อระดับประถมศึกษา ณ ประเทศอังกฤษ ที่โรงเรียนคิงส์มีด เมืองซีฟอร์ด แคว้นซัสเซ็กส์ และในเดือนกันยายนปีเดียวกัน ได้เสด็จพระราชดำเนินไปทรงศึกษาระดับมัธยมศึกษาที่โรงเรียนมิลล์ฟิลด์ เมืองสตรีท แคว้นซัมเมอร์เซต จนถึง ก.ค. 2513\n\nพ.ศ. 2515 สมเด็จพระราชินีนาถเอลิซาเบธที่ 2 เสด็จพระราชดำเนินเยือนประเทศไทยครั้งแรกในปี 2515 ขณะมีพระชนมพรรษา 46 พรรษา และครองสิริราชสมบัติได้ 20 ปี ในฐานะพระราชอาคันตุกะในพระบาทสมเด็จพระเจ้าอยู่หัว รัชกาลที่ 9 และเสด็จฯ ครั้งที่ 2 ในอีก 24 ปีต่อมา เป็นเวลา 5 วัน ตั้งแต่ 28 ต.ค. 2539 เพื่อกระชับความสัมพันธ์ระหว่าง 2 ประเทศ โดยมีพระบาทสมเด็จพระเจ้าอยู่หัว รัชกาลที่ 9 ทรงถวายการต้อนรับ",
    "บางจากชี้น้ำมันแพงต่อเนื่อง3ปี รุกผลิตและสำรวจ": "นายชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจากและกรรมการผู้จัดการใหญ่ บริษัทบางจาก คอร์ปอเรชั่น จำกัด (มหาชน) เปิดเผยว่า สถานการณ์ราคาน้ำมันจากนี้ไปอีก 3 ปี ยังคงอยู่ในระดับสูง เนื่องจากได้รับผลกระทบจากความขัดแย้งระหว่างรัสเซียและยูเครน ที่ยืดเยื้อ ขณะที่ภาวะเศรษฐกิจที่ฟื้นตัวเพิ่มมากขึ้นหลังการระบาดโควิด-19 รวมถึงกลุ่มโอเปกพลัสไม่สามารถเพิ่มปริมาณการผลิตน้ำมันได้ตามเป้าหมายที่ตั้งไว้ ทำให้บริษัทมุ่งขยายการลงทุนในส่วนของธุรกิจต้นน้ำ หรือธุรกิจสำรวจและผลิตน้ำมันดิบและก๊าซธรรมชาติ เพื่อสร้างการเติบโตและยังช่วยป้องกันความเสี่ยงในการจัดหาวัตถุดิบ ผ่านบริษัทโอเกีย เอเอสเอ ประเทศนอร์เวย์ ที่บริษัทเป็นผู้ถือหุ้นใหญ่ 45.7% รวมทั้งยังส่งผลดีต่อผลประกอบการของกลุ่มบางจากโดยในครึ่งปีแรกของปี 65 กำไรก่อนหักภาษีและค่าเสื่อม หรืออีบิด้า ของกลุ่มบางจาก ประมาณ 30% มาจากธุรกิจของโอเกียฯ\n\n“ครึ่งปีแรกของปี 65 โอเกียฯ มีรายได้จากการขายน้ำมันดิบและก๊าซฯ รวม 10,239 ล้านบาท เพิ่มขึ้น 148% และมีอีบิด้า เพิ่มขึ้นเป็น 7,833 ล้านบาท เพิ่มขึ้น 288% หลังราคาและความต้องการใช้พลังงานทั่วโลกมีมากขึ้น จึงทำให้ธุรกิจผลิตและสำรวจฯ กลายเป็นเรือธงและเป็นอีกหนึ่งเสาหลักของกลุ่มบางจาก โดยจะใช้รูปแบบการลงทุนในโอเกียฯ เป็นต้นแบบในการขยายการลงทุนธุรกิจต้นน้ำต่อเนื่อง เพิ่มความมั่นคงให้กับธุรกิจตั้งแต่ต้นทาง เพราะก๊าซฯ และน้ำมันยังคงเป็นแหล่งพลังงานหลักของโลกอีกนาน”\n\nนอกจากการเข้ามาลงทุนในนอร์เวย์แล้ว ยังสนใจเข้าไปลงทุนธุรกิจสำรวจและผลิตฯ ในแหล่งประเทศเพื่อนบ้านในอาเซียนด้วย โดยใช้รูปแบบการลงทุนเช่นเดียวกับโอเกียฯ เพราะเชื่อว่ายังสามารถเติบโตได้อีก 1-2 เท่าตัวใน 2-3 ปีข้างหน้า หรือมีปริมาณการผลิตปิโตรเลียมรวมประมาณ 40,000-60,000 บาร์เรลเทียบเท่าน้ำมันดิบต่อวัน จากปัจจุบันที่แหล่งปิโตรเลียม ในนอร์เวย์ ทั้ง 4 แหล่ง คือ ดรอเก้น, เกียว, อีม่า และไอวาร์อาเซ่น มีปริมาณการผลิตปิโตรเลียม ในส่วนของโอเกีย ประมาณ 20,000 บาร์เรลเทียบเท่าน้ำมันดิบต่อวัน และยังอยู่ระหว่างเจรจาเพิ่มเติมอีก 2 แหล่ง คือ บราก้าและโนว่า คาดว่าจะแล้วเสร็จในปลายปีนี้ทำให้ปริมาณการผลิตเพิ่มขึ้นเป็น 25,000 บาร์เรลเทียบเท่าน้ำมันดิบต่อวัน\n\n“การลงทุนในโอเกีย ตั้งแต่ปี 62 ประสบความสำเร็จมาก ถือว่าผลิตได้มากกว่าแผนที่วางไว้ จากเดิมคาดว่าแหล่งดรอเก้น จะสามารถผลิตปิโตรเลียม ได้ถึงปี 70 แต่ได้ปรับปรุงกระบวนการผลิตจนยืดเวลาการผลิตได้อีก 13 ปี ขณะเดียวกันยังได้ปรับโครงสร้างหลายอย่าง จนทำให้ขณะนี้โอเกีย มีรายได้มากกว่าหนี้สิน โดยมีกระแสเงินสดจำนวนมาก ขณะที่รัฐบาลนอร์เวย์มีนโยบายส่งเสริมและกระตุ้นการลงทุนโดยลดภาษีให้กับธุรกิจที่นำรายได้ไปลงทุนสำรวจและผลิตในแหล่งปิโตรเลียมต่อเนื่อง ไม่ว่าจะเจอหรือไม่เจอน้ำมันก็จะได้รับการลดหย่อนภาษี 78% แต่ถ้าไม่มีการลงทุนต่ออาจต้องถูกเรียกเก็บภาษีมากกว่า 80% ดังนั้นจึงเหมาะสมที่จะขยายการลงทุนในนอร์เวย์ด้วย”",
    "การดำเนินชีวิตในปัจจุบันของชาวสแกนดิเนเวียนกับโควิด-19": "คงจะเป็นความแปลกประหลาด ของผู้ที่มาเยือนประเทศในกลุ่มสแกนดิเนเวียนอันประกอบไปด้วยประเทศนอร์เวย์ สวีเดน เดนมาร์กและฟินแลนด์ หากเขาเหล่านั้นยังคงสวมหน้ากากอนามัยโดยมีวัตถุประสงค์เพื่อป้องกันตัวเองจากการติดเชื้อโควิด-19 ที่อาจจะแพร่มาจากคนที่อยู่รอบด้าน แต่เนื่องจากมารยาทของชาวสแกนฯ ทำให้เขาไม่ใส่ใจมองไปยังบุคคลที่สวมหน้ากากอนามัยที่ปิดปากและจมูกอย่างมิดชิดด้วยสายตาดูหมิ่นเหยียดหยามแต่อย่างใด อาจจะเป็นเพียงแค่ชำเลืองมองแค่แว็บเดียว แล้วก็ผ่านไปอย่างรวดเร็ว\n\nที่ผู้เขียนขึ้นต้นเรื่องไว้อย่างนี้ก็เพราะในช่วงสัปดาห์ที่ผ่านมา ได้มีโอกาสเดินทางไปพักผ่อนกับครอบครัวที่ประเทศเดนมาร์กและนอร์เวย์ และเพิ่งกลับมาถึงประเทศไทยเมื่อวันอาทิตย์ที่ผ่านมานี้เอง\n\nในวันเดินทางออกจากประเทศที่สนามบินสุวรรณภูมินั้น ผู้คนเกือบจะร้อยเปอร์เซ็นต์ยกเว้นชาวต่างชาติบางส่วน ต่างก็สวมใส่หน้ากากอนามัยกันทั้งหมด รวมทั้งครอบครัวของผู้เขียนด้วย โดยความตั้งใจเดิมนั้นเราจะใส่หน้ากากอนามัยตลอดการเดินทางครั้งนี้ ต้องเรียนให้ทราบว่าการเดินทางออกนอกประเทศในขณะนี้เกือบจะไม่มีประเทศไหนในโลกแล้ว ที่กำหนดกติกาให้ผู้ที่จะเดินทางเข้าไปยังต้องแสดงประวัติการฉีดวัคซีนรวมทั้งผลการตรวจ ATK หรือ RT-PCR อีกต่อไป ซึ่งประเทศไทยของเราก็เป็นเช่นเดียวกัน และรวมถึงการเดินทางของทุกคนจากต่างประเทศที่เข้าสู่ประเทศไทยด้วย\n\nผู้เขียนและครอบครัวยังคงใส่หน้ากากอนามัยอย่างมิดชิดจนขึ้นเครื่องบินโดยสาร ซึ่งก็พบว่าบนเครื่องบินของสายการบินไทยนั้น มีผู้คนใส่หน้ากากอนามัยอยู่น้อยมาก และระหว่างการเดินทางก็พบว่าส่วนใหญ่ของผู้โดยสารถอดหน้ากากอนามัยออกจนหมด เพราะการใส่อย่างต่อเนื่องเป็นระยะเวลาเกือบ 11 ชั่วโมงนั้น น่าจะเกินกว่าความอดทน ของคนทั่วไปได้ จนกระทั่งเมื่อลงจากเครื่องบินและเข้าสู่กระบวนการตรวจคนเข้าเมือง เมื่อผ่านจากจุดนั้นเรียบร้อยแล้วผมก็ไม่เห็นใครใส่หน้ากากอนามัยอีกเลย\n\nผู้เขียนนั่งรถลิมูซีนจากสนามบินซึ่งเราติดต่อไว้แล้วล่วงหน้าเข้าสู่โรงแรมที่พักในกรุงโคเปนเฮเกนเมืองหลวงของประเทศเดนมาร์ก ผมได้คุยกับคนขับแท็กซี่ในหลายๆ เรื่องรวมทั้งเรื่องของสถานการณ์โควิด-19 ในประเทศนี้ด้วย เมื่อผมถามว่าตอนนี้โควิด-19 ในเดนมาร์กเป็นอย่างไรบ้าง เขาตอบผมว่า Zero covid ซึ่งคงไม่ต้องแปลความหมายอีกนะครับ คนเดนมาร์กส่วนใหญ่ได้รับวัคซีนโควิดไปแล้วมากกว่า 2 เข็ม เมื่อผมบอกเขาว่าผมฉีดไป 5 เข็มแล้ว เขาทำท่าตกใจรวมทั้งยังบอกอีกว่าตัวเขาเองยังไม่ได้ฉีดวัคซีนแม้แต่เข็มเดียว และการใช้ชีวิตของผู้คน ในเมืองนี้ก็เป็นไปแบบวิถีชีวิตตามปกติ 100 เปอร์เซ็นต์แล้ว ไม่มีประชาชนที่เดินอยู่ตามท้องถนน สถานที่ท่องเที่ยวต่างๆ ตลอดจนในห้างสรรพสินค้าใส่หน้ากากอนามัยแต่อย่างใด\n\nก็หวังว่าวันที่พวกเราคนไทยจะไม่ต้องใส่หน้ากากอนามัยเพื่อป้องกันตัวเองจากการติดเชื้อโควิด-19 จะเกิดขึ้นในระยะเวลาอีกไม่นานจากนี้ ซึ่งเมื่อหันมาดูตัวเลขข้อมูลเรื่องโควิดของไทยจนถึงปัจจุบันก็จะพบว่า ตั้งแต่มีการระบาดครั้งแรกจนถึงวันนี้เรามีผู้ติดเชื้อไปแล้วประมาณ 4.67 ล้านคน และเสียชีวิตไปประมาณ 3.25 หมื่นราย โดยมีจำนวนผู้ป่วยรายใหม่ที่ต้องเข้าพักรักษาในโรงพยาบาล ในรอบสัปดาห์ที่ผ่านมาต่ำสุดที่ 617 รายต่อวันเมื่อวันที่ 13 กันยายนนี้ และมีผู้เสียชีวิตในวันนั้นเพียงแค่ 10 ราย ส่วนในวันอื่นๆ ตัวเลขยังอยู่ที่ระดับ 1,000 ราย โดยมีผู้เสียชีวิตต่ำกว่า 15 รายต่อวัน ซึ่งถือว่าเป็นสัญญาณที่ดีพอควร\n\nและถ้าจะดูตัวเลขของจำนวนผู้ได้รับการฉีดวัคซีนโควิด-19 จนถึงวันนี้เช่นกัน ก็จะพบว่ากลุ่มผู้ที่เป็นเป้าหมายที่ควรได้รับการฉีดได้รับการฉีดเข็มที่ 1 แล้วมากกว่า 88% เข็มที่ 2แล้วมากกว่า 72% และเข็มที่ 3 แล้วเกินกว่า 46% เมื่อ 3-4 วันที่ผ่านมานี้เอง โดยยังมีผู้เข้ารับการฉีดวัคซีนอย่างต่อเนื่อง เฉลี่ยอยู่ที่วันละประมาณ 10,000 ราย ก็น่าจะพอเชื่อได้ว่าภาวะภูมิคุ้มกันหมู่ได้เกิดขึ้นมากพอสมควรแล้ว และถ้าตัวเลขของผู้ป่วยรายใหม่ยังลดลงอย่างต่อเนื่อง ซึ่งถึงแม้จะไม่ลงไปถึงระดับที่ไม่มีผู้ป่วยรายใหม่ในแต่ละวันเลย ซึ่งไม่น่าจะเป็นเรื่องที่เป็นไปได้ ก็น่าจะทำให้วิถีชีวิตของผู้คนในประเทศของเรากลับมาสู่สภาพปกติได้เช่นกัน การใส่หน้ากากอนามัยควรจะเกิดขึ้นเฉพาะในผู้ที่มีการติดเชื้อเกิดขึ้น และได้พักรักษาตัวเองจนอาการดีขึ้น และใส่หน้ากากต่อเนื่องเมื่อต้องออกจากบ้านจนครบ 10 วัน หลังจากที่มีอาการจากการติดเชื้อแล้วเท่านั้น ทั้งนี้เพื่อเป็นการป้องกันการแพร่กระจายของเชื้อที่หากยังหลงเหลืออยู่บ้างไปสู่ผู้คนอื่นเท่านั้นเอง\n\nในส่วนสถานการณ์การระบาดของทั้งโลกนั้น จนถึงขณะนี้มีผู้ป่วยจากโควิด-19 แล้วมากกว่า 615 ล้านคน และเสียชีวิตไปประมาณ 6.5 ล้านราย โดยประเทศที่ยังมีผู้ป่วยสูงสุดในขณะนี้ในแต่ละวันคือประเทศญี่ปุ่น ซึ่งยังมีผู้ป่วยเกินกว่า 1 แสนรายต่อวัน และประเทศเกาหลีซึ่งยังมีผู้ป่วยที่ระดับ 7 หมื่นรายต่อวัน แต่ทั้ง 2 ประเทศนี้ก็เริ่มเปิดประเทศให้นักท่องเที่ยวต่างชาติเดินทางเข้าสู่ประเทศได้แล้ว โดยยังมีกฎกติกาอยู่บ้างเล็กน้อย\n\nโควิด-19 คงไม่ใช่เป็นเรื่องของโรคที่น่ากลัวอีกต่อไป ตลอดจนการพัฒนาวัคซีนก็ดีขึ้นตามลำดับ จนถึงขณะนี้ เริ่มมีการใช้วัคซีนชนิดพ่นและหยอดในโพรงจมูกเพื่อการป้องกันโรคโควิด-19 เกิดแล้วในประเทศจีนและอินเดีย โดยผู้ผลิตคือบริษัทแอสตร้าเซเนก้า โดยเป็นวัคซีนชนิดไวรัลเวกเตอร์เหมือนกับที่ใช้ฉีดนั่นเอง\n\nแต่โรคที่น่ากลัวสำหรับประเทศไทยในขณะนี้ คือโรคที่เกิดขึ้นจากการแตกแยกความรักสามัคคีที่คนไทยเคยมีต่อกัน รวมทั้งการแย่งชิงอำนาจของนักการเมืองบางส่วนที่ต้องการอำนาจไว้ในมือเพื่อผลประโยชน์ของส่วนตนและหมู่คณะ ซึ่งเป็นเรื่องที่อันตรายอย่างยิ่ง อันเป็นเรื่องที่คนไทยที่รักชาติ ศาสน์ กษัตริย์ จะต้องร่วมมือกันปกป้องให้ถึงที่สุด\n\nนายแพทย์ปิยะ เนตรวิเชียร",
    "‘บางจาก’ สยายปีกสู่พลังงานต้นน้ำ เล็งลงทุนธุรกิจสำรวจและขุดเจาะน้ำมันในยุโรป": "บมจ.บางจาก คอร์ปอเรชั่น หรือ BCP เดินหน้าขยายการลงทุนสู่ธุรกิจพลังงานต้นน้ำ หลังจากลงทุนผ่าน OKEA ซึ่งเป็นบริษัทสตาร์ทอัพด้าน Green Energy ในนอร์เวย์ เมื่อ 4 ปีที่แล้ว และประสบความสำเร็จอย่างมาก พร้อมยืนเป้าหมายผลักดันสัดส่วน EBITDA จาก Green Energy เป็น 50% ภายในปี 2030 จากปัจจุบันอยู่ที่ 30%\n\nชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจาก และกรรมการผู้จัดการใหญ่ บมจ.บางจาก คอร์ปอเรชั่น หรือ BCP กล่าวว่า กลุ่มบริษัทบางจากประสบความสำเร็จในการขยายธุรกิจสู่ต้นน้ำจากการลงทุนในแหล่งทรัพยากรธรรมชาติที่นอร์เวย์ โดย BCP ได้เข้าลงทุนในบริษัท OKEA ASA ด้วยการเข้าถือหุ้นในสัดส่วน 45.7% เมื่อปี 2018\n\nโดยในช่วงครึ่งแรกของปี 2022 OKEA มีรายได้จากการขายน้ำมันดิบและก๊าซธรรมชาติรวม 10,239 ล้านบาท เพิ่มขึ้น 148% จาก 4,133 ล้านบาท ในช่วงเดียวกันของปีก่อนหน้า และมี EBITDA เพิ่มขึ้นเป็น 7,833 ล้านบาท เพิ่มขึ้น 288% จาก EBITDA ครึ่งแรกของปี 2021\n\nปัจจัยหลักมาจากราคาน้ำมันดิบที่ปรับตัวเพิ่มขึ้น เนื่องจากอุปทานที่ตึงตัวจากสถานการณ์ความขัดแย้งระหว่างรัสเซียและยูเครนที่ยังคงยืดเยื้อ และความต้องการใช้พลังงานทั่วโลกสูงขึ้น หลังจากการผ่อนคลายมาตรการควบคุมการแพร่ระบาดของโควิดในหลายประเทศ\n\nขณะเดียวกัน OKEA ยังอยู่ระหว่างการเจรจาเข้าลงทุนและซื้อกิจการในธุรกิจสำรวจและขุดเจาะในนอร์เวย์และประเทศแถบยุโรปเหนือ หลังจากที่ช่วงต้นปีแรก OKEA สามารถบรรลุการเจรจาเข้าซื้อกิจการ (M&A) ไปแล้ว 2 ดีล จากทั้งหมดที่ได้มีการเจรจาไป 6-7 ดีล โดยคาดการณ์ว่าจากนี้ไปจนถึงปีหน้าจะสามารถปิดดีลได้อีก 2 ดีล ส่วนเม็ดเงินลงทุนเข้าซื้อกิจการนั้นขึ้นอยู่กับการเจรจา โดย OKEA มีความพร้อมด้านกระแสเงินสดสำหรับลงทุน\n\nปัจจุบัน OKEA มีแหล่งปิโตรเลียมในประเทศนอร์เวย์รวมทั้งสิ้น 4 แหล่ง ได้แก่ แหล่ง Draugen ที่ถือหุ้นในสัดส่วน 44.56% แหล่ง Gjoa (12%) แหล่ง Yme (15%) และแหล่ง Ivar Aasen (2.77%) โดยมีปริมาณการผลิตปิโตรเลียมทั้งหมดในส่วนของ OKEA รวมประมาณ 20,000 บาร์เรลเทียบเท่าน้ำมันดิบต่อวัน\n\nทั้งนี้ OKEA เริ่มจากการเข้าเป็น Operator ในแหล่ง Draugen จาก Shell และมีการพัฒนาแหล่งผลิตใหม่ๆ อย่างต่อเนื่อง ทำให้ปริมาณการผลิตปิโตรเลียมของ OKEA จะปรับตัวเป็นกว่า 25,000 บาร์เรลเทียบเท่าน้ำมันดิบต่อวันในปลายปีนี้ และปี 2023 จะเพิ่มเป็น 30,000 บาร์เรลเทียบเท่าน้ำมันดิบต่อวัน จากนั้นจะเพิ่มเป็น 40,000-60,000 บาร์เรลเทียบเท่าน้ำมันดิบต่อวัน ภายใน 4-5 ปี\n\nนอกจากนี้ OKEA ยังสามารถปรับปรุงกระบวนการผลิตของแหล่ง Draugen ให้มีประสิทธิภาพสูงขึ้น ทำให้สามารถยืดระยะเวลาในการผลิตออกไปจากเดิมที่คาดการณ์ว่าจะผลิตได้ถึงปี 2027 เป็นปี 2035 และยังได้รับการชมเชยจากกระทรวงปิโตรเลียมของนอร์เวย์อีกด้วย\n\nชู ‘สำรวจและผลิตปิโตรเลียม’ กลยุทธ์หลัก\n\nชัยวัฒน์กล่าวว่า ความมั่นคงทางพลังงานมีความสำคัญอย่างยิ่งต่อกลยุทธ์ในระยะยาวของกลุ่มบางจาก ซึ่งธุรกิจสำรวจและผลิตปิโตรเลียมนับว่ามีบทบาทสำคัญต่อการดำเนินธุรกิจตามกลยุทธ์ดังกล่าว OKEA ถือเป็นแฟลกชิปในการบรรลุภารกิจนี้ และถือเป็นหนึ่งในเสาหลักของกลุ่มบางจาก มีการเติบโตอย่างต่อเนื่อง โดยเฉพาะอย่างยิ่งในช่วงที่ราคาเชื้อเพลิงสูงขึ้นทั่วโลกในช่วงปีที่ผ่านมา\n\nและจากการประชุมบอร์ด OKEA ล่าสุด เมื่อสัปดาห์ที่ผ่านมา มีการประเมินว่าแนวโน้มวิกฤตด้านพลังงานหลังจากสงครามรัสเซียและยูเครนมีโอกาสที่จะลากยาวไป 3 ปี\n\n“ความขัดแย้งระหว่างรัสเซียและยูเครนทำให้ระดับราคาพลังงานปรับตัวสูงขึ้น ซึ่งส่งผลดีต่อธุรกิจ OKEA อย่างมาก โดยเมื่อทียบราคาก๊าซธรรมชาติช่วงที่บางจากเพิ่งลงทุนใน OKAE กับปัจจุบัน พบว่าราคาปรับขึ้นจาก 40 เป็น 350 ดอลลาร์ โดยเมื่อเกิดวิกฤตรัสเซียและยูเครนขึ้น เราได้ผลักดันการส่งออกก๊าซธรรมชาติไปยังอังกฤษอย่างเต็มที่ เพราะตลาดมีความต้องการสำรองก๊าซธรรมชาติ เพื่อรองรับเข้าสู่ฤดูหนาว ส่วนธุรกิจน้ำมัน แม้ราคาน้ำมันดิบจะมีความผันผวน แต่ธุรกิจน้ำมันของ OKEA มีกำไรตลอด เพราะต้นทุนราคาปากหลุมต่ำมาก เพียง 15-20 ดอลลาร์” ชัยวัฒน์กล่าว\n\nสำหรับการจะเข้าไปลงทุนในแหล่งใหม่นั้น บางจากจะให้ความสำคัญกับ 3 ข้อพิจารณาหลัก คือ\n\nปริมาณน้ำมันสำรองต้องเหลืออีกราว 7-10 ปี ต้องมีต้นทุนปากหลุมไม่เกิน 30 ดอลลาร์ต่อบาร์เรล และ จะต้องมีพันธมิตรเข้าไปร่วมลงทุนด้วย\n\nส่วนภาพรวมธุรกิจบางจาก ภายในปี 2030 จะมี EBITDA จากธุรกิจ Green Energy เพิ่มเป็น 50% จากปัจจุบันอยู่ที่ 30% ส่วนในช่วง 5 ปีจากนี้ บริษัทยังคงสัดส่วน EBITDA จากธุรกิจต้นน้ำด้านทรัพยากรธรรมชาติ 30-40% ธุรกิจโรงกลั่น 20-30% ธุรกิจไฟฟ้า 20-30% และธุรกิจใหม่ด้านชีวภาพอีก 10%\n\nชัยวัฒน์กล่าวเพิ่มว่า ก๊าซธรรมชาติและน้ำมันจะเป็นแหล่งพลังงานหลักของโลกไปอีกหลายทศวรรษ โจทย์หลักจึงอยู่ที่ว่าเราจะอยู่กับพลังงานฟอสซิลอย่างไรเพื่อโลกยั่งยืน ดังนั้นบางจากจึงให้ความสำคัญกับการสร้างสมดุลระหว่างความท้าทายด้านพลังงาน 3 ประการ คือ\n\nความมั่นคงด้านพลังงาน (Energy Security) การเข้าถึงพลังงาน (Energy Affordability) ความยั่งยืนของทรัพยากรและสิ่งแวดล้อม (Environmental Sustainability)\n\nโดยบางจากจะยึดเอาโมเดลธุรกิจ ประสบการณ์ และทักษะการดำเนินธุรกิจจากการลงทุนที่ประเทศนอร์เวย์ในครั้งนี้เป็นต้นแบบในการขยายการลงทุนด้านธุรกิจสำรวจและผลิตทรัพยากรธรรมชาติต่อไป เพื่อเสริมสร้างความมั่นคงให้กับธุรกิจของกลุ่มบางจากตั้งแต่ต้นทาง\n\nทั้งนี้ ประเทศนอร์เวย์เป็นประเทศที่มียอดการใช้รถไฟฟ้าสูงสุดในโลกเมื่อเทียบกับจำนวนประชากร โดยพลังงานไฟฟ้าทั้งหมดที่ใช้ในประเทศมาจากแหล่งพลังงานสะอาด ในขณะที่พลังงานเชื้อเพลิงฟอสซิลผลิตเพื่อส่งออก โดยนอร์เวย์ได้รับการยอมรับว่ามีความพร้อมรองรับเป้าหมาย Net Zero เป็นอันดับต้นๆ ของโลก\n\nนอร์เวย์มีแผนจะลดการปล่อยก๊าซเรือนกระจกลง 50-55% ภายในปี 2030 และเป็นสังคมที่มีการปล่อยก๊าซเรือนกระจกปริมาณต่ำภายในปี 2050 ปัจจุบันมีการกำหนดภาษีคาร์บอนซึ่งเป็นหนึ่งในกลยุทธ์ที่จะช่วยลดปริมาณการปล่อยคาร์บอนไดออกไซด์อยู่ที่กว่า 80 ยูโรต่อตันคาร์บอนไดออกไซด์ และมีแนวโน้มจะเพิ่มสูงขึ้นถึงกว่า 200 ยูโรต่อตันคาร์บอนไดออกไซด์ ภายในปี 2030 ทำให้ผู้ประกอบธุรกิจพลังงานของนอร์เวย์พยายามรักษามาตรฐานการผลิตให้ปล่อยก๊าซเรือนกระจกน้อยที่สุดเท่าที่จะเป็นไปได้\n\nช่องทางติดตาม THE STANDARD WEALTH",
    "ในหลวง พระราชทานพระบรมราชานุเคราะห์ พระพิธีธรรมสวดพระอภิธรรม จุตินันท์ ภิรมย์ภักดี": "",
    "ถ่ายทอดสดฟุตบอล คิงส์คัพ นัดชิงอันดับ 3 ทีมชาติไทย พบ ตรินิแดด แอนด์ โตเบโก้": "โดยวันนี้ (25 กันยายน 2565) ช้างศึก \" ทีมชาติไทย \" ลงสนามรอบชิงอันดับ 3 พบ ทีมชาติ ตรินิแดด แอนด์ โตเบโก้ เวลา 17.30 น. ถ่ายทอดสด ทาง ไทยรัฐทีวี ช่อง 32 และ AIS Play ดูสดผ่านหน้าจอทีวี และ ดูบอลออนไลน์ (คลิก)\n\nติดตามโปรแกรมการแข่งขันฟุตบอล คิงส์คัพ ครั้งที่ 48 ระหว่างวันที่ 22-25 กันยายน 2565 ที่จะทำการแข่งขันกันที่สนามกีฬาสมโภชเชียงใหม่ 700 ปี จ.เชียงใหม่ โดยมี 4 ทีมเข้าร่วมการแข่งขันประกอบด้วย ช้างศึก \" ทีมชาติไทย \" , มาเลเซีย , ทาจิกิสถาน และ ตรินิแดด แอนด์ โตเบโก\n\nอันดับฟีฟ่า แรงกิ้ง\n\nช้างศึก \"ทีมชาติไทย\" อยู่ที่ 111 ส่วน ทีมชาติตรินิแดด แอนด์ โตเบโก้ อยู่ที่ 101\n\nโดยการพบกันทั้ง 2 นัดในเกมอุ่นเครื่อง “ช้างศึก” ชนะทั้ง 2 นัด ครั้งแรกที่พบกันต้องย้อนไป 10 กรกฎาคม 2004 ไทยชนะ 3-2 และล่าสุดที่พบกันคือ 14 ตุลาคม 2018 ไทยเฉือนชนะไป 1-0\n\nทีมชาติตรินิแดด แอนด์ โตเบโก ของหัวหน้าผุ้ฝึกสอน แองกัส อีฟ วัย 50 ปี ชุดนี้ มีเพียง มาร์วิน ฟิลลิป ผู้รักษาประตูกัปตันทีมที่เล่นกับสโมสรในประเทศ ขณะที่อีก 19 คนที่เหลือล้วนเล่นอยู่กับทีมในต่างประเทศ โดยส่วนใหญ่จะเล่นใน เมเจอร์ลีก ซ็อกเกอร์ สหรัฐอเมริกา เป็นหลัก ที่เหลือก็จะไปเล่นประเทศใกล้เคียง และแถบยุโรปตั้งแต่ เบลเยี่ยม, ฟินแลนด์, กรีซ, นอร์เวย์ และเอสโตเนีย ส่วนผลงานทีมชาติในปี 2022 ชนะ 4 นัด เสมอ 1 นัด แพ้ 3 นัด\n\nนักเตะที่น่าจับตามองคือ เลวี การ์เซีย วัย 24 ปี ปีกความเร็วสูงจาก เออีเค เอเธนส์ ประเทศกรีซ สมัยเยาวชนเคยเล่นให้กับ อาแซด อัล์คมาร์ ทีมดังของลีกเอเรดิวิซี เนเธอร์แลนด์ มาก่อน และมีสถิติลงเล่นที่น่าสนใจคือเป็นผู้เล่นอายุน้อยที่สุดของ ตรินิแดด แอนด์ โตเบโก ในการติดทีมชาติคือ 18 ปี 127 วัน โดยปัจจุบันลงเล่นมาแล้ว 36 นัด ทำได้ 8 ประตู ล่าสุดเป็นประตูที่ทำได้ในเกมแพ้ ทีมชาติทาจิกิสถานเมื่อ 22 กันยายนที่ผ่านมา",
    "สนามข่าวชวนกิน : บุรินทร์ เบอร์เกอร์ แอนด์ สเต๊ก": "สนามข่าวเสาร์-อาทิตย์ - ได้เวลาคนข่าวเล่าเรื่องกิน ห่างหายจากเมนูเบอร์เกอร์ไปนาน วันนี้จัดมาให้สักหน่อย จากร้าน \"บุรินทร์ เบอร์เกอร์ แอนด์ สเต๊ก\" เนื้อชิ้นหนา ๆ ฉ่ำ ๆ กับชีสเยิ้ม ๆ ไหลเป็นลาวา คือ เมนูซิกเนเจอร์เลย แถมเพิ่มชั้นใด้ตามความต้องการ จะเอาเนื้อ 3 ชั้น 4 ชั้น 5 ชั้น จัดได้ตามขนาดกระเพาะ จะน่ากินขนาดไหน ไปติดตามใน \"สนามข่าวชวนกิน\"เอาชีสลาวาไหลเยิ้ม ๆ มายั่วก่อนเลย เห็นแบบนี้อดใจไม่ไหว เลยต้องตามมาลองชิมที่ร้าน บุรินทร์ เบอร์เกอร์ แอนด์ สเต๊ก เจ้าของร้านเคยทำงานเก็บประสบการณ์ที่โรงแรม ทั้งในและต่างประเทศ รวบรวมเคล็ดลับวิชา เอาสูตรต่าง ๆ มาปรับ จนกลายเป็นสูตรเฉพาะของทางร้านก็เนื้อเขาชิ้นหนา แต่แค่นี้ยังไม่สุด ที่จะเพิ่มอีกก็คีอ ชีสลาวาเยิ้ม ๆเบอร์เกอร์เนื้อโคขุน ชีสลาวา แบบมีเดียมแรร์ เนื้อมีความฉ่ำ จุยซี่น่ากิน มีผักสด มะเขือเทศ และหอมเจียว ราดด้วยซอสมาโยมัสตาร์ด อร่อยเข้ากันลงตัวมาก ๆ ยิ่งได้ชีสลาวาไหลเยิ้มเพิ่มความอร่อย เป็นเชดดาชีส ผสมกับมอซซาเรลลาชีส ชีสแท้หอม ๆ ยืด ๆ ลืมคำว่าอ้วนไปได้เลยอีก 1 เมนูที่หน้าตาน่าลองเป็นอย่างยิ่ง เบอร์เกอร์ มนุษย์ถ้ำ เป็นเบอร์เกอร์ซี่โครงหมูคุโรบุตะ ที่ต้องเอาไปหมักและอบถึง 48 ชั่วโมง จนเนื้อล่อนออกจากกระดูก ชุ่มด้วยซอสบาร์บีคิว มีกลิ่นส้มและขิงอ่อน ๆ ตัดรสด้วยโคลสลอว์และหอมเจียว ปกติก็จะเสิร์ฟคู่กับเฟรนช์ฟรายส์ แต่ถ้าสายสุขภาพสามารถเปลี่ยนเป็นสลัดผักได้มาทั้งที ก็ไม่ได้มากินแค่เบอร์เกอร์ มีสเต๊ก พาสต้า สลัด และของกินเล่นด้วย สั่งมาอีก 5 เมนู สเต๊กก่อนเลย จานนี้ เนื้อริบอายบราห์มัน จิ้มแจ่ว ใช้เนื้อโคคุนส่วนริบอาย ย่างแบบมีเดียมแรร์ เอาไปหมักแค่เกลือกับพริกไทย เพิ่มความแซ่บด้วยน้ำจิ้มแจ่ว แบบอีสานแท้ ๆในจานจะมีสลัด เฟรนช์ฟรายส์ และขนมปังดินเนอร์โรล สูตรโฮมเมด แบบเดียวกับตัวขนมปังเบอร์เกอร์เลยสปาเก็ตตี้พอร์คบอล กริลชีส นาโปลีซอส เส้นแบบอัลเดนเต้ ที่ร้านการันตีไม่ใส่ผงชูรส ซอสมะเขือเทศสดแบบโฮมเมด ใช้หมูคุโรบุตะ หมักเครื่องเทศปั้นเป็นก้อน ท็อปด้วยชีส อร่อยมากปิดท้ายด้วย ข้าวแซลมอลในป่า แซลมอลสดจากนอร์เวย์ เอามาย่างให้สุกกำลังดี กินพร้อมสลัด และข้าว ซอสเลือกได้ 2 แบบ ซอสงาขาว ก็จะหวาน ๆ หอมงา หรือน้ำจิ้มซีฟู้ดก็ได้ ถ้าชอบแบบแซ่บ ๆตามมาอิ่มอร่อยกับเบอร์เกอร์โฮมเมด ฉบับบุรินทร์เบอร์เกอร์กันได้ ร้านอยู่ติดถนนบ้านหม้อ ใกล้กับปากคลองตลาด สะดวกสุดถ้ามาด้วย MRT สถานีสนามชัย ทางออก 4 เดินมานิดเดียว ร้านเปิดทุกวัน ยกเว้นวันอังคาร ตั้งแต่ 10.00-20.30 น.",
    "“เออร์ลิง ฮาลันด์” สุดยอดเครื่องจักรสังหารยุคใหม่": "ชั่วโมงนี้คงไม่มีใคร ไม่รู้จัก “เออร์ลิง ฮาลันด์” ยอดดาวยิงชาวนอร์เวย์ กองหน้าตัวใหม่ของ “เรือใบสีฟ้า” แมนเชส เตอร์ ซิตี้ หลังระเบิดฟอร์มสุดร้อนแรง ซัดรวม 12 ประตูในทุกรายการ รวม 2 แฮตทริกในเกม เปิดบ้านไล่ยิง น็อตติงแฮม ฟอเรสต์ ทีมน้องใหม่ ชนิดสู้กันไม่ได้ 6-0 และเกมพิชิต คริสตัล พาเลซ 4-2 กลายเป็นนักเตะที่ใช้เวลาทำ 2 แฮตทริก เร็วที่สุดในพรีเมียร์ลีก เพียงแค่ 5 เกมเท่านั้น โดยทำลายสถิติของ “เดมบา บา” ที่ทำไว้ 21 เกม รวมทั้งของ “มิค ควินน์” ตำนานดาวยิงนิวคาสเซิล และ “เซร์คิโอ อเกวโร” อดีตศูนย์หน้าของเรือใบสีฟ้า ที่ทำไว้ 8 ประตู\n\nล่าสุด “เออร์ลิง ฮาลันด์” ดาวยิงฟอร์มฮอตของ แมนเชสเตอร์ ซิตี ยังสร้างชื่อกระหึ่มไม่หยุด เมื่อผงาดคว้ารางวัลนักเตะยอดเยี่ยมประจำเดือน ส.ค.ของศึกพรีเมียร์ลีก อังกฤษ ไปครอง หลังทำผลงานให้ “เรือใบสีฟ้า” ได้อย่างร้อนแรงตลอดเดือนที่ผ่านมา\n\nทำให้เจ้าตัวกลายเป็นนักเตะคนที่ 10 ในประวัติศาสตร์ที่สามารถคว้ารางวัลนี้ไปครองได้ทันทีในการลงสนามเดือนแรกในลีกสูงสุดเมืองผู้ดีถัดจาก เจอร์เกน คลินส์มันน์ (สเปอร์ส, เดือน ส.ค.1994), ดาวิด ชิโนลา (นิวคาสเซิล, เดือน ส.ค. 1995), แพทริก แบร์เกอร์ (ลิเวอร์พูล, เดือน ส.ค. 1996), ร็อบบี คีน (โคเวนทรี, เดือน ส.ค. 1999), ดีเอโก คอสตา (เชลซี, เดือน ส.ค. 2014), อังเดร อายิว (สวอนซี, เดือน ส.ค. 2015), อองโตนี มาร์กซิยาล (แมนฯ ยูไนเต็ด, เดือน ก.ย. 2015), ตีมู ปุกกี (นอริช, เดือน ส.ค. 2019), บรูโน แฟร์นันด์ส (แมนฯ ยูไนเต็ด, เดือน ม.ค. 2020\n\nทำให้“เป๊ป กวาร์ดิโอลา” ผู้จัดการทีม แมนเชสเตอร์ ซิตี้ ทนไม่ไหว ต้องออกมาชื่นชมลูกรักคนใหม่ “เออร์ลิง ฮาลันด์” ว่าเป็นนักเตะที่แข็งแกร่งทุกด้าน โดยเฉพาะอย่างยิ่งความจมูกไวในกรอบเขตโทษ การจบสกอร์ และวิธีในการทำงานของเขานั้นยอดเยี่ยมมาก\n\n“เออร์ลิง ฮาลันด์” ถือว่ามีสถิติในการยิงประตูสูงมากๆตั้งแต่ตอนที่อยู่กับ “เสือเหลือง” ดอร์ตมุนด์ และต้องยอมรับว่า “จุดแข็ง”ของ “เออร์ลิง ฮาลันด์” คือ จมูกไว การพาตัวเองไปอยู่ถูกที่ถูกเวลา ในการจบสกอร์ หรือแม้กระทั่งเรื่องความเร็วและความ ความแข็งแกร่ง หรือแม้แต่ลูกกลางอากาศ จึงถือว่าครบเครื่องในตำแหน่งกองหน้าตัวเป้า ที่ควรจะมีเลยก็ว่าได้ ยิ่งการได้เล่นร่วมกับเหล่าบรรดาเกมรุกของทีมอย่าง “เควิน เดอ บรอย” , “ฟิล โฟเด้น” หรือ “แบร์นาโด้ ซิลวา”ยิ่งแล้ว นึกภาพไม่ออกว่า ใครจะมาหยุดความร้อนแรงของ“เออร์ลิง ฮาลันด์”ได้ โดยแมนฯซิตีเองในตอนนี้ถือเป็นหนึ่งในทีมที่มีเกมรุกที่อันตรายที่สุดในโลกเลยก็ว่าได้\n\nต้องยอมรับว่า ความสารพัดพิษของ “ฮาลันด์” ทำให้บรรดากองหลังในพรีเมียร์ลีก อังกฤษ และยุโรปต่างขวัญผวา กันทั่วหน้า ยิ่งอยู่ในการปกครองของ “เป๊ป กวาร์ดิโอลา” ผู้จัดการทีมด้วยแล้ว เชื่อว่า ในอนาคต “ฮาลันด์” จะกลายเป็น “เครื่องจักรสังหารยุคใหม่” ที่ผู้จัดการทีมทุกทีมต้องอิจฉาอย่างแน่นอน",
    "กษัตริย์และผู้นำโลกที่มาร่วมพระราชพิธีพระบรมศพสมเด็จพระราชินีนาถเอลิซาเบธที่ 2": "กษัตริย์และผู้นำโลกที่มาร่วมพระราชพิธีพระบรมศพสมเด็จพระราชินีนาถเอลิซาเบธที่ 2\n\n20 กันยายน 2022\n\nที่มาของภาพ, PA Media\n\nกษัตริย์และราชินี, ประธานาธิบดี, นายกรัฐมนตรี, บุคคลที่มีชื่อเสียง จากทั่วโลกคือหนึ่งในแขกผู้มีเกียรติจำนวน 2,000 คนที่เดินทางมาร่วมงานพระราชพิธีพระบรมศพสมเด็จพระราชินีนาถเอลิซาเบธที่ 2 ที่มหาวิหารเวสต์มินสเตอร์ เมื่อ 19 ก.ย. ที่ผ่านมา\n\nสมาชิกราชวงศ์อังกฤษที่ประทับใกล้กับหีบพระบรมศพของสมเด็จพระราชินีนาถเอลิซาเบธที่ 2 มากที่สุดคือ พระราชโอรสและพระราชธิดาทั้ง 4 พระองค์พร้อมด้วยพระชายาและพระสวามี ได้แก่ กษัตริย์ชาร์ลส์ที่ 3 และสมเด็จพระราชินีคามิลลา พระชายา ทรงประทับเคียงข้างกับเจ้าฟ้าหญิงแอนน์และพระสวามี, เจ้าชายแอนดรูว์ ดยุคแห่งยอร์ก และเจ้าชายเอ็ดเวิร์ด เอิร์ลแห่งเวสเซกซ์ และพระชายา\n\nพระราชนัดดาทั้ง 8 พระองค์ของสมเด็จพระราชินีนาถเอลิซาเบธที่ 2 ทรงประทับที่สองแถวแรก รวมถึงเจ้าชายวิลเลียมและแคทเธอรีน เจ้าชายและเจ้าหญิงแห่งเวลส์, เจ้าชายแฮร์รีและเมแกน ดยุคและดัชเชสแห่งซัสเซกซ์\n\nคำบรรยายภาพ, จากซ้ายไปขวา เจ้าชายแฮร์รี, เจ้าหญิงเบียทริซ, เลดี้ลูอิส วินด์เซอร์, เจมส์ ไวส์เคานต์ เซเวิร์น, เจ้าชายวิลเลียม, เจ้าหญิงยูเชนี, ปีเตอร์ ฟิลลิปส์ และซารา ทินดอลล์\n\nขณะที่เจ้าชายจอร์จ พระชันษา 9 ปี และเจ้าหญิงชาร์ลอตต์ พระชันษา 7 ปี พระโอรสและพระธิดาของเจ้าชายวิลเลียม ทรงเป็นพระราชปนัดดาเพียง 2 พระองค์ของสมเด็จพระราชินีนาถเอลิซาเบธที่ 2 ที่เสด็จร่วมพิธี\n\nที่มาของภาพ, PA Media\n\nพระสหายสนิทของสมเด็จพระราชินีนาถเอลิซาเบธที่ 2 ได้เข้าร่วมพระราชพิธีพระบรมศพด้วย โดยเลดี้ซูซาน ฮัสซีย์ และเดมแมรี มอร์ริสัน นางสนองพระโอษฐ์ เดินทางมาพร้อมกับแองเจลา เคลลี ซึ่งเป็นช่างฉลองพระองค์ส่วนพระองค์และเป็นหนึ่งในคนที่สมเด็จพระราชินีนาถเอลิซาเบธที่ 2 ทรงไว้วางพระทัยที่สุด\n\nคำบรรยายภาพ, เลดี้ซูซาน ฮัสซีย์ และเดมแมรี มอร์ริสัน นางสนองพระโอษฐ์ ของสมเด็จพระราชินีนาถเอลิซาเบธที่ 2\n\nนายกรัฐมนตรีและอดีตนายกฯ สหราชอาณาจักร\n\nนางลิซ ทรัสส์ นายกรัฐมนตรีสหราชอาณาจักรคนปัจจุบันพร้อมด้วยสามี นั่งเคียงข้างกับบรรดารัฐมนตรี\n\nที่มาของภาพ, Reuters\n\nนอกจากนี้อดีตนายกรัฐมนตรีสหราชอาณาจักรที่ยังมีชีวิตอยู่ทุกคนพร้อมคู่สมรสก็เข้าร่วมในพระราชพิธีพระบรมศพด้วย ได้แก่ นายบอริส จอห์นสัน, นางเทรีซา เมย์, นายเดวิด คาเมรอน, นายกอร์ดอน บราวน์, เซอร์โทนี แบลร์ และเซอร์จอห์น เมเจอร์\n\nกษัตริย์จากทั่วโลก\n\nกษัตริย์ทุกพระองค์ทรงได้รับการทูลเชิญเข้าร่วมพระราชพิธีพระบรมศพสมเด็จพระราชินีนาถเอลิซาเบธที่ 2 และส่วนใหญ่ต่างเสด็จมายังกรุงลอนดอนโดยเครื่องบินเพื่อทรงเข้าร่วมพระราชพิธีนี้\n\nสมเด็จพระราชินีนาถมาร์เกรเธอที่ 2 แห่งเดนมาร์ก ซึ่งปัจจุบันเป็นกษัตริย์หญิงเพียงพระองค์เดียวในโลกทรงประทับนั่งตรงข้ามกับกษัตริย์ชาร์ลส์ที่ 3\n\nนอกจากนี้ยังมีกษัตริย์และสมเด็จพระราชินีจากเนเธอร์แลนด์, สวีเดน, สเปน, นอร์เวย์ และเบลเยียม เสด็จเข้าร่วมพระราชพิธีนี้ด้วย เช่นเดียวกับแกรนด์ดยุคและดัชเชสแห่งลักเซมเบิร์ก และเจ้าชายอัลแบร์ที่ 2 แห่งโมนาโก\n\nส่วนกษัตริย์จากประเทศในแถบเอเชียที่เสด็จร่วมพระราชพิธีนี้ได้แก่ สมเด็จพระจักรพรรดินารุฮิโตะแห่งญี่ปุ่นและพระชายา ซึ่งเป็นการเสด็จพระราชดำเนินเยือนต่างประเทศครั้งแรก หลังจากทรงขึ้นครองราชย์เมื่อ 3 ปีก่อน, สุลต่านอับดุลเลาะห์ สุลต่าน อาห์หมัด ชาห์ แห่งมาเลเซียและพระชายา, สมเด็จพระราชาธิบดีอับดุลเลาะห์ ที่ 2 และสมเด็จพระราชินีราเนีย แห่งจอร์แดน, สมเด็จพระราชาธิบดีฮัสซานัล โบลเกียห์ แห่งบรูไนดารุสสลาม และสมเด็จพระราชาธิบดีจิกมี เคเซอร์ นัมเกล วังชุก แห่งภูฏาน และพระชายา\n\nที่มาของภาพ, PA Media\n\nปัจจุบันประเทศที่มีกษัตริย์เป็นประมุขมีอยู่กว่า 40 ประเทศ ในจำนวนนี้ 16 ประเทศมีกษัตริย์อังกฤษทรงเป็นพระประมุข\n\nผู้นำรัฐบาลต่างประเทศ\n\nนอกจากนี้ คาดว่า มีประธานาธิบดีและหัวหน้ารัฐบาลราว 100 คน ได้เดินทางมาร่วมพระราชพิธีที่มหาวิหารเวสต์มินสเตอร์\n\nที่มาของภาพ, Reuters\n\nประธานาธิบดีโจ ไบเดน แห่งสหรัฐฯ และนางจิลล์ ไบเดน ภริยา นั่งอยู่ที่แถว 14 หลังประธานิบดีอันเจ ดูดา แห่งโปแลนด์ และภริยา นอกจากนี้ยังมีประธานาธิบดีเอ็มมานูเอล มาครง แห่งฝรั่งเศส พร้อมด้วยภริยาด้วย\n\nที่มาของภาพ, Reuters\n\nส่วนหัวหน้าคณะรัฐบาลคนอื่น ๆ ที่เดินทางมาร่วมพิธีได้แก่ นายกรัฐมนตรีจัสติน ทรูโด ของแคนาดา, ประธานาธิบดีไอแซก เฮอร์ซอก ของอิสราเอล นายกรัฐมนตีจาร์ซินดา อาร์เดิร์น ของนิวซีแลนด์\n\nไม่ได้รับเชิญ\n\nผู้แทนจากซีเรีย, เวเนซุเอลา และอัฟกานิสถาน ไม่ได้รับเชิญให้เข้าร่วมพระราชพิธีนี้ เพราะว่าสหราชอาณาจักรไม่มีความสัมพันธ์ทางการทูตแบบเต็มรูปแบบกับประเทศเหล่านี้\n\nนอกจากนี้ก็ไม่มีผู้ได้รับเชิญจากรัสเซีย, เบลารุส และเมียนมา เช่นกัน\n\nสหราชอาณาจักรเคยมีความสัมพันธ์ทางการทูตกับรัสเซีย แต่ได้พังทลายลง ตั้งแต่รัสเซียยกทัพบุกยูเครน โฆษกของประธานาธิบดีวลาดิเมียร์ ปูติน กล่าวว่า นายปูติน \"ไม่พิจารณา\" เข้าร่วมพระราชพิธีพระบรมศพ\n\nโดยการรุกรานยูเครนนี้ ส่วนหนึ่งได้มีการบุกเข้าไปจากดินแดนของเบลารุส ขณะที่สหราชอาณาจักรได้ลดความสัมพันธ์ทางการทูตกับเมียนมา ตั้งแต่เกิดรัฐประหารเมื่อปีที่แล้ว\n\nที่มาของภาพ, Reuters คำบรรยายภาพ, ประธานาธิบดีวลาดิเมียร์ ปูติน ของรัสเซีย เป็นหนึ่งในบุคคลที่ไม่ได้รับเชิญ\n\nด้านเกาหลีเหนือและนิการากัว ได้รับเชิญให้ส่งเอกอัครราชทูตเข้าร่วมพระราชพิธีนี้ได้ แต่ไม่ใช่ประมุขของรัฐ",
    "มาทำความรู้จัก​ Marie Ulven นักร้องนำ วง Girl​ In​ Red": "และในปีนี้เธออายุแค่ 23 ปีเท่านั้น ไม่อยากจะเชื่อเลยว่านักร้องนำและคนแต่งเพลงของวงจะยังเด็กอยู่เลย แต่ความสามารถด้านดนตรี ต้องนับถือและขอชื่นชมจริงๆ หน้าตาของ Marie อาจจะไม่ได้มาตรฐานของ Beauty Standard ทั่วไป ที่ผู้หญิงต้องขาว ต้องผอม ต้องสวยเพื่อให้ได้รับการยอมรับ แต่การเป็นตัวของตัวเองของเธอก็ทำให้ชื่อวง และผลงานเพลงของเธอได้รับการยอมรับจากแฟนๆรวมถึงคนฟังทั่วโลก ไม่ต่างจาก Taylor Swift ไอดอลของเธอเองเลย\n\nโดยส่วนตัวผู้เขียนไม่รู้จักนักร้องนำ Marie Ulven หรือสมาชิกคนอื่นๆคนไหนในวง Girl in Red แต่เพราะผู้เขียนฟังเพลงของเธอผ่านแพลตฟอร์มช่องทาง Youtube หรือ Spotify บ่อยๆ ผู้เขียนรู้สึกว่ารู้จักนิสัยและตัวตนของเธอผ่านผลงานเพลงมากกว่าที่จะรู้จักเธอในชีวิตส่วนตัวจริงๆ หรืออาจจะรู้จักตัวตนของเธอผ่านรูปภาพที่เธอโพสลงอินสตาแกรมของเธอเอง แมรี นักร้องนำวง Girl in Red ก็คงเหมือนกับ เพื่อนหรือน้องสาวข้างบ้านคนหนึ่งที่ชอบทำทรงผมยุ่งๆ มีสีหน้านิ่งๆ ที่ร้องเพลงเพราะโคตรๆ เล่นกีต้าร์ได้ดีโคตรๆ เสียงดนตรีขึ้นอินโทรทีนี้รู้สึกได้ถึงพรสวรรค์ทางด้านดนตรีแบบเมพขิงๆ และเป็นเกย์ เควียร์ หรือชอบผู้หญิงด้วยกันเท่านั้นเอง ก็ไม่มีอะไรมากไปกว่าเด็กผู้หญิงวัยรุ่นคนหนึ่งที่รักในเสียงดนตรีและเล่นดนตรีได้เก่งโคตรๆคนหนึ่งเท่านั้นเอง เพียงแต่เธอประสบความสำเร็จในฐานะของศิลปิน",
    "เผย แมนซิตี้ ส่งนักกายภาพตามดูแล “ฮาแลนด์” ถึงแคมป์ทีมชาตินอร์เวย์": "มีรายงานว่า เป๊ป กวาร์ดิโอล่า กุนซือของ แมนซิตี้ ได้ส่งนักกายภาพบำบัด ตามดูแล เออร์ลิ่ง ฮาแลนด์ ดาวยิงตัวเก่งของทีม ในช่วงที่เล่นให้กับทีมชาตินอร์เวย์\n\nอย่างที่ทราบกันว่าในฤดูกาลนี้ แมนซิตี้ กำลังทำผลงานได้ดีอย่างต่อเนื่อง ส่วนหนึ่งเป็นเพราะฟอร์มของ ฮาแลนด์ ที่นับวันยื่งดีขึ้น หลังกองวหน้าวัย 22 ปีตะบันไปแล้ว 14 ประตูจากการลงสนาม 10 เกมรวมทุกรายการ พร้อมคว้าตำแหน่งนักเตะยอดเยี่ยมประจำเดือนสิงหาคมของพรีเมียร์ลีก\n\nอย่างไรก็ตามในช่วงพักเบรคทีมชาติ ฮาแลนด์มีคิวต้องกลับมารับใช้ทีมชาตินอร์เวย์ในศึก ยูฟ่า เนชั่นส์ลีก ล่าสุดมีรายงานว่า กวาร์ดิโอล่า ได้ตัดสินใจส่งตัว มาริโอ ปาฟุนดี นักกายภาพบำบัดของสโมสร เข้าไปดูแลในแคมป์ทีมชาติ เพื่อให้มั่นใจว่านักเตะรายนี้จะยังมีสภาพร่างกายที่สมบูรณ์ หลังการรับใช้บ้านเกิด\n\nส่วนทางด้าน สตาเล โซลบัคเคน กุนซือทีมชาตินอร์เวย์ เปิดเผยว่า ทีมมีนักกายภาพบำบัดแค่ 2 คนซึ่งไม่เพียงพอ นั่นหมายความว่า ปาฟุนดี จะเข้ามาเป็นนักกายภาพคนที่ 3 ให้กับทีมชาตินอร์เวย์ และเจ้าตัวก็ต้องดูแลนักเตะคนอื่นๆด้วย ไม่เฉพาะเพียงแค่ฮาแลนด์คนเดียว\n\nทีมชาตินอร์เวย์ มีคิวต้องลงสนามพบกับ สโลวีเนีย และ เซอร์เบีย ในศึกยูฟ่า เนชั่นส์ ลีก ในวันที่ 24 และ 27 กันยายน ตามลำดับ",
    "ค่าพลังงานในยุโรปพุ่ง! ผู้นำอียูเร่งหารือมาตรการควบคุมราคา": "สำนักข่าวรอยเตอร์รายงานว่า ราคาพลังงานในยุโรปกำลังพุ่งสูงขึ้นอย่างรวดเร็วในวันจันทร์ โดยทางรัฐบาลฝรั่งเศสประกาศว่าไม่สามารถยื้อราคาน้ำมันไว้ได้อีกต่อไป ขณะที่อังกฤษกำลังเผชิญความเสี่ยงของภาวะเศรษฐกิจถดถอย\n\nสหภาพยุโรปและอังกฤษกำลังพยายามหาวิธีลดผลกระทบจากสิ่งที่นักการเมืองบางคนเรียกว่า \"สงครามพลังงาน\" กับรัสเซีย ซึ่งเริ่มจากการที่รัสเซียลดการส่งออกพลังงานไปยังยุโรปเพื่อตอบโต้ที่ชาติตะวันตกใช้มาตรการลงโทษทางเศรษฐกิจต่อรัสเซีย\n\nคณะกรรมาธิการสหภาพยุโรปมีกำหนดเปิดเผยมาตรการฉุกเฉินในวันพุธนี้ ซึ่งรวมถึงการเพิ่มอัตราภาษีสำหรับบริษัทพลังงานที่มีผลกำไรเพิ่มขึ้น และการช่วยชีวิตบริษัทพลังงานที่มีปัญหาด้านการเงินเพราะผลกระทบจากวิกฤตพลังงาน\n\nอย่างไรก็ตาม ประเทศต่าง ๆ ในยุโรปยังคงมีความเห็นแตกแยกกันในเรื่องการกำหนดเพดานราคาพลังงาน\n\nรัฐมนตรีการคลังฝรั่งเศส บรูโน เลอ แมร์ กล่าวว่า ผู้บริโภคในฝรั่งเศสจะได้รับการปกป้องจากมาตรการจำกัดราคาพลังงานเมื่อมาตรการเดิมสิ้นสุดลงในช่วงฤดูหนาวปีนี้ แต่ก็ย้ำว่าครัวเรือนต่าง ๆ อาจต้องยอมรับต้นทุนบางส่วนที่เพิ่มขึ้นเช่นกัน เพื่อไม่ให้ภาระตกอยู่กับงบประมาณส่วนกลางมากเกินไป\n\nส่วนที่อังกฤษ อัตราเงินเฟ้อเพิ่มขึ้นเป็นมากกว่า 10% อยู่ที่ระดับสูงสุดในรอบ 40 ปี ขณะที่อัตราการขยายตัวทางเศรษฐกิจในเดือนกรกฎาคมอยู่ที่ระดับเพียง 0.2% ซึ่งต่ำกว่าที่คาดการณ์ไว้ ซึ่งนักวิเคราะห์เชื่อว่ายิ่งเพิ่มความเสี่ยงที่เศรษฐกิจอังกฤษอาจเข้าสู่ภาวะถดถอย\n\nขณะเดียวกัน นายกรัฐมนตรีนอร์เวย์ โจนาส กาห์ร สโตรา กล่าวในวันจันทร์ว่า \"การกำหนดราคาขั้นสูงจะไม่ช่วยแก้ปัญหาพื้นฐานของราคาพลังงานที่เพิ่มขึ้น ซึ่งเกิดจากปริมาณพลังงานที่ลดลง\" พร้อมกระตุ้นให้มีการเจรจากันเองโดยตรงระหว่างบริษัทผู้ซื้อขายพลังงานตามกลไกตลาด\n\nทั้งนี้ ในช่วงหลายเดือนที่ผ่านมา นอร์เวย์คือผู้ส่งออกพลังงานรายใหญ่ให้แก่สหภาพยุโรปหลังจากที่รัสเซียลดปริมาณการส่งออกพลังงานลง ทำให้รายได้จากพลังงานของนอร์เวย์เพิ่มขึ้นสูงสุดเป็นสถิติใหม่\n\nเมื่อวันศุกร์ รัฐมนตรีพลังงานของสหภาพยุโรปได้ขอให้คณะกรรมาธิการอียูกำหนดมาตรการกำหนดราคาพลังงานขั้นสูงเพื่อทำให้ต้นทุนด้านพลังงานของผู้บริโภคและบริษัทต่าง ๆ ลดต่ำลงก่อนเข้าฤดูหนาว แต่ทางอียูยังคงไม่สามารถตกลงกันได้ว่ามาตรการควบคุมราคานี้จำเป็นหรือไม่ และจะนำมาใช้อย่างไรกับพลังงานที่นำเข้าจากประเทศใดบ้าง โดยที่ประชุมตกลงหารือกันอีกครั้งในเดือนนี้\n\nทั้งนี้ ก่อนที่จะเกิดสงครามในยูเครน อียูนำเข้าก๊าซจากรัสเซียราว 40% ของปริมาณที่ใช้ทั้งหมด แต่ตัวเลขดังกล่าวลดลงเหลือเพียง 9% ในปัจจุบัน ซึ่งทางรัสเซียอ้างว่าเป็นเพราะมาตรการลงโทษที่อียูนำมาใช้กับรัสเซีย",
    "\"ฮาแลนด์\" กดแฮตทริก พร้อมทุบสถิติ \"แมนฯซิตี\" ต้อนน้องใหม่ 6-0": "การแข่งขันฟุตบอลพรีเมียร์ลีก อังกฤษ คืนวันพุธที่ 31 สิงหาคม 2565 เกมที่น่าสนใจ \"เรือใบสีฟ้า\" แมนเชสเตอร์ ซิตี เปิดรังเอติฮัดส สเตเดียม ต้อนรับการมาเยือนของ น็อตติงแฮม ฟอเรสต์ ทีมน้องใหม่เป๊ป กวาร์ดิโอลา กุนซือชาวสแปนิชของทีมเรือใบสีฟ้า ยังคงส่ง เออร์ลิง ฮาแลนด์ เป็นหัวหอกตัวเป้า ประสานงานในเกมรุกร่วมกับ ฆูเลียน อัลบาเรซ และฟิล โฟเดน ขณะที่ เควิน เดอ บรอยน์ เป็นตัวสำรองปรากฎว่าเกมนี้ แมนเชสเตอร์ ซิตี ที่โหมบุกหนักใส่ทีมเยือนตั้งแต่เริ่ม ได้ 3 ประตูในครึ่งแรกขึ้นนำ น็อตติงแฮม ฟอเรสต์ 3-0 จากการกดแฮตทริกของ เออร์ลิง ฮาแลนด์ หัวหอกชาวนอร์เวย์ ในนาทีที่ 12, 23 และ 38 โดยเป็นประตูที่ 9 ในฤดูกาลนี้ของเจ้าตัวทั้งนี้ถือเป็นการทำ \"เพอร์เฟกต์แฮตทริก\" ของเออร์ลิง ฮาแลนด์ ยิงได้ทั้งเท้าซ้าย เท้าขวา และลูกโหม่ง พร้อมทำสถิติกลายเป็นนักเตะที่ทำแฮตทริก 2 ครั้งในพรีเมียร์ลีก อังกฤษ ได้รวดเร็วที่สุดในประวัติสาสตร์ ที่ 5 นัดนอกจากนี้ดาวยิงทีมชาตินอร์เวย์ ยังทุบอีกหนึ่งสถิติเป็นนักเตะที่ยิงประตูใน 5 นัดแรกได้มากที่สุดด้วยจำนวน 9 ประตู ทำลายสถิติเดิมของ มิคกี ควินน์ และเซร์คิโอ อเกวโร ที่เคยทำเอาไว้ 8 ประตูใน 5 เกมแรกครึ่งเวลาหลัง \"เรือใบสีฟ้า\" ยังเดินหน้าบุกอย่างต่อเนื่อง และก็มาได้อีกสองประตูหนีห่าง 5-0 จากลูกยิงสุดสวยของ เจา กานเซโล ในนาทีที่ 50 และฆูเลียน อัลบาเรซ ในนาทีที่ 66เท่านั้นยังไม่พอ แมนเชสเตอร์ ซิตี มาได้ประตูขยับห่างเป็น 6-0 จากลูกยิงของ ฆูเลียน อัลบาเรซ ในนาทีที่ 87 และจบ 90 นาทีไปด้วยสกอร์นี้จากชัยชนะดังกล่าวส่งผลให้ แมนเชสเตอร์ ซิตี เก็บชัย 2 นัดติดต่อกัน โดยเป็นการเก็บชัย 4 จาก 5 เกม มี 13 แต้ม รั้งรองจ่าฝูงของตาราง",
    "‘ดาโล่ต์’ ซัดเบิ้ล! ‘โปรตุเกส’ บุกถล่ม ‘เช็ก’ 4-0 ศึกยูฟ่า เนชั่นส์ลีก": "‘ดาโล่ต์’ ซัดเบิ้ล! ‘โปรตุเกส’ บุกถล่ม ‘เช็ก’ 4-0 ศึกยูฟ่า เนชั่นส์ลีก\n\n“ฝอยทอง” โปรตุเกส บุกไปถล่มเอาชนะสาธารณรัฐเช็ก ได้ถึง 4-0 ในเกมยูฟ่า เนชั่นส์ลีก ลีกเอ กลุ่ม 2 ที่สนามฟอร์ทูน่า อารีน่า เมื่อคืนวันที่ 24 กันยายน\n\nโดยโปรตุเกสได้ประตูจาก ดิโอโก้ ดาโล่ต์ นาทีที่ 33 และ 52, บรูโน่ แฟร์นันเดส นาทีที่ 45 และดิโอโก้ โชต้า ปิดท้ายนาทีที่ 82\n\nด้านอีกคู่ในกลุ่มเดียวกัน สเปน แพ้ สวิตเซอร์แลนด์ 1-2\n\nผลคู่อื่นๆ\n\nลีกบี\n\nอาร์เมเนีย แพ้ ยูเครน 0-5\n\nสโลวีเนีย ชนะ นอร์เวย์ 2-1\n\nสกอตแลนด์ ชนะ ไอร์แลนด์ 2-1\n\nอิสราเอล ชนะ แอลเบเนีย 2-1\n\nเซอร์เบีย ชนะ สวีเดน 4-1\n\nลีกซี\n\nไอร์แลนด์เหนือ ชนะ โคโซโว 2-1\n\nไซปรัส ชนะ กรีซ 1-0",
    "ได้ไง? ฮาลันด์อึ้งค่าพลังความแข็งแกร่ง FIFA 23 น้อยกว่าดิอาส (มีคลิป)": "เออร์ลิง ฮาลันด์ กองหน้าของ แมนเชสเตอร์ ซิตี้ ออกอาการไม่เชื่อสายตาเมื่อเห็น รูเบน ดิอาส มีค่าพลังความแข็งแกร่งมากกว่าเขาใน FIFA 23\n\nดาวยิงทีมชาตินอร์เวย์ กำลังโชว์ฟอร์มได้อย่างแข็งแกร่งในการย้ายมาเล่นให้ แมนฯ ซิตี้ ในฤดูกาลน้ี โดยเขาทำไปแล้ว 14 ประตูจากการลงสนาม 10 นัดรวมทุกรายการ\n\nในโอกาสที่ FIFA 23 เกมภาคใหม่กำลังจะวางจำหน่ายปลายเดือนนี้ พวกเขาทำการเชิญนักเตะมาเผยค่าพลังต่าง ๆ โดยมีการจัดอันดับค่าพลังความแข็งแกร่งด้านร่างกาย ซึ่ง ฮาลันด์ เดาว่าเขาควรได้ 88 ซึ่งผลออกมาปรากฎว่าเขาได้ 87 ซึ่งน้อยกว่า รูเบน ดิอาส เพื่อนร่วมทีมที่ได้ไป 88 ทำเอาเจ้าตัวและ แจ็ค กรีลิช ถึงกับไม่เชื่อสายตา",
    "เดิมพันมือ1โลก! ‘อัลคาราซ’ชิงดำ‘รุด’ยึดยูเอสโอเพ่น": "การแข่งขันเทนนิสแกรนด์สแลมสุดท้ายของปี ยูเอส โอเพ่น 2022 ชิงเงินรางวัลรวม 60,102,000 เหรียญสหรัฐ หรือกว่า 2,200 ล้านบาท ที่บิลลี จีน คิง เนชั่นแนล เทนนิส เซ็นเตอร์ในฟลัชชิง เมโดว์ส มหานครนิวยอร์ก สหรัฐอเมริกา ได้คู่ชิงชนะเลิศในประเภทชายเดี่ยว และเป็นการเดิมพันอันดับ 1 ของโลกอีกด้วย\n\nรอบรองชนะเลิศ คาร์ลอส อัลคาราซ มือ 3 ดาวโรจน์จากสเปน วัย 19 ปี ยุติเส้นทางสร้างเซอร์ไพร้ส์ของ ฟรานเชสติอาโฟ มือ 22 จากสหรัฐ ด้วยการชนะสุดมันส์ 3-2 เซต สกอร์ 6-7(6-8), 6-3, 6-1, 6-7 (5-7) และ 6-3 เข้าไปชิงชนะเลิศกับ แคสเปอร์ รุด มือวางอันดับ 5 จากนอร์เวย์ที่ปราบ คาเรน คาชานอฟ มือ 27 จากรัสเซีย ไม่ยาก 3-1 เซตสกอร์ 7-6 (7-5), 6-2, 5-7, 6-2\n\nในนัดชิงชนะเลิศที่ตรงกับเวลาไทย คืนวันอาทิตย์ต่อเช้าวันจันทร์ในเวลา 03.00 น. ผู้ที่คว้าแชมป์จะกลายเป็นมือ 1 โลกคนใหม่ทันที ถ้าหาก อัลคาราซ ทำได้จะทำสถิติมือ 1 โลกอายุน้อยสุดนับแต่ เลย์ตัน ฮิววิตต์ ยอดนักหวดชาวออสเตรเลีย ที่เคยเป็นมือ 1 โลก ด้วยวัยเพียง 20 ปี เมื่อปี 2001ซึ่ง อัลคาราซ เป็นนักเทนนิสชายอายุน้อยที่สุด ที่เข้ารอบชิงฯแกรนด์สแลมนับตั้งแต่ ราฟาเอล นาดาล ของสเปน เข้าชิงเฟรนช์ โอเพ่น ปี 2005 พร้อมกับเป็นนักกีฬาชายคนแรกที่เกิดในยุค 2000 แล้วเข้าถึงนัดชิงแกรนด์สแลมอีกด้วย\n\nขณะที่ รุด เป็นนักกีฬาชายชาวนอร์เวย์คนแรกที่เข้าถึงรอบชิงยูเอส โอเพ่น และจะเป็นชาวนอร์เวย์คนแรก ที่ก้าวขึ้นเป็นมือ 1 เทนนิสโลก และจะเป็นชายชาวสแกนดิเนเวียคนแรกที่ครองตำแหน่งสูงสุดนับตั้งแต่สเตฟาน เอ็ดเบิร์ก ตำนานชาวสวีเดน ทำไว้ในปี 1992\n\nสำหรับคู่นี้พบกัน 2 ครั้ง อัลคาราซ ชนะทั้ง 2 ครั้ง ส่วนในรายการแกรนด์สแลมนั้น รุด เข้ารอบชิง เป็นรายการที่ 2หลังจากเคยชิงเฟรนช์ โอเพ่น ในปีนี้ แต่แพ้ ราฟาเอล นาดาลจากสเปน ส่วน อัลคาราซ เข้าชิงชนะเลิศแกรนด์สแลม เป็นครั้งแรก\n\nส่วนประเภทหญิงเดี่ยว อีก้า ซิออนเท็ค มือ 1 ชาวโปแลนด์ดวลกับ ออนส์ จาเบอร์ มือวางอันดับ 5 จากตูนิเซีย ซึ่งเป็นนักเทนนิสหญิงชาวแอฟริกันคนแรก ที่เข้าชิงรายการยูเอส โอเพ่น นับตั้งแต่ปี 1968\n\nซิออนเท็ค และ จาเบอร์ เคยดวลแร็กกันทั้งสิ้น 4 ครั้งผลัดกันเป็นฝ่ายแพ้ชนะ 2 ครั้ง หนล่าสุดที่กรุงโรม 2022 รอบชิงชนะเลิศ ซิออนเท็ค ชนะ 2 เซตรวด",
    "บทวิเคราะห์ราคาทองคำ ภาคเช้า - 23 กันยายน 2565": "สรุปราคาทองคําวานนี้ปิดปรับตัวลดลง 2.50 ดอลลาร์ต่อออนซ์ ระหว่างวันราคาทองคําร่วงลงทดสอบระดับต่ําสุดบริเวณ 1,655.68 ตอลลาร์ต่อออนซ์โดยได้รับแรงกดดันจากดัชนีดอลลาร์ที่พุ่ง ขึ้นทําระดับสูงสุดในรอบ 20 ปีครั้งใหม่ที่ 111.81 ท่ามกลางการคาดการณ์ว่า ธนาคารกลางสหรัฐ (เฟด)จะเดินหน้าขึ้นดอกเบี้ยอย่างแข็งกร้าวเพื่อสกัดเงินเฟ้อ อย่างไรก็ดี ราคาทองคําค่อยๆฟื้น ตัวขึ้นหลังจากนั้นจากแรงซื้อ Buy the dip ก่อนที่ราคาทองคําจะพุ่งขึ้นแรงหลังญี่ปุ่นเข้าแทรกแซงตลาดปริวรรตเงินตราเป็นครั้งแรกในรอบ 24 ปี หรือนับตั้งแต่ปี 1998 เพื่อพยุงค่าเงินเยนที่ทรุด ตัวลง นั่นทําให้สกุลเงินเยนของญี่ปุ่นแข็งค่าขึ้นเกือบ 45% เป็น 140.31 ต่อตซิลลาร์จาก 145.51 ในเวลาเพียง 40 นาที ซึ่งเป็นปัจจัยกดดันดัชนีดอลลาร์ให้ร่วงลงจากระดับสูงสุดในรอบ 20 ปีแตะ ระดับต่ําสุดในระหว่างวันบริเวณ 110.46 สถานการณ์ดังกล่าวเป็นปัจจัยหนุนให้ราคาทองคําพุ่งขึ้นทดสอบระดับสูงสุดบริเวณ 1,684.84 ติขลลาร์ต่อออนซ์ แต่เป็นอีกครั้งที่ราคาทองคําไม่ สามารถรักษาช่วงบวกไว้ โดยได้รับแรงกดดันจากแรงขายทํากําไร และแนวโน้มดอกเบี้ยขาขึ้นทั่วโลก หลังจากธนาคารกลางขนาดใหญ่ทั่วโลกได้ยกระดับการต่อสู้กับภาวะเงินเฟ้อ ด้วยการปรับ ขึ้นอัตราดอกเบี้ยรวม 350 bps ในสัปดาห์นี้ ไม่ว่าจะเป็นสหรัฐ สวีเดน อังกฤษ สวิสฯ และนอร์เวย์ เป็นต้น สถานการณ์ดังกล่าวหนุนอัตราผลตอบแทนพันธบัตรทั่วโลกให้พุ่งขึ้นจนเป็นปัจจัย กดดันทองคําในฐานะสินทรัพย์ที่ไม่ได้ให้ผลตอบแทนในรูปแบบของดอกเบี้ย ด้านกองทุน SPDR ถือครองทองคําลดลง -2.03 ตัน สําหรับวันนี้ติดตามการเปิดเผยดัชนีผู้จัดการฝ่ายจัดซื้อ (PMI) ภาคการบริการและดัชนีผู้จัดการฝ่ายจัดซื้อ (PMI) ภาคการผลิตของสหรัฐ\n\nแม้ราคาทองค ามีการฟื ้นตัวขึ ้นหลังจากทิ ้งตัวลงแรง แต่ระยะสั ้นหากราคาไม่สามารถผ่าน แนวต้าน 1,687-1,705 ดอลลาร์ต่อออนซ์ได้อาจจะเกิดแรงขายกดดันให้ราคาลงมาเพื่อ สะสมแรงซื ้อในโซน 1,653 ดอลลาร์ต่อออนซ์หากยืนไม่ได้ราคาอาจอ่อนตัวลงทดสอบแนว รับถัดไปโซน 1,632 ดอลลาร์ต่อออนซ\n\nค้าแนะนํา เปิดสถานะขาย $1,687-1,705\n\nจุดทํากําไร ซื้อคืนเพื่อทํากําไร $1,653-1,632\n\nตัดขาดทุน ตัดขาดทุนสถานะขายหากผ่าน $1,705\n\nบทความนี้จัดทำขึ้นโดย YLG Bullion International\n\nสอบถามข้อมูลเพิ่มเติมติดต่อ 02-687-9888 กด 1 หรือเว็บไซต์ ylgbullion.co.th",
    "รับราคาพลังงานขาขึ้น “บางจาก” ลุยธุรกิจสำรวจ-ผลิตปิโตรเลียม": "รับราคาพลังงานขาขึ้น “บางจาก” ลุยธุรกิจสำรวจ-ผลิตปิโตรเลียม",
    "6 นักเตะทีม บิ๊กซิกซ์ ของ พรีเมียร์ลีก ที่ไม่ได้เล่น \"ฟุตบอลโลก 2022\" มีใครบ้าง?": "",
    "อดีตหัวหน้าแมวมอง โมลด์ เผยเหตุ ลิเวอร์พูล-แมนยู ปัดโอกาสเซ็น ฮาลันด์ สมัยวัยกระเตาะ": ""
}