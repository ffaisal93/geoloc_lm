{
    "": "",
    "ได้พักเพิ่ม “ซาลาห์” เตรียมกลับ “ลิเวอร์พูล” หลังถูกตัดชื่อจากทีมชาติ “อียิปต์”": "ซาลาห์ ปีกสุดจี๊ดของ \"ลิเวอร์พูล\" คืนทัพหงส์ก่อนกำหนด หลังกุนซือ “อียิปต์” ตัดสินใจตัดชื่อดาวเตะรายนี้ออกจากทีม\n\nวันที่ 26 ก.ย. 65 ความเคลื่อนไหวหลัง ทีมชาติอียิปต์ อุ่นเครื่องชนะ ไนเจอร์ 3-0 ซึ่งเกมดังกล่าว โมฮาเหม็ด ซาลาห์ ปีกสุดจี๊ดของ \"หงส์แดง\" ลิเวอร์พูล โชว์ฟอร์มเก่ง ซัดเบิ้ลในนาทีที่ 43, 67 และอีก 1 ประตูมาจาก มอสตาฟา โมฮัมเหม็ด ที่ยิงได้ในนาทีที่ 55 โดยหลังจากนี้ ทีมชาติอียิปต์ มีโปรแกรมอุ่นเครื่องกับ ไลบีเลีย ในวันที่ 28 ก.ย. เวลา 01.00 น. ตามเวลาประเทศไทย\n\nแต่ล่าสุด ทีมชาติอียิปต์ ภายใต้การนำทีมของ รุย วิคตอเรีย ออกแถลงการณ์ปล่อยตัว โมฮาเหม็ด ซาลาห์ กลับแคมป์ลิเวอร์พูล ก่อนกำหนด เพื่อถนอมร่างกายนักเตะ โดยแถลงการณ์ระบุว่า “เจ้าหน้าที่ด้านเทคนิคของทีมชาติอียิปต์ต้องการพัก โมฮาเหม็ด ซาลาห์ และ มอสตาฟา โมฮัมเหม็ด ในเกมกระชับมิตรกับไลบีเรีย หลังจากที่ทั้งคู่มีส่วนร่วมในนัดที่แล้วกับไนเจอร์” โดยการตัดสินใจดังกล่าวส่งผลให้ ซาลาห์ มีเวลาพักมากกว่าเพื่อนๆ ที่ไปรับใช้ชาติ",
    "หงส์ตีปีก!อียิปต์ ส่งตัว ซาลาห์ กลับ ลิเวอร์พูล ก่อนกำหนด": "กระนั้นก็ดี ล่าสุดเมื่อ 26 ก.ย.สตาร์วัย 30 ปีถูกกุนซือ รุย วิตอเรีย ส่งตัวคืนสู่ต้นสังกัดแล้วเพื่อเปิดทางให้เขาได้พักเนื่องจาก อียิปต์ ไม่ผ่านเข้าไปเล่นรอบสุดท้ายของศึก เวิลด์ คัพ 2022\n\nอียิปต์ มีคิวลงเล่นนัดกระชับมิตรอีกแมตช์โดยพวกเขาจะเปิดบ้านต้อนรับการมาเยือนของ ไลบีเรีย หลังจากเมื่อวันศุกร์ที่ผ่านมา ทีม มัมมี่ ลงเตะเกมเคาะสนิมในรังตัวเองเช่นกัน และถล่ม ไนเจอร์ ได้อย่างขาดลอย 3-0 ซึ่ง ซาลาห์ ซัดได้สองประตู\n\nนอกจาก ซาลาห์ แล้ว ทีมลูกหนังจากแอฟริกายังเผยด้วยว่า มอสตาฟา โมฮาเหม็ด กองหน้าจากทีม น็องต์ ซึ่งคลำเป้าในเกมเมื่อวันศุกร์ได้เช่นกัน และ อาเหม็ด ฟาตูห์ กองหลังทีม อัล อาลีห์ ซึ่งถูกเปลี่ยนลงเล่นเป็นตัวสำรองช่วงกลางครึ่งหลังนัดก่อนก็จะได้รับการปล่อยตัวคืนสโมสรด้วย\n\nต่อท่าทีดังกล่าวของ อียิปต์ ซึ่งทำข้อตกลงเอาไว้กับ ลิเวอร์พูล ก่อนแล้วส่งผลให้ ซาลาห์ จะกลับมาโฟกัสการลงเล่นให้กับสโมสรได้อย่างเต็มที่โดยเฉพาะซีซั่นนี้ หงส์แดง ออกสตาร์ตได้อย่างกระท่อนกระแท่น และรั้งอันดับแปดของ พรีเมียร์ลีก จากการกำชัยได้แค่สองนัดจากหกนัดโดยเก็บได้แค่เก้าแต้มเท่านั้น\n\nขณะเดียวกัน ตัวของ บังโม เองซึ่งเตรียมลงบู๊เกม พรีเมียร์ลีก นัดต้อนรับ ไบรท์ตัน เสาร์นี้ก็มีฟอร์มไม่สู้ดีเนื่องจากซีซั่นนี้เขายิงประตูในทุกรายการได้แค่สามลูกเท่านั้นจากการลงสนามแปดนัดทั้งๆที่ซีซั่นก่อน ซาลาห์ สอยตาข่ายได้มากถึง 31 ประตูในทุกถ้วย",
    "ทีมโบราณคดีอียิปต์ ขุดเจอ ‘ชีส’ อายุกว่าสองพันปี": "เมื่อสัปดาห์ก่อน กระทรวงการท่องเที่ยวและวัตถุโบราณแห่งอียิปต์ เพิ่งประกาศการขุดค้นโบราณวัตถุในบริเวณเนินสุสานในเมืองซักคารา ในฤดูกาลที่ 6 โดยเริ่มตั้งแต่วันที่ 10 ก.ย. เป็นต้นไป\n\nต่อมา ทีมขุดค้นได้พบภาชนะดินเผาจำนวนมาก ลักษณะพื้นผิวภายนอกมีลวดลายเป็นตัวอักษรโบราณแบบเดโมติค ยิ่งไปกว่านั้น ยังพบว่าภาชนะใบหนึ่งในกลุ่มมีชีส หรือเนยแข็งสีขาว 1 ก้อน บรรจุอยู่\n\nทีมขุดค้นพบภาชนะดินเผาที่มีชีสสีขาวบรรจุอยู่ภายใน\n\nผู้เชี่ยวชาญระบุว่า ชีสก้อนดังกล่าวน่าจะมาจากปีที่ 26-27 ของราชวงศ์อียิปต์ ซึ่งย้อนไปไกลราว 2,600 ปีก่อน เป็นชีสประเภทฮาลูมี (Halloumi) จากเกาะไซปรัส แต่ไม่ได้มีการระบุรายละเอียดว่า รสชาติและกลิ่นของชีสที่ค้นพบนั้น เป็นอย่างไร\n\nกระทรวงการท่องเที่ยวฯ ของอียิปต์ ยังเผยว่า ได้มีการค้นพบกลุ่มภาชนะที่มีการปิดผนึกอีกชุดหนึ่ง แต่ยังไม่ได้มีการเปิดออกดูสิ่งที่บรรจุอยู่ภายใน\n\nก่อนหน้านี้ ก็เคยมีการค้นพบชีสอายุหลายพันปีมาแล้วในสุสานของ Ptahmes ซึ่งอยู่ในบริเวณเดียวกัน ชีสก้อนดังกล่าวมีอายุเก่าแก่ถึง 3,200 ปี\n\nอย่างไรก็ตาม ผู้เชี่ยวชาญด้านอาหารไม่แนะนำให้ทดลองรับประทานชีสโบราณเหล่านี้ เพราะเป็นไปได้ว่าอาจมีเชื้อโรคอันตรายปนเปื้อน\n\nเนินสุสานซักคาราอยู่ในเมืองกิซา ซึ่งอยู่ห่างจากกรุงไคโร ไปประมาณ 30 กม. เป็นที่ตั้งของพีระมิดที่เก่าแก่ที่สุดและเป็นแหล่งขุดค้นทางโบราณคดีที่ใหญ่ที่สุดของอียิปต์\n\nก่อนหน้านี้ ทีมขุดค้นที่ซักคาราได้ค้นพบสุสานไปแล้ว 8 แห่ง โลงศพกว่า 100 โลง และรูปปั้นโบราณอีกเป็นจำนวนมาก\n\nแหล่งข่าว : miamiherald.com\n\nเครดิตภาพ : GETTY IMAGES, Egyptian Ministry of Tourism and Antiquities",
    "กุนซืออียิปต์ส่ง “ซาลาห์” กลับลิเวอร์พูลก่อนกำหนด": "มีรายงานว่า รุย วิตอเรีย ผู้จัดการทีมทีมชาติอียิปต์ ตัดสินใจส่งตัว โมฮาเหม็ด ซาลาห์ กลับไปให้ต้นสังกัดอย่าง ลิเวอร์พูล ก่อนกำหนด เพื่อให้มีเวลาพักมากขึ้น\n\nซาลาห์ ถูกเรียกตัวติดทีมชาติอียิปต์ในช่วงเบรคทีมชาตินี้ที่ทัพมัมมี่จะลงสนามพบกับ ไนเจอร์ และ ไลบีเรีย ในเกมกระชับมิตร หลังจากที่พวกเขาต้องอกหัก พลาดโอกาสไปลุยศึกฟุตบอลโลก 2022 รอบสุดท้าย หลังแพ้ให้กับ เซเนกัล\n\nเมื่อสุดสัปดาห์ที่ผ่านมา ซาลาห์ ทำคนเดียว 2 ประตูช่วยให้อียิปต์เอาชนะ ไนเจอร์ ไปได้ 3-0 ทว่าในเกมที่จะพบกับ ไลบีเรีย ตัวกุนซืออย่าง วิตอเรีย ได้ยืนยันว่าแข้งซูเปอร์สตาร์เบอร์ 1 ของทีมรายนี้จะไม่มีส่วนร่วมกับเกมดังกล่าว\n\nทำให้ตัวของซาลาห์ต้องกลับไปที่ลิเวอร์พูลก่อนกำหนด\n\nSalah rested for Egypt's second game and heading back to Liverpoolhttps://t.co/Wc2kmlOlvF — Utkarsh Dalmia (@zophar666) September 26, 2022\n\nการที่.าลาห์กลับมาที่ลิเวอร์พูลเร็วกว่ากำหนดถือว่าเป็นเรื่องดี เพราะทีมของ เจอร์เก้น คล็อปป์ กำลังจะเจอกับช่วงโปรแกรมหลักที่จะต้องลงเล่นทั้งเกมลีกในเกมยุโรปรวม 9 เกมภายในตุลาคมนี้ ซึ่งเปิดตัวในสุดสัปดาห์นี้ด้วยการเจอกับทีมฟอร์มแกร่งอย่าง ไบรท์ตัน",
    "อียิปต์เตรียมขึ้นค่าผ่านทางคลองสุเอซในปี 2566": "",
    "อิจฉาไปตามๆ กัน “ซาลาห์” โผล่ร่วมแจมงานแต่ง ในชุดทีมชาติอียิปต์ แบบเต็มยศ (คลิป)": "วันที่ 23 ก.ย. 65 โมฮาเหม็ด ซาลาห์ ปีกทีมชาติอียิปต์ของ \"หงส์แดง\" ลิเวอร์พูล กลายเป็นที่พูดถึงบนโลกโซเชียลอีกครั้ง หลัง ซาลาห์ ที่มาในชุดทีมชาติอียิปต์ แบบเต็มยศ วิ่งไปถ่ายภาพร่วมเฟรมกับ คู่บ่าว-สาว ที่ถ่ายรูปแต่งงานอยู่ พร้อมพูดเป็นภาษาอาหรับว่า “อย่าเพิ่งลงรูปตอนนี้ โอเค” ก่อนจะวิ่งออกไปอย่างอารมณ์ดี เพื่อเตรียมพร้อมสำหรับการแข่งขัน กระชับมิตร กับ ไนเจอร์ ในคืนวันที่ 23 ก.ย. 65 เวลา 01.00 น. ตามเวลาประเทศไทย",
    "'อียิปต์-เมอส์ก' จ่อทุ่ม 1.5 หมื่นล้านดอลล์ ผุดโครงการ 'เชื้อเพลิงสะอาด' สำหรับเรือ": "ไคโร, 20 ก.ย. (ซินหัว) -- เมื่อวันจันทร์ (19 ก.ย.) อับเดล-ฟัตตาห์ อัล-ซีซี ประธานาธิบดีอียิปต์ มีคำสั่งให้รัฐบาลร่วมมือกับเมอส์ก (Maersk) หนึ่งในบริษัทขนส่งทางเรือรายใหญ่ที่สุดในโลก เพื่อสร้างเครือข่ายผลิตและจัดสรรพลังงานที่เป็นมิตรต่อสิ่งแวดล้อมและเชื้อเพลิงสะอาดสำหรับเรือแถลงการณ์จากซีซีเปิดเผยการหารือกับซอเรน สกู ซีอีโอของเมอส์ก เกี่ยวกับโครงการผลิตเชื้อเพลิงสะอาดสำหรับเรือในอียิปต์ ด้วยเงินลงทุน 1.5 หมื่นล้านดอลลาร์สหรัฐ (ราว 5.54 แสนล้านบาท) ซึ่งจะสร้างโอกาสในการจ้างงานมากกว่า 100,000 อัตราซีซีกับสกูยังหารือถึงวิธีการเสริมสร้างความร่วมมือระหว่างองค์การคลองสุเอซ (SCA) และเมอส์ก โดยเฉพาะในด้านการฝึกอบรม การแลกเปลี่ยนความเชี่ยวชาญ การขนส่งทางทะเล โลจิสติกส์ สถานีตู้คอนเทนเนอร์ และบริการทางทะเล",
    "อียิปต์เตรียมขึ้นค่าผ่านทางคลองสุเอซในปี 2566 : อินโฟเควสท์": "องค์การคลองสุเอซ (SCA) ของอียิปต์ ประกาศเมื่อวันเสาร์ที่ผ่านมา (17 ก.ย.) ว่า จะปรับขึ้นค่าผ่านทาง 15% สำหรับเรือทุกประเภท และ 10% สำหรับเรือบรรทุกสินค้าเทกองแห้งและเรือสำราญตั้งแต่ปี 2566 เป็นต้นไป\n\nสำนักข่าวซินหัวรายงานถ้อยแถลงจาก SCA ซึ่งระบุว่า จากราคาพลังงาน อัตราค่าระวาง และอัตราการเช่าเรือเหมาลำรายวันที่เพิ่มสูงขึ้น และคาดว่าจะยังเพิ่มขึ้นต่อไปในปีหน้า เป็นสาเหตุหลักที่ทำให้ต้องปรับขึ้นค่าผ่านทางคลองสุเอซ โดยคลองสุเอซเป็นคลองสายสำคัญที่เชื่อมระหว่างทะเลเมดิเตอร์เรเนียนกับทะเลแดง\n\nนายโอซามา เรบี ประธาน SCA ระบุว่า การเพิ่มค่าผ่านทางเป็นสิ่งจำเป็นที่หลีกเลี่ยงไม่ได้ เพื่อรับมือกับสถานการณ์อัตราเงินเฟ้อทั่วโลกในปัจจุบัน ซึ่งส่งผลให้ค่าใช้จ่ายในการดำเนินงานและต้นทุนของบริการเดินเรือในคลองเพิ่มขึ้น\n\nนายเรบีเสริมว่า การปรับเพิ่มค่าผ่านทางของ SCA เป็นไปตามกลไกของการเปลี่ยนแปลงของตลาดขนส่งทางทะเล โดยคลองสุเอซยังคงเป็นเส้นทางที่มีประสิทธิภาพมากที่สุดและมีค่าใช้จ่ายน้อยที่สุดเมื่อเทียบกับเส้นทางอื่น ๆ\n\nโดย สำนักข่าวอินโฟเควสท์ (19 ก.ย. 65)\n\nTags: XINHUA",
    "ประวัติ ‘ไฮดี้ อมันดา’ รอง 1 มิสแกรนด์ภูเก็ต ตัวแทนลุ้นมงที่อียิปต์": "อ่านประวัติ ไฮดี้ อมันดา รองอันดับ 1 มิสแกรนด์ 2022 เตรียมตัวชิงมงเวที Miss Intercontinental ครั้งที่ 50 ประเทศอียิปต์ ลูกครึ่งสาวสวยคมนัยน์ตาโต\n\nทำความรู้จัก ไฮดี้ อมันดา รองมิสแกรนด์อันดับหนึ่ง 2022 เตรียมลุ้นมงต่อเนื่องถึงอียิปต์ หลังสาวไฮดี้ได้เป็นตัวแทนไปประกวดเวที Miss Intercontinental ครั้งที่ 50 ประเทศอียิปต์ ระหว่างวันที่ 26 กันยายน 2565 ถึงรอบตัดสิน 14 ตุลาคม 2565 ความสวยสมมงและจิตวิญญาณนางงามของไฮดี้ไม่ได้มาเล่น ๆ ไปอ่านประวัติของเธอกัน\n\nไฮดี้ หรือ อมันดา เจนเซ่น เธอเป็นลูกครึ่งไทย-เดนมาร์ก ปัจจุบันไฮดี้อายุ 23 ปี เธอจบการศึกษาระดับปริญญาตรีจากมหาวิทยาลัยสวนดุสิต ศูนย์หัวหิน หลักสูตรศิลปศาสตรบัณฑิต สาขาธุรกิจการบิน โดยไฮดี้ได้ทำงานตรงสายที่เธอเรียนมา เพราะหลังจากเรียนจบ เธอเคยเป็นแอร์กราวนด์ของสายการบิน Qatar Airways มาช่วงหนึ่งด้วย\n\nหน้าตาของไฮดี้เรียกได้ว่าสวยคม เธอมีดวงตากลมโต ริมฝีปากอวบอิ่ม พร้อมความสูงถึง 173 เซนติเมตร บวกกับความมั่นใจและทักษะภาษาที่แข็งแรง อีกทั้งไฮดี้ยังชอบดูการประกวดนางงาม เธอจึงก้าวเท้าเข้าสู่เวทีการประกวดตั้งแต่มัธยม จนกระทั่งสามารถผ่านเข้ารอบในเวทีใหญ่ระดับจังหวัด Miss Grand Phuket 2022\n\nไฮดี้ทำผลงานได้ดีเยี่ยมจนเธอได้เป็นครองตำแหน่งมิสแกรนด์ภูเก็ต ก่อนจะคว้ามงกุฎตำแหน่งรองชนะเลิศอันดับหนึ่งจากเวที Miss Grand Thailand 2022 มาได้สำเร็จ แม้จะไม่สามารถคว้าตำแหน่งชนะเลิศมาได้ ทำให้ความฝันของไฮดี้ที่อยากจะเป็น Miss Grand International คนแรกของไทยต้องสะดุดลง แต่เธอก็ยังแสดงศักยภาพ ความมุ่งมั่นและแพชชั่นออกมาอยู่เสมอ\n\nล่าสุดไฮดี้ได้เป็นตัวแทนของมิสแกรนด์ไทยแลนด์ เตรียมเดินทางไปประกวดบนเวทีสาวงามระดับโลกอย่าง Miss Intercontinental ที่ประเทศอียิปต์ เชื่อว่าความสามารถและพลังอันล้นเหลือของไฮดี้ อมันดา ที่ทำให้เธอถึงกับได้ฉายาว่า “ไฮดี้พลังใบ” จะสามารถสร้างผลงานและความประทับใจ จนได้เข้าไปถึงรอบลึก ๆ ในเวทีการประกวดที่ประเทศอียิปต์อย่างแน่นอน\n\nแม้ไฮดี้ในลุคนางงามจะต้องดูสวยฟาดอยู่ตลอดเวลา แต่ปฏิเสธไม่ได้ว่าทุกครั้งที่ไฮดี้ยิ้ม รอยยิ้มของเธอจะทำให้คนที่เห็นรู้สึกเหมือนได้รับพลังบวก หากใครชื่นชอบพลังเหลือล้นของนางงามวัย 23 ปีผู้ไม่เคยย่อท้อคนนี้ สามารถไปติดตามไลฟ์สไตล์ส่วนตัวของเธอได้ที่อินสตาแกรม @heidi_js ไฮดี้ อมันดา เจนเซ่นจะทำให้คุณตกหลุมรักอย่างไม่รู้ตัว.",
    "ข้ามทวีป!ซาอุดิอาระเบีย-อียิปต์-กรีซเตรียมขอจัดฟุตบอลโลก2030ร่วม": "ซาอุดิอาระเบีย, อียิปต์ และ กรีซ เตรียมที่จะประกาศถึงความคิดที่จะขอเป็นเจ้าภาพศึก ฟุตบอลโลก 2030 ร่วมกัน ตามรายงานของ เดอะ ไทม์ส สื่อชั้นนำของประเทศอังกฤษ\n\nเป็นที่เชื่อกันว่า ซาอุดิอาระเบีย ถือเป็นหัวเรี่ยวหัวแรงหลักสำหรับไอเดียนี้ โดยพวกเขาพร้อมที่จะออกค่าใช้จ่ายต่างๆ หรืออย่างน้อยจ่ายเงินด้านค่าสิ่งก่อสร้างให้กับอีก 2 ชาติด้วย เพื่อที่จะทำให้โปรเจ็กต์นี้เป็นจริงได้",
    "\"ซาอุฯ-อียิปต์-กรีซ\" แท็กทีมเสนอตัวเจ้าภาพฟุตบอลโลก 2030": "ซาอุดิอาระเบีย, อียิปต์ และกรีซ แท็กทีมควงแขนเสนอตัวเป็นเจ้าภาพร่วมในศึกฟุตบอลโลก 2030 ซึ่งถือเป็นวาระครบรอบ 100 ปีของทัวร์นาเมนต์ หลังประเดิมจัดการแข่งขันครั้งแรกในปี 1930 ณ ประเทศอุรุกวัย ที่รับหน้าเสื่อเป็นเจ้าภาพในสมัยนั้นตามการรายงานจากเดลีเมล สื่อชั้นนำของอังกฤษ เปิดเผยว่า ซาอุดิอาระเบีย, อียิปต์ และกรีซ มีการประชุมร่วมกันทั้ง 3 ชาติในเรื่องของการจับมือเสนอตัวเป็นเจ้าภาพเวิลด์ คัพ 2030 ที่เวลานี้สหพันธ์ฟุตบอลนานชาติ หรือฟีฟ่า กำลังพิจารณาข้อเสนอของแต่ละชาติอยู่การร่วมมือกันในครั้งนี้ ซาอุดิอาระเบีย จะเป็นโต้โผใหญ่ที่พร้อมสนับสนุนค่าใช้จ่ายต่างๆ ในทุกภาคส่วน โดยเฉพาะโครงสร้างด้านพื้นฐานให้กับทั้งอียิปต์ และกรีซ ซึ่งพวกเขามองว่าการที่ 3 ชาติ จาก 3 ทวีป ร่วมจัดฟุตบอลโลก ถือเป็นเรื่องใหม่ซึ่งยังไม่เคยมีมาก่อนในประวัติศาสตร์ซึ่งตรงกับนโยบายจากทางภาครัฐของซาอุดิอาระเบียที่ต้องการให้มีมหกรรมการแข่งขันกีฬาขนาดใหญ่มาจัดในประเทศของตน และฟุตบอลโลก คือหนึ่งในเป้าหมายหลักที่มหาอำนาจแห่งตะวันออกกลางชาตินี้สนใจมากที่สุดหากความร่วมมือในครั้งนี้ประสบความสำเร็จจะถือเป็นครั้งแรกในประวัติศาสตร์ที่มีเจ้าภาพ 3 ชาติ จาก 3 ทวีป ได้แก่ เอเชีย, แอฟริกา และยุโรป จัดการแข่งขันเวิลด์ คัพ ในรอบ 100 ปี อย่างไรก็ตามมีหลายฝ่ายที่ไม่เห็นด้วยเพราะอาจส่งผลให้ฟุตบอลโลกอาจต้องโยกไปเตะช่วงหน้าหนาวเหมือนปี 2022 ที่ประเทศกาตาร์ และอาจส่งผลต่อปฏิทินฟุตบอลทั่วโลกอีกครั้งอย่างไรก็ตามตัวเต็งที่จะได้เป็นเจ้าภาพในปี 2030 ยังคงเป็น 4 เจ้าภาพร่วมในทวีปอเมริกาใต้ อย่าง อุรุกวัย, อาร์เจนตินา, ชิลี และปารากวัย ที่ยื่นเสนอตัวไปก่อนหน้านี้ พร้อมคอนเซปต์ฟุตบอลโลกคัมแบ็กที่อเมริกาใต้ในรอบ 100 ปีพอดิบพอดีนอกจากนี้ยังมีชาติในยุโรปทั้ง บัลแกเรีย, โรมาเนีย, เซอร์เบีย และกรีซ 4 ชาติในยุโรปที่จับมือกันยื่นบิดขอเป็นเจ้าภาพ เช่นเดียวกับอีก 2 ชาติในยุโรป อย่าง สเปน กับโปรตุเกส ก็พร้อมจะจับมือเป็นเจ้าภาพร่วมเช่นเดียวกันทั้งนี้สหพันธ์ฟุตบอลนานาชาติ หรือฟีฟ่า จะออกมาประกาศรายชื่อประเทศเจ้าภาพที่จะได้จัดการแข่งขันศึกฟุตบอลโลก 2030 อย่างเป็นทางการในการประชุมใหญ่ฟีฟ่า ครองเกรสส์ ในปี 2024 และอาจมีการประกาศรายชื่อเจ้าภาพเวิลด์ คัพ ในปี 2034 อีกด้วย",
    "“หงส์แดง” ยิ้มหวานมัมมี่พัก “บังโม” เกมลับแข้งไลบีเรีย": "ลิเวอร์พูล ยักษ์ใหญ่แห่งศึกพรีเมียร์ลีก อังกฤษ ยิ้มหวาน เมื่อสมาคมฟุตบอลอียิปต์ ยืนยันจะไม่ส่ง โมฮาเหม็ด ซาลาห์ ลงเล่นในเกมอุ่นเครื่องกับ ไลบีเรีย วันอังคารนี้ ทำให้เจ้าตัวจะได้เดินทางกลับมายังถิ่น เมอร์ซีย์ไซด์ เร็วกว่ากำหนดเดิม\n\nซาลาห์ เพิ่งลงเล่นให้ อียิปต์ และยิงไป 2 ประตูในเกมต้อน ไนเจอร์ สบายเท้า 3-0 เมื่อวันศุกร์ที่ผ่านมา ทว่าสำหรับเกมกับ ไลบีเรีย นั้น รุย วิคตอเรีย กุนซือทีมมัมมี่ ตัดสินใจที่จะพักแข้ง “บังโม” เพื่อให้เจ้าตัวอยู่ในสภาพฟิตสมบูรณ์ พร้อมสำหรับการเดินทางกลับไปช่วย ลิเวอร์พูล ในเกมพรีเมียร์ลีก นัดเปิดบ้านบู๊ ไบรท์ตัน วันเสาร์นี้\n\nทั้งนี้ ซาลาห์ ออกสตาร์ตฤดูกาลนี้ด้วยฟอร์มที่ไม่ร้อนแรงเหมือนเดิม หลังเพิ่งทำได้แค่ 2 ประตูกับ 2 แอสซิสต์ จากการลงเล่นในพรีเมียร์ลีกไปแล้ว 6 นัดในฤดูกาลนี้.\n\nภาพ REUTERS",
    "อียิปต์มีแผน อนุญาตให้ใช้รูเบิลในประเทศ หวังกระตุ้นการท่องเที่ยว": "สำนักข่าวรีอะโนวัสติ ของรัสเซียรายงานข่าว โดยอ้างถึงข้อมูลจากธนาคารกลางของอียิปต์ ที่ส่งไปถึงบริษัทเทซทัวร์ว่า ตั้งแต่ปลายเดือนกันยายน 2022 เป็นต้นไป สกุลเงินรูเบิลของรัสเซีย จะถูกนำไปรวมอยู่ในรายการสกุลเงินที่สามารถใช้จ่ายได้ ภายในประเทศอียิปต์ โดยทางการหวังว่าการเคลื่อนไหวดังกล่าว จะช่วยกระตุ้นภาคการท่องเที่ยวได้\n\nบริษัทเทซทัวร์ได้ระบุว่า ช่วงเวลานี้ เป็นช่วงที่เพิ่งเริ่มต้นช่วงไฮซีซั่น ดังนั้น การเปิดโอกาสให้บริษัทท่องเที่ยวและโรงแรม รับเงินเป็นสกุลรูเบิลร่วมกับปัจจัยอื่นๆ ก็น่าจะส่งผลดีให้กับกระแสนักท่องเที่ยวได้ เทซทัวร์ได้ตั้งข้อสังเกตว่า อียิปต์เป็นสถานที่ท่องเที่ยวยอดนิยม สำหรับนักท่องเที่ยวชาวรัสเซียในช่วงฤดูใบไม้ร่วงถึงฤดูหนาว โดยในช่วงนั้น มีการจองมาจากชาวรัสเซียมากถึง 46 เปอร์เซ็นต์\n\nทั้งนี้ จากการพิจารณาของธนาคารอียิปต์พบว่า สถิติของจำนวนนักท่องเที่ยวชาวรัสเซีย ที่ไปเยือนอียิปต์เพิ่มขึ้นเป็น 1 ล้านคน ในช่วงไตรมาสสุดท้ายของปี 2021 เนื่องจากเที่ยวบินรัสเซีย ที่บินไปยังทะเลแดงของอียิปต์ กลับมาเปิดบริการอีกครั้ง หลังจากยกเลิกไป 6 ปี ตั้งแต่เมื่อปี 2015 จากการโจมตีของกลุ่มไอเอส",
    "ทึ่ง! ค้นพบเหรียญอิสลามโบราณที่อียิปต์": "",
    "\"บีโอไอ\" ส่งเสริมการลงทุนระหว่างไทยกับอียิปต์": "ซ่อนกลิ่น พลอยมี รองเลขาธิการคณะกรรมการส่งเสริมการลงทุน (บีโอไอ) อรรจน์สิทธิ สร้อยทอง ผู้อำนวยการกองพัฒนาผู้ประกอบการไทย ให้การต้อนรับ อัลมาน คาเมล ผู้ช่วยรัฐมนตรีประจำกระทรวงการต่างประเทศอียิปต์ ฝ่ายเอเชีย ออสเตรเลีย และหมู่เกาะแปซิฟิก มุศเฏาะฟา มะฮ์มูด มุศเฏาะฟา เอลกูนี เอกอัครราชทูตสาธารณรัฐอาหรับอียิปต์ประจำประเทศไทย ร่วมหารือและแลกเปลี่ยนข้อคิดเห็นเกี่ยวกับแนวทางส่งเสริมการลงทุนระหว่างไทยกับอียิปต์ ณ สำนักงานบีโอไอ ถนนวิภาวดีรังสิต",
    "อียิปต์พบผู้ป่วย ‘ฝีดาษลิง’ รายแรกของประเทศ": "รายงานระบุว่าชาย วัย 42 ปี ถูกกักตัวในโรงพยาบาลพิเศษและมีอาการทรงตัว โดยกระทรวงฯ ตรวจพบผู้ป่วยรายนี้ระหว่างการตรวจสอบทางระบาดวิทยาทั่วไป และได้ดำเนินมาตรการป้องกันตามหลักขององค์การอนามัยโลกกับผู้ป่วยและผู้สัมผัสโดยตรง\n\nทั้งนี้ กระทรวงฯ ไม่ได้เปิดเผยชื่อของประเทศยุโรปข้างต้น\n\nเครดิต: ซินหัว",
    "Dior Men เตรียมจัดแฟชั่นโชว์คอลเล็กชัน Pre-Fall 2023 หน้าพีระมิดประเทศอียิปต์": "Dior Men ภายใต้การดีไซน์ของ Kim Jones ประกาศสถานที่จัดแฟชั่นโชว์คอลเล็กชัน Pre-Fall 2023 โดยคราวนี้ถึงตาของหนึ่งในสิ่งมหัศจรรย์ของโลกยุคโบราณอย่างพีระมิดแห่งกีซา ประเทศอียิปต์ ซึ่งเป็นครั้งแรกที่แบรนด์แฟชั่นมาจัดงานที่หน้าสถานที่สำคัญทางประวัติศาสตร์แห่งนี้\n\nสำหรับแฟชั่นโชว์ของผู้ชายครั้งนี้จะเกิดขึ้นในวันที่ 3 ธันวาคม นอกกรุงไคโรเมืองหลวงของประเทศ โดยทางดีไซเนอร์ชาวอังกฤษวัย 49 ปีมีความผูกพันกับทวีปแอฟริกา จากช่วงเวลาวัยเด็กที่เขาได้เดินทางท่องเที่ยวในหลายประเทศ ทั้ง บอตสวานา, แทนซาเนีย, เอธิโอเปีย, เคนยา และกานา\n\nการจัดแฟชั่นโชว์คอลเล็กชัน Pre-Fall ของ Dior ได้กลับมาคึกคักเหมือนช่วงก่อนโควิด หลังจากที่ก่อนหน้านี้ทางฝั่งผู้ชายได้เดินทางไปจัดงานในเมืองต่างๆ มากมาย ทั้ง ไมอามี, โตเกียว, ลอนดอน รวมไปถึงฝั่งผู้หญิงภายใต้การนำของ Maria Grazia Chiuri ที่เคยจัดที่ เอเธนส์, เซบียา, โซล และมาร์ราเกช\n\nและการที่แบรนด์ใหญ่อย่าง Dior เดินหน้าไปจัดแฟชั่นโชว์ที่ดินแดนใหม่อย่างทวีปแอฟริกา ถือเป็นการสร้างการพูดถึงที่มีต่อแบรนด์ผ่านเมืองใหม่ๆ ซึ่งปกติแบรนด์ใหญ่มักจะจัดตามหัวเมืองใหญ่ในฝั่งยุโรป อเมริกา และเอเชีย เช่นเดียวกันกับ Chanel ที่เตรียมจัดแฟชั่นโชว์คอลเล็กชัน Métiers d’Art ที่กรุงดาการ์ ประเทศเซเนกัล ในวันที่ 6 ธันวาคม\n\nภาพ: Getty Images, Dior\n\nอ้างอิง:",
    "อียิปต์เผย \"เรือบรรทุกน้ำมัน\" เกยตื้นคลองสุเอซ กลับลอยลำแล้ว": "ไคโร, 1 ก.ย. (ซินหัว) — วันพฤหัสบดี (1 ก.ย.) องค์การคลองสุเอซ (SCA) ของอียิปต์ เปิดเผยว่าอัฟฟินิตี วี (Affinity V) เรือบรรทุกน้ำมันขนาดใหญ่ที่เกยตื้นและกั้นขวางส่วนใต้ของคลองสุเอซ ได้กลับมาลอยลำอีกครั้งเมื่อช่วงดึกของวันพุธ (31 ส.ค.) ที่ผ่านมา\n\nจอร์จ ซัฟวัต โฆษกองค์การฯ กล่าวว่าเรือลำดังกล่าวมาจากโปรตุเกสและเกยตื้นเมื่อราว 19.00 น. ของวันพุธ (31 ส.ค.) ตามเวลาท้องถิ่น โดยกองเรือลากจูงช่วยให้เรือลำนี้กลับสู่เส้นทางเดินเรือใน 5 ชั่วโมงถัดมา และการสัญจรในคลองสุเอซเป็นปกติแล้ว\n\nเหตุการณ์นี้เกิดขึ้นในเลนเดี่ยวของคลองสุเอซ ซึ่งเป็นจุดเดียวกับที่เรือตู้คอนเทนเนอร์เอเวอร์ กิฟเวน (Ever Given) เกยตื้นนานถึง 6 วัน เมื่อเดือนมีนาคม 2021 จนส่งผลกระทบต่อกิจกรรมการค้าระดับโลก โดยองค์การฯ กำลังขยายเลนและขุดคลองช่วงดังกล่าวให้ลึกกว่าเดิม ซึ่งจะแล้วเสร็จภายในปี 2023\n\nทั้งนี้ คลองสุเอซ ซึ่งเชื่อมระหว่างทะเลเมดิเตอร์เรเนียนกับทะเลแดง เปิดให้บริการเดินเรือระหว่างประเทศอย่างเป็นทางการในปี 1869 และถือเป็นเส้นทางการค้าทางทะเลสายสำคัญของโลก เนื่องจากช่วยให้เรือเดินทางระหว่างยุโรปและเอเชียใต้โดยไม่ต้องอ้อมผ่านแอฟริกา\n\n\n\n",
    "3ชาติ3ทวีปจับมือจัดบอลโลก2030 ซาอุฯ,อียิปต์,กรีซลุ้นเป็นเจ้าภาพร่วมกัน": "ซาอุดีอาระเบีย, อียิปต์ และกรีซ 3 ชาติจาก 3 ทวีป จับมือยื่นเสนอตัวขอเป็นเจ้าภาพ ศึก ฟุตบอลโลก ในปี 2030\n\nโดยฟุตบอลโลกในปี 2030 ถือเป็นวาระครบรอบ 100 ปีของทัวร์นาเมนท์ หลังประเดิมจัดการแข่งขันครั้งแรกในปี 1930 ที่ประเทศอุรุกวัยรับหน้าเสื่อเป็นเจ้าภาพในสมัยนั้น ซึ่งเวลานี้สหพันธ์ฟุตบอลนานาชาติ หรือฟีฟ่า กำลังทำการพิจารณาข้อเสนอของแต่ละชาติที่เสนอตัวเขามาเป็นเจ้าภาพอยู่\n\nล่าสุดสื่อหลายสำนักของต่างประเทศรายงานว่า ซาอุดีอาระเบีย, อียิปต์ และกรีซ ได้ทำการประชุมร่วมกัน เพื่อเตรียมแท็กทีมมือเสนอตัวเป็นเจ้าภาพเวิลด์ คัพ 2030 โดยการร่วมมือกันในครั้งนี้ ซาอุดีอาระเบีย จะเป็นโต้โผใหญ่ที่พร้อมสนับสนุนค่าใช้จ่ายต่างๆ ในทุกภาคส่วน โดยเฉพาะโครงสร้างด้านพื้นฐานให้กับทั้งอียิปต์ และกรีซ ซึ่งพวกเขามองว่าการที่3 ชาติ จาก 3 ทวีป ร่วมจัดฟุตบอลโลก ถือเป็นเรื่องใหม่ซึ่งยังไม่เคยมีมาก่อนในประวัติศาสตร์\n\nนอกจากนี้ยังตรงกับนโยบายจากทางภาครัฐของซาอุดีอาระเบียที่ต้องการให้มีมหกรรมการแข่งขันกีฬาขนาดใหญ่มาจัดในประเทศของตัวเอง และฟุตบอลโลก คือหนึ่งในเป้าหมายหลักที่มหาอำนาจแห่งตะวันออกกลางชาตินี้สนใจมากที่สุด\n\nทั้งนี้ หากความร่วมมือในครั้งนี้ประสบความสำเร็จจะถือเป็นครั้งแรกในประวัติศาสตร์ที่มีเจ้าภาพ 3 ชาติ จาก 3 ทวีป ได้แก่ เอเชีย, แอฟริกา และยุโรป จัดการแข่งขันเวิลด์คัพ ในรอบ 100 ปี อย่างไรก็ตาม มีหลายฝ่ายที่ไม่เห็นด้วยเพราะอาจส่งผลให้ฟุตบอลโลกอาจต้องโยกไปเตะช่วงหน้าหนาวเหมือนปี 2022 ที่ประเทศกาตาร์ และอาจส่งผลต่อปฏิทินฟุตบอลทั่วโลกอีกครั้ง\n\nอนึ่ง ตัวเต็งที่จะได้เป็นเจ้าภาพในปี 2030 ยังคงเป็น4 เจ้าภาพร่วมในทวีปอเมริกาใต้ อย่าง อุรุกวัย, อาร์เจนตินา, ชิลี และปารากวัย ที่ยื่นเสนอตัวไปก่อนหน้านี้ พร้อมคอนเซ็ปต์ฟุตบอลโลกคัมแบ๊กที่อเมริกาใต้ในรอบ 100 ปีพอดี นอกจากนี้ยังมีชาติในยุโรปทั้ง บัลแกเรีย, โรมาเนีย, เซอร์เบีย และกรีซ4 ชาติในยุโรปที่จับมือกันยื่นบิดขอเป็นเจ้าภาพ เช่นเดียวกับอีก 2 ชาติในยุโรป อย่าง สเปน กับโปรตุเกส ก็พร้อมจะจับมือเป็นเจ้าภาพร่วมเช่นเดียวกัน\n\nสำหรับ ฟีฟ่า จะออกมาประกาศรายชื่อประเทศเจ้าภาพที่จะได้จัดการแข่งขันศึกฟุตบอลโลก 2030 อย่างเป็นทางการในการประชุมใหญ่ฟีฟ่า ครองเกรสส์ ในปี 2024\n\nขณะเดียวกัน ในเกม ลาลีกา สเปน เมื่อสุดสัปดาห์ที่ผ่านมาโกนาน เลเดสม่า นายทวารของ กาดิซ กลายเป็นซูเปอร์ฮีโร่ในชีวิตจริง เมื่อวิ่งข้ามฟากเพื่อยื่นเครื่องกระตุ้นหัวใจให้แฟนบอลที่มีอาการหัวใจวายในเกมที่พ่าย บาร์เซโลน่า 0-4\n\nโดยเกมนี้เดินทางถึงช่วงท้ายเกมนาทีที่ 81 ซึ่ง บาร์ซ่าบุกมานำ 2-0 ปรากฏว่ามีแฟนบอลบนอัฒจันทร์ฝั่งเจ้าบ้านรายหนึ่งเกิดอาการหมดสติไป และกรรมการก็เป่าหยุดการแข่งขันชั่วคราวทันที หลังจากนั้น เลเดสม่า ได้วิ่งเอาเครื่องกระตุ้นหัวใจด้วยไฟฟ้าชนิดอัตโนมัติ (AED) มาให้กับทีมแพทย์ ส่วน ปาโบล มารี นักเตะตัวสำรองกาดิซ ก็มีส่วนในการช่วยทีมแพทย์หามเปลขึ้นไปบนอัฒจันทร์ เพื่อนำตัวแฟนบอลรายดังกล่าวไปส่งโรงพยาบาล\n\nจนกระทั่งหลังจากการแข่งขันหยุดลงราว 30 นาที ทุกอย่างก็ผ่านพ้นไปด้วยดี หลังจากได้ผู้ป่วยได้เข้ารับการรักษาที่โรงพยาบาลและสภาพร่างกายกลับมาเป็นปกติแล้ว ก่อนที่เกมจะกลับมาแข่งต่อในช่วงที่เหลือและเป็น บาร์ซ่า ที่เอาชนะไปได้ 4-0",
    "ซาลาห์บุกงานแต่งเซอร์ไพรส์บ่าวสาวขณะทำหน้าที่ในทีมชาติ (มีคลิป)": "โมฮัมเหม็ด ซาลาห์ ปีกตัวจี๊ดของลิเวอร์พูลทำเซอร์ไพรส์บ่าวสาวคู่นึงในระหว่างการทำหน้าที่อยู่ในแคมป์ทีมชาติอียิปต์\n\nโมฮัมเหม็ด ซาลาห์ เป็นราชาแห่งวงการฟุตบอล ไม่ว่าจะเป็นในเมอร์ซีย์ไซด์สำหรับการนำของเจอร์เก้น คล็อปป์ หรือกลับมาที่ประเทศบ้านเกิดของเขาในอียิปต์ซึ่งปัจจุบันเขาอยู่ในช่วงเบรกทีมชาติ โดยซาลาห์จะเป็นผู้นำประเทศของเขาอีกครั้งเมื่อพวกเขาลงสนามเจอกับสาธารณรัฐไนเจอร์ ที่สนามเบิร์จ อัลอาหรับ ในวันนี้ (ศุกร์ที่ 23 กันยายน 2565)\n\nมันเป็นการเริ่มต้นที่ยากลำบากสำหรับราชาลูกหนังแห่งอียิปต์ที่แอนฟิลด์ในฤดูกาลนี้ เขาทำไปเพียงสองประตูในหกเกมแรก โดยหงส์แดงอยู่ในอันดับที่ 8 อย่างน่าผิดหวัง ส่วนการทำหน้าที่ทีมชาติในช่วง 12 เดือนที่ผ่านมา ก็ยังถือเป็นเรื่องยากสำหรับซาลาห์และเพื่อนร่วมชาติของเขาอย่างเหลือเชื่อ พวกเขาพลาดแชมป์แอฟริกัน คัพ ออฟ เนชันส์ ให้กับทีมเซเนกัลด้วยการดวลจุดโทษ\n\nและก็เป็นเซเนกัลนี่แหละที่ยังทำให้พวกเขาปวดใจต่อไปในการแข่งขันเพลย์ออฟ ฟุตบอลโลก โดยซาดิโอ มาเน่ เพื่อนร่วมทีมของเขาในตอนนั้นช่วยทำประตูพาทีมไปที่กาตาร์ในขณะที่โม ซาลาห์ พลาดจุดโทษ แม้ว่าจะเป็นปีที่เจ็บปวดสำหรับดาวเตะชาวอียิปต์อย่างชัดเจน แต่ซาลาห์ก็ยังอารมณ์ดีขณะปฏิบัติหน้าที่ในทีมชาติเมื่อเขาตัดสินใจทำอะไรเป็นพิเศษในงานวิวาห์เพื่อบ่าวสาวผู้โชคดีคู่นึง\n\nวิดีโอดังกล่าวได้กลายเป็นกระแสไวรัลบนโซเชียล มีเดีย จะเห็นซาลาห์วิ่งไปหาคู่รักคู่นึงในวันแต่งงานของพวกเขา โดยเจ้าตัวไปเป็นแขกที่ไม่ได้รับเชิญเพื่อให้พวกเขามีช่วงเวลาที่จะทำให้วันพิเศษของพวกเขาพิเศษยิ่งขึ้นไปอีก ราชาลูกหนังแห่งอียิปต์ได้ออกมาวิ่งซึ่งเป็นส่วนหนึ่งของการฝึกซ้อมของทีมชาติ และเขาได้มาถ่ายรูปกับคู่บ่าวสาวที่กำลังชื่นมื่นในวันแต่งงานก่อนที่ขอตัวออกมาเพื่อเตรียมพร้อมสำหรับการแข่งขันในคืนนี้\n\nโดยตอนที่วิ่งออกไป ซาลาห์หันมาบอกคู่แต่งงานใหม่เป็นภาษาอาหรับว่า \"อย่าเพิ่งโพสต์รูปถ่ายตอนนี้นะครับ\" ซึ่งแสดงให้เราเห็นถึงอารมณ์ขันของเขา เห็นได้ชัดว่าเขาอารมณ์ดีสุดๆ ในระหว่างการปฏิบัติหน้าที่ให้กับทีมชาติและหวังว่าจะได้กลับไปทำประตูอย่างสม่ำเสมอต่อหน้าเดอะค็อปต่อไป\n\nถือเป็นช่วงเวลาที่คู่บ่าวสาวจะจดจำไปตลอดและเป็นเรื่องราวที่จะเล่าไปชั่วลูกชั่วหลานอย่างแน่นอน! โชคดีสำหรับพวกเขา ช่วงเวลาดังกล่าวได้ถูกบันทึกไว้ในวิดีโอแล้วเช่นกัน ถือเป็นท่าทีอันงดงามจากดาวเตะหงส์แดง ช่วงเวลาเพียงไม่กี่วินาทีในระหว่างทางของเขา แต่มันจะกลายเป็นช่วงเวลาสุดอัศจรรย์ของหนุ่มสาวคู่นี้ งานแต่งงานเป็นวันพิเศษ และซาลาห์สามารถมอบบางสิ่งให้กับคู่รักที่หลายคนอยากจะให้เกิดขึ้น นั่นก็คือโอกาสที่จะได้พบกับราชาลูกหนังแห่งอียิปต์นั่นเอง",
    "“Mr.ABBAS” จับมือ “กูรูนางงาม” ส่ง “ธนวรรณ แก้วศรี” ร่วมชิง “TOP MODEL OF THE WORLD 2023” ที่อียิปต์": "สาวไทยลูกแม่โดม “น้องเฟรม-ธนวรรณ แก้วศรี” วัย 22 ปี ได้รับการคัดเลือกให้ดำรงตำแหน่ง “TOP MODEL OF THE WORLD THAILAND 2023” เตรียมสู้ศึกบนแคทวอล์กระดับโลก “TOP MODEL OF THE WORLD 2023” ณ ประเทศอียิปต์ วันที่ 10 ธันวาคมนี้ โดยได้มีการทำพิธีมอบสายสะพาย ณ โรงแรมหัวช้าง เฮอริเทจ กรุงเทพฯ ถ.พญาไท เขตปทุมวัน กรุงเทพฯ ซึ่ง เชฟบอมเบย์-ไพโรจน์ ประไพรักษ์ ให้การต้อนรับพร้อมแนะนำอาหารไทยให้ผู้เข้าประกวดได้นำไปเผยแพร่ต่างชาติ\n\n​Mr.ABBAS MAMODE KWAJA AHMAD ผู้ถือลิขสิทธิ์ “TOP MODEL OF THE WORLD THAILAND 2023” เปิดเผยว่า ตนเองเดินทางมาประเทศไทยหลายครั้งแล้ว โดยวัตถุประสงค์หลักคือ การส่งนางงามเข้าร่วมประกวดในนามประเทศมอริเชียสบนเวทีนานาชาติเวทีหนึ่งที่มีคนไทยเป็นเจ้าลิขสิทธิ์ พอมาปีหลัง ๆ นอกจากส่งนางงามประกวดแล้ว ก่อนที่จะประกวดยังส่งนางงามมาเทรนความพร้อมในทุกด้านที่ไทยด้วย สถาบัน Sharp Sharp Studio By จริต ครูตุ้ย ครูปลา จึงทำให้มองเห็นถึงเวทีประกวดนางงามของประเทศไทย รวมถึงผู้เข้าประกวดด้วยมีศักยภาพมาก อยู่ในระดับแถวหน้าในภูมิภาคเอเชีย มีการจัดประกวดได้มาตรฐานสากล ผู้ประกวดล้วนแต่มีความสวยและมีความสามารถที่หลากหลายมาก ไม่เพียงแต่สร้างความลำบากใจในการคัดเลือกของคณะกรรมการ แม้แต่ตนเองก็หนักใจที่หากวันหนึ่งตัวเองจะต้องมีเป็นกรรมการหรือผู้คัดเลือกสาวไทยเพื่อส่งไปประกวดเวทีต่างประเทศ\n\n​“ผมมีเพื่อนเป็นคนไทย แล้วมีโอกาสได้คุยกันว่า ผมอยากส่งสาวไทยเป็นตัวแทนไปประกวดระดับโลก เพราะสาวไทยสวยและเก่งมาก จึงสรุปได้ว่าเราส่งนางงามประกวดมาเยอะแล้ว จึงอยากเปลี่บยแนวมาหาประสบการณ์ในการส่งนางแบบเข้าประกวดบ้าง จึงช่วยกันหาเวทีที่ได้มาตรฐานสากลและเป็นที่ยอมรับ จึงได้เวที TOP MODEL OF THE WORLD ที่จะประกวดในช่วงเดือนธันวาคมนี้ที่ประเทศอียิปต์ จากนั้นได้ปรึกษาทีมกูรูผู้เชี่ยวชาญการประกวด ครูตุ้ย-ครูปลา-ครูโอ๊ต แห่งสถาบัน Sharp Sharp Studio By จริต ครูตุ้ย ครูปลา ว่าเราจะคัดสรรตัวแทนสาวไทยกันอย่างไร สุดท้ายได้คัดเลือกลูกศิษย์ของทีมกูรูฯ คือ น้องเฟรม-ธนวรรณ แก้วศรี เธอเป็นศิษย์ก้นกุฏิของทีมกูรูที่สถาบันแห่งนี้กันเลยทีเดียว เห็นตัวจริงแล้วบอกกับตัวเองว่าใช่เลยต้องคนนี้เท่านั้น เธอมีความพร้อมมาก ๆ พร้อมที่จะเดินทางไปประกวดได้ในทันที ผมจึงตัดสินใจอย่างไม่รีรอในการติดต่อขอซื้อลิขสิทธิ์เวทีใหญ่ “TOP MODEL OF THE WORLD THAILAND 2023” ในส่งตัวแทนสาวไทยเข้าร่วมประกวดโดยหวังใจเป็นอย่างยิ่งว่า เธอจะนำความสำเร็จและความภาคภูมิใจกลับมาคนไทย แลตัวผมเองอาจจะต่อยอดทำอะไรร่วมกับคนไทยอีกในอนาคตครับ”\n\n​ทางด้าน นายคุ้มครองคลัง ศิริเดชมงคลคุณฝ่ายประสานงานประจำประเทศไทย แม่งานในการจัดงานครั้งนี้ และ นายจิรัฏฐวัฒน์ ศิริบุตรที่ปรึกษาฝ่ายไทย งานการประกวดระหว่างประเทศ ร่วมกันให้สัมภาษณ์ว่า ทางทีมของเราเคยมีโอกาสได้ทำหน้าที่ประสานงานเวทีการประกวดใหญ่ ๆระดับโลกในการส่งตัวแทนสาวไทยเข้าร่วมประกวดมานานแล้วหลายครั้งหลายเวที ซึ่งประสบความสำเร็จได้ตำแหน่งและรางวัลพิเศษต่าง ๆ มาแล้วก็หลายคน ซึ่งคุณABBAS เป็นหนึ่งในกัลยาณมิตรที่ดี เรารู้จักกันมา 4-5 ปีมาแล้ว โดยบางครั้งเราทำหน้าที่ เนื่องจากเขาไม่สะดวกในการเดินทาง คุณABBAS เป็นคนที่มีความมุ่งมั่นที่จะยกระดับมาตรฐานนางงามรวมทั้งนางแบบมาก ๆ บางครั้งผมยังได้ไอเดียและความคิดเห็นดี ๆจากเขา การที่เขาซื้อลิขสิทธิ์ “TOP MODEL OF THE WORLD THAILAND 2023” ส่งตัวแทนสาวไทยเข้าร่วมประกวดบนเวทีระดับนานาชาตินับเป็นการเปิดมิติใหม่ให้โอกาสชาวต่างชาติซึ่งเขามองเห็นถึงศักยภาพผู้เข้าประกวดคนไทย ได้เป็นผู้ส่งบ้าง ซึ่งมองดูภาพรวมแล้วน้องเฟรมตัวแทนสาวไทยมีความพร้อมมาก ๆ มีสิทธิ์ลุ้นตำแหน่งใหญ่ งานนี้ต้องขอขอบคุณคุณABBAS มาก ๆ และร่วมกันส่งกำลังใจให้น้องเฟรมด้วยนะครับ\n\n​ส่วน น้องเฟรม-ธนวรรณ แก้วศรี “TOP MODEL OF THE WORLD THAILAND 2023” เปิดใจว่า ดีใจมากที่ได้รับหน้าที่ในการเป็นตัวแทนสาวไทยไปประกวดในครั้งนี้ เฟรมมั่นใจว่า จากประสบการณ์ที่มากกว่า 5 ปี ที่เคยลงสนามการประกวดทั้งนางงามและนางแบบรวมทั้งการเข้าคอร์สเรียน Sharp Sharp Studio By จริต ครูตุ้ย ครูปลา และครูโอ๊ต รวมทั้งผู้ใหญ่หลายท่าน ได้หล่อหลอมให้เกิดเป็นต้นทุนสำคัญที่ทำให้เฟรมมีความมั่นใจในการประกวด TOP MODEL OF THE WORLD2023 ช่วงนี้เมื่อมีเวลาว่างจากการเรียนที่คณะวิทยาศาสตร์และเทคโนโลยี มหาวิทยาลัยธรรมศาสตร์ ซึ่งปี 4 ปีสุดท้ายแล้ว กำลังรอลุ้นเกียรตินิยมด้วย จะฝึกทักษะทุก ๆด้าน ทั้งจากครูผู้เชี่ยวชาญและการฝึกด้วยตนเอง และเฟรมเชื่อว่า “ทุกความพยายามอาจไม่นำมาซึ่งความสำเร็จ แต่ทุกความสำเร็จล้วนเกิดจากความพยายาม\" ขอบคุณจากใจทุกๆท่านที่ทำให้เฟรมมายืนตรงจุดนี้\n\n​สำหรับทีม สถาบัน Sharp Sharp Studio By จริต ครูตุ้ย ครูปลา นำโดย ครูตุ้ย-อ.ดร.อภิโชติ เกตุแก้ว,ครูปลา ปรภัสสร วรสิรินดา และ ครูโอ๊ต-ธานุกฤต เธียรกัลยา กล่าวร่วมกันว่า น้องเฟรมคือความภาคภูมิใจขอสถาบันเรา น้องมาเรียนตั้งแต่เราเปิดสถาบัน เป็นคนที่มีความตั้งใจและมีวินัยในการฝึกฝน พวกเราให้เทคนิคต่าง ๆ แบบหมดหน้าตัก น้องมีลุคทั้งนางงามและนางแบบ เป็นการผสมผสานที่ลงตัวมาก เชื่อว่าน้องเฟรมจะทำหน้าที่เป็นอย่างดีที่สุด\n\n​ครูหนุ่ม-นันท์นภัทร เจิมจุติธรรม กูรูนางงามและผู้เชี่ยวชาญ การประกวด กล่าวเสริมว่าหัวใจสำคัญของการประกวดคือ 1. มีความมั่นใจ ซึ่งเกิดมาจากความภาคภูมิใจและการเห็นคุณค่าในตัวเอง ซึ่งส่งผลต่อการดำเนินชีวิตนำไปสู่การประสบความสำเร็จได้ 2. เฟรนลี่คือการแสดงออกในเชิงสร้างสรรค์ มีมิตรภาพ ไมตรีจิต คิดดี พูดดี ทำดี และ 3. ตรงต่อเวลาจะเป็นหนทางนำไปสู่ความสำเร็จและความก้าวหน้า ดังคำกล่าวที่ว่า “ผู้ใดไม่ถือเวลาเป็นสำคัญ ผู้นั้นเป็นคนไม่มีหลัก เชื่อถือไม่ได้”\n\n​นอกจากนี้ยังได้มีแขกคนสำคัญมาร่วมงาน คุณธนาภา แก้วศรี คุณแม่น้องเฟรม ,คุณชนพัฒน์ แก้วศรี น้องชายน้องเฟรมคุณตั้ม-อนุศักดิ์ แสนปรน ผู้ดูแลน้องเฟรม และ ดร.จุมพล โพธิสุวรรณ บรรณาธิการข่าวสำนักข่าวบางกอกทูเดย์ ดำเนินรายการโดย คุณปอนด์-ศรัณรักษ์ สุขศรี และ คุณแพรนวล-ศรัญญา ภิญโญพรพาณิชย์",
    "อิหม่ามใหญ่อัซฮัรแต่งตั้งที่ปรึกษาหญิง ครั้งแรกในประวัติศาสตร์!": "",
    "สรุปผลงานทีมชาติ: ซาลาห์ทำ 2 ประตูจากการที่มีผู้เล่นหงส์แดง 4 คนมีส่วนร่วมกับเกมในวันศุกร์": "เวอร์จิล ฟาน ไดจ์ค และฮาร์วีย์ เอลเลียตต์ ลงเล่นใเนกมทีมชาติที่พวกเขาลงเล่นให้กับทีมชาติของพวกเขาตามลำดับในวันพฤหัสบดีที่ผ่านมา\n\nผู้เล่นหงส์แดงหมายเลข 11 ทำประตูแรก และประตูที่ 3 ให้อียิปต์จากการที่พวกเขาเอาชนะไนเจอร์ 3-0 ในเกมอุ่นเครื่องซึ่งเล่นกันที่บอร์ก อัล อาหรับ สเตเดี้ยม\n\nจากการเก็บบอลตรงริมกรอบเขตโทษของคู่แข่งในนาที 43, ซาลาห์ปลดล็อคสกอร์ได้ด้วยการพาบอลหนีกองหลังก่อนจะยิงอย่างเฉียบขาดผ่านผู้รักษาประตูลูกเสียบเสาทางฝั่งขวาเข้าไป\n\nหลังจากนั้นเขาทำให้ประเทศของเขานำห่างในเกมเมื่อเข้าสู่ครึ่งทางของครึ่งหลัง, ทำการสังหารจุดโทษ, และดำเนินการไปจนจบการแข่งขัน\n\nมีความสำเร็จคล้ายคลึงกันสำหรับ อลีสซง เบ็คเกอร์ และบราซิล, ซึ่งเอาชนะกาน่า 3-0 ในเกมอุ่นเครื่องของพวกเขาซึ่งเล่นกันในเลอ อาฟร์, ประเทศฝรั่งเศส\n\nอลีสซงมีส่วนกับทั้งเกม, ขณะที่ ฟาบินโญ่ ถูกส่งลงมาหลังผ่านไปครบ 1 ชั่วโมง และ โรแบร์โต้ เฟอร์มิโน่ เป็นตัวสำรองซึ่งไม่ได้ถูกใช้งาน\n\nเทรนต์ อเล็กซานเดอร์-อาร์โนลด์ เองก็อยู่บนม้านั่งสำรองให้อังกฤษเช่นกัน, ซึ่งพ่ายอิตาลี 1-0 ในการแข่งขันยูฟ่า เนชั่นส์ ลีก\n\nก่อนหน้านี้ของวัน, ดาร์วิน นูนเญซ ลงเล่นเต็มเกมให้อุรุกวัยจากการที่พวกเขาแพ้หวุดหวิด 1-0 ในเกมอุ่นเครื่องกับอิหร่านซึ่งจัดในออสเตรีย",
    "พาณิชย์ ลุยตั้ง JTC 5 ประเทศ พร้อมเดินหน้าปรับปรุงความตกลงการค้าอาเซียน": "นางอรมน ทรัพย์ทวีธรรม อธิบดีกรมเจรจาการค้าระหว่างประเทศ กระทรวงพาณิชย์ เปิดเผยว่า กรมมีแผนเดินหน้าจัดตั้งคณะกรรมการร่วมทางการค้า หรือ JTC(Joint Trade Committee) กับตลาดใหม่ รวม 5ประเทศ ซาอุดีอาระเบีย สหรัฐอาหรับเอมิเรตส์ อียิปต์ ออสเตรีย และ คาซัคสถาน โดยในส่วนของซาอุดีอาระเบีย สหรัฐอาหรับเอมิเรตส์ อียิปต์ เป็นประเทศในทวีปแอฟริกาและตะวันออกกลางที่มีศักยภาพในการขยายการค้าการลงทุน ซึ่งที่ผ่านมายังไม่มีเวทีหารือระดับรัฐบาลอย่างเป็นทางการ โดยวางเป้าหมายที่จัดตั้ง JTCประเทศ ให้แล้วเสร็จภายในปี 2565-2566 ส่วนออสเตรีย และคาซัคสถาน จะหารือในปีถัดไป\n\nตลาดใหม่ในแอฟริกาและตะวันออกกลางถือเป็นตลาดที่น่าสนใจและมีศักยภาพสามารถเติบโตได้ดี เนื่องจากมีประชากรจำนวนมากและมีกำลังซื้อสูง สมารถรองรับการส่งออกสินค้าไทย โดยเฉพาะสินค้าเกษตรและอาหารแล้ว ยังเป็นแหล่งนำเข้าวัตถุดิบการผลิตและพลังงานสำคัญของไทย และยังมีทำเลที่ตั้งทางยุทธศาสตร์ที่สำคัญ สามารถพัฒนาไปเป็นจุดกระจายสินค้าได้ ซึ่งเป็นปัจจัยสนับสนุนที่จะเอื้อต่อการเชื่อมโยงห่วงโซ่การผลิตและการส่งออกของไทยกับภูมิภาคเอเชีย ยุโรป และแอฟริกา ในอนาคต\n\nอย่างไรก็ตาม ปัจจุบันไทยมี JTC กับประเทศสมาชิกอาเซียน และเวทีหารือสองฝ่ายระหว่างระดับรัฐมนตรี และเจ้าหน้าที่ระดับสูงของไทยกับคู่ค้าสำคัญ รวม 32 เวที เช่น จีน ญี่ปุ่น อินเดีย สหรัฐฯ สหภาพยุโรป และสหราชอาณาจักร เป็นต้น โดยปีงบประมาณ 2566 ไทยมีแผนจะเป็นเจ้าภาพการประชุม JTC กับ 10 ประเทศคู่ค้า เช่น แอฟริกาใต้ มัลดีฟส์ อินเดีย อิสราเอล สิงคโปร์ กัมพูชา และอินโดนีเซีย เป็นต้น รวมทั้งเข้าร่วมการประชุม JTC ที่ประเทศคู่ค้าจะเป็นเจ้าภาพ เช่น บังกลาเทศ โมร็อกโก ภูฏาน และมาเลเซีย เป็นต้น",
    "“กอบศักดิ์”หวั่น Emerging Market ซ้ำรอยศรีลังกาแนะเร่งสร้างภูมิคุ้มกัน": "นายกอบศักดิ์ ภูตระกูล ประธานสภาธุรกิจตลาดทุนโพสต์ผ่านเฟสบุ๊กส่วนตัวระบุหัวข้อ”สะสมพลัง .... รอปะทุ เป็นวิกฤต” โดยกล่าวว่า บทความนี้อาจจะเขียนเร็วไป 1 ปี แต่จากที่ดูข้อมูลแล้ว สถานการณ์ในกลุ่มEmerging Market เริ่มแย่ลงเรื่อยๆ เริ่มมีคนเข้าคิว ที่จะเดินตามรอยศรีลังกาไปที่ละคน พร้อมลุกลามต่อไป กลายเป็นวิกฤตที่กระทบ Emerging markets ทั้งหมด\n\nต้องเข้าไปขอความช่วยเหลือจากทาง IMF ซึ่งล่าสุดได้มา 1.2 พันล้านดอลลาร์ สรอ.\n\n• ปากีสถาน มีเงินสำรองเหลือประมาณ 9 พันล้านดอลลาร์ สรอ. เท่ากับประมาณ 1.4 เดือนของสินค้านำเข้า อยู่ในระดับเดียวกับศรีลังกา !!!\n\nแต่ CDS ที่เป็นราคาของการประกันความเสี่ยงไม่ผิดนัดชำระหนี้ใน 6 เดือนข้างหน้าอยู่ที่ 5,000\n\nเทียบกับประเทศปกติๆ ที่อยู่ที่ต่ำกว่า 100 !!!\n\nสะท้อนถึงความกังวลใจของนักลงทุน\n\nซ้ำร้าย กำลังมีน้ำท่วมใหญ่ที่ทำให้ 1/3 ของพื้นที่ของประเทศจมน้ำ สร้างความเสียหายนับ 10,000 ล้านดอลลาร์สรอ.ซึ่งเมื่อหมดน้ำท่วม ความทุกข์ยากต่างๆ ก็จะตามมา\n\nด้วยเงินที่มีจำกัด วิกฤตที่อยู่ข้างหน้า การช่วยเหลือประชาชนก็จะเป็นไปอย่างจำกัดเช่นกัน เป็นชนวนนำไปสู่การประท้วง ลุกลามกลายเป็นปัญหาการเมืองของประเทศต่อไปได้\n\n• เมียนมาร์ ต้องปรับลดค่าเงินอีกรอบ จาก 1,850 จ๊าต/ดอลลาร์มาเป็นประมาณ 2,100 จ๊าต/ดอลลาร์ แต่ในตลาดมืด ล่าสุดซื้อขายกันที่ 3,500 จ๊าต/ดอลลาร์ อ่อนลงไปมากเมื่อเทียบกับ 1,350 จ๊าต/ดอลลาร์เมื่อต้นปี 2021\n\n• สปป ลาว ซึ่งกำลังเผชิญกับปัญหาค่าเงินในช่วงที่ผ่านมา ค่าเงินกีบก็ยังอ่อนค่าลงต่อเนื่อง ไม่ดีขึ้น\n\nจากต่ำกว่า 15,000 กีบ/ดอลลาร์เมื่อ 2 เดือนที่แล้ว ล่าสุดมาอยู่ที่ 15,386 กีบ/ดอลลาร์ เทียบกับ 9,300 กีบ/ดอลลาร์ เมื่อต้นปี 2021\n\n• ในภูมิภาคอื่นของโลก ก็กำลังมีปัญหาเช่นเดียวกัน โดย อียิปต์กำลังถูกนักลงทุนจับตามอง\n\nมีความเสี่ยงที่จะผิดนัดชำระหนี้สูงสุดในรอบ 5 ปี\n\nค่าเงินอียิปต์ที่ต้องลดค่าจาก 15.7 ปอนด์/ดอลลาร์ มาที่ 18.5 ปอนด์/ดอลลาร์ เมื่อมีนาคมนี้\n\nล่าสุดยังอ่อนต่อเนื่อง มาอยู่ที่ 19.2 ปอนด์/ดอลลาร์\n\n• เอลซาวาดอร์ (ประเทศแรกของโลกที่รับเงินคริปโตมาใช้จ่ายในชีวิตประจำวัน) ก็กำลังมีปัญหาหนักล่าสุด ถ้ารัฐจะกู้ยืม ออกพันธบัตรใหม่ ต้องจ่ายดอกเบี้ย +24% จากฐานดอกเบี้ยของพันธบัตรสหรัฐ\n\nCDS ของประเทศอยู่ที่หลัก 2,700-3,400 ซ้ำร้ายเงินที่รัฐบาลเอาไปลงทุนไว้ในคริปโต ก็เสียหายหนักเช่นกัน\n\n• อาร์เจนติน่า เงินเฟ้อล่าสุดอยู่ที่ 70% ค่าเงินอ่อนยวบมาอยู่ที่ 139 เปโซ/ดอลลาร์ จาก 83 เปโซ/ดอลลาร์ เมื่อต้นปี 2021 โดยในอดีต ค่าเงินอาร์เจนติน่าเคยอยู่ที่ 1 เปโซ/ดอลลาร์ เมื่อปี 2000\n\n• ชิลี ซึ่งเป็นประเทศที่ดูแลเศรษฐกิจของตนเองดีที่สุดในลาตินอเมริกา ล่าสุด ก็กำลังประสบปัญหาการขาดดุลบัญชีเดินสะพัดถึง 8.5% ของ GDP\n\nค่าเงินผันผวนจาก 800 เปโซ/ดอลลาร์ อ่อนไปที่ 1,050 เปโซ/ดอลลาร์ ก่อนที่ทางการจะต้องใช้ 10% ของเงินสำรอง หรือ 2.5 หมื่นล้านดอลลาร์เข้าดูแล\n\nแม้อาจจะไม่เสี่ยงเท่ากับประเทศอื่นๆ แต่การที่ประเทศชั้นนำระดับชิลี มาอยู่ในเรด่าห์ของนักลงทุนสะท้อนถึงความรุนแรงของปัญหาที่กำลังก่อตัว\n\n• ทั้งหมดนี้ ขอบอกว่า เลือกสรรมาให้ดูเพียงบางส่วนเท่านั้น แต่จากสภาพที่เห็น คงต้องบอกว่า ไฟกำลังค่อยๆ ลามทุ่ง อย่างช้าๆ จากประเทศหนึ่งไปอีกประเทศหนึ่ง\n\nจากที่เคยคิดว่า ศรีลังกาเป็นเพียงลูกโดด เป็นกรณีเฉพาะ ตอนนี้ ดูเหมือนจะยังมีอีกหลายประเทศ ที่กำลังค่อยๆ อ่อนแรง ค่อยๆ เซ และปัญหากำลังสะสมพลัง ในจุดต่างๆ รอเวลา ที่จะปะทุขึ้น กระจายเป็นวงกว้าง\n\nซึ่งที่น่ากังวลใจที่สุดในเรื่องนี้ ก็คือ ทั้งหมดที่พูดมา เกิดขึ้นในช่วงที่เฟด “เพิ่งจะเริ่มขึ้นดอกเบี้ย”\n\nปรับขึ้นมาแค่ 4 ครั้ง จาก 0-0.25% มาที่ 2.25-2.5% เท่านั้น\n\nยังอีกพอสมควรกว่าจะถึงจุดสูงสุดที่ดอกเบี้ยจะขึ้นไปและยังต้องทำ QT ดึงสภาพคล่องกลับไปพร้อมๆ กันอีก\n\nคิดไม่ออกว่า 1 ปีให้หลัง เมื่อเฟดจ่ายยาครบ ขึ้นดอกเบี้ยไปเต็มที่ เมื่อความกลัวเริ่มปกคลุมนักลงทุน เมื่อประเทศ Emerging Market บางส่วนมีเงินสำรองถดถอยไปมาก จากเงินที่ไหลออก\n\nจะเกิดอะไรขึ้น ในช่วงเวลาดังกล่าว\n\nซึ่งขอเตือนว่า Emerging Market Crisis รอบนี้\n\nจะต่างจากรอบอื่นๆ ในอดีตที่เราเคยเจอมา\n\nEastern European Crisis ในปี 2008\n\nAsian Financial Crisis ในปี 1997\n\nLatin American Debt Crisis ในปี 1980\n\nซึ่งแต่ละครั้ง เกิดเป็นจุดๆ เป็นพื้นที่ ดูจากการคุกรุ่นของปัญหา จากควันไฟที่ก่อตัว ในรอบนี้ เมื่อปัญหาสุกงอมเต็มที่ วิกฤตจะครอบคลุมทุกพื้นที่\n\nไม่ลุกลามเป็นทวีปๆ เช่นในอดีต หมายความว่า ปัญหาจะวนมากระทบทุกคนใน Emerging Market รวมถึง ไทยทางออกที่เรามี ก็คือ ต้องใช้เวลาที่เหลือเตรียมการให้พร้อมสร้างภูมิคุ้มกันให้ดี ประเภท ถ้าฝนจะมา ก็เตรียมร่ม เตรียมเสื้อกันฝน เตรียมเก็บข้าวของให้พร้อม คนที่เตรียมการดี ก็จะเสียหายน้อย\n\nพร้อมสามารถที่จะหยิบฉวยโอกาสที่เปิดขึ้นได้\n\nเวลามีจำกัด อย่าให้เวลาที่เหลือผ่านไปโดยเปล่าประโยชน์\n\nขอเป็นกำลังใจให้ทุกคนครับ",
    "ประตู 1-0 ของซาลาห์ในเกมกับอาแจ๊กซ์": "โมฮาเหม็ด ซาลาห์ ทำประตูให้ลิเวอร์พูลขึ้นนำ 1-0 จากจังหวะโชต้าจ่ายถวายพานให้ผู้เล่นชาวอียิปต์ยิงเข้าไปอย่างใจเย็น",
    "ก้านบัวบอกลึกตื้น ชลธาร! สโมสรแรกซาลาห์ฟาดโบห์ลีย์ ‘นั่นเด็กปั้นเรา’": "ก้านบัวบอกลึกตื้น ชลธาร! สโมสรแรกซาลาห์ฟาดโบห์ลีย์ ‘นั่นเด็กปั้นเรา’\n\nอดีตสโมสรแรกของแนวรุกชาวอียิปต์ถึงกับงง ในสิ่งที่เจ้าของทีมคนใหม่ของทัพสิงห์บลูส์อ้างว่าสตาร์ดังหงส์แดงคือผลผลิตของพวกเขา\n\nอัล โมคาวลูน สโมสรแรกของ โมฮาเหม็ด ซาลาห์ ได้ทำการตอบโต้ถึง ท็อดด์ โบห์ลีย์ ที่ดันไปกล่าวอ้างว่าแข้งรายนี้เป็นเด็กปั้นของ เชลซี\n\nแนวรุกชาวอียิปต์ เคยค้าแข้งในถิ่น สแตมฟอร์ด บริดจ์ ช่วงปี 2013-2015 กระทั่งช่วงต้นปี 2015 ก็โยกไปเล่นให้ฟิออเรนตินาแบบยืมตัว ตามด้วยไปเล่นให้โรมาแบบยืมตัวเช่นกันในช่วงซัมเมอร์ปีเดียวกัน ก่อนจะย้ายไปโรมาด้วยสัญญาถาวรในปี 2016\n\nขณะเดียวกัน เจ้าตัวไม่ใช่นักเตะที่ขึ้นมาจากอะคาเดมีค็อปแฮมของเชลซีแต่อย่างใด เพราะย้ายมาจากเอฟซี บาเซิล ทีมในสวิตเซอร์แลนด์ รวมถึงสโมสรแรกจริง ๆ ของเขาก็คือทีมในอียิปต์บ้านเกิดอย่าง อัล โมคาวลูน อีกด้วย แต่เจ้าของใหม่ของเชลซีอย่าง โบห์ลีย์ ดูเหมือนจะไม่รู้ถึงข้อเท็จจริงเรื่องนี้\n\n“เรามีสถาบันอะคาเดมีที่ดีที่สุดแห่งหนึ่งในโลก ถ้าคุณดูถึงผลผลิตที่พวกเราพัฒนาพวกเขาขึ้นมา ผมจะยกตัวอย่างเช่น โม ซาลาห์, เดอ บรอยน์ และล่าสุด แทมมี อับราฮัม, รีซ เจมส์, เมสัน เมาท์ และ เทรโวห์ ชาโลบาห์” ท็อดด์ โบห์ลีย์ ให้สัมภาษณ์กับ SALT\n\nด้วยเหตุนี้ สโมสรแรกของ ซาลาห์ จึงได้ออกมาตอบโต้ความเข้าใจผิดของ โบห์ลีย์\n\n“สิ่งที่เจ้าของคนใหม่ของเชลซีพูดนั้นแสดงให้เห็นถึงการขาดความเข้าใจว่า โมฮาเหม็ด ซาลาห์ คือความภาคภูมิใจของพวกเรา สโมสร อัล โมคาวลูน และฟุตบอลอียิปต์ และพวกเรารู้สึกเป็นเกียรติที่เขาเป็นหนึ่งในลูกชายของเราที่คนทั้งโลกรู้จักเขา และรู้ความเป็นมาของเขาว่าเริ่มต้นมาอย่างไร แต่ดูเหมือนว่าเจ้าของเชลซีจะเป็นคนเดียวในโลกที่ไม่รู้ที่มานี้” แถลงการณ์จากสโมสร อัล โมคาวลูน",
    "กิซาผุด 'พีระมิดขวดพลาสติก' เนื่องในวันทำความสะอาดโลก": "กิซา (อียิปต์), 17 ก.ย. (ซินหัว) -- เหล่าอาสาสมัครใช้ขวดพลาสติกอัดแน่นเป็นก้อนสี่เหลี่ยมสรรสร้างพีระมิด เนื่องในวันทำความสะอาดโลก (World Cleanup Day) ที่เมืองกิซาของอียิปต์",
    "สรุปโปรแกรมทีมชาติทั้งหมดเดือนกันยายนของแข้ง ลิเวอร์พูล - FEATURE": "",
    "6 นักเตะทีม บิ๊กซิกซ์ ของ พรีเมียร์ลีก ที่ไม่ได้เล่น \"ฟุตบอลโลก 2022\" มีใครบ้าง?": "",
    "ไปรษณีย์ไทยกลับมาให้บริการส่งต่างประเทศทางอากาศ 10 ปลายทาง": "ดร.ดนันท์ สุภัทรพันธุ์ กรรมการผู้จัดการใหญ่ บริษัท ไปรษณีย์ไทย จำกัด กล่าวว่า จากสถานการณ์แพร่ระบาดของ COVID-19 ในประเทศต่างๆ ที่เริ่มคลี่คลายลง ส่งผลให้การขนส่งสิ่งของระหว่างประเทศทางอากาศของสายการบินพันธมิตรสามารถกลับให้บริการได้ตามปกติ ไปรษณีย์ไทยขอแจ้งความพร้อมกลับมาให้บริการขนส่งระหว่างประเทศทางอากาศ (Air) 10 ปลายทาง คือ บาห์เรน เนปาล บรูไน รัสเซีย อียิปต์ ซาอุดีอาระเบีย จอร์แดน ศรีลังกา พม่า ยูเครนโดยเปิดให้บริการรับฝาก 6 บริการระหว่างประเทศ ได้แก่ EMS World ePacket พัสดุไปรษณีย์ระหว่างประเทศ ไปรษณีย์ลงทะเบียน SMALL PACKET จดหมาย/ของตีพิมพ์ระหว่างประเทศ ผู้ใช้บริการสามารถฝากส่งได้ตั้งแต่วันนี้เป็นต้นไป ที่ไปรษณีย์ทั่วประเทศ พิเศษ! สำหรับสมาชิก POST Family รับส่วนลด 5% เมื่อใช้บริการ EMS World และ ePacket ตั้งแต่วันนี้-31 ธันวาคม 2565ทั้งนี้ เนื่องจากสถานการณ์ค่าขนส่งทางอากาศที่เพิ่มขึ้นอย่างต่อเนื่อง ไปรษณีย์ไทยมีความจำเป็นต้องปรับขึ้นอัตราค่าบริการส่งระหว่างประเทศปลายทางดังกล่าว โดยผู้ใช้บริการสามารถตรวจสอบอัตราค่าบริการก่อนฝากส่งได้ทาง https://international.thailandpost.com/announce_rate",
    "Apple เตรียมปรับราคาแอปใน App Store ในยุโรปและบางประเทศในเอเชีย มีผล 5 ต.ค.นี้": "Apple กล่าวว่าจะขึ้นราคาแอปใน App Store ทั่วยุโรปและในตลาดเอเชียบางประเทศในเดือนหน้า เนื่องจากค่าเงินที่อ่อนค่าลงเมื่อเทียบกับเงินดอลลาร์ที่แข็งค่าขึ้น การขึ้นราคาจะมีผลทั้งการซื้อแบบ in-app purchase และการซื้อแอปปกติบน App Store โดยจะมีผลตั้งแต่วันที่ 5 ตุลาคมเป็นต้นไป\n\nการปรับราคาจะมีผลกับทุกประเทศที่ใช้สกุลเงินยูโร รวมถึง สวีเดน เกาหลีใต้ ชิลี อียิปต์ มาเลเซีย ปากีสถาน เวียดนาม และญี่ปุ่น โดยประเทศที่อยู่ในตลาดยูโรทั้งหมด ยกเว้นมอนเตเนโกร จะมีการปรับราคาแอปพื้นฐาน 0.99 ยูโรขึ้นเป็น 1.19 ยูโรในเดือนหน้า (ปรับราคาเพิ่มขึ้น 20%)\n\nส่วนการปรับขึ้นราคาในญี่ปุ่นนั้นมากขึ้นกว่า 30% ท่ามกลางค่าเงินเยนที่อ่อนค่าลงสู่ระดับต่ำสุดในรอบ 24 ปีเมื่อเทียบกับเงินดอลลาร์สหรัฐฯ\n\nอย่างไรก็ตาม Apple ไม่ได้ให้รายละเอียดว่าทำไมถึงขึ้นราคาแอป แต่ด้วยเงินยูโรและเงินเยนที่ต้องเผชิญกับค่าเงินดอลลาร์ที่แข็งค่า ที่น่าจะได้รับแรงหนุนมาจกาความผันผวนของค่าเงินที่มีอิทธิพลจากเงินเฟ้อและต้นทุนพลังงานที่สูงขึ้น\n\nสำนักข่าวรอยเตอร์รายงานว่า Apple ปรับราคาแอปใน App Store จากความผันผวนของค่าเงิน และเคยมีประวัติลดราคาพื้นฐานจาก 1.09 ยูโรเหลือ 0.99 ยูโรเมื่อสิงหาคม 2021\n\nที่มา : The Verge",
    "Apple ประกาศปรับราคาแอปและค่าบริการบน App Store ในยุโรปและเอเชียบางประเทศ": "Apple ประกาศปรับราคาสินค้าบน App Store ครอบคลุมทั้งแอป การซื้อในแอป และบริการต่าง ๆ ในทุกประเทศที่ใช้สกุลเงินยูโร รวมถึงประเทศอื่น ๆ ได้แก่ ชิลี อียิปต์ ญี่ปุ่น มาเลเซีย ปากีสถาน โปแลนด์ เกาหลีใต้ สวีเดน เวียดนาม โดยจะมีผลตั้งแต่วันที่ 5 ตุลาคม 2565 เป็นต้นไป\n\nสำหรับเวียดนาม Apple ให้เหตุผลว่า เป็นไปตามข้อบังคับใหม่เกี่ยวกับอัตราภาษีมูลค่าเพิ่มและภาษีเงินได้นิติบุคคลที่เพิ่มขึ้นอย่างละ 5% ตามลำดับ จึงต้องมีการปรับราคาแอปและบริการขึ้นให้สอดคล้องกัน\n\nส่วนประเทศอื่น ๆ ไม่มีการระบุเหตุผล แต่เป็นที่ทราบกันดีว่า น่าจะมาจากปัญหาความผันผวนของค่าเงินทั่วโลกที่อ่อนค่าลงเมื่อเทียบกับดอลลาร์สหรัฐฯ ซึ่งแอปและบริการที่จำหน่ายบน App Store ในหลายประเทศข้างต้นโดยส่วนใหญ่แล้วจะปรับราคาขึ้นราว 20% และสูงสุดคือญี่ปุ่นที่ปรับราคาขึ้นราว 30%\n\nแม้ไทยจะไม่ได้อยู่ในรายชื่อประเทศที่ได้รับผลกระทบจากการปรับราคาแอปและบริการในหนนี้ แต่ในการเปิดตัว iPhone 14 ที่ผ่านมานั้นได้รับผลกระทบไปแล้ว โดย iPhone 14 ในรุ่นที่ Apple เปิดราคาเท่าเดิมในสกุลเงินดอลลาร์สหรัฐฯ จะมีราคาแพงขึ้น 3,000 บาท เช่น iPhone 13 และ iPhone 14 ที่มีราคาเริ่มต้น 799 เท่าเดิม แต่ราคาขยับจาก 29,900 เป็น 32,900 บาท\n\nราคาเปิดตัว iPhone 14 ในไทย (บาท)\n\niPhone 14 iPhone 14 Plus iPhone 14 Pro iPhone 14 Pro Max 128 GB 32,900 37,900 41,900 44,900 256 GB 36,900 41,900 45,900 48,900 512 GB 45,900 50,900 54,900 57,900 1 TB – – 63,900 66,900\n\nราคาเปิดตัว iPhone 13 ในไทย (บาท)\n\niPhone 13 mini iPhone 13 iPhone 13 Pro iPhone 13 Pro Max 128 GB 25,900 29,900 38,900 42,900 256 GB 28,900 33,900 42,900 46,900 512 GB 37,900 42,900 50,900 54,900 1 TB – – 58,900 62,900\n\nที่มา : Apple",
    "ตะลึงลุคทอดกฐิน ของ \"แพรรี่ ไพรวัลย์\" ชาวเน็ตทักชุดคุ้นๆ": "ใกล้เข้าสู่ช่วงเทศกาลทอดกฐิน หนึ่งในประเพณีของพุทธศาสนิกชนรอคอย รวมถึงสายบุญก็ปักหมุดนับวันรอ ล่าสุด \"แพรรี่ ไพรวัลย์\" หรือ \"ไพรวัลย์ วรรณบุตร\" อดีตพระนักเทศน์ชื่อดังที่ผันตัวมาทำธุรกิจส่วนตัว อย่าง น้ำพริกแพรรี่ รวมถึงยังสร้างความตื่นตาตื่นใจให้กับโลกโซเชียลไม่เว้นวันนั้นก็ไม่พลาด ตามติดเทรนด์คว้าคอสตูมชุดไทยประดิษฐ์สีทองอร่ามมาสวมประดับ ทั้งหน้าผมเอย ชุดเอย รวมถึงเครื่องประดับหัวจรดเท้า ยันติดปีกอลังการ\n\nโดยในเพจเฟซบุ๊ก ชื่อ “ไพรวัลย์ วรรณบุตร” ได้โพสต์รูปภาพขณะสวมชุดดังกล่าว พร้อมระบุข้อความว่า “พร้อมถวายผ้ากฐินแล้วค่ะ” ทั้งยังคอมเมนต์ใต้โพสต์ของตัวเองอีกว่า “คอมเม้นต์อะไรกัน เกรงใจปีกดิฉันด้วยค่ะ” แต่ไม่สามารถห้ามเหล่าบรรดาแฟนคลับได้ เพราะต่างคอมเมนต์แซวกันไม่หวั่นไม่ไหว โดยส่วนใหญ่ก็บอกว่า คล้ายลุคคลีโอพัตรา หรือไม่ก็คอมเมนต์ชวนอมยิ้ม “หงส์ฟ้าชัดๆ บินรอดมั้ยลูก” “คลีโอภัตราหาร” “ไปถวายที่อียิปต์ก่อนค่อยวนกลับมาไทยนะคะ”",
    "หมุนตามโลก 24 ก.ย. 2565": "คนทำงานและราชวงศ์…เจ้าชายและเจ้าหญิงแห่งเวลส์องค์ปัจจุบัน เสด็จพบปะทีมอาสาสมัครและเจ้าหน้าที่พิธีการของงานพระราชพิธีพระบรมศพของสมเด็จพระราชินีนาถเอลิซาเบธที่ 2 ที่พระราชวังวินด์เซอร์ (GETTY IMAGES)\n\nรำลึกถึงอามินิ…ชาวเคิร์ดในแคลิฟอร์เนีย จัดพิธีจุดเทียนเพื่อเป็นเกียรติและรำลึกถึง มาห์ซา อามินิ หญิงสาวชาวเคิร์ด ผู้เสียชีวิตหลังจากโดนตำรวจศีลธรรมของอิหร่าน จับกุมกลางกรุงเตหะราน ในข้อหาแต่งกายไม่เหมาะสมและไม่สวมผ้าคลุมศีรษะในที่สาธารณะ ก่อให้เกิดกระแสการเรียกร้องเพื่ออิสรภาพและความเท่าเทียมของบรรดาหญิงสาวในอิหร่าน (GETTY IMAGES)\n\nชุดนี้มีความหมาย…ผู้หญิงข้ามเพศคนดัง ‘ซูซี่ รอง’ โพสท่าพร้อมชุดกระโปรงยาวที่ Fisrt Fleet Steps อันเป็นจุดชมวิวที่มีชื่อเสียงของเมืองซิดนิย์ ออสเตรเลีย ชุดนี้ตัดเย็บด้วยผืนธงชาติจาก 71 ประเทศ ที่ยังกำหนดให้บุคคลในกลุ่มความหลากหลายทางเพศเป็นสิ่งที่ผิดกฎหมาย ตัวกระโปรงมีความยาว 3.5 เมตร และมีเส้นผ่านศูนย์กลาง 16 เมตร (GETTY IMAGES)\n\nกองทัพมดยักษ์…ภาพของผนังที่เต็มไปด้วยมดยักษ์จำลอง ซึ่งเป็นส่วนหนึ่งของนิทรรศการ ‘Casa Tomada’ โดยศิลปิน ‘ราฟาเอล โกเมซบาร์โรส’ จัดขึ้นที่พิพิธภัณฑ์ริกส์ กรุงอัมสเตอร์ดัม ประเทศเนเธอร์แลนด์ (REUTERS)\n\nมันคือแฟชั่น!… นางแบบชื่อดัง ‘อิมาน ฮัมมัม’ เดินบนรันเวย์ในชุดสุดล้ำจากคอลเลกชั่นฤดูใบไม้ผลิ/ฤดูหนาวของ Moschino ในงานมิลาน แฟชั่นวีก เมื่อวันที่ 22 ก.ย. 2565 (GETTY IMAGES)\n\nกระแสแห่งเค-ป๊อป…ผู้เข้าชมหน้าตู้โชว์ ‘Gangnam Style’ ในนิทรรศการ ‘Hallyu! The Korean Wave’ ในรอบสื่อมวลชน ที่พิพิธภัณฑ์ V&A กรุงลอนดอน นิทรรศการดังกล่าวนำเสนอเรื่องราววัฒนธรรม ‘เค-ป๊อป’ และอิทธิพลที่แผ่ขยายไปทั่วโลก (REUTERS)\n\nเล่นกับไฟ…นักแสดงชาวอียิปต์ควงอุปกรณ์ระหว่างการแสดงศิลปะแห่งไฟอันตระการตา ในค่ายสันทนาการ ‘กาตรานิ’ ริมทะเลสาบการุน เมืองฟัยยูม ประเทศอียิปต์ (REUTERS)",
    "Apple ขึ้นราคาแอปใน App Store หลายประเทศ เริ่มมีผลเดือนตุลาคมนี้ – Flashfly Dot Net": "Apple ประกาศขึ้นราคาแอปพลิเคชั่นและเกมใน App Store รวมถึงการซื้อเพิ่มเติมภายในแอป (แต่ยังไม่ร่วมการสมัครสมาชิกแบบต่ออายุอัตโนมัติ) โดยจะเริ่มมีผลตั้งแต่วันที่ 5 ตุลาคม 2022 เป็นต้นไป\n\nการปรับราคาขึ้นใน App Store มีผลกระทบทั่วทั้งยุโรปที่ใช้สกุลเงินยูโร รวมถึงประเทศชิลี, อียิปต์, ญี่ปุ่น, มาเลเซีย, ปากีสถาน, โปแลนด์, เกาหลีใต้, สวีเดน และ เวียดนาม\n\nในยุโรป ราคาแอปที่อยู่ในกลุ่ม Tier One ถูกปรับเพิ่มขึ้นถึง 20% จาก 0.99 ยูโร เป็น 1.19 ยูโร ขณะที่ในญี่ปุ่น เพิ่มขึ้น 33.3% เริ่มจาก 120 เยน เป็น 160 เยน\n\nที่มา – Apple\n\n\n\n\n\n",
    "ไทย - โมซัมบิก ดูฟุตซอล 13 ก.ย. 65 เวลา 19.30 น. ถ่ายทอดสด AIS PLAY": "ข่าวที่เกี่ยวข้อง\n\nฟุตซอลไทย - โมซัมบิก : เกมนี้คาด คาร์ลอส เซซาร์ กุนซือชาวสเปน จะส่งนักเตะ 5 คนแรก ประกอบด้วย คทาวุธ หาญคำภา ผู้รักษาประตู , อภิวัฒน์ แจ่มเจริญ , อิทธิชา ประภาพันธ์ , เจษฎา ชูเดช และ วรุฒ หวังสะมาแอล",
    "Apple จ่อขึ้นราคาแอปพลิเคชันบน App Store ในยุโรป-เอเชีย มีผล 5 ต.ค.นี้": "บริษัทแอปเปิล อิงค์ เปิดเผยผ่านบล็อกของบริษัทว่า ราคาแอปพลิเคชันต่างๆ และราคาซื้อสิ่งต่างๆ ในแอป (in-apppurchases) ที่จำหน่ายอยู่ในแอปสโตร์ (App Store) ของ Apple จะถูกปรับขึ้นในหลายประเทศ ซึ่งรวมถึงญี่ปุ่น, มาเลเซีย โดยลูกค้าในประเทศที่ใช้เงินยูโร เช่นเดียวกับในสวีเดน ญี่ปุ่น เกาหลีใต้ ชิลี อียิปต์ มาเลเซีย ปากีสถาน และเวียดนาม\n\nทั้งนี้ ราคาแอปพลิเคชันที่กำหนดขึ้นใหม่นั้น ซึ่งไม่รวมการสมัครสมาชิกแบบต่ออายุโดยอัตโนมัตินั้น จะมีผลบังคับใช้ตั้งแต่วันที่ 5 ต.ค.เป็นต้นไป",
    "5 เกิร์ลกรุ๊ป K-POP กับการคัมแบ็กในครึ่งปีหลัง 2022 แบบปังสะท้านเทรนด์!": "เปิดค่าตัวนักร้องลูกทุ่งมาแรง2022 เห็นราคาอึ้ง ไม่แปลกใจทำไมรวยอู้ฟู่"
}