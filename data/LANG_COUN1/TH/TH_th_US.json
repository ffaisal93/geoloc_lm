{
    "จับตา “สงครามตัวแทน” ไต้หวัน สหรัฐอเมริกา สาธารณรัฐประชาชนจีน": "“สงครามตัวแทน” ถูกหยิบหยกขึ้นมากล่าวถึงอย่างกว้างขวางหลังจากภาวะสงคราม ระหว่าง ยูเครน กับรัสเซีย ทั่วโลกจับตาดูสถานการณ์ “สงครามตัวแทน” ในภูมิภาคเอเซียตะวันออก ระหว่างไต้หวัน กับสาธารณรัฐประชาชนจีน ที่มีสหรัฐอเมริกาให้การสนับสนุนไต้หวันอย่างเปิดเผย หลังการการไปเยือนไต้หวันของนางแนนซี เพโลซี ประธานสภาผู้แทนราษฎรของสหรัฐอเมริกา\n\nไต้หวันดำเนินการสะสมอาวุธเพื่อเสริมอำนาจด้านการทหาร โดยมีการสั่งซื้ออาวุธจากสหรัฐฯ ท่ามกลางความไม่พอใจของสาธารณรัฐประชาชนชนจีนในเรื่องนโยบายจีนเดียว สหรัฐอเมริกากลับย้ำจุดยืนที่สนับสนุนไต้หวัน โดยเมื่อวันที่วันที่ 3 กันยายน 2565 รัฐบาลสหรัฐฯ ประกาศอนุมัติการขายอาวุธมูลค่า 1,106 ล้านเหรียญสหรัฐฯ ให้กับไต้หวัน โดยอาวุธยุทโธปกรณ์ประกอบด้วย ขีปนาวุธอากาศสู่อากาศทางยุทธวิธี AIM-9X, ขีปนาวุธต่อต้านเรือ Harpoon AGM-84 จำนวน 2 ลูก เป็นต้น นี่เป็นมูลค่าสูงสุดในการขายอาวุธให้กับไต้หวันเป็นครั้งที่ 5 ในปีนี้ ตั้งแต่รัฐบาลประธานาธิบดี โจ ไบเดน เข้ารับตำแหน่งจนถึงปัจจุบัน\n\nนายจาง ตุนหาน โฆษกสำนักงานประธานาธิบดีไต้หวัน ออกแถลงการณ์ขอบคุณสหรัฐฯ ที่ให้การสนับสนุนด้านความมั่นคงและการป้องกันตัวเองของไต้หวันอย่างต่อเนื่อง ภายใต้กฎหมายรัฐบัญญัติความสัมพันธ์กับไต้หวันและหลักประกัน 6 ประการ (Six Assurances) “นายจาง ตุนหาน กล่าวอ้างว่าการซื้อขายอาวุธครั้งนี้ ไม่เพียงแต่ช่วยให้ทหารของเราต่อสู้ในสถานการณ์ปะทะจริงในพื้นที่สีเทาได้ แต่ยังเพิ่มความสามารถในการเตือนล่วงหน้าหากถูกโจมตีด้วยขีปนาวุธพิสัยไกล”\n\nรัฐบาลไต้หวันแสดงท่าทีในเวทีโลกว่า เป็นประเทศที่ตกอยู่ในภาวะที่อาจถูก สาธารณรัฐประชาชนจีนโจมตีได้ตลอดเวลา โดยอ้างเหตุจากการซ้อมรบของสาธารณประชาชนจีน ในทะเลใกล้เกาะไต้หวัน\n\nสาธารณรัฐประชาชนจีนตำหนิการดำเนินนโยบายของทางการไต้หวัน ไต้หวันถือเป็นส่วนหนึ่งของจีนตามนโยบายจีนเดียว การทุ่มซื้ออาวุธจำนวนมาก ก่อหนี้ให้กับประชาชนรุ่นหลังมากกว่า 8 ล้านล้านดอลลาร์ และการซื้ออาวุธมูลค่ามหาศาลจากสหรัฐฯกลายเป็นช่องทางให้เกิดการคอร์รัปชั่นผ่านกระบวนการการซื้อขาย การไม่สนใจปัญหาด้านอื่นนอกเหนือจากการสะสมอาวุธทำให้ละเลยปัญหาด้านเศรษฐกิจ และสังคม\n\nสาธารณรัฐประชาชนจีนแสดงความกังวลและติเตียนการไปศึกษาดูงานและแลกเปลี่ยนประสบการณ์ ณ เมืองโฮโนลูลู รัฐฮาวาย ในระหว่างวันที่ 5 -10 สิงหาคม 2565 ของฝ่ายกองรบใหญ่ของกระทรวงกลาโหมไต้หวัน ซึ่งประกอบด้วย พลโทของกระทรวงกลาโหม, ผู้อำนวยการสำนักพิมพ์ Youth Daily News, หัวหน้าส่วนของสำนักยุทธศาสตร์การเมืองและกองรบ, พันเอกสำนักวัฒนธรรมและประชาสัมพันธ์,พันโทฝ่ายกองรบใหญ่และพันตรีสำนักวัฒนธรรมและประชาสัมพันธ์ รวม 6 คน\n\nสำหรับประเทศไทยนั้น ถือนโยบายจีนเดียวมาโดยตลอด ท่ามกลางสถานการณ์ระหว่าง ไต้หวัน สาธารณรัฐประชาชนจีน และสหรัฐฯจะมีท่าทีอย่างไร ในเวทีโลก ไทยยังยึดนโยบายจีนเดียว",
    "สงครามความคิดในสหรัฐอเมริกา | ไสว บุญมา": "สหรัฐสามารถพัฒนาได้อย่างรวดเร็วจนก้าวหน้ากว่าประเทศส่วนใหญ่ ทั้งที่มีสงครามความคิดทั้งเล็กและใหญ่แบบไม่ขาด สงครามขนาดใหญ่และสร้างความเสียหายร้ายแรงที่สุด\n\nในพื้นที่อันเป็นขอบเขตของประเทศนี้ มี สงครามความคิด มาตั้งแต่ตอนก่อนประเทศจะถือกำเนิดเมื่อปี 2319 โดยเฉพาะในด้านการบริหารจัดการประเทศในแนวประชาธิปไตยโดยไม่มีกษัตริย์ และด้านการแยกกิจของรัฐกับการปฏิบัติของฝ่ายศาสนาออกจากกันแบบเด็ดขาด\n\nตัวอย่างของชนิดแรกที่แสดงออกมาอย่างแจ้งชัด ได้แก่ ระหว่างขั้วหัวตกขอบของผู้ที่อยู่ในพรรคแนวอนุรักษนิยมริพับลิกัน กับ ขั้วหัวตกขอบของผู้ที่อยู่ในพรรคแนวสังคมนิยมเดโมแครต\n\nในปัจจุบัน สหรัฐอยู่ท่ามกลาง สงครามความคิด ทั้งชนิดที่ประจักษ์อย่างแจ้งชัดและชนิดที่มองเห็นยาก บางชนิดกำลังสร้างความเสียหายหลายด้าน\n\nได้แก่ เรื่องเกี่ยวเนื่องกับทาส ซึ่งแสดงออกมาในรูปของการรบกันระหว่างกองทัพของรัฐในแถบเหนือกับรัฐในแถบใต้ในช่วงปี 2404-2408\n\nในการเลือกตั้งประธานาธิบดีเมื่อสองปีที่แล้ว ตัวแทนของพรรคริพับลิกันพ่ายแพ่ แต่จนกระทั่งวันนี้ พวกหัวตกขอบของพรรคนั้นนำโดยอดีตประธานาธิบดีที่พ่ายแพ้เองยังไม่ยอมรับผลของการเลือกตั้ง\n\nจึงสร้างปัญหาถึงขั้นก่อจลาจลยังผลให้เกิดความเสียหายต่อทรัพย์สินและชีวิต หากผลของการเลือกตั้งครั้งต่อไปไม่สมใจพวกเขา เป็นไปได้สูงว่าปัญหาจะร้ายแรงกว่าการก่อจลาจลเฉพาะภายในกรุงวอชิงตัน\n\nในทำนองเดียวกัน หากพรรคเดโมแครตพ่ายแพ้ พวกหัวตกขอบของพรรคนี้อาจก่อปัญหาเช่นเดียวกันก็ได้\n\nตัวอย่างของสงครามความคิด ซึ่งไม่แสดงออกมาให้เห็นเป็นที่ประจักษ์อย่างแจ้งชัด ได้แก่ การทำสนามหญ้ารอบบ้าน\n\nหลังสงครามความคิดเรื่องทาสยุติเมื่อปี 2408 สหรัฐสามารถพัฒนาด้านการอุตสาหกรรมอย่างรวดเร็วได้ จากการใช้เทคโนโลยีที่เป็นฐานของการสร้างเครื่องจักรกล\n\nส่งผลให้ชาวอเมริกันโดยทั่วไปมีรายได้เหลือจากการใช้จ่ายเพื่อดำรงชีวิตขั้นพื้นฐาน พวกเขาเริ่มเคลื่อนย้ายเข้าไปอยู่ในหมู่บ้านแถบชานเมืองตามความฝันที่เรียกกันว่า American Dream ในหมู่บ้านเหล่านั้น บริเวณรอบบ้านแต่ละหลังมีพื้นที่ว่าง ซึ่งใช้สร้างสนามหญ้าอันราบเรียบและเขียวขจีขึ้นแทนที่ลานบ้านธรรมชาติที่อาจมีสวนครัวและเล้าไก่\n\nการมีสนามหญ้ารอบบ้านแพร่ขยายออกไปแบบไฟลามทุ่งและไม่ถูกต่อต้าน จนเวลาผ่านไปราว 100 ปีเมื่อถึงยุคที่เยาวชนอเมริกันออกมาเคลื่อนไหว เพราะไม่เห็นด้วยกับความสูญเปล่าต่างๆ ในสังคม\n\nเยาวชนเหล่านั้นมักเรียกกันว่า “ฮิปปี้” มาถึงตอนนี้ การต่อต้านเข้มขึ้นมาก\n\nเนื่องจากตามข้อมูลของ นสพ.วอชิงตันโพสต์ สนามหญ้าทั้งหมดใช้พื้นที่รวมกันถึงราว 100 ล้านไร่ ซึ่งมากกว่าพื้นที่สำหรับใช้ปลูกพืชอาหารสำคัญๆ ในเขตชลประทานของประเทศ ไม่ว่าจะเป็น ข้าวข้าวโพด หรือถั่วเหลือง\n\nใช้น้ำถึงวันละประมาณ 3.4 หมื่นล้านลิตร ท่ามกลางภาวะขาดแคลนน้ำแสนสาหัสในหลายพื้นที่ ใช้สารเคมีจำนวนมากทั้งในรูปของปุ๋ยและยาฆ่าวัชพืชและแมลง พร้อมกับใช้ทรัพยากรแบบแทบสูญเปล่าอีกหลายอย่าง รวมทั้งแรงงานของเจ้าของบ้านและแรงงานรับจ้าง\n\nท่ามกลางภาวะดังกล่าว ชาวอเมริกันจำนวนมากขึ้นเรื่อยๆ จึงต้องการเปลี่ยนสนามหญ้าให้กลับไปสู่แบบอยู่กับธรรมชาติดังในสมัยก่อน แต่การเปลี่ยนทำได้ยากมาก\n\nเนื่องจากโดยทั่วไปหมู่บ้านมีกฎระเบียบซึ่งผู้อยู่อาศัยต้องปฏิบัติตาม และชาวอเมริกันส่วนใหญ่ยังมองว่าสนามหญ้าเป็นองค์ประกอบสำคัญของการดำเนินชีวิตตามความฝันของตน\n\nยกเว้นในพื้นที่ซึ่งภาครัฐเริ่มมีมาตรการจูงใจให้ประชาชนยุติการทำสนามหญ้าเพื่อลดการใช้น้ำ มาตรการอาจเป็นจำพวกการห้ามใช้น้ำประปารดหญ้าเด็ดขาด พร้อมกับมีมาตรการลงโทษผู้ละเมิดอย่างหนัก หรือจำพวกสนับสนุนด้วยเงินทุนให้เปลี่ยนสนามหญ้าเป็นสนามตามธรรมชาติ\n\nสงครามความคิดเรื่องสนามหญ้าน่าจะดำเนินต่อไปอีกนาน อย่างไรก็ดี สงครามนี้ต่างกับสงครามโดยทั่วไปในแง่ที่ไม่มีผลเสียหายร้ายแรงแฝงอยู่ หากฝ่ายต่อต้านการมีสนามหญ้าชนะ สหรัฐและชาวโลกจะลดการใช้น้ำและทรัพยากรลงได้อย่างมีนัยสำคัญ.",
    "SEC มองว่าธุรกรรมบน Ethereum ทั้งหมดเกิดขึ้นในสหรัฐอเมริกา โดย Siamblockchain": "© Reuters SEC มองว่าธุรกรรมบน Ethereum ทั้งหมดเกิดขึ้นในสหรัฐอเมริกา\n\nETH/USD +2.60% เพิ่ม/ลบจากพอร์ตลงทุน\n\nราคาของ ที่ผันผวนในสัปดาห์นี้คาดว่ามาจากการ buy the rumor, sell the news เรื่องการอัพเกรด The Merge ของ Ethereum ประเด็นของ Ethereum ในสัปดาห์นี้ยังหมดไปยัง หลังจากนาย Gary Gensler ประธานของ SEC ได้มุ่งเป้าการโจมตีไปที่ Ethereum เห็นได้ชัดแล้วว่าตอนนี้นาย Gary Gensler มอง Ethereum เป็นหลักทรัพย์ และทาง SEC ได้มองว่าการที่โหนดตรวจสอบความถูกต้องส่วนใหญ่อยู่ในสหรัฐ ทำให้รัฐบาลสหรัฐมีอำนาจในการควบคุมธุรกรรมของ Ethereum นาย Adam Cochran ศาสตราจารย์ด้านวิทยาการสารสนเทศและธุรกิจได้แย้งว่าทาง SEC สรุปง่ายเกินไปที่บอกว่าคริปโตทั้งหมดอยู่ภายในอำนาจของ SEC และนอกจากนี้ยังมีความเห็นจากคนดังในโลกคริปโตที่ไม่เห็นด้วยกับคำพูดของ SEC วัน NFT ชุมชน Ethereum ได้เปิดตัววัน NFT ขึ้นครั้งแรกในวันอังคารที่ผ่านมา โดยวันนั้นมีการโปรโมทโดยตลาด NFT ต่าง ๆ เช่น OpenSea และผู้พัฒนาเกมบล็อกเชน Dapper Labs\n\nกดอ่านข่าว SEC มองว่าธุรกรรมบน Ethereum ทั้งหมดเกิดขึ้นในสหรัฐอเมริกา ต่อที่ Siam Blockchain",
    "รับมือสหรัฐอเมริกาหวนสัมพันธ์ไทย-อาเซียน | หมายเหตุประเพทไทย EP.434": "หมายเหตุประเพทไทยสัปดาห์นี้ ต่อศักดิ์ จินดาสุขศรี และปองขวัญ สวัสดิภักดิ์ อธิบายบทบาทสหรัฐอเมริกาในภูมิภาคอาเซียนและไทย สองยุค ‘ทรัมป์-ไบเดน’ โดยเฉพาะในยุคหลังที่ โจ ไบเดน หันกลับมาฟื้นฟูความสัมพันธ์กับชาติอาเซียน หวังลดทอนการขยายอิทธิพลของจีน ในขณะที่จีนวางรากฐานความร่วมมือกับหลายชาติในอาเซียนในด้านการพัฒนา เศรษฐกิจ และอิทธิพลการเมืองอยู่ก่อนแล้วในช่วงที่สหรัฐอเมริกาห่างเหินจากภูมิภาค",
    "ผลบอลสด ญี่ปุ่น พบ สหรัฐอเมริกา กระชับมิตรทีมชาติ": "ผลบอลเมื่อคืนนี้ ศึกฟุตบอล กระชับมิตร ในช่วงโปรแกรมทีมชาติ เกมนี้เป็นเกมที่ ญี่ปุ่น จะลงสนามพบกับ สหรัฐอเมริกา พร้อมเช็กผลบอลออนไลน์ ได้ที่นี่\n\nผลบอลสด ผลบอลล่าสุด ผลบอล กระชับมิตร ญี่ปุ่น พบ สหรัฐอเมริกา เนชั่นส์ลีกสด\n\nสนาม : ดุสเซลดอร์ฟ อารีน่า\n\n>> เช็คผลบอลสด-ไลฟ์สกอร์คลิกที่นี่ <<\n\nผลบอลสด กระชับมิตร ผลฟุตบอล ญี่ปุ่น พบ สหรัฐอเมริกา : วันศุกร์ที่ 23 กันยายน 2565 เวลา 19.25 น. ที่สนาม ดุสเซลดอร์ฟ อารีน่า การแข่งขันฟุตบอล กระชับมิตรทีมชาติ พร้อมอัปเดต ผลบอลวันนี้ ผลบอลล่าสุด\n\nดูบอลสด ญี่ปุ่น พบ สหรัฐอเมริกา ลิงก์ดูบอลออนไลน์\n\nดูฟุตบอล ญี่ปุ่น-อเมริกา สด",
    "ผู้เชี่ยวชาญชี้ สหรัฐอเมริกา กำลังตกเป็นประเทศกำลังพัฒนา": "วันที่ 23 ก.ย. สำนักข่าวซินหัวของจีนได้รายงานว่า บทความที่เผยแพร่ผ่านเว็บไชค์ข่าวเดอะ คอนเวอร์เซชัน (The Conversation) ได้แสดงข้อมูลดัชนีการพัฒนาซึ่งส่วนใหญ่ ใช้วัดสภาพแวคล้อมและความเท่าเทียม พบว่าสหรัฐฯ กำลังกลายเป็น “ประเทศกำลังพัฒนา”\n\nการจัดอันดับจากรายงานการพัฒนาที่ยั่งยืน 2022 (Sustainable Development Report 2022) ซึ่งเผยแพร่เมื่อเดือนกรกฎาคม ปรับลดอันดับของสหรัฐฯ อยู่ที่อันดับ 41 จากทุกประเทศทั่วโลก\n\nแคธลีน ฟรีดล์ นักประวัติศาสตร์การเมือง กล่าวเมื่อวันที่ 15 ก.ย. ว่าวิธีการจัดอันดับข้างต้นทำให้อันดับของสหรัฐฯ อยู่ระหว่างคิวบากับบัลแกเรีย ซึ่งต่างถูกมองอย่างกว้างขวางว่าเป็นประเทศกำลังพัฒนา\n\nฟรีด์ล์มองว่าผลการจัดอันดับเกิดจากปัญหาสองประการ โดยการเหยียดเชื้อชาติ ทำให้ชาวอเมริกันจำนวนมาก ไม่สามารถเข้าถึงระบบดูแลสุขภาพ การศึกษา ความมั่นคงทางเศรษฐกิจ และสิ่งแวดล้อมที่พวกเขาสมควรได้รับ\n\nขณะการยึดมั่นในแนวคิด “ความพิเศษเหนือชาติอื่นของอเมริกา” (American exceptionalism) ทำให้สหรัฐฯ ไม่สามารถประเมินปัญหาของตนอย่างตรงไปตรงมา และแก้ไขสู่แนวทางที่ถูกต้อง ขณะภัยคุกคามต่อประชาธิปไตยกำลังทวีความรุนแรงขึ้น",
    "องค์การการค้าและการพัฒนาของสหรัฐอเมริกา หนุนเงินทุน 30 ล้านบาท พัฒนาสมาร์ทซิตี ภูเก็ต": "นายณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล หรือ ดีป้า หน่วยงานในสังกัดกระทรวงดิจิทัลเพื่อเศรษฐกิจและสังคม (ดีอีเอส) กล่าวว่า ดีป้า และองค์การการค้าและการพัฒนาของสหรัฐอเมริกา (USTDA) ร่วมลงนามข้อตกลงโครงการความร่วมมือ Phuket Smart City Technical Assistant Package เพื่อร่วมทุนพัฒนาโครงการเมืองอัจฉริยะด้านต่างๆ ตลอดจนโครงสร้างพื้นฐานสำคัญด้านเทคโนโลยีสารสนเทศและการสื่อสารในจังหวัดภูเก็ต โดยสนับสนุนเงิน จำนวน 8.3 แสนเหรียญสหรัฐ หรือกว่า 30 ล้านบาท เพื่อให้ใช้ผลิตภัณฑ์ของบริษัทในประเทศสหรัฐอเมริกาอย่างไรก็ตาม ที่ผ่านมา สหรัฐอเมริกา และ สำนักงานเมืองอัจฉริยะประเทศไทยซึ่งปัจจุบันอยู่ในการดำเนินงานของดีป้า มีการดำเนินงานร่วมกันเพื่อประโยชน์สูงสุดต่อการพัฒนาเมืองอัจฉริยะมาอย่างต่อเนื่อง ผ่านกลไกต่างๆ เช่น การแลกเปลี่ยนองค์ความรู้และเทคโนโลยี ศึกษาดูงาน ร่วมศึกษาค้นคว้า และสร้างเสริมศักยภาพบุคลากร ซึ่งการลงนามข้อตกลงความร่วมมือ Phuket Smart City Technical Assistant Package ในครั้งนี้นับเป็นอีกครั้งที่ประเทศไทยและสหรัฐฯ เล็งเห็นถึงความสำคัญในการยกระดับการพัฒนาของเมืองซึ่งเป็นแกนกลางในการพัฒนาเศรษฐกิจและสังคมของประเทศรวมถึงภูมิภาค จึงได้ร่วมลงทุนพัฒนาแนวทางการแก้ปัญหาของเมืองที่ใช้ความต้องการของคนเป็นศูนย์กลางและเทคโนโลยีที่เหมาะสม เพื่อยกระดับความเป็นอยู่ของผู้อยู่อาศัยในพื้นที่รวมถึงนักท่องเที่ยวต่างชาติ ซึ่งจะส่งผลดีต่อคุณภาพชีวิตประชาชน รวมถึงภาคการท่องเที่ยวในจังหวัดภูเก็ต“นอกจากการร่วมลงทุนแล้ว USTDA จะช่วยพัฒนาข้อกำหนดทางเทคนิคและกลยุทธ์สำหรับการยกระดับแพลตฟอร์มจัดเก็บและบริหารข้อมูลเมืองภูเก็ต (Phuket City Data Platform) ซึ่งเป็นพัฒนานวัตกรรมทางข้อมูลและเทคโนโลยีเพื่อปรับปรุงประสิทธิภาพและประสิทธิผลของการบริหารเมืองและการให้บริการประชาชน โดยจะมุ่งเน้นที่การเสริมสร้างศักยภาพศูนย์บัญชาการและรวบรวมข้อมูล (Command Center) ตลอดจนโครงสร้างพื้นฐานด้านเทคโนโลยีสารสนเทศและการสื่อสาร (ICT) สำคัญของภูเก็ต รวมถึงระบบควบคุมการจราจรและการแจ้งเหตุฉุกเฉิน โครงข่ายไฟเบอร์ออปติก เซิร์ฟเวอร์ข้อมูล การโอนย้ายข้อมูลไปยังระบบคลาวด์ ความปลอดภัยทางไซเบอร์ และเครือข่าย 5G เป็นต้น” ผู้อำนวยการใหญ่ ดีป้า กล่าวด้านเกว็นโดริน เจ คาร์ดโน อุปทูต สถานเอกอัครราชทูตสหรัฐอเมริกาประจำประเทศไทย กล่าวว่า ประเทศไทยมีทั้งเป้าหมายหลักและหน่วยงานรับผิดชอบในการพัฒนาเมืองอัจฉริยะในประเทศไทยที่ชัดเจน USTDA มีความภูมิใจที่ได้ร่วมมือกับหน่วยงานรับผิดชอบนั้น คือ ดีป้า รวมถึงหน่วยงานภาครัฐและท้องถิ่นของจังหวัดภูเก็ต เพื่อส่งเสริมให้จังหวัดปรับใช้แนวทางการแก้ปัญหาด้วยเทคโนโลยีที่สมัย ซึ่งจะเป็นผลดีต่อประชาชนไทยและนักท่องเที่ยวต่างชาติกว่า 10 ล้านคนที่มาเยือนในแต่ละปี นอกจากนี้ ยังเป็นการเปิดโอกาสให้เกิดการแลกเปลี่ยนเทคโนโลยีและบริการจากสหรัฐฯ ที่ตรงตามความต้องการของภูเก็ตอีกด้วยโครงการนี้เป็นอีกหนึ่งผลการดำเนินงานที่แสดงให้เห็นว่า ความร่วมมือระหว่างสหรัฐฯ และไทยจะสามารถกระตุ้นเศรษฐกิจดิจิทัล และก่อให้เกิดประโยชน์โดยตรงแก่คนไทย ขณะเดียวกัน ยังช่วยส่งเสริมภาคการท่องเที่ยวที่เป็นมิตรต่อสิ่งแวดล้อม ชาญฉลาด และมีมูลค่าเพิ่ม ซึ่งสหรัฐฯ เชื่อว่า การพัฒนาทางเทคโนโลยีและวัฒนธรรมการบ่มเพาะนวัตกรรมของสหรัฐฯ ที่จะเป็นส่วนช่วยสำคัญให้ประเทศไทยสามารถเก็บเกี่ยวประโยชน์และประสบความสำเร็จในยุคของการเปลี่ยนแปลงทางดิจิทัลได้ทั้งนี้ จังหวัดภูเก็ตเป็นจังหวัดบนเกาะทางใต้ของไทยในทะเลอันดามัน และเป็นสถานที่ท่องเที่ยวยอดนิยมในเอเชียตะวันออกเฉียงใต้ ต้อนรับนักท่องเที่ยวกว่า 10 ล้านคนทุกปี อีกทั้งยังเป็น 1 ใน 26 ประเทศสมาชิกทางการของเครือข่ายเมืองอัจฉริยะอาเซียน (ASEAN Smart Cities Network : ASCN) เวทีความร่วมมือของบรรดาเมืองจาก 10 ประเทศสมาชิกอาเซียนที่ทำงานร่วมกัน เพื่อเป้าหมายการพัฒนาเมืองที่ชาญฉลาดและยั่งยืนสำหรับการลงนามข้อตกลงโครงการความร่วมมือ Phuket Smart City Technical Assistant Package จะช่วยให้เป้าหมายของกรอบความร่วมมือ Partnership for Global Infrastructure and Investment (PGII) รุดหน้า ซึ่งจะส่งผลต่อการพัฒนาและนำเครือข่ายเทคโนโลยีสารสนเทศและการสื่อสาร ตลอดจนโครงสร้างพื้นฐานที่ปลอดภัยมาใช้ในการเร่งอัตราการเติบโตทางเศรษฐกิจ อีกทั้งช่วยให้เกิดสังคมดิจิทัลที่เปิดกว้างในอนาคต",
    "ทำเนียบขาวเปิดตัวกฎหมายควบคุม crypto ในสหรัฐอเมริกาเป็นครั้งแรก": "คริปโตเคอร์เรนซี และ โทเคนดิจิทัลมีความเสี่ยงสูง ท่านอาจสูญเสียเงินลงทุนได้ทั้งจํานวน โปรดศึกษาและลงทุนให้เหมาะสมกับระดับความเสี่ยงที่ยอมรับได้",
    "“โปรจีน”ผงาดคว้าแชมป์แอลพีจีเอ ที่อาร์คันซอ ประเทศสหรัฐอเมริกา": "โปรจีน อาฒยา นักกอล์ฟสาวไทยมืออันดับ 5 ของโลก โชว์ผลงานสุดยอด คว้าแชมป์ แอลพีจีเอ ทัวร์ รายการ วอลมาร์ท เอ็นดับเบิ้ลยู อาร์คันซอ แชมเปี้ยนชิพ ที่สหรัฐอเมริกา\n\nอาฒยา ฐิติกุล ยอดนักกอล์ฟสาวขวัญใจชาวไทยได้ ทำผลงานได้อย่างสุดยอด ผงาดคว้าแชมป์ แอลพีจีเอ ทัวร์ รายการวอลมาร์ท เอ็นดับเบิ้ลยู อาร์คันซอ แชมเปี้ยนชิพ ที่เมืองโรเจอร์ส รัฐอาร์คันซอ ประเทศสหรัฐอเมริกา เมื่อวันอาทิตย์ที่ 25 กันยายนที่ผ่านมา\n\nโปรจีน ซึ่งเป็นมืออันดับ 5 ของโลก ทำผลงานได้อย่างโดดเด่นในการแข่งขันวันสุดท้ายด้วยการเก็บเพิ่ม 3 อันเดอร์พาร์ ทำให้สามารถทำสกอร์รวม 17 อันเดอร์พาร์ 196 เท่ากับ ดาเนี่ยล คัง นักกอล์ฟสาวชาวอเมริกัน ส่งผลให้ต้องตัดสินหาผู้ชนะด้วยการเล่นเพลย์ออฟ\n\nซึ่งผลการเพลย์ออฟ เป็นโปรสาวชาวไทย ทำได้ดีกว่า เก็บเบอร์ดี้ได้ส่วนก้านเหล็กเจ้าถิ่นเก็บได้เพียงแค่พาร์เท่านั้น ส่งผลให้ อาฒยา ผงาดคว้าแชมป์ไปครองด้วยการเล่นเพลย์ออฟแค่ 2 หลุมเท่านั้น\n\nคลิกชมไฮไลท์รอบเพลย์ออฟ\n\nอาฒยา ซึ่งคว้าแชมป์รายการแอลพีจีเอ ทัวร์ เป็นรายการที่ 2 หลังก่อนหน้านี้เธอเคยได้แชมป์เจทีบีซี คลาสสิก พร้อมคว้าเงินรางวัลจำนวน 345,000 ดอลลาร์สหรัฐฯ (ราว 12 ล้านบาท) ด้าน นักกอล์ฟชาวไทยคนอื่นๆ ได้แก่ “โปรแหวน” พรอนงค์ เพชรล้ำ ผลงานถือว่าใช้ได้โดยเก็บสกอร์รวม 14 อันเดอร์พาร์ 199 คว้าอันดับ 4 ด้าน “โปรจัสมิน” ธิฎาภา สุวัณณะปุระ ทำได้ 9 อันเดอร์พาร์ 204 ติดอันดับ 29 ร่วม\n\nขอบคุณภาพและคลิปจาก : LPGA\n\nอัปเดตข่าววงการกอล์ฟ : คลิก",
    "": "\"โปรเม\" เอรียา จุฑานุกาล ผลงานดีทำ 3 อันเดอร์พาร์ 68 ในวันสุดท้ายกอล์ฟแอลพีจีเอ ทัวร์ รายการดาน่าโอเพ่นเพรสเซ่นบายมาราธอนที่สนามพาร์71 ไฮแลนด์เมดโดวส์กอล์ฟคลับเมืองซิลเวเนีย รัฐโอไฮโอ สหรัฐอเมริกา เมื่อวันอาทิตย์ที่ 4ก.ย.2565 สกอร์รวม 11 อันเดอร์พาร์ 273 จบลงอันดับ 16 ร่วม \"โปรแจน\" วิชาณี มีชัย มาแรงทำ 6 อันเดอร์พาร์ 65 สกอร์รวม 10 อันเดอร์พาร์ 274 จบอันดับ 24 ร่วมเท่ากับ \"โปรโม\" โมรียา จุฑานุกาล ซึ่งทำสกอร์รอบสุดท้าย 2 อันเดอร์พาร์ 69รวม274\n\n\"โปรจีน\" อาฒยา ฐิติกุล ทำ 5 อันเดอร์พาร์ 66 สกอร์รวม 9 อันเดอร์พาร์ 275 จบอันดับ 29 ร่วม \"โปรเมียว\" ปาจรีย์ อนันต์นฤการ ทำ 3 อันเดอร์พาร์ 68 สกอร์รวม 8 อันเดอร์พาร์ 276 จบอันดับ 38 ร่วม และ \"โปรแหวน\" พรอนงค์ เพชรล้ำ ทำ 3 อันเดอร์พาร์ 68 สกอร์รวม 4 อันเดอร์พาร์ 280 จบอันดับ 60 ร่วมรายการนี้โปรจัสมิน ธิฎาภา สุวัณณะปุระไม่ผ่านการตัดตัว ส่วนโปรเหมียว ปภังกร ธวัชธนกิจได้ลาพักไปรักษาอาการบาดเจ็บ\n\nในขณะที่แชมป์ตกเป็นของ กาบี โลเปซ โปรสาวชาวเม็กซิกันสกอร์รวม 18 อันเดอร์พาร์ 266 ซึ่งเป็นแชมป์ที่ 3 ของเธอในการเล่นอาชีพแอลพีจีเอ ทัวร์ โลเปซได้รางวัล 262,500 เหรียญสหรัฐหรือ9.6 ล้านบาท เอรียาได้รางวัล 20,826เหรียญสหรัฐ โมรียากับวิชาณีได้คนละ16,203เหรียญสหรัฐ ปาจารีย์ได้8,818เหรียญสหรัฐและพรอนงค์ได้4,427เหรียญสหรัฐ",
    "ทำไม \"แอนนา\" โดนปฏิเสธเข้าสหรัฐฯ ตม. ไทยในอเมริกา เฉลย": "หลังแอนนา หรือ แอนนา ทีวีพูล ออกมาเปิดเผยว่า ตนเองถูกปฏิเสธไม่ให้เข้าประเทศสหรัฐอเมริกา ซึ่งเจ้าตัวคาดว่าสาเหตุที่ถูกปฏิเสธไม่ให้เข้าประเทศนั้นอาจจะเป็นเพราะคดีหวยออนไลน์ และเคยพูดว่าอยากลาออกจากวงการบันเทิงไทยแล้วย้ายไปอยู่ที่สหรัฐอเมริกา แถมตอนอยู่บนเครื่องที่ตนเองอยู่ในห้องน้ำหญิง กลับถูกเจ้าหน้าที่เคาะประตูเชิญให้ไปเข้าห้องน้ำชาย ล่าสุดวันที่ 5 กันยายน 2565 ช่องยูทูบ Bee Suriyachan ได้เชิญเจ้าหน้าที่ ตม. สหรัฐอเมริการะดับ Supervisor ที่เป็นคนไทย มาให้ข้อมูลเกี่ยวกับกรณีดังกล่าว เพื่อไขข้อสงสัยว่า เหตุใดแอนนาจึงโดนส่งตัวกลับ\n\nโดยเจ้าของช่องระบุว่า จากข้อมูลเบื้องต้นทราบว่า แอนนาเดินทางมาด้วยวีซ่าท่องเที่ยว จุดหมายปลายทางที่ประเทศสหรัฐอเมริกาเพื่อร่วมงานถ่ายแบบกับ Miss Universe ด้าน เจ้าหน้าที่ ตม. ระบุว่า เรื่องนี้ต้องดูที่จุดประสงค์ของแอนนา ซึ่งตนก็เห็นข่าวที่แอนนาเคยพูดว่า อยากย้ายมาอยู่ที่สหรัฐอเมริกา ซึ่งนี่ก็ถือว่าผิดแล้ว เพราะแอนนามีเพียงแค่วีซ่าท่องเที่ยว และถึงแม้ว่าจะมีวีซ่า B-1/B-2 ที่เป็นวีซ่านักลงทุนก็ไม่ได้เช่นเดียวกัน เพราะถือเป็นนักท่องเที่ยว นักธุรกิจ แต่จุดประสงค์ของแอนนา ต้องการมาตั้งถิ่นฐาน มาอยู่อาศัย ซึ่งเท่ากับว่ามาวีซ่าผิดประเภท\n\nส่วนเรื่องของเพศสภาพนั้นไม่เกี่ยวเลย ทางเจ้าหน้าที่ไม่เอาเรื่องนี้มาเป็นประเด็นเลย จะพูดข้อเท็จจริงอย่างเดียว ว่าจุดประสงค์ของเขามาเพราะอะไร มาทำอะไร และที่เขาพูดว่าจะมาหาบ้าน ดูลู่ทางทำงานก็ผิดจุดประสงค์แล้ว\n\nส่วนเรื่องคดีความนั้น ตนมองว่าไม่เกี่ยว แต่อยู่ที่ว่าคดีถึงไหน ร้ายแรงแค่เท่าไร เพราะบางทีทางเจ้าหน้าที่กลัวว่าจะเป็นการหนีคดี ถ้าหนีคดี เจ้าหน้าที่ก็ไม่ให้เข้า และก็จะมีการแจ้งเตือนจากตำรวจสากลว่า ขอให้ส่งตัวคนคนนี้กลับประเทศ แต่ส่วนของแอนนานั้น คดีอยู่เพียงชั้นสืบสวนสอบสวน ดังนั้นการถูกปฏิเสธไม่ให้เข้าประเทศนั้นไม่ใช่ประเด็นนี้แน่นอน\n\nเจ้าหน้าที่ ตม. มองว่า การที่แอนนาโดนปฏิเสธนั้นน่าจะเป็นประเด็นที่ทาง ตม. สหรัฐอเมริกามองว่า แอนนาเดินทางไปหาลู่ทางการทำงานจากวีซ่าท่องเที่ยว อีกทั้งแอนนาก็พูดเองว่าเพิ่งกลับมาจากอเมริกา ซึ่งเจ้าหน้าที่ก็ไม่รู้ว่าคราวที่แล้ว แอนนาอยู่ในประเทศสหรัฐอเมริกานานเท่าไหร่ สมมุติมาอยู่ 5-6 เดือน แต่เพิ่งกลับไทยไม่ถึง 1 เดือน แล้วมาใหม่อีกแล้ว\n\nนอกจากนี้ กรณีที่แอนนา อ้างว่ามีเพื่อนเดินทางมาด้วย 1 คน ที่รอบที่แล้วก็เดินทางมาพร้อมกันและกลับพร้อมกัน และรอบนี้เพื่อนคนนี้เข้าได้ แต่แอนนากลับถูกปฏิเสธ ซึ่งกรณีนี้เจ้าหน้าที่ ตม. ระบุว่า ทุกคนที่ไม่ใช่ครอบครัว จะมีการแบ่งเคสไปเลย คือเพื่อนแอนนาก็ส่วนของเพื่อนแอนนาไปเลย ส่วนเรื่องของแอนนา ก็จะเป็นแอนนาคนเดียว จะมารวมกันไม่ได้ เพราะเป็นคนละคนกัน อีกทั้งเพื่อนของแอนนา คงไม่ได้ไปบอก ตม. ว่าอยากย้ายประเทศ อาจจะไม่ได้พูดอะไรด้วยซ้ำไป แต่แอนนาอาจจะพูด\n\nทั้งนี้ ถ้าหากแอนนา เดินทางมาด้วยวีซ่าประเภท P (วีซ่าสำหรับนักกีฬาบางประเภท ผู้ให้ความบันเทิง ศิลปิน และผู้ช่วยที่มีความจำเป็นต้องติดตามมาร่วมแสดงงานด้วย) ก็จะสามารถเดินทางเข้าสหรัฐอเมริกาได้\n\nส่วนเรื่องที่หลายคนสงสัยว่า ทำไมแอนนาโดนส่งกลับกลางทางที่สหรัฐอาหรับเอมิเรตส์ ทั้ง ๆ ที่ยังเดินทางไม่ถึงสหรัฐอเมริกาด้วยซ้ำนั้น ทางสหรัฐอเมริกาส่งเจ้าหน้าที่ศุลกากรไปทั้งหมด 6 ประเทศ 16 สถานีทั่วโลก ซึ่งที่สหรัฐอาหรับเอมิเรตส์ก็เป็นหนึ่งในนั้น ที่จะมีการตรวจก่อนที่จะเข้าสหรัฐอเมริกา ซึ่งหากถูกส่งกลับ ก็จะได้ส่งกลับตรงนั้นเลย จะได้ไม่ต้องเสียเวลาเดินทางมาถึงสหรัฐอเมริกา และหากตรวจผ่านก็สามารถเข้าสหรัฐอเมริกาได้เลย ไม่ต้องมาตรวจอีกหนึ่งรอบ\n\nขอบคุณข้อมูลจาก กระปุก",
    "ถอดบทเรียนสหรัฐอเมริกาล้างหนี้ กยศ. – THE STANDARD": "การศึกษาระดับมหาวิทยาลัยเป็นบันไดในการยกระดับทางสังคม แต่ค่าเล่าเรียนที่สูงขึ้นทำให้หลายคนต้องกู้ยืมเงินเพื่อการศึกษา และเริ่มวัยทำงานด้วยตัวเลขที่ติดลบ\n\nช่วงปลายเดือนสิงหาคมที่ผ่านมา การล้างหนี้กู้ยืมเพื่อการศึกษา (กองทุนเงินให้กู้ยืมเพื่อการศึกษา: กยศ.) เป็นประเด็นถกเถียงกันอย่างร้อนแรงบนโซเชียลมีเดีย และเป็นช่วงเวลาไล่เลี่ยกันกับที่ประธานาธิบดี โจ ไบเดน แห่งสหรัฐอเมริกา ออกมาประกาศล้างหนี้ กยศ. ให้แก่นักศึกษามากกว่า 20 ล้านคน\n\nทันทีที่นโยบายประกาศออกมา ไบเดนต้องเผชิญเสียงแตกเป็นสองฝ่ายไม่แพ้กับกรณีของไทย ไม่ว่าจะเรื่องความเสี่ยงทำให้อัตราเงินเฟ้อสูงขึ้น หรือไม่ยุติธรรมกับคนที่จ่ายหนี้การศึกษาจนหมดแล้ว ส่วนฝั่งสนับสนุนก็มองว่านโยบายนี้ช่วยลดช่องว่างทางรายได้และแก้ปัญหาทางเศรษฐกิจที่เชื่อมโยงกับเรื่องเชื้อชาติ\n\nอะไรเป็นเหตุผลให้ไบเดนตัดสินใจดำเนินนโยบายที่มีความสุ่มเสี่ยงเช่นนี้ และสรุปนโยบายยกเลิกหนี้ กยศ. โอนเอียงไปทางได้หรือเสียประโยชน์มากกว่ากัน และเมื่อมองย้อนกลับมากรณีไทยว่าอะไรที่เราคล้ายหรือแตกต่างจากสหรัฐฯ บ้าง\n\nทำไมต้องล้างหนี้ กยศ.?\n\nสมัยยังเป็นผู้สมัครชิงตำแหน่งประธานาธิบดี โจ ไบเดน หาเสียงไว้ว่า เขาจะล้างหนี้ กยศ. ให้กับนักศึกษาของรัฐบาลกลาง 10,000 ดอลลาร์ต่อคน หรือประมาณ 3.6 แสนบาท\n\nผ่านไป 1 ปี คำมั่นสัญญาที่เขาให้ไว้ยังหาข้อสรุปไม่ได้ จนหลายฝ่ายเริ่มออกมากดดัน เมื่อวันสิ้นสุดการพักชำระดอกเบี้ยและเงินกู้ยืมเพื่อการศึกษาภายใต้สถานการณ์การระบาดของโควิดที่มีมาตั้งแต่เดือนมีนาคม 2020 ใกล้เข้ามา ไบเดนต้องให้คำตอบว่าเขาจะดำเนินการต่อไปอย่างไร\n\nบทสรุปที่ออกมาจึงเป็นการประกาศล้างหนี้ให้นักศึกษาอเมริกันคนละ 10,000 ดอลลาร์ตามสัญญา ภายใต้เงื่อนไขว่าเป็นผู้มีรายได้ต่ำกว่าปีละ 1.25 แสนดอลลาร์ หรือ 2.5 แสนดอลลาร์ สำหรับคู่สมรส\n\nรวมทั้งประกาศล้างหนี้กองทุนเพลล์ (Pell Grants) ที่รัฐบาลกลางสหรัฐฯ ให้ความช่วยเหลือนักศึกษาระดับปริญญาตรีจากครัวเรือนรายได้น้อยถึงปานกลางอีกคนละ 20,000 ดอลลาร์ หรือประมาณ 7.2 แสนบาท พร้อมขยายเวลาพักชำระดอกเบี้ยและเงินกู้ยืมเพื่อการศึกษาออกไปจนถึงวันที่ 31 ธันวาคมปีนี้เป็นครั้งสุดท้าย\n\nนับตั้งแต่ปี 1980 ค่าใช้จ่ายการเรียนมหาวิทยาลัยในสหรัฐเมริกาเพิ่มสูงขึ้นมากกว่า 3 เท่า ขณะที่การสนับสนุนของรัฐบาลไม่ได้เพิ่มขึ้นตามไปด้วย เช่น กองทุนเพลล์ที่เคยครอบคลุมค่าใช้จ่ายเกือบ 80% ตอนนี้เหลือเพียง 1 ใน 3 เท่านั้น ทำให้นักเรียนจำนวนมากจากครอบครัวที่มีรายได้ต่ำและปานกลางไม่มีทางเลือกอื่นนอกจากต้องกู้ยืมเงิน หากพวกเขาต้องการได้รับปริญญา\n\nจากสถิติชี้ว่า ชาวอเมริกันราว 43 ล้านคนติดหนี้การศึกษา รวมแล้วคิดเป็นมูลค่ากว่า 1.6 ล้านล้านดอลลาร์ ซึ่งทำให้หนี้เพื่อการศึกษาในสหรัฐฯ มีสัดส่วนมากเป็นอันดับ 2 ของหนี้สินครัวเรือน รองจากหนี้จำนองอสังหาริมทรัพย์\n\nไบเดนกล่าวในวันแถลงการณ์ว่า ค่าใช้จ่ายในการเข้าเรียนมหาวิทยาลัยที่สูงขึ้นในสหรัฐอเมริกาเป็นภาระอันหนักหนาของชาวอเมริกันที่มีรายได้ต่ำและปานกลาง แม้จะเรียนจบไปแล้ว แต่พวกเขายังคงไม่สามารถเข้าถึงชีวิตชนชั้นกลางที่ใบปริญญาเคยเป็นใบเบิกทางได้ เพราะคนที่เป็นหนี้จะมีเงินสำหรับซื้อสินค้าและบริการได้น้อยลง ส่งผลให้สร้างความมั่งคั่ง เช่น การซื้อบ้าน การเก็บเงินเพื่อเกษียณ และการเริ่มต้นทำธุรกิจ ยากขึ้น\n\nผลกระทบของหนี้การศึกษายิ่งย่ำแย่ลงไปอีกในผู้กู้กลุ่มเปราะบาง จากสถิติเกือบ 1 ใน 3 ของผู้กู้ มีหนี้แต่ไม่มีวุฒิการศึกษา เนื่องจากค่าใช้จ่ายในการเข้าศึกษาระดับปริญญาตรีสูงเกินไปจนต้องหยุดเรียนกลางคัน โดยผู้ที่ออกจากมหาวิทยาลัยกลางคันมีโอกาสว่างงานมากกว่าผู้สำเร็จการศึกษาถึง 19.6% และหากผู้กู้ผิดชำระหนี้ตามกำหนด รัฐบาลอาจคิดค่าปรับหรือลดคะแนนเครดิตทางการเงินของผู้กู้ลง ซึ่งจะส่งผลกระทบต่อความสามารถในการใช้จ่ายในอนาคต\n\nนโยบายยกเลิกหนี้ กยศ. ครั้งนี้จึงเป็นเหมือนการช่วยให้ชาวอเมริกันยกภูเขาหนี้ออกจากอก ทำให้ชนชั้นกลางและชนชั้นแรงงานชาวอเมริกันลืมตาอ้าปากได้มากขึ้น\n\nนอกจากการยกเลิกหนี้ ไบเดนยังมีแผนจะเปลี่ยนกฎเกณฑ์การชำระหนี้ กยศ. ใหม่ เช่น ลดเพดานหนี้ที่ผู้กู้ระดับปริญญาตรีต้องจ่ายในแต่ละเดือนลงครึ่งหนึ่งจาก 10% เป็น 5% ของรายได้, ยกหนี้ให้แก่ผู้กู้ที่ชำระเงินครบ 10 ปี แทนที่จะเป็น 20 ปี สำหรับคนที่มียอดเงินกู้เดิมไม่เกิน 12,000 ดอลลาร์ และไม่คิดดอกเบี้ยค้างชำระรายเดือน ซึ่งจะมีประโยชน์สำหรับผู้กู้ที่มีความสามารถจ่ายคืนได้ต่ำ และจบลงด้วยดอกเบี้ยทบเงินต้นไปเรื่อยๆ จนสูงกว่ายอดที่กู้มาในตอนแรก\n\nทางคณะกรรมการดูแลงบประมาณของรัฐบาลกลาง (CRFB) คาดการณ์ว่า แผนยกเลิกหนี้ กยศ. คนละ 10,000 ดอลลาร์ และ 20,000 ดอลลาร์ ของไบเดน จะใช้งบประมาณอยู่ราว 3.6 แสนล้านดอลลาร์ และเมื่อบวกกับแผนการชำระหนี้ กยศ. แบบใหม่ ทั้งหมดอาจมีค่าใช้จ่ายรวม 10 ปี อยู่ที่ 5 แสนล้านดอลลาร์\n\nใครได้ประโยชน์?\n\nความคาดหวังหนึ่งของนโยบายนี้คือ ลดปัญหาช่องว่างของรายได้ โดยเฉพาะระหว่างเชื้อชาติ แต่กราฟนี้ของสำนักข่าว BBC ชี้ให้เห็นว่า\n\nโดยเฉลี่ยนักศึกษาอเมริกันติดหนี้เพื่อการศึกษาของโครงการของรัฐบาลกลางสหรัฐฯ อยู่ที่คนละกว่า 17,000 ดอลลาร์ มีเพียง 17% เท่านั้นที่ติดหนี้น้อยกว่า 10,000 ดอลลาร์ตามที่ไบเดนประกาศ และมีมากถึง 7% ติดหนี้สูงกว่า 1 แสนดอลลาร์\n\nก่อนนโยบายของไบเดนจะถูกประกาศออกมา สมาคมเพื่อสิทธิคนผิวสีในสหรัฐฯ (National Association for the Advancement of Colored People) ออกความเห็นว่า การลดหนี้ 10,000 ดอลลาร์นั้นไม่เพียงพอ ขั้นต่ำควรจะอยู่ที่ 50,000 ดอลลาร์ เพราะงานวิจัยจากสถาบันบรูกกิงส์ระบุว่า คนผิวดำที่จบการศึกษาระดับปริญญาตรีไปแล้ว 4 ปี มีหนี้จากการศึกษามากกว่าคนผิวขาว หรือคิดเป็น 25,000 ดอลลาร์\n\nอีกทั้งตัวเลขจากสำนักงานสถิติทางการศึกษาแห่งชาติก็ชี้ด้วยว่า คนผิวดำที่เรียนจบปริญญาตรีหรือสูงกว่านั้น มีรายได้ประมาณ 5,000 ดอลลาร์หรือน้อยกว่าคนผิวขาวที่เรียนจบในระดับเดียวกัน โดยทีม Penn Wharton Budget Model แห่งมหาวิทยาลัยเพนซิลวาเนีย ประเมินว่า ตามแผนการยกเลิกหนี้ 10,000 ดอลลาร์ของไบเดน จำนวนหนี้กว่า 69-73% ที่ถูกล้างไปนั้น เป็นหนี้ของครัวเรือนที่มีรายได้ระดับบน 60% ของประเทศ แต่การล้างหนี้กองทุนเพลล์จะสามารถกระจายผลประโยชน์กลับไปสู่ผู้มีรายได้ต่ำและปานกลางได้ เนื่องจากผู้กู้ส่วนใหญ่เป็นกลุ่มเปราะบางจริงๆ\n\nเห็นด้วย vs. ไม่เห็นด้วย\n\nการยกเลิกหนี้ กยศ. เป็นข้อถกเถียงในสหรัฐฯ มานานนับปี สมาชิกพรรคเดโมแครตหลายคนไม่ว่าจะเป็น เอลิซาเบธ วอร์เรน วุฒิสมาชิกจากรัฐแมสซาชูเซตส์ และ ชัค ชูเมอร์ ผู้นำเสียงข้างมากในวุฒิสภา เสนอให้ไบเดนล้างหนี้การศึกษาคนละ 50,000 ดอลลาร์ โดยจะช่วยขจัดหนี้ให้กับประชาชนมากกว่า 34 ล้านคนอัตโนมัติ และอาจมีค่าใช้จ่ายสูงถึง 1 ล้านล้านดอลลาร์ แต่ไบเดนมองว่าเป็นตัวเลขที่สูงเกินไป\n\nขณะเดียวกันฝ่ายหัวก้าวหน้าบางคนก็ต้องการให้ไบเดนทำมากกว่านี้ เพื่อลดต้นทุนค่าเล่าเรียน เหมือน เบอร์นี แซนเดอร์ส วุฒิสมาชิกจากรัฐเวอร์มอนต์ ที่เรียกร้องให้ยกเลิกค่าธรรมเนียมการศึกษาทั้งหมดสำหรับครัวเรือนที่มีรายได้ต่ำและปานกลางไปเลย\n\nส่วนฝ่ายพรรครีพับลิกันโจมตีว่า การประกาศล้างหนี้การศึกษาของไบเดนครั้งนี้มีเพื่อเพิ่มคะแนนเสียงการเลือกตั้งกลางเทอมที่จะเกิดขึ้นในเดือนพฤศจิกายนและกลุ่มคนรุ่นใหม่ที่มีการศึกษา เป็นกลุ่มประชากรที่มีแนวโน้มจะสนับสนุนพรรคเดโมแครต\n\nโดย มิตช์ แมคคอนเนลล์ สมาชิกวุฒิสภาอาวุโสจากรัฐเคนทักกี จิกกัดการเคลื่อนไหวนี้ว่าเป็น ‘สังคมนิยมเงินกู้เพื่อการศึกษา’ (Student Loan Socialism) และเป็นการกระทำที่ตบหน้าทุกครอบครัวที่เสียสละเพื่อเรียนต่อมหาวิทยาลัยหรือผู้สำเร็จการศึกษาทุกคนที่จ่ายหนี้ของพวกเขา รวมถึงชาวอเมริกันทุกคนที่เลือกประกอบบางอาชีพเพื่อหลีกเลี่ยงรับภาระหนี้สิน\n\nในแง่ของปัญหาเงินเฟ้อสหรัฐฯ เจสัน เฟอร์แมน ศาสตราจารย์ด้านนโยบายเศรษฐกิจแห่งมหาวิทยาลัยฮาร์วาร์ด และอดีตผู้อำนวยการสภาเศรษฐกิจแห่งชาติสหรัฐฯ ยุคประธานาธิบดี บารัก โอบามา ตำหนิว่า การเทน้ำมันประมาณ 5 แสนดอลลาร์ลงบนเงินเฟ้อที่กำลังลุกโชนอยู่แล้วนั้น ถือเป็นการกระทำที่สะเพร่า เนื่องจากนโยบายล้างหนี้การศึกษาจะยิ่งกระตุ้นความต้องการซื้อ และอาจทำให้อัตราเงินเฟ้อของสหรัฐฯ ที่อยู่ในระดับสูงสุดเป็นประวัติการณ์อยู่แล้วสูงขึ้นไปอีก\n\nขณะที่ จาเร็ด เบิร์นสไตน์ สมาชิกสภาที่เศรษฐกิจของไบเดน แย้งว่า จะไม่ทำให้อัตราเงินเฟ้อแย่ลง เพราะการหยุดพักชำระหนี้ กยศ. ไป 3 ปีจากสถานการณ์โควิด จะกลับมาชำระคืนตามเดิมในเดือนมกราคมปีหน้า ดังนั้นกำลังซื้อที่ลดลงจากการเริ่มจ่ายดอกเบี้ยใหม่ จะช่วยชดเชยส่วนที่หายไปจากนโยบายล้างหนี้ได้\n\nสำหรับฝั่งประชาชน ผลสำรวจกลุ่มตัวอย่าง 1,425 คน ที่ทาง Data for Progress จัดทำขึ้นมาก่อนการประกาศนโยบายล้างหนี้ 1 สัปดาห์ ชี้ให้ว่า เห็นว่า 60% ของผู้มีสิทธิ์เลือกตั้งชาวอเมริกันสนับสนุนการล้างหนี้ กยศ. บางส่วนหรือทั้งหมดของรัฐบาลกลาง และไม่สนับสนุน 35% อีก 5% ไม่มีความเห็น\n\nประธานาธิบดี โจ ไบเดน ยอมรับว่า นโยบายที่เขาประกาศไม่สามารถทำให้ทุกคนพึ่งพอใจได้ บางคนคิดว่ามันมากเกินไป หรือบางคิดว่าน้อยเกินไป แต่ทั้งหมดนี้เป็นคิดบนฐานผลประโยชน์ของชนชั้นกลาง และช่วยเหลือผู้กู้ทั้งในปัจจุบันและอนาคต\n\nถึงอย่างนั้นนโยบายล้างหนี้ของไบเดนยังเป็นเพียงการช่วยเหลือเฉพาะนักศึกษาในโครงการของรัฐ สำหรับนักศึกษาในภาคเอกชน พวกเขายังคงต้องเผชิญกับปัญหาค่าเล่าเรียนและหนี้การศึกษาไม่ต่างไปจากเดิม\n\nกรณีล้างหนี้ กยศ. ไทย\n\nย้อนกลับมาที่ประเทศไทย หลังจากมีการแชร์ข้อความเชิญชวนลงชื่อ 10,000 รายชื่อผ่านเว็บไซต์ welfarewillwin เพื่อยื่นแก้ไขกฎหมาย กยศ. ให้รัฐบาลมีกลไกเข้ามาเป็นลูกหนี้แทนผู้กู้ หลังสำเร็จการศึกษา 2 ปี\n\nเรื่องนี้กลายเป็นประเด็นถกเถียงกันระหว่างฝ่ายเห็นด้วยกับไม่เห็นด้วย จนส่งผลให้เกิด #ล้างหนี้กยศ ขึ้นเทรนด์ Twitter ภายในเวลาอันรวดเร็ว\n\nกลุ่มคนที่สนับสนุนมองว่า การล้างหนี้ กยศ. เรียนฟรีตลอดชีพ เป็นข้อเสนอเพื่อคน 99% ในขณะที่กลุ่มคนไม่เห็นด้วยมองว่า เป็นหน้าที่ที่ต้องใช้หนี้คืน ทั้งยังเป็นคนละประเด็นกับเรื่องการศึกษาเท่าเทียม\n\nรศ.ดร.ษัษฐรัมย์ ธรรมบุษดี อาจารย์วิทยาลัยสหวิทยาการ มหาวิทยาลัยธรรมศาสตร์ ผู้อำนวยการศูนย์วิจัยเฉพาะทางสหวิทยาการด้านรัฐสวัสดิการและความเป็นธรรมศึกษา และเป็นผู้ผลักดันแนวคิดดังกล่าว ให้สัมภาษณ์ในรายการ THE STANDARD NOW เอาไว้ว่า สิ่งที่ศูนย์วิจัยรัฐสวัสดิการฯ ผลักดันคือการเรียนฟรีจนถึงระดับมหาวิทยาลัย พร้อมได้รับค่าครองชีพเดือนละ 2,000-3,000 บาท และการล้างหนี้ กยศ. จะเป็นหนึ่งในกระบวนการที่จะเกิดขึ้นตามมา เพื่อเยียวยาผลจากนโยบายในอดีต ไม่ใช่ข้อเสนอให้ล้างหนี้ กยศ. อย่างเดียวเหมือนที่หลายคนเข้าใจ ซึ่งที่ผ่านมาการแก้ไขปัญหาทุนทรัพย์ผ่านการให้กู้ยืมเงินก็พิสูจน์ให้เห็นแล้วว่า ไม่สามารถทำให้ความเหลื่อมล้ำด้านการศึกษาลดลงได้\n\nหากถามว่าประเทศไทยสามารถออกแบบการศึกษาให้ก้าวหน้าไปสู่การเรียนฟรีถึงระดับมหาวิทยาลัยเหมือนในบางประเทศได้หรือไม่นั้น รศ.ดร.ษัษฐรัมย์ มองว่า ถ้าคำนวณคร่าวๆ บนฐานว่า มีนักศึกษาระดับปริญญาตรีอยู่ 1 ล้านคน การช่วยให้พวกเขาสามารถเรียนฟรีพร้อมมีค่าครองชีพ 2,000-3,000 บาทตามจำนวนที่ กยศ. จ่ายให้กับผู้กู้ จะใช้งบประมาณอยู่ราว 2 แสนล้านบาท เทียบเท่ากับงบประมาณที่กระทรวงกลาโหมใช้สำหรับทำแคมเปญต่างๆ และถ้าการเรียนฟรีในระดับมหาวิทยาลัยเกิดขึ้นได้จริง เราอาจไม่จำเป็นต้องยกเลิกโครงการกู้ยืมเงินเพื่อการศึกษาไปอย่างสิ้นเชิง แต่เปลี่ยนให้อยู่ในลักษณะเป็นทางเลือกเพิ่มเติมมากกว่าทางเลือกหลัก เช่น กรณีประเทศสวีเดนที่นักศึกษาได้รับการสนับสนุนค่าครองชีพประมาณ 20,000 บาทต่อเดือน และรัฐบาลยังคงปล่อยให้กู้ เพื่อไม่ให้พวกเขาต้องดิ้นรนไปทำงานพิเศษเพิ่มมาจ่ายส่วนที่ไม่พอใช้ และยอดชำระหนี้คืนเมื่อเทียบกับรายได้หลังจากเรียนจบของคนสวีเดนนั้น แค่ทำงานเพียงเดือนเดียวก็สามารถจ่ายคืนได้\n\nล้างหนี้ไม่ใช่ทางออก\n\nชัยณรงค์ กัจฉปานันท์ ผู้จัดการ กยศ. ออกมาชี้แจ้งต่อประเด็นที่เกิดขึ้นว่า กยศ. เป็นหน่วยงานของรัฐ ดำเนินการในลักษณะทุนหมุนเวียนโดยไม่ได้มีการแสวงหาผลกำไร และให้กู้ยืมเงินด้วยอัตราดอกเบี้ยต่ำเพียง 1% ต่อปีเท่านั้น ภายใต้ระยะเวลาผ่อนชำระนานกว่า 15 ปี\n\nปัจจุบันมีผู้กู้ยืมไปแล้ว 6.21 ล้านคน คิดเป็นเงิน 6.96 แสนล้านบาท และกองทุนมีเงินหมุนเวียนจากการชำระคืนกว่า 3 หมื่นล้านบาทต่อปี ทำให้ กยศ. มีเงินให้นักเรียน-นักศึกษารุ่นน้องกู้โดยไม่ต้องใช้งบประมาณแผ่นดินมาตั้งแต่ปี 2561 เป็นต้นมา พร้อมทั้งย้ำว่า การยกเลิกหนี้ กยศ. ไม่ใช่ทางออกในการแก้ไขปัญหาการเข้าถึงการศึกษา เพราะไม่เพียงส่งผลกระทบต่องบประมาณแผ่นดินเท่านั้น แต่ยังจะทำให้คนรุ่นใหม่ไม่ได้รับโอกาสทางการศึกษา โดยปัจจุบันมีผู้กู้อยู่ระหว่างชำระหนี้จำนวน 3.45 ล้านคน คิดเป็นยอดหนี้คงเหลือจำนวน 3.37 แสนล้านบาท\n\nขณะที่ นพดล เภรีฤกษ์ โฆษกสำนักงานคณะกรรมการกฤษฎีกา ออกมาชี้แจงเช่นกันว่า การยกหนี้ไม่ใช่การแก้ปัญหาหนี้ กยศ. แต่จะทำให้ผู้กู้ขาดวินัยทางการเงิน ซึ่งจะเป็นปัญหาต่อไปในอนาคต และตอนนี้รัฐบาลเข้าใจปัญหาหนี้ กยศ. ตามกฎหมายปัจจุบันแล้ว จึงเสนอแก้ไขให้การชำระหนี้ กยศ. ยังคงเป็นไปตามหลัก ‘เป็นหนี้ต้องใช้หนี้’ แต่จะปรับเปลี่ยนการผ่อนปรนการชำระหนี้ กยศ. ให้สอดคล้องกับรายได้และความสามารถในการชำระหนี้ของผู้กู้ ซึ่งขณะนี้ร่างพระราชบัญญัติดังกล่าวอยู่ระหว่างการพิจารณาของสภาผู้แทนราษฎร\n\nถ้าดูความคิดเห็นบนโซเซียลมีเดีย ส่วนใหญ่ก็เห็นไปในทางเดียวกันว่า ‘เป็นหนี้ก็ต้องใช้’ หรือ ‘ไม่ยุติธรรมสำหรับคนจ่ายหนี้ครบ’ ซึ่งศูนย์วิจัยรัฐสวัสดิการฯ ยกบทความของ เบน เบอร์จิส อาจารย์คณะปรัชญา มหาวิทยาลัยรัตเจอร์ มาอธิบายว่า การศึกษาไม่ควรจะต้องทำกำไร และไม่ควรมีใครติดหนี้จากการบริการของภาครัฐที่มาจากภาษีของประชาชน และการดำเนินการอะไรก็ตามที่ทำให้ชีวิตของคนในปัจจุบันดีขึ้น ต่างก็ล้วนแต่ไม่ยุติธรรมกับคนในอดีตเช่นกัน\n\nทางด้าน รศ.ดร.ษัษฐรัมย์ เสริมความคิดเห็นข้างต้นว่า ทุกนโยบายสาธารณะในโลกนี้ย่อมมีคนที่ได้และเสียผลประโยชน์ โดยกรณียกเลิกหนี้ กยศ. คนที่ได้รับผลประโยชน์โดยตรงคือผู้กู้หรือผู้ที่กำลังเรียนอยู่ ส่วนคนที่ได้รับประโยชน์โดยอ้อมคือคนค้ำประกันหรือคนในครอบครัว และคนได้ประโยชน์น้อยที่สุดคือคนที่ใช้หนี้คืนเกือบครบหมดแล้ว เมื่อพูดเรื่องรัฐสวัสดิการอาจฟังเป็นเรื่องยาก แต่ก่อนหน้านี้ไม่มีใครคาดคิดเหมือนกันว่าเราสามารถจ่ายแค่ 30 บาทเพื่อรับการรักษาพยาบาลได้ ดังนั้นการเรียนมหาวิทยาลัยฟรีพร้อมค่าครองชีพก็สามารถเกิดขึ้นได้เช่นกัน\n\nสิ่งที่เกิดขึ้นกับสหรัฐฯ และไทย มากกว่าข้อถกเถียงเรื่องควรยกเลิกหนี้ กยศ. หรือไม่นั้น เราอาจต้องมองไปให้ถึงต้นทางของปัญหาว่า ทำไมค่าใช้จ่ายในการศึกษาถึงได้เพิ่มสูงขึ้นเรื่อยๆ จนผลักให้ผู้คนจำนวนมากไม่สามารถเข้าถึงการศึกษาที่จะเป็นใบเบิกทางไปสู่อนาคตอันสดใสได้ หากพวกเขาไม่กู้ยืมเงิน",
    "SPP:เนปาลเกือบตกหลุมพรางสหรัฐอีกครั้ง": "การให้สัตยาบันข้อตกลง Millennium Challenge Compact (MCC) ระหว่างเนปาลและสหรัฐอเมริกาจากสภาของเนปาลในเดือนกุมภาพันธ์ที่ผ่านมาทำให้เกิดเสียงโต้เถียงครั้งใหญ่ภายในประเทศ และการลงนามร่างข้อตกลง SPP ฉบับล่าสุดระหว่างกาฐมาณฑุและวอชิงตันได้ก่อให้เกิดวิกฤตที่หนักหน่วงมากขึ้น ข้อตกลงดังกล่าวเป็น \"ข้อตกลงความร่วมมือทางทหารของเอเชีย\" ซึ่งไม่เพียงขัดต่อนโยบายต่างประเทศของเนปาลที่ไม่ฝักใฝ่ฝ่ายใด แต่ยังเสี่ยงต่อความมั่นคงและเสถียรภาพของเอเชียใต้ได้อีกด้วย\n\nเนปาลไม่มั่นใจในเรื่องทางทหารและเกรงว่าจะทำให้เสียสมดุลทางภูมิรัฐศาสตร์เนปาล จึงปฏิเสธ \"แผนบรรเทาภัยพิบัติ\" ที่สหรัฐอเมริกาเสนอ แม้ก่อนหน้านี้รัฐบาล Deuba รู้สึกประทับใจกับการบรรเทาปัญหาภัยพิบัติในเนปาลเมื่อปี ค.ศ. 2015, 2017 และ 2019 ของ SPP แต่เมื่อมองทะลุถึงความเป็น\"หุ้นส่วน\"ระหว่างรัฐสหพันธรัฐกับประเทศอธิปไตยจะเห็นว่า ปัจจัยเสี่ยงที่ตามมาเป็นสิ่งที่เนปาลไม่สามารถต้านทานได้ และในที่สุดฝ่ายบริหารก็ปฏิเสธการเป็นหุ้นส่วนนั้นไป\n\n\n\nบางคนโต้แย้งเรื่องนี้ว่า SPP บริหารงานโดยกองกำลังพิทักษ์มาตุภูมิ(National Guard)ตามวัตถุประสงค์ของกระทรวงการต่างประเทศสหรัฐฯ และดำเนินการโดยนายทหารอาวุโส (นายทหารประจำรัฐ) ในแต่ละรัฐของสหรัฐฯ เพื่อสนับสนุนวัตถุประสงค์ด้านนโยบายของกระทรวงกลาโหม National Guard ดำเนินกิจการทหารกับทหารเพื่อสนับสนุนวัตถุประสงค์ด้านความมั่นคงในการป้องกันประเทศ และยังเป็นประโยชน์แก่ความสัมพันธ์และความสามารถทั่วทั้งสังคมเพื่ออำนวยความสะดวกให้กับหน่วยงานที่กว้างขึ้น แต่การลงนามในข้อตกลงโดยอนุญาตให้ National Guard สามารถเข้าสู่พื้นที่ห่างไกลจากตัวเมืองหิมาลัยอย่างถูกกฎหมายจะมีผลกระทบด้านความมั่นคมอย่างร้ายแรงสำหรับเนปาล พันธมิตรทางทหารกับสหรัฐฯจะเป็นที่ยอมรับไม่ได้สำหรับอินเดียที่มีความสัมพันธ์ใกล้ชิดและจะทำให้จีนขุ่นเคือง\n\nอนึ่ง สถานะทางกฎหมายของข้อตกลงยังเป็นที่น่าสงสัย ดูเหมือนว่ารัฐบาลกลางสหรัฐฯจะอยู่ในตำแหน่ง ที่เป็น\"คนกลาง\" กล่าวคือมีสถานะทางกฎหมายที่คลุมเครือ โดยสามารถให้\"รัฐบาลของรัฐ\"เป็นแพะรับบาป และให้สิทธิ์ยกเว้นสำหรับการกระทำของรัฐได้ทุกเมื่อ สุกท้ายบาปนั้นจะต้องเป็นของประเทศเนปาล\n\nโครงการ State Partnership Program (SPP) ที่เรียกนี้ก่อตั้งขึ้นในทศวรรษ 1990 โดยเป็นความพยายามหลังสงครามเย็นในการจับคู่หน่วยพิทักษ์แห่งชาติจากรัฐต่างๆของสหรัฐฯกับหน่วยที่มาจากกลุ่มอดีตสหภาพโซเวียต ซึ่งถูกอธิบายว่าเป็น \"เครื่องมือความร่วมมือด้านความมั่นคมที่สำคัญของสหรัฐฯ\" SPP มีองค์ประกอบทางการทหารที่แข็งแกร่ง เนปาล-สหรัฐฯร่วมให้ทุนการศึกษาแก่เจ้าหน้าที่เนปาลที่จะเข้ารับการฝึกอบรมที่วิทยาลัยในสหรัฐอเมริกา U.S. National Guard และผู้รับเหมา ยานพาหนะและดำเนินการโดยสหรัฐอเมริกา หรือสำหรับเครื่องบินเบาที่ปฏิบัติการในสหรัฐอเมริกา สามารถใช้สิ่งอำนวยความสะดวกและพื้นที่การฝึกอบรมที่ตกลงกันไว้ การต่อเครื่องการสนับสนุนและกิจกรรมที่เกี่ยวข้องและยานพาหนะสำหรับเติมน้ำมันอากาศยานชั่วคราว บุคลากรและครอบครัว ที่พัก การสื่อสาร การรวบรวมและการส่งกำลังทหารและเสบียง\n\nดังที่ The Diplomat กล่าวไว้ SPP คือ \"เครื่องมืออเนกประสงค์สำหรับการก้าวไปสู่เป้าหมายทางการเมืองและเชิงกลยุทธ์ของสหรัฐฯในวงกว้างภายใต้หน้ากากที่ครอบคลุมของการมีส่วนร่วมด้านมนุษยธรรม\" การแทรกแซงทางทหารของสหรัฐฯในระดับสงครามเย็นในเนปาลซึ่งเป็นประเทศที่มีความสัมพันธ์ทางภูมิรัฐศาสตร์ที่ซับซ้อนจะเท่ากับ \"การทดลองหิมะถล่ม\" ในเทือกเขาหิมาลัยซึ่งจะทำให้เกิดวิกฤตการณ์หลายระดับได้\n\n\"ยูเครน\" ในเอเชียใต้\n\nเป็นที่น่าสังเกตว่าสหรัฐฯได้ทำงานร่วมกับยูเครนมาตั้งแต่ปี ค.ศ. 1990 ผ่านโครงการที่คล้ายคลึงกันในแคลิฟอร์เนียซึ่งสหรัฐฯอ้างว่ามีส่วนสำคัญในการปรับปรุงการป้องกันประเทศอย่างต่อเนื่องของยูเครน“ตลอด 29 ปีที่ผ่านมากองกำลังพิทักษ์มาตุภูมิแคลิฟอร์เนียได้สอนฝึกฝนและแบ่งปันความสำเร็จและความล้มเหลวกับบุคลากรทางทหารของยูเครน”กระทรวงกลาโหมระบุบนเว็บไซต์ว่า เครือข่ายนี้เริ่มมีบทบาทในปีนี้หลังจากความขัดแย้งทางทหารรัสเซีย-ยูเครนพังทลายออก นอกจากนี้สหรัฐฯกล่าวถึงSPP อีกครั้งในเอกสารยุทธศาสตร์อินโด-แปซิฟิกในปี ค.ศ. 2022 ด้วย ดังนั้นสหรัฐฯต้องการให้เนปาลเป็น \"ยูเครนที่2\" ต่อไป หรือจะเป็น \"ถังระเบิด\" ใหม่ในภูมิภาคเอเชีย ซึ่งคำถามดังกล่าวสมควรได้รับการพิจารณาอย่างจริงจังในเนปาล\n\nสิ่งที่น่าสังเกตคือไม่ใช่ทุกประเทศ ที่เข้าร่วม SPP จะเป็นพันธมิตรทางทหารของสหรัฐฯ แม้สหรัฐฯจะอ้างว่าโครงการนี้สำหรับการบรรเทาภัยพิบัติ เพื่อลดความตั้งใจทางทหาร แต่ SPP ได้รับการเสริมกำลังทางทหารอย่างมาก ทั้งด้านการจัดการและการปฏิบัติงาน SPP ได้รับการบริหารโดยสำนักงานกองกำลังพิทักษ์มาตุภูมินับตั้งแต่ก่อตั้ง ผู้อำนวยการมียศนายพลและเป็นสมาชิกของเสนาธิการร่วมเท่ากับหัวหน้ากองทัพบกกองทัพเรือและกองทัพอากาศดังนั้นแผนคือการบรรลุวัตถุประสงค์นโยบายทางการทหารทั่วโลกของสหรัฐอเมริกาเพื่อวัตถุประสงค์เป็นเครื่องมือความร่วมมือด้านความมั่นคงต่างประเทศที่สำคัญของสหรัฐอเมริกา\n\nหากมองในแง่โครงสร้างของหน่วยงาน กองกำลังพิทักษ์มาตุภูมิของสหรัฐฯได้รวมเอาคุณลักษณะของกองกำลังสำรอง กองกำลังท้องถิ่นและกองกำลังติดอาวุธของหลายประเทศเข้าด้วยกัน โดยเป็นส่วนสำคัญของกองกำลังสำรองของสหรัฐฯ กองกำลังพิทักษ์มาตุภูมิของสหรัฐฯมีประสิทธิภาพในการสู้รบที่ทรงพลังเช่นเดียวกันกับกองกำลังประจำการ อุปกรณ์และระดับการฝึกของกองกำลังฯนั้นเหนือกว่ากองกำลังประจำการของหลายประเทศมาก แต่ในขณะเดียวกันลำดับของกองกำลังดังกล่าวก็ยากที่จะนิยามว่าเป็นกองทัพระดับชาติในกฎหมายระหว่างประเทศ เราเชื่อว่านี่เป็นส่วนที่ฉลาดแกมโกงที่สุดในข้อตกลง SPP\n\n\"อาณานิคมใหม่\"ของอเมริกัน\n\nในช่วงไม่กี่ปีที่ผ่านมา สหรัฐฯได้เพิ่มการแทรกแซงการเมืองเนปาล การเปิดเผยเอกสาร SPP ได้ทำให้ความทะเยอทะยานของวอชิงตันเปิดเผยต่อสาธารณะอีกครั้ง การเสริมกำลังทางทหารในเนปาลของสหรัฐจะทำให้เสียสมดุลในพื้นที่นี้ และทำให้ภูมิทัศน์ทางภูมิรัฐศาสตร์และความมั่นคงในภูมิภาคเปราะบางขึ้น หาก SPP ได้รับการยอมรับจากชาวเนปาล สหรัฐฯจะต้องค่อยๆแทรกแซงปัจจัยทางทหารเข้าไปในความสัมพันธ์กับเนปาลแน่นอน\n\nชาวเนปาลเองก็ตระหนักดีถึงสถานการณ์ที่ไม่ปลอดภัยของเขา หนังสือพิมพ์กาฐมาณฑุโพสต์รายงานว่า นักการเมืองจากทั้งพรรครัฐบาลและพรรคฝ่ายค้านหลักได้เตือนตลอดว่า อย่าลงนามในข้อตกลงทางทหารกับสหรัฐฯ โดยเห็นว่าการลงนามใน SPP จะ \"เทียบเท่า\" กับการลงนามในยุทธศาสตร์อินโดแปซิฟิกของสหรัฐฯและเนปาลก็ไม่ใช่พันธมิตรในสายตาของสหรัฐอเมริกาจริงๆและไม่มีอำนาจต่อรองกับสหรัฐฯ เมื่อข้อตกลงเสร็จสิ้นเนปาลจะกลายเป็น \"อาณานิคมใหม่\" ของอเมริกาแห่งแรกในเอเชียในศตวรรษที่ 21 นโยบายต่างประเทศของเนปาลเกี่ยวกับเอกราชและการไม่ฝักใฝ่ฝ่ายใดจะสิ้นสุดลงอย่างแน่นอน สำหรับประเทศอย่างเนปาลไม่มีทางบรรลุเป้าหมายความมั่นคงอย่างแท้จริงเว้นแต่จะมีความแข็งแกร่งมากพอ หรือเรียนรู้ที่จะสร้างความสมดุลด้านความสัมพันธ์ระหว่างประเทศมหาอำนาจ โดยไม่เข้าร่วม \"พันธมิตรทางทหาร\" หรือ \"เลือกข้าง\" อย่างสุ่มสี่สุ่มห้า",
    "ส่งตัว\"ผู้ร้ายข้ามเเดน\"รายสำคัญ คดีทุจริตจ่ายเงิน ส.ว.ให้แก่สหรัฐอเมริกา": "เกาะติดข่าวสาร >> คมชัดลึก ออนไลน์\n\nสำนักงานอัยการสูงสุด ส่งมอบตัว\"ผู้ร้ายข้ามแดน\"รายสำคัญ ในคดีทุจริตจ่ายเงิน ส.ว.ให้ทางการสหรัฐอเมริกา ถือเป็นการส่งมอบ\"ผู้ร้ายข้ามแดน\"ครั้งแรก ของไทยและอเมริกา\n\nเมื่อวันที่ 2 กันายน 65 นายจุมพล พันธุ์สัมฤทธิ์ อธิบดีอัยการ สำนักงานต่างประเทศ นายประยุทธ เพชรคุณ รองโฆษกสำนักงานอัยการสูงสุด และนายกุลชัย ทองลงยา พนักงานอัยการเจ้าของสำนวน ได้ร่วมกันแถลงความคืบหน้าคดีส่ง\"ผู้ร้ายข้ามแดน\" นักธุรกิจชาวสาธารณรัฐหมู่เกาะมาร์แชลล์ (Republic of the Marshall Islands) ให้แก่สหรัฐอเมริกา ในข้อหาร่วมกันทุจริตให้สินบนเจ้าหน้าที่รัฐในต่างประเทศ และร่วมกันฟอกเงิน โดยเมื่อวันที่ 1 ก.ย.65 เวลา 21.30 น.ทางการไทยได้ส่งมอบตัวนายแครี่ ยาน (Cary YAN) และนางสาวจีน่า ซู (Gina ZHOU) นักธุรกิจชาวสาธารณรัฐหมู่เกาะมาร์แชลล์ให้แก่ผู้แทนผู้ประสานงานกลางของสหรัฐอเมริกา และเจ้าหน้าที่ยูเอส มาแชล (US Marshal) ที่สนามบินสุวรรณภูมิ เพื่อเดินทางกลับไปดำเนินคดีที่สหรัฐอเมริกาแล้ว\n\nคดีนี้อัยการสูงสุด ผู้ประสานงานกลางสหรัฐอเมริกามีคำร้องขอให้ผู้ประสานงานกลางของไทยส่งผู้ร้ายข้ามแดนนายแครี่ ยาน และนางสาวจีน่า ซู ให้แก่ทางการสหรัฐอเมริกา โดยผู้ต้องหาทั้งสองถูกกล่าวหาว่า กระทำความผิดฐานร่วมกันทุจริตให้สินบนเจ้าหน้าที่รัฐในต่างประเทศ และร่วมกันฟอกเงิน ตามกฎหมายอาญาของสหรัฐอเมริกา โดยพฤติการณ์การกระทำผิดของผู้ต้องหาทั้งสองคนคือ มีการจ่ายสินบนให้สมาชิกวุฒิสภาของประเทศหนึ่งในมหาสมุทรแปซิฟิก เพื่อให้ออกกฎหมายเอื้อประโยชน์แก่ธุรกิจของตน เหตุเกิดต่อเนื่องระหว่างสาธารณรัฐหมู่เกาะมาร์แชลและนครนิวยอร์ค สหรัฐอเมริกา ทางการสหรัฐอเมริกาได้ออกหมายจับบุคคลทั้งสองแล้ว และบุคคลทั้งสองได้หลบหนีมายังประเทศไทย\n\n",
    "ดูบอลสด ญี่ปุ่น พบ สหรัฐอเมริกา กระชับมิตร (ลิงก์ดูบอล)": "ศึกฟุตบอล กระชับมิตร ในโปรแกรมทีมชาติ เป็นการเจอกันของ “ซามูไรบลู” ญี่ปุ่น พบกับ “พญาอินทรี” สหรัฐอเมริกา นัดนี้แข่งที่ประเทศเยอรมนี ดูบอลสด วันศุกร์ที่ 23 กันยายน เวลา 19.25 น. พรีวิวบอล พร้อมลิงก์ดูบอลออนไลน์\n\n23 กันยายน 65 เวลา 19.25 น. ถ่ายทอดสด ดูบอลสด ฟุตบอล กระชับมิตร ญี่ปุ่น พบ สหรับอเมริกา และลิงก์ดูบอล ญี่ปุ่น-อเมริกา 11 ตัวจริง ญี่ปุ่น VS สหรัฐอเมริกา\n\nฟุตบอล กระชับมิตร ญี่ปุ่น พบ สหรัฐอเมริกา ลิงก์ถูกลิขสิทธิ์ ดูบอลสดออนไลน์\n\nดูบอลสด กระชับมิตร ญี่ปุ่น-สหรัฐอเมริกา (ลิงก์ดูบอล) : ศึกการแข่งขันฟุตบอล กระชับมิตร ในช่วงโปรแกรมทีมชาติ เป็นเกมการแข่งขันที่ ญี่ปุ่น จะเปิดบ้านพบกับ สหรัฐอเมริกา พบกับความพร้อมของทั้ง 2 ทีม ในศึกฟุตบอล กระชับมิตร วันศุกร์ที่ 23 กันยายน 2565 นี้\n\nสภาพความพร้อมของทั้ง 2 ทีม ก่อน ดูบอลสด\n\nทีมงาน Thaiger ขอพามาวิเคราะห์ฟอร์ม การเตรียมพร้อมก่อนเกม กระชับมิตร ก่อนจะชมถ่ายทอดสดกันในวันนี้\n\nญี่ปุ่น :\n\nสภาพทีมก่อนลงเตะนัดนี้ ฮาจิเมะ โมริยะสึ จะหมดสิทธิ์ใช้งาน ยูยะ โอซาโกะ, โยชิโนริ มุโตะ, ทาคูมะ อาซาโนะ, เคนโตะ ฮาชิโมโตะ, นาโอมิจิ อุเอดะ และ โค อิตาคุระ ที่มีอาการบาดเจ็บทั้งหมด\n\nส่วนนักเคะคนอื่นๆยังอยู่กันครบ นำโดย ทาคูมิ มินามิโนะ, ไดอิจิ คามาดะ, มายะ โยชิดะ, ยูโตะ นางาโตโมะ, ทาเกฮิโระ โทมิยาซุ, วาตารุ เอ็นโดะ และ ทาเคฟุสะ คุโบะ\n\nสหรัฐอเมริกา :\n\nความพร้อมของขุนพลพญาอินทรี เกร็กก์ เบอร์ฮอลเตอร์ จะไม่มีชื่อของ โมธี เวอาห์, บรู๊คส์, คาเมรอน คาร์เตอร์-วิคเกอร์ส, แอนโทนี่ โรบินสัน, คริส ริชาร์ดส์, ยูนุส มูซาห์ และ แซ็ค สเตฟเฟน ที่มีอาการบาดเจ็บทั้งหมด\n\nส่วนสตาร์ดังคนอื่นๆยังอยู่กันพร้อมหน้า นำโดย คริสเตียน พูลิซิช, เวสตัน แม็คเคนนี่, ไทเลอร์ อดัมส์, เอริค พาล์มเมอร์-บราวน์, เซอร์จิโน่ เดสท์, เบรนเด้น แอรอนสัน และ โจวานนี่ เรย์น่า\n\nผลการพบกันทั้ง 2 ทีม\n\n11/02/06 สหรัฐอเมริกา 3-2 ญี่ปุ่น (กระชับมิตรทีมชาติ)\n\nผลงาน 5 นัดหลังสุด\n\nญี่ปุ่น\n\n27/07/22 ชนะ เกาหลีใต้ 3-0 (อีสต์ เอเชียน คัพ)\n\n24/07/22 เสมอ จีน 0-0 (อีสต์ เอเชียน คัพ\n\n19/07/22 ชนะ ฮ่องกง 6-0 (อีสต์ เอเชียน คัพ)\n\n14/06/22 ชนะ ตูนิเซีย 3-0 (คิริน คัพ)\n\n10/06/22 ชนะ กาน่า 4-1 (คิริน คัพ)\n\nสหรัฐอเมริกา\n\n15/06/22 เสมอ เอลซัลวาดอร์ 1-1 (คอนคาเคฟ เนชั่นส์ ลีก)\n\n11/06/22 ชนะ เกรนาดา 5-0 (คอนคาเคฟ เนชั่นส์ ลีก)\n\n06/06/22 เสมอ อุรุกวัย 0-0 (กระชับมิตรทีมชาติ)\n\n01/06/22 ชนะ โมร็อกโก 3-0 (กระชับมิตรทีมชาติ)\n\n30/03/22 แพ้ คอสตาริกา 0-2 (กระชับมิตรทีมชาติ)\n\nรายชื่อผู้เล่นที่คาดว่าจะลงสนาม\n\nญี่ปุ่น (4-3-3) : ดาเนียล ชมิดท์ (GK) – มิกิ ยามาเนะ, ทาเกฮิโระ โทมิยาซุ, มายะ โยชิดะ, ยูโตะ นางาโตโมะ – วาตารุ เอ็นโดะ, เรโอะ ฮาตาเตะ, ไดอิจิ คามาดะ – ทาเคฟุสะ คุโบะ, ทาคูมิ มินามิโนะ, เคียวโกะ ฟุรุฮาชิ\n\nสหรัฐอเมริกา (4-3-3) : อีธาน ฮอร์วาธ (GK) – โจ สกัลลี่, วอล์คเกอร์ ซิมเมอร์แมน, เอริค พาล์มเมอร์-บราวน์, เซอร์จิโน่ เดสท์ – เวสตัน แม็คเคนนี่, ไทเลอร์ อดัมส์, เบรนเด้น แอรอนสัน – โจวานนี่ เรย์น่า, คริสเตียน พูลิซิช, มาลิก ทิลล์แม\n\nดูบอลสด ญี่ปุ่น พบ สหรัฐอเมริกา ลิงก์ดูบอลออนไลน์\n\nดูฟุตบอล ญี่ปุ่น-อเมริกา สด\n\nรายการ ฟุตบอลกระชับมิตร คู่ระหว่า ญี่ปุ่น พบ สหรัฐอเมริกา\n\nคู่ระหว่า ลิงก์ดูบอลสด คลิกที่นี่\n\nวันศุกร์ที่ 23 กันยายน 2565 เริ่มเตะ เวลา 19.25 น.\n\nสนาม ดุสเซลดอร์ฟ อารีน่า ประเทศเยอรมนี\n\nThaiger ฟันธง\n\nฝรั่งเศส ไม่ตัวเลือกอื่นนอกจากต้องชนะเท่านั้น หลัง 4 เกมก่อนหน้านี้ไม่ชนะใครเลย ส่วนทางด้าน ออสเตรีย ช่วงหลังก็ฟอร์มไม่ค่อยดีสักเท่าไรนัก เก็บได้เพียงแค่แต้มเดียวจาก 3 เกมล่าสุด อย่างไรก็ตามคาดว่าเกมนี้ทัพตราไก่จะปลดล้อคได้ในเกมนี้\n\nทรรศนะบอล กระชับมิตร\n\nญี่ปุ่น 1-1 สหรัฐอเมริกา",
    "SpaceX เสนอติดเน็ตดาวเทียมใน “รถโรงเรียน” ให้เด็กทำการบ้านระหว่างเดินทาง": "SpaceX ไอเดียเก๋ เสนอติดบริการอินเทอร์เน็ตผ่านดาวเทียมให้กับ “รถโรงเรียน” ในรัฐชนบทของสหรัฐอเมริกา ที่หลาย ๆ พื้นที่ยังไม่มีอินเทอร์เน็ตความเร็วสูงใช้งาน เพื่อให้เด็ก ๆ ได้มีเวลาทำการบ้านระหว่างเดินทาง และจะได้มีเวลาเล่นกับเพื่อนมากขึ้นตอนกลับถึงบ้านนั่นเอง\n\nเหตุที่เสนอให้มีการติดอินเทอร์เน็ตจากดาวเทียมในรถโรงเรียนนั้น SpaceX พบว่า เพราะเด็ก ๆ ต้องใช้เวลานั่งไปกลับเป็นเวลานาน ๆ อีกทั้งในพื้นที่ชนบทของสหรัฐอเมริกา ความเร็วของสัญญาณอินเทอร์เน็ตก็ไม่ได้ดีมากนัก หลายครอบครัวไม่มีอินเทอร์เน็ตความเร็วสูงใช้ เด็ก ๆ ที่ต้องส่งการบ้านออนไลน์จึงมักมีปัญหา ดังนั้น คงจะดีกว่า หากพวกเขามีอินเทอร์เน็ตความเร็วสูงในรถโรงเรียน เพื่อให้ทำการบ้านได้ในระหว่างเดินทาง\n\nภายในเอกสารโครงการของ SpaceX ที่ยื่นขอรับการสนับสนุนกับทาง The Federal Communications Commission (FCC) ยังระบุด้วยว่า มีเด็กในสหรัฐอเมริกาประมาณ 17 ล้านคนที่ไม่มีอินเทอร์เน็ตใช้งานที่บ้าน และ 1 ใน 3 ของเด็กที่ครอบครัวมีรายได้ต่ำ (ไม่ถึง 30,000 เหรียญสหรัฐต่อปี) ไม่สามารถเข้าถึงอินเทอร์เน็ตความเร็วสูงได้ ด้วยเหตุนี้ หากมีการสนับสนุนจากภาครัฐให้เด็กเข้าถึงอินเทอร์เน็ตได้มากขึ้น ทั้งจากที่บ้าน และระหว่างทางกลับบ้าน ก็น่าจะเพิ่มโอกาสในการเรียนให้กับเด็ก ๆ ได้นั่นเอง พร้อมบอกว่าผู้ช่วยที่เป็นไปได้มากที่สุดก็คือ Starlink บริการของ SpaceX\n\nทั้งนี้ ก่อนหน้าจะมาจับกลุ่มรถโรงเรียนในพื้นที่ห่างไกลของสหรัฐอเมริกา ทาง SpaceX ก็มีการเปิดตัวบริการอินเทอร์เน็ตความเร็วสูงบนเรือสำราญมาแล้วเช่นกัน เรียกว่ากำลังเดินหน้าขยายตลาดอินเทอร์เน็ตผ่านดาวเทียมกันอย่างต่อเนื่องเลยทีเดียว\n\nSource\n\nSource",
    "USTDA ช่วยไทยสู้มะเร็ง": "USTDA ช่วยไทยสู้มะเร็ง\n\nองค์การการค้าและการพัฒนาของสหรัฐอเมริกา (USTDA) ประกาศว่าได้มอบทุนช่วยเหลือแก่บริษัทอมตะ คอร์ปอเรชัน จำกัด (มหาชน) ของไทย เพื่อศึกษาความเป็นไปได้ในการพัฒนาศูนย์มะเร็งระดับภูมิภาคใน จ.ชลบุรี ความช่วยเหลือของ USTDA ในครั้งนี้จะขับเคลื่อนเป้าประสงค์ของ บมจ. อมตะ คอร์ปอเรชัน และประเทศไทยในการช่วยให้ผู้คนหลายแสนคนในภูมิภาคลุ่มน้ำโขงตอนล่างเข้าถึงการดูแลรักษามะเร็งระดับโลกได้\n\n“การปรับปรุงการเข้าถึงบริการด้านสุขภาพที่มีคุณภาพเป็นหนึ่งในประเด็นที่ USTDA ให้ความสำคัญในประเทศไทยและเขตเศรษฐกิจเกิดใหม่อื่น ๆ ทั่วโลก” อีโน ที. อีบอง ผู้อำนวยการ USTDA กล่าว “โครงการนี้จะช่วยให้บริษัทสหรัฐฯ มีโอกาสมากมายในการนำเสนอบรรดาเทคโนโลยีด้านสุขภาพที่ล้ำสมัยซึ่งศูนย์มะเร็งต้องการ”\n\nการศึกษาของ USTDA จะช่วยให้ บมจ. อมตะ คอร์ปอเรชัน มีข้อมูลและผลการวิเคราะห์ที่จำเป็นต่อการพัฒนาศูนย์มะเร็งแห่งใหม่ในระยะต่าง ๆ โดยศูนย์แห่งนี้จะช่วยผลักดันความมุ่งหมายของไทยในการเป็นศูนย์กลางทางการแพทย์ในเอเชียตะวันออกเฉียงใต้ อีกทั้งยังเป็นส่วนแรกของการพัฒนาโครงการ “เมดิทาวน์” แบบครบวงจรของอมตะด้วย\n\n“การสนับสนุนอย่างเต็มที่จาก USTDA ควรแก่เวลา เนื่องจากเป็นหมุดหมายสำคัญสู่การพัฒนาศูนย์กลางทางการแพทย์และชีววิทยาศาสตร์ของไทย ร่วมกับภาคีทางยุทธศาสตร์ของเรา นั่นคือ ศูนย์ความเป็นเลิศด้านชีววิทยาศาสตร์ (ทีเซลส์) และโรงพยาบาลศิริราช มหาวิทยาลัยมหิดล และเราตั้งตารอที่จะได้ร่วมงานกับภาคีศูนย์มะเร็งระดับโลกในสหรัฐฯ ด้วย” วิกรม กรมดิษฐ์ ประธาน บมจ. อมตะ คอร์ปอเรชัน กล่าว\n\nลีน่า อึ้ง ประธานเจ้าหน้าที่การลงทุน บมจ. อมตะ คอร์ปอเรชัน เสริมว่า “ศูนย์แห่งนี้จะให้บริการด้านการแพทย์ระดับโลกผ่านความร่วมมือระดับนานาชาติกับผู้นำอุตสาหกรรมด้านสำคัญ ๆ เช่น การผลิตยา อุปกรณ์ทางการแพทย์ และการวิจัย สหรัฐฯ มีความเป็นเลิศระดับสากลในฐานะผู้นำด้านสุขภาพและวิทยาศาสตร์เพื่อชีวิต โดยเฉพาะอย่างยิ่งในด้านพันธุกรรมบำบัดและเซลล์บำบัด การศึกษาครั้งนี้จะยกระดับความร่วมมือของเรากับผู้ให้บริการชั้นนำด้านการดูแลรักษามะเร็งของสหรัฐฯ เพื่อช่วยให้ผู้ป่วยมะเร็งในเอเชียเข้าถึงวิธีการรักษาใหม่ ๆ ได้มากขึ้น”\n\nอุปทูตรักษาการแทนเอกอัครราชทูตสหรัฐฯ ประจำประเทศไทย เกว็น คาร์ดโน กล่าวว่า “โรคระบาดใหญ่แสดงให้เราทั้งหลายเห็นแล้วว่า การให้การดูแลทางการแพทย์ต้องอาศัยความร่วมมือระหว่างประเทศในระดับสูงสุด และการดูแลผู้ป่วยมะเร็งก็เช่นเดียวกัน ด้วยการดำเนินงานผ่าน USTDA รัฐบาลสหรัฐฯ ภูมิใจที่ได้ทำงานร่วมกับไทยเพื่อส่งเสริมโซลูชันอันทันสมัยของสหรัฐฯ ในการดูแลรักษาโรคมะเร็งเพื่อเสริมสร้างระบบสุขภาพของไทย”\n\nความช่วยเหลือที่ USTDA มอบให้แก่ บมจ. อมตะ คอร์ปอเรชัน จะขับเคลื่อนหนึ่งในเสาหลักของกรอบความร่วมมือ Partnership for Global Infrastructure and Investment ภายใต้รัฐบาลไบเดน-แฮร์ริส ซึ่งมุ่งเสริมสร้างความมั่นคงด้านสุขภาพโลกผ่านการลงทุนในบริการสาธารณสุขที่เน้นผู้รับบริการ นอกจากนี้ ยังสนับสนุนนโยบายประเทศไทย 4.0 เพื่อฟื้นฟูโครงการพัฒนาพื้นที่ชายฝั่งทะเลตะวันออกของประเทศในพื้นที่ จ.ระยอง ชลบุรี และฉะเชิงเทรา\n\nบริษัทของสหรัฐฯ ที่สนใจส่งข้อเสนอสำหรับโครงการศึกษาความเป็นไปได้นี้ สามารถดูข้อมูลได้ที่ www.ustda.gov/work/bid-on-an-overseas-project",
    "ไม่ธรรมดา \"ออก้า\" ทีมชาติไทยอายุน้อยสุด ชิงแชมป์โลกเจ็ตสกี สหรัฐฯ": "เรียกได้ว่า “เล็กพริกขี้หนู” จริงๆ สำหรับ “น้องออก้า” (เด็กชายนครา ศิลาชัย) ลูกชายคนที่ 2 ของ พ่อเปิ้ล-นาคร กับแม่จูน-กษมา ศิลาชัย ที่จะเดินทางไปแข่งขันเจ็ตสกีชิงแชมป์โลก รายการ IJSBA World Finals ณ เมืองเลคฮาวาซู รัฐอริโซน่า ประเทศสหรัฐอเมริกา ระหว่างวันที่ 1-9 ตุลาคม 2565 โดย น้องออก้า นั้นเป็นนักแข่งขันที่อายุน้อยที่สุด ทั้งของรุ่น ทั้งในฐานะ “ทีมชาติไทย” และยังไปแข่งเป็นรุ่นที่อายุน้อยที่สุดในโลกด้วย ถือได้ว่าเป็นตัวแทนประเทศไทยเพียงหนึ่งเดียวของรุ่นนี้ ทั้งนี้ทางพ่อเปิ้ล และแม่จูน ก็ให้การสนับสนุน น้องออก้า อย่างถึงที่สุด และให้กำลังใจลูกชายอย่างสุดแรง\n\nโดย เปิ้ล เผยความรู้สึกในครั้งนี้ว่า “ผมภูมิใจในตัวเค้านะครับ คือไม่คิดว่าเค้าจะมาถึงจุดนี้ ได้เป็นนักกีฬาเจ็ตสกีทีมชาติไทย ไปแข่งขันกับนักแข่งขันชาวต่างชาติ ที่สำคัญคือเค้าเป็นนักแข่งที่อายุน้อยที่สุดในรุ่น ในทีม แล้วเค้าก็ค่อนข้างภูมิใจกับตรงนี้ด้วยที่ได้เป็นตัวแทนของคนไทยไปแข่งขัน เค้าบอกว่าเค้าจะเอาแชมป์มาให้ได้ แต่ผมกับจูนก็ไม่ได้กดดันเค้านะครับ ก็ปล่อยให้เป็นไปตามธรรมชาติ แต่ในใจถามว่าเกร็งมั้ย ลุ้นมั้ย ก็เหมือนคนเป็นพ่อเป็นทั่วไปก็ต้องลุ้นไปกับลูก แล้วก็ให้กำลังใจเค้าเยอะๆ ครับ บอกลูกว่า ป๊าอยู่กับออก้าตลอดนะ สู้ให้เต็มที่ ทำให้เต็มที่นะลูก”\n\nด้าน น้องออก้า ก็เผยความรู้สึกในการเตรียมตัวไปแข่งขันครั้งนี้ว่า “ซ้อมเยอะครับ อยากจะได้แชมป์กลับมาให้คนไทย เหนื่อยมั้ย ก็เหนื่อย แต่สนุกมากกว่า แล้วก็อยากทำให้ได้ ทำให้สำเร็จ ให้ป๊ากับแม่ภูมิใจ ส่วนเรื่องความกดดันก็ไม่เท่าไหร่ครับ รอลุ้นมากกว่าว่าผมจะทำได้หรือเปล่า ก็อยากให้คนไทยทุกคนช่วยเป็นกำลังใจให้ผมด้วยนะครับ”\n\nอ้อนกันขนาดนี้แฟนๆ ชาวไทยต้องส่งแรงใจไปเชียร์น้องออก้ากันเยอะๆ แล้วนะจ้ะ\n\nโดยเมื่อปีที่แล้ว ออก้า ได้สร้างสถิติเป็นเด็กอายุน้อยที่ขี่เจ็ตสกีข้ามอ่าวไทยเป็นคนแรกของโลก ที่ “น้องออก้า” ขี่เจ็ตสกีออกจากฝั่งทะเลพัทยาข้ามอ่าวไทยไปถึงทะเลหัวหิน เมื่อวันที่ 28 กุมภาพันธ์ 2021 ขับเจ็ตสกีข้ามอ่าวไทยใช้เวลาขับจบที่ 5.49 ชั่วโมง ทำให้ “น้องออก้า” กลายเป็นเด็กไทยอายุน้อยที่สุดในประเทศที่ขี่เจ็ตสกีข้ามอ่าวไทยได้สำเร็จด้วยอายุแค่ 9 ขวบเท่านั้น",
    "“เปลี่ยนร่างมนุษย์ให้กลายเป็นดิน” กฎหมายใหม่รัฐแคลิฟอร์เนีย พิธีศพที่เป็นมิตรกับสิ่งแวดล้อม": "รัฐแคลิฟอร์เนีย ประเทศสหรัฐอเมริกาได้มีการผ่านร่างกฎหมายที่อนุญาตให้เพื่อเป็นทางเลือกให้ครอบครัวได้มีการจัดการกับศพแบบใหม่ เพิ่มเติมจากทางเลือกในการฝังหรือเผา ซึ่งทางเลือกนี้ถือได้ว่าพิธีศพที่เป็นมิตรกับสิ่งแวดล้อมการทำพิธีศพโดยทั่วๆไปนั้น ส่วนมากจะมีวิธีการ \"หรือซึ่งการเผานั้นก่อจะให้เกิดก๊าซเรือนกระจกที่เป็นมลพิษต่อสิงแวดล้อมและสร้างผลกระทบต่อชั้นบรรยากาศต่อโลก ส่วนการฝังนั้นก็เป็นทางเลือกที่มีค่าใช้จ่ายสูง ในการหาพื้นที่โลงศพเป็นภาระของคนในครอบครัว วิธีการปล่อยให้ศพย่อยสลายอย่างเป็นตามระบบของธรรมชาติจึงเป็นทางออกหนึ่งเป็นมิตรกับสิ่งแวดล้อมปัจจุบันมีบริษัทจัดการพิธีศพจำนวนมากในประเทศสหรัฐอเมริกา ได้เปิดรับจัดการศพให้กลายเป็นดิน โดยมีขั้นตอนจะเป็นการบรรจุศพลงในโลงเหล็กและใส่วัสดุย่อยสลายได้ เช่น เศษไม้ ดอกไม้ หลังจากนั้นจะปล่อยให้กระบวนการย่อยสลายจะเสร็จสิ้น โดยใช้เวลาประมาณ 60 วัน เมื่อครบกำหนดแล้วทางบริษัทก็จะนำดินที่ได้ส่งคืนให้กับญาติๆ และราคาในการจัดการศพวิธีนี้พอๆ กับการเผา แต่จะถูกกว่าการฝัง ทำให้เป็นตัวเลือกที่ดีสำหรับครอบครัวที่มีงบน้อย หรือครอบครัวที่รักการรักษาสิ่งแวดล้อมกฎหมายเปลี่ยนร่างมนุษย์ให้กลายเป็นดินถือได้ว่าเป็นรัฐที่ 5 ของสหรัฐอเมริกาที่ผ่านกฎหมายลักษณะนี้ ก่อนหน้านี้มีอีก 4 รัฐคือซึ่งปัจจุบันตลาดการจัดการศพแบบย่อยสลายกำลังเติบโตขึ้นเรื่อยๆ และมีอีกหลายรัฐต้องการให้ผ่านกฎหมายลักษณะนี้: theguardian.com / FB - 3WheelsUncle",
    "สหรัฐฯ ประกาศเตือนถึงหายนะครั้งใหญ่ หากรัสเซียตัดสินใจใช้อาวุธนิวเคลียร์ในสงครามยูเครน – THE STANDARD": "วานนี้ (25 กันยายน) ทางการสหรัฐอเมริกาประกาศเตือนถึงผลลัพธ์ร้ายแรงที่จะเกิดขึ้นตามมา หากกองทัพรัสเซียตัดสินใจใช้อาวุธนิวเคลียร์ในสงครามกับประเทศเพื่อนบ้านอย่างยูเครน หลังจากประกาศจะปกป้องดินแดนยูเครนที่ลงประชามติขอแยกตัวและจะขอเข้าเป็นส่วนหนึ่งของรัสเซีย ซึ่งคาดว่าจะประกาศผนวกรวมดินแดนอย่างเป็นทางการในอนาคตอันใกล้นี้\n\nการผนวกรวมดินของรัสเซียในครั้งนี้จะเพิ่มโอกาสการเผชิญหน้ากับกองทัพ NATO มากยิ่งขึ้น พร้อมมีแนวโน้มจะยกระดับให้สงครามที่ยืดเยื้อมานานถึง 7 เดือนนี้ กลายเป็นสงครามเต็มรูปแบบที่มีกำลังพลและสรรพกำลังเพิ่มมากขึ้น และขยายขอบเขตของการทำสงครามมากยิ่งขึ้น\n\nทางด้าน เจค ซัลลิแวน ที่ปรึกษาด้านความมั่นคงของทำเนียบขาวระบุว่า “หากรัสเซียล้ำเส้นจะมีหายนะครั้งใหญ่เกิดขึ้นตามมากับรัสเซีย สหรัฐอเมริกาจะตอบโต้อย่างเด็ดขาด”\n\nทางการรัสเซียจะใช้วิธีการเดียวกับที่เคยผนวกรวมแหลมไครเมียของยูเครนเข้าเป็นส่วนหนึ่งของตนเมื่อปี 2014 โดยพยายามจะอ้างความชอบธรรมว่าตนเองมีสิทธิปกป้องและผนวกรวมดินแดนเหล่านั้น โดยอาศัยผลการลงประชามติ แม้จะมิชอบด้วยกฎหมายและไม่ได้ยอมรับจากรัฐบาลยูเครนและประชาคมโลกแต่อย่างใด\n\nบทความเกี่ยวข้อง:\n\nแฟ้มภาพ: Alex Wong / Getty Images\n\nอ้างอิง:",
    "\"สิงคโปร์\" แซงหน้าฮ่องกง \"ศูนย์กลางทางการเงิน\" เบอร์ 1 เอเชีย": "สำนักข่าวบลูมเบิร์กรายงานเมื่อวันที่ 23 กันยายน 2565 ว่า ตามราย Global Financial Centres Index (GFCI) ซึ่งรวบรวมโดย Think Tanks Z/Yen Partners และ China Development Institute จัดอันดับศูนย์กลางทางการเงิน 119 แห่ง และใช้ข้อมูลที่รวบรวมจากผู้เชี่ยวชาญด้านบริการทางการเงินหลายพันรายในการตอบแบบสอบถามออนไลน์ โดยได้จัดอันดับให้นิวยอร์กเป็นศูนย์กลางการเงินอันดับ 1 ของโลก\n\n\n\nรองลงมา อันดับ 2 เป็นลอนดอน ขณะที่สิงคโปร์ได้แซงหน้าฮ่องกงเป็นศูนย์กลางทางการเงินเป็นอันดับ 3 ของโลก และเป็นอันดับ 1 ของเอเชีย ส่วนฮ่องกงตกมาอยู่อันดับที่ 4 เนื่องจากได้รับผลกระทบจากมาตรการควบคุมโควิด-19 ที่เข้มงวด และการย้ายถิ่นฐานของบรรดาผู้เชี่ยวชาญ และอันดับที่ 5 เป็นของซานฟรานซิสโก\n\nทั้งนี้ฮ่องกงกำลังดิ้นรนเพื่อฟื้นฟูบทบาทของตนในฐานะศูนย์กลางการเงินระดับโลก เนื่องจากยังคงเดินตามผู้นำของจีนในการพยายามควบคุมผู้ติดเชื้อโควิด-19 ให้น้อยที่สุด ในขณะที่ประเทศอื่นๆ ทั่วโลกที่ได้เปิดพรมแดนแล้ว\n\nขณะที่การประชุมสุดยอดนายธนาคารระดับโลกในเดือนพฤศจิกายน ซึ่งออกแบบมาเพื่อฟื้นฟูความเชื่อมั่นในเมือง ได้รับคำมั่นสัญญาจากบริษัทชั้นนำ 20 แห่งเพื่อส่งผู้บริหารระดับสูง แต่ความไม่แน่นอนเกี่ยวกับการผ่อนคลายกฎการกักกัน ซึ่งทำให้จำนวนนักท่องเที่ยวอยู่ในระดับต่ำ ยังคงคุกคามที่จะส่งผลกระทบต่อผู้มาใช้บริการ\n\nในทางกลับกันสิงคโปร์คาดว่าจะมีผู้เยี่ยมชมมากกว่า 4 ล้านคนในปี 2565 จากการจัดกิจกรรมต่างๆ ทั้งการประชุมสุดยอด Milken Institute Asia, การประชุม Forbes Global CEO และ Singapore Grand Prix จะช่วยยกระดับเมืองเป็นสถานที่ท่องเที่ยว\n\nส่วนเมืองต่างๆ ของจีนอย่างเซี่ยงไฮ้ ปักกิ่ง และเซินเจิ้น ต่างยังคงติดอยู่ใน 10 อันดับแรกของ GFCI แม้ว่าจะมีมาตรการบรรเทาผลกระทบจากโควิด-19\n\nทั้งนี้รายชื่อศูนย์การเงินชั้นนำ 20 อันดับแรกดังนี้\n\n1.นิวยอร์ก สหรัฐอเมริกา\n\n2.ลอนดอน สหราชอาณาจักร\n\n3.สิงคโปร์\n\n4.ฮ่องกง\n\n5.ซานฟรานซิสโก สหรัฐอเมริกา\n\n6.เซียงไฮ้ จีน\n\n7.ลอสแองเจลิส สหรัฐอเมริกา\n\n8.ปักกิ่ง จีน\n\n9.เซินเจิ้น จีน\n\n10.ปารีส ฝรั่งเศส\n\n11.โซล ประเทศเกาหลีใต้\n\n12.ชิคาโก สหรัฐอเมริกา\n\n13.ซิดนีย์ ออสเตรเลีย\n\n14.บอสตัน สหรัฐอเมริกา\n\n15.วอชิงตัน ดี.ซี. สหรัฐอเมริกา\n\n16.โตเกียว ญี่ปุ่น\n\n17.ดูไบ สหรัฐอาหรับเอมิเรตส์\n\n18.แฟรงก์เฟิร์ต เยอรมนี\n\n19.อัมสเตอร์ดัม เนเธอร์แลนด์\n\n20.เจนีวา สวิตเซอร์แลนด์\n\n\n\n\n\nอ้างอิง : https://www.bloomberg.com/news/articles/2022-09-23/singapore-overtakes-hong-kong-in-world-financial-centers-ranking",
    "โปรจีน คว้าแชมป์ LPGA ระเบิดฟอร์ม เบียดเอาชนะคู่แข่งจาก USA": "26 ก.ย.65 - ตีระเบิดฟอร์ม โปรกอล์ฟสาวไทย แต่ชื่อ “จีน” โปรจีน อาฒยา สร้างชื่อคว้าแชมป์ LPGA รายการที่ 2 ของปี เบียดชนะคู่แข่งจากสหรัฐอเมริกา คว้าเงินรางวัล 12 ล้านบาท\n\n\n\n\n\nเป็นโปรกอล์ฟไทย แต่ชื่อจีน “โปรจีน อาฒยา ฐิติกุล โปรกอล์ฟสาว ขวัญใจแฟนกอล์ฟชาวไทยคนล่าสุด สร้างผลงานยอดเยี่ยมต่อเนื่อง คว้าแชมป์แอลพีจีเอ ทัวร์ รายการวอลมาร์ท เอ็นดับเบิลยู อาร์คันซอ แชมเปียนชิพ (NW Arkansas Championship ที่ Pinnacle Country Club) รัฐอาร์คันซอ ประเทศสหรัฐอเมริกา มาได้สำเร็จ\n\n•\n\n“โปรจีน” ออกสตาร์ตวันสุดท้ายด้วยการเป็นผู้นำ โดยในวันที่2 เก็บเพิ่มได้อีก 3 อันเดอร์พาร์ 68 รวมสามวันจบที่ 17 อันเดอร์พาร์ 196 เท่ากับ ดาเนียลเล คัง โปรชาวอเมริกัน ที่ทำ 7 อันเดอร์พาร์ 64 ในวันสุดท้าย ทำให้ต้องตัดสินแชมป์ด้วยการเล่นเพลย์ออฟ\n\n•\n\nซึ่งในการเพลย์ออฟหลุมที่ 2 “โปรจีน” เก็บเบอร์ดี้ได้ ขณะที่ คัง ทำได้เพียงแค่พาร์ ส่งผลให้ “โปรจีน อาฒยา ฐิติกุล” โปรกอล์ฟสาวชาวไทย คว้าชัยชนะ ได้แชมป์รายการนี้ไปครอง และกลายเป็นแชมป์แอลพีจีเอ รายการที่ 2 ต่อจากแชมป์เจทีบีซี คลาสสิก ช่วงต้นปีที่ผ่านมา รับเงินรางวัล 345,000 เหรียญสหรัฐฯ หรือประมาณ 12.8 ล้านบาท โดยขณะนี้โปรจีน มีคะแนนมะสมเป็นนักกอล์ฟสาวมืออันดับ 5 ของโลก\n\n•\n\nส่วน “โปรแหวน พรอนงค์ เพชรล้ำ” ทำผลงานได้ดีที่สุด จบด้วยอันดับ 4 ด้วยสกอร์รวม 14 อันเดอร์พาร์ 199 และ“โปรจัสมินธิฎาภา สุวัณณะปุระ” จบอันดับ 29 ร่วม ด้วยสกอร์รวม 9 อันเดอร์พาร์ 204",
    "นักลงทุนชื่อดังชี้! ซื้อคริปโตได้เมื่อ FED เลิกขึ้นดอกเบี้ย โดย Cryptosiam": "นักลงทุนชื่อดังชี้! ซื้อคริปโตได้เมื่อ FED เลิกขึ้นดอกเบี้ย\n\nJeffrey Gundlach มหาเศรษฐีและนักลงทุนผู้ได้ฉายาว่าเป็นราชาพันธบัตร ได้ออกมาแชร์มุมมองเกี่ยวกับการซื้อเหรียญคริปโตเคอร์เรนซี่เอาไว้อย่างน่าสนใจ\n\nแนวทางการซื้อคริปโต\n\nเขาได้แชร์มุมมองว่า ควรที่จะซื้อบิทคอยน์เมื่อไร โดยเขามองว่า จะต้องมาดูทิศทางการดำเนินการของธนาคารกลางของประเทศสหรัฐอเมริกาเป็นสำคัญ เมื่อไรก็ตามที่เริ่มมีความเสี่ยงที่จะเกิดภาวะเงินฝืดเพิ่มสูงขึ้น นั่นก็หมายความว่าตลาดหุ้นเริ่มเข้าสู่ภาวะหมีแล้ว\n\nเขาได้ให้สัมภาษณ์เรื่องนี้เอาไว้ผ่านทางสำนักข่าว CNBC เมื่อเขาถูกถามว่า มันถึงเวลาที่จะต้องซื้อเหรียญคริปโตเคอร์เรนซี่ในเวลานี้แล้วหรือยัง เขาตอบว่ายังไม่ควรที่จะซื้อในเวลานี้ เขาเน้นย้ำว่าพื้นที่คริปโตเคอร์เรนซี่จะเริ่มกลับมาคึกคักอีกครั้งหากว่าธนาคารกลางของประเทศสหรัฐอเมริกาได้ทำการปรับเปลี่ยนนโยบายจากการขึ้นอัตราดอกเบี้ยและเริ่มให้นโยบายเสรีทางด้านการเงินอย่างจริงจัง โดยเขามองว่า การทำแบบนี้ของธนาคารกลางสหรัฐอเมริกาทำให้คนส่วนใหญ่รู้สึกหวาดกลัวว่า เศรษฐกิจจะเข้าสู่ภาวะถดถอย\n\nเตรียมรับแรงกระแทก\n\nเช่นเดียวกันซีอีโอของบริษัท Doubleline ได้ตั้งข้อสงสัยเกี่ยวกับความเสี่ยงที่ประเทศจะเข้าสู่ภาวะเงินฝืดแทนเรื่องของเงินเฟ้อ เขามองว่าเงินฝืดเป็นภัยคุกคามสำคัญที่จะทำให้เศรษฐกิจและตลาดของประเทศสหรัฐอเมริกาอย่างรุนแรง หากเป็นอย่างนั้นจริง เขาแนะนำว่านักลงทุนจะต้องเตรียมรับแรงกระแทกจากการที่ตลาดหุ้นเริ่มเข้าสู่ภาวะหมีอย่างจริงจังแล้ว และเขาคาดการณ์ว่า ดัชนี S&P 500 มีแนวโน้มที่จะปรับตัวลดลง 20 เปอร์เซ็นต์ในช่วงกลางเดือนตุลาคมที่จะมาถึงนี้\n\nความเสี่ยงจากภาวะเงินฝืดนี้ ทำให้เขามองว่า นักลงทุนควรที่จะหันมาลงทุนกับพันธบัตรสหรัฐอเมริกาในระยะยาวเพื่อรองรับแรงกระแทกจากวิกฤตเศรษฐกิจที่เกิดขึ้นในอนาคต\n\nกดอ่านข่าวต่อที่ CryptoSiam",
    "“วราวุธ” ต้อนรับ “รัฐมนตรีช่วยฯ พลังงาน สหรัฐอเมริกา”": "“วราวุธ” ต้อนรับ “รัฐมนตรีช่วยฯ พลังงาน สหรัฐอเมริกา” หารือความร่วมมือแก้ไขปัญหาภาวะโลกร้อน ด้วยการเปลี่ยนผ่านไปสู่พลังงานสะอาด\n\nวันนี้ (31 สิงหาคม 2565) เวลา 16.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ให้การต้อนรับ และร่วมหารือกับ นายเดวิด เติร์ก (Mr. David Turk) รัฐมนตรีช่วยว่าการกระทรวงพลังงาน แห่งสหรัฐอเมริกา และคณะ โดยมี นายจตุพร บุรุษพัฒน์ ปลัดกระทรวงฯ และผู้แทนจากสำนักงานนโยบายและแผนทรัพยากรธรรมชาติและสิ่งแวดล้อม และองค์การบริหารจัดการก๊าซเรือนกระจก (องค์การมหาชน) เข้าร่วมด้วย ณ ห้องประชุม ชั้น 20 อาคารกระทรวงทรัพยากรธรรมชาติและสิ่งแวดล้อม\n\nโดยทั้งสองฝ่ายได้หารือถึงความร่วมมือในการแก้ไขปัญหาการเปลี่ยนแปลงสภาพภูมิอากาศในภาคพลังงาน ได้แก่ การเปลี่ยนผ่านไปสู่พลังงานสะอาด พลังงานหมุนเวียน พลังงานทางเลือก ซึ่งจะสนับสนุนให้ประเทศไทยสามารถบรรลุตามเป้าหมายความเป็นกลางทางคาร์บอน ภายในปี ค.ศ. 2050 และการปล่อยก๊าซเรือนกระจกสุทธิเป็นศูนย์ ภายในปี ค.ศ. 2065 ผ่านการสนับสนุนทางด้านการเงิน การถ่ายทอดเทคโนโลยี และการสร้างขีดความสามารถ",
    "GULF รุกลงทุนในสหรัฐอเมริกา ซื้อหุ้น 49 % โครงการโรงไฟฟ้าก๊าซธรรมชาติ Jackson ในรัฐอิลลินอยส์ เสริมความแข็งแกร่งธุรกิจพลังงาน": "\n\nบริษัท กัลฟ์ เอ็นเนอร์จี ดีเวลลอปเมนท์ จำกัด (มหาชน) (GULF) ส่งบริษัทย่อย Gulf Energy USA ลงนามในสัญญาซื้อขายหุ้น กับกลุ่ม J-POWER เพื่อซื้อหุ้นในโครงการโรงไฟฟ้าก๊าซธรรมชาติ Jackson ขนาดกำลังการผลิต 1,200 เมกะวัตต์ ในสัดส่วน 49% หรือคิดเป็นมูลค่าการลงทุนทั้งสิ้นจำนวนกว่า 400 ล้านดอลลาร์สหรัฐ (ประมาณ 15,000 ล้านบาท) คาดเข้าถือหุ้นอย่างเป็นทางการภายในเดือนธันวาคม 2565\n\nโครงการโรงไฟฟ้าก๊าซธรรมชาติ Jackson ตั้งอยู่ในเขตวิลล์ รัฐอิลลินอยส์ ประเทศสหรัฐอเมริกา มีขนาดกำลังการผลิต 1,200 เมกะวัตต์ ได้เปิดดำเนินการเชิงพาณิชย์ไปเมื่อวันที่ 4 พฤษภาคม 2565 เพื่อจำหน่ายไฟฟ้าให้กับโครงข่ายระหว่างเพนซิลเวเนีย-นิวเจอร์ซีย์-แมริแลนด์ (Pennsylvania-New Jersey-Maryland Interconnection: PJM)\n\nโดย PJM เป็นตลาดซื้อขายไฟฟ้าแบบเสรี (Merchant Market) ที่มีความมั่นคงและมีความต้องการใช้ไฟฟ้าสูงที่สุดในประเทศสหรัฐอเมริกา ครอบคลุมพื้นที่ทั้งหมด 13 รัฐ ได้แก่ เดลาแวร์ อิลลินอยส์ อินดิแอนา เคนทักกี แมริแลนด์ มิชิแกน นิวเจอร์ซีย์ นอร์ทแคโรไลนา โอไฮโอ เพนซิลเวเนีย เทนเนสซี เวอร์จิเนีย เวสต์เวอร์จิเนีย และเขตปกครองพิเศษโคลัมเบีย (District of Columbia) โครงการ Jackson มีสัญญาซื้อขายก๊าซธรรมชาติจากผู้ให้บริการก๊าซธรรมชาติรายใหญ่และเชื่อมต่อกับท่อก๊าซหลักถึง 3 เส้น ทำให้สามารถจัดหาเชื้อเพลิงให้กับโครงการได้อย่างพอเพียงในระยะยาว\n\nนางสาวยุพาพิน วังวิวัฒน์ ประธานเจ้าหน้าที่บริหารด้านการเงิน GULF กล่าวว่า “การลงทุนในโครงการ Jackson ถือเป็นจุดเริ่มต้นของ GULF ในการเข้าสู่ตลาดพลังงานของสหรัฐอเมริกา โดยโครงการนี้ถือหุ้นทั้งหมดโดย Jackson Partners ภายใต้กลุ่ม J-POWER ซึ่งเป็นหนึ่งในผู้ผลิตไฟฟ้าอิสระรายใหญ่ที่สุดของโลก รวมทั้งเป็นพันธมิตรที่แข็งแกร่งของบริษัทมามากกว่า 20 ปี และเป็นผู้ร่วมทุนในโครงการโรงไฟฟ้าก๊าซธรรมชาติในกลุ่ม Gulf JP ซึ่งเป็นโรงไฟฟ้า IPP โรงแรก ๆ ของบริษัท GULF\n\nเชื่อมั่นว่าด้วยประสบการณ์ของเราในการพัฒนาโรงไฟฟ้าก๊าซธรรมชาติในประเทศไทยมายาวนาน จะสามารถนำเทคโนโลยีและความเชี่ยวชาญมาช่วยกันบริหารจัดการโครงการ Jackson ร่วมกับ J-Power ได้เป็นอย่างดี นอกจากนี้ ประเทศสหรัฐอเมริกายังมีความต้องการใช้ไฟฟ้าเพิ่มขึ้นเรื่อย ๆ GULF จึงเล็งเห็นโอกาสที่จะเข้าไปพัฒนาโครงการโรงไฟฟ้าอื่น ๆ รวมถึงการพิจารณาความเป็นไปได้ในการร่วมลงทุนกับพันธมิตรต่าง ๆ รวมถึง J-Power ที่อยู่ระหว่างการพัฒนาโครงการโรงไฟฟ้าพลังงานหมุนเวียนในสหรัฐอเมริกาอีกด้วย”\n\nทั้งนี้ การลงทุนดังกล่าวยังเป็นไปตามแผนการดำเนินงานของบริษัทที่จะยกระดับความมั่นคงด้านพลังงานด้วยการผลิตไฟฟ้าที่มีเสถียรภาพ และต้นทุนต่ำในช่วงการเปลี่ยนผ่านพลังงาน (Energy Transition) ไปสู่สังคมคาร์บอนต่ำ เนื่องจากโครงการ Jackson เป็นโรงไฟฟ้าพลังความร้อนร่วม (Combined-Cycle Gas Turbine) ที่ใช้เทคโนโลยีทันสมัย มีประสิทธิภาพสูงที่สุด และเป็นโรงไฟฟ้าก๊าซธรรมชาติที่ปล่อยก๊าซเรือนกระจกต่ำที่สุดในประเทศสหรัฐอเมริกา โดยโครงการ Jackson ได้เปิดดำเนินการเชิงพาณิชย์เป็นที่เรียบร้อยแล้ว ทำให้บริษัทสามารถรับรู้ผลประกอบการได้ทันที",
    "นักลงทุนอเมริกันเตรียมยกทีมการค้าบุกไทย ปลายปีนี้": "นายดอน ปรมัตถ์วินัย รองนายกรัฐมนตรีและรัฐมนตรีว่าการกระทรวงการต่างประเทศของไทย เข้าร่วมการหารือและรับประทานอาหารค่ำ ร่วมกับนักธุรกิจสภาธุรกิจสหรัฐอเมริกา-อาเซียน หรือ(U.S.-ASEAN Business Council: USABC) ซึ่งเป็นส่วนหนึ่งในภารกิจคู่ขนานระหว่างการเดินทางเข้าร่วมการประชุมสมัชชาใหญ่แห่งสหประชาชาติสมัยสามัญครั้งที่ 77 ที่นครนิวยอร์กเมื่อวันที่ 22 กันยายนที่ผ่านมา โดยมีกลุ่มนักธุรกิจชาวสหรัฐฯจากหลายภาคส่วน เดินทางเข้าร่วมแลกเปลี่ยนพูดคุยกับคณะผู้แทนภาครัฐจากประเทศไทย\n\nนายธานี แสงรัตน์ อธิบดีกรมสารนิเทศ กระทรวงการต่างประเทศของไทย ให้สัมภาษณ์กับ 'วีโอเอ ไทย' ว่า เป็นเรื่องสำคัญที่ได้มีโอกาสสร้างความเชื่อมั่นให้กลุ่มธุรกิจ ทั้งในภาคการค้าการบริการ การขนส่ง การเชี่อมโยงดิจิทัล ห่วงโซ่อุทาน รวมทั้งด้านเวชภัณฑ์สุขภาพ ขณะที่การพบปะในครั้งนี้ ส่วนใหญ่จะเป็นกลุ่มนักธุรกิจสหรัฐฯที่สนใจการลงทุนภาคพลังงาน ซึ่งกำลังเป็นหนึ่งทิศทางสำคัญในการพัฒนาในอนาคต\n\n“วันนี้ที่มาส่วนใหญ่เป็นพลังงานก็แต่เป็นพลังงานในหลายๆมิตินะครับไม่ว่าจะเป็นเรื่องของการเชิญชวนให้ประเทศไทยรัฐบาลไทยเริ่มใช้คือการใช้ปรับปรุงโครงสร้างตึกอาคารบ้านเรือนตามกฎระเบียบของไทยเองนะครับให้ประหยัดพลังงานมากยิ่งขึ้นเป็นมิตรกับสิ่งแวดล้อมมากขึ้น” นายธานี กล่าวกับ 'วีโอเอ ไทย'\n\nอธิบดีกรมสารนิเทศ กระทรวงการต่างประเทศย้ำด้วยว่า มีสัญญานที่ดี ที่จะได้เห็นกลุ่มธุรกิจในสหรัฐฯ เตรียมเดินทางไปเมืองไทยในช่วงปลายปีนี้เพื่อสานต่อและประสานลู่ทางความสัมพันธ์เพื่อการลงุทนในไทยหลังวิกฤตโควิด-19 ผ่านพ้น\n\n“ภาคเอกชนของสหรัฐมีความรู้สึกตื่นเต้นนะครับเป็นห่วงมากที่ภูมิภาค และประเทศไทยของเราเปิดตัวแล้วนะครับหลังจากโควิด-19 ..ทุกคนก็มุ่งหวังนะครับตื่นเต้นกันที่จะเดินทางกลับประเทศไทยในเดือนพฤศจิกายนนี้นะครับหลังการประชุมเอเปค ทาง USABC (สภาธุรกิจสหรัฐอเมริกา-อาเซียน และ สภาหอการค้าสหรัฐฯ (USCC) จะจัดคณะใหญ่เลยนะกลับไปบุกประเทศไทยเลยเพื่อส่งเสริมความร่วมมือทางด้านการค้าการลงทุนกับเรา ทั้งพลังงาน สาขาสุขภาพ แล้วก็อีกหลายสาขานะครับ มีโอกาสทางด้านการค้าการลงทุนด้ารสาขาพลังงานค่อนข้างมากในประเทศไทยเพราะประเทศไทยเราก็มีความจำเป็นในการที่ต้องพึ่งพาด้านพลังงานจากนอกประเทศ” อธิบดีกรมสารนิเทศ เปิดเผย\n\nก่อนหน้านี้ กระทรวงการต่างประเทศของไทยเปิดเผยว่า นายดอน ปรมัตถ์วินัย รองนายกรัฐมนตรีและรัฐมนตรีว่าการกระทรวงการต่างประเทศ ยังได้ร่วมเป็นเจ้าภาพการหารือของกลุ่มประเทศให้บริการหลักประกันสุขภาพทั่วหน้าและสุขอนามัยโลก หรือ Group of Friends of Universal Health Coverage and Global Health ที่จัดขึ้นเป็นครั้งที่ 3 ร่วมกับผู้อำนวยการองค์การอนามัยโลก สหพันธ์สภากาชาดและสภาเสี้ยววงเดือนแดงระหว่างประเทศ โดยเน้นย้ำการหารือเกี่ยวกับผลกระทบของโควิด-19 ต่อการให้บริการด้านสาธารณสุขภายใต้หลักประกันสุขภาพถ้วนหน้า (UHC) ความร่วมมือในการฟื้นฟูเศรษฐกิจและสังคม การเร่งความคืบหน้าด้าน UHC ตลอดจนการระบุวิสัยทัศน์ร่วมของกลุ่มฯ เพื่อส่งเสริมสุขภาพของประชาชนทุกคนและความมั่นคงด้านสุขภาพระดับโลก ซึ่งไทยเป็นหนึ่งในประเทศที่มีบทบาทโดดเด่นในมาตรฐานนโยบายสุขภาพในอันดับต้นๆของโลก จึงได้เป็นตัวอย่าง และนำบทเรียน แบ่งปันกับประชาคมระหว่างประเทศในโอกาสนี้ด้วย",
    "สื่อเผย ‘ไบเดน’ ไม่มาร่วมประชุมเอเปค ‘ดอน’ ชี้ยังอยู่ระหว่างประสานงาน": "สื่อเผย ‘ไบเดน’ ไม่มาร่วมประชุมเอเปค ‘ดอน’ ชี้ยังอยู่ระหว่างประสานงาน\n\nไทยพีบีเอสเวิลด์รายงานว่าประธานาธิบดี โจ ไบเดน ของสหรัฐอเมริกา จะไม่เดินทางมาเข้าร่วมประชุมผู้นำเขตเศรษฐกิจเอเปค ที่กรุงเทพฯ ซึ่งจะมีขึ้นในระหว่างวันที่ 18-19 พฤศจิกายนนี้ เนื่องจากเหตุผลทางด้านครอบครัว\n\nทั้งนี้ ทำเนียบขาวเพิ่งมีการแจ้งเรื่องดังกล่าวให้กับสถานเอกอัครราชทูตไทยในกรุงวอชิงตัน ดีซี ทราบว่ารองประธานาธิบดีคามาลา แฮร์ริส จะเป็นหัวหน้าคณะผู้แทนสหรัฐในการเข้าร่วมการประชุมดังกล่าวแทน โดยนางแฮร์ริสจะบินตรงมายังกรุงเทพเพื่อเข้าร่วมการประชุมสุดยอดเอเปคเป็นเวลา 2 วันดังกล่าว\n\nไทยพีบีเอสรายงานโดยอ้างแหล่งข่าวว่า ไบเดนจะเดินทางไปเข้าร่วมการประชุมสุดยอดจี 20 ที่เกาะบาหลีของอินโดนีเซียระหว่างวันที่ 15-16 พฤศจิกายน จากนั้นจะบินตรงกลับไปยังกรุงวอชิงตัน โดยก่อนหน้านี้ผู้นำสหรัฐมีแผนที่จะเดินทางมายังกรุงเทพเป็นเวลา 1 วันเพื่อเข้าร่วมการประชุมสุดยอดเอเปค\n\nด้านนายดอน ปรมัตถ์วินัย รองนายกรัฐมนตรีและรัฐมนตรีว่าการกระทรวงการต่างประเทศ ซึ่งอยู่ระหว่างการเดินทางมาเข้าร่วมประชุมสมัชชาสหประชาชาติสมัยที่ 77 ที่นครนิวยอร์ก สหรัฐอเมริกา ตอบคำถามผู้สื่อข่าวกรณีมีรายงานว่า นายไบเดนประธานาธิบดีสหรัฐได้แจ้งว่าจะไม่เดินทางมาเข้าร่วมประชุมผู้นำเอเปคในไทยในเดือนพฤศจิกายนนี้ เนื่องจากติดภารกิจภายในครอบครัวว่า ขณะนี้เรื่องดังกล่าวยังอยู่ระหว่างการประสานงาน",
    "ย้ายประเทศ : ช่างภาพหญิงไทย ที่ถ่ายภาพให้กับสื่อชั้นนำของอเมริกา": "จ﻿ากหญิงสาวผู้หลงใหลในภาพ สู่ช่างภาพมืออาชีพที่สื่ออเมริกันวางใจ\n\n24 กันยายน 2022\n\nนภสินธุ์ สามแก้วแจ่ม\n\nผู้สื่อข่าวบีบีซีไทย\n\nที่มาของภาพ, Jutharat Pinyodoonyachet คำบรรยายภาพ, ปูเป้–จุฑารัตน์ ภิญโญดุลยเจต ช่างภาพหญิงไทยในนิวยอร์ก\n\n\"ถ้าเราไม่ผ่านจุดนั้นมา เราก็จะไม่รู้ว่าที่ที่เราอยู่ มันดีกว่าขนาดไหน\" ปูเป้-จุฑารัตน์ ภิญโญดุลยเจต ช่างภาพหญิงไทยอนาคตไกล วัย 30 ปี พูดถึงชีวิตในมหานครนิวยอร์กในปัจจุบัน ภายหลังเดินจากประเทศไทยเพื่อมาหาอนาคตใหม่ที่ดีกว่า\n\nปูเป้ ขวนขวายหาโอกาส พิสูจน์ตัวเอง จนมีชื่อเสียง มีผลงานภาพถ่ายในสื่อระดับชาติ และนานาชาติในสหรัฐอเมริกา เช่น วอชิงตันโพสต์ นิวยอร์กไทมส์ วอลล์สตรีทเจอร์นัล และอีกหลายแห่ง\n\nกว่าจะมาเป็นช่างภาพหญิงไทยในมหานครนิวยอร์กที่ต่างแก่งแย่งความฝันกันนั้น ปูเป้ต้องผ่านบททดสอบอยู่หลายด่าน กว่าจะมาเป็นเธอในวันนี้\n\nโปรดเปิดการใช้งาน JavaScript หรือบราวเซอร์ต่างออกไป เพื่ดูเนื้อหานี้ Play video, \"จ﻿ากหญิงสาวผู้สิ้นหวังกับระบบในไทย สู่ช่างภาพมืออาชีพที่สื่ออเมริกันวางใจ\", ความยาว 7,27 07:27 คำบรรยายวิดีโอ, จ﻿ากหญิงสาวผู้สิ้นหวังกับระบบในไทย สู่ช่างภาพมืออาชีพที่สื่ออเมริกันวางใจ\n\nความใฝ่ฝันของเด็กสาวผู้หลงใหลการถ่ายภาพ\n\n“ตั้งแต่เด็ก ๆ เราไม่เคยคิดจะไปเป็นช่างภาพเลย เพราะมันเป็นอาชีพที่ถูกมองว่าเป็นอาชีพที่ผู้ชายทำมากกว่า เพราะเราชอบมีภาพจำว่าต้องเป็นผู้ชาย ร่างกายกำยำ ถือกล้องเยอะ ๆ เราก็เลยไม่คิดว่าตัวเองจะทำอาชีพนี้ได้”\n\nปูเป้ เล่าให้บีบีซีไทยฟังว่าสมัยที่เพิ่งเรียนจบใหม่ ๆ เคยฝันอยากทำอาชีพนักตัดต่อภาพยนตร์ และในขณะเดียวกันก็ออกไปถ่ายรูปเป็นงานอดิเรกไปด้วย อาชีพระหว่างนักตัดต่อกับช่างภาพ มีความแตกต่างกันอยู่คือ นักตัดต่อ จะนั่งอยู่แต่หน้าจอคอมพิวเตอร์ อยู่ในห้องมืด ๆ ในขณะที่การถ่ายรูป เรียกร้องให้เราต้องออกไปข้างนอก เพื่อไปเก็บประสบการณ์และสร้างภาพใหม่ ๆ ขึ้นมา จนในที่สุดปูเป้ก็เริ่มค่อย ๆ พบว่า ตัวเองเริ่มสนใจการถ่ายรูปมากกว่าจะนั่งอยู่ในห้องตัดต่อทั้งวัน\n\nปูเป้บอกว่า เธอโชคดีที่ทางบ้านเก็บทุนเอาไว้ให้อยู่ก้อนหนึ่ง เพื่อให้เธอไปเรียนต่อ ด้วยความสนใจด้านภาพที่เพิ่มขึ้นในทุกวัน เธอจึงตัดสินใจบินลัดฟ้าเพื่อไปเรียนด้านการถ่ายภาพที่มหานครนิวยอร์ก ประเทศสหรัฐอเมริกา เป็นเวลา 1 ปีเต็ม\n\nที่มาของภาพ, Jutharat Pinyodoonyachet คำบรรยายภาพ, ปูเป้ในมหานครนิวยอร์ก\n\n“ตอนที่เราไปเรียน เราก็โฟกัสที่การเรียนอย่างเดียวเลย เงินเราไม่ได้มีมากมายขนาดนั้น เลยพยายามประหยัดเอา ทำอาหารกินเอง แบ่งกินสองมื้อบ้าง เราทำงานไปด้วยไม่ได้เพราะกฎหมายอเมริกาไม่อนุญาต ก็เลยเรียนอย่างเดียว ตอนเรียนเราว่าไม่ค่อยมีอุปสรรคอะไรมาก แต่หลังเรียนจบนี่สิของจริง”\n\n“พอหลังเรียนจบเราเคว้งเลย ชีวิตไม่รู้จะเอายังไงต่อ ยิ่งพอมาจากไทยไม่รู้จักใครเลย คอนเน็กชันเป็นศูนย์มันก็ยาก ซึ่งเพื่อนที่เรียนด้วยกันก็ลำบากเหมือนกัน ไม่ใช่ว่าพอเป็นฝรั่งแล้วจะหางานได้ง่าย ทุกคนก็ต้องเริ่มใหม่หมด”\n\nหลังจากเรียนจบ ปูเป้ต้องสร้างผลงานของตัวเองขึ้นมาเพื่อที่จะใช้ในการยื่นขอวีซ่าประเภท O-1 เพื่อให้มีสิทธิ์หางานทำที่อเมริกาต่อได้ (วีซ่าประเภท O-1 เป็นวีซ่าหรับผู้ที่มีความรู้ความสามารถและความสำเร็จด้านวิทยาศาสตร์, ศิลปะ, การศึกษา, ธุรกิจ, กีฬา, หรือผู้ที่ประสบความสำเร็จด้านภาพยนตร์หรือรายการทีวีและได้รับการยอมรับในระดับชาติหรือนานาชาติ) เธอต้องถ่ายรูปส่งประกวด ส่งนิทรรศการ อยู่หลายชิ้นกว่าจะได้รับการยืนยันเพื่อให้ได้วีซ่านี้มา\n\nแต่ใช่ว่าแม้จะได้วีซ่าทำงานมาแล้ว ชีวิตจะสบาย ปูเป้ต้องดิ้นรน หางานทำเพื่อให้ตัวเองอยู่รอดในมหานครนิวยอร์ก\n\n“ตอนที่เราไม่มีจะกิน เราก็ต้องทำงาน งานอะไรก็ได้ เราทำหมดเลย สิ่งที่ทำให้เราอยู่ได้คือการถ่ายรูปนักท่องเที่ยว เพราะว่านิวยอร์กนักท่องเที่ยวเยอะ ใครที่มาก็ต้องอยากได้รูป เราเลยรับจ้างถ่ายรูปเป็นหัวรายชั่วโมงไป ตามจุดแลนด์มาร์กต่าง ๆ ของนิวยอร์ก”\n\nที่มาของภาพ, Jutharat Pinyodoonyachet คำบรรยายภาพ, ﻿ปูเป้กับงานถ่ายรูปนักท่องเที่ยว\n\n“ถ้าถามว่าทำงานแบบนี้ไปมันอยู่ได้ไหม ก็อยู่ได้ แต่มันไม่ได้มาเติมเต็มเรา ใจจริงเราไม่ได้อยากถ่ายรูปนักท่องเที่ยวแบบนี้ไปเริ่อย ๆ เรามีประเด็นที่เราอยากเล่า เรามีงานที่เราอยากทำ แต่ว่าอยู่ที่นี่มันทำยาก เพราะคนมันมาตามหาความฝันกันเยอะ นั่นหมายความว่าเราก็ต้องมีคู่แข่งคนอื่น ๆ อีกเยอะแยะมากมาย”\n\nปูเป้ รับจ้างถ่ายรูปหลังเรียนจบได้เพียงไม่นาน ก็ตัดสินใจเดินทางกลับประเทศไทย\n\nวงจรอุตสาหกรรมผลิตภาพยนตร์ในไทย\n\nหลังกลับมาไทย ปูเป้เข้าไปทำงานเป็นช่างภาพเบื้องหลังในกองถ่ายซีรีส์ของไทย แต่ทว่ามันไม่ได้เป็นอย่างที่เธอหวังไว้\n\n“เราก็สนุกนะ ได้กลับมาทำงานที่นี่ ได้เห็นวิธีการทำงานของผู้กำกับ ได้เห็นการออกกอง แต่ระบบที่นี่มันไม่ไหว การทำงานออกกองซีรีส์ 16 ชั่วโมง ที่ทุกคนมองว่ามันเป็นเรื่องปกติ แต่มันไม่ปกติสำหรับเรา เรารู้สึกว่าชั่วโมงการทำงานกับค่าแรงที่ไทยมันไม่ไปด้วยกัน และเราก็มองไม่เห็นตัวเองว่าเราจะสามารถทำงานแบบนี้ในระยะยาวได้จริง ๆ หรือ การออกกองมันเสียสุขภาพ และค่าแรงก็ไม่คุ้ม”\n\n“วันที่เรารู้สึกว่าเราอยู่ที่นี่ไม่ได้แล้ว คือวันที่เราไปออกกอง แล้วกองมันเลิกเลท (สาย) จริง ๆ แล้วควรจะออกกองจบตั้งแต่เที่ยงคืน แต่ด้วยอะไรหลาย ๆ อย่างทำให้จำเป็นต้องต่อคิวไปเรื่อย ๆ จนมันทะลุ 24 ชั่วโมง แบบเริ่มตั้งแต่ 6 โมงเช้า จนไปจบ 6 โมงเช้าของอีกวัน พอเลิกกองเสร็จ เราก็กลับมาถึงบ้านตอน 7 โมงเช้า นั่งอยู่ปลายเตียง แล้วนั่งร้องไห้ แล้วถามตัวเองว่า ‘กูทำอะไรอยู่’”\n\n“มันเป็นจุดที่เราจะไม่ลืม และเป็นจุดที่ทำให้เราตัดสินใจกลับอเมริกา มันทำให้เรารู้สึกว่าเราจะไม่กลับไปทำตรงนั้นอีกแล้ว มันแข็งแรงมาก ๆ เสียจน เรารู้สึกว่าต่อให้เรากำลังลำบากยังไงก็ตามตอนอยู่ที่อเมริกา แต่พอเรานึกถึงเหตุการณ์วันนั้นที่เรานั่งร้องไห้อยู่ปลายเตียงตอน 7 โมงเช้า เรารู้สึกว่าเราสามารถทนได้ทุกอย่างที่นี่ (อเมริกา)” ปูเป้ เล่าถึงประสบการณ์การทำงานในอุตสหากรรมโปรดักชันไทยที่เธอต้องเผชิญ\n\nผู้﻿เกี่ยวข้องในอุตสาหกรรมผลิตภาพยนตร์ไทยบอกกับบีบีซีไทยว่า สภาพการทำงานในปัจจุบันไม่ต่างไปจากตอนที่ปูเป้ต้องเผชิญเมื่อหลายปีก่อน เรื่องการทำงานเกินเวลา ทำงานทะลุคิวชั่วโมง ยังคงมีอยู่ให้เห็นและถูกพูดถึงอยู่จนถึงปัจจุบัน ด้วยค่าแรงที่โดนกดกันเป็นทอด ๆ ตั้งแต่ผู้อยู่จุดสูงสุดจนถึงคนระดับล่าง ไม่มีงบประมาณเพียงพอที่จะจัดสรรสำหรับการออกกองเพื่อเพิ่มคิวถ่ายฉุกเฉินในวันอื่นต่อไป ทำให้กองถ่ายต่าง ๆ มักเลือกที่จะเพิ่มคิว เพื่มชั่วโมงการถ่ายทำไปเรื่อย ๆ จนกว่างานจะเสร็จ ยอมจ่ายค่าชั่วโมงการทำงานเพิ่มขึ้น แทนการยกกองแล้วไปถ่ายอีกทีวันอื่น เพราะนั่นหมายถึงงบประมาณที่ต้องจ่ายเพิ่มขึ้นไปอีกเท่าตัว นั่นจึงทำให้วังวนการทำงานเกินชั่วโมงที่ไม่สมกับค่าแรง และสุขภาพที่ต้องเสียไป ยังคงเกิดขึ้น\n\nชีวิตใหม่ในนิวยอร์ก\n\nหลังจากผ่านเหตุการณ์นั้นมา ปูเป้ตัดสินใจซื้อตั๋วเครื่องบิน บินกลับมาเริ่มต้นใหม่อีกครั้งที่นิวยอร์กทันทีในช่วงปลายปี 2019 ซึ่งเป็นช่วงที่โรคโควิด-19 เพิ่งเริ่มระบาด\n\n“ตอนนั้นเราตั้งใจมากว่าจะกลับมาทำงานส่วนตัวแล้วเสนอให้กับสื่อต่าง ๆ แต่ดันกลับมาเจอโควิด (หัวเราะ) ตอนที่เพิ่งเริ่มกลับมาตั้งตัว เราก็ทำงานทุกอย่างเลย ทั้งรับถ่ายรูปนักท่องเที่ยว ไปเป็นพนักงานพาร์ทไทม์ที่พิพิธภัณฑ์รูปถ่าย หวังจะได้เจอคนใหม่ ๆ ทำอยู่ได้ไม่ถึง 3 เดือน เมืองก็ชัตดาวน์ โดนโควิดถล่ม หลังจากนั้นเราก็เครียดเลย อยู่นิ่ง ๆ ไป 4 เดือน ทำอาหารกินเอง เลี้ยงแมวเพื่อน ปะทังขอเงินจากรัฐเอา”\n\nปูเป้ เผชิญกับภาวะโรคระบาดในอเมริกาอยู่หลายเดือน ด้วยกฎที่ห้ามไม่ให้คนออกจากบ้าน ด้วยสถานที่ต่าง ๆ ถูกปิด เธอจึงไม่สามารถทำงานได้\n\nจนกระทั่งเกิดเหตุการณ์การประท้วง 'Black Lives Matter' ขึ้น หลังจากเจ้าหน้าที่ตำรวจสหรัฐฯ ใช้เข่ากดที่คอของ จอร์จ ฟลอยด์ ในขณะจับกุมจนทำให้เขาเสียชีวิต ปูเป้จึงได้เริ่มออกมาเก็บภาพการประท้วงที่เกิดขึ้น และใช้เวลาในช่วงเดียวกันนี้เก็บภาพวิถีชีวิตของผู้คนท่ามกลางโรคระบาดไปด้วย\n\nที่มาของภาพ, Jutharat Pinyodoonyachet คำบรรยายภาพ, ก﻿ารประท้วง 'Black Lives Matter' ที่นิวยอร์ก\n\nที่มาของภาพ, Jutharat Pinyodoonyachet คำบรรยายภาพ, เซ็ตภาพโควิด-19﻿ ของปูเป้\n\nปูเป้ ใช้ภาพเซ็ตเดียวกันนี้ทำเป็นโปรเจกต์ส่วนตัวเพื่อนำไปเสนอให้กับสื่อต่าง ๆ ซึ่งหนึ่งในนั้นคือ นิวยอร์กไทมส์ โดยตอนแรกปูเป้ได้รับการตอบกลับมาว่าสนใจ แต่ว่ายังไม่ได้รับงานว่าจ้างให้ไปถ่ายอะไร เพราะทางนั้นยังไม่ได้รู้จักปูเป้ดีว่าเธอถนัดงานภาพแนวไหน จนกระทั่งปูเป้ได้งานแรกจาก นิวยอร์กไทมส์ หลังจากสามเดือนให้หลัง\n\nที่มาของภาพ, Jutharat Pinyodoonyachet/The New York Times คำบรรยายภาพ, งานชิ้นแรกของปูเป้ที่ได้ลงอยู่ใน ﻿The New York Times\n\nที่มาของภาพ, Jutharat Pinyodoonyachet/The New York Times คำบรรยายภาพ, เ﻿ซ็ตภาพร้านของฝากในนิวยอร์ก\n\nปูเป้ ได้รับโจทย์ให้ไปถ่ายร้านของฝากในนิวยอร์กที่ได้รับผลกระทบจากโควิดว่าเป็นอย่างไร ถือว่าเป็นผลงานแรกของเธอที่ได้ตีพิมพ์อยู่ใน นิวยอร์กไทมส์\n\nหลังจากนั้นปูเป้ ก็ได้รับงานมาเรื่อย ๆ เริ่มมีสื่ออื่น ๆ มาติดต่อให้ไปถ่ายงานต่าง ๆ จนกระทั่งเธอได้รับการติดต่อจาก นิวยอร์กแม็กกาซีน ให้ไปถ่ายชีวิตของคนในนครนิวยอร์กหลังจากเมืองเริ่มเปิดให้คนได้กลับมาใช้ชีวิตหลังโรคระบาด และถือเป็นผลงานชิ้นใหญ่ชิ้นหนึ่งของเธอ เพราะรูปของเธอได้ถูกนำมาขึ้นปกของนิตยสารฉบับนั้น\n\nที่มาของภาพ, Jutharat Pinyodoonyachet/New York Magazine คำบรรยายภาพ, ห﻿น้าปก New York Magazine ฉบับ 'The Return of FOMO'\n\n“โห เราไม่เคยคิดเลยว่ารูปที่เราถ่ายจะได้ขึ้นปกนิตยสารในนิวยอร์ก มันถือเป็นเรื่องที่ยิ่งใหญ่สำหรับเรามาก มันเป็นความฝันเป็นหมุดหมายในชีวิตของเรา แต่เราไม่คิดว่ามันจะมาไวขนาดนี้ ตื่นเต้น” ปูเป้ เล่าด้วยสายตาเป็นประกาย\n\nการที่รูปได้ขึ้นปกนิตยสาร ทำให้คนได้รู้จักปูเป้มากขึ้น สื่ออื่น ๆ เริ่มคุ้นชื่อไทยยาว ๆ ของเธอได้จากผลงานนั้นผลงานนี้ ทำให้เธอได้รับการว่าจ้างจากสื่ออื่น ๆ เรื่อยมา และกลายเป็นช่างภาพสาวไทยที่น่าจับตามองคนหนึ่งในมหานครนิวยอร์ก\n\nปูเป้บอกว่า สื่อในอเมริกา เขาต้องการหาคนใหม่ ๆ มาร่วมงานอยู่เสมอ ฉะนั้นคนหน้าใหม่ไม่ว่าใครก็ตามหากมีผลงานที่โดดเด่น มีมุมมองที่แตกต่างจากคนอื่น และแข็งแรงพอ ก็มีโอกาสได้เข้ามาทำงานตรงนี้เฉกเช่นเดียวกันกับเธอ และกลับกันหากไม่พัฒนาฝีมือตัวเองเรื่อย ๆ เธอก็มิสิทธิ์ถูกเขี่ยทิ้งได้เสมอ ไม่ใช่ว่ามีผลงานเด่นแล้วจะอยู่เป็นดาวค้างฟ้าต่อไปได้เรื่อย ๆ เธอเองก็ต้องหมั่นพัฒนาฝีมือตัวเองต่อไป\n\nนอกจากนี้ ผลงานของปูเป้ยังติดโผอยู่ในลิสต์ภาพ 'The Year in Pictures' ของ The New York Times ประจำปี 2021 ที่ผ่านมา เป็นลิสต์ภาพสรุปภาพรวมประจำปีในปีนั้น ๆ ว่าเกิดเหตุการณ์สำคัญอะไรขึ้นบ้างทั่วโลก โดยคัดเลือกจากหมื่น ๆ รูป และรูปของเธอได้ติดเป็นหนึ่งในนั้น\n\nที่มาของภาพ, Jutharat Pinyodoonyachet/The New York Times คำบรรยายภาพ, ภ﻿าพการกลับมาเปิดโรงละครบรอดเวย์วันแรก ที่ติดอยู่ในลิสต์ 'The Year in Pictures 2021'\n\n“มันเป็นรูปที่เราได้ไปถ่าย (ละครเวที) บรอดเวย์ฮาเดสทาวน์ (Hadestown Broadway) กลับมาเปิดครั้งแรก หลังจากปิดไปจากตอนช่วงโควิด เพราะปกติบรอดเวย์ที่นี่แทบไม่เคยปิด บรอดเวย์ในนิวยอร์กเป็นสิ่งที่ทำให้เมืองมีสีสัน และคนดูบรอดเวย์กันเป็นเรื่องปกติ โดยเฉพาะคนที่ชอบในศิลปะ เขาเลยถือว่าการที่บรอดเวย์ได้กลับมาเปิดอีกครั้งมันสำคัญ และรูปเราที่เราไปถ่ายก็ได้ไปติดโผอยู่ในนั้นหนึ่งรูป ก็รู้สึกดีใจ” ปูเป้เล่าไปยิ้มไป\n\n“เราเป็นคนที่เคยคิดอยากจะพัฒนาประเทศ แต่เราก็หมดหวัง”\n\nที่มาของภาพ, Jutharat pinyodoonyachet คำบรรยายภาพ, ﻿ปูเป้ในมหานครนิวยอร์ก\n\nกว่าปูเป้จะมาพาชีวิตตัวเองมาถึงตรงนี้ได้เธอบอกว่า \"ต้องสู้ชีวิตผ่านอะไรมานักต่อนัก\" และปฏิเสธไม่ได้เลยว่า ‘การสิ้นหวังกับระบบในประเทศไทย’ เป็นแรงขับอันแรงกล้าที่พาเธอมาถึงตรงนี้\n\n“เราเป็นคนที่เคยคิดอยากจะพัฒนาประเทศ แต่เราก็หมดหวัง เรารู้สึกว่าถ้าเราเปลี่ยนสังคมไม่ได้เราก็เปลี่ยนตัวเอง อยู่ไม่ได้ก็หนี”\n\n“ถ้าถามว่าเราเสียใจไหมที่ต้องออกมาจากบ้านเกิดเมืองนอนของตัวเอง ก็รู้สึกเสียใจและเสียดาย เพราะเราเติบโตมา แต่การได้มาใช้ชีวิตอยู่ที่นี่ (อเมริกา) ชีวิตเราดีกว่าเยอะมากเลย จนเรานึกย้อนไปว่าเราผ่านจุดนั้นมาได้ยังไง”\n\n“เรารู้สึกว่าประเทศไทยถ้าเราบ่นอะไรออกไป หรืออยากให้อะไรมันดีขึ้น เรารู้สึกว่ามันจะไม่เปลี่ยน หรือมันจะเปลี่ยนยาก แล้วเราก็รู้สึกว่า ถ้าเรามีตัวเลือกที่ดีกว่า และมันทำให้ชีวิตเราดีขึ้นได้เลย ทำไมเราถึงจะไม่เลือก เราก็เลยเป็นหนึ่งในคนที่ยอมแพ้”",
    "\"ดอน\" จ่อเป็นตัวแทนรัฐบาล ร่วมประชุมยูเอ็น ที่สหรัฐอเมริกา ก.ย.นี้": "\"ดอน\" จ่อเป็นตัวแทนรัฐบาล ร่วมประชุมยูเอ็น ที่สหรัฐอเมริกา ก.ย.นี้",
    "กัลฟ์ผุดโรงไฟฟ้าก๊าซธรรมชาติ Jackson ที่สหรัฐอเมริกา": "",
    "ร่าง \"จุตินันท์ ภิรมย์ภักดี\" ถึงไทยแล้ว \"อนุทิน\" ร่วมคารวะ": "จากกรณี “นิดหน่อย” นายจุตินันท์ ภิรมย์ภักดี ประธานเจ้าหน้าที่บริหารและกรรมการผู้จัดการใหญ่ บริษัท บุญรอดบริวเวอรี่ จำกัด และประธานคณะกรรมการพาราลิมปิกแห่งประเทศไทย ได้เสียชีวิตลงที่สหรัฐอเมริกา เมื่อเวลา 23.50 น. วันที่ 12 กันยายน ตามเวลาท้องถิ่นประเทศสหรัฐอเมริกา หรือเวลา 10.52 น. วันที่ 13 กันยายน ตามเวลาประเทศไทย ที่โรงพยาบาลในนครบอสตัน ประเทศสหรัฐอเมริกา สิริอายุ 65 ปีนั้น\n\nล่าสุดเมื่อวันที่ 25 กันยายน นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข (สธ.) ระบุว่า ร่างนายจุตินันท์ มาถึงประเทศไทยแล้ว โดยมีรายละเอียด ดังนี้\n\n“ได้มีโอกาสมาคารวะพี่นิดหน่อย คุณจุตินันท์ ภิรมย์ภักดี ในวันที่พี่นิดหน่อยได้เดินทางกลับมาถึงบ้าน ขอให้พี่ได้พบกับความสุขสงบบนสรวงสวรรค์ครับ My heartfelt condolences for the unbearable loss of a great person”",
    "แนะนำทีมฟุตบอลโลก 2022 : ทีมชาติสหรัฐฯ ขอสร้างชื่อนอกทวีปสักครั้ง": "แนะนำทีมฟุตบอลโลก กาตาร์ 2022 พบกับ ทีมชาติสหรัฐอเมริกา ยักษ์ใหญ่จากโซนคอนคาเคฟ ซึ่งหวังที่จะออกมาสร้างชื่อนอกทวีปให้ได้ หลังจากที่พวกเขาประสบความสำเร็จอยู่แต่ในภูมิภาคของตัวเองมาโดยตลอด\n\nแนะนำทีมฟุตบอลโลก 2022\n\nผลงานที่ผ่านมา\n\nฟุตบอลโลก 2018 ที่ประเทศรัสเซีย ทัพนักเตะสหรัฐทำได้เพียงเป็นผู้ชมถ่ายทอดสดทางทีวีอยู่ที่บ้าน จนมาศึกเวิลด์คัพครั้งนี้ สหรัฐได้กลับมาโชว์ฝีเท้าในรอบสุดท้ายอีกครั้ง หลังจากจบเป็นอันดับ 3 ของรอบคัดเลือก รอบ 3 โซนคอนคาเคฟ\n\nทั้งนี้ ฟุตบอลโลก 2022 ที่กาตาร์ นับเป็นการผ่านเข้ารอบสุดท้ายเป็นสมัยที่ 11 ของทัพนักเตะเมืองลุงแซม โดยผลงานดีที่สุดของพวกเขาคือการเข้าถึงรอบรองชนะเลิศ เมื่อปี 1930 หรือย้อนไปไกลถึง 92 ปีที่แล้ว แต่ถ้าเป็นฟุตบอลยุคสมัยใหม่สักหน่อย สหรัฐเคยทะลุเข้ารอบ 8 ทีมสุดท้ายในฟุตบอลโลก 2002 ที่ ญี่ปุ่น กับ เกาหลีใต้ เป็นเจ้าภาพร่วมกัน\n\nสำหรับ สหรัฐอเมริกา เป็นชาติมหาอำนาจลูกหนังโซนคอนคาเคฟ และกวาดสารพัดโทรฟี่ในแถบภูมิภาคของตัวเอง ล่าสุดคือแชมป์คอนคาเคฟ โกลด์ คัพ 2021 อย่างไรก็ตาม แข้งมะกันไม่เคยประสบความสำเร็จในทัวร์นาเมนต์ระดับเมเจอร์นอกทวีปของตัวเองเลย และในศึกเวิลด์คัพหนนี้ นักเตะสหรัฐฯ ก็หวังมาสร้างชื่อที่กาตาร์ให้ได้ อาจจะไปไม่ไกลถึงขนาดคว้า \"แชมป์โลก\" แต่อย่างน้อยๆ ขอสร้างผลงานให้วงการลูกหนังต้องกล่าวถึงพวกเขาก็ยังดี\n\nกุนซือและผู้เล่นคีย์แมน\n\nเกร็ก เบอร์ฮัลเตอร์ เฮดโค้ชวัย 49 ปี จะสวมหัวโขนแม่ทัพของสหรัฐ ลุยศึกฟุตบอลโลก 2022 โดยก่อนหน้านี้ เบอร์ฮัลเตอร์ ผ่านงานคุมสโมสรแฮมมาร์บี้ ในลีกลูกหนังสวีเดน จากนั้นกลับบ้านเกิดมาคุมสโมสรโคลัมบัส ครูว์ ก่อนจะเข้ารับตำแหน่งกุนซือทีมชาติสหรัฐ เมื่อเดือนธันวาคม 2018 และมีผลงานสำคัญคือการพาทีมคว้าแชมป์คอนคาเคฟ เนชั่นส์ลีก 2019/20 และแชมป์คอนคาเคฟ โกลด์ คัพ 2021\n\nขณะที่ทัพนักเตะสหรัฐชุดปัจจุบัน ส่วนใหญ่ค้าแข้งอยู่กับสโมสรดังของยุโรป อาทิ แมตต์ เทอร์เนอร์ (อาร์เซน่อล) แซร์จินโญ เดสต์ (เอซี มิลาน) ลูก้า เดอ ลา ตอร์เร (เซลต้า บีโก้) ไทเลอร์ อดัมส์ (ลีดส์) แอนโทนี่ โรบินสัน (ฟูแล่ม) ทิโมธี เวอาห์ (ลีลล์) เวสตัน แม็คเคนนี่ (ยูเวนตุส) และดาวยิงตัวชูโรง คริสเตียน พูลิซิช จากทีม \"สิงโตน้ำเงินคราม\" เชลซี\n\nพูลิซิช คือซูเปอร์สตาร์เบอร์หนึ่งของวงการลูกหนังมะกันยุคนี้ และเป็นเจ้าของสถิตินักเตะอเมริกันค่าตัวแพงที่สุดในประวัติศาสตร์ หลังย้ายจาก ดอร์ทมุนด์ ไปร่วมทัพ เชลซี ด้วยค่าตัวสูงถึง 58 ล้านปอนด์เมื่อเดือนมกราคม 2019 ซึ่งบทบาทในถิ่นสแตมฟอร์ด บริดจ์ พูลิซิชอาจจะไม่ได้ฉายแสงมากนัก เพราะทัพสิงห์บลูส์เต็มไปด้วยแข้งซูเปอร์สตาร์แน่นทีม แต่กับทีมชาติสหรัฐแล้ว ดาวยิงวัย 24 รายนี้คือคีย์แมนสำคัญที่ทีมจะขาดไม่ได้เป็นอันขาด\n\nวิเคราะห์โอกาสเข้ารอบ\n\nสหรัฐอเมริกา อยู่ในกลุ่มบี ร่วมกับ อังกฤษ เวลส์ และ อิหร่าน ซึ่งถ้าดูตามชื่อชั้นของทีมในกลุ่มนี้แล้ว ทัพ \"สิงโตคำราม\" ดูจะมีศักยภาพเหนือกว่าทีมอื่นๆ และน่าจะจองตั๋วเข้ารอบไปก่อนหนึ่งทีม\n\nส่วนตั๋วเข้ารอบอีกหนึ่งใบ น่าจะแย่งชิงกันอย่างดุเดือด เพราะสหรัฐฯ เวลส์ และอิหร่าน มาตรฐานสูสีใกล้เคียงกันทั้ง 3 ทีม ดังนั้นเกมที่ 3 ทีมนี้เจอกันเองจะเป็นแมตช์ที่สำคัญต่อการเข้ารอบ หรือ ตกรอบเป็นอย่างมาก\n\nสหรัฐจะประเดิมสนามนัดแรกพบกับ เวลส์ ซึ่งถ้าเก็บ 3 แต้มได้ โอกาสเข้ารอบถือว่าสดใสปิ๊งๆ หรืออย่างน้อยต้องเก็บผลเสมอให้ได้ ส่วนนัดที่สองพบกับ อังกฤษ ซึ่งมีโอกาสสูงที่จะไม่มีแต้มติดมือ ต่อมานัดที่ 3 เจอกับ อิหร่าน ซึ่งถึงเวลานั้นอาจจะเป็นแมตช์ชี้ชะตาเข้ารอบเลยก็เป็นได้ ขึ้นอยู่กับผลการแข่งขัน 2 นัดแรกด้วย\n\nโปรแกรมฟุตบอลโลก 2022 ของทีมชาติสหรัฐฯ\n\nวันอังคารที่ 22 พฤศจิกายน เวลา 02:00 น. (คืนวันจันทร์ที่ 21 พ.ย.)\n\nสหรัฐอเมริกา พบ เวลส์ : สนามอาห์หมัด บิน อาลี สเตเดี้ยม\n\nวันเสาร์ที่ 26 พฤศจิกายน เวลา 02:00 น. (คืนวันศุกร์ที่ 25 พ.ย.)\n\nอังกฤษ พบ สหรัฐอเมริกา : สนามอัล เบย์ท สเตเดี้ยม\n\nวันพุธที่ 30 พฤศจิกายน เวลา 02:00 น. (คืนวันอังคารที่ 29 พ.ย.)\n\nอิหร่าน พบ สหรัฐอเมริกา : สนามอัล ธูมามา สเตเดี้ยม\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "ทำเนียบขาวเปิดผนึก รายงานเกี่ยวกับการร่างกฎหมายและพัฒนาคริปโต โดย Cryptosiam": "ทำเนียบขาวเปิดผนึก รายงานเกี่ยวกับการร่างกฎหมายและพัฒนาคริปโต\n\nทำเนียบขาวของประเทศสหรัฐอเมริกาได้มีการเผยแพร่รายงานเกี่ยวกับความเป็นไปได้ในการที่จะวางโครงร่างสินทรัพย์ดิจิทัลภายในระยะเวลา 6 เดือน\n\nมุมมองการพัฒนาคริปโต\n\nภายใต้การบริหารของประธานาธิบดีโจ ไบเดนของประเทศสหรัฐอเมริกา ทางโจ ไบเดนได้มีการลงนามประเด็นต่าง ๆ ที่เกี่ยวกับคริปโตเคอร์เรนซี่เอาไว้จำนวนมากก็จริง อย่างไรก็ตามตอนนี้ผู้นำกลุ่มอุตสาหกรรมคริปโตเคอร์เรนซี่ในมุมมองของทำเนียบขาวนั้น ยังขาดความรู้ความเข้าใจเกี่ยวกับการใช้เทคโนโลยีอย่างแท้จริง\n\nในช่วงที่ผ่านมา ทางด้านประธานาธิบดีโจ ไบเดนได้มีการลงนามหนังสือคำสั่งเกี่ยวกับการดำเนินการทางด้านสินทรัพย์ดิจิทัล และถือเป็นครั้งแรกที่ทางทำเนียบขาวได้มีการเปิดเผยรายงานเกี่ยวกับการวางโครงร่างกฎหมายสินทรัพย์ดิจิทัล สำหรับรายละเอียดเป็นเรื่องของเหตุผลที่ทำไมรัฐบาลของโจ ไบเดนได้มีการตัดสินใจเดินหน้าเรื่องดังกล่าว ซึ่งเรื่องนี้ทางทำเนียบขาวได้เห็นว่า มันมีความเป็นไปได้ที่ประเทศสหรัฐอเมริกาจะใช้สินทรัพย์ดิจิทัลยกระดับศักยภาพให้ประเทศเป็นผู้นำทางด้านระบบการเงินโลกเหมือนกับการใช้ค่าเงินดอลลาร์สหรัฐฯ ได้\n\nคุ้มครองนักลงทุน\n\nอย่างไรก็ตามทางทำเนียบขาวได้ตระหนักถึงความเสี่ยงที่เกิดขึ้นกับนักลงทุนและผู้บริโภคจากการที่ตลาดคริปโตเคอร์เรนซี่มีการปรับตัวลดลงอย่างรุนแรงในช่วงที่ผ่านมา ด้วยเหตุนี้ทางด้านทำเนียบขาวจึงมีความจำเป็นที่จะต้องปกป้องคุ้มครองนักลงทุนชาวอเมริกันทุกคนที่ได้ทำการลงทุนในสินทรัพย์ดิจิทัล ไม่ว่าจะเป็นแนวทางการคุ้มครองนักลงทุน ความเสถียรภาพทางการเงิน การต่อต้านการใช้เงินทุนไปในทางที่ผิดกฎหมาย รวมไปถึงความสามารถที่จะช่วยให้ชาวอเมริกันสามารถเข้าถึงแหล่งการเงินได้อย่างเท่าเทียมกัน\n\nเช่นกันรายงานยังได้สั่งการให้หน่วยงานทุกฝ่ายเดินหน้าสนับสนุนทำการวิจัยและการพัฒนาในนวัตกรรมที่มีความเกี่ยวข้องกับคริปโตเคอร์เรนซี่เพื่อช่วยให้บริษัทยกระดับความสามารถในการแข่งขันได้ดียิ่งขึ้น\n\nกดอ่านข่าวต่อที่ CryptoSiam",
    "สหรัฐอเมริกาออกนโยบาย งานวิจัยที่ได้ทุนสนับสนุนจากรัฐต้องเป็น Open Access มีผล 2026": "ปัญหา open access เป็นประเด็นขัดแย้งในแวดวงวิชาการมานาน เหตุเพราะวารสารวิชาการที่ตีพิมพ์งานวิจัย มักมีโมเดลธุรกิจคือการคิดเงินค่าอ่าน (ไม่ว่าจะเป็นจ่ายค่าสมาชิกรายปี หรือจ่ายรายชิ้น) ในขณะที่มุมมองอีกด้านคือความรู้ควรเป็นของสาธารณะเพื่อการวิจัยต่อยอด ทำให้นักวิจัยหลายคนใช้วิธีเผยแพร่เปเปอร์วิชาการ (ที่อาจไม่เหมือนกับเวอร์ชันตีพิมพ์ทั้งหมด) ผ่านช่องทางของตัวเองหรือหน่วยงาน หรือวารสารวิชาการบางฉบับก็เปลี่ยนโมเดลมาเป็นคิดเงินกับผู้ตีพิมพ์แทนผู้อ่าน\n\nปัญหานี้ยิ่งซับซ้อนขึ้นหากเป็นงานวิจัยที่ได้รับเงินสนับสนุนจากภาครัฐ แต่กลับต้องจ่ายเงินค่าอ่าน ทำให้หน่วยงานให้ทุนวิจัยในหลายประเทศเริ่มบังคับว่างานวิจัยจะต้องเผยแพร่แบบ open access เช่น UKRI หน่วยงานด้านการให้ทุนวิจัยของสหราชอาณาจักร ที่ออกประกาศในปี 2021 และมีผลบังคับใช้ปี 2022\n\nล่าสุดฝั่งสหรัฐอเมริกามีความเคลื่อนไหวแบบเดียวกัน โดย White House Office of Science and Technology Policy (OSTP) หน่วยงานนโยบายด้านวิทยาศาสตร์และเทคโนโลยีของทำเนียบขาว ออกคำสั่งให้หน่วยงานวิจัยของรัฐทั้งหมดต้องเผยแพร่ผลงานวิจัย (ทั้งที่ทำเองและให้ทุนสนับสนุนภายนอก) แบบ open access ที่ทุกคนเข้าถึงได้ เนื่องจากเป็นเงินจากภาษีประชาชน มีผลตั้งแต่ปี 2026 เป็นต้นไป\n\nคำสั่งของ OSTP จะมีผลกระทบอย่างมาก เพราะรัฐบาลสหรัฐถือเป็นผู้ให้ทุนวิจัยหลายใหญ่ของโลก (ตัวอย่างคือ US National Institutes of Health ของรัฐบาลให้ทุนวิจัยเยอะกว่าภาคเอกชน 20 รายแรกรวมกัน) และจะมีผลให้งานวิจัยจำนวนมหาศาลเข้าถึงได้จากสาธารณะ\n\nขั้นถัดไปคือ หน่วยงานวิจัยต่างๆ จะต้องปรับแผนการให้ทุนใหม่ กำหนดเงื่อนไข open access ตามแนวทางของ OSTP และส่งกลับมาที่ OSTP ภายในสิ้นปี 2023 (หน่วยงานบางแห่งอาจมีนโยบายนี้อยู่แล้ว แต่คำสั่งของ OSTP คือมีผลกับหน่วยงานของรัฐทั้งหมด)\n\nที่มา - ทำเนียบขาว, Ars Technica",
    "Xinhua Silk Road: เอสอีจี โซลาร์ เตรียมสร้างโรงงานผลิตโมดูลเซลล์แสงอาทิตย์": "เอสอีจี โซลาร์ (SEG Solar) ประกาศแผนการก่อสร้างโรงงานผลิตโมดูลเซลล์แสงอาทิตย์ในเมืองฮิวสตัน รัฐเท็กซัส สหรัฐอเมริกา โดยคาดว่าจะมีกำลังการผลิตต่อปีมากกว่า 2 กิกะวัตต์\n\nคาดว่าโรงงานแห่งนี้จะเริ่มก่อสร้างในช่วงสิ้นปี 2565 และจะเปิดดำเนินงานเต็มรูปแบบภายในกลางปี 2566\n\nโรงงานแห่งใหม่นี้จะมีสายการผลิตสุดทันสมัย 3 สายการผลิต ซึ่งสามารถผลิตโมดูลเซลล์แสงอาทิตย์ N type Topcon ประสิทธิภาพสูงที่ประกอบด้วยเซลล์แสงอาทิตย์ขนาด 182 มม. หรือ 210 มม.\n\nการพัฒนาโรงงานแห่งนี้ถือเป็นอีกหนึ่งความก้าวหน้าภายใต้ยุทธศาสตร์ระยะยาวของเอสอีจีในการผลิตสินค้าในท้องถิ่น เพื่อตอบสนองความต้องการของลูกค้าในสหรัฐอเมริกาให้ดียิ่งขึ้น\n\nคุณจิม วู้ด (Jim Wood) ซีอีโอของเอสอีจี กล่าวว่า เอสอีจีรู้สึกตื่นเต้นมากที่ได้เข้าสู่ตลาดการผลิตของสหรัฐอเมริกาในช่วงเวลานี้ พร้อมกับเสริมว่าการสร้างโรงงานในตอนนี้มีความเหมาะสมในหลายระดับ เนื่องจากเพิ่งมีการประกาศมาตรการจูงใจต่าง ๆ สำหรับผู้ผลิตเซลล์แสงอาทิตย์ ซึ่งรวมถึงกฎหมายว่าด้วยการปรับลดเงินเฟ้อ (Inflation Reduction Act) และกฎหมายว่าด้วยสภาพภูมิอากาศ\n\nเขากล่าวว่า โรงงานแห่งนี้จะช่วยให้เอสอีจีสามารถควบคุมห่วงโซ่อุปทานได้มากขึ้นและขนส่งสินค้าได้สะดวกสบายมากขึ้น ทำให้ลูกค้าได้รับสินค้าในราคาที่แข่งขันได้และได้รับสินค้าตรงตามเวลาที่กำหนด\n\nเอสอีจีตั้งใจว่าจะจัดซื้อส่วนประกอบและวัสดุต่าง ๆ จากซัพพลายเออร์ในสหรัฐอเมริกา เพื่อนำมาใช้ผลิตโมดูลในโรงงานแห่งนี้\n\nดังนั้น เอสอีจีคาดการณ์ว่าโมดูลที่ผลิตในโรงงานแห่งนี้จะมีคุณสมบัติตามที่ระบุในมาตรการจูงใจต่าง ๆ อีกทั้งยังสามารถหลีกเลี่ยงหรือลดภาษีและข้อบังคับอื่น ๆ ที่ผู้ผลิตนอกสหรัฐอเมริกาต้องเผชิญ\n\nโมดูลที่ผลิตในโรงงานแห่งนี้จะได้รับตรา \"ประกอบในสหรัฐอเมริกา\" (Assembled in the U.S.) และอาจได้รับการรับรองอื่น ๆ ด้วย\n\nยิ่งไปกว่านั้น คาดว่าโรงงานแห่งนี้จะสร้างงานใหม่มากถึง 500 ตำแหน่งในฮิวสตัน\n\nเอสอีจีก่อตั้งขึ้นในปี 2559 ในรัฐเท็กซัส และจัดหาโมดูลให้แก่โครงการต่าง ๆ ในสหรัฐอเมริการวมกว่า 1.2 กิกะวัตต์\n\nเอสอีจีได้รับการจัดอันดับให้เป็นผู้ผลิตเซลล์แสงอาทิตย์ระดับเทียร์ 1 (Tier 1) โดยบลูมเบิร์ก (Bloomberg) โดยบริษัทจัดหาโมดูลประสิทธิภาพสูงและเชื่อถือได้สำหรับการใช้งานทั้งในระดับสาธารณูปโภค พาณิชย์ และครัวเรือน ทั้งนี้ ภายในสิ้นปี 2566 คาดว่าเอสอีจีจะส่งมอบโมดูลได้มากกว่า 2 กิกะวัตต์ต่อปี\n\nรูปภาพ - https://mma.prnewswire.com/media/1902897/1.jpg\n\nคำบรรยายภาพ - ภาพถ่ายสถานีไฟฟ้าพลังงานแสงอาทิตย์แบบติดตั้งบนพื้นดินขนาด 60 เมกะวัตต์ของเอสอีจี โซลาร์ ในรัฐฟลอริดา สหรัฐอเมริกา",
    "‘ดอน’ โชว์วิชั่นเวทีโควิดนานาชาติ หารือภาคเอกชนสหรัฐชวนลงทุนอีอีซี": "เมื่อวันที่ 24 ก.ย. ที่นครนิวยอร์ก ประเทศสหรัฐอเมริกา นายดอน ปรมัตถ์วินัย รองนายกรัฐมนตรีและรมว.การต่างประเทศ พบปะหารือในช่วงการรับประทานอาหารค่ำกับผู้บริหารสภาธุรกิจสหรัฐอเมริกาและอาเซียน (US-ASEAN Business Council : USABC) หอการค้าสหรัฐ และบริษัทภาคเอกชนของสหรัฐ ระหว่างร่วมการประชุมสมัชชาสหประชาชาติ (ยูเอ็นจีเอ) สมัยสามัญ ครั้งที่ 77 โดยมีนาย Ted Osius ประธาน USABC นาย John Goyer ผู้อำนวยการบริหารด้านเอเชียตะวันออก USCC และผู้บริหารจากหลายบริษัท ได้แก่ Chevron ConocoPhillips Cheniere Koch และ Viatris เข้าร่วม\n\nทั้งนี้ นายดอนได้นำเสนอวิสัยทัศน์นโยบายและพัฒนาการที่สำคัญของไทยในการขับเคลื่อนการพัฒนาเศรษฐกิจและสังคมอย่างยั่งยืน ครอบคลุม เข้มแข็ง และเป็นมิตรต่อสิ่งแวดล้อม ตามแนวทางโมเดลเศรษฐกิจชีวภาพ-หมุนเวียน-สีเขียว (บีซีจี) อีกทั้งนำเสนอการดำเนินการที่สำคัญของไทยในการส่งเสริมการเติบโตทางเศรษฐกิจในภูมิภาคและในกรอบอาเซียน รวมถึงวาระที่ไทยเป็นเจ้าภาพการประชุมกรอบความร่วมมือทางเศรษฐกิจเอเชีย-แปซิฟิค (เอเปค) ในปี 2565\n\nนอกจากนี้ นายดอนนำเสนอนโยบายและพัฒนาการของไทย ในการสร้างสภาพแวดล้อมที่เอื้ออำนวยต่อการดำเนินการค้าและการลงทุนของภาคเอกชนต่างประเทศ รวมทั้งเชิญชวนให้ภาคเอกชนสหรัฐ เข้าร่วมลงทุนในประเทศไทยมากขึ้น โดยเฉพาะอย่างยิ่งในเขตพัฒนาพิเศษภาคตะวันออก (อีอีซี)\n\nตลอดจนเน้นย้ำความสำคัญของการมีส่วนร่วมของภาคเอกชนในการขับเคลื่อนการพัฒนาและการเติบโตทางเศรษฐกิจที่ยั่งยืน ครอบคลุม เข้มแข็ง และเป็นมิตรต่อสิ่งแวดล้อม รวมถึงได้ตอบข้อซักถามภาคธุรกิจสหรัฐ ในประเด็นต่างๆ ขณะที่บริษัทเอกชนของสหรัฐ แสดงความพร้อมและความมุ่งมั่นในการทำงานกับภาครัฐและภาคส่วนต่างๆ ของไทย เพื่อขับเคลื่อนความร่วมมือด้านเศรษฐกิจระหว่างไทยกับสหรัฐ ให้เพิ่มพูนยิ่งขึ้น\n\nนอกจากนี้นายดอน เข้าร่วมการประชุมระดับรัฐมนตรี COVID-19 Global Action Plan (GAP) for Enhanced Partnership Ministerial Meeting ซึ่งสหรัฐ สเปน บอตสวานา และบังกลาเทศ ร่วมกันเป็นเจ้าภาพจัดขึ้น ที่นครนิวยอร์ก ประเทศสหรัฐอเมริกา เมื่อวันที่ 23 ก.ย. ตามเวลาท้องถิ่น โดยมีผู้เข้าร่วมจากกว่า 20 ประเทศ และองค์การระหว่างประเทศ ที่ได้ทำงานร่วมกันในฐานะพันธมิตรเพื่อส่งเสริมความร่วมมือระหว่างประเทศในการยุติการแพร่ระบาดของโรคโควิด-19 รวมถึงเสริมสร้างความพร้อมและการตอบสนองต่อภัยคุกคามด้านสาธารณสุขในอนาคต\n\nนายดอนได้นำเสนอแนวทางของประเทศไทย ในการร่วมสนับสนุนเป้าหมายการพัฒนาที่ยั่งยืนรวมทั้งส่งเสริมความมั่นคงด้านสุขภาพและความสมานฉันท์ในระดับโลก โดยเน้น 3 เรื่องหลัก คือ 1.ไทยส่งเสริมความเท่าเทียมกันด้านสุขภาพภายใต้หลักประกันสุขภาพถ้วนหน้าโดยให้บริการด้านสุขภาพของประชาชนทุกคนอย่างเท่าเทียมและไม่เลือกปฏิบัติ 2.ไทยลงทุนเรื่องการฝึกอบรมและสร้างแรงจูงใจให้ผู้ที่เกี่ยวข้อง มีส่วนร่วมในกระบวนการรับมือกับโรคระบาด 3.ไทยมุ่งมั่นในการพัฒนาห่วงโซ่อุปทานที่สามารถรับมือกับการเปลี่ยนแปลง และเร่งสร้างความคืบหน้าของการดำเนินการตามเป้าหมายด้านการพัฒนาที่ยั่งยืน ในการนี้นายดอน ได้ย้ำถึงการพัฒนาคลังผลิตภัณฑ์ด้านสุขภาพ โดยเน้นเรื่องความยั่งยืน ผ่านการใช้พลังงานหมุนเวียน และการรีไซเคิลของเสีย.",
    "จุตินันท์ ภิรมย์ภักดี ซีอีโอบุญรอดบริวเวอรี่ เสียชีวิตแล้ว ที่สหรัฐอเมริกา": "วันนี้ (13 กันยายน) จุตินันท์ ภิรมย์ภักดี ประธานเจ้าหน้าที่บริหาร และกรรมการผู้จัดการใหญ่ บริษัท บุญรอดบริวเวอรี่ จำกัด และประธานคณะกรรมการพาราลิมปิกแห่งประเทศไทย ได้เสียชีวิตลงแล้ว เมื่อเวลา 23.50 น. วันที่ 12 กันยายน ตามเวลาท้องถิ่นสหรัฐอเมริกา หรือเวลา 10.52 น. วันที่ 13 กันยายน ตามเวลาประเทศไทย โดยได้ถึงแก่กรรมอย่างสงบที่โรงพยาบาลในนครบอสตัน สหรัฐอเมริกา อายุ 65 ปี\n\nสำหรับ จุตินันท์ หรือ ‘นิดหน่อย’ เกิดเมื่อวันที่ 9 เมษายน 2500 เป็นทายาทรุ่นที่ 3 ของตระกูลภิรมย์ภักดี บุตรของ จำนงค์ ภิรมย์ภักดี และคุณหญิงสุภัจฉรี ภิรมย์ภักดี\n\nชีวิตส่วนตัวสมรสกับ ม.ล.ปิยาภัสร์ ภิรมย์ภักดี (นามสกุลเดิม กฤดากร) มีทายาท 3 คน คือ จิตภัสร์ ตั๊น กฤดากร, ตุ๊ย-นันทญา ภิรมย์ภักดี และ ต่อย-ร.ท. ณัยณพ ภิรมย์ภักดี\n\nสำหรับประวัติการศึกษา จุตินันท์จบชั้นมัธยมศึกษาจากโรงเรียนฮอทช์คิส รัฐคอนเนทิคัต สหรัฐอเมริกา\n\nปริญญาตรี เศรษฐศาสตรบัณฑิต มหาวิทยาลัยบอสตัน รัฐแมสซาชูเซตส์ สหรัฐอเมริกา\n\nหลักสูตร Families in Business: From Generation to Generation บัณฑิตวิทยาลัย คณะบริหารธุรกิจ มหาวิทยาลัยฮาร์วาร์ด สหรัฐอเมริกา\n\nหลักสูตร Strategic Negotiations: Deal Making for the Long Term บัณฑิตวิทยาลัย คณะบริหารธุรกิจ มหาวิทยาลัยฮาร์วาร์ด สหรัฐอเมริกา\n\nปริญญาบริหารธุรกิจดุษฎีบัณฑิตกิตติมศักดิ์ (การเงิน) ของมหาวิทยาลัยเทคโนโลยีราชมงคลพระนคร\n\nปริญญาบริหารธุรกิจดุษฎีบัณฑิตกิตติมศักดิ์ (การจัดการ) ของมหาวิทยาลัยเทคโนโลยีราชมงคลตะวันออก\n\nปัจจุบัน จุตินันท์ดำรงตำแหน่งประธานเจ้าหน้าที่บริหาร และกรรมการผู้จัดการใหญ่ บริษัท บุญรอดบริวเวอรี่ จำกัด ตั้งแต่ปี 2563 และเป็นประธานกรรมการ บริษัท สิงห์ เอสเตท จำกัด (มหาชน) รวมถึงประธานกรรมการ บริษัท มิวซิกมูฟ จำกัด, ประธานกรรมการ บริษัท ซี.บี.โฮลดิ้ง จำกัด ฯลฯ โดยแนวคิดการบริหารองค์กรคือ ให้ความสำคัญกับการเติบโตแบบยั่งยืน และการตอบแทนสังคม\n\nนอกเหนือจากงานที่บริษัท บุญรอดบริวเวอรี่ จำกัด จุตินันท์ ภิรมย์ภักดี ยังดำรงตำแหน่งประธานคณะกรรมการกีฬาพาราลิมปิกแห่งประเทศไทย ตั้งแต่ปี 2552 โดยก่อนหน้านี้ได้เป็นผู้จัดการทีมคณะนักกีฬาคนพิการทีมชาติไทย เมื่อปี 2548 เป็นผู้อยู่เบื้องหลังความสำเร็จของวงการกีฬาคนพิการของไทย ดูแลนักกีฬาคนพิการในการแข่งขันหลายรายการ ตั้งแต่ระดับอาเซียนจนถึงพาราลิมปิก โดยทํางานร่วมกับ 5 สมาคมกีฬาคนพิการ คือ สมาคมกีฬาคนพิการแห่งประเทศไทย ในพระบรมราชูปถัมภ์, สมาคมกีฬาคนพิการทางสมองแห่งประเทศไทย, สมาคมกีฬาคนตาบอดแห่งประเทศไทย, สมาคมกีฬาคนหูหนวกแห่งประเทศไทย และสมาคมกีฬาคนพิการทางปัญญาแห่งประเทศไทย\n\nจุตินันท์ถือเป็นผู้วางรากฐานการพัฒนาวงการกีฬาคนพิการในประเทศไทย พร้อมทุ่มเทดูแลนักกีฬาอย่างเต็มที่ จนปัจจุบันประสบความสำเร็จ พานักกีฬาพาราไทยสร้างผลงานอยู่แถวหน้าของโลกได้ รวมถึงการผลักดันภาครัฐในการดูแลนักกีฬาอย่างเท่าเทียม ระหว่างนักกีฬาคนปกติ และนักกีฬาคนพิการ",
    "“ออก้า” ฟิตจัด! เตรียมลุยศึกเจ็ตสกี World Finals 2022 ประเทศสหรัฐอเมริกา": "“ออก้า” ฟิตจัด! เตรียมลุยศึกเจ็ตสกี World Finals 2022 ประเทศสหรัฐอเมริกา\n\nถึงแม้จะเล็กพริกขี้หนู สำหรับ “น้องออก้า นครา ศิลาชัย” ลูกชายคนที่ 2 ของ “พ่อเปิ้ล นาคร” กับ “แม่จูน กษมาศิลาชัย” ที่จะเดินทางไปแข่งขันเจ็ตสกีชิงแชมป์โลก รายการ IJSBA World Finals ณ เมืองเลคฮาวาซู รัฐอริโซน่าประเทศสหรัฐอเมริกา ระหว่างวันที่ 1-9 ตุลาคม 2565\n\nอ่านข่าวต่อ : ห่วงน้ำท่วม! TQM ผนึก ทีมเจ็ทสกี “เปิ้ล นาคร” ลุยช่วยผู้ประสบภัย จ.ระยอง\n\nโดย “น้องออก้า” นั้นเป็นนักแข่งขันที่อายุน้อยที่สุด ทั้งของรุ่น ทั้งในฐานะทีมชาติไทย และยังไปแข่งเป็นรุ่นที่อายุน้อยที่สุดในโลกด้วย ถือได้ว่าเป็นตัวแทนประเทศไทยเพียงหนึ่งเดียวของรุ่นนี้\n\nทั้งนี้ทาง “พ่อเปิ้ล” และ “แม่จูน” ก็ให้การสนับสนุน “น้องออก้า” อย่างถึงที่สุด และให้กำลังใจลูกชายอย่างสุดแรง โดยเผยความรู้สึกในครั้งนี้ว่า.. “ผมภูมิใจในตัวเค้านะครับ คือไม่คิดว่าเค้าจะมาถึงจุดนี้ ได้เป็นนักกีฬาเจ็ตสกีทีมชาติไทย ไปแข่งขันกับนักแข่งขันชาวต่างชาติ ที่สำคัญคือเค้าเป็นนักแข่งที่อายุน้อยที่สุดในรุ่น ในทีม แล้วเค้าก็ค่อนข้างภูมิใจกับตรงนี้ด้วยที่ได้เป็นตัว แทนของคนไทยไปแข่งขัน เค้าบอกว่าเค้าจะเอาแชมป์มาให้ได้ แต่ผมกับจูนก็ไม่ได้กดดันเค้านะครับ ก็ปล่อยให้เป็นไปตามธรรมชาติ แต่ในใจถามว่าเกร็งมั้ย ลุ้นมั้ย ก็เหมือนคนเป็นพ่อเป็นทั่วไปก็ต้องลุ้นไปกับลูก แล้วก็ให้กำลังใจเค้าเยอะๆ ครับ บอกลูกว่า ป๊าอยู่กับออก้าตลอดนะ สู้ให้เต็มที่ ทำให้เต็มที่นะลูก”\n\nด้าน “น้องออก้า” ก็เผยความรู้สึกในการ เตรียมตัวไปแข่งขันครั้งนี้ว่า.. “ซ้อมเยอะครับ อยากจะได้แชมป์กลับมาให้คนไทย เหนื่อยมั้ย ก็เหนื่อย แต่สนุกมากกว่า แล้วก็อยากทำให้ได้ทำให้สำเร็จ ให้ป๊ากับแม่ภูมิใจ ส่วนเรื่องความกดดัน ก็ไม่เท่าไหร่ครับ รอลุ้นมากกว่าว่าผมจะทำได้หรือเปล่า ก็อยากให้คนไทยทุกคนช่วยเป็นกำลังใจให้ผมด้วยนะครับ”\n\nอ้อนกันขนาดนี้แฟนๆ ชาวไทยต้องส่งแรงใจไปเชียร์น้องออก้ากันเยอะๆ แล้วนะจ้ะ!!!",
    "\"นฤมล\"แนะเกาะติดดบ.สหรัฐ-ญี่ปุ่น หลังศก.โลกเสี่ยงถดถอยหนุนไทยทยอยขยับ": "\"นฤมล\"แนะเกาะติดดอกเบี้ย\"สหรัฐ-ญี่ปุ่น\" หลังเศณษบกิจโลกเสี่ยงถดถอย พร้อมหนุนไทยทยอยขยับ พร้อมเร่งเพิ่มกำลังซื้อภายในประเทศทั้งภาคเอกชน และภาคครัวเรือน\n\nนางนฤมล ภิญโญสินวัฒน์ เหรัญญิกพรรคพลังประชารัฐ(พปชร.)โพสต์ Facebook ส่วนตัวสะท้อนมุมมองถึงแนวโน้มการปรับขึ้นอัตราดอกเบี้ยของโลกโดยระบุให้จับตาการปรับขึ้นดอกเบี้ยของสองประเทศคือสหรัฐอเมริกาและญี่ปุ่นในสัปดาห์นี้ โดยธนาคารกลางของสหรัฐอเมริกา หรือ เฟด จะประชุมวันพุธที่ 21 ก.ย. คาดกันว่าจะขึ้นดอกเบี้ยอีก +0.75% ด้วยความน่าจะเป็นสูงถึง 82% เพื่อเป็นมาตรการแรงที่เฟดประกาศและตั้งใจจะจัดการกับเงินเฟ้อให้ได้ แต่ก็ต้องแลกด้วยความถดถอยทางเศรษฐกิจ ทั้งในสหรัฐอเมริกาเอง และเศรษฐกิจโลกที่ย่อมได้รับผลกระทบ\n\nขณะที่ธนาคารกลางของญี่ปุ่น (BOJ)จะประชุมสองวันสัปดาห์นี้ โดยจะประชุมเสร็จในวันพฤหัสที่ 22 ก.ย. แต่คาดว่าน่าจะคงอัตราดอกเบี้ยต่ำต่อไป ถึงแม้จะมีแรงกดดันหลายมิติ การขึ้นดอกเบี้ยของประเทศต่างๆ นอกจากจะส่งผลให้เงินเยนอ่อนค่าแล้ว ยังส่งผลให้อัตราผลตอบตราสารหนี้ในตลาดสูงขึ้น จนอาจจะชนเพดานสูงสุดที่ BOJ กำหนดไว้ นอกจากนั้น การอ่อนค่าของเงินเยนยังส่งผลให้ต้นทุนการนำเข้าสินค้าสูงขึ้น ทำให้ครัวเรือนได้รับผลกระทบจากราคาสินค้าที่ต้องปรับตัวสูงขึ้นตามมา",
    "แซงไทยอีกแล้ว! VinFast แบรนด์รถยนต์เวียดนาม ส่งออกรถยนต์ไฟฟ้าไปขายสหรัฐอเมริกาสิ้นปีนี้": "VinFast แบรนด์รถยนต์ของเวียดนาม ประกาศส่งออกรถยนต์ไฟฟ้าไปจำหน่ายในตลาดสหรัฐอเมริกา โดยจะเริ่มส่งมอบตั้งแต่เดือน ธ.ค. 2022 พร้อมตั้งเป้าภายในปี 2026 จะขายรถยนต์ไฟฟ้าทั่วโลก 7.5 แสนคัน/ปี\n\nVinFast เดินหน้าทำตลาดสหรัฐอเมริกาตามเป้า\n\nสำนักข่าว Reuters รายงานว่า VinFast ค่ายผู้ผลิตรถยนต์จากเวียดนาม หนึ่งในธุรกิจของ Vingroup เตรียมทยอยส่งมอบรถยนต์ไฟฟ้าล้วน 100 คันแรกให้กับลูกค้าในประเทศเวียดนาม และในสหรัฐอเมริกาตั้งแต่เดือน ธ.ค. 2022 เป็นต้นไป โดยรถยนต์ไฟฟ้าดังกล่าวมีทั้งหมด 2 รุ่นคือ VF8 และ VF9 มาในรูปแบบ SUV ทั้งคู่\n\nสำหรับรถยนต์ไฟฟ้าทั้งสองรุ่นจะผลิตในโรงงานที่ประเทศเวียดนาม โดยรุ่น VF8 จะมีการผลิตถึง 5,000 คันเพื่อนำไปส่งมอบในตลาดสหรัฐอเมริกา และพื้นที่อเมริกาเหนือ ที่สำคัญนับถึงตอนนี้มียอดจองรถยนต์ไฟฟ้าทั้งสองรุ่นของ VinFast ทั่วโลกถึง 65,000 คัน ทำให้บริษัทอยู่ระหว่างเดินหน้าสร้างโรงงานผลิตที่สหรัฐอเมริกาเพิ่มเติม\n\nVinFast สร้างความแตกต่างในการทำตลาดรถยนต์ไฟฟ้าทั้งสองรุ่นด้วยการแยกค่าใช้จ่ายแบตเตอรี่ออกมาเป็นการเช่าใช้ ทำให้ราคาของตัวรถถูกลง โดยในสหรัฐอเมริการุ่น VF8 จะจำหน่ายในราคา 42,200 ดอลลาร์สหรัฐ (ราว 1.53 ล้านบาท) และรุ่น VF9 จะจำหน่ายราคา 57,500 ดอลลาร์ (ราว 2.09 ล้านบาท)\n\nทั้งนี้ VinFast ตั้งเป้าจำหน่ายรถยนต์ไฟฟ้าทั่วโลก 7.5 แสนคัน/ปี ภายในปี 2026 ผ่านการเปิดตัวรถยนต์ไฟฟ้ารุ่นอื่น ๆ ถือเป็นอีกความท้าทายในการแข่งขันในตลาดโลกที่มีทั้งแบรนด์รถยนต์ดั้งเดิมที่หันมาทำตลาดรถยนต์ไฟฟ้า และกลุ่มบริษัทสตาร์ตอัพที่รุกตลาดที่มาก่อนแล้ว\n\nสรุป\n\nVinFast ก่อร่างสร้างตัวมาอย่างรวดเร็ว อาศัยความยิ่งใหญ่ของกลุ่ม Vingroup ที่เป็นเจ้าในหลายอุตสาหกรรมของเวียดนาม ยิ่งการวางเป้าหมายบุกตลาดสหรัฐอเมริกาก็ยิ่งมองไกลกว่าแค่ขายในประเทศ ซึ่งต้องดูกันว่าจะมีแบรนด์ไทยแบรนด์ไหนเดินหน้าแผนแบบนี้บ้างหรือไม่\n\nอ้างอิง // Autoblog\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "“ดอน” พบสภาธุรกิจสหรัฐ - อาเซียน ย้ำความเชื่อมั่นเศรษฐกิจไทย": "นายดอน ปรมัตถ์วินัย รองนายกรัฐมนตรีและรัฐมนตรีว่าการกระทรวงการต่างประเทศพบหารือในช่วงการรับประทานอาหารค่ำกับผู้บริหารสภาธุรกิจสหรัฐอเมริกาและอาเซียน (US-ASEAN Business Council : USABC) หอการค้าสหรัฐอเมริกา (US Chamber of Commerce: USCC) และบริษัทภาคเอกชนสหรัฐฯ ณ โรงแรม JW Marriott Essex House นครนิวยอร์ก ในช่วงการประชุมสมัชชาสหประชาชาติ สมัยสามัญ ครั้งที่ 77 โดยมีนาย Ted Osius ประธาน USABC นาย John Goyer ผู้อำนวยการบริหาร ด้านเอเชียตะวันออก USCC และผู้บริหารจากหลายบริษัท ได้แก่ Chevron ConocoPhillips Cheniere Koch และ Viatris เข้าร่วม\n\nนายดอน ได้นำเสนอวิสัยทัศน์นโยบายและพัฒนาการที่สำคัญของไทยในการขับเคลื่อนการพัฒนาเศรษฐกิจและสังคมอย่างยั่งยืน ครอบคลุม เข้มแข็ง และเป็นมิตรต่อสิ่งแวดล้อม ตามแนวทางโมเดลเศรษฐกิจชีวภาพ-หมุนเวียน-สีเขียว (Bio-Circular-Green Economy Model) ซึ่งมีความสอดคล้องกับหัวข้อหลัก (theme) ของการประชุมUNGA77 “A watershed moment: transformative solutions to interlocking challenges” รวมทั้งนำเสนอการดำเนินการที่สำคัญของไทยในการส่งเสริมการเติบโตทางเศรษฐกิจในภูมิภาค รวมทั้งในกรอบอาเซียน ตลอดจนประเด็นที่ไทยให้ความสำคัญภายใต้กรอบ IPEF และวาระการเป็นเจ้าภาพ การประชุมเอเปคของไทยในปี 2565\n\nนายดอน มุ่งแสวงหาโอกาสในการส่งเสริมความร่วมมือและขยายการลงทุนโดยภาคเอกชนสหรัฐ เพื่อเสริมสร้างความเป็นหุ้นส่วนด้านเศรษฐกิจระหว่างไทยกับสหรัฐ และขับเคลื่อนการดำเนินความร่วมมือตาม Communique on Strategic Alliance and Partnership และ MOU on Promoting Supply Chain Resilience ตามที่นายดอน และรมว.กต. สหรัฐ ได้ร่วมลงนามเมื่อเดือนกรกฎาคม 2565 โดยเฉพาะในส่วนที่เกี่ยวข้องกับการส่งเสริมความเข้มแข็งของห่วงโซ่อุปทาน การพัฒนาเศรษฐกิจ BCG พลังงานสะอาด การดำเนินงานด้านสภาพภูมิอากาศ เศรษฐกิจดิจิทัลและการประยุกต์ใช้นวัตกรรมและเทคโนโลยี\n\nนายดอน สร้างความเชื่อมั่นต่อพื้นฐานเศรษฐกิจไทยกับคณะนักธุรกิจ โดยนำเสนอนโยบายและพัฒนาการของไทยในการสร้างสภาพแวดล้อมที่เอื้ออำนวยต่อการดำเนินการค้าและการลงทุนของภาคเอกชนต่างประเทศรวมทั้งเชิญชวนให้ภาคเอกชนสหรัฐ เข้าร่วมลงทุนในประเทศไทยมากขึ้น โดยเฉพาะเขตพัฒนาพิเศษภาคตะวันออก (Eastern Economic Corridor: EEC) ตลอดจนเน้นย้ำความสำคัญของการมีส่วนร่วมของภาคเอกชนในการขับเคลื่อนการพัฒนาและการเติบโตทางเศรษฐกิจที่ยั่งยืน ครอบคลุม เข้มแข็ง และเป็นมิตรต่อสิ่งแวดล้อม\n\nนายดอน ได้ตอบข้อซักถามภาคธุรกิจสหรัฐฯ ในหลากหลายประเด็น อาทิ แนวคิดของไทยภายใต้หัวข้อหลักการเป็นเจ้าภาพเอเปคของไทย (เปิดกว้าง เชื่อมโยงกัน สร้างสรรค์ สู่สมดุล) ซึ่งสอดคล้องกับประเด็นที่สหรัฐ มุ่งผลักดันในการเป็นเจ้าภาพเอเปคในปี 2566\n\nนอกจากนี้ บริษัทภาคธุรกิจสหรัฐ แสดงความพร้อมและความมุ่งมั่นในการทำงานกับภาครัฐและภาคส่วนต่าง ๆ ของไทยเพื่อขับเคลื่อนความร่วมมือด้านเศรษฐกิจระหว่างไทยกับสหรัฐ ให้เพิ่มพูนยิ่งขึ้น",
    "ไปดูกันจะๆ “สโตนฮิลล์” พร้อมรับศึกกอล์ฟระดับโลก 7-9 ต.ค.นี้": "สนามแห่งนี้ ได้รับการออกแบบโดย Kyle Phillips (ไคล์ ฟิลลิปส์) ร่วมด้วยสถาปนิกชื่อดังจากบริษัท Hart Howerton ชาวอเมริกันอย่าง Timothy Slattery (ทิโมตี้ สแลทเทอรี่) ที่ทั้งสองคนต่างมองถึงจุดเดียวกันว่าต้องการจะสร้างสถานที่แห่งนี้ให้เป็นจุดหมายระดับโลก และเป็นสถานที่ที่สะท้อนถึงอุดมคติและรสนิยมของผู้ที่มาเยือนได้อย่างอบอุ่น\n\nจุดเด่นของสนามสโตนฮิลล์ สารัชถ์ ชี้ให้เห็นถึงหลายองค์ประกอบ ไม่ว่าจะเป็นการใช้หญ้านวลน้อยชนิดพิเศษที่สั่งนำเข้าจากต่างประเทศ ทำให้ได้สัมผัสถึงความนุ่มและความละเอียดของหญ้าดุดดังพรม อีกทั้ง การออกแบบนี้จะเป็นการผสมผสานระหว่างความทันสมัยเข้ากับความดั้งเดิม จากการใช้วัสดุก่อสร้าง Club House ที่เลือกหิน Limestone นำเข้าจากเมืองเวโรนา ประเทศอิตาลี และการเลือกใช้ไม้สักของไทย ซึ่งการเลือกหินอ่อนและหินแกรนิตที่นำมาใช้นี้เอง จึงเป็นที่มาของชื่อสนาม “สโตนฮิลล์”",
    "“Red Lobster” ร้านอาหารทะเลชื่อดังจากสหรัฐอเมริกา เตรียมเปิดในไทย ที่ศูนย์ประชุมแห่งชาติสิริกิติ์12 กันยายนนี้": "วันพฤหัสบดี ที่ 01 กันยายน พ.ศ. 2565, 07.01 น.\n\nใครที่เคยไปใช้ชีวิตในสหรัฐอเมริกาน่าจะคุ้นเคยกับร้าน “Red Lobster” เป็นอย่างดี เพราะร้านนี้เป็นหนึ่งในตำนานร้านอาหารซีฟู้ดเลยก็ว่าได้ ส่วนใครที่ยังไม่เคยได้ลิ้มลอง ไม่ต้องไปไกลถึงต่างประเทศแล้ว เพราะ “Red Lobster” กำลังจะมาเปิดให้บริการในประเทศไทย โดย บริษัท เร้ด ล็อบสเตอร์ รีเทล เอเชีย จำกัด โดยสาขาแรกจะเปิดให้บริการที่กรุงเทพฯ ณ ศูนย์ประชุมแห่งชาติสิริกิติ์ ในวันที่ 12 กันยายน 2565 นี้\n\n“Red Lobster” ร้านอาหารทะเลชื่อดังระดับตำนาน เปิดครั้งแรกที่ Lakeland Florida สหรัฐอเมริกา ในปี 1968 ด้วยแนวคิดที่ว่าอยากให้ผู้คนเข้าถึงอาหารทะเลที่อร่อย คุณภาพสูงในราคาที่เข้าถึงได้ไม่ว่าจะอาศัยอยู่ห่างจากทะเลแค่ไหนก็ตาม ปัจจุบันมีสาขารวมแล้วมากกว่า 700 สาขาทั่วโลก ทั้งในสหรัฐอเมริกา แคนาดา เอกัวดอร์ จีน ญี่ปุ่น เม็กซิโก และเปอร์โตริโก จุดเด่นของร้านอยู่ที่การคัดสรรวัตถุดิบที่มีคุณภาพ จากทั่วทุกมุมโลก และสูตรลับการปรุงแบบดั้งเดิมที่เป็นเอกลักษณ์ มีหลากหลายเมนูให้เลือก โดยเฉพาะเมนูซิกเนเจอร์ ที่ใครก็ไม่ควรพลาด อาทิ\n\nLive Maine Lobster เสิร์ฟล็อบสเตอร์สดทั้งตัวผ่านกรรมวิธีการปรุงด้วยสูตรพิเศษของทางร้าน\n\nSignature Feasts จานเด็ดที่รวมหลากหลายเมนูซีฟู้ดซิกเนเจอร์ยอดฮิตมาไว้ในจานเดียว\n\nCheddar Bay Biscuits บิสกิตที่ติดใจกันทั่วโลก เนื้อนุ่ม ฉ่ำชีส ทานที่ไหนก็ไม่อร่อยเหมือนที่นี่\n\nสำหรับใครที่กำลังมองหาร้านอาหารซีฟู้ดระดับพรีเมียม อาหารรสชาติดี สดใหม่ได้คุณภาพในราคาที่เข้าถึงได้ บรรยากาศสบายๆ มีกลิ่นอายอเมริกันโมเดิร์น แถมยังเดินทางสะดวกอยู่ใจกลางเมือง ณ ศูนย์ประชุมแห่งชาติสิริกิติ์ ชั้น G อย่าลืมใส่ร้าน Red Lobster ไว้ในฟู้ดลิสต์ที่ต้องมาเช็คอิน รับรองว่าจะฟินแบบไม่ต้องบินไปถึงสหรัฐอเมริกา สนใจสำรองที่นั่งได้ที่ 062-243-8372",
    "APUREเร่งผลิตเพิ่ม บาทอ่อน-เข้าไฮซีซัน": "#APURE #ทันหุ้น - APURE ถูกใจยุโรป-อเมริกาสั่งซื้อข้าวโพดหวานล้น เร่งปรับกลยุทธ์เพิ่มพื้นที่ปลูกข้าวโพดหวานกว่า 30% รองรับความต้องการของลูกค้าข้ามปี รับยอดขายทั้งปี 2565 ทรงตัว แต่บาทอ่อนจะหนุนกำไรอย่างมีนัยสำคัญ เป้ายอดขายรวมทั้งปี 2566 โต 30-35%\n\nนายสุเรศพล จึงรุ่งเรืองกิจ ประธานกรรมการ บริษัท อกริเพียว โฮลดิ้งส์ จำกัด (มหาชน) หรือ APURE เปิดเผยว่า ผลิตภัณฑ์ข้าวโพดหวานแปรรูปยังคงได้รับความนิยมจากทั้งตลาดยุโรป, สหรัฐอเมริกา, รวมถึงตลาดในภูมิภาคเอเชียอย่างต่อเนื่อง บริษัทจึงปรับกลยุทธ์รองรับการเติบโตอย่างยั่งยืนในระยะ 3 ปีข้างหน้าด้วยการจัดงบประมาณสนับสนุนให้เกษตรกรหันมาปลูกข้าวโพดหวานมากขึ้น โดยตั้งเป้าเพิ่มพื้นที่เพาะปลูกข้าวโพดหวานขึ้นเฉลี่ยปีละ 30% มุ่งเพิ่มปริมาณข้าวโพดเข้าไลน์การผลิตให้ได้เฉลี่ยที่ 300,000 ตันต่อปี เพื่อสร้างความมั่นใจให้ทีมการตลาดวางแผนขยายฐานลูกค้าเข้าสู่ทวีปยุโรป และสหรัฐอเมริกา อย่างต่อเนื่อง ทั้งนี้หากแผนการเพิ่มผลผลิตข้าวโพดหวานเป็นไปตามประมาณการที่บริษัทตั้งไว้ บริษัทตั้งเป้ารายได้รวมทั้งปี 2566 จะเติบโตจากปี 2565 ได้เฉลี่ย 30-35%YoY\n\n@ไฮซีซันสั่งเข้าเทศกาล\n\nพร้อมกันนี้คาดการณ์ผลการดำเนินงานช่วงครึ่งหลังของปี 2565 ว่ามีแนวโน้มเติบโตต่อเนื่องเมื่อเทียบกับงวดครึ่งแรกของปี 2565 ที่ผ่านมา หนุนจากเข้าสู่ช่วงไฮซีซันของธุรกิจส่งออก ประกอบกับช่วงครึ่งแรกของปี 2565 ที่ผ่านมาบริษัทสามารถเพิ่มพื้นที่เพาะปลูกข้าวโพดหวานได้เพิ่มขึ้น ส่งผลให้บริษัทสามารถทยอยส่งมอบสินค้าที่ตกค้างมาจากงวดไตรมาส 2/2565 ให้ลูกค้า รวมถึงยังมีคำสั่งซื้อใหม่ทยอยเข้ามาจากลูกค้าในภูมิภาคเอเชียอย่างต่อเนื่อง\n\n“บริษัทยังได้รับคำสั่งซื้อเข้ามาอย่างต่อเนื่องเพื่อสต๊อกสินค้าไว้จำหน่ายในช่วงเทศกาล ดังนั้นตลอดเดือนตุลาคม 2565 นี้จึงต้องเร่งเตรียมสินค้าเพื่อส่งมอบอย่างต่อเนื่องจนถึงช่วงกลางเดือนพฤศจิกายน โดยหากบริษัทยังสามารถจัดหาข้าวโพดหวานที่มีคุณภาพตรงตามมาตรฐานของบริษัทได้เพิ่มเติม ก็จะทยอยส่งมอบสินค้าตามยอดที่ “ตกค้าง” ในช่วงครึ่งแรกของเดือนธันวาคม ก่อนเทศกาลเฉลิมฉลอง-หยุดยาว”\n\n@บาทอ่อนหนุน\n\nบริษัทคาดการณ์ยอดขายรวมทั้งปี 2565 มีแนวโน้มใกล้เคียงกับช่วงปี 2564 ที่ทำได้ 2,342.84 ล้านบาท กดดันจากสภาพอากาศแปรปรวน ผลผลิตวัตถุดิบหลัก คือข้าวโพดหวานขาดแคลนทำให้ไม่สามารถดำเนินการผลิตได้เต็มกำลัง ส่งผลให้บริษัทไม่สามารถส่งออกสินค้า และเดินหน้าขยายฐานการตลาดได้อย่างเต็มที่ ขณะที่กำไรสุทธิมีแนวโน้มดีขึ้น หนุนจากเงินบาทที่อ่อนค่าลงเมื่อเทียบกับค่าเงินดอลลาร์สหรัฐอเมริกา\n\nอย่างไรก็ตาม บริษัทยังคงรักษาฐานลูกค้าทั้งในภูมิภาคเอเชีย, ทวีปยุโรป และสหรัฐอเมริกาไว้ได้อย่างเหนียวแน่น เนื่องจากบริษัทประสานข้อมูลข่าวสารกับคู่ค้า และลูกค้าอย่างใกล้ชิด ควบคู่กับความพยายามหาแหล่งวัตถุดิบจากประเทศเพื่อนบ้านที่ได้มาตรฐานของบริษัทมาผลิตเพื่อส่งมอบสินค้าให้ลูกค้าให้ได้ตามแผน\n\n“ข้าวโพดหวานจากไทย มีเอกลักษณ์เฉพาะตัวทั้งรสสัมผัส และสีสันที่เป็นเอกลักษณ์ได้รับการจัดอันดับเป็นอันดับ 2 ของโลกรองจากแหล่งผลิตในสหรัฐอเมริกา แต่ด้วยค่าเงินทำให้ราคาจำหน่ายถูกกว่าถึงกว่า 30%และเมื่อมารวมกับการบริการลูกค้าแบบไทย การสื่อสารที่ตรงไปตรงมาทำให้ลูกค้ามีความเชื่อมั่น และยินดีที่จะแนะนำลูกค้าใหม่ๆ ให้กับบริษัทอย่างต่อเนื่อง ดังนั้นเมื่อลูกฐานลูกค้าพร้อม บริษัทก็ปรับกลยุทธ์การผลิตไว้รองรับแล้ว ก็มั่นใจว่าผลการดำเนินงานของบริษัทจะกลับมาเติบโตแข็งแกร่งตั้งแต่ปี 2566 เป็นต้นไป”",
    "\"Red Lobster\" ร้านอาหารทะเลชื่อดังจากสหรัฐอเมริกา เตรียมเปิดในไทย": "ใครที่เคยไปใช้ชีวิตในสหรัฐอเมริกาน่าจะคุ้นเคยกับร้าน \"Red Lobster\" เป็นอย่างดี เพราะร้านนี้เป็นหนึ่งในตำนานร้านอาหารซีฟู้ดเลยก็ว่าได้ ส่วนใครที่ยังไม่เคยได้ลิ้มลอง ไม่ต้องไปไกลถึงต่างประเทศแล้ว เพราะ \"Red Lobster\" กำลังจะมาเปิดให้บริการในประเทศไทย โดย บริษัท เร้ด ล็อบสเตอร์ รีเทล เอเชีย จำกัด โดยสาขาแรกจะเปิดให้บริการที่กรุงเทพฯ ณ ศูนย์ประชุมแห่งชาติสิริกิติ์ ในวันที่ 12 กันยายน 2565 นี้\n\n\"Red Lobster\" ร้านอาหารทะเลชื่อดังระดับตำนาน เปิดครั้งแรกที่ Lakeland Florida สหรัฐอเมริกา ในปี 1968 ด้วยแนวคิดที่ว่าอยากให้ผู้คนเข้าถึงอาหารทะเลที่อร่อย คุณภาพสูงในราคาที่เข้าถึงได้ไม่ว่าจะอาศัยอยู่ห่างจากทะเลแค่ไหนก็ตาม ปัจจุบันมีสาขารวมแล้วมากกว่า 700 สาขาทั่วโลก ทั้งในสหรัฐอเมริกา แคนาดา เอกัวดอร์ จีน ญี่ปุ่น เม็กซิโก และเปอร์โตริโก จุดเด่นของร้านอยู่ที่การคัดสรรวัตถุดิบที่มีคุณภาพ จากทั่วทุกมุมโลก และสูตรลับการปรุงแบบดั้งเดิมที่เป็นเอกลักษณ์ มีหลากหลายเมนูให้เลือก โดยเฉพาะเมนูซิกเนเจอร์ ที่ใครก็ไม่ควรพลาด อาทิ\n\nLive Maine Lobster เสิร์ฟล็อบสเตอร์สดทั้งตัวผ่านกรรมวิธีการปรุงด้วยสูตรพิเศษของทางร้าน\n\nSignature Feasts จานเด็ดที่รวมหลากหลายเมนูซีฟู้ดซิกเนเจอร์ยอดฮิตมาไว้ในจานเดียว\n\nCheddar Bay Biscuits บิสกิตที่ติดใจกันทั่วโลก เนื้อนุ่ม ฉ่ำชีส ทานที่ไหนก็ไม่อร่อยเหมือนที่นี่\n\nสำหรับใครที่กำลังมองหาร้านอาหารซีฟู้ดระดับพรีเมียม อาหารรสชาติดี สดใหม่ได้คุณภาพในราคาที่เข้าถึงได้ บรรยากาศสบายๆ มีกลิ่นอายอเมริกันโมเดิร์น แถมยังเดินทางสะดวกอยู่ใจกลางเมือง ณ ศูนย์ประชุมแห่งชาติสิริกิติ์ ชั้น G อย่าลืมใส่ร้าน Red Lobster ไว้ในฟู้ดลิสต์ที่ต้องมาเช็คอิน รับรองว่าจะฟินแบบไม่ต้องบินไปถึงสหรัฐอเมริกา สนใจสำรองที่นั่งได้ที่ 062-243-8372",
    "สะพานแห่งกาลเวลา : ถึงเวลาต้องจริงจังกับ‘ลองโควิด’ โดย ไพรัตน์ พงศ์พานิชย์": "เมื่อการแพร่ระบาดของโรคโควิด-19 ถูกลดระดับลงเป็นโรคประจำถิ่น ปริมาณการแพร่ระบาดลดลง ปริมาณผู้ติดเชื้อแล้วล้มป่วยลดลง ปริมาณของผู้เสียชีวิตลดลง ก็ถึงเวลาที่ทุกฝ่ายต้องคำนึงถึงปัญหาระยะยาวอย่าง “ลองโควิด” (Long Covid) กันอย่างจริงจังเสียที\n\n“ลองโควิด” หรือ “โควิดเรื้อรัง” เป็นเรื่องที่พูดถึงกันมานานแล้ว แม้ในช่วงของการแพร่ระบาด หลังจากพบว่ามีผู้ป่วยที่ได้รับการรักษาหายแล้วยังคงแสดงอาการบางอย่าง หรือหลายอย่างอยู่นานนับเดือน หรือโดยถาวร แม้จะยังไม่มีการศึกษา หาข้อมูลและวิจัยกันอย่างจริงจังมากนัก แต่ก็มีผู้เชี่ยวชาญหลายคนเคยเตือนเอาไว้ว่า ภาวะลองโควิดจะกลายเป็นปัญหาใหญ่และร้ายแรงทางด้านสาธารณสุขในระยะยาว\n\nในสหรัฐอเมริกามีข้อมูลจากการประเมินของหน่วยงานทางการระบุเอาไว้ว่า มีคนอเมริกันที่ได้รับผลกระทบจากภาวะลองโควิดอยู่ระหว่าง 7.7 ล้านคนถึง 23 ล้านคน ซึ่งมากไม่ใช่เล่นๆ\n\nด้วยเหตุนี้จึงมีหน่วยงานของรัฐบาลกลางสหรัฐอเมริกาที่ออกมารณรงค์เกี่ยวกับเรื่องนี้อย่างจริงจัง เรียกร้องให้รัฐบาลรับหน้าที่เป็นเจ้าภาพทั้งในการผลักดันให้เกิดการศึกษาวิจัยอย่างจริงจังและกว้างขวางเกี่ยวกับลองโควิด และดำเนินความพยายามหาหนทางทั้งเพื่อป้องกัน, เพื่อการวินิจฉัยและเพื่อการเยียวยารักษาผู้ที่ตกเป็นเหยื่อของภาวะลองโควิดนี้\n\nหน่วยงานที่ว่าคือ สำนักงานบริการมนุษย์และสุขภาพ (เอชเอชเอส) แพทย์หญิง ราเชล แอล. เลวีน ผู้อำนวยการเอชเอชเอส เพิ่งออกมาให้สัมภาษณ์วารสารวิชาการด้านการแพทย์ จามา ไว้เมื่อต้นเดือนสิงหาคมที่ผ่านมา ย้ำว่า เรื่องนี้มีความสำคัญมากเนื่องจากมีผลกระทบสูง ไม่เพียงด้านสาธารณสุขแต่ยังส่งผลสะเทือนทางด้านเศรษฐกิจและสังคมโดยรวมอีกด้วย\n\nสิ่งที่ ดร.เลวีนเรียกร้องก็คือ รัฐบาลจะต้องเป็นเจ้าภาพในการจัดการศึกษาวิจัยอย่างเป็นทางการ เพื่อหานิยามที่เหมาะสมและถูกต้องของโรคนี้ ซึ่งจะช่วยให้ไม่เกิดกรณี\n\nผู้ป่วยลองโควิดถูกกีดกันออกไปจากระบบ\n\nดร.เลวีนเปิดเผยว่า จากข้อมูลที่เคยได้รับที่ผ่านมา ทางเอชเอชเอสค่อนข้างมั่นใจว่าระหว่าง 5-30 เปอร์เซ็นต์ของผู้ป่วยโควิด-19 จะเกิดปัญหาภาวะลองโควิดขึ้นตามมา\n\nเว็บไซต์รามาแชนเนลของมหาวิทยาลัยมหิดล เคยจำแนกอาการลองโควิดเอาไว้ว่ามีอยู่ด้วยกัน 3 กลุ่มใหญ่ๆ กลุ่มแรกเป็นกลุ่มอาการที่เกิดขึ้นระหว่างการติดเชื้อแล้ว ดำเนินต่อเนื่องเป็นระยะเวลานานๆ เช่น มีไข้, ปวดหัว, วิงเวียนศีรษะคล้ายเป็นลม, หายใจเหนื่อย, หายใจไม่อิ่ม, แน่นหน้าอก, เพลีย เหนื่อยง่าย, ขาดสมาธิ, ปวดกล้ามเนื้อ ปวดข้อ เป็นอาทิ\n\nกลุ่มที่ 2 เป็นโรคที่เกิดขึ้นเมื่อมีการติดเชื้อในอวัยวะต่างๆ จนเนื้อเยื่อบางส่วนของอวัยวะนั้นๆ ถูกทำลายและก่อให้เกิดผลกระทบต่อการทำงานของอวัยวะเหล่านั้นในระยะยาว\n\nกลุ่มที่ 3 เป็นภาวะที่เกิดจากผลกระทบทางด้านจิตใจ ทั้งจากการต้องนอนโรงพยาบาลนานๆ หรือต้องสอดท่อช่วยหายใจ หรือถูกปั๊มหัวใจ จนอาจเกิดภาวะเครียดเฉียบพลัน ซึ่งอาจก่อให้เกิดอาการที่มีสาเหตุจากจิตใจขึ้นได้ อย่างเช่น อาการเหนื่อยอ่อน แขนขาอ่อนแรงทั้งๆ ที่ไม่มีเชื้ออยู่ในตัว หรือเกิดภาวะเครียดหลังเผชิญเหตุรุนแรง (post-traumatic stress disorder-PTSD) ได้\n\nในสหรัฐอเมริกาเพิ่งมีรายงานของทีมวิจัยที่ได้รับการสนับสนุนจากสถาบันบรูกกิงเผยแพร่ออกมาว่า ภาวะลองโควิดจะส่งผลทำให้แรงงานอเมริกันถูกกันออกจากการทำงานหรือตกงานถึงอย่างน้อย 4 ล้านคน และจะก่อให้เกิดผลกระทบจากการสูญเสียรายได้สูงถึงอย่างน้อยปีละ 170,000 ล้านดอลลาร์ โดยยังไม่นับรวมผลกระทบที่จะเกิดขึ้นกับครอบครัว ชุมชน และต่อสังคมโดยรวม\n\nเอชเอชเอสถึงได้เรียกร้องให้รัฐบาลเตรียมความพร้อมหน่วยงานที่เกี่ยวข้องของรัฐทั้งหมดกว่า 200 หน่วยงาน เพื่อรับมือกับสถานการณ์ดังกล่าวเสียตั้งแต่ตอนนี้ เพื่อให้พร้อมสำหรับการให้ความช่วยเหลือ และให้การสนับสนุนต่อผู้ป่วยลองโควิด\n\nผมเห็นด้วยกับ ดร.เลวีน ที่ว่ารัฐบาลไม่เพียงแต่ของสหรัฐอเมริกาต้องหันมาใส่ใจทั้งกับการศึกษาวิจัยเกี่ยวกับภาวะลองโควิดอย่างจริงจัง และในเวลาเดียวกันก็เตรียมความพร้อมที่จะช่วยเหลือ หรือสนับสนุนผู้ป่วยลองโควิดที่แท้จริงในอนาคต\n\nเตรียมตัวให้พร้อมตั้งแต่ตอนนี้ดีกว่าแน่นอนครับ",
    "สหรัฐฯ สั่งประชาชนเตรียมรับมือ พายุเฮอร์ริเคนรุนแรงระดับ 3 แรงสุดในรอบ 4 ปี": "ล่าสุดทางสหรัฐอเมริกาได้สั่งให้ประชาชนในรัฐฟลอริดาของสหรัฐฯ เตรียมรับมือ เอียน พายุเฮอร์ริเคนรุนแรงระดับ 3 ที่พัดด้วยความแรงลม 209 กิโลเมตรต่อชั่วโมง ทำให้ชั้นวางแพ็กน้ำดื่ม, กระดาษชำระและอาหารกระป๋องตามซูเปอร์มาร์เก็ตทั่วทั้งรัฐว่างเปล่า\n\nขณะเดียวกัน ประธานาธิบดีโจ ไบเดน ต้องยกเลิกการประชุมประจำปีของพรรคเดโมแครต (DNC) ในวันอังคารเช่นกัน สำนักงานพยากรณ์อากาศได้คาดการณ์ว่า \"พายุโซร้อนเอียน\" จะทวีความรุนแรงเป็นเฮอร์ริเคนในวันอาทิตย์ และเพิ่มเป็นระดับ 3 หรือรุนแรงกว่านั้นในวันอังคาร ก่อนพัดเข้าสู่คิวบา\n\n\n\nอิทธิพลของพายุจะทำให้เกิดฝนตกหนักในรัฐฟลอริดาช่วงกลางสัปดาห์ และคาดว่าจะรุนแรงที่สุดในรอบ 4 ปี นอกจากสิ่งจำเป็นในการดำรงชีวิตแล้ว ประชาชนส่วนใหญ่ยังซื้ออุปกรณ์ที่เสริมความแข็งแกร่งให้แก่บ้านเรือนอีกด้วย นายรอน เดแซนติส ผู้ว่าการรัฐฟลอริดา ประกาศสถานการณ์ฉุกเฉินทั่วทั้งรัฐ และ 67 เทศมณฑล ตั้งแต่บ่ายวันเสาร์ อันเป็นสัญญาณของความกังวล \"ระดับสูง\""
}