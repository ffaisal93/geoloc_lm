{
    "ซูเปอร์ไต้ฝุ่นโนรู : พัดถล่มฟิลิปปินส์ตายแล้ว 5 ศพ จับตาพัดถล่มไทยต่อ ทำฝนตกหนักถึง 1 ต.ค.": "ซูเปอร์ไต้ฝุ่นโนรูพัดถล่มฟิลิปปินส์ ตายแล้ว 5 ศพ จับตาพัดถล่มไทยต่อ\n\nที่มาของภาพ, Reuters คำบรรยายภาพ, ช﻿าวฟิลิปปินส์เดินฝ่าน้ำท่วมสูงถึงเอว\n\n26 กันยายน 2022, 08:51 +07 ปรับปรุงแล้ว 26 กันยายน 2022, 12:36 +07\n\nทางการฟิลิปปินส์สั่งอพยพประชาชนหลายหมื่นคน และปิดสำนักงานของภาครัฐทั้งหมด เพื่อรับมือกับซูเปอร์ไต้ฝุ่นโนรูที่พัดถล่มหมู่เกาะทางตะวันออกของประเทศ ซึ่งล่าสุด พบผู้เสียชีวิตแล้ว 5 คน\n\nผู้เสียชีวิตทั้ง 5 คน เป็นเจ้าหน้าที่กู้ภัยที่ถูกน้ำฉับพลันพัดเข้าใส่ ทำให้จมน้ำเสียชีวิตในพื้นที่ทางตอนเหนือของกรุงมะนิลา\n\nซูเปอร์ไต้ฝุ่นโนรู มีกำลังลมแรงถึง 240 กิโลเมตรต่อชั่วโมง ได้พัดเข้าถล่มเกาะลูซอน ซึ่งเป็นเกาะหลักของฟิลิปปินส์ และมีประชากรอาศัยอยู่มากกว่า 50 ล้านคน จากประชากรทั้งประเทศกว่า 110 ล้านคน\n\nกรมอุตุนิยมวิทยาระบุว่า ซูเปอร์ไต้ฝุ่นลูกนี้ทวีความรุนแรงอย่างยิ่งยวด ก่อนจะพัดถล่มเกาะลูซอน โดยอิทธิพลของพายุ ส่งผลให้เกิดดินถล่ม น้ำท่วมฉับพลัน และแนวคลื่นขนาดใหญ่ หรือสตอร์มเซิร์จ\n\nจนถึงตอนนี้ ประชาชนกว่า 74,000 คน ได้อพยพออกจากเส้นทางเคลื่อนตัวของพายุแล้ว ขณะที่ทางการประกาศเตือนภัย “น้ำท่วมรุนแรง” ในหลายพื้นที่ของกรุงมะนิลา โดยผู้บัญชาการตำรวจแห่งชาติร้องขอให้ประชาชนปฏิบัติตามคำเตือนอพยพ เพื่อความปลอดภัย\n\nกรมอุตุนิยมวิทยาฟิลิปปินส์ได้ประกาศเตือนพายุระดับ 5 ซึ่งเป็นระดับสูงสุดบนเกาะลูซอนแล้ว\n\nด้าน ริชาร์ด กอร์ดอน ประธานสภากาชาดประจำฟิลิปปินส์ บอกกับบีบีซีว่า ฝนที่ตกหนักทำให้เขื่อนและอ่างเก็บน้ำหลายแห่งเต็มแล้ว และเสี่ยงจะเอ่อล้น จนก่อให้เกิดน้ำท่วมได้\n\nพายุมีกำลังรุนแรงขึ้น 90 กิโลเมตรต่อชั่วโมง ใน 24 ชั่วโมงที่ผ่านมา โดยสำนักข่าวเอเอฟพี รายงานอ้างอิงกรมอุตุนิยมวิทยาของฟิลิปปินส์ที่มองว่า การทวีกำลังของพายุเป็นสิ่งที่ “ไม่เคยเกิดขึ้นมาก่อน”\n\nอ﻿ย่างไรก็ดี ตอนนี้ พายุได้อ่อนกำลังลงแล้ว และคาดว่าจะพัดออกจากฟิลิปปินส์ในช่วงเย็นวันนี้\n\nที่มาของภาพ, Reuters คำบรรยายภาพ, น้ำท่วมเป็นบริเวณกว้าง\n\nฟิลิปปินส์ เป็นประเทศหมู่เกาะในมหาสมุทรแปซิฟิก มีเกาะน้อยใหญ่มากกว่า 7,000 แห่ง แต่ละปี เผชิญกับพายุหลายลูก เฉลี่ยปีละราว 20 ลูกต่อปี\n\nพายุลูกรุนแรงล่าสุด คือ ไต้ฝุ่นราอี ที่พัดถล่มเมื่อเดือน ธ.ค. ปี 2021 ส่งผลให้มีผู้เสียชีวิตเกือบ 400 คน ท่ามกลางสภาพความเสียหายที่เรียกได้ว่าราบเป็นหน้ากลอง\n\nและเมื่อปี 2013 ไต้ฝุ่นไห่เยี่ยนพัดถล่ม และถือเป็นพายุเขตร้อนที่รุนแรงที่สุดเป็นประวัติการณ์ ทำให้มีผู้เสียชีวิตกว่า 6,300 คน\n\nที่มาของภาพ, Reuters คำบรรยายภาพ, เรือเล็กห้ามออกจากฝั่ง\n\n﻿จับตาพัดถล่มไทยต่อ\n\nวันนี้ (26 ก.ย.) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานเปิดศูนย์อำนวยการติดตามสถานการณ์พายุไต้ฝุ่นโนรู ณ กรมอุตุนิยมวิทยา เพื่อติดตาม ประเมิน และรายงานสถานการณ์พายุร่วมกับศูนย์อุตุนิยมวิทยาภูมิภาค ทั้ง 5 ศูนย์\n\nนายชัยวุฒิ กล่าวว่า ศูนย์อำนวยการฯ จะประชุมประสานงานกับสถานีอุตุนิยมวิทยาที่ตั้งอยู่ในจังหวัดที่คาดว่าจะได้รับผลกระทบ หรือบริเวณที่พายุจะเคลื่อนผ่าน เพื่อให้ประเมินสถานการณ์ได้อย่างแม่นยำ\n\nด้าน ดร.ชมภารี ชมภูรัตน์ อธิบดีกรมอุตุนิยมวิทยา รายงานว่า ตอนนี้ พายุนี้กำลังเคลื่อนตัวไปทางทิศตะวันตก ด้วยความเร็วประมาณ 25 กิโลเมตรต่อชั่วโมง โดยจะเคลื่อนขึ้นฝั่งบริเวณประเทศเวียดนามตอนกลางในวันที่ 28 ก.ย. ก่อนจะอ่อนกำลังเป็นพายุโซนร้อน แล้วเข้าสู่ประเทศไทยในช่วงเช้าของวันที่ 29 ก.ย.\n\nคาดว่าอิทธิพลของพายุ จะก่อให้เกิดฝนตกหนักในหลายพื้นที่ และตกหนักมากในบางพื้นที่ ในภาคเหนือ ภาคตะวันออกเฉียงเหนือ ภาคกลาง รวมทั้งกรุงเทพมหานครและปริมณฑล ภาคตะวันออก และภาคใต้\n\nขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย",
    "ไต้ฝุ่นโนรูถล่มฟิลิปปินส์ น้ำท่วมหนัก เสียชีวิตแล้ว 6 ราย": "เอเอฟพีรายงาน เมื่อวันจันทร์ที่ 26 กันยายน 2565 กล่าวว่า เกิดฝนตกหนักและลมกระโชกแรงจากอิทธิพลของพายุไต้ฝุ่น\"โนรู\" ที่เคลื่อนเข้าสู่ประเทศฟิลิปปินส์เมื่อวันอาทิตย์\n\nแรงลมจากไต้ฝุ่นโนรูทำให้ต้นไม้นับร้อยหักโค่น, ไฟฟ้าดับ และน้ำท่วมเขตชุมชนในพื้นที่ลุ่มต่ำของเกาะลูซอนช่วงวันอาทิตย์ต่อเนื่องถึงวันจันทร์\n\nจนถึงขณะนี้ ยังไม่มีรายงานความเสียหายรุนแรงที่เกิดกับอาคารสิ่งปลูกสร้าง แต่มีรายงานผู้เสียชีวิตแล้วอย่างน้อย 6 ราย, ผู้ได้รับบาดเจ็บเล็กน้อย 5 ราย และสูญหายอีกหลายคน\n\nมีรายงานว่า เจ้าหน้าที่บรรเทาสาธารณภัย 5 รายเสียชีวิตจากกำแพงถล่มใส่และจมลงไปในกระแสน้ำเชี่ยวกราก หลังเข้าให้ความช่วยเหลือชาวบ้านที่ถูกน้ำท่วมในเขตเทศบาลซานมิเกลในจังหวัดบูลากัน ใกล้กับกรุงมะนิลา\n\nโนรูได้รับการคาดหมายว่า จะเป็นพายุไต้ฝุ่นรุนแรงที่สุดที่เข้าพัดถล่มฟิลิปปินส์ในปีนี้ ด้วยความเร็วลมสูงอย่างที่ไม่เคยเกิดขึ้นมาก่อน\n\nประชาชนมากกว่า 74,000 คนต้องอพยพออกจากบ้านก่อนเกิดพายุ เนื่องจากหน่วยงานอุตุนิยมวิทยาเตือนว่าฝนตกหนักอาจทำให้เกิดน้ำท่วมรุนแรงในพื้นที่เสี่ยงและอาจทำให้เกิดดินถล่ม\n\nสถานการณ์ปัจจุบัน โนรูได้อ่อนกำลังลงเล็กน้อยและเคลื่อนตัวออกจากฟิลิปปินส์ไปทางทะเลจีนใต้ มุ่งหน้าไปยังเวียดนาม.",
    "ไต้ฝุ่นโนรูถล่มหนักฟิลิปปินส์ เสียชีวิตเบื้องต้น 5 ราย": "พายุซูเปอร์ไต้ฝุ่นโนรู มีกำลังลมแรงถึง 240 กิโลเมตรต่อชั่วโมง ได้พัดเข้าถล่มเกาะลูซอน ซึ่งเป็นเกาะหลักของฟิลิปปินส์ และมีประชากรอาศัยอยู่มากกว่า 50 ล้านคน จากประชากรทั้งประเทศกว่า 110 ล้านคน\n\nกรมอุตุนิยมวิทยาฟิลิปปินส์ ระบุว่า ซูเปอร์ไต้ฝุ่นลูกนี้ทวีความรุนแรงอย่างมาก ก่อนจะพัดถล่มเกาะลูซอน โดยอิทธิพลของพายุ ส่งผลให้เกิดดินถล่ม น้ำท่วมฉับพลัน และแนวคลื่นขนาดใหญ่ หรือสตอร์มเซิร์จ\n\nและจนถึงตอนนี้ ประชาชนกว่า 74,000 คน ได้อพยพออกจากเส้นทางเคลื่อนตัวของพายุแล้ว ขณะที่ทางการประกาศเตือนภัยว่าจะเกิด น้ำท่วมรุนแรงในหลายพื้นที่ของกรุงมะนิลา โดยผู้บัญชาการตำรวจแห่งชาติร้องขอให้ประชาชนปฏิบัติตามคำเตือนอพยพ เพื่อความปลอดภัย\n\nด้านกรมอุตุนิยมวิทยาฟิลิปปินส์ ประกาศเตือนพายุระดับ 5 ซึ่งเป็นระดับสูงสุดบนเกาะลูซอนแล้ว",
    "ไต้ฝุ่น ‘โนรู’ ถล่มฟิลิปปินส์ ปชช.กว่า 74,000 อพยพ หนีน้ำท่วม (ภาพชุด)": "ไต้ฝุ่น ‘โนรู’ ถล่มฟิลิปปินส์ ปชช.กว่า 74,000 อพยพ หนีน้ำท่วม (ภาพชุด)\n\nในวันที่ 26 กันยายน ไต้ฝุ่น “โนรู” ได้พัดถล่มเกาะลูซอน เกาะหลักที่เป็นศูนย์กลางทางเศรษฐกิจและที่อยู่อาศัยให้แก่ชาวฟิลิปปินส์จำนวนมาก ในพื้นที่กรุงมะนิลา และจังหวัดอื่นๆ ทางตอนเหนือของฟิลิปปินส์ หลังจากเคลื่อนตัวขึ้นฝั่งในคืนวันที่ 25 กันยายนที่ผ่านมา ส่งผลให้ มีรายงานผู้เสียชีวิตแล้ว 6 ราย และประชาชนอีกกว่า 74,000 คน ที่ต้องอพยพออกจากพื้นที่\n\nฝนฟ้าคะนองจากไต้ฝุ่นโนรูทำให้เกิดน้ำท่วมสูง ส่งผลให้ประชาชนจำนวนไม่น้อยต้องหนีขึ้นไปหลบอยู่บนหลังคาบ้าน ขณะที่กรมอุตุนิยมวิทยาฟิลิปปินส์เตือนว่า ฝนที่ตกหนักสามารถก่อให้เกิดน้ำท่วมรุนแรงได้ในพื้นที่เปราะบางของประเทศ\n\nประชาชนฟิลิปปินส์ทยอยทำความสะอาดบ้านและกำจัดสิ่งของที่ชำรุดจากน้ำท่วมที่เกิดจากไต้ฝุ่นโนรู\n\nขณะที่ประชาชนจำนวนกว่า 74,000 คนต้องอพยพออกจากที่อยู่อาศัยของตนไปยังศูนย์พักพิงก่อนที่ไต้ฝุ่นโนรูจะพัดถล่ม เพื่อความปลอดภัยจากอันตรายของพายุ\n\nย้อนอ่านข่าวที่เกี่ยวข้อง",
    "‘ไต้ฝุ่นโนรู’ ถล่มฟิลิปปินส์ สั่งปิดโรงเรียน-อพยพกว่า 7 หมื่น สลด ‘กู้ภัย’ ดับ 5 ศพ": "สำนักอุตุนิยมวิทยาฟิลิปปินส์รายงานว่า ไต้ฝุ่นโนรูซึ่งมีความแรงเทียบเท่าเฮอร์ริเคนระดับ 3 พัดขึ้นฝั่งเกาะลูซอนด้วยความเร็วลม 185 กิโลเมตรต่อชั่วโมงเมื่อช่วงสุดสัปดาห์ ก่อนจะอ่อนกำลังลงขณะที่เคลื่อนตัวผ่านเกาะ และกำลังมุ่งหน้าออกสู่ทะเลจีนไปยังประเทศเวียดนามแดเนียล เฟอร์นันโด ผู้ว่าการจังหวัดบูลาคัน (Bulachan) ให้สัมภาษณ์กับสถานีวิทยุ DZMM ว่า มีเจ้าหน้าที่กู้ภัยเสียชีวิตไป 5 ราย ขณะที่ประชาชนต้องเดินลุยน้ำท่วมถึงระดับเอว และบางคนต้องขึ้นไปอาศัยอยู่บนหลังคาบ้านประธานาธิบดี เฟอร์ดินานด์ มาร์กอส จูเนียร์ มีคำสั่งให้หน่วยงานที่เกี่ยวข้องเร่งนำสิ่งของบรรเทาทุกข์และอุปกรณ์สำหรับทำความสะอาดส่งขึ้นเครื่องบินไปยังชุมชนที่ได้รับผลกระทบ พร้อมทั้งกำชับว่าภารกิจจะยุติลงได้ก็ต่อเมื่อผู้อพยพราว 74,000 คน สามารถกลับไปยังบ้านเรือนของตนเองมาร์กอส ซึ่งจะขึ้นเครื่องบินสำรวจความเสียหายจากพายุไต้ฝุ่นในช่วงบ่ายวันนี้ (26) ยังสั่งให้เจ้าหน้าที่เร่งนำเครื่องกำเนิดไฟฟ้าฉุกเฉินไปยังจังหวัดเอาโรรา (Aurora) และนูเวบาเอซีฮา (Nueva Ecija) ทางตอนเหนือ ซึ่งชาวบ้านกำลังเดือดร้อนจากปัญหาไฟฟ้าดับเกาะลูซอนซึ่งมีขนาดเศรษฐกิจเกิน 2 ใน 3 ของประเทศ และเป็นบ้านของประชากรเกินครึ่งจากทั้งหมด 110 ล้านคน ได้เริ่มทำความสะอาดฟื้นฟูเมือง หลังจากที่ระดับน้ำท่วมในเขตกรุงมะนิลาเริ่มลดลงบ้างแล้วหมู่เกาะฟิลิปปินส์เผชิญกับพายุหมุนเขตร้อนเฉลี่ยปีละ 20 ลูก โดยเมื่อปี 2013 ซูเปอร์ไต้ฝุ่น “ไห่เยี่ยน” ซึ่งเป็นไต้ฝุ่นที่มีกำลังแรงสุดในประวัติศาสตร์ขณะที่พัดขึ้นฝั่ง ได้คร่าชีวิตชาวฟิลิปปินส์ไปถึง 6,300 คนที่มา : รอยเตอร์",
    "ข่าวคืบหน้าซูเปอร์ไต้ฝุ่นโนรู พัดถล่มฟิลิปปินส์": "ซูเปอร์ไต้ฝุ่น \"โนรู\" (Noru) เริ่มอ่อนกำลังลง หลังเคลื่อนตัวขึ้นฝั่งของฟิลิปปินส์เป็นครั้งที่ 2 เมื่อเวลา 20.20 น. ของวันอาทิตย์ที่ผ่านมา ตามเวลาท้องถิ่น โดยมีความเร็วลม 185 กิโลเมตรต่อชั่วโมง และก่อนหน้านี้ ซูเปอร์ไต้ฝุ่น \"โนรู\" เคลื่อนขึ้นฝั่งครั้งแรก ที่บริเวณจังหวัดเกซอน (Quezon) บนเกาะลูซอน ซึ่งเป็นเกาะหลักของฟิลิปปินส์ ส่งผลให้มีฝนตกลงมาอย่างหนักในกรุงมะนิลา และจังหวัดทางตอนเหนือ ทำให้เกิดน้ำท่วมในหลายพื้นที่ ทางการฟิลิปปินส์เร่งส่งกำลังเจ้าหน้าที่เข้าช่วยเหลือผู้ประสบภัยราว 74,000 คน ที่ต้องอพยพออกจากบ้านเรือนของตน พร้อมสั่งปิดโรงเรียนและสถานที่ราชการบนเกาะลูซอน รวมทั้งปิดการซื้อ-ขาย ในตลาดหุ้นชั่วคราว ในวันนี้เบื้องต้น มีรายงานผู้เสียชีวิตแล้วอย่างน้อย 5 คน ในจังหวัดบูลาคัน (Bulacan) บ้านเรือนจำนวนมากได้รับความเสียหาย ต้นไม้หักโค่น ประชาชนบางส่วนต้องหนีน้ำท่วมไปอยู่บนหลังคาบ้าน บางพื้นที่ไม่มีไฟฟ้าใช้ทั้งนี้ ซูเปอร์ไต้ฝุ่น \"โนรู\" กำลังเคลื่อนตัวอยู่ในบริเวณทะเลจีนใต้ และมุ่งหน้าไปทางเวียดนาม",
    "ซูเปอร์ไต้ฝุ่น “โนรู” ขึ้นฝั่งใกล้มะนิลาในฟิลิปปินส์": "พายุ “โนรู” ที่มีความเร็วลมสูงสุด 195 กม./ชม. พัดขึ้นฝั่งที่เกาะโพลิลโล ที่เป็นส่วนหนึ่งของจังหวัดเกซอนบนเกาะลูซอนเมื่อเวลา 17.30 น. วันนี้ (25 ก.ย.) ตามเวลาท้องถิ่น โดยเป็นพายุรุนแรงที่สุดเท่าที่พัดถล่มฟิลิปปินส์ในปีนี้ และความเร็วลมเพิ่มขึ้นอย่างรวดเร็ว 90 กม./ชม. ภายในเวลา 24 ชม. ในช่วงเคลื่อนตัวเข้าใกล้ฟิลิปปินส์ ซึ่งนักพยากรณ์อากาศ บอกว่า รวดเร็วมากอย่างที่ไม่เคยปรากฏมาก่อน\n\nพยากรณ์อากาศประกาศเตือนภัยกระแสลมแรงระดับ 5 ทั่วเกาะลูซอน ซึ่งเป็นระดับเตือนภัยสูงที่สุด และหมายความว่า พายุ “โนรู” ถูกจัดอยู่ในระดับซูเปอร์ไต้ฝุ่น นอกจากนี้ยังเตือนว่า พายุอาจทำให้เกิดสตอร์มเสิร์จสูงกว่า 3 เมตร ตลอดชายฝั่งของจังหวัดเกซอน และจังหวัดออโรรา รวมทั้งอาจเกิดน้ำท่วมและดินถล่มในบริเวณกว้างเนื่องจากพายุจะทำให้เกิดฝนตกหนัก\n\nขณะที่คลิปวิดีโอที่แพร่สะพัดเผยให้เห็นลมพัดแรง ฝนตกหนัก และคลื่นแรงบนเกาะโพลิลโล",
    "\"พายุโนรู\" พัดถล่มตอนเหนือของฟิลิปปินส์ เสียชีวิตแล้ว 5 ราย": "“พวกเขาเป็นวีรบุรุษ ซึ่งกำลังช่วยชีวิตเพื่อนร่วมชาติของเราท่ามกลางหายนะนี้” เฟอร์นันโดบอกกับเครือข่ายวิทยุ DZMM\n\n\n\nทั้งนี้ จังหวัดทางตอนเหนือทั้งหมดของออโรราและนูเอบาเอซิจา ซึ่งได้รับผลกระทบจากไต้ฝุ่น ยังคงไม่มีไฟฟ้าใช้ในวันจันทร์นี้ เนื่องจากอยู่ระหว่างการซ่อมแซม\n\nด้านกรุงมะนิลาไม่ได้รับผลกระทบมากอย่างที่คาดไว้แต่แรก โดยมีน้ำท่วมสูงชั่วระยะหนึ่งก่อนจะลดระดับลงมาอย่างรวดเร็ว ซึ่งเวลานี้ชาวบ้านกำลังเร่งทำความสะอาดที่พักอาศัยของตัวเองเพื่อกลับเข้าไปอีกครั้ง",
    "ข่าวน้ำท่วมหนักทางตอนเหนือของฟิลิปปินส์ จากซูเปอร์ไต้ฝุ่นโนรู": "หลายจังหวัดทางตอนเหนือของฟิลิปปินส์ ยังคงประสบน้ำท่วมอย่างหนัก ขณะที่ ผู้นำฟิลิปปินส์ลงพื้นที่บินสำรวจความประชาชนในหลายจังหวัดบนเกาะลูซอน ทางตอนเหนือของฟิลิปปินส์ รวมทั้งในกรุงมะนิลา ยังเผชิญกับน้ำท่วมหนัก หลังซูเปอร์ไต้ฝุ่นโนรู (Noru) เคลื่อนขึ้นฝั่งของจังหวัดเกซอน เมื่อวานนี้ ซึ่งนับเป็นพายุที่รุนแรงที่สุดในปีนี้ที่พัดถล่มฟิลิปปินส์ ส่งผลให้มีฝนตกหนักและกระแสลมแรง บ้านเรือนจำนวนมากได้รับความเสียหาย และบางส่วนไม่มีไฟฟ้าใช้ ทางการต้องประกาศปิดโรงเรียนและสถานที่ราชการชั่วคราว ในวันนี้ ล่าสุด มีรายงานผู้เสียชีวิตอย่างน้อย 5 คน โดยทั้งหมดเป็นเจ้าหน้าที่กู้ภัย ที่ออกเรือไปช่วยเหลือผู้ประสบภัยน้ำท่วม แต่ถูกกำแพงพังถล่มลงมาทับทำให้เจ้าหน้าที่จมน้ำประธานาธิบดีเฟอร์ดินานด์ มาร์กอส จูเนียร์ ของฟิลิปปินส์ ได้ลงพื้นที่บินสำรวจความเสียหายจากซูเปอร์ไต้ฝุ่นที่พัดถล่มในครั้งนี้ พร้อมสั่งการให้เจ้าหน้าที่จัดส่งความช่วยเหลือเร่งด่วนให้ผู้ประสบภัยแล้ว",
    "ฟิลิปปินส์สั่งอพยพประชาชน เตรียมรับมือซูเปอร์ไต้ฝุ่น \"โนรู\"": "เจาะประเด็นข่าว 7HD - ฟิลิปปินส์สั่งอพยพประชาชน ที่อาศัยอยู่ในบริเวณแนวชายฝั่งของเกาะลูซอน เตรียมรับมือกับ ซูเปอร์ไต้ฝุ่นโนรู ที่คาดว่า จะเคลื่อนตัวขึ้นฝั่งในวันนี้ทางการฟิลิปปินส์ เริ่มทำการอพยพประชาชนที่อาศัยอยู่บริเวณแนวชายฝั่งของเกาะลูซอน รวมทั้งบริเวณใกล้กับกรุงมะนิลา เมืองหลวงของประเทศ ไปยังที่ปลอดภัย และห้ามชาวประมงนำเรือออกจากฝั่ง พร้อมประกาศเตือนภัยระดับสีแดง หรือระดับสูงสุด เพื่อเตรียมรับมือกับซูเปอร์ไต้ฝุ่นโนรู (Noru) ที่คาดว่า จะเคลื่อนตัวขึ้นฝั่งในวันนี้ โดยมีความเร็วลมราว 185-205 กิโลเมตรต่อชั่วโมง นับเป็นพายุลูกที่ 11 และเป็นพายุที่มีความรุนแรงมากที่สุด ที่พัดถล่มฟิลิปปินส์ในปีนี้ ซึ่งคาดว่า จะทำให้มีฝนตกหนักมาก และน้ำท่วมฉับพลัน ในกรุงมะนิลา และจังหวัดใกล้เคียงขณะเดียวกัน หน่วยยามชายฝั่งของฟิลิปปินส์ รายงานว่า ประชาชนราว 1,200 คน และเรืออีก 28 ลำ ต้องติดค้างอยู่ที่บริเวณท่าเรือหลายแห่งในกรุงมะนิลา เนื่องจากเรือโดยสารไม่สามารถออกจากฝั่งได้",
    "ฟิลิปปินส์อ่วม ไต้ฝุ่น ‘โนรู’ พัดถล่ม ส่งผลน้ำท่วมหนักหลายจังหวัดภาคเหนือ": "ประธานาธิบดีเฟอร์ดินานด์ มาร์กอส จูเนียร์ ของฟิลิปปินส์ ขึ้นเครื่องบินสำรวจความเสียหายจากการพัดถล่มของพายุไต้ฝุ่นโนรูในวันนี้ (26 กันยายน) หลังอิทธิพลพายุก่อให้เกิดฝนตกและน้ำท่วมหนักในหลายจังหวัดทางภาคเหนือ และส่งผลให้มีผู้ประสบภัยจำนวนมาก\n\nเบื้องต้นมีรายงานว่าพบผู้เสียชีวิตแล้วอย่างน้อย 5 ราย เป็นเจ้าหน้าที่กู้ภัยในจังหวัดบูลาคัน ซึ่งเป็นหนึ่งในพื้นที่ประสบอุทกภัยรุนแรง และบางพื้นที่มีประชาชนติดค้างอยู่ตามบ้านเรือนและบนหลังคา\n\nไต้ฝุ่นโนรูซึ่งพัดขึ้นฝั่งด้วยความรุนแรงระดับ 3 ก่อให้เกิดฝนตกและลมกระโชกแรง ทำให้มีน้ำท่วมหนักในหลายพื้นที่เพาะปลูกและหลายชุมชนทางภาคเหนือ และเกิดไฟฟ้าดับในบางพื้นที่\n\nโดยล่าสุดพายุได้อ่อนกำลังลงแล้ว หลังจากเคลื่อนผ่านฟิลิปปินส์ในช่วงคืนที่ผ่านมา และกำลังมุ่งหน้าข้ามทะเลจีนใต้ไปยังเวียดนาม\n\nอย่างไรก็ตาม อิทธิพลพายุยังทำให้มีฝนตกหนักและทำให้ตลาดหุ้น อาคารสถานที่ราชการและโรงเรียนในพื้นที่ประสบภัยต้องปิดทำการในวันนี้ โดยทางการกำลังเร่งช่วยเหลือผู้ประสบภัยพร้อมประเมินความเสียหาย\n\nขณะที่ประธานาธิบดีมาร์กอส จูเนียร์ ได้สั่งการให้เร่งจัดส่งเสบียงทางอากาศ พร้อมทั้งจัดหาอุปกรณ์เพื่อช่วยทำความสะอาดในชุมชนที่ได้รับผลกระทบรุนแรง และเร่งแก้ไขปัญหาไฟฟ้าดับในพื้นที่ต่างๆ\n\nภาพ: Photo by TED ALJIBE / AFP\n\nอ้างอิง:",
    "IMF หั่นคาดการณ์เศรษฐกิจฟิลิปปินส์ปี 65": "กองทุนการเงินระหว่างประเทศ (IMF) ปรับลดคาดการณ์การขยายตัวของเศรษฐกิจฟิลิปปินส์สำหรับปีนี้และปีหน้า เพื่อสะท้อนผลกระทบจากการชะลอตัวของเศรษฐกิจโลกและภาวะการเงินที่ตึงตัว\n\nIMF ระบุว่า การเติบโตทางเศรษฐกิจของฟิลิปปินส์ในปีนี้จะลงสู่ระดับ 6.5% จากเดิม 6.7% ขณะที่การเติบโตในปีหน้าจะอยู่ที่ 5.0% จากเดิม 6.3%\n\nเจิ้ง ฮุน ลิม หัวหน้าคณะทำงานฝ่ายกิจการของ IMF กล่าวว่า แนวโน้มการเติบโตดังกล่าวอยู่ภายใต้ความเสี่ยงด้านลบที่มีนัยสำคัญ\n\nนอกจากนี้ เธอเสริมว่า การคุมเข้มนโยบายการเงินในระยะสั้นอย่างต่อเนื่องของธนาคารกลางของฟิลิปปินส์ (BSP) นั้นเป็นเรื่องเหมาะสม\n\nจนถึงขณะนี้ BSP ได้ปรับขึ้นดอกเบี้ยไปแล้วทั้งสิ้น 2.25% ส่งผลให้อัตราดอกเบี้ยนโยบายแตะ 4.25% เพื่อต่อสู้กับเงินเฟ้อ\n\nโดย สำนักข่าวอินโฟเควสท์ (26 ก.ย. 65)\n\nTags: IMF",
    "ข่าวฟิลิปปินส์ สั่งอพยพประชาชนเตรียมรับมือซูเปอร์ไต้ฝุ่นโนรู": "ทางการฟิลิปปินส์เริ่มทำการอพยพประชาชนที่อาศัยอยู่บริเวณแนวชายฝั่งของเกาะลูซอน รวมทั้งบริเวณใกล้กับกรุงมะนิลา เมืองหลวงของประเทศ ไปยังที่ปลอดภัย และห้ามชาวประมงนำเรือออกจากฝั่ง พร้อมประกาศเตือนภัยระดับสีแดง หรือระดับสูงสุด เพื่อเตรียมรับมือกับซูเปอร์ไต้ฝุ่น \"โนรู\" (Noru) ที่คาดว่า จะเคลื่อนตัวขึ้นฝั่งในวันนี้ โดยมีความเร็วลมราว 185-205 กิโลเมตรต่อชั่วโมง นับเป็นพายุลูกที่ 11 และเป็นพายุที่มีความรุนแรงมากที่สุดที่พัดถล่มฟิลิปปินส์ ในปีนี้ ซึ่งคาดว่า จะทำให้มีฝนตกหนักมาก และน้ำท่วมฉับพลัน ในกรุงมะนิลา และจังหวัดใกล้เคียงขณะเดียวกัน หน่วยยามชายฝั่งของฟิลิปปินส์ รายงานว่า ประชาชนราว 1,200 คน และเรืออีก 28 ลำ ต้องติดค้างอยู่ที่บริเวณท่าเรือหลายแห่งในกรุงมะนิลา เนื่องจากเรือโดยสารไม่สามารถออกจากฝั่งได้",
    "ซุปเปอร์ไต้ฝุ่น ‘โนรู’ ขึ้นฝั่งฟิลิปปินส์ อพยพ ปชช. ยกเลิกเดินเรือ": "ซุปเปอร์ไต้ฝุ่น ‘โนรู’ ขึ้นฝั่งฟิลิปปินส์ อพยพ ปชช. ยกเลิกเดินเรือ\n\nสำนักข่าวเอเอฟพีรายงานว่า ซุปเปอร์ไต้ฝุ่น “โนรู” ได้ขึ้นฝั่งฟิลิปปินส์แล้ว เมื่อช่วงเย็นวันที่ 25 กันยายน ตามเวลาท้องถิ่น\n\nโดยวันเดียวกันก่อนหน้านี้ สำนักข่าวรอยเตอร์รายงานว่า หน่วยงานของฟิลิปปินส์ได้เริ่มอพยพผู้คนที่อาศัยอยู่ริมชายฝั่งทะเล บริเวณตะวันออกเฉียงเหนือของประเทศแล้วในวันที่ 25 กันยายน และอีกหลายร้อยคนไม่สามารถเดินทางทางทะเลได้ หลังเกาะลูซอนซึ่งเป็นเกาะหลักของฟิลิปปินส์ที่เป็นที่ตั้งของกรุงมะนิลา เมืองหลวงของประเทศ กำลังเตรียมตัวรับมือกับพายุไต้ฝุ่นโนรู ที่มีขนาดความรุนแรงระดับ 3 ที่จะมีกำลังแรงขึ้น และถูกยกระดับขึ้นเป็น “ซุปเปอร์ไต้ฝุ่น” แล้ว\n\nกรมอุตุนิยมวิทยาของฟิลิปปินส์ได้ให้ข้อมูลไม่กี่ชั่วโมงก่อนไต้ฝุ่นโนรูคาดว่าจะขึ้นฝั่ง ว่าไต้ฝุ่นโนรูได้มีกำลังแรงขึ้น โดยมีแรงลมสูงสุดอยู่ที่ 195 กิโลเมตรต่อชั่วโมง และสามารถมีความเร็วลมได้ถึง 240 กิโลเมตรต่อชั่วโมง หน่วยงานภัยพิบัติฟิลิปปินส์ให้ข้อมูลว่า ไต้ฝุ่นโนรูจะขึ้นฝั่งฟิลิปปินส์ในตอนเที่ยง หรือตอนค่ำของวันที่ 25 กันยายน ตามเวลาท้องถิ่น\n\nนางเฮเลน ตัน ผู้ว่าราชการจังหวัดเกซอน กล่าวกับสถานีวิทยุ DZRH ว่าได้ทำการขอให้นายกเทศมนตรีได้ทำการอพยพประชาชนล่วงหน้า ชาวประมงที่อาศัยในเมืองชายฝั่งถูกสั่งห้ามออกเดินเรือ หน่วยยามฝั่งฟิลิปปินส์รายงานว่า มีผู้โดยสารกว่า 1,200 คน และเรืออีก 28 ลำ ติดค้างอยู่ที่ท่าเรือทางตอนใต้ของกรุงมะนิลา และหน่วยงานของฟิลิปปินส์เผยว่าได้มีการยกเลิกเที่ยวบินทั้งในและระหว่างประเทศจากกรุงมะนิลา รวมกว่า 30 เที่ยวบินแล้ว",
    "ช่อจุ้นข้ามโลก! ซัดฟิลิปปินส์ทำไอโอเหมือนไทย": "น้องช่อโผล่! ร่วมงานคณะทำงานสภาอาเซียนเพื่อสิทธิมนุษยชน สอบข้อเท็จจริงปรากฏการณ์ไอโอฟิลิปปินส์ พบใช้กองทัพจัดตั้ง-จ้างแบบเดียวกับไทย\n\n31 ส.ค.2565 - กลุ่มสมาชิกรัฐสภาอาเซียนเพื่อสิทธิมนุษยชน (APHR - ASEAN Parliamentarians for Human Rights) โดยคณะทำงานประกอบไปด้วยสมาชิกรัฐสภามาเลเซีย มาเรีย ชิน อับดุลเลาะห์ และ เคลวิน อี้ ลี่ เหวิน พร้อมด้วย น.ส.พรรณิการ์ วานิช โฆษกคณะก้าวหน้า เข้าร่วมปฏิบัติการค้นหาข้อเท็จจริง ในกรณีการเผยแพร่ข่าวปลอมอย่างเป็นระบบก่อนการเลือกตั้ง ที่กลายเป็นกระแสการสร้างความเกลียดชังในโซเชียลมีเดียที่แพร่หลายในประเทศฟิลิปปินส์ก่อนหน้าการเลือกตั้งประธานาธิดีที่ผ่านมา\n\nจากแถลงการณ์โดย APHR ระบุว่าคณะทำงานได้พบข้อมูลที่บ่งชี้ ว่าการเผยแพร่ข่าวปลอมที่เกิดขึ้นเป็นปฏิบัติการที่ได้รับการสนับสนุนโดยรัฐเพื่อหวังผลด้อยค่าฝ่ายค้าน นักสื่อสารมวลชน นักสิทธิมนุษยชน และนักกิจกรรม โดยเฉพาะอย่างยิ่งในการเลือกตั้งประธานาธิบดีครั้งล่าสุด ที่มีการระดมติดแท็กสีแดงอย่างกว้างขวางในโซเชียลมีเดีย กล่าวหากลุ่มบุคคลต่างๆ ว่ามีความเชื่อมโยงกับกลุ่มก่อการร้ายคอมมิวนิสต์ในฟิลิปปินส์\n\nถ้อยแถลงของ APHR ยังระบุด้วย ว่าที่ผ่านมาสื่อกระแสหลักในประเทศฟิลิปปินส์ถูกลดทอนคุณค่า และโซเชียลมีเดียได้กลายมาเป็นเครื่องมือการสื่อสารหลักในประเทศ ซึ่ง 68% ของประชากรเข้าถึงอินเตอร์เน็ต และมีบันทึกผู้ใช้งานมากกว่า 92 ล้านบัญชี โดยมีบันทึกการเข้าใช้งานเฉลี่ยวันละ 255 นาที แต่ด้วยความที่อัลกอริธึ่มของโซเชียลมีเดียในปัจจุบัน มีลักษณะที่เน้นสร้าง echo chambers ที่ทำให้ผู้ใช้งานได้รับข่าวสารเพียงด้านเดียว โดยไม่ได้รับข้อมูลข่าวสารจากอีกฝั่งตรงกันข้าม และยังไม่มีมาตรฐานอย่างสื่อกระแสหลัก แต่กระบวนการตรวจสอบข้อเท็จจริงที่เกิดขึ้นกลับเป็นไปด้วยความล่าช้าไม่ทันการณ์ ทำให้การเผยแพร่ข่าวปลอมได้ผล\n\nนอกจากนี้ คณะทำงานยังพบว่ากระบวนการเผยแพร่ข่าวปลอมอย่างเป็นระบบนี้ เกิดขึ้นก่อนหน้าการเลือกตั้งหลายปี โดยมีการจัดตั้งและสอดประสานไปในทิศทางเดียวกัน ซึ่งกว่าที่จะมีการรับรู้และเริ่มกระบวนการต่อต้านข่าวปลอมขึ้น กระแสข่าวปลอมก็ได้ฝังรากลึกลงไปทั่วทั้งสังคมแล้ว\n\nน.ส.พรรณิการ์ได้ตั้งข้อสังเกตเพิ่มเติมด้วยว่า จากการที่ได้พูดคุยกับประธานคณะกรรมการการเลือกตั้งของฟิลิปปินส์ รวมถึงสื่อมวลชนท้องถิ่น และนักการเมือง ส.ส. และ ส.ว.หลายคนของฟิลิปปินส์ พบว่ารูปแบบของบวนการเผยแพร่ข่าวปลอมในฟิลิปปินส์มีความคล้ายคลึงกับไทย และถือเป็นรูปแบบเดียวกันในอีกหลายประเทศทั่วโลก รวมถึงในยุโรป คือ 1. มีการตั้ง troll farm หรือบริษัทไอโอ เพื่อปั่นข่าวและแพร่กระจายข่าว รวมถึงโจมตีเป้าหมายตามโซเชียลมีเดียต่างๆ โดยมักทำในลักษณะทัวร์ลง หรือไปรุมคอมเมนต์ทีละมากๆในช่วงเวลาสั้นๆ เพื่อปั้นแต่งและชี้นำทิศทางความคิดเห็น\n\n2. เป้าหมายมักเป็นนักการเมืองหญิงที่มีลักษณะหัวก้าวหน้า หรือเป็นตัวแทนของกลุ่มคนชายขอบ เช่นในกรณีฟิลิปปินส์ เป้าหมายหลักของการปล่อยข่าวปลอมคือเลนี โรเบรโด อดีตผู้สมัครประธานาธิบดี และริซา ฮอนติเวโรส วุฒิสมาชิก รวมถึงซารา เอลาโก ส.ส. หญิงที่อายุน้อยที่สุดในสภาผู้แทนราษฎรฟิลิปปินส์ และ 3. รัฐบาลและกองทัพมีส่วนสำคัญในการเผยแพร่ข่าวปลอม แทนที่จะเป็นผู้ป้องกันการเผยแพร่ข่าวปลอม ในกรณีของฟิลิปปินส์ รัฐบาลตั้งคณะทำงานปราบปรามคอมมิวนิสต์ และใช้กฎหมายต่อต้านการก่อการร้าย ในการป้ายสีนักการเมือง นักข่าว และองค์กรภาคประชาสังคมว่าเป็นคอมมิวนิสต์ และปิดกั้นเว็บไซต์หรือโซเชียลมีเดียของผู้ถูกกล่าวหา\n\n“รัฐสภาฟิลิปปินส์ควรมีบทบาทมากกว่านี้ในการตรวจสอบกรณีการเผยแพร่ข่าวปลอมโดยรัฐอย่างเป็นระบบและบริษัทไอโอ รวมทั้งทบทวนนโยบายในการควบคุมบริษัทโซเชียลมีเดียให้มีความรับผิดชอบต่อสังคมและปกป้องข้อมูลของผู้ใช้งาน แต่ขณะเดียวกันกฎหมายที่จะออกมาควบคุมกระแสข่าวปลอมเหล่านี้ก็ควรมีข้อจำกัดและถูกใช้อย่างระมัดระวัง ไม่ให้กลายเป็นการปิดกั้นข้อมูลข่าวสารโดยรัฐ จนกระทบต่อเสรีภาพในการแสดงออกด้วย”น.ส.พรรณิการ์กล่าว",
    "": "ซูเปอร์ไต้ฝุ่น \"โนรู\" มีกำลังแรงขึ้นด้วยลมสูงสุด 195 กิโลเมตรต่อชั่วโมง และลมกระโชกแรงสูงสุดถึง 240 กิโลเมตรต่อชั่วโมง ส่งผลให้ประชาชนกว่าพันคนต้องอพยพไปยังเกาะลูซอนของฟิลิปปินส์เป็นการชั่วคราว เนื่องจากพายุซูเปอร์ไต้ฝุ่น \"โนรู\" เข้าพัดถล่มชายฝั่งของเกาะ \"โปลิลโล\" (Polillo Island) เมื่อเย็นวันนี้ ทำให้เกิดดินโคลนถล่มในพื้นที่ใกล้เคียงกับจังหวัดเกซอน (Quezon) โดยรัฐบาลฟิลิปปินส์ได้ทำการสั่งระงับเที่ยวบินทั้งระหว่างประเทศและภายในประเทศที่มีเที่ยวไปกลับในกรุงมะนิลา รวม 30 เที่ยวบิน และบริการเรือข้ามฟากหลายเที่ยวก็ถูกระงับเช่นกันกรมอุตุนิยมวิทยาฟิลิปปินส์ เผยว่า พายุซูเปอร์ไต้ฝุ่น \"โนรู\" ถือเป็นพายุที่มีระดับเตือนภัยร้ายแรง โดยทำให้เกิดพายุฝนรุนแรงและน้ำท่วมหนัก ซึ่งมีการพยากรณ์อากาศว่า พายุซูเปอร์ไต้ฝุ่นนี้อาจอ่อนกำลังลงในวันพรุ่งนี้",
    "ฟิลิปปินส์อพยพ ปชช.พื้นที่เสี่ยงตามชายฝั่ง พร้อมรับมือไต้ฝุ่่นโนรู": "เจ้าหน้าที่ฟิลิปปินส์ เริ่มอพยพประชาชนจากพื้นที่เสี่ยงตามแนวชายฝั่ง และสั่งหยุดบริการเรือข้ามฟาก เพื่อเตรียมพร้อมรับมือไต้ฝุ่นโนรู ซึ่งเป็นไต้ฝุ่นรุนแรงระดับ 3 และกำลังทวีความรุนแรงขึ้น\n\n\n\nทั้งนี้ จะพัดขึ้นฝั่งฟิลิปปินส์ในช่วงเย็นวันนี้ ด้วยแรงลมระหว่าง 185-205 กิโลเมตรต่อชั่วโมง ก่อนจะเคลื่อนตัวไปในทะเลจีนใต้ โดยพื้นที่ที่ได้รับผลกระทบจากพายุรวมทั้งกรุงมะนิลา เมืองหลวงของประเทศ นับเป็นพายุลูกที่ 11 ที่พัดเข้าฟิลิปปินส์ในรอบปีนี้\n\n\n\n",
    "ไต้ฝุ่นโนรู ทำให้กู้ภัยฟิลิปปินส์เสียชีวิตแล้ว 5 ราย ปิดโรงเรียน ตลาดหุ้นบนเกาะลูซอน": "\n\nประธานาธิบดีเฟอร์ดินานด์ มาร์กอส จูเนียร์ของฟิลิปปินส์ ประกาศให้หน่วยงานของรัฐหยุดงาน ระงับการซื้อขายในตลาดหุ้น ตลาดปริวรรตเงินตรา และตลาดพันธบัตร และปิดโรงเรียนทุกแห่งบนเกาะลูซอน เกาะหลักของฟิลิปปินส์ หนึ่งวันในวันนี้ หลังพายุไต้ฝุ่นโนรูขึ้นฝั่งที่จังหวัดเอาโรรา บนเกาะลูซอน ทางตะวันออกของเฉียงเหนือของกรุงมะนิลา ด้วยความแรงลม 290 กิโลเมตรต่อชั่วโมง หรือความเร็วลมระดับที่ 3 มีคนงานกู้ภัยเสียชีวิต 5 ราย\n\n\n\nสำนักงานอุตุนิยมวิทยาของฟิลิปปินส์ ระบุว่า หลังขึ้นฝั่งแล้ว พายุมีความแรงลดลงมาอยู่ที่ 175 กิโลเมตรต่อชั่วโมง คาดว่า เช้านี้ พายุจะเคลื่อนตัวไปทางตะวันตก มุ่งหน้าไปที่ทะเลจีนใต้\n\n\n\nนอกจากนี้ รัฐบาลสั่งให้มีการยกเลิกเที่ยวบิน เรือข้ามฟาก และเส้นทางรถประจำทาง ปิดให้บริการ เนื่องจากฝนตกหนักและลมแรงทำให้ต้นไม้และสายไฟโค่นล้ม ทั้งกำชับให้กระทรวงพลังงานฟิลิปปินส์ เฝ้าติดตามระบบไฟฟ้าทั้งหมดในพื้นที่ประสบ สำหรับเกาะลูซอน มีกิจกรรมทางเศรษฐกิจคิดเป็นสองในสามของเศรษฐกิจของฟิลิปปินส์และมีประชากรราวครึ่งหนึ่งจากจำนวนประชากร 110 ล้านคนของฟิลิปปินส์ ก่อนหน้านี้ ทางการฟิลิปปินส์สั่งอพยพประชาชนเกือบ 8,400 คน จากเส้นทางของไต้ฝุ่นโนรูล่วงหน้าแล้ว\n\n\n\nความเสียหายต่อทรัพย์สิน นายเนลสัน เอการ์กู หัวหน้าสำนักงานบริหารจัดการภัยพิบัติของจังหวัดเอาโรรา กล่าวว่า มีเสาไฟฟ้าหักโค่นหลายต้น ขณะที่ อาคารบ้านเรือนที่มีโครงสร้างไม่มั่นคงในแถบชายฝั่งทะเลได้รับเสียหายเช่นกัน นอกจากนี้ ภาพถ่ายและคลิปวิดีโอที่มีการโพสต์ทางสื่อออนไลน์ของฟิลิปปินส์ แสดงให้เห็นว่า คลื่นทะเลซัดเข้าชายฝั่งเช่น ท่าเรือ และมีน้ำท่วมพื้นที่ลุ่มต่ำในบางท้องที่\n\n\n\nด้านนายเอลิซีโอ รูซอล นายกเทศมนตรีเมืองเจเนอรัล นาการ์ ในแถบชายฝั่ง ไม่ห่างจากจุดที่พายุขึ้นฝั่งระบุว่า ขณะนี้ลมเริ่มสงบลง แต่ไม่มีกระแสไฟฟ้าใช้เนื่องจากบริษัทการไฟฟ้าดับไฟฟ้าชั่วคราว\n\n\n\nฟิลิปปินส์ เป็นหมู่เกาะที่มีเกาะมากกว่า 7,600 เกาะ มีพายุโซนร้อนเฉลี่ย 20 ลูกต่อปี ทำให้เกิดน้ำท่วมและดินถล่ม เมื่อปี 2013 พายุไต้ฝุ่นไห่เยี่ยน หนึ่งในพายุหมุนเขตร้อนที่มีพลังมากที่สุดที่เคยบันทึกไว้ ทำให้มีผู้เสียชีวิต 6,300 ราย\n\n\n\n\n\n\n\n#ฟิลิปปินส์\n\n\n\n#ไต้ฝุ่นโนรู\n\n\n\nCR:CNA,Reuters,Theguardian.com",
    "ซูเปอร์ไต้ฝุ่นโนรู ขึ้นฝั่งฟิลิปปินส์ คร่าชีวิต 5 ศพ ชาวบ้านอยู่ไม่ได้ อพยพหนีนับหมื่น": "ซูเปอร์ไต้ฝุ่นโนรู ขึ้นฝั่งฟิลิปปินส์ คร่าชีวิต 5 ศพ ชาวบ้านอยู่ไม่ได้ อพยพหนีนับหมื่น\n\nพายุไต้ฝุ่นโนรู หรือที่ชาวฟิลิปปินส์เรียกชื่อว่า \"ไต้ฝุ่นคาร์ดิ้ง\" พัดขึ้นฝั่งที่เกาะโปลิลโล ด้วยความเร็วลมสูงถึง 240 กิโลเมตรต่อชั่วโมง และมีความเร็วลมกระโชกสูงสุดถึง 295 กิโลเมตรต่อชั่วโมง ก่อนพัดเข้าสู่บริเวณเมืองเบอร์เดออส ในจังหวัดเกซอน",
    "เอดีบีคาดเศรษฐกิจฟิลิปปินส์โต 6.5% ปีนี้ ขานรับอุปสงค์ฟื้นตัวแข็งแกร่ง": "รายงาน Asian Development Outlook 2022 Update ของเอดีบี คาดการณ์ด้วยว่า การขยายตัวทางเศรษฐกิจของฟิลิปปินส์ในปี 2566 จะอยู่ที่ 6.3% เนื่องจากทั้งการคุมเข้มนโยบายการเงินและเงินเฟ้อที่เพิ่มขึ้นนั้น จะส่งผลกระทบต่ออุปสงค์ภายในประเทศ\n\nเอดีบี คาดว่า เงินเฟ้อของฟิลิปปินส์จะพุ่งขึ้นสู่ระดับ 5.3% ในปี 2565 ซึ่งเป็นผลจากราคาพลังงานและสินค้าโภคภัณฑ์ที่พุ่งสูงขึ้นในตลาดโลก\n\n",
    "\"แบงก์ชาติฟิลิปปินส์\" ขึ้นดอกเบี้ย 0.50% บรรเทาแรงกดดันเงินเฟ้อ-เปโซทรุดตัว": "ธนาคารกลางฟิลิปปินส์ประกาศขึ้นอัตราดอกเบี้ยนโยบาย 0.50% สู่ระดับ 4.25% ในการประชุมวันนี้ (22 ก.ย.) โดยเป็นการปรับขึ้นครั้งที่ 5 ในปีนี้ เพื่อบรรเทาแรงกดดันเงินเฟ้อ ท่ามกลางปัญหาค่าเงินเปโซทรุดตัว และธนาคารกลางสหรัฐ (เฟด) เร่งปรับขึ้นอัตราดอกเบี้ย\n\n\n\nทั้งนี้ การประกาศขึ้นอัตราดอกเบี้ยของธนาคารกลางฟิลิปปินส์นั้นสอดคล้องกับการคาดการณ์ของนักวิเคราะห์ 19 จาก 25 รายในผลสำรวจที่จัดทำโดยสำนักข่าวบลูมเบิร์ก ขณะที่ นักวิเคราะห์ 4 คนคาดการณ์ถึงการปรับขึ้นอัตราดอกเบี้ย 0.25% ส่วนนักวิเคราะห์ที่เหลือ 2 คนคาดการณ์ว่าจะปรับขึ้น 0.75% หนึ่งคนและอีกหนึ่งคนคาดว่าจะไม่มีการปรับขึ้นดอกเบี้ย\n\n\n\nมติปรับขึ้นดอกเบี้ยครั้งล่าสุดของธนาคารกลางฟิลิปปินส์ มีขึ้นหลังจากที่เฟดปรับขึ้นอัตราดอกเบี้ย 0.75% เมื่อวานนี้ (21 ก.ย.) พร้อมส่งสัญญาณเดินหน้าปรับขึ้นอัตราดอกเบี้ยต่อในอนาคต ฉุดให้ค่าเงินเปโซของฟิลิปปินส์ร่วงสู่ระดับต่ำสุดเป็นประวัติการณ์\n\n\n\nอนึ่ง ค่าเงินที่อ่อนแอลงได้เพิ่มความเสี่ยงให้กับประเทศ เนื่องจากต้องพึ่งพาการนำเข้าสินค้าหลายชนิด ตั้งแต่เชื้อเพลิงไปจนถึงข้าว โดยเงินเฟ้อเดือนส.ค.ของฟิลิปปินส์ยังคงสูงเหนือกรอบเป้าหมาย 2% -4% ของธนาคารกลางฟิลิปปินส์\n\n",
    "ฟิลิปปินส์บอกศาลอาญาโลก ขอให้หยุดคดีสงครามยาเสพติด": "สำนักข่าวต่างประเทศรายงานจากกรุงมะนิลา ประเทศฟิลิปปินส์ เมื่อวันที่ 13 ก.ย. ว่า สำนักงานอัยการสูงสุดของฟิลิปปินส์ยื่นคำร้องอย่างเป็นทางการ ต่อศาลยุติธรรมระหว่างประเทศ ( ไอซีซี ) ที่กรุงเฮก ผ่านสถานเอกอัครราชทูตฟิลิปปินส์ประจำเนเธอร์แลนด์ เน้นย้ำว่า ไอซีซี “ไม่มีอำนาจชอบธรรม” ในการสอบสวนนโยบายสงครามยาเสพติด ในยุครัฐบาลของประธานาธิบดีโรดริโก ดูเตร์เต\n\n\n\nขณะเดียวกัน ข้อกล่าวหาเกี่ยวกับ “การสังหารนอกกระบวนการยุติธรรม” ต่อประชาชนมากกว่า 6,000 ราย นับตั้งแต่เจ้าหน้าที่ฝ่ายความมั่นคงของฟิลิปปินส์ ปฏิบัติการสงครามยาเสพติด เมื่อกลางปี 2559 หรือเพียงไม่นานหลังดูเตร์เตรับตำแหน่งประธานาธิบดี “ไม่ถือเป็นอาชญากรรมต่อมนุษยชาติ” เนื่องจาก “ไม่ใช่การโจมตีต่อพลเรือน”\n\nJUST IN: The Philippines asks the ICC pre-trial chamber to deny the request of the Office of the Prosecutor to resume the investigation on alleged crimes against humanity committed during the Duterte administration's drug war. | @njservallos pic.twitter.com/TClWtTFU5L — The Philippine Star (@PhilippineStar) September 8, 2022\n\n\n\nนอกจากนี้ ข้อกล่าวหาต่อฟิลิปปินส์ที่มีการยื่นต่อไอซีซีนั้น “ซ้ำซ้อน” เนื่องจาก “หน่วยงานที่เหมาะสมแห่งอื่นในประเทศกำลังสอบสวนเรื่องนี้เช่นกัน” และการที่หลักการพื้นฐานของไอซีซี คือการไต่สวนคดีที่รัฐบาลอของประเทศหนึ่งประเทศใดไม่สามารถหรือไม่เต็มใจดำเนินการเอง ดังนั้น “จึงไม่มีเหตุผล” ที่ไอซีซีจะดำเนินการเรื่องนี้\n\n\n\nอนึ่ง ประธานาธิบดีเฟอร์ดินานด์ มาร์กอส จูเนียร์ กล่าวเมื่อเดือนที่แล้ว ว่าฟิลิปปินส์ไม่มีนโยบายกลับเข้าเป็นรัฐภาคีของธรรมนูญกรุงโรม ซึ่งเป็นสนธิสัญญาระหว่างประเทศในการจัดตั้งไอซีซี หลังพ้นสถานภาพสมาชิกไอซีซีอย่างเป็นทางการ เมื่อเดือน มี.ค. 2562 หรือประมาณ 1 ปี หลังการยื่นเอกสาร\n\n\n\nอย่างไรก็ตาม ไอซีซียืนยันว่า “ยังคงมีความชอบธรรม” เนื่องจากช่วงเวลาที่ต้องการสอบสวน เป็นช่วงที่รัฐบาลมะนิลายังเป็นหนึ่งในสมาชิกของไอซีซี คือระหว่างเดือน ก.ค. 2559-มี.ค. 2562.\n\nเครดิตภาพ : GETTY IMAGES",
    "\"ไบเดน\" เตรียมถกปธน.ฟิลิปปินส์นอกรอบประชุม UN หวังฟื้นสัมพันธ์ทวิภาคี : อินโฟเควสท์": "ประธานาธิบดี โจ ไบเดน ผู้นำสหรัฐ (ภาพ: Thaigov.go.th)\n\nสำนักข่าวบลูมเบิร์กรายงานโดยอ้างอิงข้อมูลจากแหล่งข่าวว่า ประธานาธิบดีโจ ไบเดน แห่งสหรัฐวางแผนพบปะกับประธานาธิบดีเฟอร์ดินานด์ มาร์กอส จูเนียร์ แห่งฟิลิปปินส์ในวันพฤหัสบดีที่ 22 ก.ย. นอกรอบการประชุมสมัชชาใหญ่แห่งสหประชาชาติ (UNGA) เนื่องจากทั้งสองประเทศพิจารณาที่จะรื้อฟื้นความเป็นพันธมิตรอันยาวนานระหว่างสองฝ่าย หลังความสัมพันธ์ถดถอยลงไปตลอดช่วงหลายปีที่ผ่านมา\n\nการประชุมครั้งล่าสุดนี้จะถือเป็นการพบกันครั้งแรกระหว่างผู้นำสหรัฐและฟิลิปปินส์ นับตั้งแต่อดีตประธานาธิบดีโดนัลด์ ทรัมป์ประชุมกับอดีตประธานาธิบดีโรดริโก ดูเตอร์เตที่กรุงมะนิลาในปี 2560\n\nก่อนหน้านี้ ปธน.มาร์กอสได้แสดงเจตนารมณ์ว่าต้องการให้สหรัฐเป็นพันธมิตรของฟิลิปปินส์ต่อไปและพยายามแสวงหาการสนับสนุนจากสหรัฐในช่วงวิกฤต ซึ่งแตกต่างไปจากนายดูเตอร์เตโดยสิ้นเชิง โดยอดีตผู้นำฟิลิปปินส์รายนี้แสดงท่าทีสนิทสนมกับจีนตั้งแต่ช่วงแรก ๆ ที่ก้าวขึ้นกุมอำนาจบริหารประเทศ พร้อมประกาศ “แยกตัว” จากสหรัฐ\n\nภายหลังที่ปธน.มาร์กอสเริ่มบริหารประเทศ ประชาชนชาวฟิลิปปินส์ก็ได้ยกระดับการประท้วงต่อต้านจีนจากประเด็นข้อพิพาทดินแดนในทะเลจีนใต้ อย่างไรก็ตาม ปธน.มาร์กอสระบุว่าจีนเป็น “พันธมิตรที่แข็งแกร่งที่สุด” ในช่วงที่ประเทศฟื้นตัวจากโรคระบาด พร้อมกล่าวว่า รัฐบาลฟิลิปปินส์เปิดกว้างในการเจรจากับจีนเกี่ยวกับการสำรวจแหล่งน้ำมันในพื้นที่พิพาท โดยถ้อยคำดังกล่าวมีขึ้นเพียงไม่นานหลังจากปธน.มาร์กอสเพิ่งชนะศึกเลือกตั้งในเดือนพ.ค. ซึ่งเป็นการส่งสัญญาณถึงการสร้างสมดุลในด้านผลประโยชน์\n\nโดย สำนักข่าวอินโฟเควสท์ (21 ก.ย. 65)\n\nTags: ความสัมพันธ์ทวิภาคี",
    "‘มาร์กอส’ เร่งช่วยเหลือผู้ประสบภัย หลังไต้ฝุ่น ‘โนรู’ ถล่มปินส์ ดับแล้ว 6 อพยพอีกกว่า 7.4 หมื่น": "‘มาร์กอส’ เร่งช่วยเหลือผู้ประสบภัย หลังไต้ฝุ่น ‘โนรู’ ถล่มปินส์ ดับแล้ว 6 อพยพอีกกว่า 7.4 หมื่น\n\nสำนักข่าวรอยเตอร์รายงานเมื่อวันที่ 26 กันยายนว่า ทางการฟิลิปปินส์เร่งส่งความช่วยเหลือผู้ประสบภัยจำนวนมาก หลังจากไต้ฝุ่นโนรูพัดถล่มฟิลิปปินส์ ทำให้เกิดพายุฝนฟ้าคะนองและน้ำท่วมในกรุงมะนิลา และจังหวัดอื่นๆ ทางตอนเหนือของฟิลิปปินส์ จนมีรายงานผู้เสียชีวิตแล้ว 6 ราย และประชาชนอีกกว่า 74,000 คน ที่ต้องอพยพออกจากพื้นที่\n\nในวันจันทร์นี้ (26 กันยายน) ไต้ฝุ่นโนรูกำลังรุนแรงที่มีความเร็ว 185 กิโลเมตรต่อชั่วโมง ได้พัดถล่มพื้นที่ของเกาะลูซอน ซึ่งเป็นเกาะหลักที่เป็นศูนย์กลางทางเศรษฐกิจและเป็นที่อาศัยของประชาชนชาวฟิลิปปินส์มากกว่าครึ่งหนึ่งของประชากรทั้งหมด ส่งผลให้เจ้าหน้าที่รัฐต้องสั่งปิดสถานศึกษา สถานที่ราชการ และตลาดหุ้นตลอดทั้งวัน\n\nผู้ว่าการจังหวัดเกซอน ซึ่งเป็นพื้นที่ที่มีประชากรอาศัยอยู่มากที่สุด ให้สัมภาษณ์สถานีวิทยุ ดีแซดอาร์เอช ว่าบ้านเรือนหลายหลังเสียหายจากไต้ฝุ่นโนรู แต่ถนนหนทางยังคงสัญจรได้ และยังไม่มีรายงานเหตุแผ่นดินถล่ม และยังกล่าวอีกว่าทางการท้องถิ่นได้เริ่มกำจัดซากปรักหักพังและซากต้นไม้แล้ว ขณะที่เจ้าหน้าที่ทางการกล่าวว่า เกาะลูซอนได้เริ่มปฏิบัติการทำความสะอาดหลังจากที่ระดับน้ำท่วมจากพายุลดระดับลงในกรุงมะนิลา\n\nด้านนายเฟอร์ดินานด์ มาร์กอส จูเนียร์ ประธานาธิบดีแห่งฟิลิปปินส์ ได้รีบสั่งการให้ส่งความช่วยเหลือทางอากาศให้ประชาชนที่ได้รับผลกระทบ อาทิ พลังงานฉุกเฉินในจังหวัดออโรราและจังหวัดนูเอวาเอซีฮาที่ไฟดับจากไต้ฝุ่นลูกนี้ และยังจัดส่งอุปกรณ์ทำความสะอาดให้กับชุมชนที่ถูกไต้ฝุ่นพัดถล่มอีกด้วย นอกจากนี้ นายมาร์กอสจะทำการตระเวนตรวจดูพื้นที่ประสบภัยทางอากาศภายหลังในวันนี้ด้วย\n\nทั้งนี้ ไต้ฝุ่นโนรูถูกจัดเป็นพายุที่มีความรุนแรงระดับ 3 แต่อ่อนกำลังลงขณะที่เคลื่อนตัวขึ้นฝั่งประเทศฟิลิปปินส์ในคืนวันที่ 25 กันยายนที่ผ่านมา ด้านกรมอุตุนิยมวิทยาฟิลิปปินส์ระบุว่าพายุลูกนี้จะมุ่งหน้าต่อไปยังทะเลจีนใต้ เข้าสู่ประเทศเวียดนามต่อไป",
    "Shell ฟิลิปปินส์วางแผนนำร้าน Adidas มาไว้ในปั๊มน้ำมัน เพิ่มรายได้จากธุรกิจค้าปลีกมากขึ้น": "ปั๊มน้ำมันเชลล์ (Shell) ในประเทศฟิลิปปินส์มีไอเดียที่จะนำร้านค้าปลีกอื่นๆ มาให้บริการภายในปั๊มน้ำมัน โดยมองว่าปั๊มน้ำมันไม่ใช่แค่จุดจอดรถไว้พักเท่านั้น แต่ยังสามารถดำเนินธุรกิจค้าปลีกและเป็นจุดหมายในการช้อปปิ้งได้\n\nLorelie Quiambao Osial ผู้บริหารของ Shell ประเทศฟิลิปปินส์ ได้ให้สัมภาษณ์กับสำนักข่าว Bloomberg ว่าทางบริษัทได้วางแผนที่จะนำร้านค้าชื่อดังต่างๆ มาไว้ในปั๊มน้ำมันเพิ่มมากขึ้น โดยเฉพาะแบรนด์ชื่อดังอย่าง Adidas ไปจนถึงร้านกาแฟอย่าง Starbucks หรือแม้แต่เชนร้านอาหารชื่อดังของฟิลิปปินส์อย่าง Jollibee\n\nเธอได้กล่าวว่าบริษัทต้องการที่จะเปลี่ยนจากค้าปลีกแบบเดิมที่เป็นเพียงแค่จุดพักรถ (เติมน้ำมันแล้วก็ซื้อของ) ให้กลายเป็นจุดหมายปลายทางในการสัญจรไปมา ซึ่งแต่เดิมนั้นขับเคลื่อนโดยผู้ขับขี่ยานพาหนะ แต่ตอนนี้ผู้ที่โดยสารในยานพาหนะเหล่านี้ก็สามารถเพลิดเพลินได้ (กับการซื้อสินค้า)\n\nโดยก่อนหน้านี้บริษัทได้ปิดธุรกิจโรงกลั่นน้ำมันในประเทศฟิลิปปินส์ลงในปี 2020 และซื้อน้ำมันสำเร็จรูปจากต่างประเทศแทน ซึ่งผลของการปิดโรงกลั่นทำให้กำไรของบริษัทที่คาดการณ์ได้นั้นผันผวนมากขึ้น ทำให้ Shell ประเทศฟิลิปปินส์ต้องงัดกลยุทธ์อื่นๆ เพื่อที่จะหารายได้เติมเต็มในส่วนนี้\n\nสาเหตุสำคัญที่ทำให้บริษัทปรับเปลี่ยนรูปแบบธุรกิจเนื่องจากรายได้ของชาวฟิลิปปินส์ที่เพิ่มมากขึ้น อัตราการใช้รถยนต์ที่ยังต่ำเมื่อเทียบกับประเทศอื่นๆ ส่งผลต่อความต้องการน้ำมันที่เพิ่มสูงขึ้นในอนาคต ทำให้บริษัทรีบปรับเปลี่ยนธุรกิจ\n\nนอกจากนี้ Shell ประเทศฟิลิปปินส์ยังได้เพิ่มรายได้โดยการเพิ่มจุดชาร์จรถยนต์ไฟฟ้าในปั๊มน้ำมันของตัวเองเพิ่มเติมอีกด้วย\n\nShell ประเทศฟิลิปปินส์คาดว่าแผนธุรกิจนี้จะช่วยเพิ่มสัดส่วนรายได้ที่ไม่ได้มาจากการขายน้ำมันให้กับบริษัทได้มากถึง 15% ซึ่งบริษัทต้องการที่จะเปลี่ยนปั๊มจำนวน 550 สาขาให้กลายเป็นแหล่งช้อปปิ้งให้ได้ภายในปี 2025 จากจำนวนปั๊มที่มีอยู่ราวๆ 1,300-1,400 ปั๊มทั่วประเทศฟิลิปปินส์\n\nบริษัทคาดว่าจะสามารถเปลี่ยนรูปแบบปั๊มน้ำมันมาเป็นแบบใหม่นี้ได้ปีละราวๆ 40 ถึง 60 ปั๊มต่อปีหลังจากนี้ และใช้เงินลงทุนราวๆ 52.3 ล้านดอลลาร์สหรัฐ หรือราวๆ 1,953 ล้านบาท เพื่อลงทุนปรับเปลี่ยนปั๊มเหล่านี้ให้ตอบโจทย์ลูกค้ามากขึ้น",
    "‘ปวีณา’ ช่วย 7 เหยื่อหลอกทำงานฟิลิปปินส์ ถูกซ้อมทรมานบางคนยังบอบช้ำไฟฟ้าช็อต": "เมื่อวันที่ 3 ก.ย. นางปวีณา หงสกุล ประธานมูลนิธิปวีณาฯ ประสานตำรวจ ตม. และตำรวจท่องเที่ยว ก่อนจะเดินทางไปที่สนามบินสุวรรณภูมิ เมื่อกลางดึกที่ผ่านมา เพื่อรับเหยื่อ 3 ราย ที่ถูกหลอกไปทำงานประเทศฟิลิปปินส์ มาอยู่ในความดูแลของมูลนิธิปวีณาฯ เพื่อคุ้มครองความปลอดภัย หลังได้รับแจ้งจากกรมการกงสุล กระทรวงการต่างประเทศ ว่า ทั้ง 3 ราย จะได้รับการส่งกลับในวันนี้ และเมื่อเหยื่อทั้ง 3 ราย เดินทางมาถึง เพื่อนที่เป็นเหยื่อ 4 ราย ซึ่งกลับมาก่อนหน้านี้ ที่ไปรอรับร่วมกับนางปวีณา ต่างกลั้นน้ำตาไม่อยู่ โผกอดเพื่อนด้วยความดีใจ\n\nเหยื่อสาวถูกหลอกตุ๋นคนไทยลงทุนบิตคอยน์ ร้องปวีณาช่วยแก๊งคนจีนขู่ฆ่ายกครัว\n\nโดยก่อนหน้านี้ มีเหยื่อที่เดินทางกลับมาก่อน เข้าร้องทุกข์มูลนิธิปวีณาฯ ขอให้ช่วยเหลือเพื่อนอีก 3 ราย ที่ยังถูกกักขังทำร้ายร่างกาย ซ้อมทรมานใช้ไฟฟ้าช็อต จับแก้ผ้าถ่ายคลิปแบล็กเมล์เรียกค่าไถ่ตัวคนละ 1 แสนบาท และมูลนิธิปวีณาฯ ได้ประสาน นายฉัตรชัย วิริยเวชกุล อธิบดีกรมการกงสุล กระทรวงการต่างประเทศ และนายนฤชัย นินนาท ผู้อำนวยการกองคุ้มครองและดูแลผลประโยชน์คนไทยในต่างประเทศ กรมการกงสุล กระทรวงการต่างประเทศ ให้การช่วยเหลือ ซึ่งขณะนี้มีเหยื่อถูกหลอกไปทำงานที่ประเทศฟิลิปปินส์อยู่ในความดูแลของมูลนิธิปวีณาฯ แล้ว 7 ราย\n\nนางปวีณา กล่าวว่า วันนี้ได้ประสาน นายแพทย์ศราวุธ ธนเสรี ผอ.รพ.ธัญบุรี เพื่อให้เจ้าหน้าที่มูลนิธิปวีณาฯ พาเหยื่อทั้ง 7 ราย ไปตรวจร่างกายที่โรงพยาบาล เนื่องจากยังมีบางคนที่มีสภาพร่างกายอิดโรยและบอบช้ำจากการถูกซ้อมและไฟฟ้าช็อตตามร่างกาย และวันที่ 5 ส.ค.นี้ เจ้าหน้าที่ตำรวจและเจ้าหน้าที่พัฒนาสังคมฯ จะมาทำการสอบปากคำเหยื่อทุกคน เพื่อเร่งติดตามตัวเอเย่นต์ที่หลอกไปทำงาน และขยายผลถึงแก๊งบังคับหลอกคนไทยลงทุนบิตคอยน์มาดำเนินคดีต่อไป",
    "ปธ.โอลิมปิกฟิลิปปินส์ รับสุดมึนหลัง \"กัมพูชา\" ใส่หมากรุกท้องถิ่นลงซีเกมส์ 2023": "เหล่าบรรดาคณะกรรมการโอลิมปิกของแต่ละประเทศยังต้องอ้าปากค้างเมื่อ กัมพูชา บรรจุหมากรุกท้องถิ่นลงชิงชัยมากถึง 6 เหรียญทอง\n\nวันเสาร์ที่ 24 กันยายน 2565 การแข่งขันกีฬาซีเกมส์ 2023 ที่กรุงพนมเปญ ประเทศกัมพูชา เป็นเจ้าภาพจะเริ่มชิงชัยในวันที่ 5-16 พฤษภาคม 2565 นี้ ซึ่งมีการยืนยันแล้วว่าการแข่งขันครั้งนี้จะมีการชิงเหรียญทองกันมากถึง 608 เหรียญทอง เลยทีเดียว\n\nอย่างไรก็ตามชาวเน็ตจำนวนมากที่เจาะลึกในรายละเอียดต่างคอมเมนต์ถึงบางชนิดกีฬาที่ชิงเหรียญทองกันมากเกินเหตุ อาทิเช่น โววีนัม มีการชิงชัย 30 เหรียญทอง, ขุน โบกาตอ (มวยเขมร) 21 เหรียญทอง, ปันจักสีลัต 22 เหรียญทอง, ว่ายน้ำตีนกบ 22 เหรียญทอง\n\nนอกจากนี้ อีก 1 จุดที่น่าสนใจคือหมากรุกที่ชิงกันทั้งหมด 12 เหรียญทองซึ่ง 6 จาก 12 เหรียญนั้นเป็นการแข่งขันชนิก Ouk Chatrang หรือ หมากรุกเขมร นั้นเอง ซึ่งถูกพูดถึงกันเป็นอย่างมากในหมู่โอลิมปิกสากล ซึ่งทาง บัมโบล โทเลนติโน ประธานคณะกรรมการโอลิมปิกฟิลิปปินส์ ระบุว่า ในครั้งนี้เจ้าภาพมีการบรรจุชนิดกีฬาต่อสู้มากจนเกินไป นั่นทำให้โอกาสที่เราจะได้เหรียญทองเป็นกอบเป็นกำ เป็นไปได้ยาก",
    "ฟิลิปปินส์แบะท่า เปิดเจรจาจีนรอบใหม่ สำรวจแหล่งน้ำมัน-ก๊าซร่วมในทะเลจีนใต้": "ฟิลิปปินส์แบะท่า เปิดเจรจาจีนรอบใหม่ สำรวจแหล่งน้ำมัน-ก๊าซร่วมในทะเลจีนใต้\n\nสำนักข่าวรอยเตอร์รายงานว่า ฟิลิปปินส์เปิดกว้างที่จะเจรจารอบใหม่กับจีนในเรื่องการสำรวจแหล่งน้ำมันและก๊าซธรรมชาติร่วมกันในทะเลจีนใต้ อย่างไรก็ตามความตกลงกับจีนหรือประเทศใดๆ ในการสำรวจแหล่งพลังงานนี้ร่วมกัน ควรเป็นไปตามกฎหมายของฟิลิปปินส์\n\nท่าทีข้างต้นมาจากนายเอ็นริเก้ มานาโล รัฐมนตรีต่างประเทศของฟิลิปปินส์ ที่กล่าวในระหว่างเข้าชี้แจงเรื่องงบประมาณประจำปี 2023 ของกระทรวงฯต่อสภานิติบัญญัติฟิลิปปินส์เมื่อวันที่ 31 สิงหาคมที่ผ่านมา ซึ่งมีขึ้นหลังจากรัฐมนตรีต่างประเทศของฟิลิปปินส์คนก่อนกล่าวในเดือนมิถุนายนที่ผ่านมาก่อนเขาจะหมดวาระลงว่า การเจรจาเรื่องการสำรวจน้ำมัน-ก๊าซในทะเลจีนใต้ร่วมกันระหว่างฟิลิปปินส์และจีนนั้นได้ยุติลง เนื่องจากข้อจำกัดทางรัฐธรรมนูญและประเด็นเรื่องอำนาจอธิปไตย\n\nอย่างไรก็ดีนายมานาโลกกล่าวว่ากิจกรรรมใดๆ ในอนาคตที่เกี่ยวข้องกับความร่วมมือด้านน้ำมันและก๊าซในทะเลจีนใต้ จะต้องดำเนินการภายใต้รัฐธรรมนูญและผลประโยชน์แห่งชาติของฟิลิปปินส์จะต้องมาก่อน\n\nสถานทูตจีนประจำกรุงมะนิลา ยังไม่ได้ความเห็นต่อท่าทีนี้ของรัฐมนตรีต่างประเทศฟิลิปปินส์\n\nขณะที่ก่อนหน้านี้ ประธานาธิบดีเฟอร์ดินานด์ มาร์กอส จูเนียร์ ของฟิลิปปินส์ ซึ่งก้าวขึ้นรับตำแหน่งในเดือนมิถุนายน กล่าวว่า เขาจะพยายามหาทางแก้ปัญหาความขัดแย้งกับจีนเพื่อที่ความสัมพันธ์ระหว่างกันจะกลับคืนสู่ปกติ หลังจากเผชิญข้อพิพาททางทะเลมาเป็นเวลาหลายปี\n\nทั้งนี้ขณะที่อนุญาโตตุลาการระหว่างประเทศ มีคำวินิจฉัยชี้ขาดในปี 2016 ว่า ฟิลิปปินส์มีอำนาจอธิปไตยในการแสวงหาประโยชน์จากแหล่งพลังงานที่อยู่ภายในเขตเศรษฐกิจจำเพาะ(อีอีซี)ของฟิลิปปินส์ก็ตาม แต่จีนซึ่งอ้างสิทธิอธิปไตยเหนือพื้นที่ทะเลจีนใต้มากถึง90 เปอร์เซ็นต์ ได้ปฏิเสธที่จะยอมรับคำตัดสินดังกล่าว",
    "‘มาร์กอส จูเนียร์’ เยือนอินโดนีเซีย ครั้งแรกในฐานะผู้นำฟิลิปปินส์": "สำนักข่าวต่างประเทศรายงานจากกรุงจาการ์ตา ประเทศอินโดนีเซีย เมื่อวันที่ 6 ก.ย. ว่า ประธานาธิบดีโจโค วิโดโด ต้อนรับประธานาธิบดีเฟอร์ดินานด์ มาร์กอส จูเนียร์ ที่ทำเนียบโบกอร์ ชานกรุงจาการ์ตา เมื่อวันจันทร์ที่ผ่านมา นับเป็นการเยือนต่างประเทศอย่างเป็นทางการ ครั้งแรกของมาร์กอส จูเนียร์ นับตั้งแต่รับตำแหน่งผู้นำฟิลิปปินส์อย่างเป็นทางการ เมื่อวันที่ 30 มิ.ย. ที่ผ่านมา\n\nPhilippine President Ferdinard Marcos Jnr has embarked on his first official visit as the country’s leader by travelling to Indonesia to meet with his counterpart Joko Widodo. pic.twitter.com/o0Sxlqp3c6 — South China Morning Post (@SCMPNews) September 5, 2022\n\n\n\nทั้งนี้ ผู้นำทั้งสองประเทศลงนามร่วมกัน ในข้อตกลงยกระดับความร่วมมือด้านความมั่นคงและกลาโหม แผนยุทธศาสตร์ขับเคลื่อนนโยบายการทูต ครอบคลุมระยะเวลา 5 ปี และการขยายขอบเขตความร่วมมือบริหารจัดการเขตแดนทางทะเล\n\nประธานาธิบดีโจโค วิโดโด และนางอิเรียนา วิโดโด ต้อนรับประธานาธิบดีเฟอร์ดินานด์ มาร์กอส จูเนียร์ และนางหลุยส์ อาราเนตา-มาร์กอส\n\n\n\nขณะเดียวกัน ผู้นำทั้งสองประเทศยังหารือเกี่ยวกับ การส่งเสริมความร่วมมือทางการค้าระดับทวิภาคี ซึ่งมูลค่าการค้าปัจจุบันเพิ่มขึ้น 50% จากปีที่แล้ว ด้านมาร์กอส จูเนียร์ กล่าวถึงการรักษาเสถียรภาพและความมั่นคงระดับภูมิภาค และความเป็นเอกภาพของสมาคมประชาชาติแห่งเอเชียตะวันออกเฉียงใต้ ( อาเซียน ) โดยผู้นำฟิลิปปินส์คาดหวังการให้อาเซียนเพิ่มการแสดงบทบาท ท่ามกลางบรรยากาศด้านภูมิศาสตร์การเมืองที่ตึงเครียด ซึ่งไม่ได้ส่งผลกระทบเฉพาะกับในภูมิภาค แต่ยังมีผลกระทบต่อทั้งโลกด้วย\n\n\n\nด้านสื่อท้องถิ่นของอินโดนีเซียรายงานเพิ่มเติมว่า มาร์กอส จูเนียร์ น่าจะหยิบยกคดีของนางแมรี เจน เวโลโซ หญิงชาวฟิลิปปินส์ ซึ่งตอนนี้เป็นนักโทษรอการประหารชีวิตจากคดียาเสพติดในฟิลิปปินส์ ขึ้นมาหารือด้วย.\n\nเครดิตภาพ : REUTERS",
    "ข่าวชาวฟิลิปปินส์ ร่วมเก็บขยะในวันเก็บขยะชายหาดสากล": "เจ้าหน้าที่รัฐ และอาสาสมัครหลายร้อยคน ร่วมแรงร่วมใจกันกันเก็บถุงยาง รองเท้าแตะยาง พลาสาสติก และขยะอื่น ๆ ที่ย่อยสลายได้ยาก และถูกคลื่นซัดขึ้นฝั่ง เนื่องในวันเก็บขยะชายหาดสากล ซึ่งตรงกับวันที่ 17 กันยายน โดยฟิลิปปินส์นับเป็นหนึ่งในประเทศ ที่ก่อมลพิษอันดับ 1 ของโลก ในเรื่องการทิ้งขยะพลาสติกลงสู่ทะเล หรือราว 36% จากทั่วโลก ตามข้อมูลรายงานฉบับปรับปรุง เมื่อเดือนเมษายนที่ผ่านมา ของโครงการ Our World in Data ที่มหาวิทยาลัยอ็อกซ์ฟอร์ด ของอังกฤษจัดทำขึ้นทั้งนี้ นักวิจารณ์กล่าวว่ากฎหมายที่ควบคุมการทิ้งขยะมูลฝอยไม่เพียงพอ และไม่มีประสิทธิภาพในการบังคับใช้ ทำให้รัฐบาลและชุมชนต้องดิ้นรนเพื่อจัดการกับวิกฤตมลพิษนี้ด้วยตนเอง อย่างไรก็ตาม การจัดกิจกรรมนี้ขึ้น ก็เพื่อให้ประชาชนตระหนักซึ่งผลกระทบต่อระบบนิเวศวิทยาทางทะเล จากเศษขยะอันตรายเหล่านี้",
    "วอลเลย์บอลหญิง \"ไทย\" ถล่ม \"ฟิลิปปินส์\" ยับ 3-0 เซต ศึกอาเซียน กรังด์ปรีซ์ 2022": "วอลเลย์บอลหญิง อาเซียน กรังด์ปรีซ์ 2022 ครั้งที่ 2 ที่ชาติชาย ฮอลล์ สนามกีฬาเฉลิมพระเกียรติ 80 พรรษา จ.นครราชสีมา ระหว่างวันที่ 9 - 11 กันยายน 2565 วอลเลย์บอลหญิง \"ทีมชาติไทย\" อันดับ 14 ของโลก ลงสนามนัดแรกพบกับ \"ฟิลิปปินส์\" สถิติการพบกันในช่วง 5 นัดหลัง วอลเลย์บอลหญิงทีมชาติไทยทำได้เหนือกว่าสามารถเก็บชัยชนะได้ทุกครั้ง โดยเจอกันครั้งล่าสุดในศึก เอวีซี คัพ ซึ่งเป็นทัพนักตบลูกยางสาวไทยเอาชนะไป 3-1 เซต\n\nสำหรับการแข่งขัน วอลเลย์บอลหญิง อาเซียน กรังด์ปรีซ์ 2022 ครั้งที่ 2 ระหว่างวันที่ 9 - 11 กันยายน 2565 เริ่มเซตแรก วอลเลย์บอลหญิง \"ทีมชาติไทย\" ออกสตาร์ทได้อย่างร้อนแรงเอาชนะไป 25-17\n\nจากนั้นในเซตที่ 2 ทั้งสองทีมเริ่มต้นได้อย่างสูสี แต่ทีมชาติไทยมาเร่งกวาดแต้มติด ๆ กันไปในช่วงท้าย เอาชนะไปอีก 25-22 ทำให้ขึ้นนำไป 2-0 เซต",
    "“ช้างศึก U-20” ไล่แซงชนะ “ฟิลิปปินส์” ท้ายเกมสุดมัน": "การแข่งขันฟุตบอลชิงแชมป์เอเชีย รุ่นอายุไม่เกิน 20 ปี รอบคัดเลือก กลุ่ม จี นัดที่สอง ที่สนาม อัล ซาด้า สปอร์ต คอมเพล็กซ์ เมื่อวันศุกร์ที่ผ่านมา ทีมชาติไทย รุ่นอายุไม่เกิน 20 ปี ลงสนามพบกับ ทีมชาติฟิลิปปินส์ โดยนักเตะ 11 คนแรกประกอบด้วย ณรงศักดิ์ เนื่องวงษา (GK), ยานนิค นุสบาวม์, โรนัน เปลยเมิน, ธีร์กวิน จันทร์ศรี, ชนภัช บัวพันธ์ (C), สิทธา บุญหล้า, คคนะ คำยก, ภูวเนตร ทองคุ่ย, ธนวัฒน์ ทรายเพชร, ธนกฤต ละออไขย์, บุคฆอรี เหล็มดี\n\nเกมนี้ ซัลบาดอร์ บาเลโร การ์เซีย แทบจะยึดตัวจากเกมแรก โดยมีแค่ โรนัน เปลยเมิน ที่ได้โอกาส ลงมาแทน เกริกพล อาบรัมย์ คนเดียวเท่านั้น\n\nเริ่มเกมมา 8 นาที ฟิลิปปินส์ มาได้ประตูออกนำจากลูกฟรีคิก และเป็น มาร์ติน เมริโน ที่โหม่งเข้าไปให้ทีมนำก่อน 1-0\n\nแต่นาทีที่ 15 คคนะ คำยก เปิดให้ ธนกฤต ละออไขย์ กระโดดยิงเข้าไปให้ สกอร์กลับมาเท่ากันที่ 1-1\n\nนาทีที่ 30 ฟิลิปปินส์ ได้ลูกเตะมุม และไปจบที่ คามิล อมิรุล ทียิงเข้าไปให้ ฟิลิปปินส์ ออกนำอีกครั้งเป็น 2-1\n\nแต่นาทีที่ 43 ธนกฤต ละออไขย์ เปิดให้ ภูวเนตร ทองคุ่ย แหย่เท้าเปลี่ยนทางบอลเข้าไปให้สกอร์กลับมาเท่ากันที่ 2-2\n\nนาทีที่ 65 ไทยเหลือสิบคน หลังธนกฤต ละออไขย์ มาโดนใบเหลืองที่สองเป็นใบแดง\n\nนาทีที่ 78 ฟิลิปปินส์ เหลือสิบคนบ้างหลัง จาเร็ด พี มาโดนใบเหลืองที่สองเป็นใบแดง\n\nนาทีที่ 90 พีรนันท์ บัวไข ยิงให้ ไทยแซงนำฟิลิปปินส์ 3-2 และจบเกมไปด้วยสกอร์นี้\n\nโปรแกรมนัดต่อไป ทีมชาติไทย จะต้องพบกับ โอมาน ที่สนาม อัล ซาดาห์ สปอร์ต คอมเพล็กซ์ วันที่ 18 กันยายน 2565 เวลา 23.45 น. (ตามเวลาประเทศไทย).",
    "“ฟิลิปปินส์” ส่ง แชมป์ลีก ลุย “อาเซียน กรังด์ปรีซ์” ไม่ชัวร์ \"ดาวตบดัง\" ร่วมแจม": "ฟิลิปปินส์ ส่ง แชมป์วอลเลย์บอลลีกสูงสุด ลุย “อาเซียน กรังด์ปรีซ์ 2022” ไม่ชัวร์ส่ง \"ดาวตบดัง\" ร่วมแจม\n\nวันที่ 6 ก.ย. 65 ความเคลื่อนไหวก่อนการแข่งขันวอลเลย์บอลหญิง อาเซียน กรังด์ปรีซ์ ครั้งที่ 2 ปี 2022 สัปดาห์แรก ที่ ชาติชาย ฮอลล์ สนามกีฬาเฉลิมพระเกียรติ 80 พรรษา จ.นครราชสีมา ระหว่างวันที่ 9-11 กันยายน 2565 โดยมี 4 ชาติในอาเซียน ประกอบไปด้วย ไทย, อินโดนีเซีย, เวียดนาม และ ฟิลิปปินส์ เข้าร่วมแข่งขัน\n\nล่าสุด สมาคมวอลเลย์บอลฟิลิปปินส์ ไฟเขียวส่ง ครีมไลน์ คูล สแมเชอร์ส แชมป์จากพรีเมียร์ วอลเลย์บอล ลีก (PVL) โอเพ่น คอนเฟอเรนซ์ 2022 เป็นตัวแทนของทีมชาติฟิลิปปินส์ ลุยต่อ อาเซียน กรังด์ปรีซ์ หลังจากทำผลงานได้อย่างยอดเยี่ยม จบในอันดับที่ 6 ศึกวอลเลย์บอลหญิง เอวีซี คัพ 2022 ซึ่งเป็นผลงานที่ดีที่สุดของทีมชาติฟิลิปปินส์ ในรายการนี้\n\nด้าน เชอร์วิน เมเนเซส กุนซือใหญ่ของทีม เปิดเผยว่า เรายังไม่แน่ใจว่า อไลซา วัลเดซ นักตบตัวเก่งของทีมจะเข้าร่วมแข่งขันใน อาเซียน กรังด์ปรีซ์ ด้วยหรือไม่ เนื่องด้วยอดีตดาวตบจาก นครนนท์ ป่วยเป็นไข้เลือดออก ก่อนการแข่งขันเอวีซี คัพ ที่พวกเธอลงเล่นในบ้านที่จะเริ่มต้นขึ้น\n\nสำหรับโปรแกรมการแข่งขัน อาเซียน กรังด์ปรีซ์ มีดังนี้\n\nวันที่ 9 กันยายน 2565\n\n15.00 น. อินโดนีเซีย พบ เวียดนาม\n\n18.00 น. ไทย พบ ฟิลิปปินส์\n\nวันที่ 10 กันยายน 2565\n\n15.00 น. เวียดนาม พบ ฟิลิปปินส์\n\n18.00 น. อินโดนีเซีย พบ ไทย",
    "ฟิลิปปินส์แบะท่าให้สหรัฐฯ ใช้ ‘ฐานทัพ’ ได้ หากวิกฤต ‘จีน-ไต้หวัน’ บานปลาย": "โฮเซ มานูเอล โรมูอัลเดซ (Jose Manuel Romualdez) เอกอัครราชทูตฟิลิปปินส์ประจำกรุงวอชิงตัน ดี.ซี. ให้สัมภาษณ์กับสื่อนิกเกอิเอเชียว่า มะนิลาพร้อมจะอนุญาตให้อเมริกาเข้าไปใช้ฐานทัพได้ หากภารกิจดังกล่าว “เป็นเรื่องที่สำคัญต่อเรา และต่อความมั่นคงของเรา”“ไม่มีใครปรารถนาให้เกิดสงครามหรือการเผชิญหน้าในรูปแบบใดทั้งสิ้น” เขาย้ำ“เราอยากขอร้องให้ทั้ง 2 ชาติลดความตึงเครียดด้วยการเจรจากันให้มากขึ้น และพยายามแก้ไขปัญหาเหล่านี้เสีย”ด้านโฆษกเพนตากอน ระบุว่า สหรัฐฯ และฟิลิปปินส์มีการหารือกันอย่างสม่ำเสมอ “เพื่อยกระดับความเป็นพันธมิตรด้านความมั่นคงภายใต้สนธิสัญญาป้องกันร่วม (Mutual Defense Treaty) และข้อตกลงอื่นๆ ซึ่งรวมถึงความร่วมมือด้านการป้องกันประเทศระดับสูง (EDCA) ปี 2014”EDCA อนุญาตให้สหรัฐฯ สามารถส่งทหารเข้าไปผลัดเปลี่ยนประจำการแบบชั่วคราวในฐานทัพหลายแห่งของฟิลิปปินส์ โดยจำนวนบุคลากรนั้นขึ้นอยู่กับ “ขนาดและความถี่ของกิจกรรม” ตามที่ทั้ง 2 ประเทศได้ตกลงกันอย่างไรก็ตาม โครงการก่อสร้างและอัปเกรดสิ่งอำนวยความสะดวกต่างๆ ซึ่งถูกระบุไว้ในข้อตกลงปี 2014 “มีความคืบหน้าอย่างจำกัด” ในยุคของอดีตประธานาธิบดี โรดริโก ดูเตอร์เตโรมูอัลเดซ เชื่อว่าโครงการเหล่านี้จะกลับมาเดินหน้าอีกครั้ง และน่าจะสำเร็จตามแผนที่วางไว้ภายในอีก 3 ปี พร้อมเผยว่าวอชิงตันกับมะนิลาอยู่ระหว่างหารือเพื่อเพิ่มจำนวนฐานทัพในฟิลิปปินส์ที่สหรัฐฯ จะสามารถส่งทหารมาประจำการได้ ซึ่งอาจจะรวมไปถึง “ฐานทัพเรือ” ด้วยสถานการณ์ในภูมิภาคเริ่มทวีความตึงเครียด หลังจากที่จีนเปิดปฏิบัติการซ้อมรบรอบเกาะไต้หวันเพื่อตอบโต้การไปเยือนไทเปของ “แนนซี เพโลซี” ประธานสภาผู้แทนราษฎรสหรัฐฯ เมื่อต้นเดือน ส.ค. และหลังจากนั้นก็ยังมีคณะผู้แทนจากพรรคเดโมแครตและพรรครีพับลิกันตบเท้าไปเยือนไต้หวันอีก 2 ชุดที่มา : Nikkei Asia",
    "ทางการท้องถิ่นฟิลิปปินส์ จัดแคมเปญ ‘จับหนูแลกเงินสด’ สู้โรคฉี่หนู อาจรับสูงถึงตัวละราว 130 บาท – THE STANDARD": "วันนี้ (16 กันยายน) สำนักข่าวท้องถิ่นฟิลิปปินส์รายงาน ทางการท้องถิ่นของเมืองมาริกินา ชานเมืองทางด้านตะวันออกของกรุงมะนิลา เมืองหลวงของฟิลิปปินส์ จัดแคมเปญ ‘จับหนูแลกเงินสด’ (Rat to Cash) อีกครั้ง เชิญชวนให้ประชาชนจับหนูช่วยทางการ และนำมาแลกเงินสด เพื่อควบคุมการแพร่ระบาดของโรคฉี่หนู (Leptospirosis) โรคอันตรายที่มักมาพร้อมฤดูฝน จับเป็นจับตาย อาจแลกรับเงินสดสูงถึงตัวละ 200 เปโซฟิลิปปินส์ (ราว 130 บาท) ต่อหนูที่มีน้ำหนักอย่างน้อย 150 กรัม\n\nทางด้าน มาร์เซลิโน เตโอโดโร นายกเทศมนตรีเมืองมาริกินา เผยว่า จนถึงเมื่อวานนี้มีประชาชนจับหนูมาส่งทางการมากถึง 3,737 ตัว และใช้จ่ายงบประมาณไปกับแคมเปญนี้กว่า 3 แสนเปโซฟิลิปปินส์แล้ว\n\nข้อมูลล่าสุดของกระทรวงสาธารณสุขฟิลิปปินส์ ชี้ว่า ฟิลิปปินส์มีผู้ป่วยโรคฉี่หนูสูงถึง 1,770 รายแล้วในปีนี้ นับตั้งแต่เดือนมกราคมถึงเดือนสิงหาคมที่ผ่านมา ซึ่งเพิ่มสูงขึ้นกว่าช่วงระยะเวลาเดียวกันในปี 2021 ถึง 36%\n\nมีผู้คนจำนวนไม่น้อยมองว่า แคมเปญดังกล่าวอาจไม่ใช่ทางเลือกที่ดีมากนัก และอาจทำให้สถานการณ์เลวร้ายลงไปอีก หวั่นเกิดเหตุการณ์ Cobra Effect ดังเช่นที่เคยเกิดขึ้นในอินเดียช่วงที่จักรวรรดิอังกฤษเข้าปกครอง และมีความพยายามในการควบคุมประชากรงูเห่าในอินเดีย จึงเชิญชวนประชาชนฆ่างูเห่าแล้วนำมาแลกเป็นเงิน ส่งผลให้มีผู้คนบางกลุ่มอาศัยช่องโหว่เพาะพันธ์ุงูที่ทางการต้องการ ก่อนที่จะฆ่าแล้วนำไปส่งให้ทางการเพื่อแลกรับเป็นเงิน รวมถึงโอกาสที่จะสัมผัสกับเชื้อโรคก็มีเพิ่มสูงขึ้น\n\nโดยแคมเปญดังกล่าวได้รับการประกาศใช้ครั้งแรกเมื่อปี 2020 ซึ่งปีนี้นับเป็นปีที่ 3 แล้ว แม้จะได้รับเสียงทัดทานอยู่บ้าง แต่ทางการมาริกินาก็ยังคงมองว่า แคมเปญนี้สามารถควบคุมประชากรหนู รวมถึงควบคุมการแพร่ระบาดของโรคฉี่หนูที่มีแนวโน้มรุนแรงขึ้นได้\n\nภาพ: Ezra Acayan / Getty Images\n\nอ้างอิง:",
    "DDD เผยตลาดฟิลิปปินส์พุ่ง 474% รุกต่างประเทศเพิ่ม": "ดู เดย์ ดรีม เดินเครื่องปั้นรายได้ปี 65 เติบโต 30% ตามเป้า เผยช่วง 6 เดือนแรก ยอดขายเพิ่มขึ้น 34% มั่นใจตลาดฟิลิปปินส์เติบโตได้อีก หลังผลประกอบการ 3 ปี พุ่งกระฉูด 474% พร้อมขยายตลาดสู่กลุ่มประเทศอาเซียนเพิ่มอีก 1-2 ประเทศ คาดเริ่มจำหน่ายได้ปลายปีนี้\n\nน.ส.นันทวรรณ สุวรรณเดช ประธานเจ้าหน้าที่บริหาร บริษัท ดู เดย์ ดรีม จำกัด (มหาชน) หรือ DDD ผู้ผลิตและจัดจำหน่ายผลิตภัณฑ์บำรุงผิว ผลิตภัณฑ์ดูแลช่องปาก อุปกรณ์ตกแต่งทรงผม อุปกรณ์เสริมความงาม ผลิตภัณฑ์ดูแลสุขภาพ รวมไปถึงผลิตภัณฑ์เครื่องครัวแบรนด์ดัง เช่น SNAILWHITE, NAMU LIFE, OXE’CURE, SPARKLE, LESASHA, JASON, EMJOI, BEAR และ @HOME เปิดเผยว่า“ภาพรวมปี 2565 นี้ DDD Group ตั้งเป้ารายได้เติบโต 30% โดยผลประกอบการในช่วง 6 เดือนแรก (มกราคม-มิถุนายน 2565) มีรายได้จากการขายเพิ่มขึ้น 34% ด้านรายได้จากต่างประเทศเติบโตขึ้นเช่นกัน โดยมีสัดส่วนสูงถึง 32% ของรายได้จากการขายทั้งหมด หรือคิดเป็นมูลค่า 256 ล้านบาท ทั้งนี้ ผลิตภัณฑ์ทุกกลุ่มของ DDD Group มีอัตราการเติบโตสูงขึ้น เนื่องจากเป็นสินค้าที่มีความจำเป็นในชีวิตประจำวัน โดยความหลากหลายของผลิตภัณฑ์ที่ครอบคลุมกลุ่มลูกค้าทุกเพศทุกวัย ส่งผลให้รายได้เติบโตขึ้นอย่างมั่นคงต่อเนื่อง”น.ส.นันทวรรณ กล่าวต่อว่า “สำหรับบริษัท ดู เดย์ ดรีม ฟิลิปปินส์ คอร์ปอเรชั่น (DDDPH) เริ่มเปิดดำเนินการเมื่อปี 2561 ด้วยทุนจดทะเบียน 66 ล้านเปโซฟิลิปปินส์ และบริษัทฯ ถือหุ้นในสัดส่วน 51% โดยที่ทาง DDDPH มีความเชี่ยวชาญด้านการจัดจำหน่ายผลิตภัณฑ์บำรุงผิว ผลิตภัณฑ์ดูแลช่องปาก และผลิตภัณฑ์จากบริษัทในเครืออื่นๆ ของ DDD Group ส่งผลให้มีผลประกอบการที่เติบโตแบบก้าวกระโดดตลอดระยะเวลา 3 ปีที่ผ่านมา โดยรายได้มีอัตราการเติบโตกว่า 474% จากรายได้เริ่มต้นที่ 76 ล้านเปโซฟิลิปปินส์ ในปี 2561 และเติบโตขึ้นเป็น 436 ล้านเปโซฟิลิปปินส์ ในปี 2564 ซึ่งถือว่าเติบโตสวนทางกับสภาวะเศรษฐกิจในช่วงวิกฤตการแพร่ระบาดของโควิด ส่งผลให้แบรนด์ภายใต้ DDD Group เป็นที่รู้จักและมีชื่อเสียงโดยการันตีจากรางวัลมากมายที่ได้รับในฟิลิปปินส์ เช่น Best of Bath and Body Care by BeautyMnl. Awards 2021, Lazada Beauty Awards 2021, Mega PH Beauty Awards 2021, Mega PH Beauty Awards 2021 Body, Best of Beauty 2021 by Metro PH, Cosmo Beauty Awards 2021, Top 10 Skincare Store on Shopee 2021, 1 in Spot & Blemishes Category from Jan-Dec on Lazada และ Everyday Essentials Best Toothbrush 2021 by Cosmo PH เป็นต้นสำหรับปี 2565 นี้ เรายังเชื่อมั่นว่า DDDPH จะสามารถรักษาโมเมนตัมการเติบโตได้อย่างต่อเนื่อง จากผลการตอบรับที่ดีจากลูกค้าในฟิลิปปินส์ โดยมีแผนการขยายไปยังช่องทางการจัดจำหน่ายร้านค้าปลีก เพื่อให้กลุ่มลูกค้าเข้าถึงสินค้าได้ง่าย สะดวก และเพิ่มประสิทธิภาพการการจัดจำหน่ายผ่านช่องออนไลน์ เพื่อกระตุ้นยอดขายอย่างต่อเนื่องจากความสำเร็จเป็นอย่างสูงในประเทศฟิลิปปินส์ จึงทำให้เชื่อมั่นว่าผลิตภัณฑ์ของ DDD Group จะสามารถขยายตลาดไปยังประเทศอื่นๆ ในภูมิภาคเอเชียตะวันออกเฉียงใต้ (อาเซียน) ได้เป็นอย่างดีแน่นอน ขณะนี้อยู่ระหว่างการศึกษาและเจรจากับคู่ค้าทางธุรกิจเพื่อขยายตลาดเพิ่มเติมอีก 1-2 ประเทศ โดยคาดว่าจะสามารถเริ่มจัดจำหน่ายได้ในช่วงปลายปีนี้เป็นอย่างเร็วนอกจากการขยายช่องทางการจัดจำหน่ายไปยังต่างประเทศแล้ว บริษัทฯ ยังคงมุ่งเน้นการพัฒนาผลิตภันณฑ์ด้วยนวัตกรรมใหม่ที่ทันสมัยเพื่อรักษาความเป็นผู้นำในการแข่งขันและสร้างความแตกต่าง นอกจากนี้ ยังเพิ่มความน่าสนใจให้ผลิตภัณฑ์ด้วยการทำ Brand collaboration ร่วมกับ SMILEY เพื่อเอาใจนักสะสมและกระตุ้นยอดขายอีกด้วย”",
    "แบงก์ชาติฟิลิปปินส์ส่งสัญญาณขึ้นดอกเบี้ยอีก พร้อมแทรกแซงตลาดพยุงเปโซ : อินโฟเควสท์": "นายเฟลิเป เมดัลลา ผู้ว่าการธนาคารกลางฟิลิปปินส์ (BSP) ส่งสัญญาณว่า BSP จะปรับขึ้นอัตราดอกเบี้ยอีก โดยจะขึ้นอยู่กับทิศทางการปรับขึ้นอัตราดอกเบี้ยของธนาคารกลางสหรัฐ (เฟด) พร้อมทั้งกล่าวว่า BSP กำลังพิจารณาการเข้าแทรกแซงตลาดแบบเชิงรุกเพื่อสกัดการอ่อนค่าของสกุลเงินเปโซ\n\n“การแข็งค่าของดอลลาร์สหรัฐทำให้เราต้องปรับขึ้นอัตราดอกเบี้ยนโยบายในระดับที่รุนแรงขึ้น เห็นได้ชัดว่านโยบายการเงินของเฟดมีผลกระทบต่อทางเลือกต่าง ๆ ของเรา แม้ว่าเราไม่ต้องการจะดำเนินนโยบายแบบเดียวกับเฟด แต่ในขณะเดียวกันเราก็ต้องตอบสนองต่อความเคลื่อนไหวของเฟดด้วย” นายเมดัลลาให้สัมภาษณ์กับสถานีโทรทัศน์บลูมเบิร์ก หลังจาก BSP ปรับขึ้นอัตราดอกเบี้ยนโยบาย 0.50% สู่ระดับ 4.25% ในการประชุมเมื่อวานนี้ (22 ก.ย.) ซึ่งเป็นการปรับขึ้นครั้งที่ 5 ในปีนี้\n\nทั้งนี้ BSP เป็นหนึ่งในธนาคารกลางของกลุ่มประเทศเอเชียตะวันออกเฉียงใต้ที่ปรับขึ้นอัตราดอกเบี้ยเมื่อวานนี้ โดยในปีนี้ BSP ได้ปรับขึ้นดอกเบี้ยไปแล้วทั้งสิ้น 2.25%\n\nนอกเหนือจากการกำหนดอัตราดอกเบี้ยนโยบายแล้ว BSP ยังใช้ทางเลือกในการเข้าแทรกแซงตลาดเชิงรุกเพื่อสนับสนุนค่าเงินเปโซ หลังจากเปโซอ่อนค่าลงแตะระดับต่ำสุดเป็นประวัติการณ์ในสัปดาห์นี้ ท่ามกลางการแข็งค่าอย่างมากของสกุลเงินดอลลาร์สหรัฐ โดยค่าเงินในภูมิภาคเอเชียซึ่งรวมถึงเงินเยน ได้รับแรงกดดันอย่างหนักจากการที่เฟดปรับขึ้นดอกเบี้ยเชิงรุก นอกจากนี้ หลายประเทศที่กำลังเผชิญกับการขาดดุลบัญชีเดินสะพัดก็มีความเสี่ยงที่จะเกิดแรงเทขายสกุลเงินในประเทศ\n\n“เราดำเนินการในเชิงรุกอย่างมากในสัปดาห์นี้” นายเมดัลลากล่าวถึงการแทรกแซงตลาดปริวรรตเงินตราของ BSP และยังกล่าวด้วยว่า การแทรกแซงตลาดอาจจะเกิดขึ้นอีกหลายครั้งในช่วงหลายวันข้างหน้านี้\n\n“เป็นที่ชัดเจนว่าเรากำลังแทรกแซงตลาดปริวรรตเงินตรา เป้าหมายแรกคือเข้าแทรกแซงมากขึ้น เนื่องจากความผันผวนในตลาดขณะนี้มีความรุนแรงขึ้น และเป้าหมายถัดไปคือการลดสภาพคล่องของสกุลเงินเปโซด้วยการกู้ยืมเงินมากขึ้นจากโครงการประมูลรายสัปดาห์ของธนาคารกลาง เพื่อทำให้มีเงินเปโซในระบบน้อยลงสำหรับการไล่ซื้อดอลลาร์” นายเมดัลลากล่าว\n\nโดย สำนักข่าวอินโฟเควสท์ (23 ก.ย. 65)\n\nTags: ธนาคารกลางฟิลิปปินส์",
    "แจ้งจับแก๊งโรแมนซ์สแกมหลอกทำงานฟิลิปปินส์ ใครขัดขืนถูกซ้อม-ช็อตไฟ ถ่ายคลิปโป๊": "วันนี้ (31 ส.ค.) ที่ ศูนย์รับแจ้งความกองบัญชาการตำรวจสอบสวนกลาง (บช.ก.) เมื่อเวลา 14.00 น. นายเอกภพ เหลืองประเสริฐ ผู้ก่อตั้งเพจสายไหมต้องรอด พา น.ส.สา (นามสมมติ) อายุ 26 ปี เดินทางเข้าพบ พ.ต.ท.สืบพงษ์ กรุณา รอง ผกก.(สอบสวน) กก.3 บก.ปคม. เพื่อแจ้งความดำเนินคดีกับขบวนการค้ามนุษย์ หลังถูกหลอกให้ไปทำงานโรแมนซ์สแกมที่ประเทศฟิลิปปินส์ แล้วถูกใส่กุญแจมือ ทำร้ายร่างกาย ช็อตไฟฟ้า รวมถึงถูกข่มขู่ถ่ายคลิปโป๊ไว้แบล็กเมล์ และหากต้องการกลับประเทศไทย จะต้องจ่ายเงินค่าไถ่ 1 แสนบาทนายเอกภพ กล่าวว่า เมื่อวันที่ 7 ส.ค.ที่ผ่านมา น.ส.สา ผู้เสียหายได้พบประกาศรับสมัครงานตอบแชตลูกค้าเกี่ยวกับบิตคอยน์ในเฟซบุ๊ก โดยขบวนการดังกล่าวอ้างว่าเป็นงานถูกกฎหมายที่ประเทศฟิลิปปินส์ จึงหลงเชื่อและเดินทางร่วมกับผู้เสียหายรายอื่นในวันที่ 12 ส.ค. แต่เมื่อไปถึงกลับถูกบังคับให้ทำงานโรแมนซ์สแกม และถูกยึดโทรศัพท์มือถือ ผู้เสียหายกับเพื่อนรวม 11 คน จึงขอกลับประเทศ แต่กลับถูกทางนายจ้างใส่โซ่ตรวน กักขัง ทำร้ายร่างกาย ใช้ไฟช็อต บางรายถูกซ้อมจนสลบ แล้วถูกเอาหัวกดน้ำ อีกทั้งยังถูกบังคับให้หาเงินมาเป็นค่าไถ่ตัวคนละ 1 แสนบาทนายเอกภพ กล่าวต่อว่า สุดท้ายผู้เสียหายติดต่อไปที่บ้าน เพื่อขอเงินมาไถ่ตัว จนออกมาได้ 8 คน เหลืออีก 3 คน จากนั้นได้ติดต่อมายังสายไหมต้องรอด ตนจึงประสานไปจนถึงเอกอัครราชทูตไทยประจำกรุงมะนิลา จนสามารถช่วยเหลือเหยื่ออีก 3 คนได้ในวันนี้ จึงพามาแจ้งความเพื่อจับกุมขบวนการดังกล่าว ทั้งนี้ เหยื่ออีก 8 คน ไม่กล้าแจ้งความ เพราะทางนายจ้างมีการถ่ายคลิปโป๊ไว้แบล็กเมล์เพื่อป้องกันการแจ้งความขณะที่ น.ส.สา กล่าวว่า ตนได้เสิร์ชหางานในกลุ่มเฟซบุ๊ก “หางานต่างประเทศ” และเพจ “หางานในประเทศฟิลิปปินส์” จนพบงานดังกล่าว อ้างว่า เดินทางและกินอยู่ฟรี มีเงินเดือนให้ 3 หมื่นบาท และมีค่าคอมมิชชันให้ โดยเป็นงานตอบแชตลูกค้าเกี่ยวกับบิตคอยน์ ซึ่งตนเองก็เอะใจอยู่บ้าง แต่ทางขบวนการมีการส่งภาพการทำงานมาให้ จึงหลงเชื่อ โดยเดินทางไปที่กรุงมะนิลาวันที่ 12 สิงหาคม ที่ผ่านมา และเริ่มทำงานวันรุ่งขึ้น โดยสถานที่ทำงานลักษณะคล้ายออฟฟิศทั่วไป มีโซนคนไทย คนจีน คนมาเลเซีย และจะมีคนของแต่ละชาติเป็นหัวหน้าคอยคุมพนักงาน นอกจากนี้ ยังมี รปภ. ถือปืนคุมอยู่ด้านหน้า ซึ่งช่วงแรกสามารถใช้โทรศัพท์มือถือได้ แต่ห้ามใช้ในเวลาทำงาน หลังเลิกงานนายจ้างจะเป็นคนซื้อของให้ ไม่สามารถเดินทางไปไหนเองได้น.ส.สา กล่าวอีกว่า โดยลักษณะงาน คือ ให้ทักแชตคนรวยตามสื่อสังคมออนไลน์ เพื่อทำการหลอกลวง หลังพวกตนทราบความจริง ผ่านไป 1 อาทิตย์ จึงขอนายจ้างกลับบ้าน แต่กลับถูกคนจีนทำร้ายร่างกาย โดยตนเองถูกถีบ ถูกใช้สายไฟและเข็มขัดฟาด ถูกช็อตไฟฟ้า ถูกใส่กุญแจมือกันหลบหนี โดยที่คนไทยที่คุมพนักงานไม่ทำอะไร คาดว่า น่าจะเป็นลูกน้องของคนจีน จากนั้นถูกบังคับทำสัญญาวางข้อเสนอจ่ายเงิน 1 แสนบาท เพื่อแลกกับการปล่อยตัว อีกทั้งยังถูกถ่ายคลิปโป๊ไว้แบล็กเมล์อีกด้วย รวมแล้วไปอยู่ที่ฟิลิปปินส์ทั้งหมดประมาณ 20 วัน นอกจากนี้ ในวันที่ตนเดินทางกลับ ยังถูกข่มขู่ว่าห้ามทำอะไร หากอยากจะช่วยเพื่อน ให้ช่วยหาเงินเท่านั้น หากไปแจ้งความจะให้ลูกน้องที่ไทยมาหาถึงบ้าน อย่างไรก็ตาม ยังมีคนไทยตกค้างอยู่อีกประมาณ 40 คน แต่ไม่ถูกทำร้าย เพราะไม่ได้ขอนายจ้างกลับประเทศ จึงขอฝากเตือนไว้ว่า หากจะหางานที่ต่างประเทศ ขอให้คิดให้ดี ไม่อยากให้ต้องมาเจอเช่นนี้ โดยมีข้อสังเกตคือการกินอยู่ฟรี และเดินทางฟรีเบื้องต้นพนักงานสอบสวนได้สอบปากคำประกอบพยานหลักฐาน ก่อนรายงานผู้บังคับบัญชาพิจารณาสั่งการต่อไป",
    "​ไต้ฝุ่นโนรู ขึ้นฟิลิปปินส์ ประชาชนต้องอพยพจากพื้นที่เสี่ยงกว่า 8,000 คน ล่าสุดมีรายงานผู้เสียชีวิตแล้ว 5 ราย": "สื่อต่างประเทศรายงาน หลังพายุไต้ฝุ่นโนรูพัดขึ้นฝั่งที่จังหวัดเอาโรรา บนเกาะลูซอน ทางตะวันออกของเฉียงเหนือของกรุงมะนิลา ฟิลิปปินส์ ประธานาธิบดีเฟอร์ดินานด์ มาร์กอส จูเนียร์ ของฟิลิปปินส์ ได้ประกาศให้หน่วยงานของรัฐหยุดงาน ทั้งให้ระงับการซื้อขายในตลาดหุ้น ตลาดปริวรรตเงินตรา และตลาดพันธบัตร และปิดโรงเรียนทุกแห่งบนเกาะลูซอน เป็นเวลา 1 วัน\n\n\n\nนอกจากนี้ ยังได้สั่งให้มีการยกเลิกเที่ยวบิน เรือข้ามฟาก และเส้นทางรถประจำทาง ปิดให้บริการ เนื่องจากฝนตกหนักและลมแรง ทำให้ต้นไม้และสายไฟโค่นล้ม\n\n\n\nล่าสุด มีรายงานคนงานกู้ภัยเสียชีวิตแล้ว 5 ราย และประชาชนกว่า 8,300 คน ต้องอพยพออกจากพื้นที่เสี่ยง โดยก่อนหน้านี้ ทางการฟิลิปปินส์สั่งอพยพประชาชนเกือบ 8,400 คน จากเส้นทางของไต้ฝุ่นโนรูล่วงหน้าแล้ว\n\n\n\nทั้งนี้ เมื่อปี 2556 พายุไต้ฝุ่นไห่เยี่ยน หนึ่งในพายุหมุนเขตร้อนที่มีพลังมากที่สุดที่เคยบันทึกไว้ ทำให้มีผู้เสียชีวิต 6,300 ราย\n\nShare this:",
    "\"ช้างศึก\" 10 ตัว โกงตายพลิกดับ \"ฟิลิปปินส์\" จ่อเข้ารอบสุดท้าย U20 เอเชีย": "พีรนันท์ บัวไข สวมบทฮีโร่ซัดประตูชัยในนาทีที่ 90 ช่วยให้ขุนพล \"ช้างศึก\" ทีมชาติไทย รุ่นอายุไม่เกิน 20 ปี ที่ต้องเหลือผู้เล่น 10 ตัวเหมือนทีมคู่แข่ง พลิกกลับมาเอาชนะ ฟิลิปปินส์ แบบสุดมัน 3-2 จ่อคว้าตั๋วรอบสุดท้ายศึกชิงแชมป์เอเชียเมื่อวันที่ 16 กันยายน 2565 เวลา 23.45 น. (ตามเวลาประเทศไทย) การแข่งขันฟุตบอลชิงแชมป์เอเชีย รุ่นอายุไม่เกิน 20 ปี รอบคัดเลือก กลุ่ม จี นัดที่สอง ที่สนาม อัล ซาด้า สปอร์ต คอมเพล็กซ์ ทีมชาติไทย U20 ลงสนามพบกับ ทีมชาติฟิลิปปินส์เกมนี้ ซัลบาดอร์ บาเลโร่ การ์เซีย แทบจะยึดตัวจากเกมแรก โดยมีแค่ โรนัน เปลยเมิน ที่ได้โอกาส ลงมาแทน เกริกพล อาบรัมย์เริ่มเกมมา 8 นาที ฟิลิปปินส์ มาได้ประตูออกนำจากลูกฟรีคิก และเป็น มาร์ติน เมริโน ที่โหม่งเข้าไปให้ทีมนำก่อน 1-0แต่นาทีที่ 15 คคนะ คำยก เปิดให้ ธนกฤต ละออไขย์ กระโดดยิงเข้าไปให้ สกอร์กลับมาเท่ากันที่ 1-1นาทีที่ 30 ฟิลิปปินส์ ได้ลูกเตะมุม และไปจบที่ คามิล อมิรุล ทียิงเข้าไปให้ ฟิลิปปินส์ ออกนำอีกครั้งเป็น 2-1แต่นาทีที่ 43 ธนกฤต ละออไขย์ เปิดให้ ภูวเนตร ทองคุ่ย แหย่เท้าเปลี่ยนทางบอลเข้าไปให้สกอร์กลับมาเท่ากันที่ 2-2นาทีที่ 65 ไทยเหลือสิบคน หลังธนกฤต ละออไขย์ มาโดนใบเหลืองที่สองเป็นใบแดงนาทีที่ 78 ฟิลิปปินส์ เหลือสิบคนบ้างหลัง จาเร็ด พี มาโดนใบเหลืองที่สองเป็นใบแดงนาทีที่ 90 พีรนันท์ บัวไข ยิงให้ ไทยแซงนำฟิลิปปินส์ 3-2 และจบเกมไปด้วยสกอร์นี้จากชัยชนะดังกล่าวทำให้ ทีมชาติไทย รุ่นอายุไม่เกิน 20 ปี เก็บ 6 แต้มเต็มจากการลงสนาม 2 นัด ยึดตำแหน่งจ่าฝูงของกลุ่ม จี จ่อคว้าตั๋วรอบสุดท้ายชิงแชมป์เอเชียสำหรับโปรแกรมนัดต่อไป ทีมชาติไทย จะต้องพบกับ โอมาน ที่สนาม อัล ซาดาห์ สปอร์ต คอมเพล็กซ์ วันที่ 18 กันยายน 2565 เวลา 23.45 น. (ตามเวลาประเทศไทย)รายชื่อ 11 ตัวจริงณรงศักดิ์ เนื่องวงษา (GK), ยานนิค นุสบาวม์, โรนัน เปลยเมิน ธีร์กวิน จันทร์ศรี, ชนภัช บัวพันธ์ (C), สิทธา บุญหล้า, คคนะ คำยก, ภูวเนตร ทองคุ่ย, ธนวัฒน์ ทรายเพชร, ธนกฤต ละออไขย์, บุคฆอรี เหล็มดี,",
    "ฟิลิปปินส์ติดโควิดจ่อแตะ 4,000,000 ราย ตายกว่า 62,000 ราย": "กระทรวงสาธารณสุขฟิลิปปินส์เปิดเผยว่า ในช่วง 24 ชั่วโมงที่ผ่านมา พบผู้ติดเชื้อไวรัสโควิด-19 รายใหม่จำนวน 1,600 ราย ส่งผลให้ยอดรวมผู้ติดเชื้อสะสมในประเทศอยู่ที่ 3,925,326 ราย\n\nส่วนจำนวนผู้เสียชีวิตจากไวรัสโควิด-19 อยู่ที่ระดับ 62,587 ราย",
    "ไทยยิงนาทีสุดท้าย แซงชนะฟิลิปปินส์ 3-2 คัดยู-20 ชิงแชมป์เอเชีย": "ไทยยิงนาทีสุดท้าย แซงชนะฟิลิปปินส์ 3-2 คัดยู-20 ชิงแชมป์เอเชีย\n\nทีมฟุตบอลทีมชาติไทยชุดยู-20 แซงชนะฟิลิปปินส์ 3-2 ในศึกฟุตบอลชิงแชมป์เอเชีย รุ่นอายุไม่เกิน 20 ปี รอบคัดเลือก กลุ่ม จี นัดที่สอง ที่สนาม อัล ซาด้า สปอร์ต คอมเพล็กซ์ ประเทศโอมาน เมื่อวันที่ 16 กันยายน\n\nเกมนี้ ซัลบาดอร์ บาเลโร่ การ์เซีย แทบจะยึดตัวจากเกมแรก โดยมีแค่ โรนัน เปลยเมิน ที่ได้โอกาส ลงมาแทน เกริกพล อาบรัมย์\n\nผู้เล่น 11 ตัวจริง ประกอบด้วย ณรงศักดิ์ เนื่องวงษา, ยานนิค นุสบาวม์, โรนัน เปลยเมิน ธีร์กวิน จันทร์ศรี, ชนภัช บัวพันธ์ (กัปตันทีม), สิทธา บุญหล้า, คคนะ คำยก, ภูวเนตร ทองคุ่ย, ธนวัฒน์ ทรายเพชร, ธนกฤต ละออไขย์, บุคฆอรี เหล็มดี,\n\nเริ่มเกมมา 8 นาที ฟิลิปปินส์ มาได้ประตูออกนำจากลูกฟรีคิก และเป็น มาร์ติน เมริโน ที่โหม่งเข้าไปให้ทีมนำก่อน 1-0\n\nแต่นาทีที่ 15 คคนะ คำยก เปิดให้ ธนกฤต ละออไขย์ กระโดดยิงเข้าไปให้ สกอร์กลับมาเท่ากันที่ 1-1\n\nนาทีที่ 30 ฟิลิปปินส์ ได้ลูกเตะมุม และไปจบที่ คามิล อมิรุล ทียิงเข้าไปให้ ฟิลิปปินส์ ออกนำอีกครั้งเป็น 2-1\n\nนาทีที่ 43 ธนกฤต ละออไขย์ เปิดให้ ภูวเนตร ทองคุ่ย แหย่เท้าเปลี่ยนทางบอลเข้าไปให้สกอร์กลับมาเท่ากันที่ 2-2\n\nนาทีที่ 65 ไทยเหลือ 10 คน หลังธนกฤต ละออไขย์ มาโดนใบเหลืองที่สองเป็นใบแดง\n\nนาทีที่ 78 ฟิลิปปินส์ เหลือ 10 คนบ้างหลัง จาเร็ด พี มาโดนใบเหลืองที่สองเป็นใบแดง\n\nนาทีที่ 90 พีรนันท์ บัวไข ยิงให้ ไทยแซงนำฟิลิปปินส์ 3-2 และจบเกมไปด้วยสกอร์นี้\n\nโปรแกรมนัดต่อไป ทีมชาติไทย จะต้องพบกับ โอมาน ที่สนาม อัล ซาดาห์ สปอร์ต คอมเพล็กซ์ วันที่ 18 กันยายน 2565 เวลา 23.45 น. (ตามเวลาประเทศไทย)",
    "‘ปวีณา’ พา 8 เหยื่อค้ากาม-หลอกทำงานฟิลิปปินส์ พบ ‘บิ๊กโจ๊ก’ กวาดล้างแก๊งค้ามนุษย์": "เมื่อวันที่ 12 ก.ย. นางปวีณา หงสกุล ประธานมูลนิธิปวีณาเพื่อเด็กและสตรี​ พาผู้เสียหาย 2 เคส 1.หญิงไทย อายุ 16 ปี ถูกหลอกบังคับค้าประเวณีที่เมืองเมียวดี ประเทศเมียนมา 2.ผู้เสียหายคนไทย 7 คน ถูกหลอกไปทำงานที่ประเทศฟิลิปปินส์ ถูกแก๊งคนจีนทารุณกรรม บังคับให้หลอกคนไทยลงทุนบิตคอยน์ พร้อมด้วยเอกสารหลักฐานการสนทนาหลอกลวงทางอินเทอร์เน็ต และโทรศัพท์ที่ใช้ติดต่อพูดคุยกับเอเย่นต์ที่หลอกไปทำงาน เข้าพบ พล.ต.ท.สุรเชษฐ์ หักพาล ผู้ช่วย ผบ.ตร. และรอง ผอ.ศูนย์พิทักษ์เด็กสตรีครอบครัวป้องการปราบปรามการค้ามนุษย์และภาคประมง (สพดส.ตร.) เพื่อขอให้สอบสวนขยายผลดำเนินคดีกับผู้กระทำความผิดค้ามนุษย์ทั้งขบวนการ\n\nนางปวีณา เปิดเผยว่า เมื่อวันที่ 1 ก.ย. ที่ผ่านมา ครอบครัวเหยื่อวัย 16 ปี ได้ร้องทุกข์เข้ามายังมูลนิธิปวีณาฯ หลังลูกสาวถูกหลอกให้ไปทำงานที่ร้านคาราโอเกะและถูกบังคับให้ค้าประเวณี ที่เมืองเมียวดี ประเทศเมียนมา ทางมูลนิธิปวีณาฯ จึงพาครอบครัวผู้เสียหายไปร้องทุกข์ที่กรมการกงสุลฯ และประสาน พ.อ.ณรงค์ชัย เจริญชัย ผบ.ฉก.ร.14 ติดต่อกับทหารเมียนมาชุด TBC ที่ดูแลพื้นที่แม่สอดเมียวดี เข้าไปพาตัวออกมาจากร้านคาราโอเกะที่ถูกหลอกไปทำงานจนสามารถพาตัวเหยื่อกลับมายังประเทศไทยได้เมื่อวันที่ 6 ก.ย. ที่ผ่านมา\n\nส่วนกรณี 7 ผู้เสียหายถูกหลอกไปทำงานที่ประเทศฟิลิปปินส์ ญาติเข้าขอความช่วยเหลือมูลนิธิปวีณาฯ จึงได้ประสาน นายฉัตรชัย วิริยเวชกุล อธิบดีกรมการกงสุล กระทรวงการต่างประเทศ และนายนฤชัย นินนาท ผู้อำนวยการกองคุ้มครองและดูแลผลประโยชน์คนไทยในต่างประเทศ กรมการกงสุล กระทรวงการต่างประเทศ ช่วยเหลือและส่งกลับมาได้ ขณะที่บางคนให้ญาติโอนเงินนับแสนบาทไปไถ่ตัว เมื่อกลับมาได้ก็ขอให้มูลนิธิปวีณาฯ ช่วยพาแจ้งความและคุ้มครองความปลอดภัย\n\nด้าน พล.ต.ท.สุรเชษฐ์ กล่าวว่า เบื้องต้นได้พาเหยื่อเขาให้ข้อมูลกับพนักงานสอบสวนแล้ว โดยได้รับหลักฐานโทรศัพท์มือถือที่เป็นข้อมูลสำคัญในการติดต่อกับเครือข่ายนี้ โดยเบื้องต้นมองว่าจะต้องสืบถึงตัวชาวไทยที่เป็นนกต่อในประเทศก่อนขยายผลไปหาเครือข่ายในต่างประเทศต่อไป โดยมองว่าหากไม่มีคนไทยที่หลอกคนไทยด้วยกันเองตั้งแต่แรกก็จะไม่มีคนถูกหลอกไปเป็นค้ามนุษย์ในลักษณะนี้",
    "ฟิลิปปินส์เผยอัตราว่างงานเดือนก.ค. ลดลงแตะ 5.2% : อินโฟเควสท์": "สำนักงานสถิติแห่งฟิลิปปินส์ (PSA) เปิดเผยว่า อัตราการว่างงานในฟิลิปปินส์ลดลงเหลือ 5.2% ในเดือนก.ค. โดยมีชาวฟิลิปปินส์ประมาณ 2.6 ล้านคนว่างงาน\n\nนายเดนนิส มาปา ผู้อำนวยการ PSA แถลงต่อสื่อมวลชนทางออนไลน์ว่า อัตราการว่างงานเดือนก.ค. แตะระดับต่ำสุดในปีนี้ โดยประชากรว่างงานต่ำกว่าจำนวนในเดือนมิ.ย. ประมาณ 400,000 คน\n\nทั้งนี้ หลายพื้นที่ในฟิลิปปินส์ยังคงอยู่ภายใต้การแจ้งเตือนภัยระดับ 1 (จาก 5 ระดับ) โดยยอดผู้ติดเชื้อโควิด-19 รายวันที่มีไม่มากนักและการผ่อนปรนมาตรการต่าง ๆ ทำให้ฟิลิปปินส์กลับมาดำเนินธุรกิจได้และทำให้คนมีงานทำ\n\nโดย สำนักข่าวอินโฟเควสท์ (08 ก.ย. 65)\n\nTags: PSA",
    "พายุไต้ฝุ่นหินหนามหน่อ เตรียมพัดเข้าเขตฟิลิปปินส์ วันพรุ่งนี้": "หน่วยพยากรณ์อากาศ และเตือนภัยพิบัติของฟิลิปปินส์ หรือ ปากาซา (PAGASA) ซึ่งเฝ้าจับตาดูความเคลื่อนไหวของพายุไต้ฝุ่นหินหนามหน่อ (Hinnamnor) อย่างใกล้ชิด รายงานว่า ล่าสุด เมื่อช่วงเช้าที่ผ่านมา พายุไต้ฝุ่นลูกนี้ มีจุดศูนย์กลางอยู่ห่างจากทางตะวันออกเฉียงเหนือของเกาะลูซอน ไปราว 1,655 กิโลเมตร และมีกำลังแรงลม 165 กิโลเมตรต่อชั่วโมงซึ่งขณะนี้ กำลังเคลื่อนตัวอย่างช้า ๆ ไปทางตะวันตกด้วยความเร็ว 30 กิโลเมตรต่อชั่วโมง คาดว่าจะเคลื่อนตัวเข้าใกล้เขตชายฝั่งของฟิลิปปินส์ เย็นวันพรุ่งนี้ อย่างไรก็ตาม จากแนวพายุคาดว่า น่าจะไม่พัดขึ้นฝั่งของฟิลิปปินส์ แต่อิทธิพลของพายุ จะส่งผลให้เกิดคลื่นลมแรงในทะเลบริเวณชายฝั่งทางตอนเหนือ และตะวันออกของเกาะลูซอน ซึ่งจะมีผลกระทบต่อเรือขนาดเล็ก โดยพายุ จะพัดอยู่ในบริเวณนี้ไปจนถึงวันเสาร์ ก่อนเคลื่อนตัวออกไปในช่วงเช้าวันอาทิตย์อย่างไรก็ตาม พายุไต้ฝุ่นลูกนี้ อาจทวีกำลังแรงขึ้นเป็นซูเปอร์ไต้ฝุ่น ภายในเวลา 24 ชั่วโมง หลังพัดออกไปในทะเลทางตอนใต้ของญี่ปุ่น",
    "“ตบสาวไทย” ดวล “ฟิลิปปินส์” เปิดหัว “วัน อาเซียน กรังด์ปรีซ์”": "เมื่อวันที่ 1 ก.ย. นายสมพร ใช้บางยาง นายกสมาคมกีฬาวอลเลย์บอลแห่งประเทศไทย พร้อมด้วย นายชรินทร์ ทองสุข รองผู้ว่าราชการจังหวัดนครราชสีมา, ดร.สุปราณี คุปตาสา ผู้จัดการกองทุนพัฒนาการกีฬาแห่งชาติ และนางประพาฬรัตน์ ชัยชูพฤกษ์ ผู้อำนวยการฝ่ายพัฒนารายการ และปฏิบัติการธุรกิจ ในฐานะผู้แทน สถานีโทรทัศน์ช่อง one 31 ร่วมกันแถลงข่าวการเเข่งขันวอลเลย์บอลหญิง “วัน อาเซียน กรังด์ปรีซ์” ครั้งที่ 2 ที่โรงแรมโกลเด้น ทิวลิป ซอฟเฟอริน พระรามเก้า กรุงเทพฯ\n\nนายสมพร ใช้บางยาง กล่าวว่า ศึกวอลเลย์บอลหญิง “วัน อาเซียน กรังด์ปรีซ์” ครั้งที่ 2 จะจัดขึ้นระหว่างวันที่ 9-11 ก.ย.นี้ สมาคมฯ ไว้วางใจให้ จ.นครราชสีมา เป็นเจ้าภาพจัดการแข่งขัน ปีนี้เราใช้ยิมเนเซียมชาติชาย ฮอลล์ สนามกีฬาเฉลิมพระเกียรติ 80 พรรษา เป็นสนามแข่งขัน พร้อมรับชมการถ่ายทอดสดการแข่งขันทุกคู่ ผ่านทางช่อง one 31 สมาคมฯ หวังว่าการแข่งขันจะประสบความสำเร็จโดยไม่มีการแพร่ระบาดของเชื้อไวรัสโควิด-19 ทั้งนักกีฬาและเจ้าหน้าที่ชาวไทยและชาวต่างชาติ สามารถสร้างความประทับใจและแสดงให้เห็นถึงศักยภาพของไทยได้เป็นอย่างดี\n\nนายชรินทร์ ทองสุข กล่าว จากประสบการณ์ที่จังหวัดนครราชสีมา เป็นเจ้าภาพการจัดการแข่งขันในระดับนานาชาติมาหลายปีนั้น เรามั่นใจว่าการจัดการแข่งขันครั้งนี้จะจัดให้เป็นไปตามมาตรฐานตามที่ สหพันธ์วอลเลย์บอลนานาชาติ กำหนดอย่างดีเช่นเคย เราเตรียมพร้อมต้อนรับนักกีฬาและเจ้าหน้าที่จากทุกประเทศ ที่เข้าร่วมการแข่งขันให้มีความประทับใจมากที่สุด อีกทั้งยังได้เตรียมบุคลากร เจ้าหน้าที่ จัดการแข่งขันที่มีความสามารถ สนามแข่งขันและที่พัก รวมถึงระบบการขนส่ง ที่ได้มาตรฐาน และเพื่อให้การจัดการแข่งขันเป็นไปด้วยความเรียบร้อยและปลอดภัยของทุกๆ คน\n\nดร.สุปราณี คุปตาสา กล่าวว่า ถือเป็นอีกหนึ่งการแข่งขันที่กองทุนพัฒนาการกีฬาแห่งชาติ ได้ให้การสนับสนุนงบประมาณจัดการแข่งขัน ก่อนหน้านี้เราได้ให้การสนับสนุนการจัดการแข่งขันวอลเลย์บอลระดับนานาชาติมาอย่างต่อเนื่อง ด้วยความมุ่งหวังที่จะทำให้ประเทศไทย มีศักยภาพในการเป็นผู้นำด้านกีฬาวอลเลย์บอลในระดับนานาชาติ ทั้งในส่วนของการส่งเสริมและพัฒนานักกีฬา การจัดการแข่งขัน และการพัฒนาบุคลากรที่เกี่ยวข้องให้มีขีดความสามารถสูงในระดับนานาชาติ\n\nนางประพาฬรัตน์ ชัยชูพฤกษ์ กล่าวว่าง คอนเทนต์กีฬาอย่างวอลเลย์บอลหญิงทีมชาติไทย เป็นกีฬาของมหาชนคนไทย ที่ได้รับความนิยมมากขึ้นทุกปี ปีนี้การแข่งขันวอลเลย์บอลหญิง “วัน อาเซียน กรังด์ปรีซ์ 2022” เราจึงได้ร่วมสนับสนุนถ่ายทอดสดการแข่งขันทาง ช่อง one 31 เพื่อให้ผู้ชมคนไทยรับชมการแข่งขันทุกคู่ ทุกวัน ได้อย่างเต็มอิ่ม จึงขอเชิญชวนผู้ชมชาวไทยมาร่วมติดตามและส่งกำลังใจเชียร์ทีมชาติไทย และทุกๆ ทีม ที่เข้าร่วมการแข่งขัน โดยรับชมถ่ายทอดสดการแข่งขันทุกคู่ผ่านทางหน้าจอ ช่อง one 31 และทางออนไลน์ ผ่านทางแอพพลิเคชั่น oneD และ เว็บไซต์ www.oneD.net\n\nศึกลูกยางหญิง “วัน อาเซียน กรังด์ปรีซ์ 2022” มี 4 ทีม เข้าร่วม แข่งขันแบบพบกับหมด ทีมที่ชนะมากที่สุดจะคว้าแชมป์ไปครอง โดยโปรแกรมการแข่งขันมีดังนี้ วันที่ 9 ก.ย. อินโดนีเซีย พบ เวียดนาม เวลา 15.00 น., ไทย พบ ฟิลิปปินส์ เวลา 18.00 น., วันที่ 10 ก.ย. เวียดนาม พบ ฟิลิปปินส์ เวลา 15.00 น., อินโดนีเซีย พบ ไทย เวลา 18.00 น., วันที่ 11 ก.ย. ฟิลิปปินส์ พบ อินโดนีเซีย เวลา 15.00 น., ไทย พบ เวียดนาม เวลา 18.00 น."
}