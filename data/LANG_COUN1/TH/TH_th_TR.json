{
    "ฮอตปรอทแตก ไฮไลต์เกม “ไทย” ดับซ่า “ตุรกี” ในชิงแชมป์โลก วิ่งทะลุล้านวิว (คลิป)": "วันที่ 26 ก.ย. 65 ควันหลงหลังจากที่ วอลเลย์บอลหญิงทีมชาติไทย ทีมอันดับ 14 ของโลก หักปากกาเซียนเอาชนะ ทีมชาติตุรกี ทีมอันดับ 6 ของโลก ไปได้ด้วยสกอร์ 3-2 เซต 17-25, 31-29, 22-25, 25-19, 15-13 ประเดิมศึกชิงแชมป์โลก 2022 ได้อย่างสวยงาม ณ สนามเจลเรโดม เมืองอาร์เนม ประเทศเนเธอร์แลนด์ เมื่อวันเสาร์ที่ผ่านมา\n\nล่าสุด คลิปไฮไลต์แมตซ์ดังกล่าว ในช่องยูทูบของ Volleyball world ภายใต้การดูแลของ สหพันธ์วอลเลย์บอลนานาชาติ มียอดรับชมกว่า 1.13 ล้านวิว พร้อมติดอันดับ 6 ในมาแรงเรียบร้อย โดยมีคนถูกใจกว่า 28,000 คน และมียอดแสดงความคิดเห็นมากกว่า 2,000 ข้อความ โดยส่วนใหญ่ล้วนชื่นชมพัฒนาการของทีมไทย ที่สามารถเอาชนะ ตุรกี ทีมชั้นนำของโลกได้สำเร็จ",
    "เคลื่อนไหวแล้ว \"คาราคูร์ต\" ดาวตบตุรกี โพสต์หลังแพ้ \"วอลเลย์บอลหญิงไทย\" ศึกชิงแชมป์โลก": "วันที่ 26 ก.ย. 65 ความเคลื่อนไหวหลังจากที่ วอลเลย์บอลหญิงทีมชาติไทย โชว์ฟอร์มสุดยอดแซงเอาชนะ ทีมชาติตุรกี อันดับ 6 ของโลก ไปแบบสุดมัน 3-2 เซต ในศึกลูกยางชิงแชมป์โลก 2022 นัดแรก ที่ประเทศเนเธอร์แลนด์ เมื่อวันเสาร์ที่ผ่านมา\n\nทั้งนี้ หลังจบเกม เอบรา คาราคูร์ต ดาวตบทีมชาติตุรกี วัย 22 ปี ที่ทำไป 24 คะแนน (สูงสุดของตุรกี) ได้ออกมาโพสต์ข้อความว่า \"มันเป็นเพียงการเริ่มต้นของเราสำหรับเส้นทางในการแข่งขัน วอลเลย์บอลหญิง ชิงแชมป์โลก 2022 สู้ต่อไป เราจะกลับมาแข็งแกร่งขึ้นกว่าเดิม\"",
    "วอลเลย์บอลหญิงไทย หัวใจแกร่งแซงปราบ \"ตุรกี\" เปิดหัวศึกชิงแชมป์โลก 2022": "วอลเลย์บอลสาวไทยประเดิมศึก ชิงแชมป์โลก 2022 ด้วยการแซงเอาชนะ ทีมชาติตุรกีไปแบบสนุกสุดมันคว้า 2 แต้มแรก\n\nวันเสาร์ที่ 24 กันยายน 2565 การแข่งขันวอลเลย์บอลหญิงชิงแชมป์โลก 2022 ที่ประเทศเนเธอร์แลนด์ และประเทศโปแลนด์ กลุ่มบี ทีมลูกยางสาวทีมชาติไทย ลงประเดิมเกมแรกพบกับทีมชาติตุรกี\n\nผลปรากฎว่า ทีมชาติไทย สามารถ เอาชนะทีมชาติตุรกีไปได้ด้วยสกอร์ 3-2 เซต (17-25,31-29,22-25,25-19,15-13) คว้าไป 2 คะแนนจากแมตช์นี้และรั้งอันดับ 2 ชั่วคราวของกลุ่มบี",
    "สุดมัน วอลเลย์บอลหญิง ไทย ชนะ ตุรเคีย 3-2 เซต ในวอลเลย์บอลหญิงชิงแชมป์โลก 2022": "ช่อง Workpoint 23 ถ่ายทอดสดการแข่งขัน \"วอลเลย์บอลหญิงชิงแชมป์โลก 2022\" โดยวันนี้(24 กันยายน 2565) เวลา 17.45 น. \"วอลเลย์บอลหญิง\" ทีมชาติไทย ประเดิมนัดแรกพบ ทีมชาติตุรเคีย หรือ ตุรกี ซึ่งการแข่งขันมีขึ้นระหว่างวันที่ 23 กันยายน - 15 ตุลาคม 2565 ที่ประเทศเนเธอร์แลนด์ และโปแลนด์\n\nศึก วอลเลย์บอลหญิงชิงแชมป์โลก 2022 (FIVB Volleyball Women's World Championship) ครั้งที่ 19 ที่ประเทศเนเธอร์แลนด์และโปแลนด์ วอลเลย์บอลหญิง \"ทีมชาติไทย\" จัดอยู่ในกลุ่ม B ร่วมกับ โปแลนด์ , ตุรเคีย (ตุรกี) , โดมินิกัน , เกาหลีใต้ และโครเอเชีย\n\nเริ่มเซตแรก \"วอลเลย์บอลหญิง\" ทีมชาติไทย ออกตัวทำแต้มได้ดีกว่า แต่ ตุรเคีย (ตุรกี) พลิกแซงไปได้ในที่สุด โดยจบเซตแรก ตุรเคีย นำ ทีมชาติไทย ไปก่อน 1-0 เซต (25-17)\n\nต่อในเซตที่ 2 ทีมทีมชาติไทยออกสตาร์ทได้ดีจนไทยทำคะแนนนำ ตุรกี พยายามเร่งเกมทำแต้มตามมา แต่สาวไทยก็ยังสู้สุดใจจนทำให้ไทยตีเสมอตุรเคีย 1-1 (25-17 , 29-31)\n\nเซตที่ 3 ตุรเคียทำแต้มออกนำหนีทีมไทย และเซตนี้ทีมชาติตุรเคียสามารถเอาชนะทีมชาติไทยไปได้ 25-22 นำ (2-1 เซต)\n\nในเซตที่ 4 ทีมชาติไทย และทีมชาติตุรเคีย (ตุรกี) ทำแต้มกันอย่างสูสี จากนั้นลูกยางสาวไทยทำแต้มทิ้งห่าง ก่อนจะเอาชนะตุรเคียไป 25-19 (เสมอ 2-2 เซต) 25-17 , 29-31 , 25-22 , 19-25\n\nต่อกันในเซตที่ 5 เซตตัดสิน ทีมชาติไทยเก็บเซตนี้ไปได้ ชนะตุรเคียไป 15-13 ทำให้ไทยชนะ 3-2 เซต (17-25 , 31-29 , 22-25 , 25-19 , 15-13)",
    "วอลเลย์บอลหญิงไทย ชนะ ตุรกี 3-2 เซต ศึกชิงแชมป์โลก 2022": "วอลเลย์บอลหญิงไทย โชว์ฟอร์มเยี่ยม เอาชนะ ตุรกี 3-2 เซต ในศึกชิงแชมป์โลก 2022\n\nวันนี้ (24 ก.ย.2565 ) ศึกวอลเลย์บอลหญิงชิงแชมป์โลก 2022 FIVB Volleyball Women's World Championship ที่เนเธอร์แลนด์ นัดแรก กลุ่มบี พบ ตุรกี ทีมอันดับ 6 ของโลก\n\nโดย เซตแรก ตุรกีชนะไป 25-17 ตุรกี นำ 1-0 เซต\n\nเซตที่ 2 ทีมไทย ชนะไป 31-29 ทำให้ไทยตีเสมอตุรกี 1-1 เซต\n\nเซตที่ 3 ตุรกีชนะไป 25-22 ทำให้ตุรกี นำ 2-1 เซต\n\nเซตที่ 4 ไทยชนะไป 25-19 ไทยตามมาเสมอ 2-2 เซต\n\nเซตที่ 5 เซตสุดท้าย ชนะไป 15-13 ทำให้ไทย ชนะ ตุรกี 3-2 เซต\n\nเกมนี้ ชัชชุอร โมกศรี ทำ 33 คะแนนสูงสุดให้ทีมสาวไทย\n\nกองเชียร์รวมตัวเชียร์นักตบสาวไทย\n\nทั้งนี้ ถือว่าเป็นอีกวันหนึ่งที่มีความสุข ของคนไทยที่ทำงานอยู่ที่เนเธอร์แลนด์ และ อีกหลายคนที่ในทวีปยุโรป ทั้ง เยอรมนี และ ฝรั่งเศส ที่เดินทางมารวมตัวกันหน้าสนาม โดยก่อนเข้าสนามก็มีการออกกำลังกายเพื่อวอร์มทั้งเสียง และร่างกายก่อนเชียร์ มีการเพนท์สีธงชาติ ซึ่งถือว่าสร้างความคึกคัก จนกองเชียร์หลายชาติก็รู้สึกถึงความสนุกของกองเชียร์ชาวไทย ที่มีเสน่ห์ในทุกสนามที่ไปแข่ง\n\nหนึ่งในกองเชียร์ เปิดเผยว่า มีกางแผนการจองตั๋วมานานกว่า 1 เดือน ซึ่งทุกคนได้มารวมตัวกัน ผ่านการนัดหมายทางสื่อสังคมออนไลน์ และคาดว่าวันนี้มีกองเชียร์ประมาณ 60 คนขึ้นไป ซึ่งทุกคนดีใจที่สาวไทยมาเล่นที่นี่ ทั้งนี้พร้อมสนับสนุนนักตบสาวไทยเสมอ\n\nภาพ : volleyballworld",
    "สุดปัง! นักตบสาวไทย แซงล้ม ตุรกี สุดระทึกใจ 3-2 เซต ประเดิมชิงแชมป์โลก (ชมคลิป)": "ตุรกี VS ไทย 2-3 | แม้จะถูกขึ้นนำไปก่อนถึงสองครั้งสองครา แต่ทัพนักตบลูกยางสาวไทย ก็ไม่ยอมแพ้ ก่อนกลับมาระเบิดฟอร์มอันร้อนแรงในเซตสี่และห้า ทำให้เป็นฝ่ายพลิกแซงชนะ ตุรกี ไปได้แบบสุดตื่นเต้น 3-2 เซต (17-25, 31-29, 22-25, 25-19, 15-13) ประเดิมคว้าชัยในศึกชิงแชมป์โลก 2022 ได้อย่างสวยงาม\n\nวอลเลย์บอลหญิงชิงแชมป์โลก 2022\n\nทีมชาติตุรกี 2-3 ทีมชาติไทย\n\n(25-17, 29-31, 25-22, 19-25, 13-15)\n\nศึกวอลเลย์บอลหญิงชิงแชมป์โลก 2022 รอบแรก กลุ่ม B นัดแรก เมื่อวันเสาร์ที่ 24 กันยายน 2565 ที่สนาม เกลเร โดม เมืองอาร์นเฮม ประเทศเนเธอร์แลนด์ ทัพนักตบลูกยางสาว ทีมชาติตุรกี ลงสนามพบกับ ทีมชาติไทย\n\nเกมนี้ ทีมนักตบสาวไทย ออกสตาร์ทเซตแรกด้วย 6 ผู้เล่นชุดที่ดีที่สุด ประกอบด้วย อัจฉราพร คงยศ, ชัชชุอร โมกศรี, พิมพิชยา ก๊กรัมย์, พรพรรณ เกิดปราชญ์, หัตถยา บำรุงสุข และ ทัดดาว นึกแจ้ง โดยมี ปิยะนุช แป้นน้อย เป็นลิเบอโร่\n\nช่วงต้นเซตแรก ทั้ง 2 ทีม สู้กันได้อย่างสูสีคู่คี่ แต้มเบียดกันมาจนถึง 10-10 จากนั้น ตุรกี ขยับนำห่าง 13-10 ทำให้ทีมไทยต้องขอเวลานอก ทว่า ตุรกี ยังอาศัยความแข็งแกร่ง ทำแต้มชุดหนีห่าง จนเข้าป้ายไปได้แบบไม่ยากเย็นที่ 25-17 ขึ้นนำ 1-0 เซต\n\nเซตสอง ทีมชาติไทย เริ่มต้นได้ดี ทำแต้มนำห่าง 3-0 ก่อนเป็น 7-3 แต่ ตุรกี ไล่ตามตีเสมอได้ที่ 8-8 ทว่าสาวไทยก็ขยับขึ้นนำอีกที่ 12-8 จน ตุรกี ต้องขอเวลานอก ก่อนไล่ตามมาเป็น 14-16 ทำให้ทีมไทยต้องขอเวลานอกบ้าง จากนั้นบอลเสิร์ฟของ เอบรา คาราคูร์ต ก็เล่นงานสาวไทย 3 แต้มรวด จนแซงไทยเป็น 17-16 ถัดมาบอลแรกของสาวไทยยังคงมีปัญหา ทำให้ตามหลัง 17-19 แต่ทีมไทยยังไม่ยอม ตามตีเสมอได้ที่ 20-20 ก่อนแซงนำ 21-20 ทว่าแต้มยังคงเบียดกันมาจนดิวซ์ที่ 24-24 จากนั้นทั้ง 2 ทีม ก็ผลัดกันทำแต้มแบบสุดระทึกใจ ก่อนที่สาวไทยจนเป็นฝ่ายเฉือนชนะไปได้ที่ 31-29 ตามตีเสมอเป็น 1-1 เซต แบบสนุกตื่นเต้น\n\nถัดมาในเซตสาม ตุรกี เป็นฝ่ายทำแต้มขึ้นนำ ก่อนจะเริ่มทิ้งห่างไปเป็น 13-9 จนทีมไทยต้องเรียกเวลานอก จากนั้นจึงไล่มาเป็น 15-17 ตุรกี จึงเรียกเวลานอกบ้าง แล้วก็ขยับหนีห่างไปเป็น 19-15 จนสาวไทยขอเวลานอกอีกครั้ง ก่อนตามมาเป็น 19-20 แต่ทว่าช่วงปลายเซต ยังเป็น ตุรกี ที่ใช้ความหนักหน่วงทำแต้มปิดเซตไปได้ที่ 25-22 ขึ้นนำ 2-1 เซต\n\nเซตสี่ ทีมสาวไทย เริ่มต้นได้อย่างร้อนแรง ทั้งเกมรับและเกมรุก ทำแต้มทิ้งห่างได้ถึง 12-6 แต่ ตุรกี ก็ไล่ตามมาเป็น 10-13 จน ทีมชาติไทย ต้องขอเวลานอก เพื่อเบรกเกม ทว่า ตุรกี ก็ยังตามมาเป็น 13-14 ก่อนพลิกแซงนำ 16-15 อย่างไรก็ตาม ลูกยางสาวไทยกลับมาตั้งหลักได้อีกครั้ง แซงกลับมานำได้ที่ 20-17 จน ตุรกี ต้องขอเวลานอก จากนั้นเป็น ศศิภาพร จันทวิสูตร ที่โชว์ความยอดเยี่ยม ทั้งเกมรับและลูกเสิร์ฟ จนพาทีมไทยหนีไปเป็น 23-17 ก่อนจะเอาชนะไปได้ที่ 25-19 ตามตีเสมอ 2-2 เซต ต้องไปตัดสินกันในเซตที่ห้า\n\nเซตตัดสิน เป็น ตุรกี ที่ขยับนำไปก่อน แต่สาวไทยตีเสมอได้ที่ 4-4 และ 7-7 ก่อนแซงนำ 10-8 ทำให้ ตุรกี ขอเวลานอก แล้วตีเสมอได้ที่ 11-11 จนทีมไทยต้องเรียกขอเวลานอกบ้าง จากนั้น ไทย ได้ขึ้นแมตช์พอยท์ก่อนที่ 14-12 ตุรกี จึงขอเวลานอกอีกครั้ง แต่สุดท้ายแล้ว ทีมสาวไทย ก็เป็นฝ่ายเอาชนะไปได้แบบบีบหัวใจสุดๆ ที่ 15-13\n\nทำให้จบเกมการแข่งขัน เป็น ทีมชาติไทย ที่แซงเอาชนะ ทีมชาติตุรกี ไปได้แบบสุดเร้าใจ 3-2 เซต (17-25, 31-29, 22-25, 25-19, 15-13) เก็บชัยชนะในศึกชิงแชมป์โลกได้อย่างสวยงาม พร้อมขยับรั้งอันดับ 2 ของกลุ่ม B\n\nสำหรับโปรแกรมการแข่งขันนัดต่อไป ทีมสาวไทย จะลงสนามพบกับ โปแลนด์ ในคืนวันอังคารที่ 27 กันยายนนี้ เวลา 01.30 น. ถ่ายทอดสดทางช่อง Workpoint TV (23)\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "กระหึ่ม! ตบสาวไทย ปราบ 'ตุรกี' เปิดหัวคว้าชัยวอลเลย์บอลชิงแชมป์โลก": "ศึกวอลเลย์บอลหญิงชิงแชมป์โลก 2022 ที่เนเธอร์แลนด์ และโปแลนด์ เป็นเจ้าภาพร่วม เมื่อวันที่ 24 กันยายน 2565 เป็นการแข่งขันในแมตช์แรก กลุ่มบี ตบลูกยางสาวทีมชาติไทย ทีมอันดับที่ 13 ของโลก ลงประเดิมสนาม พบตุรกี ทีมอันดับ 6 ของโลก\"โค้ชด่วน\" ดนัย ศรีวัชรเมธากุล จัดทัพผู้เล่น 6 คนแรก ประกอบไปด้วย พรพรรณ เกิดปราชญ์ กัปตันทีม, ทัดดาว นึกแจ้ง, หัตถยา บำรุงสุข, พิมพิชญา ก๊กรัมย์, อัจราพร คงยศ , ชัชชุอร โมกศรี โดยมี ปิยะนุช แป้นน้อย เป็นตัวรับอิสระปรากฎว่าเกมนี้ทั้งสองทีมเล่นกันอย่างสูสี ตุรกี ออกสตาร์ทได้ดีเป็นฝ่ายเก็บเซตแรกไปก่อนที่ 25-17 คะแนน ขึ้นนำ 1-0 แต่ตบลูกยางสาวไทยมีฮึดในเซตที่สอง เฉือนชนะไปแบบสนุก 31-29 คะแนน ตีเสมอ 1-1ลงมาเล่นกันต่อในเซตที่ 3 ทั้งสองฝ่ายผลัดกันทำแต้มนำอย่างสนุก แต่สุดท้ายเป็นตุรกีที่นิ่งกว่าในช่วงปลาย ปาดหน้าชนะไป 25-22 คะแนน ขึ้นนำอีกครั้งเป็น 2-1 อย่างไรก็ตามสาวไทยไม่ยอมง่ายๆ มาเอาชนะไปได้ในเซตที่ 4 ด้วยสกอร์ 25-19 ตีเสมอสำเร็จเป็น 2-2 ต้องหาผู้ชนะในเซตตัดสินเซตที่ห้าซึ่งเป็นเซตตัดสิน ทีมตบลูกยางสาวไทยประสานงานกันได้อย่างยอดเยี่ยม ทำแต้มเบียดกับตุรกีอย่างสนุกจนมาเสมอกันที่ 12-12 คะแนน ก่อนที่สุดท้ายจะกลายเป็นสาวไทยที่นิ่งกว่าในช่วงท้าย เอาชนะไป 15-13 คะแนนส่งผลให้ทีมตบลูกยางสาวไทย เอาชนะ ตุรกี ไปแบบหวุดหวิด 3-2 เซต 17-25, 31-29, 22-25, 25-19 และ 15-13 คะแนน คว้าชัยประเดิมวอลเลย์หญิงชิงแชมป์โลก 2022 ได้สำเร็จชัยชนะในครั้งนี้ถือเป็นการเก็บชัยเหนือตุรกีเป็นครั้งแรกในรอบ 7 เกมหลังสุดของทีมตบลูกยางสาวไทย หลังจากก่อนหน้านี้พ่ายแพ้ให้ทีมสาวจากแดนไก่งวงมา 6 แมตช์รวดในทุกรายการ เปิดหัวศึกชิงแชมป์โลกได้อย่างสวยสดงดงามสำหรับโปรแกรมต่อไปทีมชาติไทย จะลงเล่นแมตช์ที่ 2 รอบแบ่งกลุ่ม ด้วยการยกพลไปเล่นกับเจ้าภาพโปแลนด์ ที่เออร์โก อารีน่า คืนวันที่ 27 กันยายน 2565 เวลา 01.30 น. ตามเวลาประเทศไทย",
    "ดูย้อนหลัง ไทยชนะตุรกี ครั้งแรกในรอบ 5 ปี วอลเลย์บอลหญิงชิงแชมป์โลก 2022": "ดูย้อนหลังคลิปไฮไลท์สุดมันส์ ไทยชนะตุรกี 3-2 เซตแบบพลิกนรก นัดแรกรอบแบ่งกลุ่ม วอลเลย์บอลหญิงชิงแชมป์โลก 2022 ถือเป็นชัยชนะครั้งแรกในรอบ 5 ปี\n\nรายงานผลการแข่งขัน วอลเลย์บอลหญิงไทย พบ วอลเลย์บอลหญิงตุรกี กลุ่มบี นัดแรก รอบแบ่งกลุ่ม วอลเลย์บอลหญิงชิงแชมป์โลก 2022 วันนี้ 24 กันยายน 2565\n\nลูกยางสาวไทยหัวใจแกร่งยื้อพลิกเกมชนะตุรกีมาได้ 3-2 เซต ด้วยคะแนน 17-25 31-29 22-25 25-19 และ 15-13\n\nเรียกได้ว่า ผลไทยตุรกีวันนี้ เป็นอีกหนึ่งนัดที่บีบหัวใจกองเชียร์แทบนั่งไม่ติดเก้าอี้ แม้เซตแรกลูกยางสาวไทยจะพ่ายไปก่อนแต้มค่อนข้างห่าง แต่เซตที่ 2 ก็สามารถตีเสมอได้ด้วยอาศัยความเหนียวมาก ๆ คว้าชัยแบบดิวส์สุดมันส์\n\nเซตที่ 3 ลูกยางสาวตุรกีไม่ยอมหวังเก็บ 3 แต้ม เอาชนะนำไปก่อน 2-1 เซต ทว่าไทยก็สู้ชีวิตมาก พร้อมการฉายแสงของ ออม ศศิภาพร จันทร์วิสูตร ที่ลงมาเปลี่ยนตัวกับบีม พิมพิชญา ทำได้ดีมากทั้งเกมรับเหนียวอลังการ บอลเสิร์ฟแซ่บมาก ตีหัวเสาก็ได้แต้ม ทำให้ไทยตีเสมอ ไปสู่เซตตัดสิน\n\nเซตที่ 5 ทั้งไทยและตุรกียังผลัดกันทำไซด์เอาท์ก่อนที่ไทยจะฉีกนำไปกลางเซต และคว้าชัยชนะเหนือตุรกีได้อีกครั้งในรอบ 5 ปี นับตั้งแต่ เวิลด์กรังด์ปรีซ์ 2017\n\nชัยชนะของไทยเหนือตุรกี ทำให้ตารางคะแนนปัจจุบันของกลุ่มบีไทยเป็นอันดับ 2 รองจากโปแลนด์ ส่วนอันดับ 3 คือ ตุรกี\n\nส่วนอันดับโลก ไทยชนะตุรกีถือว่ามีค่ามากเพราะทำให้คะแนนพุ่งขึ้นมาประมาณ 10 คะแนน (รอประกาศจาก FIVB อย่างเป็นทางการอีกครั้ง)\n\nแฟน ๆ วอลเลย์บอลชาวไทยที่พลาดดูถ่ายทอดสดนัดหยุดโลก ไทยชนะตุรกี สามารถดูน้อนหลังเต็มแมทช์ได้ทางแอปพลิเคชั่น Volleyball world และ ทางช่อง workpoint ที่จะนำมารีรันอีกครั้งสัปดาห์หน้า และตอนนี้กำลังรีรันใน Youtube ดูด่วนๆ\n\nส่วนคลิปไฮไลท์ย้อนหลัง สามารถดูได้ทาง Volleyball World Youtube\n\nตารางการแข่งขันนัดถัดไป ลูกยางสาวไทยเตรียมพบกับวอลเลย์บอลหญิงทีมชาติโครเอเชีย อันดับ 4 ของตาราง วันที่ 28 กันยายน 2565 ถ่ายทอดสดเวลา 1 ทุ่มตรงเป็นต้นไป\n\nภาพจาก : Volleyball World",
    "ส่องอันดับโลก \"วอลเลย์บอลหญิงไทย\" หลังแซงดับ \"ตุรกี\" ศึกลูกยางชิงแชมป์โลก": "วันที่ 24 ก.ย. 65 ควันหลงหลังจากที่ วอลเลย์บอลหญิงทีมชาติไทย สามารถ เอาชนะ ทีมชาติตุรกี ไปได้ด้วยสกอร์ 3-2 เซต 17-25, 31-29, 22-25, 25-19, 15-13 ประเดิมศึกชิงแชมป์โลก 2022 ได้อย่างสวยงาม ณ สนามเจลเรโดม เมืองอาร์เนม ประเทศเนเธอร์แลนด์\n\nทั้งนี้ จากชัยชนะดังกล่าวทำให้ วอลเลย์บอลสาวไทย ได้เพิ่มมา 12 คะแนน จาก 204 คะแนนเป็น 216 คะแนน อยู่อันดับ 14 ของโลก ส่วน ตุรกี มีเพิ่มเป็น 298 คะแนน รั้งอันดับ 6 ของโลก",
    "ตุรกี vs. ไทย วอลเลย์บอลชิงแชมป์โลก 2022 นัดที่ 1 – THE STANDARD": "ร่วมส่งแรงเชียร์ให้ทัพนักตบลูกยางสาวทีมชาติไทยคว้าชัยประเดิมการแข่งขัน ศึกวอลเลย์บอลชิงแชมป์โลก 2022 นัดที่ 1 ของกลุ่ม B โดยวันนี้ทีมชาติไทย (อันดับ 14 ของโลก) มีคิวลงสนามดวลกับตุรกี (ทีมอันดับ 6 ของโลก) ในเวลา 18.00 น. ถ่ายทอดสดทางทาง Workpoint ช่อง 23\n\nเช็กโปรแกรมวอลเลย์บอลหญิงทีมชาติไทย (ทุกนัดในรอบแรก) ศึกชิงแชมป์โลก 2022 ได้ที่ลิงก์นี้\n\nภาพประกอบ: นิสากร ฤทธาภัย",
    "แฟนลูกยางต่างชาติ ซูฮก \"ศศิภาพร\" หลังพาไทยพลิกชนะ “ตุรกี” ในชิงแชมป์โลก (คลิป)": "แฟนลูกยางต่างชาติ ยก \"ศศิภาพร\" เป็นสตาร์ดวงใหม่ หลังโชว์ผลงานสุดปัง พา “ตบสาวไทย” พลิกชนะ “ตุรกี” ในศึกชิงแชมป์โลก\n\nวันที่ 26 ก.ย. 65 ควันหลงหลังจากที่ วอลเลย์บอลหญิงทีมชาติไทย ทีมอันดับ 14 ของโลก หักปากกาเซียนเอาชนะ ทีมชาติตุรกี ทีมอันดับ 6 ของโลก ไปได้ด้วยสกอร์ 3-2 เซต 17-25, 31-29, 22-25, 25-19, 15-13 ประเดิมศึกชิงแชมป์โลก 2022 ได้อย่างสวยงาม ณ สนามเจลเรโดม เมืองอาร์เนม ประเทศเนเธอร์แลนด์ เมื่อวันเสาร์ที่ผ่านมา\n\nล่าสุด เฟซบุ๊กเพจ Volleyball world ภายใต้การดูแลของ สหพันธ์วอลเลย์บอลนานาชาติ ได้โพสต์คลิปรวบรวมชอตเด็ดของ “ออม” ศศิภาพร จันทวิสูตร หัวเสาดาวรุ่งทีมชาติไทย อาวุธลับที่ \"โค้ชด่วน\" ดนัย ศรีวัชรเมธากุล หัวหน้าผู้ฝึกสอนวอลเลย์บอลหญิง ส่งเธอลงไปเปลี่ยนเกม ซึ่งถือเป็นการแก้เกมที่ได้ผลดีสุดๆ เพราะเธอสร้างเสียงฮือฮาไปทั่วโลกด้วยการระเบิดฟอร์มโชว์ผลงานสุดโดดเด่น ทั้งพลังการเสิร์ฟ, ลูกตบ 3 เมตร และการบล็อก พาทีมไทย พลิกชนะ ตุรกี ในศึกชิงแชมป์โลก 2022 ไปแบบสุดมัน แจ้งเกิดเป็นสตาร์ลูกยางคนใหม่ได้อย่างสวยงาม\n\nหลังจากนั้น แฟนลูกยางก็เข้ามากดถูกใจกว่า 50,000 คน และเข้ามาแสดงความคิดเห็นมากกว่า 1,300 คอมเมนต์ โดยส่วนใหญ่เข้ามาชื่นชมผลงานของเธอ พร้อมยกให้เธอเป็นสตาร์ลูกยางไทยคนใหม่ที่น่าจับตามองสุดๆ ตัวอย่างเช่น\n\n- เธอเป็นดาวดวงใหม่และผู้เปลี่ยนเกมที่ยิ่งใหญ่\n\n- ชอบบอลจังหวะนี้ เธอเสิร์ฟลูกและหลังจากนั้นก็ขึ้นตบ 3 เมตร เธอเป็นผู้เล่นที่น่าทึ่ง ไทยแลนด์สู้ๆ\n\nสำหรับโปรแกรมต่อไป ทีมชาติไทย จะลงสนามพบ โปแลนด์ ทีมอันดับ 13 ของโลก ในวันที่ 28 ก.ย. เวลา 01.30 น. ตามเวลาประเทศไทย.",
    "ไม่เคยรู้จักมาก่อน! \"โค้ชทีมชาติตุรกี\" ยกหนึ่งผู้เล่นไทยตัวเปลี่ยนเกมสุดสำคัญ (ภาพ)": "ควันหลงการแข่งขัน วอลเลย์บอลหญิง ชิงแชมป์โลก 2022 ที่ประเทศเนเธอร์แลนด์ คู่ระหว่าง \"ทัพนักตบลูกยางสาวไทย\" พบกับ ทีมชาติตุรกี ทีมอันดับ 6 ของโลก เมื่อวันเสาร์ที่ 24 กันยายน 2565\n\n\n\nผลการแข่งขันอย่างที่ทราบกันไปแล้วว่า \"สาวไทย\" ที่ก่อนแข่งถูกมองว่าเป็นรองในทุกด้านสามารถพลิกสถานการณ์จากตกเป็นฝ่ายตามหลัง 1-2 เซต กลับมาเอาชนะไปได้แบบลุ้นระทึก 3-2 เซต\n\n\n\nหลังจบเกม โจวานนี่ กุยเด็ตติ โค้ชทีมชาติตุรกี ได้เปิดใจกับ FIVB ถึงเกมนัดดังกล่าวว่า \"เราต้องยอมรับว่าเราไม่เคยประมาททีมไทยเลย แต่วันนี้พวกเขาเล่นได้ดีกว่าเรา พวกเธอคือมอนสเตอร์ทีม มันเป็นเกมที่สนุกจริงๆ\"\n\n\n\n\n\nโดยจุดเปลี่ยนสำคัญในเกมนี้ก็คือการกลับมาได้ในช่วงเซตที่ 4 และเซตที่ 5 เมื่อทางทีมไทย ตัดสินใจส่ง ศศิภาพร จันทวิสูตร ลงสนามก่อนที่เธอจะฉายแววโดดเด่นทำได้ 7 คะแนน ทั้งการตบ, การเสิร์ฟ และการบล็อก\n\n\n\nซึ่งทางด้าน กุนซือวัย 50 ปี ก็มองถึงเรื่องนี้เช่นกัน โดยออกมายกย่องผู้เล่นหมายเลข 17 (ศศิภาพร จันทวิสูตร) พร้อมทั้งยกให้เป็นอาวุธลับที่สร้างปัญหาจนเปลี่ยนเกมได้ในที่สุด \"วันนี้เราได้เห็นผู้เล่นคนใหม่ของทีมชาติไทย เธอลงสนามมาเล่นได้อย่างชาญฉลาด และสามารถปิดจุดบอดของทีมได้ในช่วงเวลาที่สำคัญ\"\n\n\n\nสำหรับ ทีมชาติไทย มีโปรแกรมจะลงสนามเกมที่สองในรายการ วอลเลย์บอลหญิง ชิงแชมป์โลก 2022 พบกับ โปแลนด์ ในวันพุธที่ 28 กันยายน 2565 (คืนวันอังคารที่ 27 กันยายน) เวลา 01.30 น.แฟนๆ สามารถรับชมการถ่ายทอดสดได้ทาง Workpoint ช่อง 23",
    "จัดเต็มภาพบรรยากาศแห่งชัยชนะ สาวไทยล้างแค้นตุรกี ประเดิมศึกชิงแชมป์โลก": "จัดเต็มภาพบรรยากาศแห่งชัยชนะ สาวไทยล้างแค้นตุรกี ประเดิมศึกชิงแชมป์โลก\n\nประมวลภาพบรรยากาศแห่งชัยชนะของทัพนักตบลูกยางสาวทีมชาติไทย อันดับ 14 ของโลก ตบล้างแค้นแซงชนะคู่ปรับเก่า ทีมชาติตุรกี อันดับ 5 ของโลก 3-2 เซต ด้วยสกอร์ 17-25, 31-29, 22-25, 25-19 และ 15-13 ประเดิมคว้าชัยในศึกวอลเลย์บอลหญิงชิงแชมป์โลก รายการ “เอฟไอวีบี วอลเลย์บอล วีเมนส์ เวิลด์ แชมเปี้ยนชิพ 2022” กลุ่มบี นัดแรก ที่เมืองอาร์เนม ประเทศเนเธอร์แลนด์ เมื่อวันที่ 24 กันยายนที่ผ่านมา\n\nสำหรับโปรแกรมต่อไปของทีมวอลเลย์บอลสาวไทย จะลงสนามพบกับเจ้าภาพร่วม ทีมชาติโปแลนด์ นัดที่ 2 ของกลุ่มบี ซึ่งจะย้ายสนามไปแข่งขันที่เมืองกดัญสก์ ประเทศโปแลนด์ ในคืนวันที่ 27 กันยายน ตามเวลาไทย 01.30 น. ถ่ายทอดสดทางช่อง 23\n\nอ่านข่าวที่เกี่ยวข้อง\n\n-สู้สุดพลังใจ! สาวไทย ตบล้างแค้นเฉือน ตุรกี 3-2 ประเดิมคว้าชัยลูกยางโลก\n\n-โค้ชด่วน เผยตะคริวเล่นงานสาวไทย ปรับยุทธวิธีให้ทีมสมดุล โฟกัสแมตช์ต่อแมตช์\n\n-‘บิ๊กป้อม’ ร่วมเชียร์นักวอลเลย์บอลสาวไทยคว้าชัยเหนือตุรกีประเดิมศึกเวิลด์",
    "ตุรกี VS ไทย : พรีวิว วอลเลย์บอลหญิงชิงแชมป์โลก 2022 พร้อมช่องถ่ายทอดสด": "Cr. Photo : Grand Sport\n\nรายการ : วอลเลย์บอลหญิงชิงแชมป์โลก 2022 รอบแรก กลุ่ม B นัดแรก\n\nแมตช์การแข่งขัน : ทีมชาติตุรกี VS ทีมชาติไทย\n\nวัน/เวลาแข่งขัน : วันเสาร์ที่ 24 กันยายน 2565 เวลา 18.00 น.\n\nวันเสาร์ที่ 24 กันยายน 2565 เวลา 18.00 น. สนาม : เกลเร โดม, เมืองอาร์นเฮม ประเทศเนเธอร์แลนด์\n\nเกลเร โดม, เมืองอาร์นเฮม ประเทศเนเธอร์แลนด์ ถ่ายทอดสด : Workpoint TV (23)\n\n** หมายเหตุ : ไม่สามารถรับชมได้บนทรูไอดี เนื่องจากลิขสิทธิ์การถ่ายทอด ลูกค้าทรูไอดี สามารถรับชมได้ทางโทรทัศน์ภาคพื้นดินระบบดิจิทัล หรือ ทรูวิชั่นส์\n\nทีมชาติตุรกี\n\nทัพนักตบสาวตุรกี ทีมอันดับ 6 ของโลก เพิ่งคว้าอันดับ 4 ในศึกวอลเลย์บอล เนชั่นส์ ลีก ที่พวกเธอเป็นเจ้าภาพ หลังจากเอาชนะ ไทย 3-1 เซต ในรอบ 8 ทีมสุดท้าย ก่อนจะไปพ่ายให้กับ อิตาลี ในรอบตัดเชือก และแพ้ให้กับ เซอร์เบีย ในรอบชิงอันดับสาม ด้วยสกอร์ 0-3 เซต ทั้ง 2 นัด\n\nสำหรับรายชื่อของนักกีฬาทีมชาติตุรกีชุดนี้ เรียกได้ว่า จิโอวานนี่ กุยเด็ตติ กุนซือของทีม ยังคงส่งผู้เล่นชุดใหญ่ไฟกระพริบมาทำศึกเหมือนเช่นเคย ไม่ว่าจะเป็น เซห์ร่า กูเนส นางฟ้าบอลเร็วหน้าสวยหวาน หมายเลข 18 เจ้าของความสูงถึง 1.98 เมตร, หัวเสาหมายเลข 7 อย่าง ฮานเด บาลาดิน รวมทั้ง เอดา เออร์เด็ม บอลเร็วกัปตันทีม และคนที่ขาดไม่ได้เลย คงจะหนีไม่พ้น เอบรา คาราคูร์ต จอมตบตัวเก่งหมายเลข 99 วัย 22 ปี อาวุธสำคัญที่แผลงฤทธิ์ใส่ทีมสาวไทยในการพบกันครั้งที่แล้ว\n\nทีมชาติไทย\n\nทัพนักตบลูกยางสาวไทย ทีมอันดับ 14 ของโลก สร้างประวัติศาสตร์สามารถทะลุเข้าถึงรอบสุดท้าย ของศึกวอลเลย์บอล เนชั่นส์ ลีก ได้เป็นครั้งแรก ก่อนจะจบในอันดับ 8 ตามด้วยการได้อันดับ 3 ในศึกเอวีซี คัพ และผลงานล่าสุด คือการคว้าแชมป์อาเซียน กรังด์ ปรีซ์ ที่โคราช เมื่อราว 2 สัปดาห์ก่อน\n\nทั้งนี้ ทีมชาติไทย ยังไม่ได้ใช้นักกีฬาชุดที่ดีที่สุดใน 2 ทัวร์นาเมนต์หลัง เนื่องจาก \"โค้ชด่วน\" ดนัย ศรีวัชรเมธากุล ต้องการเก็บตัวผู้เล่นตัวหลักบางรายที่มีอาการบาดเจ็บเล็กน้อยหรือเหนื่อยล้าสะสม ให้ได้พักร่างกายกันอย่างเต็มที่ รวมทั้งยังเป็นการเปิดโอกาสให้ผู้เล่นคนอื่นๆ ได้มีโอกาสแสดงฝีมือด้วย\n\nอย่างไรก็ดี สำหรับการแข่งขันชิงแชมป์โลก ซึ่งถือเป็นรายการที่ยิ่งใหญ่ที่สุดแห่งปี ทัพนักตบสาวไทยได้รับข่าวดี เมื่อจะกลับมามีขุมกำลังแบบเต็มอัตราศึกจริงๆ เสียที หลังจาก \"แนน\" ทัดดาว นึกแจ้ง หายจากอาการบาดเจ็บ พร้อมกลับมาช่วยทีม ร่วมกับแกนหลักที่เหลือ ไม่ว่าจะเป็น พรพรรณ เกิดปราชญ์, พิมพิชยา ก๊กรัมย์, ชัชชุอร โมกศรี, อัจฉราพร คงยศ, หัตถยา บำรุงสุข รวมถึงลิเบอโร่อย่าง ปิยะนุช แป้นน้อย\n\nรายชื่อนักวอลเลย์บอลหญิงทีมชาติไทย ชุดลุยศึกชิงแชมป์โลก 2022\n\nปิยะนุช แป้นน้อย ณัฎฐพร สนิทกลาง พรพรรณ เกิดปราชญ์ (กัปตันทีม) ณัฏฐณิชา ใจแสน ทัดดาว นึกแจ้ง หัตถยา บำรุงสุข วัชรียา นวลแจ่ม ฑิชากร บุญเลิศ อัจฉราพร คงยศ ชัชชุอร โมกศรี พิมพิชยา ก๊กรัมย์ ศศิภาพร จันทวิสูตร ธนัชชา สุขสด คัทลีย์ ปิ่นสุวรรณ\n\nบทวิเคราะห์\n\nนี่จะเป็นการโคจรกลับมาพบกันอีกครั้ง ระหว่าง ทัพนักตบลูกยางสาวไทย กับ ตุรกี หลังจากที่ทั้ง 2 ทีม เพิ่งจะพบกันมาในศึก VNL2022 รอบ 8 ทีมสุดท้าย เมื่อ 2 เดือนก่อน ซึ่งแม้ว่าเกมนั้น สาวไทยจะพยายามสู้กันอย่างเต็มที่ และเล่นได้อย่างน่าประทับใจ จนเป็นฝ่ายเก็บเซตแรกไปได้ก่อน แต่สุดท้ายแล้วก็กลายเป็นเจ้าภาพจัดการแข่งขันอย่าง ตุรกี ที่พลิกกลับมาเอาชนะไปได้ 3-1 เซต\n\nอย่างไรก็ดี แม้ผลการแข่งขันครั้งนั้นอาจจะไม่ได้เป็นใจ แต่จากรูปเกมที่ออกมา มันก็สะท้อนให้เห็นได้อย่างชัดเจนว่า ทีมชาติไทย สามารถต่อกรกับ ตุรกี ได้อย่างสนุกสูสี แบบแทบไม่ได้เป็นรองเลย จึงเชื่อแน่ว่า เกมนี้สาวไทยคงหมายมั่นปั้นมือและมีความมั่นใจแบบเต็มเปี่ยม ที่จะกลับมาล้างแค้นให้จงได้ โดยเฉพาะอย่างยิ่ง เมื่อได้บอลเร็วตัวเก่งอย่าง แนน-ทัดดาว กลับมาประจำตำแหน่งแล้วด้วย แต่กระนั้นก็ยังต้องยอมรับว่า กว่าที่ทีมไทยจะได้แต่ละแต้มจาก ตุรกี ก็คงไม่ใช่งานง่ายแน่\n\nทั้งนี้ แม้ว่าจากสถิติการพบกัน ทีมไทยจะเป็นรอง แต่พวกเธอก็เคยเอาชนะ ตุรกี ได้ 2 ครั้ง โดยเกมนี้ หากทีมลูกยางสาวไทย สามารถแก้ไขจุดอ่อน ลดข้อผิดพลาด และเพิ่มความแน่นอนในทุกทักษะ ทั้งในเรื่องของการเสิร์ฟ, การรับบอลแรก, การขึ้นบล็อก รวมทั้งการโจมตีที่หลากหลาย ก็คงไม่ใช่เรื่องที่ยากจนเกินไป ที่จะได้เซตจาก ตุรกี อีกครั้ง แต่จะเป็นหนึ่ง, สอง หรือ สามเซตนั้น แฟนๆ ชาวไทย คงต้องร่วมลุ้นและส่งใจเชียร์ไปพร้อมกันทั้งประเทศ\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "สถิติก่อนแข่ง วอลเลย์บอลไทย ตุรกี ก่อนดวลชิงแชมป์โลก 2022 นัดแรก": "สถิติก่อนแข่ง พบกัน 5 ครั้งหลังสุด วอลเลย์บอลไทย กับ วอลเลย์บอลตุรกี ก่อนดวลวอลเลย์บอลหญิงชิงแชมป์โลก 2022 นัดแรก\n\nเริ่มขึ้นแล้วกับทัวร์นาเมนต์ระดับสูงสุดของวงการลูกยาง วอลเลย์บอลหญิงชิงแชมป์โลก 2022 ที่จะเริ่มต้นนัดเปิดสนามคืนนี้ ระหว่างโปแลนด์ กับโครเอเชีย ส่วนตารางแข่งของทักวอลเลย์บอลหญิงไทย มีคิวลงตบกับอดีตคู่ปรับตลอดกาลอย่าง ตุรกี วันที่ 24 กันยายน 2565 เวลาดี 6 โมงเย็นบ้านเรา\n\nก่อนจะไปดูถ่ายทอดสดเลย์บอลไทยตุรกี นัดแแรก รอบแบ่งกลุ่ม ทางช่อง workpoint ไทยเกอร์จะพามาย้อนดู สถิติ ไทย ตุรกี Head-to-head พบกันก่อนหน้า 5 ครั้งหลังสุดว่าทีมใดมีเปอร์เซนต์โอกาสชนะมากกว่ากัน\n\nสถิติพบกัน 5 ครั้ง head-to-head วอลเลย์บอลไทย ตุรกี ใครชนะมากกว่ากัน\n\n14 กรกฎาคม 2022 วอลเลย์บอลหญิงเนชั่นส์ลีก ตุรกี ชนะ ไทย 3-1 เซต\n\n6 มิถุนายน 2021 วอลเลย์บอลหญิงเนชั่นส์ลีก ตุรกี ชนะ ไทย 3-1 เซต\n\n6 มิถุนายน 2019 วอลเลย์บอลหญิงเนชั่นส์ลีก ตุรกี ชนะ ไทย 3-0 เซต\n\n17 พฤษภาคม 2019 วอลเลย์บอล มองเทรอซ์ มาสเตอร์ ตุรกี ชนะ ไทย 3-1 เซต\n\n11 ตุลาคม 2018 วอลเลย์บอลหญิงชิงแชมป์โลก รอบ 2 ตุรกี ชนะ ไทย 3-1 เซต\n\nเป็นที่นน่าสังเกตว่า หลังจากที่ไทยสามารถเอาชนะตุกรีได้เป็นครั้งแรกในรายการ วอลเลย์บอล เวิร์ด กรังด์ ปรีซ์ 2017 คาบ้าน 3 เซตรวด ทีมชาติตุรกีที่นำโดยกุยเดตติ และการถือกำเนิดบีหลัง คาราคูตก็ไม่เคยแพ้ให้ไทยอีกเลย แต่การแพ้ทุกครั้งก็เป็นการสู้ได้แบบสูสี ได้เซตเกือบทุกครั้ง\n\nล่าสุดที่เจอกันใน VNL 2022 รอบ 8 ทีมสุดท้ายก็เป็นวอลเลย์บอลหญิงไทยด้วยซ้ำที่ออกขึ้นนำก่อนเซตแรก\n\nคลิป วอลเลย์บอลหญิงไทย ปะทะ ตุรกี\n\nอันดับโลกวอลเลย์บอลหญิงไทย VS ตุรกี ล่าสุด\n\nทีมชาติไทย อันดับที่ 14 ของโลก มี 204 คะแนน\n\nตุรกี หรือ ตุรเคย มีอันดับ 6 ของโลก มี 310 คะแนน\n\nดังนั้นถือเป็นนัดที่ไม่ใช่งานง่ายเลยสำหรับสายเลือดใหม่ของเรา แต่ใช่ว่าจะไม่มีโอกาสชนะ เพราะเปิดทัวร์นาเมนต์มานัดแรก สาว ๆ มาสร้างเซอร์ไพรส์ให้คนดูเสมอ เฉกเช่นเดียวกับ VNL 2022 สนามแรก ที่ชนะ บัลแกเรีย เซอร์เบีย จีน แบบช็อกโลก\n\nร่วมชมถ่ายทอดสด รายการวอลเลย์บอลหญิงชิงแชมป์โลก 2022 ระหว่างทีมชาติไทย พบ ตุรกี ได้ทาง เวิร์คพอยต์ทีวี และ VBTV ได้ตั้งแต่เวลา 17.45 น. เป็นต้นไป วันพรุ่งนี้\n\nภาพจาก : Volleyball World",
    "ผลวอลเลย์บอลหญิงไทย แซงชนะ ตุรกี 3-2 ศึกชิงแชมป์โลก 2022": "ศึกวอลเลย์บอลหญิงชิงแชมป์โลก 2022 FIVB Volleyball Women's World Championship ที่เนเธอร์แลนด์กับโปแลนด์ เป็นเจ้าภาพร่วม นัดแรก กลุ่มบี วอลเลย์บอลหญิงทีมชาติไทย ที่เวลานี้รั้งอันดับที่ 13 ของโลก ลงเล่นที่สังเวียนเนเธอร์แลนด์ พบกับ ตุรเคีย หรือ ตุรกี ทีมอันดับ 6 ของโลก โดยผลงาน 5 นัดหลังสุด ไทย ไม่เคยชนะล่าสุดพบกัน รอบ 8 ทีมเนชั่นส์ลีก เมื่อเดือนกรกฎาคม ไทย แพ้ไป 1-3\n\nย้อนสถิติ วอลเลย์บอลสาวไทย ก่อนพบ ตุรกี ศึกชิงแชมป์โลก 2022 เย็นนี้\n\n\"กัปตันพู่\" ชี้วอลเลย์สาวไทย พร้อมเต็มที่ดวลตุรกี ศึกชิงแชมป์โลก\n\nวอลเลย์สาวไทย ซ้อมเคลื่อนที่เร็ว-เน้นปรับตัวเข้าสภาพอากาศ\n\nโดย \"โค้ชด่วน\" ดนัย ศรีวัชรเมธากุล ส่งผู้เล่น 6 คนแรกประกอบไปด้วย โดย \"โค้ชด่วน\" ดนัย ศรีวัชรเมธากุล ส่งผู้เล่น 6 คนแรกประกอบไปด้วย พรพรรณ เกิดปราชญ์ กัปตันทีม, ทัดดาว นึกแจ้ง, หัตถยา บำรุงสุข, พิมพิชญา ก๊กรัมย์, อัจราพร คงยศ , ชัชชุอร โมกศรี และมี ปิยะนุช แป้นน้อย เป็นตัวรับอิสระ\n\nเซตแรก : ทีมไทยออกนำก่อน แต่ตุรกี ไล่มาก่อนพลิกทำแต้มนำ ฮานเด้ บาลาดิน และ เอ็บบรา คาราเคิร์ท แต่สาวไทย ไล่มาเสมอ 9-9 แต่หลังจากนั้น ตุรกี ที่ได้เปรียบความสูง และความเร็ว ทำแต้มได้อย่างต่อเนื่อง โดยเฉพาะคะแนนจากบอลหัวเสา ทำให้แต้มห่างและชนะไปได้ก่อน 25-17 ตุรกี นำ 1-0 เซต\n\n\n\nเซตที่ 2 : เซตนี้สาวไทย ออกสตาร์ตได้อย่างมั่นใจ พิมพิชญา ก๊กรัมย์ และ ชัชชุอร โมกศรี ชวยกันทำคะแนนให้ไทยออกนำ ขณะที่ ตุรกี พยายามเร่งเกมทำแต้มคืนมาและก็ตามมาเสมอ 16-16 จากนั้นตุรกี มาเน้นในการเสิร์ฟ ทำให้ได้แต้มพลิกแซง แต่สาวไทยก็ยังมีสมาธิ กลับมาเสมอ 20-20 และสู้กันสูสีแต้มมาถึงดิวซ์ 24-24 ก่อนสุดท้ายเซตนี้เป็นของไทย ที่เด็ดขาดกว่าชนะไป 31-29 ทำให้ไทยตีเสมอ 1-1\n\nเซตที่ 3 : ตุรกี ที่ถูกตีเสมอกลับมาเล่นเซตนี้แบบรัดกุม ทำแต้มออกนำ แต่สาวไทย เล่นด้วยความละเอียด ทำคะแนนมาเสมอ 6-6 แต่ตุรกี ก็ใช้จังหวะหัวเสา เซห์ร่า กูเนส และ ฮานเด้ บาลาดิน ทำแต้มหนีทีมไทย ขณะที่สาวไทย ก็พลาดบอลแรก รวมถึงในจังหวะเสิร์ฟที่หลุดไปเอง และเซตนี้เป็นตุรกี ที่ชนะไป 25-22 ทำให้ตุรกี นำ 2-1 เซต\n\nเซตที่ 4 : เซตนี้เริ่มต้นทั้งไทย และ ตุรกี ทำแต้มสูสี จากนั้นสาวไทย ทำแต้มขึ้น 2 หลักก่อน แต่ไทย ก็มาพลาดไปเอง ปล่อยให้ ตุรกี ทำแต้มไล่มาเสมอ 15-15 จากนั้นลูกยางสาวไทย ดึงสมาธิกลับมา และทำแต้มทิ้งห่าง ก่อนจะชนะไป 25-19 ไทยตามมาเสมอ 2-2 เซต\n\nเซตที่ 5 : เซตสุดท้าย สาวไทยถือว่า เล่นได้อย่างสูสี มาเสมอกันที่ 8-8 ซี่งก็เป็น ศศิมาพร จันทวิสูตร ที่เล่นได้อย่างมั่นใจ แต่ตุรกี ก็ไล่มา 11-11 แต่สุดท้ายไทยเก็บเซตนี้ไปได้ ชนะไป 15-13 ทำให้ไทย ชนะ 3-2 เซต 17-25,31-29,22-25,25-19 และ 15-13 โดยแมตช์นี้ ชัชชุอร โมกศรี ทำแต้มสูงสุด 33 คะแนน\n\nโปรแกรมวอลเลย์บอลหญิงชิงแชมป์โลกนัดต่อไปของทีมสาวไทย จะพบกับ โปแลนด์ คืนวันพุธที่ 27 กันยายน หรือ เช้าวันพุธที่ 28 กันยายน เวลา 01.30 น.\n\nภาพจาก : volleyballworld\n\nย้อนสถิติ วอลเลย์บอลสาวไทย ก่อนพบ ตุรเคีย ศึกเนชั่นส์ ลีก 2022 คืนนี้\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "สะดุ้งถึงเชียงใหม่ ส่องคอมเมนต์ชาวเน็ต หลังลูกยางสาวไทย คว้าชัยแรกศึกชิงแชมป์โลก": "วันเสาร์ที่ 24 กันยายน 2565 ควันหลงหลังจากที่ วอลเลย์บอลหญิงทีมชาติไทย สามารถ เอาชนะทีมชาติตุรกีไปได้ด้วยสกอร์ 3-2 เซต (17-25, 31-29, 22-25, 25-19, 15-13) คว้าไป 2 คะแนนแรกในศึกชิงแชมป์โลก 2022 ไปได้สำเร็จเมื่อค่ำที่ผ่านมา\n\nแมตช์นี้ถือเป็นเกมที่ทีมชาติไทย เป็นรองมาโดยตลอดและต้องปรับเปลี่ยนแผนและตัวผู้เล่นตลอดทั้งแมตช์ และใช้หัวใจและพลังกายและใจในการเล่นเยอะมากๆ ก่อนจะเอาชนะไปแบบสุดมัน 3-2 เซต และคว้า 2 คะแนนแรกได้สำเร็จรั้งรองจ่าฝูงหลังจบเกมมีคอมเมนต์จำนวนมากบนโลกออนไลน์ถึงฟอร์มการเล่นสุดมันของทีมสาวไทยในวันนี้",
    "ชมสด! \"วอลเลย์บอลหญิง\" ทีมชาติไทย ดวล ตุรกี เย็นนี้ เช็กเลยช่องทางถ่ายทอดสด": "สำหรับการแข่งขันวอลเลย์บอลหญิงชิงแชมป์โลก 2022 จัดขึ้นระหว่างวันที่ 23 กันยายน - 15 ตุลาคม 2565 ที่ประเทศเนเธอร์แลนด์ และโปแลนด์ โดยทีมวอลเลย์บอลหญิงทีมชาติไทย จะประเดิมสนามแรกในวันนี้(24 กันยายน 2565) เจอกับคู่ปรับเก่าอย่าง \"ตุรกี\" ในเวลา 18.00 น. (ตามเวลาประเทศไทย) โดย \"ทีมชาติไทย\" จัดอยู่ในกลุ่ม B ร่วมกับ โปแลนด์ , ตุรกี , โดมินิกัน , เกาหลีใต้ และโครเอเชีย\n\nด้าน \"โค้ชด่วน\" ดนัย ศรีวัชรเมธากุล หัวหน้าผู้ฝึกสอนทีมชาติไทย เปิดเผยว่า พยายามให้ทีมปรับตัวใช้เวลาให้เป็นประโยชน์มากที่สุด การฝึกซ้อมเน้นการเคลื่อนที่เร็วและการทำคะแนนแบบผสม แรก ๆ ค่อนข้างจะสับสนเพราะว่าที่นี่มีหลายสนาม ส่วนการเล่นเราก็ต้องวิธีให้ดี และเตรียมพร้อมให้มากที่สุด ซึ่งตอนนี้สาวไทยมีความพร้อมมาก ส่วนการเจอกับตุรกีในนัดแรกนั้นต้องบอกว่าเขาเป็นทีมที่ดีมาก หากเราจะเอาชนะก็ต้องเตรียมทีมให้ดีที่สุดเช่นกัน\"",
    "ตุรกีจี้แก้ปัญหาสุนัขเร่ร่อน หรือถึงคราวสมควรถูกกำจัด": "สุนัขจรจัดอาจเป็นปัญหาในหลาย ๆ ประเทศที่รัฐบาลต้องเร่งจัดการ และแก้ไขปัญหาเพื่อความสงบสุขและสะอาดเรียบร้อยบนท้องถนน แต่ไม่ใช่สำหรับในตุรกี ประเทศนี้เปรียบเสมือนบ้านของพวกสัตว์เร่รอน โดยเฉพาะในอิสตินบูล เมืองที่ผู้คนเป็นมิตรและอาศัยร่วมกับสัตว์เร่ร่อนอย่างปรองดอง\n\nอย่างไรก็ตาม สุนัขจรจัดไม่ใช่เรื่องที่ทุกคนจะยอมรับได้ เมื่อช่วงปีที่ผ่านมา ประเด็นนี้เริ่มมีการถกเถียงกันในวงกว้างมากขึ้น และยิ่งเพิ่มขึ้น หลังจากที่มีรายงานคนถูกสุนัขทำร้ายจนบาดเจ็บสาหัสช่วงต้นปีที่ผ่านมา\n\nหนาวจัด! จนท. ตุรกีช่วยลูกสุนัขจรจัด 63 ตัว หวิดดับกลางหิมะ\n\nฆาตกรรมสยองเขย่าอินเดีย 2 มุสลิมฆ่าตัดหัวชาวฮินดู อ้างเพื่อล้างแค้น\n\nสุนัขจรจัดที่เดินไปมาอย่างอิสระเสรี เป็นภาพที่เห็นได้ทั่วไปในประเทศตุรกี โดยเฉพาะในนครอิสตันบูล ที่นี้ไม่เพียงโดดเด่นในด้านการผสมผสานระหว่างประวัติศาสตร์และวัฒนธรรมจากโลกตะวันออกและตะวันตก แต่เรื่องที่ขึ้นชื่อคือการที่ผู้คนสามารถอยู่ร่วมกับสัตว์เร่ร่อนได้อย่างกลมเกลียว\n\nจนถูกนำไปสร้างภาพยนต์สารคดีเกี่ยวกับความผูกพันระหว่างผู้คนและแมวจรในปี 2016 ซึ่งประสบความสำเร็จทั้งในด้านรายได้และคำวิจารณ์เชิงบวก จนอิสตันบูลถูกขนานนามว่าเมืองแห่งแมวจร\n\nถัดมาอีก 2 ปี จึงเป็นคราวของสุนัขเร่ร่อนที่ได้เป็นตัวเอกในการถ่ายทอดเรื่องราวและสะท้อนภาพสังคมตุรกีของการอยู่ร่วมกับสัตว์จรเหล่านี้ อย่างไรก็ตาม ช่วงปีที่ผ่านมา สุนัขจรจัดกลายเป็นประเด็นถกเถียงกันในวงกว้างมากขึ้น หลังเริ่มมีรายงานว่าผู้คนถูกสุนัขทำร้ายจนบาดเจ็บสาหัส นั่นทำให้ชาวตุรกีส่วนหนึ่งเริ่มออกมาเรียกร้องมาตรการขั้นเด็ดขาดจากรัฐบาลเพื่อจัดการกับสุนัขจรจัดที่ดุร้ายและมีจำนวนเพิ่มขึ้นทุกวัน\n\nประเด็นนี้เริ่มดุเดือดมากขึ้นในเดือนพฤษภาคมที่ผ่านมา เมื่อมีการพัฒนาแอปพลิเคชั่นและเว็บไซต์ \"Havrita\" ซึ่งจะแสดงตำแหน่งของสุนัขเร่ร่อนตามเมืองต่าง ๆ ในตุรกี เพื่อป้องกันและเตือนให้ผู้คนระมัดระวังสุนัขจรจัดในบริเวณดังกล่าว หลังเปิดตัวแอปและเว็บไซต์ดังกล่าวได้ไม่นาน เริ่มมีรายงานสุนัขจรจัดถูกฆ่าและถูกวางยานับสิบตัว อย่างในเมืองอัลตายา มีรายงานสุนัขราว 30 ตัวถูกฆ่า นักเคลื่อนไหวเพื่อสิทธิสัตว์และคนที่ให้อาหารสัตว์จรจัดก็ตกเป็นเป้าโจมตีเช่นกัน\n\nองค์กรพิทักษ์สัตว์ในตุรกีได้ออกแถลงการณ์ร่วมกัน เรียกร้องให้รัฐบาลจัดการกับสถานการณ์ที่เกิดขึ้น จนกระทั่งเมื่อต้นกันยายนที่ผ่านมา ศาลได้ตัดสินใจที่จะสั่งระงับการเข้าถึงแอปและเว็บไซต์ดังกล่าว\n\nผลการตัดสินดังกล่าวจึงสร้างความไม่พอใจต่อผู้คนบางกลุ่มที่ยังกังวลถึงอันตรายของสุนัขจรจัดเหล่านั้น แต่องค์กรพิทักษ์สัตว์ หรือบรรดาผู้รักสัตว์รู้สึกพอใจกับผลตัดสินดังกล่าว เพราะพวกเขามองว่าแอปและเว็บไซต์นี้สร้างความเกลียดชังต่อสัตว์และอาจสร้างความเข้าใจผิดๆ ต่อผู้คนว่าการฆ่าสัตว์เป็นสิ่งที่ถูกต้อง\n\nวัฒนธรรมนี้ถูกปฏิบัติต่อเนื่องมาจนถึงปัจจุบัน\n\nตุรกีมีกฎหมายเพื่อคุ้มครองสัตว์เหล่านี้และเป็นประเทศเดียวที่การการุณยฆาตสัตว์ และการกักขังสุนัขจรจัดเป็นสิ่งผิดกฎหมาย อย่างไรก็ตาม หนึ่งในปัญหาที่กำลังสร้างความกังวลให้กับคนบางกลุ่มในสังคมคือจำนวนสุนัขจรจัดที่กำลังเพิ่มขึ้นเรื่อย ๆ แม้รัฐบาลจะพยายามนำสัตว์จรจัดไปฉีดวัคซีน ทำหมัน ฝังชิปลงทะเบียน และพากลับไปยังแหล่งที่อยู่เดิมของพวกมัน รวมถึงองค์กรพิทักษ์สัตว์ก็เป็นอีกหน่วยงานที่พยายามควบคุมปริมาณสุนัขเร่ร่อน แต่การควบคุมการเจริญพันธุ์ของสุนัขจรจัดเป็นเรื่องยาก เพราะสุนัขจรจัดมีปฏิสัมพันธ์ระหว่างกันมากกว่าสุนัขที่เลี้ยงไว้ในบ้าน\n\nรัฐบาลตุรกีจึงพยายามแก้ปัญหานี้ด้วยการได้นำสุนัขจรจัดไปยังสถานที่ที่ทางการจัดเตรียมไว้ แต่สุดท้ายวิธีแก้ปัญหานี้ของรัฐบาลต้องยกเลิกไป เนื่องจากถูกคัดค้านจากองค์กรพิทักษ์สัตว์และนักเคลื่อนไหว เพราะพวดเขามองว่า สัตว์ที่ถูกส่งไปที่นั่นจะถูกฆ่าหรือปล่อยให้อดอาหารจนตาย แม้ทางการจะยืนยันว่า สภาพแวดล้อมที่ส่งไปนั้นสะอาดและปลอดภัย\n\nทั้งนี้ องค์กรพิทักษ์สัตว์ยืนยันว่า วิธีการแก้ปัญหาที่ดีที่สุดคือการทำหมันและนำพวกมันกลับมาปล่อยในสภาพแวดล้อมเดิมที่เคยอยู่ แต่ฝ่ายที่ไม่เห็นด้วยก็แย้งว่า การนำสัตว์เร่ร่อนที่แม้จะถูกทำหมันแล้ว กลับมาปล่อยที่เดิมนั้นไม่ได้ทำให้ภัยคุกคามต่อผู้คนหายไป ทั้งนี้ ผลการสำรวจที่จัดทำโดยกระทรวงกิจการภายในตุรกีเผยว่า ชาวตุรกีส่วนใหญ่ไม่คิดว่าสัตว์เร่รอนเป็นอันตรายต่อผู้คน มีประชากรตุรกีเพียงร้อยละ 34.3 เท่านั้นที่มองว่าสัตว์จรจัดเป็นภัยคุกคาม ในขณะที่ ร้อยละ 45.1 ไม่รู้สึกว่าสัตว์เหล่านี้เป็นอันตราย\n\nผลสำรวจยังเผยว่า มีประชากรตุรกีร้อยละ 61.8 ไม่เคยถูกสัตว์จรจัดทำร้ายเลยแม้แต่น้อย นอกจากนี้ ราวร้อยละ 39.3 กล่าวว่าสุนัขจรจัดควรถูกพาไปยังศูนย์พักพิง ในขณะที่ร้อยละ 45.1 กล่าวว่าควรนำพวกมันไปยังแหล่งพักพิงเดิม เห็นได้ว่า คนตุรกีส่วนใหญ่ยังคงยอมรับสุนัขจรจัดและอยากให้พวกมันเป็นอิสระในสังคม แต่เรื่องก็ยังเป็นประเด็นที่ต้องถกเถียงกันต่อไป เมื่อความเห็นของคนในสังคมที่มีต่อสุนัขจรจัดยังขัดแย้งกัน\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "\"คาราคูร์ต\" นักตบตุรกี เคลื่อนไหวหลังแพ้ ทีมนักตบสาวไทย": "\"อีบราร์ คาราคูร์ต\" นักตบสาวทีมชาติตุรกี ส่วนสูง 196 ซม. ติดทีมชาติชุดใหญ่ครั้งแรกเมื่อปี 2018 เคยกลายเป็นคู่กรณีของแฟนๆ ชาวไทยในโลกออนไลน์ หลังจากที่มักแสดงลีลาการสะใจในจังหวะทำแต้มเบอร์แรง ก่อนที่ท้ายสุดเจ้าตัวจะออกมาปฏิเสธว่าเป็นเพียงแค่อารมณ์ร่วมในเกม และไม่ได้เป็นการดูถูกผู้เล่นทีมไทยแต่อย่างใด\n\nขอบคุณข้อมูลจาก Tnews",
    "โหมโรงก่อนชิงแชมป์โลก \"ตุรกี\" โชว์ฟอร์มหรู อุ่นชนะ แชมป์เก่า-แชมป์เนชันส์ลีก": "วอลเลย์บอลหญิงตุรกี งัดฟอร์มแกร่ง อุ่นเครื่องชนะ แชมป์เก่า-แชมป์เนชันส์ลีก ก่อนประเดิมบู๊ไทย ในศึก “ชิงแชมป์โลก 2022”\n\nวันที่ 16 ก.ย. 65 ความเคลื่อนไหวก่อนการแข่งขันวอลเลย์บอลหญิงชิงแชมป์โลก 2022 ที่ประเทศเนเธอร์แลนด์ และประเทศโปแลนด์ ระหว่าง 23 กันยายน - 15 ตุลาคม ที่จะถึงนี้ โดยไทยอยู่ร่วมสายกับ โปแลนด์ (เจ้าภาพร่วม), ตุรกี, โดมินิกัน, เกาหลีใต้ และ โครเอเชีย\n\nก่อนชิงแชมป์โลกจะมาถึง วอลเลย์บอลหญิงตุรกี ที่มีโปรแกรมประเดิมสนามพบ ทัพลูกยางสาวไทย ในวันที่ วันที่ 24 กันยายนที่จะถึงนี้ ได้จัดโปรแกรมอุ่นเครื่องกับ อิตาลี แชมป์วอลเลย์บอลหญิง เนชันส์ลีก 2022, เซอร์เบีย แชมป์โลกปี 2018 และ โปแลนด์ ผลปรากฏว่า ตุรกี เอาชนะได้ทั้ง 3 ทีม โดยมีผลการแข่งขันดังนี้\n\n12 ก.ย. 65 ตุรกี ชนะ อิตาลี 3-1 เซต (22-25, 25-23,25-18 และ 25-15)\n\n13 ก.ย. 65 ตุรกี ชนะ เซอร์เบีย 3-1 เซต (25-22, 25-22, 23-25 และ 27-25)\n\n15 ก.ย. 65 ตุรกี ชนะ โปแลนด์ 3-1 เซต (25-21, 21-25, 25-17, 25-21)\n\nสำหรับโปรแกรมการแข่งขันของ วอลเลย์บอลหญิงทีมชาติไทย ในศึกลูกยางชิงแชมป์โลก มีดังนี้\n\nวันที่ 24 กันยายน 2565 เวลา 18.00 น. ตุรกี พบ ไทย ที่เมืองอาร์เนม ประเทศเนเธอร์แลนด์\n\nวันที่ 28 กันยายน 2565 (คืนวันที่ 27 กันยายน) เวลา 01.30 น. โปแลนด์ พบ ไทย ที่เมืองกดังก์ ประเทศโปแลนด์\n\nวันที่ 28 กันยายน 2565 เวลา 19.00 น. ไทย พบ โครเอเชีย ที่เมืองกดังก์ ประเทศโปแลนด์\n\nวันที่ 29 กันยายน 2565 เวลา 19.00 น. เกาหลี พบ ไทย ที่เมืองกดังก์ ประเทศโปแลนด์\n\nวันที่ 1 ตุลาคม 2565 เวลา 19.00 น. โดมินิกัน พบ ไทย ที่เมืองกดังก์ ประเทศโปแลนด์",
    "\"บิ๊กป้อม\" ปลื้ม วอลเลย์บอลหญิงไทย ทุบสถิติเอาชนะ ตุรกี สำเร็จ": "\"ทัวร์นาเมนต์นี้ วอลเลย์บอลหญิงทีมชาติไทยชุดใหญ่ เป็น 1 ใน 24 ประเทศ ที่ได้สิทธิ์เข้าร่วมแข่งขันวอลเลย์บอลหญิงชิงแชมป์โลก 2022 โดยในการจัดอันดับ วอลเลย์บอลหญิงทีมชาติไทยมีคะแนน 204 คะแนน จัดเป็นอันดับ 14 ของโลก ในชัยชนะเหนือทีมชาติตุรกีที่อยู่อันดับ 6 ของโลกนั้น เป็นความภาคภูมิใจอย่างยิ่ง\n\nทีมเวิร์คมีการพัฒนาไปได้อย่างก้าวกระโดดและนักกีฬาทุกคนแสดงทักษะการเล่นที่แสดงถึงวินัยในการฝึกซ้อมมาเป็นอย่างดี มีสมาธิมาก อีกทั้งโค้ชยังวางแผนการเล่นควบคุมและแก้เกมได้ดีมาก ทำให้สามารถเอาชนะทีมชาติตุรกีที่มีอันดับดีกว่าได้\" นางสาวทิพานัน รองโฆษกประจำสำนักนายกฯ กล่าว\n\n\n\n",
    "ตบสาวไทย สู้เต็มที่พร้อมดวลตุรกีแมตช์แรกชิงแชมป์โลก": "ส่วนที่เหลืออีก 21 ทีมมาจากทีมชนะเลิศและรองชนะเลิศจากการแข่งขันชิงแชมป์ทวีปปี 2021 ทั้งหมด 10 ทีม และ 11 ทีมจากการจัดอันดับโลกของสหพันธฺวอลเลย์บอลนานาชาติ (FIVB)ซึ่งทีมนักตบสาวไทยอยู่ในทีมอันดับ 14 ของโลกในปัจจุบัน เป็น 1 ใน 11 ชาติที่โควต้าเข้าร่วมแข่งขันการจัดอันดับโลกของสหพันธ์วอลเลย์บอลนานาชาติ\n\nศึกครั้งนี้นักตบสาวไทยอยู่ในสายบี ที่ประกอบไปด้วย โปแลนด์, ตุรกี, โดมินิกัน, เกาหลีใต้ และ โครเอเชีย โดยนัดเปิดสนามของสาวไทยในวันที่ 24 ก.ย.นี้ ที่สนามอาร์เนม ประเทศเนเธอร์แลนด์ นักตบสาวไทยจะลงสนาพบกับ ตุรกี มือวางอันดับ 6 ของโลก ทีมอันดับ 7 ในเนชั่นส์ลีก 2022 ซึ่งการพบกันนัดล่าสุดในศึกเนชั่นส์ ลีก 2022 ในรอบ 8 ทีมสุดท้าย นักตบสาวไทย พ่ายให้ ตุรกี รอบ 8 ทีมสุดท้าย 1-3 เซต\n\nสำหรับสถิติก่อนหน้านี้ระหว่างทีมไทยและทีมตุรกี เจอกันมาทั้งหมด 9 ครั้ง โดยทีมสาวไทยชนะได้ 2 ครั้ง ขณะที่ตุรกีคว้าชัยชนะ 7 ครั้ง จาก เนชั่นส์ ลีก 3 ครั้ง (ปี 2018,2019 และ 2021) ตุรกีชนะหมดทั้ง 3 ครั้ง, รายการ มองเทรอซ์ มาสเตอร์ส 2 ครั้ง (ปี 2016 และ 2019) ผลัดกันแพ้ผลัดกันชนะทีมละ 1 ครั้ง\n\nนอกจากนั้นในในรายการเวิลด์ แชมเปี้ยนชิพ 1 ครั้ง ตุรกี เป็นฝ่ายเอาชนะไทย และ ในรายการเวิลด์ กรังด์ปรีซ์ หรือ เนชั่นส์ ลีก (ในปัจจุบัน) เจอกัน ทั้งหมด 3 ครั้ง ตุรกีชนะ 2 ครั้ง และทีมสาวไทยชนะ 1 ครั้งนัดเปิดสนามของ สาวไทย แน่นอนว่าจะต้องสู้เต็มที่ แม้ว่า” แนน” ทัดดาว นึกแจ้ง ยังไม่หายจากอาการบาดเจ็บแบบ 100 เปอร์เซ็นต์ แต่การเดินทางไปครั้งนี้ “โค้ชด่วน” ดนัย ศรีวัชรเมธากุล ได้เลือกเอานักกีฬาตัวสำรองที่ฟิต และมีศักยภาพมากพอที่จะทดแทนตัวจริงได้\n\nร่วมส่งแรงใจเชียร์ทัพนักตบสาวไทย จะลงสนามแมตช์แรก กับตุรกีได้ทางเวิร์คพอยท์ ช่อง 23 ในวันที่ 24 ก.ย. 65 เวลา 18.00 น. ตามเวลาประเทศไทย",
    "แบงก์ชาติตุรกีสร้างเซอร์ไพรส์หั่นดอกเบี้ย 1% แม้เงินเฟ้อพุ่งทะลุ 80%": "ทั้งนี้ ธนาคารกลางตุรกีประกาศลดอัตราดอกเบี้ยนโยบาย 1% สู่ระดับ 12% แม้อัตราเงินเฟ้อของตุรกีพุ่งขึ้น 80.21% ในเดือนส.ค. ซึ่งเป็นระดับสูงสุดในรอบ 24 ปี ท่ามกลางการดีดตัวขึ้นของราคาพลังงานและอาหาร\n\nการดำเนินการของธนาคารกลางตุรกีสวนทางธนาคารกลางทั่วโลกที่มีทิศทางปรับขึ้นอัตราดอกเบี้ยเพื่อสกัดเงินเฟ้อ\n\nก่อนหน้านี้ ธนาคารกลางตุรกีได้เริ่มปรับลดอัตราดอกเบี้ยตั้งแต่เดือนก.ย.2564 ภายใต้แรงกดดันของประธานาธิบดีเรเซป เตย์ยิป เออร์ดวน ผู้นำตุรกี ที่ได้ประกาศปลดผู้ว่าการธนาคารกลางหลายคนก่อนหน้านี้ เนื่องจากไม่สนองนโยบายผ่อนคลายทางการเงินของรัฐบาล โดยปธน.เออร์ดวนอ้างว่าการใช้นโยบายอัตราดอกเบี้ยต่ำจะช่วยหนุนการส่งออกและการจ้างงานในประเทศ",
    "ชื่นชมลูกทีม! \"โค้ชด่วน\" ชู 3 ปัจจัยสำคัญพา วอลเลย์บอลหญิงไทย ทุบ ตุรกี": "วอลเลย์บอลหญิงทีมชาติไทย ประเดิมสนามศึกลูกยางชิงแชมป์โลก 2022 ได้อย่างยอดเยี่ยมพลิกสถานการณ์เอาชนะ ทีมชาติตุรกี แบบสุดเร้าใจ 3-2 เซต (17-25, 31-29, 22-25, 25-19, 15-13) ในการแข่งขันที่ประเทศเนเธอร์แลนด์เมื่อวันที่ 24 กันยายนที่ผ่านมาหลังจากเพิ่งะพ่ายตุรกี ในรอบ 8 ทีมสุดท้ายศึก เนชั่นลีก 2022\n\n\"โค้ชด่วน\" ดนัย ศรีวัชรเมธากุล หัวหน้าผู้ฝึกสอนวอลเลย์บอลหญิงทีมชาติไทย เปิดเผยถึงเกมสาวไทยสามารถล้างตาสาวตุรกีได้มาจากการร่วมแรงร่วมใจกันเล่น, มีจังหวะการเล่นที่ดีในเซตที่ 5 และ การเปลี่ยนตำแหน่งของ อัจฉราพร กับ ศศิภาพร",
    "ตุรกีจัดงานวิ่ง 'สาดแป้งสี' สุดคึกคัก": "อังการา, 26 ก.ย. (ซินหัว) -- เหล่านักวิ่งเข้าร่วมงานเทศกาลวิ่ง \"คัลเลอร์ สกาย 5เค\" (Color Sky 5K) ซึ่งมีจุดเด่นอยู่ที่การสาดแป้งสีสันสดใสใส่ตัวในกรุงอังการา เมืองหลวงของตุรกี (ทูร์เคีย)",
    "เชียร์วอลเลย์สาวไทยพบตุรกี ประเดิมศึกชิงแชมป์โลก2022 ดูสดที่ช่องเวิร์คพอยท์ 23": "ช่องเวิร์คพอยท์ส่งตรงความมันและความดุดันของนักตบลูกยางสาวไทยในทัวร์นาเม้นท์ที่ใหญ่ที่สุด ให้ชาวไทยได้ร่วมเชียร์แบบครบทุกแมตช์การแข่งขันในศึก “วอลเลย์บอลหญิงชิงแชมป์โลก 2022” ประเดิมสนามแรกซึ่งถือเป็นนัดล้างตาของนักตบสาวไทยที่จะพบกับคู่ปรับเก่าอย่างทีมชาติตุรกีที่มีดีกรีติดอันดับ 5 ของโลก\n\nสำหรับสถิติก่อนหน้านี้ระหว่างทีมไทยและทีมตุรกี เจอกันมาทั้งหมด 9 นัด โดยทีมสาวไทยชนะได้ 2 ครั้ง ขณะที่ตุรกีคว้าชัยชนะ 7 ครั้ง โดยในเนชั่นส์ ลีก 3 ครั้ง (ปี 2018,2019 และ 2021) ทางทีมสาวตุรกีชนะหมดทั้ง 3 ครั้ง, ในรายการ มองเทรอซ์ มาสเตอร์ส 2 ครั้ง (ปี 2016 และ 2019) ผลัดกันแพ้ผลัดกันชนะทีมละ 1 ครั้ง, ในรายการเวิลด์ แชมเปี้ยนชิพ 1 ครั้ง ตุรกีเอาชนะไปได้ และสำหรับในรายการ เวิลด์ กรังด์ปรีซ์ (ชื่อเดิมของเนชั่นส์ ลีก) ทั้งหมด 3 ครั้ง ตุรกีชนะ 2 ครั้ง และทีมสาวไทยชนะ 1 ครั้ง และครั้งล่าสุดในรายการเนชั่นส์ ลีก 2021 ปรากฏว่า ตุรกีเอาชนะไปได้ 3-1 เซต การแข่งขันทัวร์นาเมนต์นี้ถือเป็นการแข่งขันแห่งศักดิ์ศรี และเพื่อเก็บคะแนนสำหรับการแข่งขันโอลิมปิคที่กำลังจะเกิดขึ้น\n\nรายชื่อนักวอลเลย์บอลหญิงทีมชาติไทย พร้อมตำแหน่ง ชุดสู้ศึก “วอลเลย์บอลหญิงชิงแชมป์โลก 2022”มีดังนี้\n\n1. ปิยะนุช แป้นน้อย ตำแหน่ง : ลิเบอโร่ (L)\n\n2. พรพรรณ เกิดปราชญ์ (กัปตันทีม) ตำแหน่ง : ตัวเซต (S)\n\n3. ทัดดาว นึกแจ้ง ตำแหน่ง : บอลเร็ว (MB)\n\n4. ณัฎฐพร สนิทกลาง ตำแหน่ง : ลิเบอโร่ (L)\n\n5. คัทลีย์ ปิ่นสุวรรณ ตำแหน่ง : หัวเสา (OH)\n\n6. หัตถยา บำรุงสุข ตำแหน่ง : บอลเร็ว (MB)\n\n7. ณัฐณิชาใจแสน ตำแหน่ง : ตัวเซ็ต (S)\n\n8. ธนัชชา สุขสด ตำแหน่ง : บีหลัง (OP)\n\n9.พิมพิชยา ก๊กรัมย์ ตำแหน่ง : บีหลัง (OP)\n\n10. ศศิภาพร จันทวิสูตร ตำแหน่ง : หัวเสา (OH)\n\n11.อัจฉราพร คงยศ ตำแหน่ง : หัวเสา (OH)\n\n12. ชัชชุอร โมกศรี ตำแหน่ง : หัวเสา (OH)\n\n13. วัชรียา นวลแจ่ม ตำแหน่ง : บอลเร็ว (MB)\n\n14. ฑิชากร บุญเลิศ ตำแหน่ง : บอลเร็ว (MB)\n\nโดยมี\"โค้ชด่วน\"ดนัย ศรีวัชรเมธากุล เป็นหัวหน้าโค้ช\n\nเชียร์ให้สุดแรง สู้ให้สุดใจ ร่วมส่งแรงใจ เชียร์ทัพนักกีฬาไทยให้ตบสนั่นโลกไปด้วยกันใน “ศึกวอลเลย์บอลหญิงชิงแชมป์โลก 2022” ถ่ายทอดสดส่งตรงจากประเทศโปแลนด์ และเนเธอร์แลนด์ สนามแรกไทย-ตุรกี ในวันเสาร์ที่ 24 กันยายน นี้ เวลา 17.45 น. ที่ช่องเวิร์คพอยท์ 23 ที่เดียวเท่านั้น",
    "ไทย VS ตุรกี : วอลเลย์บอลหญิงชิงแชมป์โลก 2022, เทียบสถิติ, ถ่ายทอดสด": "การแข่งขันวอลเลย์บอลหญิงชิงแชมป์โลก 2022 ที่ เนเธอร์แลนด์ และ โปแลนด์ รับหน้าที่เป็นเจ้าภาพจัดการแข่งขันระหว่างวันที่ 23 กันยายน - 15 ตุลาคม 2565\n\n\n\nสำหรับทัพลูกยางสาวไทย อันดับ 14 ของโลก มีคิวลงสนามเปิดหัวพบกับทีมชาติตุรกี ทีมอันดับ 6 ของโลก ซึ่งเพิ่งได้ดวลกันมาสดๆ ร้อนๆ เมื่อกลางเดือนกรกฎาคมที่ผ่านมา ในศึกวอลเลย์บอล เนชันส์ ลีก 2022 รอบ 8 ทีมสุดท้าย ก่อนที่สาวไทยจะพ่ายไปอย่างสมศักดิ์ศรี 1-3 เซต ชนิดได้รับเสียงชื่นชมจากแฟนวอลเลย์บอลทั่วโลกอีกด้วย\n\n\n\nโดยเกมนี้ถือเป็นงานยากตั้งแต่เริ่มทัวร์นาเมนต์ของทีมนักตบสาวไทย เราลองย้อนไปดูผลงานกันว่า 5 นัดล่าสุดที่ผ่านมาผลงานของสาวไทยกับตุรกีพบกันแล้วผลออกมาเป็นอย่างไรบ้าง ก่อนจะได้ดวลกันอีกครั้งช่วงเย็นวันนี้ เวลา 18:00 น. ถ่ายทอดสดทางช่องเวิร์คพอยต์ 23\n\n\n\nเฮดทูเฮด 5 ครั้งหลังสุด : ไทย ชนะ 0, ตุรกี ชนะ 5\n\n\n\n14/07/22 ไทย แพ้ ตุรกี 1-3 เซต (เนชันส์ ลีก)\n\n06/06/21 ไทย แพ้ ตุรกี 1-3 เซต (เนชันส์ ลีก)\n\n06/06/19 ไทย แพ้ ตุรกี 0-3 เซต (เนชันส์ ลีก)\n\n17/05/19 ตุรกี ชนะ ไทย 3-1 เซต (มองเทรอซ์ มาสเตอร์)\n\n11/10/18 ตุรกี ชนะ ไทย 3-1 เซต (ชิงแชมป์โลก)\n\n\n\nสำหรับวอลเลย์บอลหญิงชิงแชมป์โลก 2022 รอบแรก มีทั้งหมด 24 ทีม แบ่งออกเป็น 4 กลุ่ม กลุ่มละ 6 ทีม โดยวอลเลย์บอลหญิงทีมชาติไทยอยู่ในกลุ่มบี ร่วมกับ โปแลนด์, ตุรกี, สาธารณรัฐโดมินิกัน, เกาหลีใต้ และ โครเอเชีย โดยทีมที่มีผลงานอันดับ 1-4 ในแต่ละกลุ่มจะเข้าสู่รอบ 16 ทีมสุดท้ายต่อไป",
    "คนเปลี่ยนเกม! \"กัปตันสาวตุรกี\" ยอมรับความพ่ายแพ้ชี้หนึ่งผู้เล่นไทยสุดสำคัญ": "ถือเป็นผลการแข่งขันที่สร้างเซอร์ไพรส์ให้กับแฟนลูกยางทั่วโลกเลยก็ว่าได้สำหรับการที่ \"ทัพนักตบสาวทีมชาติไทย\" เป็นฝ่ายเอาชนะ ทีมชาติตุรกี 3-2 ในการแข่งขัน วอลเลย์บอลหญิง ชิงแชมป์โลก 2022 ที่ประเทศเนเธอร์แลนด์ เมื่อวันเสาร์ที่ 24 กันยายน 2565\n\n\n\nโดยก่อนการแข่งขันหลายฝ่ายเชื่อกันว่า \"สาวไทย\" ที่มีอันดับโลกเป็นรอง รวมถึงสถิติการเจอกันทั้งหมด 5 ครั้งหลังสุดตกเป็นฝ่ายแพ้หมด จะไม่สามารถต้านทานเกมบุกของทางฝั่ง ตุรกี เอาไว้ได้เหมือนเคย\n\n\n\nอย่างไรก็ตามเกมการแข่งขันเป็นไปอย่างดุเดือด \"ทีมสาวไทย\" สู้สุดใจเล่นอย่างทุ่มเททุกจังหวะก่อนที่จะพลิกสถานการณ์จากที่ตกเป็นฝ่ายตามหลังตลอด กลับมาเอาชนะไปได้แบบสุดมัน 3-2 เซต จนได้รับการยกย่องให้เป็นเกมการแข่งขันระดับ 5 ดาว\n\n\n\nซึ่งหลังจบเกม เอดา เออร์เด็ม กัปตันทีมลูกยางตุรกี ได้ออกมาเปิดใจถึงความพ่ายแพ้ครั้งนี้ว่า \"วันนี้เราไม่สามารถรักษาความได้เปรียบจากเกมเสิร์ฟได้เลย เรามีปัญหาในเรื่องของการขึ้นบล็อก\"\n\n\n\n\"เกมนี้เราเล่นด้วยความทุ่มเทตลอดการแข่งขัน แต่ทีมไทยเล่นกันด้วยความอดทน พวกเขาดูสนุกกับการเล่น และทำได้ดีกว่าเรามาก อย่างไรก็ตามทัวร์นาเมนต์ยังเพิ่งเริ่ม หวังว่าพวกเราจะดีขึ้นในเกมต่อไป\"\n\n\n\nพร้อมกันนี้ กัปตันสาววัย 35 ปี ได้ออกมายกย่องนักกีฬาหนึ่งรายของไทยที่ทำผลงานได้อย่างยอดเยี่ยมในเกมนี้ และถือเป็นคีย์แมนสำคัญที่มีผลต่อเกมอย่างมาก \"มือเซตของพวกเขา (พรพรรณ เกิดปราชญ์) ทำผลงานได้อย่างน่าทึ่งมากๆ เธอสามารถสร้างรูปแบบการโจมตีได้หลากหลายรูปแบบ ซึ่งมันสร้างปัญหาให้กับทีมเราเป็นอย่างมาก\"\n\n\n\nสำหรับ ทีมชาติไทย มีโปรแกรมจะลงสนามเกมที่สองพบกับ โปแลนด์ ในวันพุธที่ 28 กันยายน 2565 (คืนวันอังคารที่ 27 กันยายน) แฟนๆ สามารถรับชมการถ่ายทอดสดได้ทาง Workpoint ช่อง 23\n\n",
    "\"ออมสิน\" ศศิภาพร อาวุธลับลูกยางสาวไทยในศึกชิงแชมป์โลก": "ปัจจุบันเธอเล่นให้หับสโมสรไดมอนด์ ฟู้ดฯ ด้วยส่วนสูง 178 ซม. จุดเด่นของ \"ออมสิน\" คือ การตบอันหนักหน่วงถอดแบบมาจาก \"อร\" อรอุมา สิทธิรักษ์ ตำนาน 7 เซียนและเป็นไอดอลของเธอด้วย ซึ่งกลายเป็นอาวุธหลักที่ทำให้ 'ออมสิน' คว้ารางวัลผู้เล่นทรงคุณค่าและหัวเสายอดเยี่ยม พร้อมพาต้นสังกัดป้องกันแชมป์วอลเลย์บอลไทยแลนด์ ลีก ได้ในซีซั่นล่าสุด\n\nอีกหนึ่งคนที่น่าตอนนี้น่าจับตามองมากที่สุดก็คงจะหนีไม่พ้น 'ออมสิน' ศศิภาพร จันทวิสูตร มือตบหัวเสาวัย 24 ปีทีมชาติไทย หลังลงมาเป็นคนพลิกเกมช่วยให้วอลเลย์บอลหญิงไทยแซงชนะตุรกี 3-2 ได้สำเร็จ ในการประเดิมแมตช์แรกในศึกชิงแชมป์โลกเมื่อวันเสาร์ที่ผ่านมา\n\nส่วนผลงานกับทีมชาติ เจ้าตัว ติดทีมชาติมาตั้งแต่ชุดเยาวชน ละก้าวไปถึงการเป็นรองแชมป์ยุวชนชิงแชมป์อาเซียน 2012 อันดับ 5 ศึกยุวชนชิงแชมป์เอเชีย 2012 จากปัญหาส่วนตัว ทำให้ ศศิภาพร หายจากสารบบทีมชาติไประยะหนึ่ง ก่อนที่จะกลับมาเริ่มมาโชว์ฟอร์มยอดเยี่ยมอีกครั้งกับสโมสร 3BB นครนนท์ ในศึกวอลเลย์บอลไทยแลนด์ลีก ฤดูกาล 2017-18\n\nจากนั้นได้รับโอกาสคืนสู่ทีมชาติ และย้ายมาอยู่กับสโมสร ไดมอนด์ ฟู้ด-ไฟน์เชฟ สปอร์ต คลับ ในซีซั่น 2019-20 โดยในศึกวอลเลย์บอลไทยแลนด์ ลีก ฤดูกาลล่าสุด 2021-2022 ศศิภาพร ช่วยให้ ไดมอนด์ ฟู้ดฯ คว้าแชมป์แล้ว ยังได้อีก 2 รางวัลไปครอง คือ ตำแหน่งผู้เล่นยอดเยี่ยม MVP และผู้เล่นตำแหน่งหัวเสายอดเยี่ยม\n\nหลังจากนั้น ศศิภาพร ก็ได้รับโอกาสมากขึ้นในทีมชุดอันดับ 3 เอวีซี คัพ และชุดแชมป์อาเซียนกรังด์ ปรีซ์ ประทับใจโค้ชด่วนเหมือนเคยจนติดทีมไปลุยชิงแชมป์โลก\n\nในแมตช์ที่ชนะตุรกี ศศิภาพร ถือว่าเป็นตัวแปรสำคัญ หรือ ซูเปอร์ซับในแมตช์นั้นอย่างแท้จริง เสิร์ฟตัดเกมรุกช่วยให้ทีมเก็บแต้มได้ต่อเนื่อง ลูกตบอันหนักหนังและจังหวะอ่านเกดักบล็อกและรับลูกตบก็ทำได้ดีแบบครบเครื่อง จบเกมนั้นเธอทำไป 7 แต้ม จากตบ 5 ครั้ง บล็อก 1 และเสิร์ตเอซอีก 1\n\nหลังจบเกมที่เอาชน ตุรกี ไปได้ เพจวอลเลย์บอลเวิลด์ ของสหพันธ์วอลเลย์บอลนานาชาติ หรือ (FIVB) ได้โพสต์ไฮไลท์ส่วนตังของเธอลงเพจมีแฟนลูกยางทั่วโลกแห่มาชื่นชน รวมไปถึง จิโอวานนี กุยเด็ตติ หัวหน้าผู้ฝึกสอนทีมชาติตุรกี เอ่ยปากชมว่าพวกเขาเจอดาวเด่นคนใหมของไทยแล้ว แต่ภารกิจของเธอในศึกชิงแชมป์โลกหนนี้ยังไม่จบ แฟนติดตามเชียร์กันได้ยาวๆในรอบแรกอีก 4 แมตช์ที่เหลือในรอบแบ่งกลุ่ม\n\n\n\n\n\n\n\n",
    "\"ชัชชุอร\" สุดแฮปปี้ \"วอลเลย์บอลหญิงไทย\" แซงชนะ \"ตุรกี\" พร้อมส่งสัญญาณถึงโปแลนด์": "ชัชชุอร โมกศรี ที่ทำแต้มสูงสุดในเกมนี้ที่ 33 คะแนน กล่าวว่า \"ก็รู้สึกดีใจมากค่ะ เพราะว่าเราแข่งมาทั้งปีเราซ้อมหนักมาก็เพื่อแมตช์นี้ แล้วพอเรามาแข่งเราก็สามารถทำผลงานออกมาได้อย่างดีเยี่ยม ก็ดีใจจนพูดไม่ออกเลยค่ะ ส่วนแมตช์ต่อไปที่จะเจอกับโปแลนด์ ก็ได้เห็นเขาเล่นแล้ว เราก็จะประมาทเขาไม่ได้ ก็คงต้องเล่นในสไตล์ของทีมเรา ทำทุกอย่างให้ออกมาดีที่สุดค่ะ ก็ขอบคุรแฟนๆ ที่เข้ามาเชียร์ ไม่คิดว่าแฟนๆชาวไทยในเนเธอร์แลนด์จะเยอะขนาดนี้ ก็ขอบคุณแฟนๆ ทั้งที่มาเชียร์ที่สนามและที่เชียร์จากทางบ้านด้วยค่ะ",
    "พื้นที่ทับซ้อน-ผลประโยชน์ ปมความขัดแย้งตุรกี-กรีซ": "รายงานจากตุรกีเมื่อวันที่ 11 กันยายนที่ผ่านมาระบุว่า เรือของหน่วยงานชายฝั่งกรีซจำนวนสองลำยิงกระสุนจริงใส่เรือขนส่งสินค้าของตุรกีที่ในเวลานั้นกำลังล่องอยู่บนน่านน้ำสากล\n\nเหตุการณ์เกิดขึ้นในวันเสาร์ ในทะเลที่ห่างจากเกาะบอซคาดาของตุรกีไปทางตะวันตกเฉียงใต้ราว 20 กิโลเมตร ไม่มีใครได้รับบาดเจ็บหรือเสียชีวิต\n\nภาพเหตุการณ์ที่เกิดขึ้น บันทึกไว้ได้โดยลูกเรือ จะเห็นว่าเรือของหน่วยงานชายฝั่งกรีซแล่นเข้ามาใกล้ จากนั้นก็มีเสียงกระสุนปืนดังขึ้นหลายนัด ตามมาด้วยเสียงร้องของคนในเรือที่ตะโกนว่าพวกเขาถูกกรีซยิง\n\nตุรกีเสนอไกล่เกลี่ยปมโรงไฟฟ้านิวเคลียร์ซาโปริซเซียในยูเครน\n\nเลือกใช้ได้ 2 แบบ สาธารณรัฐตุรกี หรือ สาธารณรัฐทูร์เคีย\n\nหลังเหตุการณ์ทางหน่วยงานชายฝั่งตุรกีรีบมายังสถานที่เกิดเหตุ แต่พบว่าเรือของกรีซทั้งสองลำแล่นไปจากพื้นที่ตรงนั้นแล้ว\n\nด้านกรีซว่าอย่างไร? พวกเขายืนยันว่า สิ่งที่หน่วยงานชายฝั่งทำคือการยิงเตือน เนื่องจากพบพฤติกรรมการเดินเรือต้องสงสัยจากเรือของตุรกี ซึ่งแล่นอยู่ที่บริเวณน่านน้ำของกรีซนอกเกาะเลสบอส\n\nพร้อมกันนั้นยังระบุด้วยว่า หน่วยงานชายฝั่งได้วิทยุไปยังเรือลำดังกล่าว เพื่อขอตรวจค้น แต่กัปตันของเรือปฏิเสธ จากนั้นเรือก็แล่นหนีเข้าไปในน่านน้ำของตุรกี ส่งผลให้หน่วยงานชายฝั่งกรีซต้องปฏิบัติตามมาตรการความปลอดภัย\n\nส่วนสาเหตุที่ต้องตรวจค้นนั้น หน่วยงานชายฝั่งของกรีซระบุว่า ช่วงไม่กี่ปีที่ผ่านมาพบปัญหาการลักลอบขนส่งผู้อพยพผิดกฎหมายจากตุรกีข้ามทะเลอีเจียนมาส่งยังชาติสมาชิกสหภาพยุโรปเพิ่มขึ้น\n\nความตึงเครียดระหว่างตุรกีและกรีซล่าสุด เกิดขึ้นหลังความตึงเครียดระลอกก่อนหน้าเพียงไม่กี่สัปดาห์\n\nย้อนไปเมื่อช่วงปลายเดือนสิงหาคมที่ผ่านมา กระทรวงกลาโหมตุรกีรายงานว่า ระบบขีปนาวุธเอส-300 ของกรีซที่ตั้งอยู่บนเกาะครีตได้ล็อกเป้าเครื่องบินเอฟ-16 ของตุรกีจำนวนหลายลำ ขณะที่เครื่องบินรบเหล่านั้นกำลังบินอยู่เหนือน่านฟ้าสากล\n\nกรีซถูกกล่าวหาว่า การกระทำดังกล่าวเป็นการคุกคามความมั่นคง อีกทั้งผิดต่อหลักความร่วมมือของนาโตที่ทั้งสองชาติล้วนเป็นสมาชิก\n\nด้านกรีซออกมาปฏิเสธว่าระบบของพวกเขาไม่เคยล็อกเป้าเครื่องบินของตุรกี ไม่เพียงแค่ตึงเครียดทางการทหารเท่านั้น เพราะทั้งผู้นำและนักการเมืองของทั้งสองชาติก็ออกมากล่าวโจมตีอีกฝ่ายอย่างเผ็ดร้อนด้วย\n\nจากภาพคือประธานาธิบดี เรเจ็ป เทย์ยิป เออร์โดกันของตุรกี กล่าวปราศรัยเมื่อวันที่ 3 กันยายนที่ผ่านมาว่า กรีซพยายามที่จะครอบครองเกาะแก่งต่างๆ บนทะเลอีเจียน ซึ่งมีสถานะเป็นเขตปลอดทหาร พร้อมยืนยันว่าตุรกีจะทำทุกวิถีทางที่จำเป็นในการปกป้องอธิปไตยและความมั่นคงของตนและหลังจากคำกล่าวนี้กลายเป็นข่าวเพียงไม่กี่วัน ก็มีความเคลื่อนไหวจากรัฐบาลกรีซ\n\nวันที่ 7 กันยายนที่ผ่านมา รัฐบาลกรีซส่งจดหมายไปยังนาโต, สหภาพยุโรปและสหประชาชาติเรียกร้องให้ร่วมกันประณามท่าทีของตุรกีที่แสดงออกซึ่งความก้าวร้าวและคุกคามมากยิ่งขึ้น รวมถึงยังสร้างความตึงเครียดต่อภูมิภาค ต้นตอของความขัดแย้งระหว่างตุรกีและกรีซเป็นผลพวงจากประวัติศาสตร์และการขีดเส้นกำหนดพื้นที่เขตแดน\n\nปัจจุบันนานาชาติต่างแสวงหาทรัพยากรน้ำมันและก๊าซธรรมชาติในพื้นที่ทางทะเลของตน พื้นที่ทับซ้อนระหว่างตุรกีและกรีซจึงเป็นประเด็นที่ทำให้ทั้งสองชาติบาดหมางกันมากขึ้นและนำมาสู่กิจกรรมยั่วยุจากทั้งสองฝ่ายดังข่าวการยิงเรือสินค้าและใช้ระบบขีปนาวุธล็อกเป้าเครื่องบินรบล่าสุด จุดสำคัญของความขัดแย้งนี้คือ \"ทะเลอีเจียน\"\n\nทะเลอีเจียนตั้งอยู่กึ่งกลางระหว่างกรีซและตุรกี พื้นที่ตรงกลางนี้ประกอบด้วยเกาะน้อยใหญ่มากมายที่มีทั้งชาวกรีซและชาวเติร์กอาศัยอยู่ปะปนกัน\n\nช่วงสงครามโลกครั้งที่2 อิตาลีที่อยู่ฝ่ายอักษะขยายดินแดนครอบคลุมไปถึงกรีซและหมู่เกาะต่างๆ ในทะเลอีเจียน\n\nหลังสงครามโลกครั้งที่2 สิ้นสุดลง อิตาลีมอบดินแดนคืนให้กับกรีซผ่านสนธิสัญญาสันติภาพที่ทำขึ้นกับฝรั่งเศส เมื่อปี 1947 ซึ่งในสัญญานี้ระบุให้เกาะแก่งส่วนใหญ่เป็นของกรีซ แม้ว่าบางเกาะจะห่างจากชายฝั่งตุรกีเพียงไม่กี่กิโลเมตรก็ตาม\n\nแผนที่ที่ออกมาจึงเห็นว่า เกาะส่วนใหญ่ในทะเลอีเจียนเป็นดินแดนของกรีซ ปัญหาเกิดขึ้นเมื่อต่างฝ่ายต่างอ้างกรรมสิทธิในการเข้าถึงทรัพยากร\n\nตามอนุสัญญาสหประชาชาติว่าด้วยกฎหมายทางทะเลปี 1982 กำหนดให้แต่ละชาติแสวงหาทรัพยากรได้ไม่เกิน 200 ไมล์ทะเล เรียกพื้นที่นี้ว่า เขตเศรษฐกิจจำเพาะ หรือ Exclusive Economic Zones ตัวย่อ EEZ\n\nตัวเลข 200 ไมล์ทะเลเป็นปัญหาสำหรับหลายชาติที่มีพื้นที่ทับซ้อนกัน ตัวอย่างเช่นทะเลจีนใต้ที่หากขยาย 200 ไมล์จากชายฝั่งจะพบว่าบางชาติมีพื้นที่เศรษฐกิจทับกัน\n\nแต่ในกรณีของกรีซและตุรกีกลับกลายเป็นสถานการณ์ได้เปรียบ-เสียเปรียบ กรีซใช้หลักการตามอนุสัญญาแต่ขยายจากดินแดนที่ครอบครองไม่ใช่ขยายจากชายฝั่ง ส่งผลให้เมื่อขยาย 200 ไมล์จากเกาะต่างๆ ของกรีซแล้ว ทั้งทะเลอีเจียนจะกลายเป็น EEZ ของกรีซ ตุรกีโต้แย้งเพราะ EEZ ควรนับจากชายฝั่งของประเทศนั้นๆ ไม่ใช่เกาะ\n\nตุรกีต้องปกป้องผลประโยชน์และอธิปไตยของตนเอง จากแผนที่คืออาณาเขตของ Blue Homeland ที่ตุรกีกำหนดขึ้นเป็นอาณาเขตที่ขยายออกจากชายฝั่งของตุรกีทั้งหมด\n\nBlue Homeland เกิดขึ้นในปี 2006 และกลายมาเป็นนโยบายที่รัฐบาลตุรกีนำมาใช้จริงในปี 2013 โดยเขตแดนนี้มักใช้กับเรือรบหรือเรือที่มีเป้าหมายทางการทหาร เนื่องจากตุรกีต้องการรับประกันความมั่นคงของตน เพราะหากยึดเขตแดนตาม EEZ ตุรกีจะไม่สามารถปกป้องชายฝั่งของตนจากกรีซได้\n\nด้วยเหตุนี้ทั้งตุรกีและกรีซจึงมีพื้นที่ทางทะเลที่เป็นข้อพิพาทและทับซ้อนกันจากการยึดหลักคนละเกณฑ์ แต่ความมั่นคงยังไม่ใช่หัวใจสำคัญเท่ากับทรัพยากรคาดกันว่าในทะเลอีเจียนและพื้นที่ทางตะวันออกของทะเลเมดิเตอร์เรเนียนมีแหล่งน้ำมันดิบมากถึง 20,000 ล้านบาร์เรล และก๊าซธรรมชาติอีก 4 ล้านล้านลูกบาศก์เมตร\n\nมกราคมปี 2019 กรีซจับมือกับหลายชาติที่มีพรมแดนติดกับพื้นที่ทางตะวันออกของทะเลเมดิเตอร์เรเนียนอย่าง อิตาลี อียิปต์ อิสราเอลและปาเลสไตน์ ตั้งความร่วมมือค้นหาทรัพยากรในภูมิภาคร่วมกัน\n\nตุรกีไม่ได้เข้าร่วมกลุ่ม แม้จะมีพื้นที่ติดกับทะเลอีเจียนและทะเลเมดิเตอร์เรเนียนตะวันออกก็ตาม ส่งผลให้ตุรกีตั้งโครงการค้นหาแหล่งพลังงานขึ้นมาเองบริเวณไซปรัสเหนือ โดยอิงจากส่วนไหล่ทวีป\n\nนี่คือหน้าตาของเรือตุรกีที่ถูกใช้ในภารกิจค้นหาแหล่งน้ำมัน โดยระบุว่าจำกัดเขตการค้นหาบริเวณไซปรัสเหนือตามเกณฑ์ของสหประชาชาติ แต่กระนั้นความพยายามนี้ก็สร้างความตึงเครียดให้กับกรีซ\n\nนอกจากนั้นตุรกียังแสวงหาพันธมิตรมาร่วมสนับสนุนนั่นคือ ลิเบีย โดยตั้งโครงการเศรษฐกิจพิเศษร่วมกันขึ้น\n\nความร่วมมือกับลิเบียทำให้ตุรกีลากเส้น EEZ ได้ยาวขึ้น และ EEZ ของทั้งตุรกีและลิเบียมีเส้นเขตแดนตรงกลางทะเลพอดี\n\nอย่างไรก็ตามท่ามกลางการแข่งขัน ฝ่ายกรีซก็จับมือกับอียิปต์ขยายเส้น EEZ เช่นกัน และจากแผนที่จะเห็นว่า EEZ ของกรีซและอียิปต์เองทับซ้อนกับ EEZ ของตุรกีและลิเบีย\n\nดังนั้นแล้วในภาพรวมจะเห็นว่า ข้อพิพาทระหว่างตุรกีและกรีซในเรื่องพรมแดนนั้นมีทั้งมิติด้านความมั่นคงและด้านเศรษฐกิจ และเป็นที่มาของความตึงเครียดระหว่างสองชาติที่ระอุขึ้นและแแผ่วลงเป็นระยะๆ\n\nอย่างไรก็ตามด้วยสถานการณ์ที่ยังไม่คลี่คลาย ทั้งยังทวีความซับซ้อนมากขึ้นเรื่อยๆ จึงมีความกังวลว่าในอนาคต ความขัดแย้งนี้อาจยกระดับไปเป็นสงครามการต่อสู้ได้เช่นกัน\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "สู้สุดพลังใจ! สาวไทย ตบล้างแค้นเฉือน ตุรกี 3-2 ประเดิมคว้าชัยลูกยางโลก": "สู้สุดพลังใจ! สาวไทย ตบล้างแค้นเฉือน ตุรกี 3-2 ประเดิมคว้าชัยลูกยางโลก\n\nนักตบลูกยางสาวทีมชาติไทย อันดับ 14 ของโลก ประเดิมสนามพบคู่ปรับเก่า ทีมชาติตุรกี อันดับ 5 ของโลก ในการแข่งขันวอลเลย์บอลหญิงชิงแชมป์โลก รายการ “เอฟไอวีบี วอลเลย์บอล วีเมนส์ เวิลด์ แชมเปี้ยนชิพ 2022” กลุ่มบี นัดแรก ที่เมืองอาร์เนม ประเทศเนเธอร์แลนด์ เมื่อวันที่ 24 กันยายน\n\nสถิติก่อนหน้านี้ระหว่างทีมไทย และตุรกี เจอกัน 9 นัด โดยทีมไทยชนะได้ 2 ครั้ง ตุรกีคว้าชัย 7 ครั้ง โดยในเนชั่นส์ ลีก 3 ครั้ง (ปี 2018, 2019, 2021) ทางทีมตุรกีชนะทั้ง 3 ครั้ง, รายการมองเทรอซ์ มาสเตอร์ส 2 ครั้ง (ปี 2016, 2019) ผลัดกันแพ้-ชนะทีมละ 1 ครั้ง, รายการเวิลด์ แชมเปี้ยนชิพ 1 ครั้ง ตุรกีชนะไปได้\n\nสำหรับในรายการ เวิลด์ กรังด์ปรีซ์ (ชื่อเดิม เนชั่นส์ ลีก) ทั้งหมด 3 ครั้ง ตุรกีชนะ 2 ครั้ง และทีมไทยชนะ 1 ครั้ง และครั้งล่าสุดเจอกันในเนชั่นส์ ลีก 2021 ปรากฏว่า ตุรกีชนะ 3-1 เซต โดยในศึกเวิลด์ แชมเปี้ยนชิพ 2022 ครั้งนี้ถือเป็นการแข่งขันแห่งศักดิ์ศรี และเพื่อเก็บคะแนนสำหรับโอลิมปิกเกมส์ 2024 ที่กรุงปารีส ประเทศฝรั่งเศส\n\nแมตช์นี้ “โค้ชด่วน” นายดนัย ศรีวัชรเมธากุล เฮดโค้ชทีมสาวไทยส่งผู้เล่น 6 คนชุดแรกนำโดย “ชมพู่” พรพรรณ เกิดปราชญ์ มือเซตกัปตันทีม, “เตย” หัตถยา บํารุงสุข, “บุ๋มบิ๋ม” ชัชชุอร โมกศรี, “เพียว” อัจฉราพร คงยศ, “บีม” พิมพิชยา ก๊กรัมย์ และ “แนน” ทัดดาว นึกแจ้ง กลับมาลงสนามหลังหายจากอาการบาดเจ็บ โดยมี “แป้น” ปิยะนุช แป้นน้อย เป็นตัวรับอิสระ\n\nเซตแรกทีมไทยสู้เต็มที่ แต่ตุรกีตบเฉียบขาดชนะได้ก่อน 25-17 เซตสองทีมสาวไทยตบสู้สุดพลังใจเฉือนชัย 31-29 ตีเสมอ 1-1 เซต จากนั้นเซตสามตุรกีคืนฟอร์มตบชนะ 25-22 และเซตสี่ทั้ง 2 ทีมตบแรลลี่กันสุดมัน ก่อนเป็นสาวไทยเค้นฟอร์มแกร่งตบชนะ 25-19 ตามตีเสมอ 2-2 เซต ต้องตัดสินใจเซตสุดท้ายปรากฏว่า สาวไทยตบเอาชนะแบบแฟนชาวไทยหัวใจจะหายด้วยสกอร์ 15-13\n\nสรุปผลการแข่งขัน ทีมสาวไทย แซงตบล้างแค้นเอาชนะ ตุรกี 3-2 เซต ด้วยสกอร์ 17-25, 31-29, 22-25, 25-19 และ 15-13\n\nโปรแกรมต่อไปของทีมวอลเลย์บอลสาวไทย จะลงสนามพบกับเจ้าภาพร่วม ทีมชาติโปแลนด์ นัดที่ 2 ของกลุ่มบี ซึ่งจะย้ายสนามไปแข่งขันที่เมืองกดัญสก์ ประเทศโปแลนด์ ในคืนวันที่ 27 กันยายน ตามเวลาไทย 01.30 น. ถ่ายทอดสดทางช่อง 23",
    "ไฮไลต์ \"วอลเลย์บอลสาวไทย\" พบ ตุรกี ศึกลูกยางหญิง ชิงแชมป์โลก 2022": "Weeza\n\nนักข่าวกีฬา ผู้ชื่นชอบเรื่องราวของสถิติ, ข้อมูลเชิงลึก, บ้าบอลญี่ปุ่น และ คลั่งวงการหมัดมวย",
    "\"โค้ชด่วน\" แฮปปี้เปลี่ยนแผนถูก ยกนิ้วนักกีฬาสู้สุดใจก่อนปราบตุรกี": "\"โค้ชด่วน\" ดนัย ศรีวัชรเมธากุล หัวหน้าผู้ฝึกสอนทีมตบลูกยางสาวไทย ให้สัมภาษณ์หลังเกมที่วอลเลย์บอลหญิงทีมชาติไทย ปราบ ตุรกี ทีมอันดับ 6 ของโลก 3-2 เซต ประเดิมสนามด้วยการเก็บชัยชนะในศึกลูกยางชิงแชมป์โลกได้สำเร็จโดยเจ้าตัวขอบคุณนักกีฬาทุกคนที่ร่วมแรงร่วมใจกันอย่างเต็มที่ แม้ก่อนแข่งจะกังวลเพราะตุรกีมีบล็อกที่สูง แถมยังบุกได้หนักหน่วง แต่สุดท้ายก็สามารถเก็บชัยชนะไปครองได้สำเร็จ\"ขอบคุณนักกีฬาวันนี้ที่ร่วมแรงร่วมใจกัน วันนี้เป็นเกมที่หนักสำหรับเรา เพราะตุรกีเป็นทีมที่บล็อกสูงมาก และมีลูกบุกที่หนักหน่วงมาก แต่เด็กๆ ของเราร่วมใจกันต่อสู้กับเขา แต่วันนี้จังหวะของเราดีโดยเฉพาะในเซตห้า ก็ทำให้เราเอาชนะได้ในวันนี้\" โค้ชด่วน เริ่มกล่าว\"การเปลี่ยนแปลงผู้เล่นบางคนเป็นเพราะตะคริวจากอากาศเย็น ผู้เล่นเป็นกัน 3-4 คน ผมเลยต้องเปลี่ยนยุทธวิธีในการเล่นเพื่อให้เกิดความสมดุลของทีมมากขึ้น ก็ถือว่าประสบความสำเร็จที่เปลี่ยน อัจฉราพร ลงไปเล่นบี แล้วก็เอา ออม-ศศิภาพร มาเล่นโค้ง\"\"สำหรับการชาเลนจ์ไม่ได้อยู่ที่ผมคนเดียว หลายๆคนช่วยกัน ทั้งนักกีฬาด้วย แล้วก็เราด้วย ความน่าจะเป็นมันอยู่ตรงไหนเราก็พยายามชาเลนจ์เพื่อสิทธิ์ของทีม\"\"หลังจากนี้เราคงต้องมองกันเป็นแมตช์ต่อแมตช์ เพราะว่าเราบอกตรงๆว่าในแต่ละเกมมีความผันแปรเยอะในเรื่องของสนาม, สภาพอากาศ เราไม่รู้ว่าพอเราไปโปแลนด์แล้วเราจะเจอสภาพอากาศที่เย็นกว่านี้หรือเปล่า แต่ว่าเราจะโฟกัสเป็นแมตช์ๆ ในเรื่องการเล่นของเราให้ดีที่สุด เพื่อให้นักกีฬาของเราได้เล่นเต็มที่\"\"ขอบคุณแฟนๆ ที่อยู่ในสนาม และอยู่ทางบ้านที่ส่งแรงใจมาเชียร์พวกเรา พวกเราก็จะพยายามทำให้เต็มที่ให้สมกับการที่มาเชียร์พวกเรา ขอบคุณมากๆครับผม\" หัวหน้าผู้ฝึกสอนทีมตบลูกยางสาวไทย ทิ้งท้ายสำหรับโปรแกรมต่อไปทีมชาติไทย จะลงเล่นแมตช์ที่ 2 รอบแบ่งกลุ่ม ด้วยการยกพลไปเล่นกับเจ้าภาพโปแลนด์ ที่เออร์โก อารีน่า คืนวันที่ 27 กันยายน 2565 เวลา 01.30 น. ตามเวลาประเทศไทย ถ่ายทอดสดทางเวิร์คพอยท์ ทีวี ช่อง 23",
    "ถ่ายทอดสด ไทย ตุรกี วอลเลย์บอลหญิงชิงแชมป์โลก 2022 (ลิงก์ดูสด)": "ถ่ายทอดสด วอลเลย์บอลหญิงทีมชาติ ไทย พบ ตุรกี วอลเลย์บอลหญิงชิงแชมป์โลก 2022 (ลิงก์ดูสด)\n\nรายงาน “วอลเลย์บอล” วันนี้ วันที่ 24 กันยายน 2565 โปรแกรมการแข่งขัน ตารางแข่งวอลเลย์บอลหญิงชิงแชมป์โลก 2022 วอลเลย์บอลหญิงทีมชาติไทย พบ วอลเลย์บอลหญิงทีมชาตุรกี คู่แรกของวัน เวลา 18.00 น. ตามเวลาประเทศ ณ ประเทศเนเธอร์แลนด์\n\nนัดนี้ถือเป็นอีกหนึ่งนัดชี้ชะตาเข้ารอบต่อไปของลูกยางสาวไทย เพราะเป็น 3 คะแนนที่มีค่ามากจากตุรกี\n\nก่อนที่ วอลเลย์บอลไทยตุรกีวันนี้ จะแข่งขัน เจ้าแห่งอาเซียน และสาวผมชมพูคาราคูท เคยเจอกันมาล้างสุดในนัดล้างตาชิงเข้ารอบรองชนะเลิศใน VNL 2022 เป็นทีมชาติตุรกีที่คว่ำไทย 3-1 เซต จบอันดับที่ 7 ของรายงาน\n\nเทียบสถิติ ไทย VS ตุรกี ใครเหนือกว่ากัน\n\nปัจจุบัน เมื่อเทียบอันดับโลก ณ วันที่ 23 กันยายน 2565 ทีมชาติไทย รั้งอันดับที่ 14 ของโลก มี 204 คะแนน ส่วนทีมชาติตุรกี มีแต้มต่อสูงกว่า ตุรกี (TÜRKIYE) อยู่อันดับที่ 6 ของรายการ มี 310 คะแนน นอกจากนี้ เมื่อเทียบสถิติการแข่งขันพบกันก่อนหน้าในทัวร์นาเมนต์นานาชาติที่ FIVB รับรอง 5 ครั้งหลังสุด ตุรกี ชนะ ไทย ทั้ง 5 ครั้ง แต่ถ้าย้อนไป 10 ครั้งหลังสุด ไทยชนะ ตุรกี 2 ครั้ง คือ ในรายการ มองเทรอซ์ 2016 และ เวิล์ด กรังด์ ปรีซ์ 2017\n\nสภาพความพร้อมของลูกยางสาว ไทย ก่อนพบ ตุรกี\n\nในทัวร์นาเมนต์นี้ โค้ชด่วน ดนัยศรีวัชรเมธากุล ได้คัดเลือกผู้เล่น 14 คนสุดท้ายออกมาได้อย่างน่าสนใจมาก โดยจะขอเริ่มวิเคราะห์ความพร้อมแต่ละตำแหน่งดังนี้\n\nเริ่มกันที่ลิโบโร่ ยังยืนพื้นที่ปิยะนุช แป้นน้อย ทำหน้าที่รับเสิร์ฟ อีกคน โค้ชตัดสินใจเลือก ณัฎฐพร สนิทกลาง หรือ ยุพา มาเป็นลิบรับตบแทน สุพัตรา ไพโรจน์ แม้ว่าเธอจะโชว์ฟอร์มได้ยอย่างยอดเยี่ยมในหลายทัวร์ที่ผ่านมา การที่โค้ชเลือกยู คาดว่าจะเข้ามาปิดจุดออกการรองบอลและรับลูกตบหนัก ๆ จากหัวเสายุโรปซึ่งยูทำได้ดีกว่า รวมไปถึงการต่อบอลที่สามารถยกบอลสองให้ตัวตีทำเคาเตอร์แอคคแทคได้ดีกว่า\n\nหัวเสาตัวหลักยังเป็นสามเสาเหมือนเดิม คือ ชัชชุอร โมกศรี ลากยาวทุกทัวร์ ได้พักช่วง อาเซียนกรังด์ปรีซ์ บีม พิมพิชญา ก๊กรัมย์ที่สามารถเรียกฟอร์มเก่งกลับมาได้สำเร็จ ส่วน เพียว อัจฉราพร คงยศ ที่ก่อนหน้านี้มีอาการบาดเจ็บ ไม่ได้ไปเล่น วอลเลย์บอลหญิง AVC ก็กลับมาเล่นในรายการอาเซียนกรังด์ปรีซ์ที่โคราช ก็โชว์ฟอร์ม ทุบ ทุบ ทุบ แสดงให้เห็นว่าร่างกายพร้อมมาก\n\nสำรองหัวเสา หลายคนประหลาดใจ โค้ชตัดสินใจไม่เลือก เล็ก กรรณิการ์ สายบุก แต่เลือก ศศิภาพร จันทวิสูตร คาดว่าโค้ชต้องการให้ออมมาช่วยในการรับบอลแรก หากทีมมีปัญหา อีกคนคือ คัทลีย์ ปิ่นสุวรรณ ที่แม้ไม่สูงมา 170 เซนติเมตร แต่สามารถบุกหนักได้ ส่วน ธนัชชา สุขสด คาดว่ามาโค้วตาเด็กปั้น เพราะต้นทุนมาดีในตำแหน่งบีหลัง ในอาเซียนกรังดิ์ปรีซ์ก็โชว์ฟอร์มได้น่าประทับใจ\n\nบอลเร็ว เป็นการกลับมาอีกครั้งของ แนน ทัดดาว นึกแจ้งหลังจากบาดเจ็บ พร้อมเปลี่ยนเบอร์เสื้อใหม่เป็นหมายเลข 5 หัตถยา บำรุงสุข ยังคงฟอร์มเสมอต้นเสมอปลาย วัชรียา นวลแจ่ม นวลแจ่มกลับมาติดทีมชาติอีกครั้งหลังจากโชว์ฟอร์มใน AVC และ อาเซียนได้อย่างยอดเยี่ยม สามารถฝากผีฝากไข้ในเกมบุกได้ หากทัดดาวไม่พร้อมลงสนาม ส่วนฑิชากร บุญเลิศ เรียกว่าปาดโค้งสุดท้าย เพราะหลายคนมองว่า เดียร์ จรัสพร บรรดาศักดิ์น่าจะติดทัวร์นี้\n\nเซตเตอร์ ตำแหน่งหัวใจของการเล่น วอลเลย์บอล ยังคงยืนพื้นที่ พู่ พรพรรณ เกิดปราชญ์ เซอร์ไพรส์คือการเลือก ณัฐณิชา ใจแสน เซตเตอร์ดาวรุ่งมาติดทีมเป็นสำรองในทัวร์นาเมนต์ระดับโลกครั้งแรก แทนเอ้ สิริมา ดีกรีเบสเซตไทยลีก\n\nคาดการณ์รายชื่อนักกีฬาวอลเลย์บอลหญิง ไทย นัดตุรกี ลุยชิงแชมป์โลก 2022\n\nเซตเตอร์ : พรพรรณ\n\nหัวเสา : อัจฉราพร ชัชชุอร\n\nบีหลัง : พิมพิชญา\n\nบอลเร็ว : หัตถยา วัชรียา\n\nลิโบโร่ : ปิยะนุช ณัฏฐพร\n\nวิเคราะห์เกม ไทย ตุรกี ใครมีโอกาสชนะกว่ากัน\n\nตาม ทรรศะบอล ของ Thaiger มองว่า วอลเลย์บอล ตุรกี มีโอกาสชนะ 60/40 ด้วยความที่เขามีผู้เล่นที่เหนือกว่าในด้านความสูง ที่น่ากลัวคือ บอลเร็วเอด้า และกูเนส ส่วนตัวบีหลังทำแต้มหลักคือ คาราคูต แต่ใช่ว่าไม่มีโอกาสชนะ ต้องอาศัยความเหนียวเพื่อทำเคาต์เตอร์แอดแทค ที่ตุรกียังด้อยกว่าเราเรื่องเกมรับ\n\nบอกเลยแมทช์นี้น่าดูมาก\n\nถ่ายทอดสดวอเลย์บอลไทยตุรกีวันนี้\n\nถ่ายทอดสด วอลเลย์บอลไทย ตุรี วันนี้ วอลเลย์บอลหญิงชิงแชมป์โลก 2022 ช่องไหน\n\nโปรแกรมแข่งขัน วอลเลย์บอล คู่อื่น ๆ ประจำวันที่ 24 กันยายน 2565\n\n19.00 น. เบลเยี่ยม – ปัวโตริโก\n\n20.00 น. อิตาลี – แคมารูน\n\n09.30 น. โดมินิกัน – เกาหลีใต้\n\n23.30 น. สหรัฐ – คาซัคสถาน\n\n00.30 น. บราซิล – เช็ก\n\nทุกคู่ถ่ายทอดสดทางแอป VBTV ดูตารางแข่งทั้งหมดคลิก",
    "สะใจกันทั้งประเทศ! ตบสาวไทยประเดิมสวย พลิกโค่นตุรกี 3-2 เซต": "วันที่ 24 กันยายน 2565 การแข่งขันวอลเลย์บอลหญิงชิงแชมป์โลก 2022 ที่ประเทศเนเธอร์แลนด์ และประเทศโปแลนด์ ระหว่าง 23 กันยายน-15 ตุลาคม โดย ทีมชาติไทย ทีมอันดับ 14 ของโลก อยู่สายบี ร่วมกับ โปแลนด์ (13), ตุรกี (6), โดมินิกัน (9), เกาหลีใต้(21), และ โครเอเชีย (20) โดยจะคัดแค่ 4 ทีมที่ดีที่สุดของกลุ่ม เข้าไปเล่นรอบ 16 ทีมต่อไป\n\nโดยวันนี้มีคิวของนักตบลูกยางสาวทีมชาติไทย อันดับ 14 ของโลก ประเดิมสนามพบคู่ปรับเก่า ทีมชาติตุรกีหรือชื่อใหม่เรียกว่าตุรเคีย อันดับ 6 ของโลก\n\nเกมนี้ “โค้ชด่วน” นายดนัย ศรีวัชรเมธากุล เฮดโค้ชทีมสาวไทยส่งผู้เล่น 6 คนชุดแรกนำโดย “ชมพู่” พรพรรณ เกิดปราชญ์ มือเซตกัปตันทีม, “เตย” หัตถยา บํารุงสุข, “บุ๋มบิ๋ม” ชัชชุอร โมกศรี, “เพียว” อัจฉราพร คงยศ, “บีม” พิมพิชยา ก๊กรัมย์ และ “แนน” ทัดดาว นึกแจ้ง กลับมาลงสนามหลังหายจากอาการบาดเจ็บ โดยมี “แป้น” ปิยะนุช แป้นน้อย เป็นตัวรับอิสระ\n\nผลปรากฎว่า นักตบลูกยางสาวทีมชาติไทย สู้ได้อย่างสุดยอด เอาชนะ ตุรกีไปอย่างสนุกสุดมันส์แบบหัวใจแทบวาย 3-2 เซต (17-25), (31-29), (22-25), (25-19), (15-13)\n\nโปรแกรมต่อไปของทีมวอลเลย์บอลสาวไทย จะลงสนามพบกับเจ้าภาพร่วม ทีมชาติโปแลนด์ นัดที่ 2 ของกลุ่มบี ซึ่งจะย้ายสนามไปแข่งขันที่เมืองกดัญสก์ ประเทศโปแลนด์ ในคืนวันที่ 27 กันยายน ตามเวลาไทย 01.30 น. ถ่ายทอดสดทางช่อง 23\n\nขอบคุณภาพ : grandsport1961\n\n007",
    "รู้แล้ว ใครวิ่งมายินดีกับสาวไทย ชนะตุรกี ขณะ บุ๋มบิ๋ม ชัชชุอร กำลังสัมภาษณ์": "พวกคุณชนะใช่มั้ย เยี่ยมไปเลย ทำเอาแฟนวอลเลย์บอลสงสัยกันยกใหญ่ว่าเธอคือใคร ซึ่งคำตอบก็คือ บริตต์ เฮอร์บอตส์ นักวอลเลย์บอลหญิงทีมชาติเบลเยียม สุดน่ารัก วัย 22 ปี นั่นเอง\n\nสำหรับโปรแกรมนัดต่อไป วอลเลย์บอลหญิงทีมชาติไทย จะเดินทางไปแข่งขันที่ประเทศโปแลนด์ และจะพบกับ โปแลนด์ ในวันที่ 28 กันยายน 2565 เวลา 01.30 น.\n\nติดตามข้อมูลข่าวสารเพิ่มเติมได้ที่ Thainewsonline\n\n",
    "ประเดิมชัยลูกยางโลก!! “สาวไทย” ตบล้างแค้นเฉือน ตุรกี 3-2": "นักตบลูกยางสาวทีมชาติไทย ประเดิมสนามนัดแรก เจอคู่ปรับเก่า ทีมชาติตุรกี อันดับ 5 ของโลก ในการแข่งขันวอลเลย์บอลหญิงชิงแชมป์โลก รายการ “เอฟไอวีบี วอลเลย์บอล วีเมนส์ เวิลด์ แชมเปี้ยนชิพ 2022” กลุ่มบี นัดแรก ที่เมืองอาร์เนม ประเทศเนเธอร์แลนด์ โดยสถิติก่อนหน้านี้ระหว่างทีมไทย และตุรกี เจอกัน 9 นัด โดยทีมไทยชนะได้ 2 ครั้ง ตุรกีคว้าชัย 7 ครั้ง\n\nแมตช์นี้ “โค้ชด่วน” นายดนัย ศรีวัชรเมธากุล หัวหน้าทีมส่งผู้เล่น 6 คนชุดแรกนำโดย “ชมพู่” พรพรรณ เกิดปราชญ์ มือเซตกัปตันทีม, “เตย” หัตถยา บํารุงสุข, “บุ๋มบิ๋ม” ชัชชุอร โมกศรี, “เพียว” อัจฉราพร คงยศ, “บีม” พิมพิชยา ก๊กรัมย์ และ “แนน” ทัดดาว นึกแจ้ง โดยมี “แป้น” ปิยะนุช แป้นน้อย เป็นตัวรับอิสระ\n\n“เซตแรก”ทีมไทยสู้เต็มที่ แต่ตุรกีตบได้เฉียบขาดกว่า เอาชนะไทยไปได้ก่อน 25-17 มาในช่วง “เซตที่สอง” ทีมนักตบสาวไทยสู้สุดพลังพลิกกลับมาชนะ 31-29 ตีเสมอ 1-1 เซต จากนั้นในเซตที่สาม ทีมตุรกีคืนฟอร์มตบชนะ 25-22 และเข้าสู่เซตที่สี่ทั้ง 2 ทีมตบกันอย่างสุดมัน ก่อนที่ ทีมนักตบสาวไทยเค้นฟอร์มเอาชนะไปได้ 25-19 ตามตีเสมอ 2-2 เซต ต้องตัดสินใจเซตสุดท้ายปรากฏว่า นักตบสาวไทย สามารถรวมพลังตบชนะไปได้ ด้วยสกอร์ 15-13 ชนิดที่แฟนชาวไทยต้องช่วยลุ้นกันจนวินาทีสุดท้าย\n\nโดยโปรแกรมต่อไปของทีมวอลเลย์บอลสาวไทย จะลงสนามพบกับเจ้าภาพร่วม ทีมชาติโปแลนด์ นัดที่ 2 ของกลุ่มบี ซึ่งจะย้ายสนามไปแข่งขันที่เมืองกดัญสก์ ประเทศโปแลนด์ ในคืนวันที่ 27 กันยายน ตามเวลาไทย 01.30 น. ถ่ายทอดสดทางช่อง 23",
    "‘เงินลีรา’ ตุรกีดิ่งลงทำสถิติที่ระดับ 18.377 ลีราต่อดอลลาร์": "ค่าเงินลีราของตุรกีอ่อนค่าลงทำสถิติในวันนี้ (22 กันยายน) ที่ระดับ 18.377 ลีราต่อดอลลาร์ ส่งผลให้เงินสกุลลีราอ่อนค่าลงไปแล้ว 27% หากนับจากต้นปีและอ่อนค่าไปแล้วมากถึง 53% หากนับรวมในปีก่อน\n\nการอ่อนค่าดังกล่าวเกิดจากการที่นักลงทุนในตลาดมองว่าธนาคารกลางของตุรกีจะตัดสินใจปรับลดดอกเบี้ยลงหรือคงดอกเบี้ยไว้ในการประชุมที่กำลังจะเกิดขึ้น แม้ว่าระดับเงินเฟ้อในประเทศจะพุ่งขึ้นสูงกว่า 80% แล้วก็ตาม\n\nข่าวที่เกี่ยวข้อง\n\nในเดือนสิงหาคมที่ผ่านมา ตุรกีได้ช็อกตลาดด้วยการปรับลดดอกเบี้ยนโยบายลงถึง 1% สู่ระดับ 13% ท่ามกลางตัวเลขเงินเฟ้อที่ร้อนแรง เนื่องจาก เรเจป ไตยิป แอร์โดอัน ประธานาธิบดีของตุรกี มีความเชื่อว่าดอกเบี้ยจะส่งผลให้เงินเฟ้อปรับตัวขึ้นซึ่งขัดกับหลักการทางเศรษฐศาสตร์\n\nเลียม พีช นักเศรษฐศาสตร์อาวุโสของ Capital Economics ระบุว่า ธนาคารกลางตุรกีได้รับแรงกดดันให้ต้องใช้นโยบายการเงินที่ผ่อนคลายตามแนวทางของแอร์โดอัน ซึ่งให้ความสำคัญกับการเติบโตทางเศรษฐกิจมากกว่าจัดการกับปัญหาเงินเฟ้อ\n\nด้าน ทิโมธี แอช นักกลยุทธ์จาก BlueBay Asset Management คาดว่า ธนาคารกลางตุรกีจะปรับลดดอกเบี้ยลงอีก 1% ในการประชุมในวันพฤหัสบดีนี้ (ตามเวลาท้องถิ่น) ตามความต้องการของแอร์โดอันที่พยายามจะสร้างคะแนนนิยมสำหรับการเลือกตั้งที่จะมาถึง ขณะที่ทีมวิเคราะห์จาก MUFG คาดการณ์ว่า ธนาคารกลางตุรกีจะคงดอกเบี้ยไว้ที่ 13% ในการประชุมรอบนี้\n\nในขณะที่นักเศรษฐศาสตร์ส่วนใหญ่มองว่าเงินเฟ้อของตุรกีจะพุ่งขึ้นต่อเนื่อง เช่นเดียวกับค่าเงินลีราที่จะอ่อนค่าลงอีก แอร์โดอันกลับยังมีมุมมองในเชิงบวก โดยเขาได้ให้สัมภาษณ์ว่า เงินเฟ้อไม่ใช่ภัยคุกคามต่อเศรษฐกิจตุรกี พร้อมอ้างตัวว่าเขาเป็นนักเศรษฐศาสตร์ แม้ว่าในความเป็นจริงเขาจะไม่ใช่ก็ตาม\n\nอ้างอิง:\n\nช่องทางติดตาม THE STANDARD WEALTH\n\n\n\nTwitter: twitter.com/standard_wealth\n\nInstagram: instagram.com/thestandardwealth\n\nOfficial Line: https://lin.ee/xfPbXUP",
    "ตบสาวไทย ประเดิมสนามดวล ตุรกี ศึกชิงแชมป์โลก 2022": "สนามข่าว 7 สี - วอลเลย์บอลหญิง ชิงแชมป์โลก ที่เนเธอร์แลนด์ ทีมไทยจะลงสนามนัดแรกพบกับตุรกี ความพร้อมล่าสุด ทีมไทยลงซ้อมตามปกติ ซึ่ง โค้ชด่วน ดนัย ศรีวัชรเมธากุล ยืนยันว่านี่คือทีมที่สมบูรณ์แบบที่สุด และการแข่งขันชิงแชมป์โลกไม่เหมือนเนชันส์ลีก มีคะแนนมากกว่า และลงแข่งขันติดต่อกัน ทำให้ตัวสำรองจำเป็นต้องพร้อมใช้งานทุกนัด",
    "ผู้นำตุรกีชี้ นโยบายยั่วยุ-กดดันรัสเซียจากโลกตะวันตกอาจไม่ใช่ทางเลือกที่ดีนัก": "วานนี้ (7 กันยายน) ประธานาธิบดี เรเจป ไตยิป แอร์โดอัน ของตุรกี ผู้มีบทบาทสำคัญบนเวทีเจรจาระหว่างรัสเซีย-ยูเครนหลายต่อหลายครั้ง ชี้ว่า บรรดานโยบายยั่วยุและกดดันรัสเซียจากโลกตะวันตกอาจไม่ใช่ทางเลือกที่ดีนัก โดยเฉพาะในที่ประชุมสหภาพยุโรป (EU) และกลุ่ม G7 ที่เสนอให้มีการกำหนดเพดานราคาสินค้าประเภทเชื้อเพลิงของรัสเซีย\n\nโดยก่อนหน้านี้ประธานาธิบดี วลาดิเมียร์ ปูติน จะระงับการส่งก๊าซและน้ำมันเชื้อเพลิงทั้งหมดไปยังยุโรป หากยุโรปดำเนินมาตรการใดๆ ที่กระทบต่อภาคพลังงานของรัสเซีย ซึ่งจะยิ่งเพิ่มความเสี่ยงให้กับบรรดาประเทศในยุโรปที่ส่วนใหญ่มักจะพึ่งพาเชื้อเพลิงจากรัสเซียเป็นหลัก และมีแนวโน้มจะยิ่งใช้สอยเชื้อเพลิงเพิ่มมากขึ้นในช่วงฤดูหนาวที่กำลังจะมาถึง\n\nแอร์โดอันระบุว่า “ผมยังไม่เห็นว่าสิ่งที่ตะวันตกกำลังตัดสินใจเป็นทางเลือกที่ถูกต้อง เพราะมีชาติตะวันตกดำเนินนโยบายด้วยแนวคิดที่จะยั่วยุและกดดันรัสเซีย คุณก็จะไม่ได้ผลลัพธ์ที่คุณต้องการ” ทั้งนี้ ผู้นำตุรกีที่พยายามดำเนินนโยบายรอมชอมและสร้างสมดุลกับทุกฝ่ายก็ไม่ได้เสนอแนะแนวทางอื่นแต่อย่างใด เพียงเน้นย้ำแต่ว่าตุรกีจะดำเนินแนวนโยบายเดิมนี้ต่อไป\n\nความตึงเครียดระหว่างรัสเซียและบรรดาชาติตะวันตกจากกรณีก่อสงครามรุกรานยูเครน ส่งผลให้บรรดาชาติในยุโรปเร่งหาแหล่งเชื้อเพลิงสำรองในช่วงที่ราคาเชื้อเพลิงพุ่งสูงขึ้นต่อเนื่องก่อนที่ฤดูหนาวจะมาถึง เพื่อเพิ่มทางเลือกให้กับตนและประชาชนของตนในมิติของพลังงาน ไปพร้อมๆ กับยังคงแสดงจุดยืนสนับสนุนยูเครนในสงครามรุกรานครั้งนี้ที่ดำเนินมานานกว่า 6 เดือนแล้ว\n\nภาพ: Andrej Isakovic / AFP\n\nอ้างอิง:",
    "นอกจากสงครามยูเครนยังมี ความขัดแย้งตุรกี-กรีซ": "เป็นข้อพิพาทเรื่องดินแดน โดยเฉพาะเกาะแก่งต่างๆ ในทะเลอีเจียน ที่ระเบิดขึ้นมาล่าสุดเพราะตุรกีกล่าวหาหน่วยงานชายฝั่งของกรีซได้ยิงเรือสินค้าของตน\n\nอุณหภูมิในทะเลเมดิเตอร์เรเนียนทางตะวันออกก็ร้อนระอุขึ้นทันที\n\nสื่อต่างชาติรายงานว่า เรือของหน่วยลาดตระเวนชายฝั่งกรีซสองลำยิงใส่เรือขนส่งสินค้าของตุรกี ที่ฝ่ายถูกยิงอ้างว่ากำลังวิ่งอยู่บนน่านน้ำสากล จุดเกิดเหตุห่างจากเกาะบอซคาดาของตุรกีไปทางตะวันตกเฉียงใต้ประมาณ 20 กิโลเมตร\n\nแม้จะไม่มีใครได้รับบาดเจ็บหรือเสียชีวิต แต่ก็ไปปลุกชีพของความขัดแย้งที่ฝังลึกให้กลับฟื้นขึ้นมาอีกหน\n\nแม้แต่ประเด็นเล็กๆ ก็ถูกขยายความเป็นเรื่องใหญ่ได้ทั้งสิ้น\n\nเมื่อมีการกล่าวหาจากตุรกี กรีซก็โต้ว่าหน่วยงานชายฝั่งต้องยิงเตือนเพราะมี “พฤติกรรมอันน่าสงสัย” ของเรือตุรกี\n\nและยังยืนยันว่าเรือตุรกีแล่นอยู่ที่น่านน้ำของกรีซนอกเกาะเลสบอส โดยอ้างว่าได้มีการส่งสัญญาณวิทยุไปยังเรือลำดังกล่าวของตุรกีเพื่อขอตรวจค้น แต่กัปตันเรือปฏิเสธและแล่นหนีเข้าไปในน่านน้ำของตุรกี\n\nกรีซบอกว่าหน่วยงานชายฝั่งของตนต้องปฏิบัติตามมาตรการรักษาความปลอดภัย...ช่วยไม่ได้ว่างั้นเถอะ\n\nกรีซอ้างด้วยว่าที่ต้องตรวจค้นเรือต้องสงสัย เพราะในระยะหลังมีการลักลอบขนส่งผู้อพยพผิดกฎหมายจากตุรกีข้ามทะเลอีเจียนมายังชาติสมาชิกสหภาพยุโรปเพิ่มขึ้น\n\nแต่นี่เป็นระลอกใหม่ของความตึงเครียดระหว่างสองประเทศที่เพิ่งจะเกิดขึ้นมาก่อนหน้านั้นไม่กี่สัปดาห์เท่านั้น ปลายเดือนก่อนตุรกีแจ้งว่า กรีซแสดงความเป็นศัตรูด้วยการใช้ระบบขีปนาวุธเอส-300 ของตนบนเกาะครีต ล็อกเป้าเครื่องบินเอฟ-16 ของตุรกีหลายลำในช่วงที่เครื่องบินรบเหล่านั้นกำลังบินอยู่เหนือน่านฟ้าสากล\n\nเขาย้ำว่าอยู่เหนือ “น่านฟ้าสากล”\n\nกรีซออกมาปฏิเสธว่าไม่มีการล็อกเป้าเครื่องบินรบของตุรกี เป็นการใส่ร้ายป้ายสีกันมากกว่า\n\nจากนั้นสงครามน้ำลายระหว่างผู้นำของสองประเทศก็ตามมาอย่างดุเดือดเลือดพล่าน\n\nเรื่องไม่จบแค่นั้น เมื่อสัปดาห์ก่อน รัฐบาลกรีซส่งจดหมายไปฟ้องนาโต, สหภาพยุโรป และสหประชาชาติ เรียกร้องให้ประณามตุรกี\n\nลึกๆ แล้วความขัดแย้งระหว่างสองประเทศ ก็คือการแย่งชิงทรัพยากรน้ำมันและก๊าซธรรมชาติในพื้นที่ทางทะเลของตน พื้นที่ทับซ้อนระหว่างสองประเทศ\n\nดูแผนที่จะเห็นว่า ทะเลอีเจียนตั้งอยู่กึ่งกลางระหว่างกรีซและตุรกี พื้นที่ตรงกลางนี้ประกอบด้วยเกาะน้อยใหญ่จำนวนมากที่มีทั้งชาวกรีซและชาวเติร์กอาศัยอยู่\n\nความขัดแย้งส่วนหนึ่งเกิดจากอนุสัญญาสหประชาชาติว่าด้วยกฎหมายทางทะเลปี 1982 ซึ่งกำหนดให้แต่ละประเทศแสวงหาทรัพยากรได้ไม่เกิน 200 ไมล์ทะเล ที่เรียกกันว่าเป็น “เขตเศรษฐกิจจำเพาะ” หรือ Exclusive Economic Zones ตัวย่อคือ EEZ\n\nแต่เมื่อประเทศเพื่อนบ้านมีพื้นที่ทับซ้อนกัน ก็เกิดปัญหาว่าใครจะยอมถอยให้ใคร ถ้าพูดกันรู้เรื่องก็ทำงานร่วมกัน แบ่งปันทรัพยากรตามข้อตกลงที่ทั้งสองฝ่ายเห็นว่ายุติธรรมต่อตน\n\nแต่ถ้ามีเรื่องบาดหมาง พูดกันไม่รู้เรื่อง ก็จะทำให้เกิดปัญหาความขัดแย้งถึงขั้นลงมือลงไม้กันอย่างที่เห็น\n\nยิ่งหากแต่ละฝ่ายไปหาเพื่อนบ้านของตน เพื่อตั้งเป็นกลุ่มพันธมิตรเพื่อจะเล่นงานอีกฝ่ายหนึ่งอย่างเช่นกรณีของกรีซกับตุรกี ก็ยิ่งทำให้เกิดการยกระดับของความขัดแย้งจนกลายเป็นการยิงใส่กัน\n\nหากย้อนกลับไปดูต้นสายปลายเหตุจริงๆ ก็จะพบว่าในท้ายที่สุดแล้วความตึงเครียดที่มาในรูปของการใช้อาวุธถล่มกันนั้น ล้วนมาจากผลประโยชน์ทางด้านเศรษฐกิจและการแย่งชิงแหล่งทรัพยากรธรรมชาติทั้งสิ้น\n\nจึงมีความสลับซับซ้อนมากเกินกว่าที่จะอธิบายได้ง่ายๆ เพราะแม้ทั้งสองประเทศจะเป็นสมาชิกองค์กรนาโตด้วยกัน แต่พอพูดถึงผลประโยชน์แห่งตนก็กลายเป็นเรื่อง “ตัวใครตัวมัน” อย่างปฏิเสธไม่ได้.",
    "วอลเลย์บอลหญิงไทย ล้างแค้นตุรกี ชนะในรอบ 4 ปี กับโมเมนต์เฮสนั่น ! ทั้งนักกีฬา-กองเชียร์": "\n\nวอลเลย์บอลหญิงไทย ล้างแค้นตุรกี ชนะในรอบ 4 ปี จบเกมชิงแชมป์โลก 2022 โชว์ฟอร์มเยี่ยม สยบอันดับ 6 ของโลก ซัดไป 3-2 เซต\n\n\n\nเรียกได้ว่าเป็นโมเมนต์ที่ทั้งนักกีฬา ทั้งกองเชียร์ถึงกับเฮกันลั่นเมื่อล่าสุด (24 กันยายน 2565) ในการแข่งขันวอลเลย์บอลชิงแชมป์โลก ที่ประเทศเนเธอร์แลนด์และโปแลนด์ ร่วมกันเป็นเจ้าภาพระหว่างวันที่ 23 กันยายน - 15 ตุลาคม 2565 ซึ่งทีมวอลเลย์บอลหญิงไทยพบกับตุรกี ซึ่งงานนี้เอาชนะไปได้ที่ 3-2 เซต\n\n\n\nระหว่างการแข่งขันนั้น กองเชียร์ก็ลุ้นกันแบบสุดลิ่มทิ่มประตู และก่อนตอกฝาโลงจบเซตสุดท้าย เล่นเอาใจหวิวกองเชียร์เฮกันดังลั่น ซึ่งชัยชนะครั้งนี้ของสาวไทยนับว่าเป็นอีกก้าวที่สำคัญเพราะนี่คือการเอาชนะอันดับ 6 ของโลกเลยทีเดียว\n\n\n\nสำหรับนัดต่อไปทีมวอลเลย์บอลหญิงไทยจะลงเล่นในวันที่ 28 กันยายน 2565 (คืนวันที่ 27 กันยายน 2565) เวลา 01.30 น. พบกับ โปแลนด์ โดยการแข่งขันครั้งนี้ครั้งนี้มี 24 ทีม เข้าร่วม แบ่งออกเป็น 4 กลุ่ม กลุ่มละ 6 ทีม ทีมอันดับ 1- 4 ของกลุ่ม จะผ่านเข้ารอบ 16 ทีมสุดท้ายต่อไป\n\n\n\n\n\nภาพจาก Thailand Volleyball Association สมาคมกีฬาวอลเลย์บอลแห่งประเทศไทย\n\n",
    "ตุรกีรัวยับ! ชี้ 4 ตัวเต็งบอลยุโรปน่าเชียร์ประจำวันที่ 22 ก.ย.65": "เบลเยี่ยม รู้ดีว่า หากไม่ชนะนัดนี้ ความหวังในการคว้าแชมป์กลุ่ม เอ4 ใน เนชั่นส์ ลีก ยากแน่ งานนี้ วัดใจไปเน้นๆ เชียร์ \"ปีศาจแดงแห่งยุโรป\" ตบ \"มังกรแดง\" ที่รัง บรัสเซลส์\n\nเบลเยี่ยม จะชนะ เวลส์\n\nโปแลนด์ - เนเธอร์แลนด์\n\nโปแลนด์ ดูจะยังไม่ค่อยนิ่งในเกมรับ จึงมีสิทธิถูกเล่นงานโดย \"อัศวันสีส้ม\" ที่เกมรุกเฉียบ และพกผลงานชนะ 3 และเสมอ 1 จาก 4 นัดใน เนชั่นส์ ลีก\n\nเนเธอร์แลนด์ จะชนะ โปแลนด์\n\nสโลวาเกีย พบ อาเซอร์ไบจาน\n\nนักเตะสโลวัก บุกไปอัด อาเซอร์ไบจาน มาเมื่อเดือนมิถุนายน และพวกเขาไม่น่ามีปัญหาในการทำซ้ำที่บ้านตัวเอง เมื่อทีมเยือนสุดทื่อ ยิงไม่ได้เล่นใน 5 จาก 6 นัดหลัง\n\nสโลวาเกีย จะชนะ อาเซอร์ไบจาน\n\nตุรกี พบ ลักเซมเบิร์ก\n\nตุรกี ฟอร์มเฉียบมากในกลุ่ม ซี1 ของ เนชั่นส์ ลีก ด้วยสถิติชนะรวดทั้ง 4 เกม แถมรัวถึง 14 เม็ด จึงไม่น่ามีปัญหาในการตบ ลักเซมเบิร์ก แบบสกอร์รวมพุ่ง",
    "ปังมากจ้า! สาวไทย แซงดับ ตุรกี 3-2 เปิดสนามชิงแชมป์โลก": "สาวไทย ตามหลังสองหนก่อนแซงคว้าชัย ตุรกี 3-2 เปิดสนามชิงแชมป์โลก 2022 ที่เนเธอร์แลนด์\n\nการแข่งขันวอลเลย์บอลหญิง ชิงแชมป์โลก 2022 ณ สนามเจลเรโดม เมืองอาร์เนม ประเทศเนเธอร์แลนด์ วันที่ 24 กันยายน 2565 กลุ่ม บี นัดแรก ระหว่าง ทีมชาติไทย ลงสนามพบกับ ทีมชาติตุรกี\n\n\"โค้ชด่วน\" ดนัย ศรีวัชรเมธากุล กุนซือทีมสาวไทย ส่งผู้เล่นลงสนามนำมาโดย พรพรรณ เกิดปราชญ์ มือเซตกัปตันทีม, ชัชชุอร โมกศรี เล่นหัวเสาคู่กับ อัจฉราพร คงยศ, พิมพิชยา ก๊กรัมย์ ยืนบีหลัง, บอลเร็วเป็น หัตถยา บำรุงสุข จับคู่กับ ทัดดาว นึกแจ้ง ที่หายเจ็บกลับมา และ ปิยะนุช แป้นน้อย กับ ณัฏฐพร สนิทกลาง เป็นตัวรับอิสระ\n\nฝั่ง ตุรกี ของ โจวานนี กุยเดตติ กุนซือจอมแทคติคชาวอิตาลี ส่งผู้เล่นลงสนามนำมาโดย เอดา เอร์เดม บอลเร็วกัปตันทีม ที่ยืนคู่กับ เซห์รา กูเนส, ชานซู ออซบาย เป็นมือเซต, เอบรา คาราคูร์ต ยืนบีหลัง ส่วนหัวเสาเป็น ซาลิฮา ซาฮิน เล่นคู่กับ ฮานเด บาลาดิน\n\nเซตแรก ตุรกี ทำผลงานได้อย่างยอดเยี่ยม โดยเฉพาะเกมรุกที่เด็ดขาด ส่วน สาวไทย ยังเริ่มต้นไม่ดี ตุรกี ชนะไปก่อน 25-17 ทว่าเซตสอง สาวไทย เริ่มต้นเกมได้อย่างยอดเยี่ยมนำ 3-0 รวมถึงยังเป็นฝ่ายนำตลอดทั้งเซต แม้ช่วงท้ายจะโดน ตุรกี ไล่ตีเสมอแต่ทั้งคู่เล่นแต้มดิวซ์ และทีมสาวไทย เอาชนะไป 31-29 ตีเสมอ 1-1 เซต\n\nเซตสาม เกมกลับมาสูสี แต่เป็น ตุรกี ที่กลับมาเป็นฝ่ายที่เล่นได้ดีกว่าในช่วงท้ายเกม ก่อนที่จะเบียดเอาชนะไป 25-22 สาวไก่งวง นำอีกครั้ง 2-1 เซต เซตสี่ ไทย ปรับเกมส่ง ศศิภาพร จันทวิสูตร ยืนหัวเสา และขยับ อัจฉราพร ไปเล่นบีหลังแทนที่ พิมพิชยา และเกมดีขึ้น ก่อนจะเอาชนะไป 25-19 ตีเสมอ 2-2 เซต\n\nเซตห้า เกมของทั้งสองทีมยังสูสี ผลัดกันนำ ผลัดกันตาม ก่อนที่สาวไทย จะเป็นฝ่ายเอาชนะไปได้ 15-13\n\nสรุปผลการแข่งขัน ไทย ชนะ ตุรกี 3-2 เซต 17-25, 31-29, 22-25, 25-19, 15-13 ชัชชุอร ทำแต้มสูงสุดในเกมนี้ที่ 33 คะแนน รองลงมาเป็น คาราคูร์ต ของ ตุรกี ที่ทำไป 24 คะแนน\n\nสาวไทย ประเดิมสนามด้วยการแซงกลับมาคว้าชัยชนะ เก็บได้ 2 คะแนน นัดต่อไปจะเดินทางไปแข่งขันที่เมืองกดังก์ ประเทศโปแลนด์ และจะพบกับ โปแลนด์ ในวันที่ 28 กันยายน 2565 เวลา 01.30 น. ติดตามชมการถ่ายทอดสดได้ทางเวิร์คพอยท์ หมายเลข 23",
    "โค้ชตุรกี พูดถึง ตบลูกยางสาวไทย พร้อมยกหนึ่งผู้เล่นไทยตัวเปลี่ยนเกม": "โดยจุดเปลี่ยนสำคัญในเกมนี้ก็คือการกลับมาได้ในช่วงเซตที่ 4 และเซตที่ 5 เมื่อทางทีมไทย ตัดสินใจส่ง ศศิภาพร จันทวิสูตรลงสนามก่อนที่เธอจะฉายแววโดดเด่นทำได้ 7 คะแนน ทั้งการตบ, การเสิร์ฟ และการบล็อก\n\nซึ่งทางด้าน กุนซือวัย 50 ปี ก็มองถึงเรื่องนี้เช่นกัน โดยออกมายกย่องผู้เล่นหมายเลข 17 (ศศิภาพร จันทวิสูตร) พร้อมทั้งยกให้เป็นอาวุธลับที่สร้างปัญหาจนเปลี่ยนเกมได้ในที่สุด \"วันนี้เราได้เห็นผู้เล่นคนใหม่ของทีมชาติไทยเธอลงสนามมาเล่นได้อย่างชาญฉลาด และสามารถปิดจุดบอดของทีมได้ในช่วงเวลาที่สำคัญ\"\n\n\n\n",
    "ผู้นำตุรกีเตรียมเยือนสหรัฐพบปะ \"ไบเดน\"": "เจ้าหน้าที่อาวุโสของตุรกีเปิดเผยว่า ประธานาธิบดีเรเซป ตอยยิบ เออร์โดกัน ผู้นำตุรกี จะเดินทางเยือนสหรัฐในเดือนนี้ และเจ้าหน้าที่กำลังเตรียมการสำหรับการพบปะกันระหว่างปธน.เออร์โดกันและประธานาธิบดีโจ ไบเดน ผู้นำสหรัฐ\n\nทั้งนี้ มีการคาดการณ์ว่า ผู้นำทั้งสองจะหารือกันเกี่ยวกับความสัมพันธ์ระหว่างตุรกีและรัสเซีย, การที่ตุรกีสนใจซื้ออาวุธสหรัฐ และการสู้รบในยูเครนและซีเรีย\n\nปธน.เออร์โดกันและปธน.ไบเดนได้พบปะกันครั้งล่าสุดในเดือนมิ.ย.นอกรอบการประชุมสุดยอดนาโตที่กรุงมาดริดของสเปน ซึ่งตุรกีได้ยินยอมยกเลิกการคัดค้านฟินแลนด์และสวีเดนเข้าเป็นสมาชิกนาโต"
}