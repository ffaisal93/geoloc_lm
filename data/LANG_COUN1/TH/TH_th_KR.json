{
    "": "ในยุคสงครามเย็น สหรัฐประจำการอาวุธนิวเคลียร์หลายชนิดในเกาหลีใต้ เคยคิดใช้อย่างจริงจังในสงครามเกาหลี\n\nสื่อเกาหลีเหนือ KCNA ให้ข้อมูลว่า สหรัฐมีนโยบายโจมตีเกาหลีเหนือด้วยอาวุธนิวเคลียร์มานานหลายทศวรรษแล้ว “สหรัฐกำหนดให้เกาหลีเหนือเป็นหนึ่งในประเทศที่จะชิงโจมตีด้วยอาวุธนิวเคลียร์ก่อน”\n\n“จึงเป็นสิทธิอันชอบธรรมของเกาหลีเหนือที่จะป้องกันตนเองด้วยการเสริมขีดความสามารถด้านนิวเคลียร์ตราบเท่าที่สหรัฐยังใช้นโยบายข่มขู่ด้วยอาวุธนิวเคลียร์” ในมุมมองของเกาหลีเหนือ อาวุธนิวเคลียร์คือเครื่องมือป้องกันการคงอยู่ของระบอบ จะไม่ยอมแลกสิ่งนี้กับสิ่งใดๆ\n\nไม่ว่าจะใช้มุมมองของฝ่ายใด คาบสมุทรเกาหลีเป็นอีกแห่งที่ภัยสงครามนิวเคลียร์คุกรุ่นเรื่อยมา รัฐบาลเกาหลีใต้มีนโยบายให้คาบสมุทรปลอดนิวเคลียร์\n\nแนวคิดสหรัฐอยากติดตั้งนิวเคลียร์ที่เกาหลีใต้:\n\nรายงาน Ground-Based Intermediate-Range Missiles in the Indo-Pacific ของ RAND เมื่อปี 2022 ระบุว่า รัฐบาลสหรัฐคิดติดตั้งขีปนาวุธพิสัยกลางใน 5 ประเทศ ได้แก่ ไทย ฟิลิปปินส์ เกาหลีใต้ ออสเตรเลียและญี่ปุ่น\n\nแผนติดตั้งนิวเคลียร์อินโด-แปซิฟิกน่าจะเทียบเคียงกับ “Nuclear sharing” ความร่วมมือด้านอาวุธนิวเคลียร์ของนาโต ข้อมูลปี 2019 ระบุว่าสหรัฐมีระเบิดนิวเคลียร์ B61 จำนวน 150 ลูกที่อยู่ในยุโรปภายใต้ Nuclear sharing การตัดสินใจใช้อาวุธเป็นระบบตัดสินใจร่วม สหรัฐจะเป็นผู้เตรียมอาวุธให้พร้อมใช้งาน ส่วนชาติยุโรปทำหน้าที่ปล่อยอาวุธ ส่งเครื่องบินขึ้นปฏิบัติการ\n\nดังที่เคยนำเสนอในบทความก่อนแล้วว่า เกาหลีใต้เป็นพันธมิตรสหรัฐตั้งแต่สมัยสงครามเกาหลี ปัจจุบันมีทหารอเมริกันในเกาหลีใต้กว่า 26,000 นาย แต่การคงอยู่มีปัญหาบางประการ ที่เอ่ยถึงมากคือการแบ่งเบาภาระงบประมาณจากเกาหลีใต้ ประเด็นสำคัญกว่านั้นคือจีนเป็นคู่ค้ารายใหญ่ของเกาหลีใต้ จึงต้องระมัดระวังหากทำเรื่องที่จีนกังวลใจ สมัยประธานาธิบดีมุน แจ-อิน (Moon Jae-in) รัฐบาลเกาหลีใต้แสดงท่าทีว่ายังไม่ต้องการนิวเคลียร์ จึงต้องรอดูท่าทีของรัฐบาลชุดปัจจุบันและอนาคต\n\nที่ผ่านมาการคงอยู่ของฐานทัพอเมริกันมุ่งชี้ว่าเพื่อป้องกันเกาหลีเหนือ แต่การติดตั้งขีปนาวุธพิสัยกลางไม่อาจอ้างเหตุผลนั้นอีก เกาหลีใต้ต้องใคร่ครวญว่าหวังร่วมหัวจมท้ายกับสหรัฐหรือจะเป็นประเทศที่มีอิสระด้านการป้องกันประเทศ เพราะจะสัมพันธ์กับด้านอื่นๆ ทั้งหมด หากวันหนึ่งสหรัฐประกาศคว่ำบาตรห้ามติดต่อค้าขายกับจีน รัฐบาลเกาหลีใต้พร้อมทำตามหรือไม่ จีนเป็นตลาดส่งออกที่ใหญ่ที่สุดของเกาหลีใต้ตั้งแต่ปี 2003 แล้ว\n\nแนวคิดมีอาวุธนิวเคลียร์ของตัวเอง:\n\nในขณะที่มีแนวคิดว่ารัฐบาลสหรัฐอยากติดตั้งอาวุธนิวเคลียร์ที่นี่ ความคิดอีกกระแสดังขึ้น นั่นคือเกาหลีใต้ควรมีอาวุธนิวเคลียร์ของตนเอง\n\nผลโพลของ Chicago Council on Foreign Relations เมื่อกุมภาพันธ์ 2022 พบว่าคนเกาหลีใต้ 71% เห็นด้วยที่ประเทศจะสร้างอาวุธนิวเคลียร์ของตนเองเพื่อป้องปรามเกาหลีเหนือ พฤษภาคมปีเดียวกันโพลของ Asan Institute for Policy Studies ให้ผลตรงกัน คนเกาหลีใต้ 70.2% อยากให้ประเทศมีอาวุธนิวเคลียร์ 63.6% อยากให้ประเทศมีอาวุธนิวเคลียร์ของตัวเองแม้จะโดนคว่ำบาตรเพราะการสร้างอาวุธนี้ก็ตาม\n\nจากฐานคิดว่าหากเกิดสงครามนิวเคลียร์ขึ้นจริง รัฐบาลสหรัฐคงไม่เสี่ยงร่วมสงครามนี้ ไม่ต้องการให้ประเทศตัวเองเป็นพื้นที่หัวรบนิวเคลียร์หล่นใส่ แม้เกาหลีใต้กับสหรัฐมีสนธิสัญญาป้องกันประเทศต่อกัน\n\nแนวคิดนี้น่าสนใจเพราะนับวันคนเกาหลีใต้ที่เห็นด้วยเพิ่มขึ้น\n\nในแง่เทคโนโลยี นักวิชาการบางคนมั่นใจว่าเกาหลีใต้สามารถสร้างทั้งตัวหัวรบกับระบบปล่อยนิวเคลียร์ (เกาหลีใต้สร้างขีปนาวุธพิสัยกว่าพันกิโลเมตรของตัวเองได้แล้ว)\n\nLee Jung-hoon จาก Yonsei University ให้ความเห็นว่า แม้จะใช้นโยบายคาบสมุทรปลอดนิวเคลียร์มาหลายปีแต่ไม่อาจห้ามการทดสอบนิวเคลียร์ครั้งที่ 7 (ครั้งต่อไป) ที่เกาหลีเหนือกำลังจะทำ และคงไม่หยุดเท่านี้ เป็นหลักฐานว่านโยบายดังกล่าวล้มเหลว วิธีการเดิมๆ ที่ใช้มา 2 ทศวรรษล้มเหลว ควรหาแนวทางใหม่\n\nบางคนถึงกับพูดว่าถ้าเกาหลีเหนือทดลองนิวเคลียร์ครั้งที่ 7 เกาหลีใต้ควรถอนตัวออกจาก NPT ทันที ข้อนี้จะเป็นแรงกดดันต่อรัฐบาลจีนที่จะต้องกดดันเกาหลีเหนือระงับโครงการอาวุธนิวเคลียร์แทนที่จะสุ่มเสี่ยงให้ตึงเครียดกว่าเดิม อีกทั้งเป็นไปได้ว่าหากเกาหลีใต้ถอนตัวออกจาก NPT ญี่ปุ่นจะทำตามด้วย\n\nบรรทัดสุดท้ายของแนวคิดนี้คือถ้าเกาหลีเหนือมีอาวุธนิวเคลียร์ เกาหลีใต้จะขอมีด้วย เรื่องที่จะหวังพึ่งการปกป้องจากสหรัฐไม่น่าเชื่อถือ\n\nCheong Seong-chang จาก Sejong Institute ชี้ว่า ในยามนี้สหรัฐต้องหวังความร่วมมือจากพันธมิตรที่จะมีอาวุธนิวเคลียร์ เกาหลีใต้มีศักยภาพดังกล่าว สามารถสร้างนิวเคลียร์ 4,000 หัวรบ และสามารถผลิตลูกแรกภายใน 2-3 ปี คำถามคือจะเริ่มผลิตเมื่อไหร่\n\nนักวิชาการบางคนคิดว่าเกาหลีใต้มีแผนสร้างเรือดำน้ำติดอาวุธนิวเคลียร์ด้วย กันยายน 2021 เกาหลีใต้ทดสอบยิงขีปนาวุธจากเรือดำน้ำที่สร้างเอง เป็นไปได้ว่าเป้าหมายในระยะแรกคือขีปนาวุธที่มีพิสัยไม่เกิน 800 กิโลเมตร\n\nเกาหลีใต้จะมีอาวุธนิวเคลียร์หรือไม่เป็นประเด็นที่วิพากษ์ได้อีกมาก ที่สุดแล้วนักวิชาการบางคนคิดว่าถ้าจำเป็นจริงๆ ย่อมต้องมีไม่ว่าจะแลกด้วยอะไรก็ตาม\n\nมุมมองจากสหรัฐ รัสเซีย จีน:\n\nถ้าข้อสรุปคือต้องมีอาวุธนิวเคลียร์ คำถามตามมาคือรัฐบาลสหรัฐจะเห็นชอบหรือไม่ ถ้าสหรัฐตั้งเป้าว่าต้องเป็นระบบคล้าย Nuclear sharing ที่ทำกับยุโรป เอื้อให้สหรัฐมีอิทธิพลในเกาหลีใต้ต่อไป รักษาความเป็นมหาอำนาจผู้ครองความเป็นเจ้า\n\nในอดีตรัฐบาลสหรัฐเกลี้ยกล่อมห้ามอินเดียสร้างอาวุธนิวเคลียร์ของตนเอง เสนอให้อินเดียเข้าร่วม Nuclear sharing และจะป้องกันอินเดียหากโดนโจมตีด้วยอาวุธนิวเคลียร์ แต่รัฐบาลอินเดียปฏิเสธ ทุกวันนี้อินเดียจึงมีอาวุธนิวเคลียร์ของตัวเอง\n\nรัฐบาลเกาหลีใต้จะตอบคำถามนี้อย่างไร บรรดานักการเมืองมีอิสระมากพอที่จะตัดสินใจบนผลประโยชน์แห่งชาติของตนแค่ไหน เป็นประเด็นที่น่าติดตาม\n\nไม่ว่าเกาหลีใต้จะมีขีปนาวุธพิสัยกลางหรือ Tactical ballistic missile พิสัย 150-300 กิโลเมตร ล้วนตีความได้ว่ากระทบความมั่นคงของจีนกับรัสเซีย ลำพังกระทบเกาหลีเหนือก็กระทบต่อจีนแล้ว\n\nจีนกับรัสเซียคงไม่เห็นด้วยแน่นอน ที่ผ่านมาการคงอยู่ของฐานทัพอเมริกันมุ่งชี้ว่าเพื่อป้องกันเกาหลีเหนือ แต่การติดตั้งขีปนาวุธพิสัยกลางยากจะอ้างว่ามีไว้เพื่อยิงเกาหลีเหนือ\n\nประเด็นสุดท้ายที่เกาหลีใต้ต้องใคร่ครวญคือ ต้องการร่วมหัวจมท้ายกับสหรัฐ หรือจะเป็นประเทศที่มีอิสระด้านการป้องกันประเทศ เพราะจะสัมพันธ์กับด้านอื่นๆ ทั้งหมด หากวันหนึ่งสหรัฐประกาศคว่ำบาตรห้ามติดต่อค้าขายกับจีน รัฐบาลเกาหลีใต้พร้อมทำตามหรือไม่.",
    "เกาหลีใต้ต้อนรับนทท.ไทยสู่ \"คยองกี\" มนต์เสน่ห์ใกล้โซลที่ทุกคนต้องมาเยือน": "เกาหลีใต้ต้อนรับนทท.ไทยสู่ \"คยองกี\" มนต์เสน่ห์ใกล้โซลที่ทุกคนต้องมาเยือน",
    "เกาหลีใต้-สหรัฐเริ่มซ้อมรบ แสดงแสนยานุภาพปรามเกาหลีเหนือ": "การ ซ้อมรบ ภายใน 4 วันนี้ จัดขึ้นทางชายฝั่งตะวันออก เกาหลีใต้ มีเรือเข้าร่วมฝึกมากกว่า 20 ลำ พร้อมฝูงบินจำนวนหนึ่ง โดยร่วมฝึกซ้อมปฏิบัติการโจมตีเรือและเรือดำน้ำ รวมทั้งฝึกซ้อมกลยุทธ์และปฏิบัติการเดินเรืออื่น ๆ\n\nทางกองทัพเรือเกาหลีใต้แถลงว่า “การฝึกซ้อมครั้งนี้ จัดขึ้นเพื่อแสดงให้เห็นถึงความแข็งแกร่งของเกาหลีใต้และพันธมิตรสหรัฐ เพื่อตอบโต้การคุกคามของเกาหลีเหนือ”\n\nด้าน \"กวัก กวางซุบ\" นายทหารเรือชั้นสูงของเกาหลีใต้เผยว่า \"การซ้อมรวบร่วมทางทะเลครั้งนี้ เป็นการพัฒนาความสามารถในการปฏิบัติการร่วมกับกองทัพเรือทั้งสองประเทศ\"",
    "ราคา “กิมจิ” เกาหลีใต้พุ่ง ผลพวงเงินเฟ้อ-อากาศโลกแปรปรวน": "สำนักข่าวต่างประเทศรายงานจากกรุงโซล ประเทศเกาหลีใต้ เมื่อวันที่ 26 ก.ย. ว่า ข้อมูลจากบริษัทสินค้าเกษต ประมง และการค้าอาหารแห่งเกาหลี ซึ่งเป็นหน่วยงานรัฐวิสาหกิจของเกาหลีใต้ ระบุว่า ราคาผักกาดขาวซึ่งเป็นวัตถุดิบสำคัญของการทำกิมจิ อยู่ที่ประมาณกิโลกรัมละ 3,300 วอน ( ราว 87.70 บาท ) เพิ่มขึ้นมากกว่าสองเท่าภายในรอบ 12 เดือนที่ผ่านมา และเพิ่มขึ้น 41% จากเดือนที่แล้ว\n\nThe cabbage shortfall is putting a squeeze on not only homemade but also commercially produced kimchi. The consumer price of Napa cabbage soared this month to $7.81 apiece, compared with an annual average of about $4.17. https://t.co/VZt8Rwvie9 — Michelle Ye Hee Lee (@myhlee) September 25, 2022\n\n\n\nขณะที่ ราคาหัวผักกาดหรือหัวไชเท้า ซึ่งเป็นผักที่นิยมใช้ทำกิมจิเช่นกัน เพิ่มขึ้น 146% ตั้งแต่ปีที่แล้ว อยู่ที่ประมาณ 2,800 วอนต่อกิโลกรัมในปัจจุบัน ( ราว 73.94 บาท ) ด้านบริษัทผู้ผลิตกิมจิสำเร็จรูปชื่อดังในเกาหลีใต้ประกาศปรับขึ้นราคาผลิตภัณฑ์แล้ว 10-11% และมีแนวโน้มที่ราคาจะสูงขึ้นอีก จนโลกโซเชียลของเกาหลีใต้ กล่าวว่า “ตอนนี้กิมจิแพงยิ่งกว่าทองคำเสียอีก”\n\n\n\nทั้งนี้ การที่ราคาผักซึ่งเป็นวัตถุดิบยอดนิยมของการผลิตกิมจิในเกาหลีใต้พุ่งสูงขึ้น ก่อนถึงฤดูกาลกิมจิในเดือน พ.ย.นี้ เกี่ยวข้องกับปัจจัยทางเศรษฐกิจ ทั้งอัตราเงินเฟ้อที่สูงเป็นประวัติการณ์ และภาวะความเปลี่ยนแปลงของสภาพอากาศโลก ซึ่งส่งผลกระทบต่อพื้นที่เพาะปลูกและการเก็บเกี่ยวผลผลิต.\n\nเครดิตภาพ : GETTY IMAGES",
    "ไฟไหม้ศูนย์การค้าที่เกาหลีใต้ สังเวยแล้ว 2 ศพ แต่ยังสูญหายอีก 4 คน": "สำนักข่าวซินหัวรายงานจากกรุงโซล ประเทศเกาหลีใต้ เมื่อวันที่ 26 ก.ย. ว่า เกิดเหตุเพลิงไหม้ ที่ศูนย์การค้าเอาต์เลตขนาดใหญ่ ในเมืองแทจอน ทางตอนกลางของเกาหลีใต้ เมื่อช่วงเช้าของวันจันทร์ตามเวลาท้องถิ่น ส่งผลให้มีผู้เสียชีวิตอย่างน้อย 2 ราย เป็นชายทั้งคู่ อายุประมาณ 30 ปี และ 50 ปี และมีผู้ได้รับบาดเจ็บสาหัสอีกอย่างน้อยคนหนึ่ง เป็นชายอายุประมาณ 40 ปี ซึ่งอยู่ภายในความดูแลของแพทย์ที่โรงพยาบาลแล้ว\n\n\n\nอย่างไรก็ตาม มีรายงานว่า ยังมีผู้สูญหายอีกอย่างน้อย 4 คน ซึ่งเจ้าหน้าที่กำลังเร่งค้นหา ทว่าประสบกับความยากลำบาก เนื่องจากมีกลุ่มควันหนาแน่นจากเพลิงไหม้กล่องกระดาษ ในพื้นที่จัดการแสดงสินค้า ที่อยู่ชั้นใต้ดิน ขณะเดียวกัน มีการอพยพประชาชนมากกว่า 100 คนในพื้นที่ใกล้เคียง เพื่อความปลอดภัยด้วย.\n\nข้อมูล-ภาพ : XINHUA",
    "เรือบรรทุกเครื่องบินสหรัฐฯ เริ่มซ้อมรบกับเกาหลีใต้ หลังเกาหลีเหนือทดสอบขีปนาวุธ": "เรือบรรทุกเครื่องบินและกองเรือจู่โจมของสหรัฐฯ เริ่มการซ้อมรบกับเรือรบเกาหลีใต้ บริเวณนอกชายฝั่งทางตะวันออกของคาบสมุทรเกาหลีในวันจันทร์ ถือเป็นการซ้อมรบทางทะเลร่วมกันครั้งแรกในรอบ 5 ปี หนึ่งวันหลังจากที่เกาหลีเหนือทดสอบขีปนาวุธวิถีโค้งพิสัยใกล้รอบใหม่\n\nคาดว่าเกาหลีเหนืออาจทดสอบยิงขีปนาวุธอีกในช่วงไม่กี่วันข้างหน้า เพื่อตอบโต้ต่อการซ้อมรบครั้งล่าสุดของสหรัฐฯ กับเกาหลีใต้ ซึ่งทางรัฐบาลกรุงเปียงยางมองว่าเป็นการยั่วยุ\n\nกองทัพเรือเกาหลีใต้มีแถลงการณ์ว่า การซ้อมรบครั้งนี้จะใช้เวลา 4 วัน โดยมุ่งเน้นแสดงแสนยานุภาพของกองกำลังพันธมิตรระหว่างสหรัฐฯ กับเกาหลีใต้ ในการตอบโต้ภัยคุกคามจากเกาหลีเหนือ ตลอดจนพัฒนาศักยภาพในปฏิบัติการทางทะเลร่วมกันของสองประเทศ\n\nรายงานบอกว่า มีเรือรบของสหรัฐฯ และเกาหลีใต้ เข้าร่วมการซ้อมรบครั้งนี้มากกว่า 20 ลำ รวมทั้งเรือบรรทุกเครื่องบินพลังงานนิวเคลียร์ ยูเอสเอส โรนัลด์ เรแกน (USS Ronald Reagan) รวมทั้งเรือจู่โจมเรือพิฆาต ตลอดจนเครื่องบินไอพ่นและเฮลิคอปเตอร์ ของสองประเทศด้วย\n\nครั้งสุดท้ายที่สหรัฐฯ ส่งเรือบรรทุกเครื่องบินเข้าร่วมซ้อมรบกับเกาหลีใต้ คือเมื่อปีค.ศ. 2017 ที่มีเรือบรรทุกเครื่องบินสามลำของสหรัฐฯ ซ้อมรบทางทะเลกับเกาหลีใต้เพื่อตอบโต้ต่อการทดสอบอาวุธนิวเคลียร์และขีปนาวุธของกรุงเปียงยาง\n\nตั้งแต่นั้นการซ้อมรบระหว่างสหรัฐฯ กับเกาหลีใต้ได้ถูกลดขนาดลงเพื่อเปิดทางให้มีการเจรจาของผู้แทนสหรัฐฯ กับเกาหลีเหนือ รวมทั้งการระบาดของโควิด-19\n\nเมื่อวันอาทิตย์ เกาหลีเหนือทดสอบยิงขีปนาวุธวิถีโค้งพิสัยใกล้ซึ่งลอยไปตกไกลราว 600 กม.ในฝั่งตะวันออกของเกาหลีเหนือ บนความสูง 60 กม.\n\nกองทัพเกาหลีใต้ระบุว่า เกาหลีเหนือยิงขีปนาวุธหนึ่งลูกจากบริเวณแทชอนในจังหวัดพยองกัน ถือเป็นการทดสอบขีปนาวุธลูกที่ 32 ของเกาหลีเหนือในปีนี้ มากที่สุดเป็นสถิติใหม่ในรอบหนึ่งปี ซึ่งมีทั้งขีปนาวุธแบบพิสัยใกล้และแบบข้ามทวีป\n\nก่อนหน้านี้ เจ้าหน้าที่สหรัฐฯ และเกาหลีใต้ เปิดเผยด้วยว่า เกาหลีเหนือกำลังเตรียมการทดสอบอาวุธนิวเคลียร์ครั้งที่ 7 ซึ่งอาจสร้างความตึงเครียดยิ่งขึ้นในภูมิภาคนี้",
    "เตรียมตัวแบบไหน ถ้าจะไป “เกาหลีใต้”": "หลังจากสถานการณ์โควิด-19 เริ่มดีขึ้น ก็เริ่มมีการเดินทางระหว่างประเทศเพิ่มมากขึ้น และประเทศอันดับต้นๆ ที่มีคนไทยเดินทางไปก็คือโดยเฉพาะตั้งแต่ยกเลิกการกักตัวและฟรีวีซ่าเมื่อช่วงต้นปีที่ผ่านมาแต่หลังจากการเดินทางสะดวกสบายมากขึ้น ก็เริ่มมีข่าวการถูกปฏิเสธไม่ให้คนไทยเข้าประเทศและถูกส่งกลับ โดยเชื่อว่าส่วนหนึ่งน่าจะมาจากการที่เหล่ากลับมาอาละวาดอีกครั้ง ทำให้ทางการเกาหลีใต้กลับมาเพ่งเล็งการเดินทางเข้าประเทศเกาหลีใต้ของคนไทยอีกครั้งและล่าสุดนี้ ก็เพิ่งมีข่าวแรปเปอร์สาวชาวไทยที่กำลังจะมีการแสดงในเทศกาลดนตรี Hiphopplaya Festival ที่ประเทศเกาหลีใต้ ที่จะจัดขึ้นในวันที่ 18 กันยายน 2022 แต่ต้องยกเลิกการแสดง เนื่องจากปัญหาด้านวีซ่า ทำให้ศิลปินและทีมงานไม่สามารถเดินทางเข้าประเทศเกาหลีใต้ได้แต่ถึงจะมีข่าวปัญหาการเดินทางเข้าเกาหลีใต้อยู่หลายครั้ง แต่เชื่อว่าหลายคนกำลังวางแผนจะเดินทางไปเที่ยวที่เกาหลีในช่วงปลายปีนี้ หรือบางคนอาจจะมีธุระจำเป็นต้องเดินทางเข้าเกาหลีใต้ในระยะเวลาอันใกล้นี้ เราเลยขอรวบรวมขั้นตอนการเดินทางเข้าเกาหลีใต้ (สำหรับนักท่องเที่ยว) มาให้ได้เตรียมตัวกันก่อนแม้ว่านักท่องเที่ยวชาวไทยจะได้รับการยกเว้นวีซ่าเดินทางเข้าประเทศ แต่จะต้องลงทะเบียนออนไลน์ล่วงหน้า เพื่อขออนุญาตเดินทางเข้าเกาหลีใต้โดยหรือเป็นระบบเพื่อขออนุญาตเดินทางเข้าประเทศเกาหลี สำหรับคนต่างชาติ โดยไม่ต้องขอวีซ่า ซึ่งทางกระทรวงยุติธรรมของเกาหลีใต้ ใช้ระบบ K-ETA เพื่อแก้ปัญหาการปฏิเสธนักท่องเที่ยวไม่ให้เข้าเมืองที่มีจำนวนมากขึ้น รวมถึงการลักลอบเข้ามาทำงานอย่างผิดกฎหมายอีกด้วยทางการเกาหลีใต้ประกาศเริ่มใช้ระบบอนุมัติการเดินทางทางอิเล็กทรอนิกส์เกาหลี ตั้งแต่วันที่ 30 มีนาคม 2565 เวลา 9.00 น. (อ้างอิงตามเวลาเกาหลี) เป็นต้นไป สำหรับจุดประสงค์การเดินทางเพื่อท่องเที่ยว เยี่ยมเยียมครอบครัว ประชุมสัมมนา หรือธุรกิจ (ที่ไม่มีการแสวงหาผลกำไร) สามารถเดินทางระหว่างสองประเทศได้ โดยจะสามารถพำนักได้ไม่เกิน 90 วัน (สำหรับผู้เดินทางด้วยจุดประสงค์อื่น ๆ เช่น ทำงาน ศึกษาต่อ อพยพตามคู่สมรส ยังจำเป็นต้องมีวีซ่าตามปกติ)ทั้งนี้ ตั้งแต่วันที่ 1 มิถุนายน 2565 ที่ผ่านมา คนไทยสามารถเดินทางไปเที่ยวที่ “เกาะเชจู” ได้ โดยไม่ต้องใช้วีซ่า และไม่ต้องขอ K-ETA โดยสามารถอยู่ในเชจูได้ 30 วัน ทำให้เหล่าผีน้อยเบนเป้าหมายในการเดินทางมาลงที่สนามบินบนเกาะเชจูแทนนั่นทำให้ทางการเกาหลีใต้ออกประกาศใหม่ โดยตั้งแต่วันที่ 1 กันยายน 2565 เป็นต้นไป ในกรณีบุคคลสัญชาติไทยเดินทางเข้าเกาะเชจูก็จำเป็นต้องมีการขออนุมัติเดินทางเข้าประเทศผ่านระบบ K-ETA ก่อนการเดินทางเข้าประเทศ (ข้อมูลจากเว็บไซต์ สถานเอกอัครราชทูตสาธารณรัฐเกาหลีประจำประเทศไทย (วันที่ 15 ก.ย.65))- ตรวจวันหมดอายุของพาสปอร์ต หากใกล้หมดอายุให้ไปต่ออายุ- เตรียมรูปถ่ายตัวเอง พื้นหลังสีขาว แบบทางการ- ข้อมูลที่พักในประเทศเกาหลี เช่น รายละเอียดที่ตั้ง เบอร์ติดต่อ- บัตรเครดิต หรือบัตรเดบิต เพื่อใช้ชำระเงินในการลงทะเบียน- ขอ Q-code ทางระบบออนไลน์ ( http://cov19ent.kdca.go.kr ) โดยผู้เดินทางต้องกรอกรายละเอียดการฉีดวัคซีนป้องกันโรคโควิด-19 ก่อนขึ้นเครื่องบินเพื่อเดินทางไปเกาหลีใต้ โดยผู้ที่ได้รับ Q-code แล้ว จะสามารถเดินทางเข้าเกาหลีใต้โดยสะดวก และไม่ต้องกรอกแบบฟอร์มรายงานเรื่องการฉีดวัคซีนป้องกันโรคโควิดฯ ก่อนเดินทางเข้าเกาหลีใต้อีก (นับตั้งแต่วันที่ 3 กันยายน 2565 เป็นต้นไป ผู้เดินทางเข้าเกาหลีใต้ไม่ต้องนำผลการตรวจโควิดเป็นลบมาแสดงก่อนเช็คอินที่เคาเตอร์สายการบินก่อนขึ้นเครื่องบิน)– เข้าเว็บไซต์ www.k-eta.go.kr หรือ สมัครผ่านแอปพลิเคชัน K-ETA โดยจะต้องสมัครอย่างน้อย 24 ชั่วโมง ก่อนเดินทางไปเกาหลีใต้– เมื่อเข้าไปแล้วจะสามารถเลือกภาษาได้ โดยจะมีภาษาเกาหลี กับ ภาษาอังกฤษ อยู่บริเวณมุมบนขวาของเว็บไซต์ จากนั้นเลือก Apply for K-ETA– ต่อมาในช่อง Select Continent ให้เลือก Asia Pacific ส่วนช่อง Select Your Nationality ให้เลือก Thailand– ขั้นตอนต่อมา ระบบจะให้กรอกข้อมูลส่วนตัว เช่น หมายเลขพาสปอร์ต อีเมล แนบรูปถ่าย ข้อมูลอาชีพ วัตถุประสงค์ในการเดินทาง ที่อยู่ที่จะเข้าพักในเกาหลี และอื่นๆ เมื่อกรอกข้อมูลครบถ้วน และตรวจสอบความถูกต้องเรียบร้อยแล้ว– ต่อมาระบบจะให้ชำระค่าธรรมเนียม 10,000 วอน หรือประมาณ 300 บาท ขึ้นอยู่กับค่าเงินในวันนั้นๆ นอกจากสมัครให้ตัวเองแล้ว ยังสามารถสมัครให้คนอื่นๆ ในครอบครัว หรือคนรู้จักพร้อมกันในครั้งเดียว– หลังจากชำระค่าธรรมเนียมแล้ว ให้รอรับผลการอนุมัติทางอีเมล โดย K-ETA จะมีอายุการใช้งาน 2 ปี สามารถเข้าประเทศเกาหลีใต้ได้ไม่จำกัดจำนวนครั้ง พำนักได้ครั้งละไม่เกิน 90 วัน ในกรณีที่ยื่นข้อมูลผ่าน K-ETA แล้วไม่ผ่าน ไม่แนะนำให้ยื่นซ้ำอีกครั้ง ควรติดต่อไปที่สถานทูตเกาหลี (หรือสถานกงสุล) เพื่อยื่นขอวีซ่าเข้าประเทศตามปกตินอกจากนี้ยังมีข้อแนะนำจาก(ข้อมูลวันที่ 3 ก.ย.65) แจ้งว่า- แม้ว่าคนไทยที่ได้รับอนุมัติ K-ETA ให้ขึ้นเครื่องบินเพื่อเดินทางไปเกาหลีใต้ได้แล้ว แต่ทางเจ้าหน้าที่ตรวจคนเข้าเมืองของเกาหลีไต้มีอำนาจในการอนุมัติ หรือไม่อนุมัติให้เข้าเกาหลีใต้ได้ หากสัมภาษณ์แล้วยังมีข้อสงสัยว่า คนไทยอาจเดินทางเข้าเกาหลีใต้เพื่อลักลอบทำงานในเกาหลีใต้แบบผิดกฎหมาย หรือเหตุผลอื่นๆ โดยคนไทยที่ไม่ได้รับอนุมัติให้เข้าเกาหลีใต้ จะถูกเจ้าหน้าที่ตรวจ คนเข้าเมืองเกาหลีใต้ส่งกลับประเทศไทย โดยสายการบินที่นำคนไทยเดินทางไปเกาหลีใต้โดยเร็วที่สุด- ภายหลังเดินทางเข้าประเทศเกาหลีใต้แล้ว ทางการเกาหลีใต้กำหนดให้ผู้เดินทางจากต่างประเทศทุกคนต้องตรวจโควิดแบบ RT-PCRภายใน 24 ชั่วโมง ให้ได้รับผลเป็นลบก่อนเดินทางไปเที่ยวยังสถานที่ต่าง ๆ ได้ทางด้านแอดมินเพจได้ให้ข้อมูลจากประสบการณ์ที่เพิ่งเดินทางไปเกาหลีใต้ว่า ผู้ที่จะเดินทางไปท่องเที่ยวที่เกาหลีใต้ ควรเตรียมเอกสารการเดินทางให้ครบ ไม่ว่าจะเป็นตั๋วเครื่องบินไป-กลับ หลักฐานการจองที่พัก หรือกำหนดการท่องเที่ยวคร่าวๆ และหากเจ้าหน้าที่ ตม.เกาหลี เรียกตัวไปสอบถาม ควรตอบให้ตรงตามความจริงทุกอย่าง เช่น มาศัลยกรรม หรือมาดูคอนเสิร์ต เพราะเจ้าหน้าที่จะขอดูเอกสารหลักฐานส่วนการลงทะเบียน K-ETA แนะนำให้มีแผนการเดินทางที่แน่นอนแล้ว และมีหลักฐานการจองโรงแรมแล้ว จึงค่อยลงทะเบียน แนะนำให้เตรียมรูปถ่ายที่จะใช้ยื่น K-ETA ให้มีความใกล้เคียงกับรูปถ่ายในพาสปอร์ต และการยื่น K-ETA ในช่วงนี้ อาจจะใช้เวลาในการพิจารณานานกว่าเดิม ควรเผื่อเวลาไว้ 1 สัปดาห์ขึ้นไป เนื่องจากช่วงนี้ใกล้เข้าสู่ฤดูกาลท่องเที่ยวที่เกาหลีใต้แล้วสุดท้าย แนะนำให้มีแผนสำรองในกรณีที่อาจติดโควิด เพราะปัจจุบันไม่จำเป็นต้องนำผลการตรวจโควิดเป็นลบมาแสดงก่อนเช็คอินที่เคาเตอร์สายการบินก่อนขึ้นเครื่องบิน แต่ต้องตรวจ RT-PCRภายใน 24 ชั่วโมงหลังเดินทางมาถึงเกาหลีใต้ หากตรวจแล้วพบว่าติดเชื้อ จะต้องกักตัวในสถานที่ที่ได้รับอนุญาตเป็นเวลา 5 วัน ซึ่งโรงแรมส่วนใหญ่จะไม่อนุญาตให้มากักตัวหากติดเชื้อโควิด นักท่องเที่ยวต้องหาสถานที่กักตัวเอง และโรงแรมที่จองไว้สำหรับการท่องเที่ยวจะไม่คืนเงินให้ ดังนั้นจึงแนะนำให้ผู้ที่จะไปเกาหลีใต้ควรตรวจโควิดก่อนเดินทาง เผื่อในกรณีที่ติดเชื้อจะได้ไม่มีความยุ่งยากในภายหลัง#########################################",
    "เกาหลีใต้เผยรถไฟขนสินค้าข้ามแดนเกาหลีเหนือ-จีนเปิดวันนี้ หลังปิดนาน 5 ด.": "โฆษกกระทรวงรวมชาติของเกาหลีใต้ เปิดเผยว่า การเดินรถไฟขนส่งสินค้าข้ามชายแดนระหว่างเกาหลีเหนือกับจีนจะกลับมาดำเนินการอีกครั้ง ในวันนี้ (26 ก.ย.) หลังจากมีการระงับมานาน 5 เดือน แต่ยังไม่มีการยืนยันอย่างเป็นทางการจากเกาหลีเหนือและจีน\n\n\n\nขณะที่สื่อเกาหลีใต้ รายงานว่า รถไฟขนส่งสินค้าจากเมืองตานตงของจีน ข้ามสะพานเข้าไปในเมืองซีนุยจูของเกาหลีเหนือ\n\n\n\n",
    "‘อาเซียน’ ถกจีน ญี่ปุ่น เกาหลีใต้ เดินหน้ารับรองแผนความร่วมมือด้านเศรษฐกิจ 2 ปี": "นางอรมน ทรัพย์ทวีธรรม อธิบดีกรมเจรจาการค้าระหว่างประเทศ เปิดเผยว่า เมื่อวันที่ 17 กันยายน ที่ผ่านมา รองนายกรัฐมนตรีและรัฐมนตรีว่าการกระทรวงพาณิชย์ (นายจุรินทร์ ลักษณวิศิษฏ์) ได้มอบหมายให้กรมเจรจาการค้าระหว่างประเทศ เข้าร่วมประชุมรัฐมนตรีเศรษฐกิจอาเซียนและประเทศคู่เจรจาบวกสาม (จีน ญี่ปุ่น และเกาหลีใต้) ครั้งที่ 25 ณ จังหวัดเสียมราฐ ราชอาณาจักรกัมพูชา โดยที่ประชุมได้หารือประเด็นสำคัญ อาทิ การรับรองแผนความร่วมมือด้านเศรษฐกิจอาเซียนบวกสาม ปี 2566-2567 เพื่อร่วมกันฟื้นฟูเศรษฐกิจยุคหลังโควิด-19 และรับทราบข้อเสนอแนะของสภาธุรกิจเอเชียตะวันออก (EABC) โดยเฉพาะการส่งเสริมใช้ประโยชน์จากความตกลงหุ้นส่วนทางเศรษฐกิจระดับภูมิภาค (RCEP)\n\nนางอรมน กล่าวว่า ที่ประชุมได้รับรองแผนความร่วมมือด้านเศรษฐกิจอาเซียนบวกสาม ปี 2566-2567 ซึ่งเป็นแผนกิจกรรมที่ช่วยฟื้นฟูเศรษฐกิจยุคหลังการแพร่ระบาดโควิด-19 อาทิ การส่งเสริมการใช้ประโยชน์จากความตกลงการค้าเสรีอาเซียนกับคู่เจรจา การส่งเสริมขีดความสามารถทางการแข่งขันของวิสาหกิจขนาดกลาง ขนาดย่อม และรายย่อย (MSMEs) การอำนวยความสะดวกทางการค้า และการเพิ่มขีดความสามารถของอาเซียนบวกสามในการพัฒนาเศรษฐกิจดิจิทัล ทั้งนี้ แผนงานดังกล่าวยังได้เพิ่มความร่วมมือด้านใหม่ ได้แก่ พลังงานทดแทนและเศรษฐกิจสีเขียว\n\nทั้งนี้ สภาธุรกิจเอเชียตะวันออก (EABC) ได้นำเสนอกิจกรรมสำคัญในปีนี้ โดยเฉพาะการจัดทำ E-book การจัดสัมมนาออนไลน์เกี่ยวกับความตกลง RCEP เพื่อส่งเสริมให้ภาคเอกชนเข้าใจและใช้ประโยชน์จากความตกลง RCEP มากขึ้น\n\nโดยสามารถเข้าถึงข้อมูลได้ที่เว็บไซต์ http://www.eabex.org โดย EABC ได้เตรียมจัดทำคลิปวิดีโอเพื่อให้ความรู้เรื่องกฎว่าด้วยถิ่นกำเนิดสินค้าและพิกัดศุลกากรภายใต้ความตกลง RCEP อีกด้วย\n\nนอกจากนี้ ยังได้รายงานผลสำรวจภาคเอกชนของปีนี้ ซึ่งพบว่า มีบริษัทมากกว่า 50% ให้ความสำคัญกับการพัฒนาองค์กรอย่างยั่งยืน (ESG Management) โดยเฉพาะแนวทางด้านสิ่งแวดล้อมที่กำลังลดการปล่อยก๊าซคาร์บอนไดออกไซด์และใช้พลังงานหมุนเวียน ซึ่งสอดคล้องกับแผนเศรษฐกิจชีวภาพ เศรษฐกิจหมุนเวียน และเศรษฐกิจสีเขียว (BCG Economy Model) ของประเทศไทย\n\nสำหรับในปี 2564 การค้าระหว่างอาเซียนและประเทศบวกสาม มีมูลค่า 1.098 ล้านล้านเหรียญสหรัฐ คิดเป็น 25.1% ของปริมาณการค้ารวมของอาเซียน การลงทุนโดยตรงจากต่างประเทศ (FDI) ที่มาจากประเทศบวกสาม มีมูลค่ากว่า 32.65 ล้านล้านเหรียญสหรัฐ คิดเป็น 25.4% ของการลงทุนโดยตรงจากต่างประเทศมายังอาเซียน\n\nสำหรับในช่วง 7 เดือน (ม.ค. – ก.ค. 2565) การค้าระหว่างไทยกับประเทศบวกสาม มีมูลค่า 126,760.52 ล้านเหรียญสหรัฐ เพิ่มขึ้น 22.63% จากช่วงเวลาเดียวกันของปีก่อนหน้า และในปี 2564 มีมูลค่าการค้ารวม 180,284.38 ล้านเหรียญสหรัฐ คิดเป็น 33.45% ของมูลค่าการค้าไทยทั้งหมด\n\nโดยแบ่งเป็นการส่งออกจากไทยไปยังประเทศบวกสาม มูลค่า 68,154.87 ล้านเหรียญสหรัฐ และการนำเข้าจากประเทศบวกสามมายังไทย มูลค่า 112,129.52 ล้านเหรียญสหรัฐ สินค้าส่งออกสำคัญ ได้แก่ ผลไม้สด แช่เย็น แช่แข็งและแห้ง ผลิตภัณฑ์มันสำปะหลัง ผลิตภัณฑ์ยาง และยางพารา",
    "ผู้นำเกาหลีใต้งานเข้า เจอถล่มปม “มารยาท” ระหว่างเยือนต่างประเทศ": "สำนักข่าวต่างประเทศรายงานจากกรุงโซล ประเทศเกาหลีใต้ เมื่อวันที่ 23 ก.ย. ว่า สื่อท้องถิ่นหลายแห่งของเกาหลีใต้เผยแพร่คลิป เป็นช่วงเวลาที่ประธานาธิบดียุน ซอก-ยอล ผู้นำเกาหลีใต้ เสร็จสิ้นการสนทนาช่วงสั้น ๆ กับประธานาธิบดีโจ ไบเดน ผู้นำสหรัฐ ระหว่างการประชุมกองทุนโลกสำหรับโครงการยุติปัญหาเอดส์และหยุดยั้งวัณโรค เมื่อวันพุธที่ผ่านมา ซึ่งเป็นส่วนหนึ่งของการประชุมสมัชชาสหประชาชาติ ( ยูเอ็นจีเอ ) ที่นครนิวยอร์ก\n\n\n\nทั้งนี้ ยุนหันไปกล่าวกับนายปาร์ค จิน รมว.การต่างประเทศของเกาหลีใต้ ว่า คงเป็นเรื่องน่าอับอายขายหน้าสำหรับไบเดน หากการอนุมัติงบประมาณเพื่อเข้าสู่กองทุนดังกล่าว ไม่ได้รับความเห็นชอบจากสมาชิกสภาคองเกรส อย่างไรก็ตาม การที่ผู้นำเกาหลีใต้ใช้ “คำไม่สุภาพ” เรียกแทนสมาชิกสภาคองเกรส กลายเป็นไวรัลอย่างรวดเร็วในประเทศ โดยคลิปหนึ่งมีผู้เข้าชมมากกว่า 5 ล้านครั้ง ภายในวันเดียว และเป็นที่ถกเถียงอย่างหนักในสังคมเกาหลีใต้\n\nMBCNEWS\n\n\n\n\n\nขณะที่ฝ่ายค้านของเกาหลีใต้วิจารณ์ยุนอย่างหนักว่า “ดูหมิ่น” ไบเดน จากรายงานที่ออกมาในตอนแรกว่า ยุนพูดว่า ไบเดนจะเป็นฝ่ายอับอาย หากสภาคองเกรสปฏิเสธอนุมัติงบประมาณเข้าโครงการนี้ ด้าน นางคิม อึน-เฮ โฆษกรัฐบาลเกาหลีใต้ ชี้แจงว่า ยุนหมายถึงสภานิติบัญญัติของเกาหลีใต้ อย่างไรก็ตาม สมาชิกหลายคนของพรรครัฐบาลของเกาหลีใต้กล่าวว่า “เป็นเรื่องน่าเสียใจ” ที่ผู้นำพูดจาแบบนี้\n\n\n\nนอกจากนี้ ฝ่ายค้านของเกาหลีใต้ยังคงเดินหน้าวิพากษ์ประธานาธิบดี “สร้างหายนะทางการทูต” ด้วยการไม่ไปสักการะพระบรมศพ สมเด็จพระราชินีนาถเอลิซาเบธที่ 2 ณ พระราชวังเวสต์มินสเตอร์ ในกรุงลอนดอน ก่อนเข้าร่วมพระราชพิธีพระบรมศพ เมื่อวันจันทร์ที่ผ่านมา ด้านทีมงานของยุนโต้แย้งว่า เป็นเพราะปัญหาการจราจร\n\n\n\nแม้ผู้นำเกาหลีใต้ได้มีโอกาสพบหารือกับนายกรัฐมนตรีฟุมิโอะ คิชิดะ ผู้นำญี่ปุ่น นอกรอบการประชุมยูเอ็นจีเอ แต่สื่อของญี่ปุ่นรายงานว่า เดิมที คิชิดะ พิจารณา “ยกเลิก” กำหนดการนี้ ต่อมาทีมงานของผู้นำเกาหลีใต้ชี้แจงว่า เป็นเรื่องของเวลาที่ทับซ้อนกัน\n\n\n\nสถานการณ์ที่เกิดขึ้นยิ่งสร้างความยากลำบากให้แก่ผู้นำเกาหลีใต้ ซึ่งต้องอาศัยเสียงสนับสนุนจากฝ่ายค้านซึ่งครองเสียงข้างมากในสภา เพื่อผ่านกฎหมายและรับรองมติหลายเรื่อง ส่วนผลสำรวจความคิดเห็นประชาชนโดย “แกลลัป โคเรีย” เผยแพร่เมื่อวันศุกร์ ปรากฏว่า คะแนนนิยมของยุน ซึ่งรับตำแหน่งเมื่อเดือน พ.ค. ที่ผ่านมา อยู่ที่เพียง 28% ลดลงอีกจากสัปดาห์ที่แล้วซึ่งอยู่ที่ 33%.\n\nเครดิตภาพ : REUTERS",
    "‘เกาหลีใต้’ มองหา ‘พื้นที่เป็นกลาง’ ใน ‘สงครามเซมิคอนดักเตอร์สหรัฐฯ-จีน’": "(เก็บความจากเอเชียไทมส์ www.atimes.com)19/09/2022- จีน กับเกาหลีใต้ เพิ่งทำความตกลงกันได้ในเรื่องที่จะจัดตั้งหน่วยงานประสานงานแห่งใหม่ ซึ่งใช้ชื่อว่า “สภาเพื่อความร่วมมือกันด้านห่วงโซ่อุปทาน” (Collaborative Supply Chain Council) เพื่อรับมืออย่างทันการณ์ทันเวลากับการสะดุดติดขัดใดๆ ที่เกิดขึ้นในความสัมพันธ์ทางเศรษฐกิจระหว่างประเทศทั้งสองซึ่งทั้งแผ่ขยายกว้างไกลและทั้งพึ่งพาขึ้นต่อกันและกันดองอา อิลโบ (Dong-A Ilbo) หนังสือพิมพ์ทรงอิทธิพลของแดนโสมขาวรายงานข่าวนี้ในลักษณะพูดย้อนแย้งอย่างแหลมคมเชือดเฉือน โดยบอกว่า “ขณะที่การปฏิรูปห่วงโซ่อุปทานกำลังเริ่มต้นขึ้นมาอย่างเอาจริงเอาจังโดยมีสหรัฐฯ เป็นผู้นำ ก็มีข้อสรุปประการหนึ่งจากการหารือกันอย่างลงลึกในคราวนี้ระหว่างรัฐมนตรีเศรษฐกิจของจีนและของเกาหลี ...”นับตั้งแต่ที่คณะบริหารทรัมป์กระหน่ำออกมาตรการแซงก์ชันเล่นงานใส่หัวเว่ย ยักษ์ใหญ่เทคสัญชาติจีนเมื่อปี 2019 สหรัฐฯ ก็กำลังใช้ความพยายามเพิ่มมากขึ้นเรื่อยๆ ที่จะกีดกันจีนให้ออกไปจากห่วงโซ่อุปทานไฮเทคระหว่างประเทศ(ดูเพิ่มเติมได้ที่ https://asiatimes.com/2022/09/us-ramps-up-china-tech-sanctions-faster-than-expected/ และ https://asiatimes.com/2022/08/us-goes-for-eda-jugular-in-china-chips-war/)ข้อตกลงทางด้านห่วงโซ่อุปทานโสมขาว-แดนมังกรฉบับใหม่นี้ ทำกันได้สำเร็จ ณ การประชุมเกาหลีใต้-จีนว่าด้วยความร่วมมือทางเศรษฐกิจครั้งที่ 17 (the 17th South Korea-China Meeting on Economic Cooperation) ซึ่งจัดขึ้นเมื่อวันที่ 27 สิงหาคมที่ผ่านมา การหารือกันครั้งนี้ยังส่งผลให้มีการลงนามในบันทึกความเข้าใจ (เอ็มโอยู) อีกหลายฉบับ ว่าด้วยแง่มุมอื่นๆ ของการร่วมมือกันทางเศรษฐกิจระหว่างสองฝ่าย ซึ่งรวมไปถึงการไปดำเนินโครงการร่วมในประเทศที่สามอีกด้วยโกลบอลไทมส์ (Global Times) สื่อหนึ่งในเครือพรรคคอมมิวนิสต์จีนชี้ว่า “เกาหลีใต้ต้องการที่จะได้ตลาดจีนซึ่งมีเสถียรภาพเพื่อส่งออกผลิตภัณฑ์สำคัญๆ ของตน ส่วนจีนก็ต้องการเกาหลีใต้สำหรับการพัฒนาทางอุตสาหกรรม”สื่อรายนี้อ้างคำพูดของ ต้า จื้อกัง (Da Zhigang) ผู้อำนวยการของสถาบันเอเชียตะวันออกเฉียงเหนือศึกษา (Institute of Northeast Asian Studies) ของบัณฑิตยสภาทางสังคมศาสตร์แห่งมณฑลเฮยหลงเจียง (Heilongjiang Provincial Academy of Social Sciences) ของจีน ที่บอกว่า “โซลแสดงให้เห็นว่าพวกเขาต้องการที่จะรักษาความไว้วางใจซึ่งกันและกัน และความร่วมมือกันอย่างเสมอต้นเสมอปลายกับปักกิ่งในด้านห่วงโซ่อุตสาหกรรมและห่วงโซ่อุปทานเอาไว้ ในเวลาที่เผชิญหน้ากับแรงกดดันของสหรัฐฯ จากกลุ่ม “ชิป 4” (Chip 4)”อย่างไรก็ตาม เขาชี้ว่ายังจะต้องระมัดระวังตัว ด้วยการกล่าวต่อไปว่า “ถึงแม้ข้อตกลงล่าสุดเหล่านี้ให้ความหวังสูงมากสำหรับการสร้างเสริมความหนักแน่นมั่นคงให้แก่ความร่วมมือทวิภาคีในด้านห่วงโซ่อุปทาน และดูเหมือนกับเกาหลีใต้ให้ความมั่นใจแก่จีนว่าการที่พวกเขาอาจจะเข้าร่วมในกลุ่มพันธมิตรด้านชิปที่นำโดยสหรัฐฯ กลุ่มนี้นั้น ไม่ได้มีข้อหมางใจเข้าใจผิดใดๆ เลย แต่กระนั้นเราก็จำเป็นต้องคอยเฝ้าติดตามการลงมือปฏิบัติจริงๆ ของเกาหลีใต้กันต่อไป”กลุ่มชิป 4 เป็นแผนการริเริ่มอย่างหนึ่งของรัฐบาลสหรัฐฯ ที่มีจุดมุ่งหมายเพื่อการจัดตั้งกลุ่มพันธมิตรด้านอุตสาหกรรมเซมิคอนดักเตอร์ที่ประกอบด้วย สหรัฐฯ ญี่ปุ่น เกาหลีใต้ และไต้หวัน เพื่อร่วมมือประสานความพยายามในเรื่องการบริหารจัดการห่วงโซ่อุปทาน การวิจัยและการพัฒนา การให้การอุดหนุน และมิติอื่นๆ ของธุรกิจนี้ แผนการริเริ่มนี้ถูกมองกันอย่างกว้างขวางว่าเป็นความพยายามประการหนึ่งในการกีดกันและจำกัดควบคุมจีน แต่ขณะเดียวกันมันก็ก่อให้เกิดคำถามต่างๆ เกี่ยวกับเรื่องความลับทางการค้าและความได้เปรียบทางการแข่งขันหากมองกันแค่จากผิวนอก การหาทางรับประกันให้มีซัปพลายเซมิคอนดักเตอร์จัดส่งไปถึงผู้ต้องการใช้อย่างเพียงพอ ควรที่จะกลายเป็นเรื่องที่ทำให้ง่ายขึ้นและมีราคาถูกลงไปเรื่อยๆ เนื่องจากการใช้จ่ายด้านเงินทุนอย่างมโหฬารเป็นประวัติการณ์ในช่วงที่ผ่านมากำลังถูกแปรให้กลายเป็นศักยภาพในการผลิตชิปซึ่งเพิ่มสูงขึ้นมาก เวลาเดียวกันนั้นภาวะเศรษฐกิจถดถอยในปัจจุบันก็เป็นตัวหั่นลดดีมานด์ให้ต่ำลงไปด้วย ทั้งนี้ ภาวะขาดแคลนเซมิคอนดักเตอร์ ซึ่งกลายเป็นปัญหาใหญ่โตสำหรับหลายๆ อุตสาหกรรม (โดยเฉพาะอย่างยิ่งอุตสาหกรรมรถยนต์) อีกทั้งกลายเป็นประเด็นปัญหาทางการเมืองประการหนึ่งซึ่งกำลังทำให้โลกเกิดการเปลี่ยนแปลงในเวลาเดียวกับที่เคลื่อนเข้าสู่จุดสูงสุดของการแพร่ระบาดใหญ่ของโรคโควิด-19 จึงอาจจะกลับกลายเป็นภาวะเซมิคอนดักเตอร์ล้นเกินไปเลยก็ได้อย่างที่สามารถมองเห็นได้จากแผนภูมิข้างล่างนี้ การเปลี่ยนแปลงในบิลลิ่ง (ยอดขาย) เซมิคอนดักเตอร์แบบเปรียบเทียบปีต่อปี ซึ่งรายงานเอาไว้โดยสำนักงานสถิติการค้าเซมิคอนดักเตอร์โลก (World Semiconductor Trade Statistics หรือ WSTS) ได้พลิกผันไปเป็นตัวเลขติดลบในเดือนกรกฎาคมที่ผ่านมา หลังจากมีแต่เติบโตขยายตัวในตลอดช่วงเวลา 2 ปีครึ่งก่อนหน้านั้น สำหรับยอดขายอุปกรณ์ผลิตเซมิคอนดักเตอร์ยังคงสูงขึ้นอย่างต่อเนื่อง เนื่องจากใบสั่งซื้อที่ป้อนเข้ามาอย่างสูงลิ่วชนิดทำสถิติใหม่ก่อนหน้านี้ กำลังอยู่ในช่วงของการจัดตั้งและการติดตั้ง ทว่ามันก็เป็นตัวเลขการเติบโตในระดับแค่ตัวเลขหลักเดียวเสียแล้วชิปหน่วยความจำแบบแฟลช (flash memory) ทั้ง DRAM และ NAND ต่างมีราคาขายแบบส่งมอบทันที (spot price) ซึ่งลดต่ำลงมาแทบจะตลอดทั้งปีนี้ เมื่อสิ้นเดือนมิถุนายน ไมครอน (Micron) บริษัทผู้ผลิตชิปความจำสัญชาติอเมริกันรายใหญ่ที่สุดประกาศ “การลงมือทำกันในทันทีเพื่อลดเส้นโคจรของการขยายตัวด้านซัปพลายของเรา” สืบเนื่องจาก “การลดต่ำลงอย่างสำคัญ” ในดีมานด์ของพวกสินค้าอิเล็กทรอนิกส์ผู้บริโภค ซึ่งรวมไปถึงเครื่องคอมพิวเตอร์พีซี และโทรศัพท์สมาร์ทโฟนไมครอน เป็นผู้ผลิต DRAM รายใหญ่ที่สุดเป็นอันดับ 3 ของโลก รองลงมาจาก ซัมซุง อิเล็กทรอนิกส์ (Samsung Electronics) และ เอสเค ไฮนิกซ์ (SK hynix) และเป็นผู้ผลิตรายใหญ่ที่สุดอันดับ 4 ทางด้านชิปแฟลช เมมโมรี แบบ NAND ตามหลังบริษัทเกาหลี 2 รายดังกล่าวข้างต้น และกิจการที่เป็นการร่วมทุนกันระหว่างคิโอกซ์เซีย (Kioxia) ของญี่ปุ่น กับ เวสเทิร์น ดิจิตอล (Western Digital) ของอเมริกาแต่การรักษาความมั่นคงของห่วงโซ่อุปทานนั้นมันยังมีอะไรมากเกินกว่าเรื่องของซัปพลาย ดีมานด์ และระดับราคาเท่านั้น พวกผู้ผลิตชิปความจำสัญชาติเกาหลีอย่าง ซัมซุง อิเล็กทรอนิกส์ และเอสเค ไฮนิกซ์ ยังประสบปัญหาใหญ่อีกประการหนึ่ง ซึ่งชนปะทะอย่างจังกับการที่รัฐบาลสหรัฐฯ มุ่งมั่นตั้งใจจะขัดขาตัดกำลังความก้าวหน้าด้านเทคโนโลยีของจีน ปัญหาดังกล่าวได้แก่การที่พวกเขามีการดำเนินธุรกิจอย่างใหญ่โตอยู่ในจีน และธุรกิจตลอดจนรายรับของพวกเขาต้องพึ่งพาอาศัยตลาดจีนในระดับสูงลิ่วทีเดียวเมื่อปี 2021 ยอดส่งออกเซมิคอนดักเตอร์ของเกาหลีใต้เกือบๆ 40% เป็นการส่งไปยังประเทศจีน ทั้งนี้ตามตัวเลขของหอการค้าและอุตสาหกรรมเกาหลี (Korea Chamber of Commerce and Industry) สูงขึ้นมาลิบลิ่วจากระดับเพียงแค่ 3% ในปี 2000 ยิ่งไปกว่านั้น ซัมซุง ผลิตชิปแฟลชเมมโมรี NAND ประมาณ 40% ของตนในนครซีอาน มณฑลส่านซีของจีน ณ โรงงานชิปแฟลชเมมโมรี NAND แห่งใหญ่ที่สุดในโลก ด้าน เอสเค ไฮนิกซ์ ก็ผลิต DRAM ในเมืองอู่ซี มณฑลเจียงซู และเพิ่งซื้อโรงงานทำแฟลช NAND ของ อินเทล (Intel) ซึ่งตั้งอยู่ในเมืองต้าเหลียน มณฑลเหลียวหนิงเวลาเดียวกันนั้น เกาหลีใต้ยังพึ่งพาอาศัยพวกชิ้นส่วนอะไหล่ของจีนสำหรับการนำมาทำผลิตภัณฑ์ของตนเพื่อส่งออกไปยังตลาดอื่นๆ โดยที่สำคัญก็คือไปสหรัฐฯ อย่างที่สามารถเห็นได้จากแผนภูมิข้างล่างนี้ มีความสัมพันธ์กันอย่างใกล้ชิดทีเดียวระหว่างการส่งออกของจีนไปยังเกาหลีใต้ และการส่งออกของเกาหลีใต้ไปยังสหรัฐฯห่วงโซ่อุปทานอิเล็กทรอนิกส์ของอเมริกาเอง ต้องพึ่งพาอาศัยจีนทั้งทางตรงและทางอ้อมทีเดียว ยังไม่เป็นที่ชัดเจนว่ากระทรวงพาณิชย์สหรัฐฯ ได้มีการขบคิดพิจารณาอย่างตลอดถี่ถ้วนแล้วหรือไม่ในเรื่องผลกระทบต่อเนื่องทั้งหลายทั้งปวงที่จะเกิดขึ้นจากการใช้มาตรการจำกัดกีดกันเพื่อเล่นงานจีนการที่รัฐบาลสหรัฐฯ ใช้มาตรการแซงก์ชันเพื่อจำกัดควบคุมการส่งออกอุปกรณ์ผลิตเซมิคอนดักเตอร์ระดับก้าวหน้าไปยังประเทศจีน อาจสร้างความลำบากยุ่งยากในชีวิตให้แก่ ซัมซุง ซึ่งเผชิญการแข่งขันมากขึ้นเรื่อยๆ จากแยงซี เมโมรี เทคโนโลยีส์ (Yangtze Memory Technologies) บริษัทผู้ผลิตแฟลช NAND สัญชาติจีนสหรัฐฯ นั้นได้สกัดขัดขวางไม่ให้มีการจัดส่งเครื่องจักรอุปกรณ์พิมพ์แผงวงจรอิเล็กทรอนิกส์ (lithography) แบบ advanced extreme ultraviolet (EUV) ซึ่งเป็นระดับก้าวหน้าของโลกในเวลานี้ จากบริษัท ASML ที่ตั้งอยู่ในประเทศเนเธอร์แลนด์ ไปยังเมืองอู่ซี อันเป็นสถานที่ผลิตชิป DRAM ประมาณครึ่งหนึ่ง ซึ่งเอสเค ไฮนิกซ์ นำออกมาจำหน่าย ถ้าหากโรงงานเหล่านี้ไม่สามารถอัปเกรดติดตั้งเครื่องจักรอุปกรณ์ล้ำสมัยเช่นนี้ได้ ในที่สุดแล้วมันก็จะต้องสูญเสียความสามารถในการแข่งขันกับผู้ผลิตรายอื่นๆเรื่องนี้จึงก่อใหเกิดคำถามที่สำคัญอย่างยิ่งยวดขึ้นมา นั่นคือ นโยบายของสหรัฐฯ นั้นมีจุดมุ่งหมายที่จะควบคุมจีน เกาหลีใต้ หรือว่าทั้งสองประเทศนั่นแหละ? คำตอบที่ออกมาดูเหมือนจะเป็นว่า รัฐบาลสหรัฐฯ ปรารถนาที่จะให้อีก 3 เจ้าซึ่งตนเองเสนอให้เข้ามาร่วมเป็นหุ้นส่วนอยู่ในกลุ่มพันธมิตร ชิป 4 ด้วยกัน –ได้แก่ เกาหลีใต้ ญี่ปุ่น และไต้หวัน— จัดแจงหันเหความสนใจของพวกเขาออกไปจากจีน และหวนกลับมาที่สหรัฐฯ ไม่ว่ามันจะทำให้พวกเขาต้องสูญเสียอะไรไปสักแค่ไหนก็ตามที ด้วยการอาศัยมาตรการให้การอุดหนุนต่างๆ ตามที่ระบุเอาไว้ในรัฐบัญญัติ CHIPS Act ซึ่งเพิ่งมีผลบังคับใช้ใหม่ๆ หมาดๆ มันก็เหมือนกับสหรัฐฯ แสดงความประสงค์ด้วยว่า พร้อมที่จะติดสินบนหุ้นส่วนอีก 3 รายนี้ อย่างน้อยที่สุดก็ในระดับหนึ่ง เพื่อให้ดำเนินการอย่างที่วอชิงตันประสงค์สำหรับเรื่องการวิจัยและการพัฒนานั้น ต้องถือเป็นประเด็นปัญหาที่มีมิติแง่มุมที่แตกต่างออกไป การพิทักษ์คุ้มครองทรัพย์สินทางปัญญาย่อมเป็นผลประโยชน์ร่วมของทุกๆ ฝ่ายที่ถูกชักชวนให้เข้าร่วมในกลุ่มชิป 4 และการมาปรึกษาหารือกันตลอดจนการร่วมมือประสานงานกันก็อาจให้ประโยชน์ในการป้องกันไม่ให้จีนสามารถใช้วิธีการแบบมือไวพร้อมฉกฉวยเอาความลับทางการค้าของคนอื่น หรือใช้วิธีการจ้างงานแบบทุ่มเทเงินเพื่อดึงดูดวิศวกรผู้มีประสบการณ์ของคนอื่นไป อย่างไรก็ตาม ในอีกด้านหนึ่ง ไม่ว่าฝ่ายเกาหลี ญี่ปุ่น หรือไต้หวัน ก็อาจจะมีปัญหากับโครงการร่วมแบ่งปันเทคโนโลยีและดำเนินการวิจัยและการพัฒนาร่วมกัน ตามการชี้นำจากกรุงวอชิงตันพวกบริษัทเกาหลี ญี่ปุ่น และอเมริกันนั้นมีการแข่งขันระหว่างกันอยู่ในเรื่องชิปความจำ อีกทั้งซัมซุง ยังมีการแข่งขันกับพวกบริษัทไต้หวัน และอินเทล ในเรื่องการเป็นโรงงานรับจ้างผลิตเซมิคอนดักเตอร์ตามการดีไซน์และคำสั่งซื้อของลูกค้า ดังนั้นทำไมพวกเขาจะต้องมาแบ่งปันแลกเปลี่ยนเรื่องการวิจัยและการพัฒนากับพวกที่เป็นคู่แข่งอยู่ในตลาด? ทั้งนี้มีการแสดงความรู้สึกหวาดกลัวออกมาแล้ว โดยที่โดดเด่นมากคือในเกาหลี ว่ากลุ่มชิป 4 อาจจะกลายเป็นเวทีสำหรับการดูดเอาเทคโนโลยีของเอเชียตะวันออกไปให้แก่อินเทล และไมครอนกระนั้น ในอีกด้านหนึ่ง ทั้ง 4 รายนี้มีการร่วมไม้ร่วมมือกันอยู่แล้ว รวมทั้งต้องพึ่งพาอาศัยกันและกัน เป็นต้นว่า อินเทล เป็นทั้งคู่แข่งขันและลูกค้าของบริษัทไต้หวัน เซมิคอนดักเตอร์ แมนูแฟคเจอริ่ง คอมพานี (Taiwan Semiconductor Manufacturing Company หรือ TSMC) เวลาเดียวกันนั้น เมื่อเร็วๆ นี้เอง TSMC ก็เพิ่งจะกลายเป็นหุ้นส่วนร่วมลงทุนรายหนึ่งของโซนี่ แล้วถ้าหากไม่มีอุปกรณ์และวัสดุหลายๆ ชนิดของญี่ปุ่น (เป็นต้นว่า พวก photoresists) ก็ไม่มีเพลเยอร์ในแวดวงเซมิคอนดักเตอร์รายไหนเลยที่จะสามารถผลิตอะไรออกมามากมายได้นี่ยังไม่ต้องพูดถึงข้อเท็จจริงอันแสนยุ่งยากใจที่ว่า จีนเป็นตลาดใหญ่ที่สุดของโลกในเรื่องเซมิคอนดักเตอร์ และก็เป็นตลาดใหญ่ที่สุดสำหรับพวกเครื่องจักรอุปกรณ์สำหรับการผลิตเซมิคอนดักเตอร์—อย่างน้อยที่สุดก็มีฐานะเช่นนี้ จวบจนกระทั่งในช่วงหลังๆ มานี้ ซึ่งแดนมังกรถูกกีดกันควบคุมจากมาตรการแซงก์ชันของสหรัฐฯ ด้วยเหตุนี้เพลเยอร์ทุกๆ รายจึงมีอะไรต้องสูญเสียอย่างมากมายใหญ่โตทีเดียว เมื่อจะตัดจีนทิ้งไป ทั้งนี้รวมไปถึงพวกบริษัทอเมริกันซึ่งทำหน้าที่ดีไซน์แผงวงจรรวมโดยที่ไม่มีโรงงานผลิตเซมิคอนดักเตอร์ของตัวเอง (อย่างเช่น อินวีเดีย) พวกบริษัทที่มีโรงงานผลิตอุปกรณ์แผงวงจรรวม (อย่างเช่น อินเทล) และพวกบริษัทผู้ผลิตเครื่องจักรอุปกรณ์สำหรับการทำเซมิคอนดักเตอร์ (อย่างเช่น แอปพลายด์ แมตทีเรียลส์ Applied Materials)เมื่อต้องเผชิญกับสถานการณ์ที่ไม่ว่าจะเลือกข้างไหนก็เจอกับความยากลำบากและความเสี่ยงสูงทั้งสิ้น ฝ่ายเกาหลีจึงดูเหมือนต้องการที่จะย้ำยืนยันให้เกิดความมั่นใจกับฝ่ายจีน ก่อนที่จะเข้าเจรจาเพื่อให้ได้ฐานะการเป็นสมาชิกแบบที่ไม่มีภัยคุกคามใดๆ ในแผนการริเริ่ม ชิป4 ของอเมริกา ญี่ปุ่นก็น่าที่จะใช้วิธีการทำนองเดียวกันเพียงแต่กระทำไปอย่างเงียบๆ มากกว่ามีรายงานว่า สำหรับไต้หวันนั้น ตกลงเห็นชอบแล้วที่จะเข้าร่วม ชิป 4 ทว่าไม่น่าที่จะถึงกับนำเอาการค้าขายด้านอิเล็กทรอนิกส์กับจีนซึ่งมีมูลค่ามหาศาลเข้ามาเสี่ยง สำหรับพวกบริษัทเทคอเมริกันนั้นจะพิทักษ์ปกป้องผลประโยชน์ของพวกเขาเองในเวลาปรึกษาหารือกับกระทรวงพาณิชย์สหรัฐฯด้วยเหตุนี้ กลุ่มชิป 4 จึงอาจกลายเป็นสิ่งที่อุดมไปด้วยถ้อยคำโวหารทางการเมืองมากกว่าเนื้อหาสาระจริงๆ จังๆ หรือว่า เมื่อผสมผสานเข้ากับการแซงก์ชันหลายๆ ระลอกที่วอชิงตันประกาศบังคับใช้แล้ว (และบางทีอาจจะมีเพิ่มเติมขึ้นมาอีกด้วย) มันก็อาจจะกลายเป็นการมุ่งสร้างอุปสรรคต่างๆ มาขวางกั้นเส้นทางของอุตสาหกรรมเซมิคอนดักเตอร์ของจีน โดยที่จีนอาจจะต้องใช้เวลาเป็นแรมปีทีเดียวกว่าจะฝ่าข้ามไปได้ นี่อาจจะกลายเป็นสร้างความเพลี่ยงพล้ำครั้งใหญ่ให้แก่พวกอุตสาหกรรมต่างๆ ของจีน ไม่ว่าจะเป็นอุตสาหกรรมด้านการประมวลผลข้อมูล ปัญญาประดิษฐ์ ตลอดจนอุตสาหกรรมกลาโหม –ตรงเป๊ะกับสิ่งที่รัฐบาลสหรัฐฯ วาดหวังต้องการทีเดียวแล้วฝ่ายจีนจะตอบโต้อย่างไร? อาจจะมีการตอบโต้แก้เผ็ดทางเศรษฐกิจแบบตรงๆ หรือในแบบอสมมาตร –อย่างเช่น การคว่ำบาตรสินค้าเกาหลีหรือสินค้าญี่ปุ่นบางอย่างบางประเภท ซึ่งเป็นสิ่งที่จีนเคยทำมาแล้วในอดีต— นี่คือความเป็นไปได้ประการหนึ่ง อีกอย่างหนึ่งซึ่งแทบรับประกันได้เลยว่าปักกิ่งจะต้องกระทำ ได้แก่ การทุ่มเทความพยายามเพิ่มมากขึ้นอีกเพื่อพัฒนาเทคโนโลยีของตนเองขึ้นมา โดยที่กระทั่งอาจจะสนใจไยดีกับทรัพย์สินทางปัญญาของต่างชาติน้อยลงกว่าที่พวกเขาได้สาธิตให้เห็นก่อนหน้านี้หรือว่าประเด็นนี้อาจถูกนำมาผสมปนกันกับการต่อสู้ทางภูมิรัฐศาสตร์ระหว่างสหรัฐฯ กับจีนซึ่งมีขนาดขอบเขตใหญ่โคกว่านี้เสียอีก โดยที่เมื่อเดือนสิงหาคมที่ผ่านมา ประธานสภาผู้แทนราษฎรสหรัฐฯ แนนซี เพโลซี ได้เดินทางไปเยือนนครไทเป ซึ่งจุดชนวนให้จีนดำเนินการซ้อมรบอย่างใหญ่โตมโหฬารที่เป็นการจำลองการปิดล้อมไต้หวัน ทั้งนี้เมื่อมองเห็นว่าช่องทางแห่งโอกาสของตนกำลังเริ่มจะถูกปิด จีนก็อาจเลือกที่จะรีบเร่งกระทำสิ่งที่เป็น “ของจริง” กันเสียที",
    "ไฟไหม้ห้างใหญ่เกาหลีใต้ พบผู้เสียชีวิตแล้ว 7 ราย": "เกิดเหตุไฟไหม้ห้างสรรพสินค้าแห่งหนึ่งในเมืองแทจอน เกาหลีใต้ ในวันจันทร์ ทำให้มีผู้เสียชีวิตแล้ว 7 คน\n\nเหตุเพลิงไหม้เริ่มขึ้นเมื่อเวลาประมาณ 7.45 น. ตามเวลาท้องถิ่น ก่อนที่จะลุกลามอย่างรวดเร็วในชั้นใต้ดินของห้างสรรพสินค้า ทำให้ต้องอพยพผู้คนออกมามากกว่า 110 คนซึ่งรวมทั้งพนักงานของห้างและลูกค้าของโรงแรมใกล้เคียง\n\nเจ้าหน้าที่ดับเพลิงมากกว่า 500 คนและรถดับเพลิง 90 คัน เข้าร่วมในภารกิจกู้ภัยครั้งนี้ ก่อนที่จะควบคุมเพลิงได้ในเวลาประมาณ 15.00 น. โก เซือง-โชล เจ้าหน้าที่สำนักงานดับเพลิงเมืองแทจอน กล่าวว่า เจ้าหน้าที่ดับเพลิงยังคงพยายามค้นหาผู้ที่รอดชีวิตภายในห้างสรรพสินค้าดังกล่าวหลังจากที่สามารถควบคุมเพลิงไว้ได้แล้ว\n\nเจ้าหน้าที่ระบุว่า พบผู้เสียชีวิต 6 คนซึ่งล้วนเป็นพนักงานของห้าง ขณะที่อีกหนึ่งคนยังไม่สามารถระบุตัวได้ โดยขณะนี้ตำรวจกำลังเร่งสืบสวนหาสาเหตุของเพลิงไหม้ในครั้งนี้\n\nสื่อในเกาหลีใต้รายงานอ้างคำพูดของผู้อยู่ในเหตุการณ์ว่า เหตุไฟไหม้เกิดจากการระเบิดของรถยนต์ไฟฟ้าคันหนึ่งที่ชาร์จไฟอยู่ในชั้นใต้ดินของห้างสรรพสินค้าดังกล่าว",
    "เที่ยวเกาหลีใต้ เตรียมตัวอย่างไรบ้าง เช็คข้อควรรู้ที่นี่": "2. ขอ Q-code ทางระบบออนไลน์ โดยผู้เดินทางต้องกรอกรายละเอียดการฉีดวัคซีนป้องกันโรคโควิด-19 ก่อนขึ้นเครื่องบินเพื่อเดินทางไปเกาหลีใต้ โดยผู้ที่ได้รับ Q-Code แล้ว จะสามารถเดินทางเข้าเกาหลีใต้โดยสะดวก และไม่ต้องกรอกแบบฟอร์มรายงานเรื่องการฉีดวัคซีนป้องกันโรคโควิดฯ ก่อนเดินทางเข้าเกาหลีใต้อีก\n\n3. ล่าสุดนับตั้งแต่วันที่ 3 กันยายน 2565 เป็นต้นไป ผู้เดินทางเข้าเกาหลีใต้ไม่ต้องนำผลการตรวจโควิดเป็นลบมาแสดงก่อนเช็คอินที่เคาเตอร์สายการบินก่อนขึ้นเครื่องบิน\n\nข้อควรรู้อื่นๆ\n\n\n\n1. กรุณาตรวจสอบข้อมูลกฎเกณฑ์การเดินทางเข้าประเทศเกาหลีใต้กับทางสถานเอกอัครราชทูตเกาหลีใต้ประจำประเทศไทยล่วงหน้าก่อนเดินทางทุกครั้ง เนื่องจากอาจมีการปรับปรุง และแตกต่างไปจากข้อมูลข้างต้น\n\n\n\n2.นับตั้งแต่วันที่ 1 กันยายน 2565 เป็นต้นไป คนไทยที่เดินทางไปยังเกาะเชจู ของเกาหลีใต้ ต้องขอรับ K-ETA ล่วงหน้าก่อนเดินทางด้วย และสำหรับผู้ที่เดินทางไปเที่ยวเกาะเชจูก่อนวันที่ 1 กันยายน 2565 โดยไม่ได้รับอนุมัติ K-ETA จะไม่สามารถดินทางต่อไปยังเกาหลีใต้ในส่วนภาคพื้นทวีปได้ และผู้เดินทางที่เคยถูกปฏิเสธ K-ETA ในการเดินทางเข้าเกาหลีใต้ ก็จะไม่ได้รับอนุญาตให้เดินทางเข้าเกาะเชจู\n\n3.แม้ว่าคนไทยที่ได้รับอนุมัติ K-ETA ให้ขึ้นเครื่องบินเพื่อเดินทางไปเกาหลีใต้ได้แล้ว แต่ทางเจ้าหน้าที่ตรวจคนเข้าเมืองของเกาหลีใต้มีอำนาจในการอนุมัติ หรือไม่อนุมัติให้เข้าเกาหลีใต้ได้ หากสัมภาษณ์แล้วยังมีข้อสงสัยว่า คนไทยอาจเดินทางเข้าเกาหลีใต้เพื่อลักลอบทำงานในเกาหลีใต้แบบผิดกฎหมาย หรือเหตุผลอื่นๆ โดยคนไทยที่ไม่ได้รับอนุมัติให้เข้าเกาหลีใต้ จะถูกเจ้าหน้าที่ตรวจ คนเข้าเมืองเกาหลีใต้ส่งกลับประเทศไทย โดยสายการบินที่นำคนไทยเดินทางไปเกาหลีใต้โดยเร็วที่สุด\n\n",
    "ไฟไหม้ศูนย์การค้าในเกาหลีใต้เสียชีวิต 7 ราย": "เจ้าหน้าที่เมืองแทจอน เปิดเผยว่า ไฟไหม้เกิดขึ้นที่บริเวณลานจอดรถชั้นใต้ดินของศูนย์การค้า ฮุนได พรีเมียม เอาต์เลต ในเมืองแทจอนเมื่อเวลา 7.45 น. วันนี้ตามเวลาท้องถิ่น และไฟลุกไหม้ลังกระดาษจำนวนมากอย่างรวดเร็ว ทำให้ควันดำปกคลุมทั่วทั้งชั้น เจ้าหน้าที่ต้องอพยพคนกว่า 110 คน ซึ่งรวมถึงพนักงานของศูนย์การค้า และลูกค้าของโรงแรมที่อยู่ใกล้เคียง แต่ไม่มีลูกค้าของศูนย์การค้า เพราะยังไม่ถึงเวลาเปิดบริการ\n\nหน่วย ดับเพลิง ระดมเจ้าหน้าที่ดับเพลิง 126 คน และรถดับเพลิง 40 คัน เพื่อควบคุมเพลิง และดับไฟได้มอดสนิทในเวลาเกือบ 15.00 น. ตามเวลาท้องถิ่น",
    "เรือบรรทุกเครื่องบินสหรัฐเดินทางถึงเกาหลีใต้ เพื่อซ้อมรบร่วมรับมือเกาหลีเหนือ": "เอเอฟพีรายงาน เมื่อวันศุกร์ที่ 23 กันยายน 2565 กล่าวว่า เรือบรรทุกเครื่องบิน ยูเอสเอส โรนัลด์ เรแกน (USS Ronald Reagan) ที่ขับเคลื่อนด้วยพลังงานนิวเคลียร์และเรือรบในภารกิจโจมตีของสหรัฐอเมริกา แล่นเข้าจอดเทียบท่าทางตอนใต้ของเมืองปูซาน ประเทศเกาหลีใต้เมื่อวันศุกร์\n\nการมาของเรือสหรัฐถือเป็นส่วนหนึ่งในภารกิจเสริมสร้างสินทรัพย์เชิงยุทธศาสตร์ของเกาหลีใต้และสหรัฐฯ เพื่อใช้ปฏิบัติการในภูมิภาคนี้มากขึ้น\n\nประธานาธิบดียุน ซ็อก-ยอล ของเกาหลีใต้ ได้ให้คำมั่นตั้งแต่เข้ารับตำแหน่งเมื่อเดือนพฤษภาคม ที่ว่าจะเพิ่มปฏิบัติการซ้อมรบร่วมกับสหรัฐฯ ให้มากขึ้น ภายหลังล้มเหลวมาหลายปีกับการใช้แนวทางทางการทูตกับเกาหลีเหนือ\n\n\"การส่งเรือบรรทุกเครื่องบิน ยูเอสเอส โรนัลด์ เรแกนมายังปูซาน แสดงให้เห็นถึงความเป็นพันธมิตรที่แข็งแกร่งระหว่างเกาหลีใต้และสหรัฐฯ” เจ้าหน้าที่กระทรวงกลาโหมเกาหลีใต้กล่าวกับเอเอฟพี และเสริมว่า \"การมาเยือนครั้งนี้มีจุดมุ่งหมายเพื่อยับยั้งภัยคุกคามทางนิวเคลียร์และขีปนาวุธของเกาหลีเหนือ\"\n\nรัฐบาลเกาหลีเหนือของคิมจองอึน ได้ดำเนินการทดสอบขีปนาวุธบ่อยครั้งจนผิดสังเกตในปีนี้ และเมื่อต้นเดือนกันยายน ได้มีการแก้ไขกฎหมายนิวเคลียร์ โดยมีเนื้อหาเชิดชูสิทธิ์ที่จะใช้การชิงโจมตีด้วยอาวุธนิวเคลียร์ หากตรวจพบว่าประเทศอาจถูกโจมตีด้วยอาวุธร้ายแรง\n\nกองทัพเรือสหรัฐฯ กล่าวว่า เรือบรรทุกเครื่อบิน ยูเอสเอส โรนัลด์ เรแกน เดินทางมาพร้อมกับเรือโจมตีอีก 2 ลำ ได้แก่ เรือลาดตระเวนติดขีปนาวุธนำวิถี และเรือพิฆาตติดขีปนาวุธนำวิถี\n\nสำนักข่าวยอนฮัปของเกาหลีใต้กล่าวว่า การซ้อมรบร่วมจะจัดขึ้นบริเวณชายฝั่งตะวันออกของเกาหลีใต้ในเดือนนี้ และเสริมว่า เรือดำน้ำพลังงานนิวเคลียร์ยูเอสเอส แอนนาโพลิส (USS Annapolis) ก็น่าจะนำมาใช้ในการซ้อมรบด้วย\n\nการนำเรือบรรทุกเครื่องบินดังกล่าวมายังเกาหลีใต้ เกิดขึ้นหลังได้รับคำเตือนจากเจ้าหน้าที่เกาหลีใต้และสหรัฐฯ มานานหลายเดือนแล้วว่า คิม จอง อึน ผู้นำเกาหลีเหนือกำลังเตรียมทดสอบอาวุธนิวเคลียร์เร็วๆนี้.",
    "ไต้ฝุ่นหินหนามหน่อ : ชาวเกาหลีใต้จมน้ำเสียชีวิตเกือบ 10 ศพ หลังน้ำท่วมลานจอดรถใต้ดิน": "ไต้ฝุ่นหินหนามหน่อ : ชาวเกาหลีใต้จมน้ำเสียชีวิตเกือบ 10 ศพ หลังน้ำท่วมลานจอดรถใต้ดิน\n\nBy Frances Mao\n\nBBC News\n\n7 กันยายน 2022\n\nที่มาของภาพ, KIM HEE-CHUL/EPA คำบรรยายภาพ, หน่วยกู้ภัยระบุว่าช่วยเหลือผู้ประสบภัยได้ 2 คน ที่รอดชีวิตมาได้จากการเกาะบนท่อน้ำเหนือศีรษะนาน 12 ชั่วโมง\n\nชาวเกาหลีใต้ 7 คนจมน้ำเสียชีวิต หลังน้ำท่วมทะลักเข้าไปในลานจอดรถใต้ดิน ทำให้พวกเขาติดค้างอยู่ภายใน และจมน้ำในที่สุด\n\nน้ำท่วมดังกล่าว เกิดจากอิทธิพลของไต้ฝุ่นหินหนามหน่อ ที่พัดถล่มเข้าเกาหลีใต้ตั้งแต่เมื่อวานนี้\n\nผู้เสียชีวิตได้ลงไปที่ลานจอดรถใต้ดิน เพื่อเลื่อนรถหนีน้ำ แต่น้ำกลับท่วมทะลักทำให้พวกเขาติดอยู่ใต้ดินนานหลายชั่วโมง\n\nทั้งนี้ หน่วยกู้ภัยระบุว่าช่วยเหลือผู้ประสบภัยได้ 2 คน ที่รอดชีวิตมาได้จากการเกาะบนท่อน้ำเหนือศีรษะนาน 12 ชั่วโมง และตอนนี้ ทั้งคู่มีอาการปลอดภัยดีแล้ว\n\nสำนักข่าวยอนฮัปของเกาหลีใต้รายงานว่า ผู้ประสบภัยทั้ง 9 คน เป็นผู้อยู่อาศัยอะพาร์ตเมนต์ในอาคารดังกล่าว โดยตัดสินใจลงไปเลื่อนรถ หลังทางสำนักงานผู้ดูแลอาคารเตือนว่า ฝนจะตกหนักและเกิดน้ำท่วม โดยตอนที่หน่วยกู้ภัยเข้าไปถึงพื้นที่ น้ำได้ท่วมสูงเกือบถึงเพดานลานจอดรถแล้ว\n\nเหตุสลดครั้งนี้เกิดขึ้นที่เมืองโพฮัง ในจังหวัดคยองซังเหนือ ซึ่งถือเป็นพื้นที่ประสบภัยพายุรุนแรงที่สุด\n\nประธานาธิบดียุน ซอกยอล ของเกาหลีใต้ แสดงความเสียใจอย่างสุดซึ้งต่อผู้เสียชีวิตทั้ง 7 คน และเรียกสถานการณ์ที่เกิดขึ้นเป็น \"ภัยพิบัติ\"\n\n\"ประชาชนในโพฮังลงไปเลื่อนรถ...แต่กลับเผชิญภัยพิบัติ ผมนอนไม่หลับเลย\" เขากล่าว พร้อมระบุว่า ได้ประกาศให้เมืองโพฮังเป็นพื้นที่ภัยพิบัติพิเศษแล้ว และจะลงพื้นที่ภายในวันนี้ (7 ก.ย.)\n\nที่มาของภาพ, KIM HEE-CHUL/EPA คำบรรยายภาพ, ทีมกู้ภัยกู้ร่างผู้เสียชีวิตจากลานจอดรถใต้ดินที่น้ำท่วมสูง\n\nที่มาของภาพ, KIM HEE-CHUL/EPA คำบรรยายภาพ, น้ำทะลักเข้าไปในลานจอดรถก่อนที่ประชาชนจะขับรถออกมาได้ทัน\n\nการเสียชีวิตครั้งนี้ ส่งผลให้ยอดผู้เสียชีวิตจากไต้ฝุ่นหินหนามหน่อเพิ่มเป็นอย่างน้อย 10 คนแล้ว โดยอิทธิพลจากพายุยังก่อให้เกิดลมกระโชกแรงและฝนตกหนัก ในหลายพื้นที่ทางตอนใต้และชายฝั่งตะวันออกของเกาหลีใต้อย่างต่อเนื่อง\n\nที่มาของภาพ, Yonhap/Reuters\n\nเมืองหลายแห่งทางตอนใต้ของประเทศ รวมถึงเมืองปูซานและอุลซาน ก็กำลังเผชิญกับอิทธิพลของพายุ โดยอาคารหลายแห่งเสียหาย ถนนถูกตัดขาด ต้นไม้หักโค่น และความเสียหายต่อโครงสร้างพื้นฐานอื่น ๆ\n\nเกาหลีใต้ เป็นหนึ่งในประเทศเอเชียตะวันออก ที่เผชิญกับฝนตกหนักรุนแรงในช่วงไม่กี่เดือนที่ผ่านมา รวมถึงอุณหภูมิที่พุ่งสูงอย่างผิดปกติ\n\nเมื่อเดือน ส.ค. ที่ผ่านมา กรุงโซลของเกาหลีใต้เผชิญฝนตกหนักที่สุดในรอบ 100 ปี ส่งผลให้มีผู้เสียชีวิตอย่างน้อย 8 คน โดย 3 คนในจำนวนนี้ อาศัยอยู่ในอะพาร์ตเมนต์ใต้ดิน ที่เรียกว่า \"พันจีฮา\"",
    "\"แอนท์กรุ๊ป\" จับมือ \"ทรูมันนี่\" ขยายบริการสู่เกาหลีใต้ผ่าน Alipay+": "บริษัทแอนท์ กรุ๊ป ยักษ์ใหญ่ฟินเทคในเครืออาลีบาบา แถลงในวันนี้ว่า ทางบริษัทจะจับมือกับผู้ให้บริการอี-วอลเล็ตจำนวน 4 รายของเอเชียในการขยายบริการเข้าสู่เกาหลีใต้ผ่านทางช่องทาง Alipay+\n\nความร่วมมือดังกล่าวทำให้ผู้ใช้อี-วอลเล็ตของผู้ให้บริการทั้ง 4 ราย ได้แก่ ทรูมันนี่ของไทย, GCash ของฟิลิปปินส์, Touch'n Go ของมาเลเซีย และ AlipayHK ของฮ่องกง สามารถใช้แอปพลิเคชั่นในมือถือในการชำระราคาสินค้าในร้านค้ากว่า 12,000 แห่งในเกาหลีใต้ผ่านทาง Alipay+\n\nทั้งนี้ เกาหลีใต้ประกาศเปิดประเทศในช่วงต้นเดือนที่ผ่านมา โดยยกเลิกมาตรการตรวจโควิด-19 ก่อนการเดินทางเข้าประเทศ ขณะที่ผ่อนคลายมาตรการดังกล่าวตามญี่ปุ่นและอีกหลายประเทศก่อนหน้านี้",
    "เกาหลีใต้รุกตลาดไทย จัดงาน G-FAIR KOREA IN BANGKOK ภายใต้ธีม Smart Future ยกระดับความสัมพันธ์ด้านธุรกิจระหว่าง ไทย-เกาหลีใต้": "พบกับข้อเสนอพิเศษภายในงานทั้งผลิตภัณฑ์สินค้าขายปลีกและขายส่งจากบริษัทผู้นำเข้าจากเกาหลี\n\nกรมส่งเสริมการค้าระหว่างประเทศ เตรียมเซ็น MoU กับบริษัท Gyeonggi Business and Science Accelerator (GBSA) และรัฐบาลเมืองคยองกีจากสาธารณรัฐเกาหลีภายในงาน\n\nมหกรรม G-FAIR KOREA IN BANGKOK เปิดฉากในไทยเป็นครั้งแรก ดึงผู้ประกอบการสินค้าอุปโภคบริโภค สุขภาพและความงาม อุตสาหกรรม และเมืองอัจฉริยะจากเกาหลี มาร่วมงาน เพื่อเปิดโอกาสให้ผู้ประกอบการไทยได้ทำความรู้จักและทำธุรกิจกับบริษัทนำเข้าสินค้าเกาหลีมากกว่า 500 รายการ\n\nผู้ประกอบการ นักธุรกิจ และผู้ที่สนใจด้านนวัตกรรม เทคโนโลยีสามารถเข้าร่วมมหกรรมที่สุดแห่งปี พร้อมพบปะหารือกับผู้ประกอบการชาวเกาหลีอย่างใกล้ชิด โดยลงทะเบียนฟรี ไม่เสียค่าใช้จ่าย ได้ตั้งแต่เวลา 10.00 น. ถึงเวลา 18.00 น. ของวันที่ 28-29 กันยายน 2565 ณ ห้องประชุมชั้น 22 โรงแรมเซ็นทารา แกรนด์ บางกอกคอนเวนชัน เซ็นเตอร์ เซ็นทรัลเวิลด์\n\nมหกรรม G-FAIR KOREA IN BANGKOK ยกระดับความสัมพันธ์ด้านธุรกิจระหว่าง ไทย-เกาหลีใต้\n\nเว็บไซต์ในการลงทะเบียน http://gfairbkk.com/visitor-registration/\n\nเมื่อพูดถึงมหกรรม G-FAIR KOREA IN BANGKOK ถือเป็นพื้นที่จะเปิดโอกาสทางธุรกิจด้วยการสร้างเครือข่ายระหว่างผู้ซื้อและผู้ประกอบการจากธุรกิจด้านเทคโนโลยี เพื่อส่งเสริมความสัมพันธ์ทางการค้าระหว่างสองประเทศ ภายใต้ธีมงาน ครั้งแรกในเมืองไทย กับ Smart Life, Smart Business, Smart Future\n\nสำหรับผู้เข้าร่วมงานชาวไทย จะได้สัมผัสและเรียนรู้เกี่ยวกับผลิตภัณฑ์ที่ล้ำสมัยจากเกาหลีใต้ว่าจะสามารถเปลี่ยนอนาคตของผู้บริโภคให้เป็น “Smart Future” ได้อย่างไร โดยไม่ต้องบินไปไกลถึงเกาหลี สำหรับผู้แสดงสินค้าภายในมหกรรม G-FAIR KOREA IN BANGKOK จะถูกแบ่งเป็น 4 ส่วน ได้แก่ ส่วนแรก สินค้าอุปโภคบริโภค (Consumer product) ส่วนที่สอง สุขภาพและความสวยความงามจากเกาหลี (K-beauty/Health/Medical) ส่วนที่สาม อุตสาหกรรม (Industrial products) และส่วนสุดท้าย เมืองอัจฉริยะ (Smart City) ทุกท่านที่เข้าร่วมงานจะได้สิทธิพิเศษในการทำความรู้จักกับบริษัทนำเข้าสินค้าเกาหลีมากกว่า 500 รายการ และยังสามารถพูดคุยเกี่ยวกับข้อเสนอสุดพิเศษของสินค้าขายปลีกและสินค้าขายส่งอีกด้วย\n\nมหกรรม G-FAIR KOREA IN BANGKOK จัดตั้งขึ้นเมื่อปี 2542 โดยมีเป้าหมายที่จะยกระดับความสัมพันธ์ด้านธุรกิจระหว่าง ไทย-เกาหลีใต้มหกรรม G-FAIR KOREA มีผู้แสดงสินค้าเข้าร่วมงานมากมายจากอุตสาหกรรมที่หลากหลาย และยังเป็นพื้นที่ในการสร้างเครือข่าย อำนวยความสะดวกในการซื้อขายระหว่างผู้ซื้อกับนักการตลาด พร้อมเป็นพื้นที่ที่คอยสร้างพันธมิตร ทางธุรกิจด้วยเช่นกัน\n\nทั้งนี้ สาธารณรัฐเกาหลี ได้จัดตั้ง “นโยบายมุ่งใต้ครั้งใหม่ (New Southern Policy)” ซึ่งเป็นนโยบายสำคัญในการการสร้างโครงข่ายเพื่อพัฒนาความสัมพันธ์กับประเทศสมาชิกอาเซียนและ 4 ประเทศมหาอำนาจ รอบๆ คาบสมุทรเกาหลี (สหรัฐอเมริกา จีน ญี่ปุ่น และรัสเซีย) นโยบายดังกล่าวเกี่ยวข้องกับการแลกเปลี่ยนแนวคิดด้านเทคโนโลยี วัฒนธรรม ศิลปะ และบุคลากร ซึ่งเป็นความสัมพันธ์ที่มีจุดประสงค์เพื่อมุ่งเน้นการพัฒนาในด้านของเศรษฐกิจให้ดีกว่าเดิม\n\nยกตัวอย่างเมืองคยองกี ที่เป็นเมืองเขตปกครองตนเอง มีประชากรหนาแน่นที่สุดและเปรียบเสมือนหัวใจสำคัญทางเศรษฐกิจของสาธารณรัฐเกาหลี ได้มีการนำ “นโยบายมุ่งใต้ครั้งใหม่” มาปรับใช้เพื่อให้เป็นศูนย์กลางเศรษฐกิจระดับโลก โดยได้มีการดำเนินโครงการแลกเปลี่ยนและโครงการความร่วมมือกับภูมิภาคอื่นๆ อีก 5 ภูมิภาคจาก 4 ประเทศในอาเซียนอีกด้วย\n\nสำหรับประเทศไทยเอง ถือได้ว่าเป็นประเทศพันธมิตรทางการค้าที่มีจุดยุทธศาสตร์สำคัญ และเมืองคยองกีเอง ก็มีแผนที่จะเปิดบริษัท GBC (“Gyeonggi Business Center” ที่กรุงเทพฯ เพื่อเป็นการกระชับความสัมพันธ์ทางเศรษฐกิจ ความร่วมมือกับประเทศไทย รวมทั้งจะยกให้เป็นพื้นที่ในการแลกเปลี่ยนทางเศรษฐกิจ การค้า ระหว่างเกาหลีใต้กับอาเซียนอีกด้วย\n\nในส่วนสุดท้าย ภายในงาน G-FAIR KOREA IN BANGKOK เวลา 11.00 น. ของวันพุธที่ 28 กันยายน พ.ศ. 2565 จะมีการทำพิธีลงนามบันทึกความเข้าใจหรือเอ็มโอยู (MOU) โดยเป็นการลงนามร่วมกันของกรมส่งเสริมการค้าระหว่างประเทศ (DITP) กระทรวงพาณิชย์ รัฐบาลไทย บริษัท Gyeonggi Business and Science Accelerator (GBSA) และรัฐบาลเมืองคยองกีจากสาธารณรัฐเกาหลี\n\nที่มา: Foundeast Asia",
    "ศุลกากร “เกาหลีใต้-ไทย” ร่วมปฏิบัติการยึดยาเสพติดลักลอบนำเข้า": "สำนักข่าวซินหัวรายงานจากกรุงโซล ประเทศเกาหลีใต้ เมื่อวันที่ 21 ก.ย. ว่า สำนักงานศุลกากรเกาหลีใต้ ( เคซีเอส ) เผยแพร่แถลงการณ์ว่า สำนักงานศุลกากรของเกาหลีใต้และไทย ร่วมกันตรวจยึดยาเสพติดที่เตรียมถูกลักลอบนำเข้าสู่เกาหลีใต้\n\n\n\nทั้งนี้ ภายในระยะเวลา 4 เดือนของปฏิบัติการร่วม ซึ่งสิ้นสุดเมื่อเดือน ส.ค. ที่ผ่านมา หน่วยงานของทั้งสองประเทศร่วมกันยึดยาไอซ์ 22 กิโลกรัม ยาบ้าประมาณ 290,000 เม็ด ยาไอซ์ผสมคาเฟอีน และยาเสพติดประเภทอื่นอีกมากมาย โดยปฏิบัติการปราบปรามร่วมกันดังกล่าวเกิดขึ้น เนื่องจากเกาหลีใต้พบการลักลอบขนยาเสพติดเข้ามาจากกลุ่มประเทศในเอเชียตะวันออกเฉียงใต้เพิ่มสูงขึ้นอย่างมีนัยสำคัญในระยะนี้\n\n\n\nอนึ่ง สำนักงานศุลกากรเกาหลีใต้ตรวจพบการลักลอบนำเข้ายาไอซ์ จากภูมิภาคเอเชียตะวันออกเฉียงใต้ รวม 79 กรณี เมื่อปี 2564 คิดเป็นร้อยละ 64 ของการลอบนำเข้ายาเสพติดจากต่างประเทศตลอดทั้งปีที่แล้ว.\n\nข้อมูล : XINHUA\n\nภาพ : GETTY IMAGES",
    "เกาหลีใต้เสนอเจรจาเกาหลีเหนือ หารือจัดงานรวมญาติสองเกาหลี": "",
    "“เกาหลีใต้” รำลึกทหารไทยผ่านศึกเกาหลี ผ่านเว็บตูน 24 ก.ย.": "ศูนย์วัฒนธรรมเกาหลี ประจำประเทศไทย ร่วมกับ Kakao Webtoon เปิดตัวเว็บตูนทหารผ่านศึกเกาหลีตั้งแต่ 24 ก.ย. พาคนไทยหวนย้อนรำลึกเรื่องราวทหารผ่านศึกไทยในสงครามเกาหลี ในรูปแบบเว็บตูน ไม่มีทหารผ่านศึกไทย ไม่มีไอดอลเกาหลี\n\nศูนย์วัฒนธรรมเกาหลีนำเสนอคอนเทนต์รูปแบบใหม่ผ่านนิทรรศการ K-webtoon นายโจ แจอิล ผู้อำนวยการ ในนามศูนย์วัฒนธรรมเกาหลีประจำประเทศไทย และคาเคาเว็บตูน ในนามบริษัทคาเคาจากเกาหลีเปิดตัวซีรีส์เว็บตูนเรื่อง “ข้ามเวลาตามหาเมน” ในวันที่ 24กันยายนนี้ เว็บตูนเรื่องนี้ใช้เวลาเตรียมการถึง 18 เดือน เพื่อรำลึกถึงการเสียสละของทหารผ่านศึกไทยที่เข้าร่วมในสงครามเกาหลี เพื่อปกป้องเสรีภาพและธำรงไว้ซึ่งสันติภาพของเกาหลีศูนย์วัฒนธรรมและผู้เขียนเกาหลี “เสือ คิม (Suea Kim)” ได้สัมภาษณ์พูดคุยเกี่ยวกับประสบการณ์กับทหารผ่านศึกชาวไทยที่ยังมีชีวิตอยู่ด้วยตนเอง หลังจากนั้นมอบหมายให้นักวาดการ์ตูนชาวไทย “fynnyx” ทำหน้าที่วาดภาพประกอบ\n\nนวนิยายอิงประวัติศาสตร์แฟนตาซี เริ่มจากการหายตัวไปของ “เค” หัวหน้าวงเคป๊อปบอยแบนด์เกาหลียอดนิยม “Little Tiger ลิตเติ้ล ไทเกอร์” การมีตัวตนของเค ไม่อยู่ในความทรงจำของคนทั่วไป แต่ในความทรงจำของแฟนตัวยงอย่าง “พิม” แพทย์ศัลยกรรมตกแต่งแล้ว กลับเป็นคนเดียวที่จดจำเขาได้ มีเหตุการณ์ทำให้พิมต้องย้อนเวลากลับไปสู่อดีตช่วงสงครามเกาหลีปะทุขึ้น การเดินทางของพิมเต็มไปด้วยการเผชิญหน้ากับทหารไทยรุ่นเยาว์และเห็นถึงความเสียสละของพวกทหารเหล่านั้น ชื่อวง “Little Tiger ลิตเติ้ล ไทเกอร์” มาจากฉายา “พยัคฆ์น้อย” ที่แม่ทัพของสหรัฐฯ ในขณะนั้นตั้งให้ เพื่อเป็นการยกย่องความกล้าหาญของกองพันทหารไทย",
    "รมว.คลังเกาหลีใต้แย้มเตรียมออกมาตรการสร้างเสถียรภาพ FX หวังพยุงเงินวอน : อินโฟเควสท์": "นายชู คยองโฮ รัฐมนตรีว่าการกระทรวงการคลังเกาหลีใต้ให้สัมภาษณ์ผ่านทางสถานีโทรทัศน์ในวันนี้ (25 ก.ย.) ว่า รัฐบาลเกาหลีใต้จะออกมาตรการเพิ่มมากขึ้น เพื่อสร้างเสถียรภาพให้กับตลาดปริวรรตเงินตรา หลังจากเงินวอนอ่อนค่าอย่างรวดเร็ว แต่ชี้ว่ายังไม่มีความจำเป็นที่จะต้องทำข้อตกลงสวอปเงินกับสหรัฐในขณะนี้\n\nทั้งนี้ นายชูระบุว่า มาตรการดังกล่าวนั้นได้รวมถึง การใช้ประโยชน์จากทุนรักษาระดับอัตราแลกเปลี่ยนเงินตราต่างประเทศ เพื่อให้สอดคล้องกับความต้องการในการป้องกันความเสี่ยงด้านอัตราแลกเปลี่ยนของบริษัทต่อเรือ โดยมาตรการดังกล่าวจะช่วยเพิ่มอุปทานดอลลาร์ในตลาดเกาหลีใต้\n\nนายชูกล่าวว่า มาตรการนี้เป็นส่วนหนึ่งของความพยายามของเจ้าหน้าที่ด้านปริวรรตเงินตราในการลดความผันผวนในตลาดปริวรรตเงินตราเกาหลีใต้ นอกเหนือไปจากการทำข้อตกลงสวอปเงินระหว่างธนาคารกลางเกาหลีใต้ (BOK) และกองทุนบำนาญที่มีการประกาศต่อสาธารณชนเมื่อวันศุกร์ที่ 23 ก.ย.ที่ผ่านมา หลังเงินวอนร่วงเร็วกว่าสกุลเงินอื่น ๆ\n\nอย่างไรก็ดี เมื่อถูกถามถึงความเป็นไปได้ในการทำข้อตกลงสวอปเงินระหว่าง BOK และธนาคารกลางสหรัฐ (เฟด) นายชูตอบว่า ข้อตกลงดังกล่าวจะช่วยตลาดเงินเกาหลีใต้ได้อย่างแน่นอน แต่เมื่อพิจารณาถึงสถานการณ์ตลาดในปัจจุบันแล้วพบว่ายังไม่มีความจำเป็นต้องทำข้อตกลงดังกล่าว\n\nโดย สำนักข่าวอินโฟเควสท์ (25 ก.ย. 65)\n\nTags: Forex",
    "“เกาหลีใต้” ยกเลิกเที่ยวบิน - ปิดโรงเรียน รับมือไต้ฝุ่นหินหนามหน่อ": "สำนักข่าวรอยเตอร์รายงานว่า ทางตอนใต้ของประเทศเกาหลีใต้มีฝนตกหนัก และลมแรง โดยมีพายุไต้ฝุ่นเคลื่อนตัวขึ้นไปทางเหนือด้วยความเร็ว 24 กิโลเมตรต่อชั่วโมงคาดว่า ไต้ฝุ่นหินหนามหน่อจะพัดไปยังภาคตะวันตกเฉียงใต้ ของเมืองปูซาน ในเช้าวันอังคาร หลังจากพัดออกจากน่านน้ำเกาะเชจูในวันนี้\n\nประธานาธิบดียุน ซอก-ยอล กล่าวในวันจันทร์ว่า ได้เตรียมพร้อมรับสถานการณ์ฉุกเฉิน หลังจากสั่งให้หน่วยงานพยายามทุกวิถีทางเพื่อลดความเสียหายจากไต้ฝุ่นที่จัดได้ว่า “รุนแรงมาก”",
    "ซน ฮึง มินฟรีคิกกู้ชีพ!เกาหลีใต้เกือบคาบ้านอุ่นไล่เจ๊าคอสตาริกา10คนสุดมัน": "เริ่มเกมมา 14 นาที เจ้าถิ่นมีโอกาสยิงทักทายก่อน เมื่อ คิม ยอง กวอน จ่ายบอลทะลุช่องให้ ซน ฮึง มิน กระชากไปกดยิงด้วยเท้าซ้ายนอกกรอบ แต่บอลโด่งข้ามคานไปนิดเดียว\n\nศึกฟุตบอลกระชับมิตรทีมชาติ ประจำวันศุกร์ที่ 23 ก.ย.65 ที่สนาม โกยาง สเตเดี้ยม เมืองโกยาง เป็นเกมระหว่าง เจ้าถิ่น เกาหลีใต้ ทีมแรงกิ้งอันดับที่ 28 ของโลก เปิดบ้านบู๊ คอสตาริกา ทีมอันดับที่ 34 ขอฃโลก จากทวีปอเมริกากลาง โดยเกมนี้ทีมโสมขาว นำทัพโดยกองหน้าตัวเก่ง กัปตันอย่าง ซน ฮึง มิน นำทัพเช่นเคย\n\nแต่แล้วนาทีที่ 28 แฟนๆแดนกิมจิได้เฮกันลั่น เมื่อ ยูน จอง กิว จ่ายบอลให้ ฮวาง ฮี ชาน ซัดตรงกรอบเขตโทษ ส่งบอลเสียบมุมไปอย่างงามหยด พา เกาหลีใต้ ขึ้นนำ 1-0\n\nนาทีที่ 36 แกร์สัน ตอร์เรส ส่งบอลตุงตาข่ายได้ แต่ไม่ได้ประตูเนื่องจากผู้ช่วยผู้ตัดสิน ตีธงล้ำหน้าไปเสียก่อน\n\nอย่างไรก็ตาม ทีมเยือนมาได้ประตูจนได้ เมื่อ แกร์สัน ตอร์เรส วางบอลครอสเข้ากรอบเขตโทษ กองหลังพลังโสมโหม่งไปถึง ทำให้บอลหลุดมาถึงเสาสองให้ เจวิสัน เบนเนตเต้ เติมขึ้นมาจิ้มบอลเข้าประตู ทำให้หมดครึ่งแรก เกาหลีใต้ เสมอ คอสตาริกา อยู่ 1-1\n\nเริ่มครึ่งหลังนาทีที่ 64 แฟนๆ เจ้าถิ่นอึ้งทั้งสนาม เมื่อ เจวิสัน เบนเนตเต้ เจ้าเก่า แผลงฤทธิ์อีก ด้วยการตามซ้ำจังหวะสองหน้าประตู พา คอสตาริกา แซงนำ 2-1 เฉย\n\nแต่แล้วนาทีที่ 81 คอสตาริกา ต้องเหลือ 10 คนเมื่อ เอสเตบัน อัลวาราโด ไม่รู้คิดอะไร ออกมาตะปบบอลนอกกรอบ ในจังหวะที่ผู้เล่นเจ้าถิ่นวิ่งทะลุขึ้นมา ส่งผลให้ผู้ตัดสินควักใบแดงแจกให้ ทำให้ต้องส่ง แพทริก เซเกร่า ลงมาเฝ้าเสาแทน\n\nและก็ส่งผลจนได้ เมื่อ ซน ฮึง มิน โชว์ฟรีคิกสุดสวย นาทีที่ 86 ยิงเสียบตาข่ายพา เกาหลีใต้ ตามตีเสมอ 2-2 ท่ามกลางแฟนๆเจ้าถิ่นเฮลั่น\n\nช่วงเวลาที่เหลือทำอะไรกันเพิ่มไม่ได้ หมดเวลา เกาหลีใต้ จึงเปิดบ้านไล่เสมอ คอสตาริกา ที่เหลือ 10 คนท้ายเกมไปอย่างสุดมัน 2-2\n\n11นักเตะตัวจริงของทีม\n\nเกาหลีใต้: คิม ซอง-กิว,ฮวาง ฮี ชาน,ฮวาง อิน บอม,ฮวาง อุย โจ,จอง วู ยอง,คิม จิน ซู,คิม มิน แจ,คิม ยอง กวอน,ควอน ชาง ฮุน,ซน ฮึง มิน,ยูน จอง กิว\n\nคอสตาริกา:เอสเตบัน อัลวาราโด,เจวิสัน เบนเนตเต้,เซลโซ บอร์เกส,ฟรานซิสโก คัลโว,โจเอล แคมป์เบลล์,แดเนี่ยล ชาคอน,อันโธนี่ คอนเตรราส,ออสการ์ ดูอาร์เต้,คาร์ลอส มาร์ติเนซ,ไบรอัน โอวีโด,แกร์สัน ตอร์เรส",
    "เกาหลีใต้เรียกร้องตำรวจสากลตามจับ'โด ควอน' ตัวการทำตลาดคริปโทฯเสียหาย": "อัยการเกาหลีใต้ ร้องขอให้องค์การตำรวจสากล หรืออินเตอร์โพล ช่วยตามจับกุมตัวนายโด ควอน ผู้ก่อตั้งบริษัท เทอร์ราฟอร์ม แลบส์ (Terraform Labs) ซึ่งเป็นหนึ่งในตัวการสำคัญที่ทำให้มูลค่าตลาดคริปโทเคอร์เรนซีเสียหายกว่า 6 หมื่นล้านดอลลาร์\n\nขณะที่ทางการเกาหลีใต้ ต้องการจับกุมตัวนายควอนในข้อหาก่ออาชญากรรม ซึ่งรวมถึงการละเมิดกฎหมายตลาดทุนของเกาหลีใต้\n\n“คณะอัยการเกาหลีใต้ได้ส่งหนังสือถึงอินเตอร์โพลเพื่อขอความช่วยเหลือในการระบุตำแหน่งที่อยู่ของนายควอน ซึ่งขณะนี้ยังไม่มีใครทราบว่ากบดานอยู่ที่ไหน และขอให้มีการส่งตัวนายควอนให้กับเกาหลีใต้” เจ้าหน้าที่อัยการเกาหลีใต้ กล่าว\n\n",
    "เกมใหม่ \"Silent Hill\" โผล่จัดเรตในเกาหลีใต้": "\n\n\n\nเกมดังกล่าวมีการระบุหมวดเป็นของคอนโซลยังไม่เจาะจงแพลตฟอร์ม ลงทะเบียนโดยบริษัท UNIANA ซึ่งปกติจะทำหน้าที่ตัวแทนค่ายโคนามิในเกาหลีใต้ เคยจัดจำหน่ายทั้งซีรีส์ eFootball เมตัลเกียร์ และเกมตู้ต่างๆสำหรับเกมซีรีส์ Silent Hill ที่เพิ่งมีข่าวหลุดครั้งใหญ่ก็คือโครงการชื่อว่า Sakura เป็นเดโมโหลดฟรีลงคอนโซล PS5 มาพร้อมภาพหลายภาพจากเกมที่กำลังพัฒนาและถูกค่ายโคนามิเคลมลิขสิทธิ์ไล่ลบทิ้ง ชี้ว่าอาจเป็นของจริงนอกจากนี้ โครงการอื่นที่มีข่าวลือคือเกมใหม่อีกเกมโดยค่าย Annapurna Interactive และรีเมกภาคเก่า Silent Hill 2 โดยสตูดิโอ Bloober Team รวมถึงภาพยนตร์ใหม่โดยผู้กำกับ คริสตอฟ แกนส์ ที่เคยทำภาคต้นฉบับปี 2006 ด้วยแฟรนไชส์เกมสยองขวัญ Silent Hill เริ่มวางจำหน่ายครั้งแรกบนคอนโซล PS1 ในปี 1999 และเคยมีภาคต่อออกมาเรื่อยๆ จนกระทั่งเงียบหายไปหมดในช่วงหลายปีที่ผ่านมา",
    "เรือบรรทุกเครื่องบินสหรัฐเทียบท่าเกาหลีใต้ เป็นครั้งแรกในรอบ 4 ปี": "สำนักข่าวต่างประเทศรายงานจากกรุงโซล ประเทศเกาหลีใต้ เมื่อวันที่ 23 ก.ย. ว่า กองทัพเรือสหรัฐออกแถลงการณ์ว่า เรือบรรทุกเครื่องบิน ยูเอสเอส โรนัลด์ เรแกน พร้อมกองเรือติดตาม เข้าจอดเทียบท่าในเมืองปูซาน ทางตอนใต้ของเกาหลีใต้ เมื่อวันศุกร์ นับเป็นครั้งแรกตั้งแต่ปี 2561 ที่เรือบรรทุกเครื่องบินของสหรัฐเข้ามาจอดเทียบยังท่าเรือในเกาหลีใต้ และเกิดขึ้นเพียงไม่กี่วัน หลังรัฐบาลวอชิงตันประกาศ “การเคลื่อนย้ายทรัพย์สินทางยุทธศาสตร์” เข้าสู่คาบสมุทรเกาหลี “เพื่อยับยั้งและป้องปราม” เกาหลีเหนือ\n\n\n\nทั้งนี้ สหรัฐและเกาหลีใต้เชื่อว่า “ยังคงมีความเป็นไปได้สูง” ที่เกาหลีเหนือจะทดสอบระเบิดนิวเคลียร์ในปีนี้ ซึ่งจะเป็นครั้งที่ 7 ในประวัติศาสตร์ และนับเป็นครั้งแรกนับตั้งแต่ปี 2560 ขณะที่สื่อของรัฐบาลเปียงยาง เผยแพร่ภาพชุดโฆษณาชวนเชื่อชุดใหม่ในเดือนนี้ ซึ่งเป็นครั้งแรกในรอบ 5 ปีด้วย ที่ภาพชุดโฆษณาชวนเชื่อมีขีปนาวุธเป็นฉากหลัง\n\n(LEAD) USS Ronald Reagan arrives in S. Korea in apparent warning to N. Korea https://t.co/OC11lEqcLF — Yonhap News Agency (@YonhapNews) September 23, 2022\n\n\n\nขณะที่ นายคิม จอง-อึน ผู้นำสูงสุดของเกาหลีเหนือ กล่าวเมื่อไม่นานมานี้ว่า สถานะการเป็นรัฐนิวเคลียร์ของประเทศนั้น “ไม่สามารถต่อรองและไม่อาจเปลี่ยนแปลงได้” และรัฐบาลเปียงยาง “มีความชอบธรรม” ที่จะปฏิบัติการโจมตีก่อนด้วยอาวุธนิวเคลียร์ “เพื่อปกป้องคุ้มครองตัวเองจากภัยคุกคาม” และเกาหลีเหนือจะไม่มีทางปลดและมอบอาวุธนิวเคลียร์ให้กับหน่วยงานใด “แม้ต้องเผชิญกับมาตรการคว่ำบาตรต่อเนื่องไปอีก 100 ปีก็ตาม”.\n\nเครดิตภาพ : REUTERS",
    "รองปธน.สหรัฐเยือนญี่ปุ่น-เกาหลีใต้สัปดาห์หน้า ร่วมถกประเด็นไต้หวัน : อินโฟเควสท์": "ภาพ: รอยเตอร์\n\nเจ้าหน้าที่ระดับสูงของรัฐบาลสหรัฐเปิดเผยคาดการณ์เมื่อวันศุกร์ (23 ก.ย.) ว่า นางคามาลา แฮร์ริส รองประธานาธิบดีสหรัฐจะหารือเกี่ยวกับปัญหาความมั่นคงของไต้หวันกับเจ้าหน้าที่ญี่ปุ่นและเกาหลีใต้ ในระหว่างการเดินทางเยือนประเทศพันธมิตรเอเชียทั้งสองในสัปดาห์หน้า\n\nในการเดินทางเยือนญี่ปุ่นนั้น นางแฮร์ริสจะนำคณะผู้แทนประธานาธิบดีเข้าร่วมรัฐพิธีศพของนายชินโซ อาเบะ อดีตนายกรัฐมนตรีญี่ปุ่น ขณะที่ทำเนียบขาวประกาศว่าคณะผู้แทนดังกล่าวจะรวมถึงนางแคเธอรีน ไท่ ผู้แทนการค้าสหรัฐ รวมถึงนางแคโรไลน์ เคนเนดี และนายวิลเลียม ฮาเกอร์ตี้ ซึ่งบุคคลทั้งสองเป็นอดีตเอกอัครราชทูตสหรัฐประจำญี่ปุ่น\n\nเจ้าหน้าที่เปิดเผยว่า นางแฮร์ริสจะเดินทางถึงกรุงโตเกียวในวันจันทร์ (26 ก.ย.) และมีแผนจะประชุมกับนายกรัฐมนตรีฟูมิโอะ คิชิดะของญี่ปุ่นในช่วงเย็น\n\nนอกเหนือจากการแสดงความเสียใจต่อการเสียชีวิตของนายอาเบะ ซึ่งเป็นนายกรัฐมนตรีที่ดำรงตำแหน่งยาวนานที่สุดของญี่ปุ่นแล้ว สหรัฐยังคาดหวังให้มีการหารือในประเด็นต่าง ๆ อาทิ ความแข็งแกร่งของการเป็นพันธมิตรทวิภาคี และความสำคัญของการรักษาสันติภาพและเสถียรภาพในช่องแคบไต้หวัน\n\nส่วนในวันอังคาร (27 ก.ย.) นางแฮร์ริสจะมีการประชุมร่วมกับผู้นำระดับโลกคนอื่น ๆ ซึ่งจะเข้าร่วมรัฐพิธีศพด้วยได้แก่ นายกรัฐมนตรีแอนโธนี อัลบานีสของออสเตรเลีย และนายกรัฐมนตรีฮัน ดัค ซูของเกาหลีใต้\n\nสำนักข่าวเกียวโดรายงานว่า นางแฮร์ริสจะเดินทางต่อไปยังกรุงโซล ประเทศเกาหลีใต้ในวันพฤหัสบดี (29 ก.ย.) และมีแนวโน้มที่นางแฮร์ริสจะหารือประเด็นไต้หวันในการประชุมกับประธานาธิบดียุน ซอกยอลของเกาหลีใต้\n\nโดย สำนักข่าวอินโฟเควสท์ (24 ก.ย. 65)\n\nTags: คามาลา แฮร์ริส",
    "ผู้นำเกาหลีใต้เจอทัวร์ลง หลังพูดดูหมิ่นสมาชิกสภาสหรัฐฯ": "ในคลิปเผยให้เห็นประธานาธิบดียุน ซอก-ยอล ของเกาหลีใต้กำลังพูดคุยกับประธานาธิบดีโจ ไบเดน ของสหรัฐ ที่งานระดมทุนเพื่อต่อสู้กับโรคติดเชื้อในนครนิวยอร์กของสหรัฐ เมื่อวันพุธ แต่ตอนจะออกจากห้อง เขาหันไปพูดกับปัก จิน รัฐมนตรีต่างประเทศ และคิม ซอง-ฮัน ที่ปรึกษาความมั่นคงแห่งชาติว่า ถ้าพวก สมาชิกรัฐสภาอเมริกันไม่เห็นด้วย แล้วไบเดนจะขายหน้าได้ ซึ่งเขาเรียกนักการเมืองสหรัฐฯ ด้วยคำไม่สุภาพ\n\n\"ปัก ฮง-กึน\" หัวหน้าพรรคประชาธิปไตยเกาหลี ซึ่งเป็นพรรคฝ่ายค้านหลัก วิจารณ์ว่า การใช้คำพูดเชิงดูหมิ่นในการเรียกนักการเมืองสหรัฐ เป็นความผิดพลาดทางการทูตครั้งใหญ่ และทำลายชื่อเสียงของประเทศ พร้อมยังวิจารณ์ด้วยว่า การเยือนต่างประเทศของประธานาธิบดียุนคว้าน้ำเหลว\n\nก่อนหน้านี้ มีการคาดหมายว่า ผู้นำเกาหลีใต้จะได้พบปะกับไบเดนในการประชุมสุดยอดอย่างเป็นทางการ แต่ไม่เกิดขึ้น และทั้งสองพูดคุยกันเพียงไม่ถึง 1 นาทีระหว่างงานระดมทุนดังกล่าวขณะไบเดนอยู่ในนครนิวยอร์ก\n\nนายปัก กล่าวอีกว่า ประธานาธิบดียุนไม่สามารถพูดประเด็นสำคัญเรื่องเศรษฐกิจกับไบเดน และคณะนักการทูตของรัฐบาลต้องรับผิดชอบสำหรับความล้มเหลวของการเยือนต่างประเทศของประธานาธิบดียุนครั้งนี้ และเรียกร้องให้เปลี่ยนแปลงผู้ช่วยทางการทูตของเขาแบบยกทีม\n\nแต่ล่าสุด เจ้าหน้าที่ระดับอาวุโสในทำเนียบประธานาธิบดี กล่าว่า ประธานาธิบดียุนไม่ได้พูดต่อสาธารณชนบนเวที แต่เป็นการพูดลอย ๆ และแม้ไม่รู้ว่า ใครบันทึกเสียงและบันทึกได้อย่างไร แต่คิดว่าควรมีการตรวจพิสูจน์ นอกจากนี้เขาบอกด้วยว่า เป็นเรื่องไม่เหมาะสมอย่างยิ่งที่จะโยงเรื่องคำพูดส่วนตัวกับความสำเร็จทางการทูต ซึ่งหมายถึงคำวิจารณ์ที่ว่ายุนสร้างหายนะทางการทูต",
    "“มิลลิ” ยกเลิกคอนเสิร์ตที่เกาหลีใต้ ติดปัญหาวีซ่า เข้าประเทศไม่ได้": "วันนี้ (14 ก.ย. 65) ค่าย YUPP! ออกแถลงการณ์เป็นภาษาอังกฤษว่า การแสดงคอนเสิร์ตของมิลลิ (MILLI) ดนุภา คณาธีรกุล ในงานเทศกาลดนตรี เฟสติวัลดังของเกาหลี Hiphopplaya Festival ที่ประเทศเกาหลีใต้ ในวันที่ 18 กันยายนนี้ร่วมกับศิลปินแถวหน้าของวงการฮิปฮอปอย่าง Jay Park, ZICO และ Loco ต้องถูกยกเลิกไปจากปัญหาวีซ่า",
    "เกาหลีใต้เจอราคากะหล่ำปลีสูง กระทบการทำกิมจิ": "ตามข้อมูลของรัฐบาลเกาหลีใต้ เกี่ยวกับการเกษตรและการค้าอาหาร พบว่า ราคาของกะหล่ำปลีที่ใช้ทำกิมจิ ได้เพิ่มขึ้นกว่าเท่าตัวในปีที่ผ่านมา และเพิ่มขึ้นถึง 41 เปอร์เซ็นต์ในเดือนที่ผ่านมาเป็น 3,300 วอน (ประมาณ 87 บาท) ต่อ 1 กิโลกรัม ส่วนราคาหัวไชเท้าขาวที่ใช้ในกิมจิ ก็ได้เพิ่มขึ้นมากกว่าเดิมในปีที่ผ่านมาเช่นกัน โดยอยู่ที่ 2,800 วอน (ประมาณ 74 บาท) ต่อ 1 กิโลกรัม การที่ชาวเกาหลีใต้ต้องเผชิญกับต้นทุนที่สูงขึ้นสำหรับกิมจิ ซึ่งเป็นอาหารหลัก เป็นเพราะอากาศที่ร้อนจัด และฝนที่ตกหนักได้ทำลายพืชผลกะหล่ำปลีของประเทศไปเป็นอย่างมาก\n\nด้านอารีรัง นิวส์ และ YTN นิวส์ ก็รายงานว่า ชาวเกาหลีใต้กำลังถูกกดดันจากอัตราเงินเฟ้อที่สูงเป็นประวัติการณ์ และตอนนี้ก็กำลังเข้าสู่ฤดูการทำกิมจิในเดือนพฤศจิกายน ซึ่งครอบครัวมักจะทำกิมจิไว้รับประทานในช่วงฤดูหนาว แต่ตอนนี้ผู้บริโภคกลับพบแต่ราคาที่สูงขึ้น และด้วยต้นทุนในการทำกิมจิที่เพิ่มสูงขึ้นนี้ ทำให้ผู้บริโภคเริ่มหันมาซื้อกิมจิที่ผลิตจากโรงงานมากขึ้น อย่างไรก็ดี การจัดส่งกิมจิไปยังซุปเปอร์มาร์เก็ต ก็ลดลงไปประมาณครึ่งหนึ่งจากระดับปกติเช่นกัน ส่วนบนร้านค้าออนไลน์ กิมจิก็กำลังขาดตลาด\n\nขณะเดียวกัน ทางผู้ผลิตกิมจิรายใหญ่ ได้ขึ้นราคากิมจิไปถึง 10-11 เปอร์เซ็นต์ และคาดว่าจะเพิ่มขึ้นไปอีก ส่วนทางร้านอาหาร จากปกติที่มักจะแจกกิมจิให้กินฟรีเป็นเครื่องเคียง แต่ตอนนี้เริ่มที่จะไม่แจก ภัตาคารแห่งหนึ่งในกรุงโซลให้สัมภาษณ์กับ YTN ว่า ทางร้านต้องขอคิดเงินกับการสั่งกิมจิ 3,000 วอน (ประมาณ 79 บาท) เนื่องจากกะหล่ำปลีมีราคาสูงกว่าไก่ดิบถึง 3 เท่าตัว\n\nทั้งนี้ ราคาอาหารยอดนิยมบางชนิด ก็กำลังเพิ่มขึ้นอย่างรวดเร็วเช่นกัน เช่นไก่ทอด เมื่อเทียบเป็นรายปีกับเดือนกรกฎาคมปีที่แล้ว ในเดือนกรกฎาคมปีนี้ ก็เพิ่มขึ้น 11.4 เปอร์เซ็นต์ ส่วนจาจังมยอนหรือบะหมี่ถั่วดำ ราคาเมื่อเทียบเป็นรายปี ก็เพิ่มขึ้นถึง 15.3 เปอร์เซ็นต์",
    "เกาหลีเหนือยิงขีปนาวุธทิ้งตัวลงทะเล ก่อนสหรัฐ-เกาหลีใต้ซ้อมรบร่วมจันทร์นี้": "เกาหลีเหนือยิงขีปนาวุธทิ้งตัวลงทะเล ก่อนสหรัฐ-เกาหลีใต้ซ้อมรบร่วมจันทร์นี้\n\nสำนักข่าวรอยเตอร์ และเอเอฟพีรายงานว่า เกาหลีเหนือได้ยิงขีปนาวุธทิ้งตัวลงทะเลนอกชายฝั่งตะวันออกของเกาหลีเหนือในวันอาทิตย์ที่ 25 กันยายน ก่อนการซ้อมรบร่วมกันระหว่างกองทัพสหรัฐ และกองทัพเกาหลีใต้จะมีขึ้นระหว่างวันที่ 26 ถึง 29 กันยายน และก่อนการเดินทางมาเยือนเกาหลีใต้ของนางคามาลา แฮร์ริส รองประธานาธิบดีสหรัฐ เพื่อพบกับนายยุน ซอกยอล ประธานาธิบดีเกาหลีใต้ ในวันที่ 29 กันยายนนี้\n\nกองทัพเกาหลีใต้ให้ข้อมูลถึงมิสไซล์ลูกดังกล่าวว่าเป็นขีปนาวุธทิ้งตัวลูกเดี่ยวระยะใกล้ ถูกปล่อยตัวจากบริเวณจังหวัดพยองกันเหนือก่อนเวลา 07.00 น.ตามเวลาท้องถิ่น มุ่งหน้าไปบริเวณทะเลตะวันออก และมีระยะการบินออกไปราว 600 กิโลเมตรในระดับความสูง 60 กิโลเมตร ด้วยความเร็ว 5 มัค\n\nด้านเกาหลีใต้ก็ได้ออกมาประณามการยิงขีปนาวุธลูกดังกล่าวของเกาหลีเหนือแล้ว โดยคณะเสนาธิการร่วมเกาหลีใต้ได้ออกมาประณามการยิงขีปนาวุธดังกล่าวของเกาหลีเหนือโดยกล่าวว่าการกระทำของเกาหลีเหนือเป็นการยุยงอย่างรุนแรงซึ่งเป็นอันตรายต่อความสงบ ความปลอดภัยในคาบสมุทรเกาหลี และประชาคมนานาชาติ\n\nภายหลังการยิงขีปนาวุธลูกดังกล่าว นายคิม ซึง คยัม ประธานคณะเสนาธิการร่วมเกาหลีใต้ และนายพอล ลากาเมรา ผู้บัญชาการกองกำลังสหรัฐ-เกาหลีใต้ ได้มีการพูดคุยถึงสถานการณ์ และเน้นย้ำถึงความพร้อมในการตอบโต้กับภัยคุกคาม หรือ การยุยงจากเกาหลีเหนือ ยิ่งไปกว่านั้น สภาความมั่นคงแห่งชาติเกาหลีใต้ก็ได้ทำการประชุมฉุกเฉินเพื่อถกเถียงเกี่ยวกับมาตรการที่จะตอบโต้เกาหลีเหนือ และประณามการกระทำของเกาหลีเหนือว่าเป็นการละเมิดมติคณะมนตรีความมั่นคงแห่งสหประชาชาติอย่างชัดเจน และกล่าวว่าการยิงขีปนาวุธของเกาหลีเหนือเป็นการยุแหย่ที่ไม่เหมาะสม\n\nด้านญี่ปุ่นก็ได้ออกมาประณามการยิงขีปนาวุธทิ้งตัวของเกาหลีเหนือเช่นกัน โดยนาย ยาซูคาซุ ฮามาดะ รัฐมนตรีกระทรวงกลาโหมของญี่ปุ่นได้ออกมาประณามเกาหลีเหนือว่า การกระทำของเกาหลีเหนือแสดงถึงภัยคุกคามต่อความสงบสุข และความมั่นคงของประเทศญี่ปุ่น ของภูมิภาค และของประชาคมโลก และการที่เกาหลีเหนือยิงขีปนาวุธในช่วงที่สงครามยูเครนยังไม่สิ้นสุดเป็นการกระทำที่ให้อภัยไม่ได้",
    "รมว.คลังเกาหลีใต้แย้มเตรียมออกมาตรการสร้างเสถียรภาพ FX หวังพยุงเงินวอน": "นายชู คยองโฮ รัฐมนตรีว่าการกระทรวงการคลังเกาหลีใต้ให้สัมภาษณ์ผ่านทางสถานีโทรทัศน์ในวันนี้ (25 ก.ย.) ว่า รัฐบาลเกาหลีใต้จะออกมาตรการเพิ่มมากขึ้น เพื่อสร้างเสถียรภาพให้กับตลาดปริวรรตเงินตรา หลังจากเงินวอนอ่อนค่าอย่างรวดเร็ว แต่ชี้ว่ายังไม่มีความจำเป็นที่จะต้องทำข้อตกลงสวอปเงินกับสหรัฐในขณะนี้\n\nทั้งนี้ นายชูระบุว่า มาตรการดังกล่าวนั้นได้รวมถึง การใช้ประโยชน์จากทุนรักษาระดับอัตราแลกเปลี่ยนเงินตราต่างประเทศ เพื่อให้สอดคล้องกับความต้องการในการป้องกันความเสี่ยงด้านอัตราแลกเปลี่ยนของบริษัทต่อเรือ โดยมาตรการดังกล่าวจะช่วยเพิ่มอุปทานดอลลาร์ในตลาดเกาหลีใต้\n\nนายชูกล่าวว่า มาตรการนี้เป็นส่วนหนึ่งของความพยายามของเจ้าหน้าที่ด้านปริวรรตเงินตราในการลดความผันผวนในตลาดปริวรรตเงินตราเกาหลีใต้ นอกเหนือไปจากการทำข้อตกลงสวอปเงินระหว่างธนาคารกลางเกาหลีใต้ (BOK) และกองทุนบำนาญที่มีการประกาศต่อสาธารณชนเมื่อวันศุกร์ที่ 23 ก.ย.ที่ผ่านมา หลังเงินวอนร่วงเร็วกว่าสกุลเงินอื่น ๆ\n\nอย่างไรก็ดี เมื่อถูกถามถึงความเป็นไปได้ในการทำข้อตกลงสวอปเงินระหว่าง BOK และธนาคารกลางสหรัฐ (เฟด) นายชูตอบว่า ข้อตกลงดังกล่าวจะช่วยตลาดเงินเกาหลีใต้ได้อย่างแน่นอน แต่เมื่อพิจารณาถึงสถานการณ์ตลาดในปัจจุบันแล้วพบว่ายังไม่มีความจำเป็นต้องทำข้อตกลงดังกล่าว",
    "ข่าวกองเรือบรรทุกเครื่องบินสหรัฐฯ เข้าเทียบท่าเกาหลีใต้": "กองเรือบรรทุกเครื่องบินสหรัฐฯ เข้าเทียบท่าเกาหลีใต้ เพื่อแสดงความเป็นเอกภาพ ท่ามกลางความตึงเครียดในคาบสมุทรเกาหลี ในวันนี้ เรือบรรทุกเครื่องบิน ยูเอสเอส โรนัลด์ เรแกน (USS Ronald Reagan) และกองเรือจู่โจมของสหรัฐฯ ได้เข้าเทียบท่าที่เมือง \"ปูซาน\" แล้ว โดยมีเป้าหมายแสดงความเป็นอันหนึ่งอันเดียวกันระหว่างสหรัฐฯ กับมิตรประเทศเกาหลีใต้ และยังเป็นการแสดงแสนยานุภาพทางทะเลของสหรัฐฯ ซึ่งนับเป็นครั้งแรกในรอบ 4 ปี ทั้งยังเป็นการส่งสัญญานเตือนไปยังเกาหลีเหนือด้วย ทั้งนี้ ผู้บัญชาการกองเรือของสหรัฐฯ เปิดเผยว่า การนำกองเรือมาเยือนเกาหลีใต้ในครั้งนี้ มีการวางแผนมานานแล้ว และยังเป็นการกระชับความสัมพันธ์ระหว่างสหรัฐฯ กับเกาหลีใต้ ซึ่งเป็นพันธมิตรของสหรัฐฯ และยังเป็นการส่งเสริมความร่วมมือด้านกองทัพเรือของทั้งสองประเทศทั้งนี้ ผู้สังเกตการณ์ เชื่อว่า เกาหลีเหนืออาจเตรียมทดสอบอาวุธนิวเคลียร์อีกครั้งในเร็ว ๆ นี้ ซึ่งนับเป็นครั้งแรก ในรอบเกือบ 5 ปี โดยนับตั้งแต่ต้นปีที่ผ่านมา เกาหลีเหนือได้ทดสอบยิงขีปนาวุธมากที่สุดทำสถิติใหม่ด้วย",
    "ภาพเสียหาย \"ไต้ฝุ่นหินหนามหน่อ\" ถล่ม \"เกาหลีใต้\" รุนแรง": "พายุไต้ฝุ่น หินหนามหน่อ สร้างความเสียหายให้ เกาหลีใต้ รุนแรงในรอบหลายทศวรรษ โดยพัดโจมตีเกาะเชจูทางตอนใต้ของประเทศในชั่วข้ามคืน ก่อนที่จะพัดเข้าฝั่งมายังเมืองปูซาน ซึ่งก่อคลื่นยักษ์ซัดชายฝั่งและฝนตกหนัก สร้างความเสียหายให้กับถนนและร้านค้าต่างๆ ที่ตั้งอยู่ริมชายหาด\n\nสำนักข่าวยอนฮับรายงานอ้างสำนักงานอุตุนิยมวิทยา เกาหลี (KMA) คาดการณ์ว่า มี ฝนตก หนักและลมพัดรุนแรงตลอดทั้งวัน\n\nเจ้าหน้าที่ท้องถิ่น เปิดเผยว่า พายุไต้ฝุ่นเคลื่อนตัวด้วยความเร็ว 43 เมตรต่อวินาที\n\nขณะที่ศูนย์รับมือภัยพิบัติและความปลอดภัย รายงานว่า มีชายวัย 25 ปีพลัดตกลงไปในลำธาร ขณะมีฝนตกชุกพื้นที่ชายฝั่งทางตะวันออกของเมืองอุลซัน\n\nอย่างไรก็ตาม เพื่อเป็นการป้องกันไว้ก่อน ทางการเกาหลีใต้สั่งปิดโรงเรียนมากกว่า 600 แห่งทั่วประเทศ และสายการบินท้องถิ่นได้ระงับเที่ยวบินภายในประเทศประมาณ 250 เที่ยวบิน แต่เริ่มกลับมาให้บริการอีกครั้งในวันนี้ ขณะที่พายุไต้ฝุ่นพัดมุ่งหน้าไปยังญี่ปุ่นแล้ว",
    "พบชื่อเกม Silent Hill: The Short Message ภาคใหม่ ยื่นขอจดเรตติ้งในเกาหลีใต้": "กระแสเรียกร้องของแฟนๆ ให้นำเกมสยองขวัญ Silent Hill กลับมาออกภาคใหม่อีกครั้งยังมีอยู่เสมอมา นับตั้งแต่ Konami ยกเลิกเกม Silent Hills (มี s) ของ Hideo Kojima ไปเมื่อปี 2015\n\nล่าสุดมีความเคลื่อนไหวที่น่าสนใจอีกครั้ง เมื่อมีคนตาดีไปเจอการจดทะเบียนเรตติ้งเกมชื่อ Silent Hill: The Short Message กับหน่วยงานเรตติ้งเกมของเกาหลีใต้ Game Rating and Administration Committee of Korea\n\nผู้ยื่นขอจดทะเบียนเรตติ้งคือบริษัท UNIANA ซึ่งเคยเป็นผู้จัดจำหน่ายเกมของ Konami หลายเกมในเกาหลีใต้ เช่น eFootball 2023 มาก่อน ยิ่งทำให้ความเป็นไปได้ของเกม Silent Hill ภาคใหม่สูงขึ้นมาก\n\nตอนนี้ Konami ในฐานะเจ้าของแฟรนไชส์ยังไม่มีความเคลื่อนไหวใดๆ ในเรื่องนี้\n\nภาพจากเกมเวอร์ชัน Kojima\n\nที่มา - Gematsu",
    "แฟนคลับเข้าใจ! YUPP ประกาศยกเลิกโชว์ ‘มิลลิ’ ที่เกาหลีใต้": "เป็นอีกหนึ่งแร็พเปอร์สาวมากความสามารถสำหรับ ‘มิลลิ-ดนุภา คณาธีรกุล’ หรือ ‘MILLI’ ที่ก่อนหน้านี้เธอได้เดินทางโกอินเตอร์สร้างตำนานบนเวทีระดับโลกมาหมาด ๆ และก็กำลังจะมีงานคอนเสิร์ตที่ต้องขึ้นโชว์บนเวที HIPHOPPLAYA FESTIVAL 2022 ที่ประเทศเกาหลีใต้ในวันที่ 18 กันยายนที่จะถึงนี้\n\n\n\nเมื่อวันที่ 14 ก.ย. 65 ค่าย YUPP ได้ออกมาแจ้งว่ามิลลิ จะต้องยกเลิกการขึ้นโชว์ที่ HIPHOPPLAYA FESTIVAL 2022 ที่ประเทศเกาหลีใต้ในวันที่ 18 กันยายน ที่จะถึงนี้ไปก่อน เนื่องจากปัญหาวีซ่าที่ทั้งศิลปินและทีมงานไม่สามารถเดินทางเข้าประเทศเกาหลีใต้ได้ จึงออกมาขอโทษแฟน ๆ ที่รอดูโชว์และหวังว่าจะได้เจอกับทุกคนในปีหน้า\n\n\n\nล่าสุด ทางมิลลิได้แชร์โพสต์ของทางคอนเสิร์ตผ่านเพจเฟซบุ๊ก HIPHOPPLAYA FESTIVAL ประเทศเกาหลีใต้ ที่ได้ออกมาประกาศแสดงความเสียใจและขอโทษเกี่ยวกับกรณีดังกล่าว โดยจะแจ้งรายชื่อศิลปินที่เข้าร่วมแทนมิลลิในภายหลัง พร้อมประกาศช่องทางการติดต่อการขอยกเลิกบัตรเข้าชมในช่องทางต่าง ๆ\n\n\n\nอย่างไรก็ตาม หลังจากที่มีประกาศยกเลิกโชว์ดังกล่าว ทางด้านแฟนคลับต่างเห็นพ้องเป็นเสียงเดียวกัน ว่าเข้าใจในสถานการณ์ที่เกิดขึ้นเนื่องจากปัจจุบันคนไทยเริ่มที่จะเข้าประเทศเกาหลีได้ยากมากขึ้น หลายคนจึงเข้าใจพร้อมให้กำลังใจศิลปินและรอชมคอนเสิร์ตนี้ในปีหน้า…\n\n\n\nขอขอบคุณข้อมูลและภาพประกอบจาก YUPP, MILLI, HIPHOPPLAYA FESTIVAL",
    "ไม่น้อยหน้าคนมีคู่! บริษัทเกาหลีใต้ให้ ‘เงินอุดหนุนและวันหยุด’ สำหรับ ‘คนโสด’": "ที่ผ่านมาสวัสดิการต่างๆ มักจะมุ่งเน้นไปที่คนที่แต่งงานแล้วและครอบครัวของพวกเขา เช่น เงินอุดหนุนการคลอดบุตรและเงินช่วยเหลือเพิ่มเติมสำหรับครอบครัวที่มีลูกหลายคน แต่ตอนนี้หลายบริษัทต่างๆ ในเกาหลีใต้กำลังเปิดตัวสวัสดิการสำหรับพนักงานที่ยังไม่ได้แต่งงานและสำหรับผู้ที่มีสัตว์เลี้ยง ไม่ว่าจะเป็นเงินอุดหนุนหรือวันหยุด\n\nห้างสรรพสินค้าลอตเต้จะอนุญาตให้พนักงานอายุเกิน 40 ปีที่ยังไม่ได้แต่งงาน มีวันหยุดเพิ่มสำหรับการไปพักผ่อน ตลอดจนได้รับเงินพิเศษ ซึ่งปกติจะมอบให้กับพนักงานที่แต่งงานแล้ว โดยไม่ทับซ้อนกับสวัสดิการอื่นๆ ซึ่งคาดว่าโครงการใหม่นี้สอดคล้องกับจำนวนการแต่งงานและอัตราการเกิดที่ลดลง\n\nเจ้าของสัตว์เลี้ยงก็เป็นอีกกลุ่มที่จะได้สวัสดิการเพิ่มเช่นกัน พนักงานสามารถลาหยุดได้หนึ่งวันสำหรับไปจัดการเมื่อสัตว์เลี้ยงที่รักได้จากโลกนี้ไป นอกจากนี้การลาดังกล่าวยังรวมไปถึงคนที่ไม่ได้เลี้ยงไว้ที่ห้อง แต่ฝากเลี้ยงไว้กับพ่อแม่\n\nข่าวที่เกี่ยวข้อง:\n\n“ในยุคนี้มีจำนวนผู้ที่เลี้ยงสัตว์เลี้ยงถึง 15 ล้านคน เรากำลังจัดทำโครงการสวัสดิการใหม่เหล่านี้เพื่อยกย่องสัตว์เลี้ยงของพนักงานในฐานะสมาชิกในครอบครัว และเพื่อปลอบประโลมพนักงานที่ต้องบอกลาจากสัตว์เลี้ยงของพวกเขา” โฆษกของห้างสรรพสินค้าลอตเต้กล่าว\n\n“โครงการเหล่านี้เป็นมาตรการในการเพิ่มขวัญกำลังใจและเพิ่มความพึงพอใจในงานโดยการเพิ่มสวัสดิการในทางปฏิบัติที่พนักงานสามารถเกี่ยวข้องได้”\n\nรายงานระบุว่า สวัสดิการที่คล้ายคลึงกันได้เริ่มเห็นมากขึ้นตั้งแต่ปี 2010 โดยมีเป้าหมายเพื่อเพิ่มความหลากหลาย ความเท่าเทียม และความยุติธรรมในองค์กร\n\nในปี 2017 Lush Korea ซึ่งเป็นที่รู้จักในด้านเครื่องสำอางที่เป็นมิตรกับสิ่งแวดล้อม ได้เริ่มเสนอสวัสดิการให้กับพนักงานที่ยังไม่แต่งงาน จะได้รับเงินสนับสนุนและวันหยุด 10 วัน ซึ่งปกติพนักงานจะได้รับสำหรับฮันนีมูน โดยในช่วง 5 ปีที่ผ่านมา มีพนักงาน 15 คนมาลงทะบียนเพื่อรับสวัสดิการแล้ว\n\nLush ยังจ่ายเบี้ยเลี้ยงสัตว์เลี้ยงรายเดือน 50,000 วอน หรือราว 1,325 บาท ให้กับพนักงานที่ยังไม่ได้แต่งงานแต่มีสัตว์เลี้ยง ซึ่งเป็นส่วนหนึ่งของความพยายามที่จะยอมรับสัตว์เลี้ยงเป็นสมาชิกในครอบครัว\n\nShinhan Bank ให้การสนับสนุนพนักงานที่ยังไม่ได้แต่งงานด้วยเงิน 100,000 วอน หรือ 2,650 บาทต่อปี ซึ่งมีวัตถุประสงค์เพื่อสร้างความสมดุลให้กับเงินช่วยเหลือที่จ่ายให้กับพนักงานที่แต่งงานแล้วในวันครบรอบแต่งงาน ขณะที่ Pearl Abyss อนุญาตให้พนักงานมาทำงานกับสัตว์เลี้ยงของพวกเขาได้\n\n“นี่ไม่ใช่แค่ปรากฏการณ์ที่เกิดขึ้นในเกาหลีใต้เท่านั้น แต่ยังเกิดขึ้นในประเทศอื่นๆ ด้วย” ซอยงกู ศาสตราจารย์ด้านการบริหารธุรกิจที่ Sookmyung Women’s University กล่าว\n\nไม่ใช่เพียงเอกชนเท่านั้นที่ให้ความสำคัญกับคนโสด หน่วยงานรัฐก็ให้ความสำคัญเช่นกัน โดยรัฐบาลกรุงโซลเปิดเผยในเดือนมกราคม 2022 ว่าจะใช้เงินมากกว่า 5.5 ล้านล้านวอน หรือราว 1.5 แสนล้านบาท ในช่วง 5 ปีข้างหน้า เพื่อแก้ปัญหาด้านสุขภาพ ความปลอดภัย และที่อยู่อาศัยของครอบครัวคนโสด\n\n“เราจะพยายามมากขึ้นในการปรับปรุงคุณภาพชีวิตของคนโสดในกรุงโซลประมาณ 1.39 ล้านครัวเรือน ซึ่งคิดเป็น 34.9% ของครัวเรือนทั้งหมด ตามข้อมูลของรัฐบาลของเมือง” โอเซฮุน นายกเทศมนตรีกรุงโซลกล่าว\n\nสิ่งที่จะทำเพิ่มเติม ได้แก่ บริการเยี่ยมไข้แก่ครัวเรือนที่มีรายได้น้อยและอาศัยอยู่เพียงคนเดียวโดยไม่เสียค่าใช้จ่าย โดยคาดการณ์ว่าจำนวนผู้ใช้บริการจะเพิ่มขึ้นเป็น 100,000 คน ภายในปี 2026 นอกจากนี้จะมีการนำร่องสำหรับมอบอาหารที่ดี ซึ่งประกอบด้วยวัตถุดิบสดใหม่ตามฤดูกาล\n\nนอกจากนี้จะเพิ่มความปลอดภัยให้แก่ละแวกที่มีผู้อยู่อาศัยเพียงคนเดียว ไม่ว่าจะเป็นไฟฟ้าข้างทางแบบเก่าจะถูกเปลี่ยนเป็นแบบอัจฉริยะ ในขณะที่จะมีการติดตั้งกล้องวงจรปิดประมาณ 2,000 ตัว ในเขตมหาวิทยาลัยและเขตที่มีห้องพักเดี่ยวภายในปี 2026\n\nจะมีบริการสนทนาด้านปัญญาประดิษฐ์สำหรับครัวเรือนผู้สูงอายุที่อยู่คนเดียว เพื่อตรวจสอบความเป็นอยู่ที่ดีของพวกเขา ตลอดจนจัดการอาหารและออกกำลังกายทางโทรศัพท์ คาดว่าจะมีผู้ที่ได้รับผลประโยชน์ 30,000 คน ภายในปี 2026\n\nภาพ: Chung Sung-Jun / Getty Images\n\nอ้างอิง:",
    "เกาหลีใต้เคืองนโยบายการค้าไบเดน ระบุ 'ไม่ต่างจากยุคทรัมป์!'": "เกาหลีใต้แสดงความขุ่นเคืองต่อนโยบายการค้าของรัฐบาลประธานาธิบดีโจ ไบเดน ที่มีต่อบริษัทผู้ผลิตรถยนต์ไฟฟ้าของเกาหลีใต้ ซึ่งแสดงให้เห็นถึงความท้าทายที่สหรัฐฯ กำลังเผชิญในการทำให้ประเทศพันธมิตรในเอเชียเห็นด้วยกับแผนเศรษฐกิจชุดใหม่\n\nรัฐสภาสหรัฐฯ ผ่านกฎหมาย Inflation Reduction Act เมื่อเดือนที่แล้ว ซึ่งรวมถึงการให้ส่วนลดภาษี 7,500 ดอลลาร์แก่ผู้ซื้อรถยนต์ไฟฟ้าที่ประกอบในอเมริกา เป้าหมายเพื่อลดการพึ่งพาห่วงโซ่อุปทานจากจีนในการผลิตรถยนต์ไฟฟ้าในสหรัฐฯ\n\nอย่างไรก็ตาม กฎหมายดังกล่าวทำให้ส่วนลดภาษีสำหรับรถยนต์ไฟฟ้าหลายยี่ห้อที่นำเข้าจากต่างประเทศต้องหายไปด้วย ซึ่งทำให้รถยนต์เหล่านั้นมีราคาแพงขึ้นในตลาดสหรัฐฯ รวมถึงรถยนต์ไฟฟ้าจากเกาหลีใต้ คือ ฮุนได (Hyundai) และ เคีย (Kia) ซึ่งมียอดขายมากเป็นอันสองในอเมริกา รองจาก เทสลา (Tesla)\n\nบรรดานักการเมืองและนักธุรกิจเกาหลีใต้ต่างไม่พอใจต่อกฎหมายใหม่ของสหรัฐฯ ฉบับนี้ โดยบอกว่าเป็นการละเมิดหลักการขององค์การการค้าโลก หรือ WTO (World Trade Organization) และขัดกับข้อตกลงการค้าเสรีระหว่างสหรัฐฯ กับเกาหลีใต้\n\nหนังสือพิมพ์ฮันเคียวเรห์ของเกาหลีใต้ ตีพิมพ์บทบรรณาธิการเมื่อเร็ว ๆ นี้ว่า \"สหรัฐฯ ได้เปลี่ยนจุดยืนจากผู้ปกป้องการค้าเสรี ไปเป็นผู้ละเมิดกฏเกณฑ์การค้าระหว่างประเทศ\" ขณะที่หนังสือพิมพ์จูนกังระบุว่า \"นโยบายการค้า 'Build Back Better' ของประธานาธิบดีไบเดนนั้น ไม่แตกต่างจากนโยบาย ‘Make America Great Again’ ของอดีตประธานาธิบดีทรัมป์ แต่อย่างใด\"\n\nสื่อเกาหลีใต้บางแห่งตั้งคำถามว่า เกาหลีใต้ควรตอบโต้ด้วยการทบทวนการเข้าร่วมกลุ่มความร่วมมือทางเศรษฐกิจที่มีอเมริกาเป็นผู้นำหรือไม่ ซึ่งรวมถึง กรอบเศรษฐกิจอินโด-แปซิฟิก หรือ IPEF (Indo-Pacific Economic Framework) ที่มี 14 ประเทศในแถบเอเชีย-แปซิฟิกเข้าร่วม และ กลุ่มความร่วมมือด้านอุตสาหกรรมเซมิคอนดักเตอร์ที่เรียกว่า “Chip 4” ประกอบด้วย สหรัฐฯ ญี่ปุ่น ไต้หวัน และเกาหลีใต้\n\nเมื่อวันอังคาร รัฐมนตรีพาณิชย์เกาหลีใต้ชี้แจงว่า ความขัดแย้งทางการค้าครั้งนี้เป็นคนละส่วนกับการเข้าร่วมในกลุ่มความร่วมมือทางการค้าต่าง ๆ แต่ก็อาจส่งแรงสะเทือนถึงความเชื่อใจและความสัมพันธ์ทางการค้าของสหรัฐฯ กับเกาหลีใต้ได้\n\nแม้ขณะนี้ การตำหนิวิจารณ์นโยบายการค้าของรัฐบาลไบเดนยังคงจำกัดอยู่ในบทบรรณาธิการของสื่อและแถลงการณ์ของภาคธุรกิจต่าง ๆ ในเกาหลีใต้ แต่นักวิเคราะห์เชื่อว่า หากเรื่องนี้ไม่ได้รับการแก้ไขก็อาจลุกลามออกไปได้เช่นกัน\n\nเจียงมีน ซูห์ ศาสตราจารย์ด้านเศรษฐศาสตร์แห่งมหาวิทยาลัยซูงซิล (Soongsil University) ในกรุงโซล เชื่อว่าความขัดแย้งนี้จะไม่ลุกลามจนถึงขั้นมีการประท้วงสหรัฐฯ ในหมู่ชาวเกาหลีใต้ เนื่องจากนโยบายการค้าของอเมริกานั้นส่งผลกระทบต่อบริษัทเกาหลีใต้เพียงไม่กี่บริษัทเท่านั้น แต่หากปล่อยไว้ก็อาจกระทบกระเทือนความสัมพันธ์ทางการทูตของสองประเทศได้ ตัวอย่างเช่น หากเกาหลีใต้ตัดสินใจยื่นคำร้องต่อ WTO เป็นต้น",
    "เกาหลีใต้เสนอพูดคุยเกาหลีเหนือ หารือจัดงานรวมญาติครอบครัว": "ควอนยองเซ รัฐมนตรีกระทรวงรวมชาติเกาหลีใต้ แถลงข่าวในวันนี้ (8 กันยายน) เสนอให้มีการพูดคุยกันระหว่างเกาหลีใต้และเกาหลีเหนือ เพื่อหารือในประเด็นการจัดงานรวมญาติ สำหรับครอบครัวที่แยกจากกันในช่วงสงครามเกาหลี ระหว่างปี 1950-1953\n\nข้อเสนอดังกล่าวมีขึ้นก่อนถึงวันหยุดยาวในเทศกาลชูซอก หรือเทศกาลวันขอบคุณพระเจ้าของชาวเกาหลี ซึ่งปีนี้ตรงกับวันเสาร์ที่ 10 กันยายน โดยถือเป็นหนึ่งในเทศกาลประจำปีที่ใหญ่ที่สุดทั้งของชาวเกาหลีใต้และเกาหลีเหนือ\n\nท่าทีดังกล่าวยังเป็นการยื่นข้อเสนอโดยตรงจากรัฐบาลเกาหลีใต้ ภายใต้การนำของประธานาธิบดียุนซอกยอล แม้ว่าสถานการณ์ความสัมพันธ์และการดำเนินนโยบายข้ามพรมแดนของทั้งสองฝ่ายจะเป็นไปอย่างตึงเครียด\n\nขณะที่ควอนชี้ว่า มีสมาชิกครอบครัวจำนวนมากที่แยกจากกันในระหว่างสงครามเกาหลีที่อายุสูงถึง 80 หรือ 90 ปี ซึ่งทั้งสองประเทศควรเร่งกำหนดแผนงาน ทั้งวัน เวลา สถานที่ วาระและรูปแบบการพูดคุย และมาตรการเบื้องต้นอื่นๆ โดยใช้ทุกหนทางที่เป็นไปได้เพื่อจัดงานรวมญาติดังกล่าว\n\nซึ่งเกาหลีใต้กำลังพยายามส่งหนังสือแจ้งข้อเสนอการเจรจาอย่างเป็นทางการผ่านสายด่วนประสานงานระหว่างสองเกาหลีไปยัง รีซอนกวอน หัวหน้าทบวงแนวร่วม (United Front Department) ของพรรครัฐบาลเกาหลีเหนือ ซึ่งมีหน้าที่ดูแลความสัมพันธ์ระหว่างสองเกาหลี\n\nจากข้อมูลของกระทรวงรวมชาติเกาหลีใต้พบว่า จนถึงสิ้นเดือนสิงหาคมที่ผ่านมา มีชาวเกาหลีใต้ที่รอดชีวิตจากสงครามเกาหลี 43,746 คนที่ลงทะเบียนกับรัฐบาล เพื่อขอให้มีการค้นหาสมาชิกครอบครัวที่พลัดพรากอยู่ในเกาหลีเหนือ ซึ่งในจำนวนผู้รอดชีวิต มีกว่า 37,000 คน หรือราว 85% จากทั้งหมดที่อายุเกิน 70 ปี\n\nโดยนับตั้งแต่มีการจัดประชุมสุดยอดระหว่างผู้นำของ 2 ประเทศในปี 2000 ทั้งสองเกาหลีได้จัดงานรวมญาติระหว่างครอบครัวที่พลัดพรากในช่วงสงครามเกาหลีมาแล้ว 21 ครั้ง ซึ่งครั้งล่าสุดเกิดขึ้นในเดือนสิงหาคมปี 2018 และในการรวมญาติบางครั้งยังจัดขึ้นตรงกับวันหยุดในเทศกาลชูซอกด้วย\n\nภาพ: Pool Photo / Getty Images\n\nอ้างอิง:",
    "“กูเกิล-เฟซบุ๊ก” อ่วมโดนเกาหลีใต้ ปรับล้านล้านวอน ละเมิดความเป็นส่วนตัว": "ในแถลงการณ์คณะกรรมการคุ้มครองข้อมูลส่วนบุคคลเกาหลีใต้ ระบุว่า ได้สั่งปรับกูเกิล เป็นเงิน 6.92 แสนล้านวอน หรือ 50 ล้านดอลลาร์ และปรับเฟซบุ๊ก เป็นเงิน 3.08 แสนล้านวอน หรือ 22 ล้านดอลลาร์ รวมกันเป็นเงินประมาณล้านล้านวอน\n\nสำนักข่าวรอยเตอร์ได้สอบถามเรื่องนี้ไปยังกูเกิล ไม่ได้รับการชี้แจงแต่อย่างใด",
    "โปลิศเกาหลีใต้รวบแม่ใจยักษ์ ฆ่าลูก 2 คนยัดกระเป๋าที่นิวซีแลนด์": "สำนักข่าวต่างประเทศรายงานจากกรุงโซล ประเทศเกาหลีใต้ เมื่อวันที่ 15 ก.ย. ว่า สำนักงานตำรวจแห่งชาติของเกาหลีใต้ออกแถลงการณ์ เมื่อวันพฤหัสบดี เรื่องการจับกุมหญิงวัย 42 ปี เป็นชาวเกาหลีใต้ซึ่งถือสัญชาตินิวซีแลนด์ด้วย ได้ที่อพาร์ตเมนต์แห่งหนึ่ง ในเมืองอุลซาน ทางตอนใต้ของประเทศ ห่างจากกรุงโซลไปทางตะวันออกเฉียงใต้ประมาณ 307 กิโลเมตร\n\n(LEAD) Mother of two children found dead in New Zealand nabbed in South Korea https://t.co/60eKWfLspj — Yonhap News Agency (@YonhapNews) September 15, 2022\n\n\n\nทั้งนี้ พนักงานสืบสวนของเกาหลีใต้แกะรอยและเฝ้าจับตาหญิงคนดังกล่าว หลังได้รับแจ้งเบาะแสจากสำนักงานตำรวจของนิวซีแลนด์ ซึ่งพบศพของเด็ก 2 คน ในกระเป๋าเดินทางซึ่งมีบุคคลหนึ่งนำมาประมูล ในงานที่เมืองโอกแลนด์ เมื่อวันที่ 11 ส.ค. ที่ผ่านมา โดยผลการพิสูจน์ทางนิติวิทยาศาสตร์บ่งชี้ว่า เด็กสองคนเสียชีวิตเมื่อปี 2561 ขณะมีเพียงอายุ 7 ขวบ และ 10 ขวบ ทั้งคู่เป็นพี่น้องกัน\n\n\n\nขณะที่ ตำรวจสากล หรืออินเตอร์โพล ประกาศหมายแดงเพื่อติดตามตัวหญิงผู้นี้ ซึ่งเป็นมารดาของเด็กทั้งสองคน เบื้องต้นตำรวจเชื่อว่า หญิงคนดังกล่าวได้รับสัญชาตินิวซีแลนด์จากการอพยพ ส่วนสามีของเธอเสียชีวิตไปนานระยะหนึ่งแล้ว หลังล้มป่วย ด้านกระทรวงยุติธรรมของเกาหลีใต้เปิดเผยว่า รัฐบาลนิวซีแลนด์ยื่นคำร้องขอให้มีการส่งผู้ร้ายข้ามแดนแล้ว ซึ่งหากศาลพิจารณาเห็นชอบ การส่งตัวจะเกิดขึ้นภายใน 45 วัน ด้านหญิงรายนี้ยังคงยืนกรานปฏิเสธว่า เธอไม่มีส่วนเกี่ยวข้อง.\n\nเครดิตภาพ : REUTERS",
    "เกาหลีใต้รุกตลาดไทย จัดงาน G-FAIR KOREA IN BANGKOK ธีม Smart Future : อินโฟเควสท์": "G-FAIR KOREA IN BANGKOK เปิดฉากในไทยเป็นครั้งแรก ในวันที่ 28-29 กันยายนนี้ โดยมีผู้ประกอบการสินค้าอุปโภคบริโภค สุขภาพและความงาม อุตสาหกรรม และเมืองอัจฉริยะจากเกาหลี มาร่วมงาน เพื่อเปิดโอกาสให้ผู้ประกอบการไทยได้ทำความรู้จักและทำธุรกิจกับบริษัทนำเข้าสินค้าเกาหลีมากกว่า 500 รายการ\n\nผู้ประกอบการ นักธุรกิจ และผู้ที่สนใจด้านนวัตกรรม เทคโนโลยีสามารถเข้าร่วมมหกรรมที่สุดแห่งปี พร้อมพบปะหารือกับผู้ประกอบการชาวเกาหลีอย่างใกล้ชิด โดยลงทะเบียนฟรี ไม่เสียค่าใช้จ่าย ได้ตั้งแต่เวลา 10.00 น. ถึงเวลา 18.00 น. ของวันที่ 28-29 กันยายน 2565 ณ ห้องประชุมชั้น 22 โรงแรมเซ็นทารา แกรนด์ บางกอกคอนเวนชัน เซ็นเตอร์ เซ็นทรัลเวิลด์\n\nผู้เข้าร่วมงานชาวไทย จะได้สัมผัสและเรียนรู้เกี่ยวกับผลิตภัณฑ์ที่ล้ำสมัยจากเกาหลีใต้ว่า จะสามารถเปลี่ยนอนาคตของผู้บริโภคให้เป็น “Smart Future” ได้อย่างไร โดยไม่ต้องบินไปไกลถึงเกาหลี สำหรับผู้แสดงสินค้าภายในมหกรรม G-FAIR KOREA IN BANGKOK จะถูกแบ่งเป็น 4 ส่วน ได้แก่ ส่วนแรก สินค้าอุปโภคบริโภค (Consumer product) ส่วนที่สอง สุขภาพและความสวยความงามจากเกาหลี (K-beauty/Health/Medical) ส่วนที่สาม อุตสาหกรรม (Industrial products) และส่วนสุดท้าย เมืองอัจฉริยะ (Smart City) ผู้เข้าร่วมงานจะได้สิทธิพิเศษในการทำความรู้จักกับบริษัทนำเข้าสินค้าเกาหลีมากกว่า 500 รายการ และยังสามารถพูดคุยเกี่ยวกับข้อเสนอสุดพิเศษของสินค้าขายปลีกและสินค้าขายส่งอีกด้วย\n\nนอกจากนี้ ภายในงาน G-FAIR KOREA IN BANGKOK เวลา 11.00 น. ของวันพุธที่ 28 กันยายน พ.ศ. 2565 จะมีพิธีลงนามบันทึกความเข้าใจหรือเอ็มโอยู (MOU) โดยเป็นการลงนามร่วมกันของกรมส่งเสริมการค้าระหว่างประเทศ (DITP) กระทรวงพาณิชย์ รัฐบาลไทย บริษัท Gyeonggi Business and Science Accelerator (GBSA) และรัฐบาลเมืองคยองกีจากสาธารณรัฐเกาหลี\n\nเนื่องจากไทยเป็นประเทศพันธมิตรทางการค้าที่มีจุดยุทธศาสตร์สำคัญ ดังนั้น เมืองคยองกีเองจึงมีแผนที่จะเปิดบริษัท GBC (“Gyeonggi Business Center” ที่กรุงเทพฯ เพื่อเป็นการกระชับความสัมพันธ์ทางเศรษฐกิจ ความร่วมมือกับประเทศไทย รวมทั้งจะยกให้เป็นพื้นที่ในการแลกเปลี่ยนทางเศรษฐกิจ การค้า ระหว่างเกาหลีใต้กับอาเซียนด้วยเช่นกัน\n\nทั้งนี้ ผู้ประกอบการและผู้สนใจสามารถลงทะเบียนฟรี ไม่เสียค่าใช้จ่าย ได้ตั้งแต่เวลา 10.00 น. ถึงเวลา 18.00 น. ของวันที่ 28-29 กันยายน 2565 ณ ห้องประชุมชั้น 22 โรงแรมเซ็นทารา แกรนด์ บางกอกคอนเวนชัน เซ็นเตอร์ เซ็นทรัลเวิลด์\n\nโดย สำนักข่าวอินโฟเควสท์ (23 ก.ย. 65)\n\nTags: DITP",
    "เกาหลีใต้ เล็งออกกฎหมายด้าน Metaverse หนุนอุตสาหกรรม Web3": "กระทรวงวิทยาศาสตร์ และไอซีที (MSIT) เกาหลีใต้ มีแผนยกเลิกกฎหมายวิดีโอเกมแบบดั้งเดิม เล็งออกกฎหมายด้าน Metaverse หนุนอุตสาหกรรม Web3 ที่กำลังเติบโต\n\nกระทรวงวิทยาศาสตร์และไอซีที (MSIT) ของเกาหลีใต้ เปิดเผยแผนการที่จะเลิกใช้กฎหมายวิดีโอเกมแบบดั้งเดิมบน Metaverse โดยทางกระทรวงได้ตัดสินใจที่ออกแนวทางใหม่เพื่อจูงใจให้ระบบนิเวศน์ที่กำลังเติบโต ความสนใจของเกาหลีใต้ใน Web3 และระบบนิเวศน์ของ Metaverse นั้นพิสูจน์ได้จากการลงทุนมูลค่า 200 ล้านดอลลาร์ สำหรับการสร้าง Metaverse ซึ่งควบคู่ไปกับความพยายามนี้ MSIT ระบุว่า การบังคับใช้กฎระเบียบที่เก่ากว่านั้นเป็นอุปสรรคต่อการเติบโตของระบบนิเวศน์ใหม่\n\nในการประชุมครั้งแรกของคณะกรรมการนโยบายข้อมูลแห่งชาติ MSIT ระบุว่าจะไม่ทำผิดพลาดในการควบคุมบริการใหม่ด้วยกฎหมายที่มีอยู่ อย่างไรก็ตามการอภิปรายเกี่ยวกับการกำหนด Metaverse เป็นวิดีโอเกมยังคงอยู่ในระหว่างพิจารณา กระทรวงตัดสินใจว่าอุตสาหกรรมใหม่ ซึ่งรวมถึง Metaverse, autonomous driving และ OTT ต้องมีการกำหนดกฎระเบียบใหม่ โดยในส่วนที่เกี่ยวกับ Metaverse นั้น MSIT ได้แสดงความกังวลเกี่ยวกับการขัดขวางการเติบโตของอุตสาหกรรม เนื่องจากขาดพื้นฐานทางกฎหมาย และสถาบัน",
    "อัยการเกาหลีใต้ จ่อถอนพาสปอร์ต 'โด ควอน' พร้อมพนักงาน Terra อีก 5 ราย": "อัยการเกาหลีใต้ จ่อถอนพาสปอร์ต 'โด ควอน' พร้อมพนักงาน Terra อีก 5 ราย พร้อมทำงานร่วมองค์การตำรวจอาชญากรรมระหว่างประเทศ และเพิ่มหมายจับของเกาหลีใต้เป็นหมายจับระหว่างประเทศ ขณะนี้สมาชิก Terra Luna ทั้งหมดที่มีชื่ออยู่ในหมายจับยังคงอาศัยอยู่ในสิงคโปร์\n\nตามรายงานของสำนักข่าวท้องถิ่นในประเทศเกาหลีใต้ gynews.kr รายงานว่า ทีมสืบสวนอาชญากรรมทางการเงินร่วมของสำนักงานอัยการเขตภาคใต้ของกรุงโซล กล่าวว่า จะติดต่อกระทรวงการต่างประเทศของประเทศเพื่อเพิกถอนหนังสือเดินทางของนาย 'โด ควอน' หรือ Do Kwon ผู้ร่วมก่อตั้ง Terra Luna และผู้พัฒนาโครงการอีก 5 คน โดยอัยการยังวางแผนที่จะติดต่ออินเตอร์โพล องค์การตำรวจอาชญากรรมระหว่างประเทศ และเพิ่มหมายจับของเกาหลีใต้ที่ออกเมื่อวันก่อนไปเป็นหมายจับระหว่างประเทศ\n\nสมาชิก Terra Luna ทั้งหมดที่มีชื่ออยู่ในหมายจับยังคงอาศัยอยู่ในสิงคโปร์ ซึ่งเป็นประเทศที่ไม่มีสนธิสัญญาส่งผู้ร้ายข้ามแดนกับเกาหลีใต้ โดยบุคคลเป้าหมายในหมายจับ ได้แก่ Mo Han และ Mo Yu ซึ่งทั้งคู่เป็นพนักงานของ Terra Luna ที่อาศัยอยู่กับ Do Kwon ในสิงคโปร์ และบุคคลที่มีชื่ออีกคนคือ Nicholas Platias สัญชาติกรีก ซึ่งเป็นสมาชิกผู้ก่อตั้ง Terraform Labs ในเดือนพฤษภาคม ตำรวจได้บุกค้นสถานที่ 15 แห่ง รวมถึงเว็บเทรดสกุลเงินดิจิทัลและสำนักงานของบริษัทที่เชื่อมโยงกับเรื่องนี้ ซึ่งข้อกล่าวหานี้เกี่ยวข้องกับพนักงานของ Terra รวมถึง Do Kwon โดยกล่าวหาว่ามีการละเมิดกฎหมาย Capital Markets Act ของประเทศ ซึ่งอัยการพิจารณาว่าโทเค็นระบบนิเวศของ Terra Luna เป็นหลักทรัพย์"
}