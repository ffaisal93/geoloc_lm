{
    "\"สยามพารากอน\" จัด “อินโดนีเซีย แฟร์” ช็อปสินค้าและ \"แพ็คเกจท่องเที่ยว\"": "ชมสินค้าจากประเทศอินโดนีเซีย ผ้าบาติก งานหัตถกรรม ของตกแต่งบ้าน และช็อป แพ็คเกจท่องเที่ยว ราคาดี ตั้งแต่วันนี้ถึงวันที่ 18 กันยายน ศกนี้\n\nสถานเอกอัครราชทูตสาธารณรัฐอินโดนีเซียประจำประเทศไทย ณ กรุงเทพฯ ร่วมกับ สยามพิวรรธน์ จัดงาน อินโดนีเซีย แฟร์ Indonesia Fair – Know Indonesia Better ณ แฟชั่นฮอลล์ ชั้น 1 สยามพารากอน เพื่อให้คนไทยและนานาชาติ ร่วมสัมผัสความงดงามของ ประเทศอินโดนีเซีย ในหลากหลายแง่มุม\n\nประเทศอินโดนีเซีย ที่คนไทยหลายคนรู้จักผ่าน เกาะบาหลี สวรรค์ของนักท่องเที่ยว วันนี้ชวนรู้จักประเทศนี้ในหลากหลายมิติ นอกจากความงดงามของสถานที่ท่องเที่ยวแล้ว\n\nในงาน อินโดนีเซีย แฟร์ นำเสนองานหัตถกรรม ผ้าบาติก ผ้าทอ ของตกแต่งบ้าน และอาหารพื้นเมือง\n\nสัมผัสความงดงามของประเทศอินโดนีเซียในหลากหลายแง่มุม ผ่านมิติการค้า และการพาณิชย์, การท่องเที่ยว, การลงทุน รวมถึงศิลปวัฒนธรรมอันเป็นเอกลักษณ์ อีกทั้งยังเป็นการเชื่อมและกระชับสัมพันธไมตรีอันดีระหว่างอินโดนีเซียและไทยที่มีมาอย่างยาวนานอีกด้วย\n\nไฮไลท์พิเศษนำเสนอ แพ็คเกจท่องเที่ยว จากผู้ประกอบการท่องเที่ยวอินโดนีเซียชั้นนำมากมาย และชมการแสดงศิลปะพื้นเมือง\n\nชวนชมงาน อินโดนีเซีย แฟร์ ตั้งแต่วันนี้ถึง 18 กันยายน ศกนี้ ณ แฟชั่น ฮอลล์ ชั้น 1 สยามพารากอน โดยไม่มีค่าใช้จ่าย สอบถามโทร.0 2610 8000",
    "ทำไม? “อินโดนีเซีย” จึงเป็นหมุดหมายของกลุ่ม “ธนาคารไทย”": "\"ธนาคารไทย\" รายใหญ่หลายแห่งได้ขยายกิจการไปยัง \"อินโดนีเซีย\" ในช่วง 4-5 ปีที่ผ่านมา จึงเป็นที่น่าสนใจว่า เพราะเหตุใด อินโดนีเซียจึงเป็นหมุดหมายของกลุ่มธนาคารไทย?\n\nในช่วง 4-5 ปีที่ผ่านมา เราคงจะได้เห็นการขยับตัวของธุรกิจธนาคารใหญ่ในไทย ไม่ว่าจะเป็น ธนาคารไทยพาณิชย์ ธนาคารกสิกร และ ธนาคารกรุงเทพ ที่เข้าไปลงทุนซื้อกิจการหรือเข้าไปเป็นผู้ถือหุ้นรายใหญ่ในธุรกิจธนาคารของ “อินโดนีเซีย” ประเทศเศรษฐกิจขนาดใหญ่อันดับที่ 16 ของโลก แม้ว่าธนาคารไทยหลายแห่งจะมีเป้าหมายขยายตลาดออกไปยังระดับภูมิภาคเอเชียตะวันออกเฉียงใต้มานานหลายสิบปีแล้ว เช่น ธนาคารกรุงเทพที่เข้าไปเปิดสาขาแรกในอินโดนีเซียตั้งแต่ปี 2511 แต่การเข้าไปเป็นเจ้าของธนาคารท้องถิ่น (Local bank) รวมถึงธุรกิจการเงินอื่นๆ นับว่าเป็นคลื่นที่พึ่งเกิดขึ้นได้ไม่นานมาก อย่างไรก็ตาม การขยับตัวของธนาคารไทยรายใหญ่ทั้ง 3 แห่ง สะท้อนภาพของการดำเนินธุรกิจธนาคารในไทย ที่อาจไม่สามารถสร้างการเติบโตได้ตามที่ต้องการ การขยายการลงทุนจึงเข้ามาเป็นเครื่องมือช่วยสร้างการเติบโต แต่ก็เป็นที่น่าสนใจว่า เพราะเหตุใดจุดหมายของธนาคารไทยถึงเป็นอินโดนีเซีย?",
    "อินโดนีเซียนำ ‘จี20’ ฟื้นฟูภาคการศึกษาทั่วโลก": "สำนักข่าวต่างประเทศรายงานจากจังหวัดบาหลี ประเทศอินโดนีเซีย เมื่อวันที่ 2 ก.ย. ว่า นายอิวาน สิยาห์ริล ประธานกลุ่มทำงานการศึกษา จี20 ปี 2565 ซึ่งปัจจุบันดำรงตำแหน่งอธิบดีครูและบุคลากรทางการศึกษา กล่าวว่า หลักการของการช่วยเหลือซึ่งกันและกันเพื่อไปสู่เป้าหมายร่วมกัน หรือที่เรียกว่า “โกตอง โรยอง” สอดคล้องกับคุณค่าประจำชาติของอินโดนีเซีย ซึ่งแรงบันดาลใจนี้เป็นสิ่งที่ทำให้ทางกระทรวงยังคงมุ่งมั่นที่จะคิดใหม่ สร้างใหม่ และฟื้นฟูการศึกษา เพื่อให้ได้รับการศึกษาที่มีคุณภาพสำหรับทุกคน\n\nขณะที่ ดร.อนินดิโต อดิโตโม ประธานสำรองของกลุ่มทำงานการศึกษา จี20 กล่าวแสดงความขอบคุณสำหรับความร่วมมือที่เกิดขึ้นในกลุ่มคณะผู้แทนจากหลายประเทศ พร้อมกล่าวว่ารายงานและบทสรุปที่ได้จากการประชุม ซึ่งสะท้อนถึงจิตวิญญาณของโกตอง โรยอง อีกทั้งสารสนเทศและข้อมูลเชิงลึกที่นำเสนอในเอกสาร ถือเป็นคุณูปการที่มีคุณค่าต่อความพยายามฟื้นตัวสู่อนาคตที่ครอบคลุมและยั่งยืนยิ่งขึ้น\n\nทั้งนี้ ทางกระทรวงมีแผนที่จะนำแนวปฏิบัติที่ดีของกลุ่มทำงานการศึกษา จี20 เข้าสู่การประชุมสุดยอดการปฏิรูปด้านการศึกษา (ทีอีเอส) ซึ่งจะจัดขึ้นที่สำนักงานใหญ่แห่งสหประชาชาติ ณ นครนิวยอร์ก ในเดือนนี้ รวมถึงการประชุมระหว่างประเทสอื่น ๆ อีกทั้งยังเป็นส่วนหนึ่งของความมุ่งมั่นของกระทรวงในการระดมความร่วมมือระดับโลก เพื่อการเปลี่ยนแปลงอนาคตของการศึกษาทั่วโลก\n\n“พวกเราได้บรรลุเป้าหมายสำคัญแล้ว และผมเชื่ออย่างยิ่งว่า เราจะนำการฟื้นฟูไปสู่การศึกษาระดับโลกด้วยจิตวิญญาณของความร่วมมือ ซึ่งสิ่งนี้เป็นมรดกของอินโดนีเซีย ผู้เป็นประธานกลุ่มจี20 ที่หวังว่าจะดำเนินต่อไปภายใต้การนำของประธานกลุ่มครั้งถัดไปอย่างอินเดีย และในอีกหลายปีหลังจากนี้” สิยาห์ริล กล่าวสรุป.\n\nเครดิตภาพ : สถานเอกอัครราชทูตอินโดนีเซียประจำประเทศไทย",
    "อินโดนีเซียปรับขึ้นราคาน้ำมัน 30% สอดคล้องราคาพลังงานโลกขาขึ้น": "รัฐบาลอินโดนีเซียเลิกอุดหนุนน้ำมันเบนซินที่ส่งผลให้ราคาน้ำมันปรับขึ้น 30% ท่ามกลางปัญหาเศรษฐกิจและผลกระทบจากราคาน้ำมันในตลาดโลก\n\nราคาน้ำมันในอินโดนีเซียปรับเพิ่มขึ้น 30% หลังกระทรวงพลังงานประกาศลดการอุดหนุนน้ำมันเบนซิน โดยยอมรับเสี่ยงรับการประท้วงครั้งใหญ่ นายอาริฟิน ทัสริฟ รัฐมนตรีพลังงาน แถลงว่านับตั้งแต่เวลา 14.30 น.ของวันนี้ ตามเวลาท้องถิ่น ราคาน้ำมันเบนซินได้ปรับเพิ่มจากลิตรละ 7,650 รูเปียห์ (18.84 บาท) เป็น 10,000 รูเปียห์ (24.63 บาท) ส่วนราคาขายปลีกน้ำมันดีเซลปรับเพิ่มขึ้นจาก 5,150 รูเปียห์ต่อลิตร (12.68 บาท) เป็น 6,800 รูเปียห์ (16.75 บาท)\n\nประธานาธิบดีโจโก วิโดโด กล่าวว่า การตัดสินใจปรับขึ้นราคาน้ำมันเป็นเรื่องที่ยากเรื่องหนึ่ง และเป็น \"ทางเลือกสุดท้าย\" ของเขา การอุดหนุนพลังงานของอินโดนีเซีย ประเทศที่มีเศรษฐกิจขนาดใหญ่ที่สุดในเอเชียตะวันออกเฉียงใต้ ได้เพิ่มเป็น 3 เท่าในปีนี้ เป็น 502 ล้านล้านรูเปียห์ โดยมีแรงผลักดันจากราคาพลังงานที่พุ่งขึ้นในตลาดโลก และสกุลเงินรูเปียห์ที่อ่อนค่าลง",
    "อินโดนีเซียประท้วงรัฐบาล เลิกอุดหนุนน้ำมันทำราคาพุ่ง": "สำนักข่าวต่างประเทศรายงานจากกรุงจาการ์ตา ประเทศอินโดนีเซีย เมื่อวันที่ 6 ก.ย.ว่า ชาวอินโดนีเซียจำนวนมาก ส่วนใหญ่เป็นเครือข่ายและแนวร่วมนักศึกษา จัดการเดินขบวนครั้งใหญ่ในเมืองใหญ่หลายแห่งของประเทศ ไม่ว่าจะเป็นกรุงจาการ์ตา เมืองสุราบายา เมืองยอกยาการ์ตา และที่จังหวัดอาเจะห์ เพื่อประท้วงการที่รัฐบาลเลิกอุดหนุนราคาน้ำมันเบนซินและน้ำมันดีเซล\n\nกลุ่มนักศึกษาชาวอินโดนีเซีย ประท้วงการที่รัฐบาลกลางเลิกอุดหนุนราคาน้ำมัน หน้าที่ทำการของสภาท้องถิ่น ในเมืองมาตารัม จังหวัดนูซาเติงการาตะวันตก\n\n\n\nขณะที่รัฐบาลรับมือด้วยการกระจายกำลังตำรวจเพื่อคุ้มกันสถานีบริการน้ำมันและก๊าซธรรมชาติ ทุกแห่งในเมืองใหญ่ โดยเฉพาะที่กรุงจาการ์ตา เพื่อป้องกันความเสี่ยงของการทำลายทรัพย์สิน และการก่อการจลาจล\n\nIndonesia raised fuel prices by about 30 percent in an effort to rein in ballooning subsidies despite the risk of mass protest https://t.co/KSjfON5NBb pic.twitter.com/I6ux1KU1vy — Reuters (@Reuters) September 3, 2022\n\n\n\nทั้งนี้ กระทรวงพลังงานของอินโดนีเซีย ประกาศการเปลี่ยนแปลงราคาขายปลีกน้ำมันในประเทศ มีผลตั้งแต่เมื่อวันเสาร์ที่ผ่านมา ว่าราคาขายปลีกน้ำมันเบนซินเพิ่มจากลิตรละ 7,650 รูเปียห์ (ราว 18.78 บาท) เป็น 10,000 รูเปียห์ (ราว 24.55 บาท) และราคาขายปลีกน้ำมันดีเซลจะเพิ่มขึ้นจาก 5,150 รูเปียห์ต่อลิตร (ราว 12.65 บาท) เป็น 6,800 รูเปียห์ (ราว 16.70 บาท)\n\nนักศึกษาในกรุงจาการ์ตา ชุมนุมบนท้องถนน คัดค้านการที่รัฐบาลขึ้นราคาขายปลีกน้ำมันเบนซินและน้ำมันดีเซล\n\n\n\nด้านประธานาธิบดีโจโค วิโดโด ผู้นำอินโดนีเซีย ยืนกรานว่า มาตรการขึ้นราคาเชื้อเพลิง “เป็นทางเลือกสุดท้าย” แต่การเดินหน้าทุ่มงบประมาณไปกับเรื่องนี้เพียงอย่างเดียว “ไม่เหมาะสมนัก ท่ามกลางวิกฤติเศรษฐกิจโลกแบบนี้” อนึ่ง นักเศรษฐศาสตร์ทั้งในและต่างประเทศวิจารณ์มาตลอด เกี่ยวกับการที่รัฐบาลอินโดนีเซียทุ่มงบประมาณไปกับโครงการอุดหนุนเชื้อเพลิง ว่าเป็นการดึงเงินไปจาก “โครงการพัฒนาที่สำคัญมากกว่า”\n\n\n\nขณะเดียวกัน การที่ราคาเชื้อเพลิงซึ่งไม่ได้อยู่ในโควตาอุดหนุนกับที่ร่วมกองทุนอุดหนุนของภาครัฐ “มีราคาแตกต่างกันมาก” นำไปสู่การปรับเปลี่ยนรูปแบบการใช้ชีวิตของประชาชน และเกิดการค้าเชื้อเพลิงเถื่อน.\n\nเครดิตภาพ : REUTERS",
    "ส่องบทบาทผู้นำอินโดนีเซีย เจรจานักธุรกิจระดับโลก-ผู้นำมหาอำนาจนับไม่ถ้วน ในเวลาแค่ 3 เดือน": "ส่องบทบาทผู้นำ อินโดนีเซีย เจรจานักธุรกิจระดับโลก-ผู้นำมหาอำนาจนับไม่ถ้วน ในเวลาแค่ 3 เดือน ดึงดูดการลงทุนจากประเทศและบริษัทชั้นนำได้ทั่วโลก\n\nอินโดนีเซีย พื้นฐานการเติบโตแข็งแกร่ง\n\nในช่วงที่ผ่านมา นอกจากเวียดนาม อีกหนึ่งเสือเศรษฐกิจอาเซียนที่เติบโตได้อย่างน่าประทับใจ มีศักยภาพในการพัฒนา และเดินนโยบายต่างประเทศได้อย่างน่าตื่นตาตื่นใจคือ “อินโดนีเซีย” และหนึ่งในกุญแจสำคัญคือบทบาทของผู้นำประเทศที่เข้าหาบุคคลสำคัญในเศรษฐกิจโลกแบบรุกเต็มสูบ\n\nลองมาดูศักยภาพของอินโดนีเซียกันก่อน ถ้าลองกางข้อมูลดูกันชัดๆ จะพบว่า อินโดนีเซียมีศักยภาพเติบโตสูงมาก ในช่วงไตรมาส 2 ของปีนี้เศรษฐกิจกลับมาเติบโตราว 5.44% โดยแบงก์ชาติอินโดนีเซียก็เพิ่งปรับคาดการณ์การเติบโตของทั้งปี 2022 ขึ้นจาก 4.5% เป็น 5.3%\n\nแถมก่อนหน้านี้ เศรษฐกิจอินโดนีเซียก็เติบโตมาอย่างต่อเนื่อง แม้จะมีสะดุดในช่วงโควิด-19 ระบาดใหม่ๆ อยู่บ้าง แต่บทจะกลับมา ก็กลับเติบโตได้รวดเร็วกว่าดาวรุ่งที่อยู่ภายใต้แสงสปอตไลต์ของสื่อมาตลอดอย่างเวียดนามอีก\n\nช่วงที่ผ่านมา เศรษฐกิจของดาวรุ่งม้ามืดอย่างอินโดนีเซียมีอัตราการเติบโต ดังนี้\n\n2019 เติบโต 5% (ก่อนโควิด)\n\n2020 เติบโต -2.1%\n\n2021 เติบโต 3.7% (เวียดนามโต 2.6%)\n\nหนึ่งในจุดเด่นของอินโดนีเซียที่มีมาเสมอ คือดีกรีการเป็น เศรษฐกิจที่ใหญ่ที่สุดในอาเซียน ด้วยมูลค่ากว่า 12 แสนล้านเหรียญสหรัฐฯ ทิ้งห่างเศรษฐกิจอันดับ 2 อย่างไทยเกินเท่าตัว พ่วงมาด้วยประชากรที่มากที่สุดในภูมิภาคราว 300 ล้านคน ซึ่งไม่ได้มีดีแค่ปริมาณเพราะประชากรอินโดนีเซียมีสัดส่วนคนหนุ่มสาวสูงมากสวนทางกระแสสังคมสูงวัยในปัจจุบัน\n\nประชากรแต่ละช่วงอายุของอินโดนีเซียมีดังนี้\n\nคนหนุ่มสาว 64% ของประชากร (อายุน้อยกว่า 39 ปี) ไทยมี 49%\n\nประชากรสูงวัย 11% ของประชากร (อายุมากกว่า 60 ปี) ไทยมี 21%\n\nจำนวนคนหนุ่มสาวจำนวนมากหมายถึงทั้งการบริโภค กำลังแรงงานในอนาคต และความสามารถในการเปลี่ยนผ่านสังคมสู่ยุคดิจิทัล เพราะรายงานหลายชิ้นและแหล่งข้อมูลหลายแห่งพูดในทำนองเดียวกันว่าคนอายุน้อยมีแนวโน้มเป็น digital native มากกว่า และเปิดรับเศรษฐกิจดิจิทัลได้ง่ายกว่า\n\nนอกจากนี้ บรรยากาศในการพัฒนานวัตกรรมในอินโดนีเซียถือว่าค่อนข้างมีชีวิตชีวา ข้อมูลจาก CB Insights ยังระบุว่า อินโดนีเซียยังมีสตาร์ทอัพระดับยูนิคอร์นถึง 7 ตัว ถือเป็นลำดับต้นๆ ของภูมิภาค โดยมีแบรนด์ที่คนไทยรู้จักกันดี เช่น Traveloka แพลตฟอร์มด้านการท่องเที่ยว และ J&T Express บริษัทขนส่ง\n\nทั้งนี้ สิงคโปร์มียูนิคอร์น 13 ตัว เวียดนาม 2 ตัว มาเลเซีย 1 ตัว และไทย 2 ตัว โดยข้อมูลจาก CB Insights ยังไม่อัพเดตครอบคลุม Multiverse Expert ซึ่งถือเป็นสตาร์ทอัพยูนิคอร์นตัวที่ 3 ของไทย\n\nดูข้อมูลเปรียบเทียบเศรษฐกิจ ระหว่าง 3 เสือเศรษฐกิจอาเซียน ไทย เวียดนาม และอินโดนีเซียเพิ่มเติม ที่นี่\n\nอินโดนีเซีย รุกเต็มสูบ แม้แต่ Elon Musk ก็คุยมาแล้ว\n\nการที่อินโดนีเซียเริ่มจะดูโดดเด่นขึ้นมา ส่วนหนึ่งก็มาจากบทบาทที่โดดเด่นของ Joko Widodo หรือ Jokowi ประธานาธิบดีอินโดนีเซีย ในการเข้าหาแบบรุกเต็มสูบกับบุคคลสำคัญที่มีบทบาทนำในเศรษฐกิจโลก ไม่ว่าจะเป็นผู้นำชาติมหาอำนาจหรือผู้บริหารบริษัทระดับโลก ซึ่งถ้าพูดแบบทางการๆ หน่อย ก็ต้องเรียกว่านี่คือการมีนโยบายระหว่างประเทศเชิงรุก (active foreign policy)\n\nยกตัวอย่างเช่น เมื่อเดือนพฤษภาคมที่ผ่านมา หลังจากผู้นำอาเซียนเข้าพบผู้นำสหรัฐฯ ในการประชุมสุดยอดอาเซียน-สหรัฐฯ ณ กรุงวอชิงตัน ดี.ซี. ก็มีรายงานจากรัฐบาลอินโดนีเซียว่า Jokowi มีนัดเข้าหารือกับ Elon Musk ซีอีโอของบริษัท Tesla และ SpaceX ณ ฐานปล่อยจรวด Starbase ในเท็กซัส เพื่อเจรจาเกี่ยวกับการลงทุนของบริษัทรถยนต์ไฟฟ้าในอินโดนีเซีย\n\nสิ่งที่เห็นได้ชัดว่านี่คือการเจรจาเชิงรุกมากกว่ารับ คือการที่อินโดนีเซียทราบถึงจุดได้เปรียบในการครอบครองแร่นิกเกิลมากที่สุดในโลก (ส่วนประกอบสำคัญในแบตเตอรี่รถยนต์ไฟฟ้า) และใช้ข้อได้เปรียบนี้ในการเจรจา โดยในภายหลังผู้นำอินโดนีเซียได้ให้สัมภาษณ์กับ Bloomberg ว่าต้องการ Tesla เข้ามาสร้างโรงงานผลิตรถยนต์ไฟฟ้าทั้งคันไม่ใช่แค่แบตเตอรี่\n\nอินโดนีเซียมีกำลังการผลิตนิกเกิลมากที่สุดในโลก เป็น 3 เท่าของผู้ผลิตอันดับ 2 อย่างมาเลเซีย มีสัดส่วนการผลิตกว่า 30% ของปริมาณแร่ชนิดนี้ทั้งหมด ทำให้เริ่มเห็นหลายบริษัท เช่น LG Energy Solution และ Hyundai Motor ซึ่งเป็นผู้ผลิตแบตเตอรี่อันดับสองของโลกเริ่มเข้าไปลงทุนในอินโดนีเซีย\n\nเงินเฟ้อ-ของแพง อินโดนีเซีย บินไปคุยโดยตรง\n\nหลังจากทริปที่สหรัฐฯ แค่เดือนเดียว Jokowi ก็บินไปยังยุโรป เพื่อพูดคุยในประเด็นสำคัญในประเด็นเรื่อง “ความมั่นคงทางอาหาร” เนื่องจากสงครามรัสเซีย-ยูเครน ทำให้เกิดภาวะเงินเฟ้อ การส่งออกอาหาร (เช่น ข้าวสาลี) และปุ๋ยชะงัก ราคาปุ๋ยทะยานขึ้น 3 เท่าจากข้อมูลของ KKP Research ทำให้ราคาอาหารแพงขึ้น\n\nราคาบะหมี่กึ่งสำเร็จรูป Indomie ก็ขึ้นราคาจาก 3,000 เป็น 3,500 รูเปียห์ (7.35 เป็น 8.5 บาท) เพิ่มขึ้น 16% ส่วนดัชนีราคาผู้บริโภคในอินโดนีเซียพุ่งขึ้นราว 4.35% (yoy) สูงสุดในรอบ 5 ปี กระทบชีวิตความเป็นอยู่ของประชาชนอย่างมาก\n\nวันที่ 27 มิถุนายน 2565 ผู้นำอินโดฯ เข้าร่วมการประชุม G7 ที่เยอรมนี โดยอินโดนีเซียซึ่งเป็นผู้นำเข้าข้าวสาลีจากยูเครนอันดับ 2 เสนอให้มหาอำนาจช่วยเหลือยูเครนในการส่งออกอาหารและเลิกคว่ำบาตรปุ๋ยจากรัสเซียซึ่งเป็นผู้ส่งออกหลักเนื่องจากเป็นสินค้าที่เป็นความต้องการพื้นฐานของมนุษย์\n\nหลังจากนั้น ในวันที่ 29 มิถุนายน Jokowi โดยสารรถไฟเข้าไปยังกรุงเคียฟ ก่อนจะนั่งเครื่องบินต่อไปยังกรุงมอสโควในวันถัดมา เพื่อพูดคุยกับผู้นำทั้ง 2 ชาติที่กำลังขัดแย้งกันอยู่ในประเด็นเดียวกัน โดยเขาถือเป็นผู้นำเอเชียคนแรกที่เข้าพบผู้นำยูเครนและรัสเซียหลังจากสงครามเริ่มต้นขึ้น\n\nอย่างไรก็ตาม ศูนย์วิจัย Fulcrum ก็แสดงความคิดเห็นว่าแม้บทบาทของอินโดนีเซียบนเวทีโลกจะดูหวือหวา แต่เอาเข้าจริงๆ ความสำคัญและอิทธิพลต่อประเทศโดยเฉพาะยุโรปของอินโดนีเซียก็ไม่ได้มากเท่าที่ควร การเสนอแนวทางบนเวที G7 จึงเป็นการกระทำเชิงสัญลักษณ์มากกว่าที่จะหวังผลเชิงปฏิบัติได้จริงๆ\n\nโปรเจกต์ใหญ่ ย้ายเมืองหลวง ระดมเงินลงทุนตรงจากผู้นำเอเชีย\n\nต่อมาอีก 1 เดือน Jokowi บินไปเยือนผู้นำในเอเชียตะวันออก ไม่ว่าจะเป็นญี่ปุ่น และเกาหลีใต้ โดยหนึ่งในเหตุผลสำคัญคือการระดมเงินลงทุนเพื่อสร้างเมืองหลวงใหม่ นูซันตารา โดยผลลัพธ์คือ มีการแถลงข่าวร่วมกันระหว่างอินโดนีเซียและเกาหลีใต้ว่า จะร่วมกันพัฒนาเมืองหลวงใหม่ทั้งในด้านระบบน้ำประปาและเมืองอัจฉริยะ\n\nนอกจากนี้ Widodo ยังทวิตข้อความระบุอีกว่าในการเยือนครั้งนี้เขาได้เข้าพูดคุยกับบริษัทชั้นนำของเกาหลีใต้ ไม่ว่าจะเป็น Samsung, Lotte Chemical, LG, Posco และอื่นๆ เกี่ยวกับความเป็นไปได้ในการเข้าไปลงทุนในประเทศ ซึ่งล่าสุดรัฐบาลอินโดนีเซียระบุว่ามีการบรรลุข้อตกลงด้านการลงทุนมูลค่า 3.5 พันล้านเหรียญ ระหว่าง Krakatau Steel รัฐวิสาหกิจของอินโดนีเซียและ Posco โดยจะเน้นไปในธุรกิจยานยนต์เป็นหลัก\n\nในอีกด้านหนึ่ง กระทรวงต่างประเทศจีนออกแถลงการณ์ว่าจะเข้าไปมีส่วนร่วมอย่างแข็งขันในการก่อสร้างเมืองหลวงใหม่ และจะร่วมมือกันในการสร้างรถไฟความเร็วสูงจาการ์ตา-บันดุง\n\nส่วนญี่ปุ่น แม้จะไม่ได้มีการพูดถึงโปรเจกต์การลงทุนพัฒนาเมืองหลวงใหม่ระหว่างการแถลงข่าวร่วมกัน แต่ Nikkei Asia รายงานว่า ฟูมิโอะ คิชิดะ จะมอบเงินให้กู้ยืมเพื่อความร่วมมือด้านการพัฒนาราว 320 ล้านเหรียญเพื่อสร้างโรงไฟฟ้าพลังงานน้ำ\n\nนอกจากนี้ ระหว่างทริปในญี่ปุ่นของ Widodo กระทรวงการเศรษฐกิจอินโดนีเซียประกาศว่า Toyota จะทุ่มเงินลงทุน 1.8 พันล้านเหรียญในช่วง 5 ปีข้างหน้าเพื่อผลิตรถยนต์ไฟฟ้าในอินโดนีเซีย ส่วน Mitsubishi จะทุ่มเงิน 670 ล้านเหรียญในช่วง 3 ปี เพื่อผลิตรถยนต์ไฟฟ้าและรถยนต์ไฮบริด\n\nสิ่งที่น่าจับตาต่อจากนี้คือการประชุม G20 ที่กำลังจะเกิดขึ้นในอีก 2 เดือนข้างหน้าซึ่งอินโดนีเซียเป็นเจ้าภาพ โดยจุดน่าสนใจก็คือ แม้มหาอำนาจฝั่งตะวันตกจะขอให้อินโดนีเซียตัดชื่อปูตินออกจากการประชุมครั้งนี้ แต่อินโดนีเซียยืนยันว่าผู้นำรัสเซียและจีนร่วมประชุม G20 แน่นอน\n\nอาเซียน สนามแข่งขันอันดุเดือด\n\nการแข่งขันของเสือเศรษฐกิจอาเซียนดุเดือดอย่างมาก และบอกได้เลยว่าไม่ได้มีแค่อินโดนีเซียประเทศเดียวที่เดินนโยบายระหว่างประเทศแบบรุกเต็มสูบ เพราะหลังทริปการไปเยือนสหรัฐฯ เมื่อเดือนพฤษภาคมที่ผ่านมาของประเทศอาเซียน มีรายงานว่าผู้นำเวียดนามอย่าง Pham Minh Chinh ได้เข้าพบ Tim Cook ซีอีโอของ Apple ที่ Apple Park เช่นกัน\n\nทั้งนี้ มีการพูดคุยกันในเรื่องการสร้างบรรยากาศทางธุรกิจที่เป็นธรรม โปร่งใส และเป็นไปตามกลไกตลาดเพื่อช่วยให้บริษัทและนักลงทุนสหรัฐฯ เข้ามาลงทุนในเวียดนามได้อย่างสะดวก และนอกจาก Apple แล้ว ในวันเดียวกัน ผู้นำเวียดนามได้เดินทางเข้าไปพบกับบริษัทเทคโนโลยียักษ์ใหญ่รายอื่นๆ ใน Silicon Valley ทั้ง Google, Microsoft และ Intel อีกด้วย\n\nที่มา – Nikkei Asia (1)(2), Bloomberg, World Bank Open Data\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "เหมืองทองคำอินโดนีเซียถล่ม เร่งค้น 20 คนงาน 20": "นายอีริก ซูบาร์ยันโต หัวหน้าหน่วยปฏิบัติการกู้ภัยของอินโดนีเซียเปิดเผย ว่า คนงานเหมือง 20 คนได้ถูกฝังอยู่ใต้ดินหลังจากเกิดเหตุดินถล่มในเหมืองทองคำแห่งหนึ่งในจังหวัดกาลิมันตันตะวันตกของอินโดนีเซีย\n\nนายซูบาร์ยันโตเปิดเผยว่า เหตุการณ์ดังกล่าวเกิดขึ้นที่หมู่บ้านคินานเด เขตเบงกายัง ในคืนวันพฤหัสบดี (15 ก.ย.) แต่เจ้าหน้าที่กู้ภัยของสำนักงานค้นหาและกู้ภัยประจำจังหวัดเพิ่งได้รับทราบข้อมูลของเหตุการณ์ดังกล่าวในคืนวันศุกร์ (16 ก.ย.)",
    "แบงก์ชาติอินโดนีเซียประกาศขึ้นดอกเบี้ย 0.50% สูงกว่าที่คาด": "ทั้งนี้ ธนาคารกลางอินโดนีเซียมีมติปรับขึ้นอัตราดอกเบี้ยซื้อคืนพันธบัตรโดยมีสัญญาขายคืน (reverse repurchase rate) ระยะเวลา 7 วันในอัตรา 0.50% สู่ระดับ 4.25% ซึ่งเป็นการปรับขึ้นครั้งใหญ่ที่สุดนับตั้งแต่ปี 2561\n\nการปรับขึ้นอัตราดอกเบี้ยของธนาคารกลางอินโดนีเซียนั้น สวนทางคาดการณ์ของนักเศรษฐศาสตร์ส่วนใหญ่จากทั้งหมด 37 รายในผลสำรวจที่จัดทำโดยสำนักข่าวบลูมเบิร์กที่คาดการณ์ว่าธนาคารกลางอินโดนีเซียจะปรับขึ้นดอกเบี้ย 0.25% โดยมีนักเศรษฐศาสตร์เพียง 7 คนที่คาดการณ์ว่าจะมีการปรับขึ้นดอกเบี้ย 0.50%\n\nความเคลื่อนไหวครั้งล่าสุดนี้มีวัตถุประสงค์เพื่อปกป้องค่าเงินรูเปียห์ หลังสกุลเงินต่าง ๆ ในตลาดเกิดใหม่เผชิญแรงกดดันรอบล่าสุดจากกรณีที่ธนาคารกลางสหรัฐ (เฟด) ปรับขึ้นอัตราดอกเบี้ย 0.75% ติดต่อกันเป็นครั้งที่ 3 เมื่อวานนี้ (21 ก.ย.) พร้อมส่งสัญญาณเดินหน้าขึ้นดอกเบี้ยครั้งใหญ่ต่อไป\n\nแม้ค่าเงินรูเปียห์ของอินโดนีเซียค่อนข้างยืดหยุ่นเมื่อเทียบกับสกุลเงินอื่น ๆ ในภูมิภาคเดียวกัน แต่การอ่อนค่าลงของเงินรูเปียห์ได้เพิ่มความเสี่ยงต่อเงินเฟ้อจากการนำเข้าสินค้า ในช่วงที่ดัชนีราคาผู้บริโภค (CPI) ตกอยู่ภายใต้แรงกดดันอยู่แล้วจากการชะลอการจ่ายเงินอุดหนุนเชื้อเพลิงบางส่วนของภาครัฐ",
    "ชาวอินโดนีเซียทั่วประเทศชุมนุมประท้วงขึ้นราคาน้ำมัน : PPTVHD36": "เมื่อวันเสาร์ที่ผ่านมา ประธานาธิบดีโจโก วิโดโด ผู้นำอินโดนีเซีย ได้ประกาศปรับลดการอุดหนุนราคาด้านพลังงาน ทำให้ราคาน้ำมันหน้าปั๊มปรับเพิ่มขึ้นกว่า 30 เปอร์เซ็นต์ ซึ่งถือเป็นการปรับขึ้นครั้งแรกตั้งแต่ปี 2014\n\nโดยหัวหน้าสหภาพแรงงานอินโดนีเซียระบุในแถลงการณ์ว่า ประชาชนราว 5 พันคนในกรุงจาการ์ตา และอีกหลายพันคนในที่อื่นๆ จะชุมนุมประท้วงวันนี้ (6 ก.ย.) เพื่อเรียกร้องให้รัฐบาลยกเลิกการตัดสินใจดังกล่าว ซึ่งส่งผลกระทบต่อผู้ใช้แรงงาน เกษตรกร ชาวประมง และคนยากจนที่อาศัยอยู่ในเมือง\n\nราคาน้ำมันอินโดฯ พุ่ง รัฐลดอุดหนุนพลังงาน\n\nน้ำมันโลก ปรับขึ้นราคา หลัง OPEC+ เตรียมลดการผลิต\n\nเมียนมาเตรียมนำเข้าน้ำมันรัสเซีย แก้วิกฤตขาดแคลนพลังงานของประเทศ\n\nด้านโฆษกตำรวจกรุงจาการ์ตาระบุว่า ได้เตรียมกำลังเจ้าหน้าที่ 7 พันนาย เพื่อรับมือกับการประท้วงวันนี้ ขณะที่ผู้บัญชาการตำรวจแห่งชาติของอินโดนีเซียได้สั่งการตำรวจในพื้นที่ให้รักษาความสงบ โดยพยายามอธิบายประชาชนว่าเพราะเหตุใดการขึ้นราคาน้ำมันเชื้อเพลิงจึงจำเป็น\n\nก่อนหน้านี้ มีการชุมนุมประท้วงเล็กๆ มาบ้างแล้วตั้งแต่ช่วงสุดสัปดาห์ที่ผ่านมา ขณะที่เมื่อวานนี้ มีกลุ่มนักศึกษาและผู้ใช้แรงงานหลายร้อยคนออกมาจุดไฟเผายางและปิดถนนในกรุงจาการ์ตา\n\nการอุดหนุนราคาด้านพลังงานเป็นประเด็นอ่อนไหวทางการเมืองในอินโดเซีย แต่รัฐบาลก็พยายามลดผลกระทบโดยออกมาตรการชดเชยอื่นๆ ด้วย เช่น การให้เงินช่วยเหลือโดยตรง\n\n\n\nประธานาธิบดีวิโดโดย้ำว่า การปรับขึ้นราคาน้ำมันครั้งนี้เป็นทางเลือกสุดท้ายจริงๆ เนื่องจากแรงกดดันต่องบประมาณที่เพิ่มขึ้น\n\n\n\nการปรับขึ้นราคาน้ำมันครั้งนี้จะช่วยให้อินโดนีเซียใช้งบตรึงราคาน้ำมันลดลงประมาณ 48 ล้านล้านรูเปียห์ (ประมาณ 1 แสน 2 หมื่นล้านบาท) มาอยู่ที่ 650 ล้านล้านรูเปียห์ (ประมาณ 1.6 ล้านล้านบาท) แต่ขณะเดียวกัน ก็จะทำให้เงินเฟ้อเพิ่มเร็วขึ้นด้วย\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "สภาอินโดนีเซียเห็นชอบเป็นสมาชิก RCEP": "รัฐสภาอินโดนีเซียเห็นชอบกฎหมายเข้าเป็นสมาชิกความตกลงหุ้นส่วนทางเศรษฐกิจระดับภูมิภาค (RCEP) ที่จีนสนับสนุน พร้อมให้สัตยาบันข้อตกลงการค้าทวิภาคีกับเกาหลีใต้ หวังดึงการลงทุนมาพัฒนาอุตสาหกรรมยานยนต์ไฟฟ้าและแบตเตอรี\n\nนายซุลคิฟลีค ฮาซัน รัฐมนตรีว่าการกระทรวงการค้าอินโดนีเซียกล่าวว่า RCEP จะช่วยส่งเสริมการค้า การลงทุนโดยตรง และเพิ่มการเติบโตของจีดีพีประเทศ 0.07%\n\n“เราเรียกข้อตกลงนี้ว่าทางด่วนเข้าสู่ตลาดโลก นี่คือเวลาที่อินโดนีเซียจะบุกตลาดต่างประเทศ” รัฐมนตรีแถลงต่อสมาชิกรัฐสภา",
    "โอกาสลงทุน “อินโดนีเซีย” เสือเศรษฐกิจใหม่แห่งอาเซียน": "ปัจจัยแรก คือ ขนาดเศรษฐกิจที่ใหญ่และมีการเติบโตที่รวดเร็ว ในปี2022 IMFได้คาดการณ์GDP Growthของอินโดนีเซียไว้สูงถึงระดับ5.4% และมีแนวโน้มเติบโตต่อเนื่องอีก6% ในปี 2566 ปัจจัยหลักที่สนับสนุนGDPของอินโดนีเซียให้เติบโตได้อย่างโดดเด่นก็คือ จำนวนประชากร 272 ล้านคน ซึ่งมากที่สุดเป็นอันดับที่4ของโลกและเป็นอันดับ 1 ของภูมิภาคอาเซียน\n\nอย่างไรก็ตาม มีประเทศหนึ่งในภูมิภาคอาเซียนที่ยังสามารถรักษาอัตราการเติบโตทางเศรษฐกิจได้สูงกว่า5% อีกทั้งยังมีผลตอบแทนของตลาดหุ้นที่เพิ่มขึ้นได้อย่างแข็งแกร่งถึง 9% นับตั้งแต่ต้นปี (ข้อมูล ณ 23 ส.ค. 2565 ) สวนทางกับตลาดหุ้นประเทศอื่นๆทั่วโลก นั่นก็คือ อินโดนีเซีย ปัจจัยใดบ้างที่ทำให้เศรษฐกิจและตลาดหุ้นอินโดนีเซียมีการเติบโตที่โดดเด่นเหนือประเทศอื่นๆและอนาคตการเติบโตของอินโดนีเซียมีความน่าสนใจอย่างไร?\n\nอีกปัจจัยหนึ่งที่ถือเป็นจุดเด่นสำคัญของเศรษฐกิจอินโดนีเซีย ก็คือ ความเพียบพร้อมด้านทรัพยากรธรรมชาติ ซึ่งส่งผลให้อินโดนีเซียเป็นผู้ส่งออกสินค้าโภคภัณฑ์รายใหญ่ของโลก ทั้งถ่านหิน นิกเกิล ดีบุกและน้ำมันปาล์ม นอกจากนี้ รัฐบาลอินโดนีเซียยังได้มีการปรับยุทธศาสตร์ระยะยาว ด้วยการลดการพึ่งพิงการส่งออกสินแร่ธรรมชาติและหันมาดึงดูดเม็ดเงินลงทุนโดยตรงจากต่างประเทศ (FDI) ของบรรดาบริษัทชั้นนำระดับโลก\n\nโดยประชากรส่วนใหญ่ราว60% ของประเทศยังอยู่ในวัยแรงงานและมีอายุเฉลี่ยเพียงแค่ 31 ปีเท่านั้น ด้วยระดับรายได้ต่อหัวที่กำลังมีแนวโน้มเติบโตขึ้นอย่างต่อเนื่องผนวกกับอัตราการเข้าถึงสินค้าบริการต่างๆที่ยังอยู่ในระดับต่ำ ทำให้การบริโภคภายในประเทศถือเป็นพลังขับเคลื่อนหลักให้เศรษฐกิจอินโดนีเซียมีแนวโน้มเติบโตสูงขึ้นได้อย่างต่อเนื่องทั้งนี้ IMF ยังได้คาดการณ์ว่า ภายในปี 2593 อินโดนีเซียจะเติบโตขึ้นมาเป็นหนึ่งในมหาอำนาจทางเศรษฐกิจของโลก โดยมีขนาดเศรษฐกิจที่ใหญ่เป็นอันดับ 4 ของโลก รองจาก จีน สหรัฐฯและอินเดีย\n\nยกตัวอย่างเช่นTeslaผู้นำด้านการผลิตรถยนต์ไฟฟ้าจากสหรัฐฯ หรือCATLบริษัทผู้ผลิตแบตเตอรี่รถยนต์ไฟฟ้าชั้นนำของจีน ให้เคลื่อนย้ายเม็ดเงินเข้าลงมาลงทุนตั้งฐานการผลิตในอินโดนีเซีย เพื่อสนับสนุนให้เกิดการจ้างงานภายในประเทศและถือเป็นการสร้างมูลค่าเพิ่มให้สินแร่ธรรมชาติที่เป็นทรัพยากรหลักของประเทศ\n\nด้วยลักษณะเศรษฐกิจที่อยู่ในช่วงกำลังเติบโตเร็ว อุตสาหกรรมหลักในตลาดหุ้นอินโดนีเซียจึงประกอบไปด้วย หุ้นกลุ่มที่เกี่ยวข้องกับการบริโภคภายในประเทศ (DomesticPlay) อย่างเช่น กลุ่มธนาคาร กลุ่มสินค้าอุปโภคบริโภค รวมถึงหุ้นกลุ่มที่อิงกับทิศทางราคาสินค้าโภคภัณฑ์และภาคการผลิต ซึ่งถือเป็นอีกหนึ่งเครื่องจักรสำคัญในการขับเคลื่อนเศรษฐกิจของอินโดนีเซีย\n\nนอกจากธุรกิจประเภทOld Economyแล้ว อินโดนีเซียถือเป็นอีกหนึ่งประเทศที่มีความโดดเด่นในการสร้างบริษัท Start-up ที่เป็น Unicornจำนวนมาก เพื่อเป็นการสร้างNew S-curveใหม่ให้กับระบบเศรษฐกิจในยุคดิจิทัล ยกตัวอย่างเช่นTraveloka บริษัทผู้ให้บริการจองตั๋วเครื่องบินและที่พักชั้นนำJ&T Expressบริษัทผู้ให้บริการจัดส่งพัสดุด่วนชั้นนำ หรือGotoผู้นำแพลตฟอร์มRide HailingและFoodDelivery\n\nหากพูดถึงภาพรวมการลงทุนในตลาดหุ้น ปัจจุบัน Valuation ของตลาดหุ้นอินโดนีเซียซื้อขายอยู่ในระดับที่ไม่สูง สะท้อนจากอัตราส่วนราคาหุ้นต่อกำไรสุทธิในช่วง12เดือนข้างหน้า (Forward P/E) ที่16.4เท่า ถือเป็นระดับที่ใกล้เคียงค่าเฉลี่ยระยะยาว 5 ปี ซึ่งอยู่ที่ระดับ17เท่า โดยนักวิเคราะห์ในBloombergConsensus คาดการณ์ว่ากำไรต่อหุ้น (EPS Growth) ของบริษัทจดทะเบียนในตลาดหุ้นอินโดนีเซียจะเติบโตได้สูงถึง 57.8%YoYในปี 2565 และมีแนวโน้มเติบโตต่อเนื่องอีก 12.7%YoYในปี 2566\n\nในแง่ของความเสี่ยงเรื่องอัตราเงินเฟ้อที่สูง ซึ่งอาจนำไปสู่การดำเนินนโยบายการเงินแบบเข้มงวด อินโดนีเซียถือว่ายังมีความเสี่ยงด้านเงินเฟ้อที่ยังอยู่ในระดับที่บริหารจัดการได้ เมื่อพิจารณาจากตัวเลข Core CPI ซึ่งเป็นตัวเลขที่ธนาคารกลางอินโดนีเซียใช้เป็นมาตรวัดเสถียรภาพทางด้านราคา ในเดือนก.ค. ที่ยังอยู่ในระดับต่ำเพียง 2.86% ทำให้ธนาคารกลางอินโดนีเซียยังสามารถคงอัตราดอกเบี้ยไว้ที่ระดับ3.5% ซึ่งเป็นระดับที่ต่ำสุดเป็นประวัติการณ์ เพื่อสนับสนุนการเติบโตทางเศรษฐกิจต่อไป\n\nโดยที่ยังไม่มีความจำเป็นที่จะต้องเร่งการปรับขึ้นอัตราดอกเบี้ยอย่างที่กำลังเกิดขึ้นในกลุ่มประเทศพัฒนาแล้วหรือหลายประเทศในเอเชีย ในขณะที่ค่าเงินรูเปียห์มีเสถียรภาพมากขึ้นเมื่อเทียบกับสกุลเงินอื่นในภูมิภาค โดยได้รับแรงหนุนมาจากทุนสำรองระหว่างประเทศที่มีแนวโน้มเพิ่มขึ้นอย่างแข็งแกร่งและดุลบัญชีเดินสะพัดที่พลิกกลับมาเกินดุลเป็นครั้งแรกนับตั้งแต่ปี 2554\n\nด้วยแนวโน้มการเติบโตทางเศรษฐกิจที่สูงและโอกาสที่จะก้าวขึ้นมาเป็นมหาอำนาจทางเศรษฐกิจโลกในอนาคต ประกอบกับValuationของตลาดหุ้นที่ยังซื้อขายอยู่ในระดับที่สมเหตุสมผลและมีการเติบโตของผลประกอบการที่โดดเด่น ปัจจัยเหล่านี้แสดงให้เห็นว่า ตลาดหุ้นอินโดนีเซียเป็นหนึ่งในตลาดที่น่าจับตามองที่สุดในอาเซียนและมีโอกาสสร้างผลตอบแทนที่ยอดเยี่ยมให้กับนักลงทุนได้ในระยะยาว",
    "อินโดนีเซียคาดศก. Q3/65 ขยายตัวแข็งแกร่ง แม้ขึ้นราคาน้ำมัน": "นายลูฮัต ปันด์ไจตัน รัฐมนตรีว่าการกระทรวงประสานงานการเดินเรือและการลงทุนอินโดนีเซียระบุในวันนี้ (30 ส.ค.) ว่า เศรษฐกิจของอินโดนีเซียในไตรมาส 3/2565 มีแนวโน้มขยายตัวสูงกว่าระดับ 5.44% ในไตรมาส 2/2565 แม้ราคาเชื้อเพลิงมีแนวโน้มปรับตัวสูงขึ้นก็ตาม\n\nรายงานระบุว่า อินโดนีเซียกำลังพิจารณาปรับขึ้นราคาเชื้อเพลิง เพื่อควบคุมการใช้เงินอุดหนุนด้านพลังงานที่พุ่งสูงขึ้น ซึ่งเป็นความเคลื่อนไหวที่จะเพิ่มต้นทุนสำหรับธุรกิจและผู้บริโภค ตลอดจนกระตุ้นเงินเฟ้อให้สูงยิ่งขึ้น\n\n“เรายังคงคาดการณ์ว่าการขยายตัวของตัวเลขผลิตภัณฑ์มวลรวมภายในประเทศ (จีดีพี) สำหรับไตรมาส 3 จะดีกว่าไตรมาสก่อนหน้า” นายลูฮัตกล่าวระหว่างการสัมนาทางเศรษฐกิจที่จัดโดยสมาคมผู้ประกอบการภาคเอกชนแห่งอินโดนีเซีย (Apindo) พร้อมเสริมว่า การใช้จ่ายที่เพิ่มสูงขึ้นของภาคเอกชนในช่วงประเทศฟื้นตัวจากสถานการณ์การแพร่ระบาดของโรคโควิด-19 จะยังคงช่วยขับเคลื่อนการเติบโตทางเศรษฐกิจ",
    "'อินโดนีเซีย' เล็งออกกฎคุมธุรกิจคริปโทฯ ต้องเป็นพลเมือง - มีภูมิลำเนาอยู่ในประเทศ": "'อินโดนีเซีย' เล็งออกกฎคุมธุรกิจคริปโทเคอร์เรนซี ต้องเป็นพลเมือง - มีภูมิลำเนาอยู่ในประเทศ มีเงินทุนขั้นต่ำ 100 พันล้านรูเปียห์ หรือประมาณ 6.7 ล้านดอลลาร์ เพื่อหยุดผู้นำในบริษัทคริปโทฯ ไม่ให้หนีออกนอกประเทศ กรณีมีปัญหาเกิดขึ้น\n\nเจอร์รี่ ซัมบัวก้า รัฐมนตรีช่วยว่าการกระทรวงการค้าของอินโดนีเซีย ได้เสนอกฎที่กำหนดให้ผู้ประกอบธุรกิจเว็บเทรดคริปโทเคอร์เรนซีของประเทศ ต้องเป็นคนอินโดนีเซีย และมีภูมิลำเนาในอินโดนีเซีย ซัมบัวก้า เจ้าหน้าที่กำกับดูแลของอินโดนีเซีย เสนอให้มีการเปลี่ยนแปลงนโยบายหลายประการ ในการประชุมรัฐสภาเพื่อตอบสนองต่อการพัฒนาของการซื้อขายสินทรัพย์ดิจิทัลในประเทศ โดยเสนอข้อกำหนดสำหรับ 2 ใน 3 ของกรรมการและกรรมาธิการของบริษัท คริปโทฯ ให้เป็นพลเมืองชาวอินโดนีเซีย และมีภูมิลำเนาในอินโดนีเซีย\n\nดิดิด นูร์เดียตโมโก รักษาการหน่วยงานกำกับดูแลการซื้อขาย Commodity Futures ของอินโดนีเซีย กล่าวว่า กฎนี้มีจุดมุ่งหมายเพื่อผู้ประกอบธุรกิจบริษัทคริปโทฯ ไม่ให้หนีออกนอกประเทศหากมีปัญหาเกิดขึ้น รายงานจาก Bloomberg สะท้อนว่าการเปลี่ยนแปลงในนโยบายคริปโทฯ ของประเทศ อาจมาจากการต่อสู้ทางกฎหมายที่เกี่ยวข้องกับ โดควอน (Do Kwon) ผู้ร่วมก่อตั้ง Terra ที่เป็นพลเมืองเกาหลีใต้ ซึ่งตอนนี้ยังไม่ทราบที่อยู่ปัจจุบันของเขา แม้ว่าจะมีหมายจับก็ตาม",
    "สภาอินโดนีเซียผ่านกฎหมาย คุ้มครองข้อมูลส่วนบุคคล": "สำนักข่าวต่างประเทศรายงานจากกรุงจาการ์ตา ประเทศอินโดนีเซีย เมื่อวันที่ 20 ก.ย. ว่า สภาผู้แทนราษฎรของอินโดนีเซียมีมติเสียงข้างมากท่วมท้น ในการประชุมเมื่อวันอังคาร ผ่านกฎหมายคุ้มครองข้อมูลส่วนบุคคลฉบับใหม่\n\nทั้งนี้ บริษัทแห่งใดก็ตามที่เผยแพร่ข้อมูล หรือนำข้อมูลส่วนบุคคลของผู้ใช้งานไปเผยแพร่โดยไม่ได้รับอนุญาต ผู้ประกอบการอาจต้องรับโทษจำคุกเป็นเวลานานถึง 6 ปี และปรับเป็นเงินสูงสุดคิดเป็นอัตรา 2% ของรายได้ตลอดทั้งปีของบริษัทแห่งนั้น และอาจมีการอายัดทรัพย์สินบางส่วนเพื่อนำมาขายทอดตลาดด้วย\n\nIndonesia's parliament passed into law on Tuesday a personal data protection bill that includes corporate fines and up to six years imprisonment for those found to have mishandled data in the world's fourth most populous country. https://t.co/el3wFAEw9B — Stanley Widianto (@stanleywidianto) September 20, 2022\n\n\n\nแม้เนื้อหาในกฎหมายระบุด้วยว่า “กำหนดระยะเวลาผ่อนผัน 2 ปี” แต่ไม่ได้มีคำชี้แจงชัดเจน ว่าบทลงโทษทั้งหมดจะมีผลตั้งแต่เวลานี้เลยหรือไม่ ขณะที่ผู้ใช้งานสามารถเรียกร้องค่าเสียหายจากการที่ข้อมูลส่วนบุคคลของตนเองรั่วไหล และสามารถเพิกถอนคำยินยอมในการให้ผู้ดูแลระบบเข้าถึงข้อมูลส่วนบุคคลของตนเองได้ทุกเมื่อ\n\n\n\nอนึ่ง สภาอินโดนีเซียเริ่มอภิปรายเกี่ยวกับร่างกฎหมายดังกล่าวตั้งแต่ปี 2559 แต่ตลอดระยะเวลาที่ผ่านมาติดขัดปัญหาเกี่ยวกับการกำหนดบทลงโทษ และการจัดตั้งหน่วยงานเพื่อกำกับดูแลเรื่องนี้โดยเฉพาะ ขณะที่ข้อมูลจากแหล่งข่าวระบุว่า สภาของอินโดนีเซียร่างกฎหมายนี้ โดยอาศัยกฎหมายแบบเดียวกับของสหภาพยุโรป ( อียู ) เป็นต้นแบบ.\n\nเครดิตภาพ : REUTERS",
    "อินโดนีเซีย เล็งซื้อน้ำมันจากรัสเซียตามจีนและอินเดีย หวังลดราคาเชื้อเพลิงในประเทศ – THE STANDARD": "ผู้นำ อินโดนีเซีย เปิดเผยว่ากำลังพิจารณาซื้อน้ำมันจากรัสเซีย เพื่อชดเชยต้นทุนพลังงานที่พุ่งสูงขึ้น โดยหากอินโดนีเซียเข้าร่วมอินเดียและจีนในการซื้อน้ำมันจากรัสเซีย จะเป็นการช่วยรัฐบาลมอสโกชดเชยรายได้ที่สูญเสียไปจากการส่งเชื้อเพลิงไปยังยุโรปที่ลดลงได้\n\nโจโก วีโดโด หรือ ‘โจโกวี’ ประธานาธิบดีอินโดนีเซีย กล่าวว่า อินโดนีเซียจำเป็นต้องพิจารณาทางเลือกทั้งหมด รวมถึงการซื้อน้ำมันรัสเซีย เพื่อชดเชยต้นทุนพลังงานที่พุ่งสูงขึ้น\n\nข่าวที่เกี่ยวข้อง:\n\nโดยวีโดโดได้ตอบคำถามผู้สื่อข่าว Financial Times ที่ถามว่าอินโดนีเซียจะซื้อน้ำมันรัสเซียหรือไม่ ว่าเราเฝ้าติดตามตัวเลือกทั้งหมดอยู่เสมอ ถ้ามีประเทศใดให้ราคาที่ดีกว่า เราก็จะซื้อแน่นอน พร้อมทั้งเสริมว่ารัฐบาลมีหน้าที่ต้องหาแหล่งพลังงานต่างๆ เพื่อตอบสนองต่อความต้องการด้านพลังงานของประชาชน\n\nทั้งนี้ อินโดนีเซียไม่ได้นำเข้าน้ำมันจากรัสเซียในจำนวนที่มีนัยสำคัญมาหลายปีแล้ว อย่างไรก็ตาม ตอนนี้รัฐบาลของวีโดโดกำลังตกอยู่ภายใต้แรงกดดันให้ควบคุมต้นทุนที่สูงขึ้น หลังจากตัดสินใจเลิกอุดหนุนราคาพลังงาน ทำให้ราคาเชื้อเพลิงบางประเภทสูงขึ้นถึง 30% ในเดือนนี้\n\nขณะที่ เดวิด ซามวล หัวหน้านักเศรษฐศาสตร์จาก Bank Central Asia กล่าวว่า หากรัฐบาลอินโดนีเซียซื้อน้ำมันจากรัสเซีย จะเป็นการประชาสัมพันธ์ที่ไม่ดีอย่างมาก เนื่องจากอินโดนีเซียเป็นประเทศที่ไม่ฝักใฝ่ฝ่ายใด และเป็นผู้ก่อตั้งขบวนการประชาชาติแบบไม่ฝักใฝ่ฝ่ายใด\n\nในปีนี้อินโดนีเซียยังเป็นเจ้าภาพจัดการประชุมสุดยอดผู้นำกลุ่มประเทศ G20 ที่บาหลี ในเดือนพฤศจิกายนนี้ โดยประธานาธิบดีอินโดนีเซียได้เชิญผู้นำระดับโลกจำนวนมาก รวมถึงประธานาธิบดีโจ ไบเดน จากสหรัฐฯ, สีจิ้นผิง ผู้นำจีน, วลาดิเมียร์ ปูติน ประธานาธิบดีรัสเซีย และโวโลดีเมียร์ เซเลนสกี ประธานาธิบดียูเครน จะเข้าร่วมการประชุมครั้งนี้ด้วย\n\nความคิดเห็นของวีโดโดได้เน้นย้ำให้เห็นถึงความยากลำบากของหลายประเทศในการแก้ปัญหาวิกฤตพลังงาน ซึ่งส่งผลกระทบต่อภาคครัวเรือนและธุรกิจ\n\nเมื่อเดือนมิถุนายนที่ผ่านมาวีโดโดไปเยือนกรุงมอสโกของรัสเซีย และกรุงเคียฟของยูเครน เพียงไม่กี่เดือนหลังจากสงครามในยูเครนปะทุขึ้นในเดือนกุมภาพันธ์ เพื่อเชิญผู้นำของทั้ง 2 ประเทศเข้าร่วมการประชุมสุดยอด G20 เป็นการส่วนตัว\n\nก่อนหน้านี้รัฐมนตรีกระทรวงการท่องเที่ยวของอินโดนีเซียเปิดเผยว่า รัสเซียได้เสนอขายน้ำมันให้กับอินโดนีเซียในราคาที่ต่ำกว่าราคาตลาดระหว่างประเทศถึง 30% ขณะที่เมื่อเดือนสิงหาคม Pertamina บริษัทน้ำมันของรัฐบาลอินโดนีเซีย เปิดเผยว่ากำลังทบทวนความเสี่ยงในการซื้อน้ำมันรัสเซียอยู่\n\nเมื่อสัปดาห์ที่แล้วสหรัฐฯ ขู่ว่าจะกำหนดมาตรการคว่ำบาตรต่อประเทศผู้ซื้อน้ำมันจากรัสเซีย ซึ่งไม่ปฏิบัติตามมาตรการซื้อน้ำมันตามราคาเพดานที่กำหนดโดย G7 ทำให้อินโดนีเซียเสี่ยงต่อการถูกคว่ำบาตรจากสหรัฐฯ\n\nทั้งนี้ อินโดนีเซียตัดสินใจลดเงินอุดหนุนด้านพลังงานในเดือนกันยายนนี้ เนื่องจาก ต้นทุนอุดหนุนเชื้อเพลิงเพิ่มขึ้น 3 เท่าจากงบประมาณเดิมอยู่ที่ 502.4 ล้านรูเปียห์ (หรือราว 1.23 ล้านบาท)\n\nเศรษฐกิจของอินโดนีเซียรอดพ้นวิกฤตด้านพลังงานไปได้ในไตรมาสที่ 2 ของปีนี้ โดย GDP โต 5.44% จากปีก่อน เนื่องจากการบริโภคภายในประเทศที่แข็งแกร่ง และการส่งออกสินค้าถ่านหินและน้ำมันปาล์ม\n\nอย่างไรก็ตาม ราคาน้ำมันที่สูงขึ้นคาดว่าจะผลักดันให้เงินเฟ้อในประเทศสูงขึ้น และบังคับให้ธนาคารกลางอินโดนีเซียปรับขึ้นอัตราดอกเบี้ย ซึ่งอาจกระทบต่อการเติบโตทางเศรษฐกิจได้\n\nอ้างอิง:",
    "อินโดนีเซียเผยกฎระเบียบใหม่ ส่งเสริมการใช้พลังงานหมุนเวียน": "สำนักข่าวรอยเตอร์ส รายงานจากกรุงจาการ์ตา ประเทศอินโดนีเซีย เมื่อวันที่ 16 ก.ย. ว่า เมื่อปีที่แล้ว อินโดนีเซียตั้งเป้าหมายที่จะบรรลุการปล่อยก๊าซเรือนกระจกสุทธิเป็นศูนย์ภายในปี 2603 และให้คำมั่นร่วมกับหลายสิบประเทศในการลดการใช้ถ่านหิน เพื่อช่วยจำกัดภาวะโลกร้อนให้ต่ำกว่า 1.5 องศาเซลเซียส เหนือระดับก่อนยุคอุตสาหกรรม\n\nIn a bid to strengthen the path toward renewable energy transition and reach Indonesia’s emissions-reduction and climate goals, the House of Representatives is currently deliberating the renewable energy bill. Chairman of House Commission VII overseeing… https://t.co/mPVoC5mXbG — The Jakarta Post (@jakpost) September 15, 2022\n\nทั้งนี้ เจ้าหน้าที่รัฐในอินโดนีเซียได้รับคำสั่งให้จัดทำแผนการปลดระวางโรงไฟฟ้าถ่านหินบางแห่งก่อนกำหนด และรัฐบาลสามารถช่วยรับความเสียหายใด ๆ ที่เกิดขึ้นได้ ตามที่ระบุในกฎระเบียบใหม่\n\nแม้กฎระเบียบจะระบุว่าไม่สามารถสร้างโรงไฟฟ้าถ่านหินแห่งใหม่ได้ แต่โรงไฟฟ้าที่อยู่ในกระบวนการพัฒนา และรวมเข้ากับอุตสาหกรรมแปรรูปทรัพยากรธรรมชาติ จะได้รับอนุญาตให้ดำเนินการตามแผนที่วางไว้\n\nอย่างไรก็ดี การปล่อยก๊าซเรือนกระจกของโรงไฟฟ้าถ่านหินแห่งใหม่ จะต้องลดลง 35% ภายในช่วงเวลา 10 ปี ของการดำเนินงาน เมื่อเทียบกับการปล่อยมลพิษของโรงไฟฟ้าถ่านหินโดยเฉลี่ยในปี 2564 อีกทั้งโรงไฟฟ้าถ่านหินแห่งใหม่ จะสามารถดำเนินการได้ ไม่เกินปี 2593 เท่านั้น\n\nแผงพลังงานแสงอาทิตย์ บนหลังคาโรงงานแห่งหนึ่ง ที่เมืองเบกาซี ในจังหวัดชวาตะวันตก อินโดนีเซีย\n\nนอกจากนี้ รัฐบาลอินโดนีเซียยังได้กำหนดระบบราคาใหม่สำหรับพลังงานหมุนเวียนต่าง ๆ ไม่ว่าจะเป็น พลังงานความร้อนใต้พิภพ, พลังงานน้ำ และพลังงานแสงอาทิตย์ เพื่อส่งเสริมการลงทุน หลังจากก่อนหน้านี้ ผู้พัฒนาหลายคนต้องผ่านการเจรจาที่ยาวนานกับหน่วยงานสาธารณูปโภคของรัฐ เพื่อบรรลุข้อตกลงด้านราคา\n\nอีกทั้งเพื่อเป็นการเพิ่มการลงทุนในพลังงานหมุนเวียน ทางรัฐบาลจะมอบสิ่งจูงใจทางการเงิน ซึ่งรวมถึงการอำนวยความสะดวกด้านการเงิน และความสะดวกในการอนุญาตให้ใช้สิทธิในพื้นที่ป่าด้วย ขณะที่กระทรวงการคลังสหรัฐ กล่าวในแถลงการณ์ว่า สหรัฐ, ญี่ปุ่น และประเทศผู้บริจาคอื่น ๆ จะสนับสนุนความพยายามของอินโดนีเซีย “ด้วยการสนับสนุนทางการเงินจำนวนมาก”.\n\nเครดิตภาพ : REUTERS",
    "แผ่นดินไหว เขย่าอินโดนีเซียแรง 6.1 แมกนิจูด": "รายงานระบุว่า แผ่นดินไหว ที่ อินโดนีเซีย เกิดขึ้นเมื่อเวลา 6.10 น.ตามเวลาท้องถิ่น โดยศูนย์กลางแผ่นดินไหวอยู่ห่างไปทางตะวันตกเฉียงเหนือของเกาะเมนตาไว 147 กิโลเมตร และลึกลงไปใต้ก้นทะเล 10 กิโลเมตร\n\nรายงานระบุด้วยว่า ยังไม่มีการเตือนภัยคลื่นยักษ์สึนามิ และไม่มีรายงานความเสียหาย ผู้เสียชีวิต หรือได้รับบาดเจ็บจากเหตุการณ์ดังกล่าว",
    "“อินโดนีเซีย” จ่อทบทวนเพิ่มค่าจ้าง โดนประท้วงปล่อยน้ำมันขึ้นรวดเดียว 30%": "แถลงการณ์สำนักงานประธานาธิบดีอินโดนีเซีย ระบุในวันอังคาร(13 ก.ย.) เตรียมทบทวนค่าแรงขั้นต่ำ และระเบียบแรงงาน หลังจากสหภาพแรงงานรวมตัวประท้วงค้านขึ้นราคาน้ำมันทั่วประเทศ\n\nเมื่อต้นเดือน ก.ย. ประธานาธิบดีโจโก วิโดโด ปล่อยราคาน้ำมันแพงขึ้น 30% ได้สร้างความไม่พอใจจากประชาชนจำนวนมาก และเกิดการประท้วงในหลายเมืองทั่วประเทศ ราคาพลังงานที่เพิ่มสูงขึ้น เป็นตัวเร่งอัตราเงินเฟ้อในประเทศให้สูงที่สุดนับตั้งแต่ปี 2558 เนื่องจากราคาอาหารที่แพงมากขึ้นด้วย\n\nแถลงการณ์ประธานาธิบดีระบุว่า นายเฮรู บูดี ฮาร์โตโน หัวหน้าสำนักงานประธานาธิบดีอินโดนีเซียได้พบกับสหภาพแรงงานที่รวมตัวประท้วงหน้าทำเนียบประธานาธิบดีกลางกรุงจาการ์ตา เพื่อหารือถึงข้อเรียกร้องของพวกเขา “ทางการเตรียมที่จะทบทวนตามข้อเรียกร้องของกลุ่มผู้ใช้แรงงาน” เฮรู กล่าว",
    "Shopee ปลดพนักงานในอินโดนีเซีย จีน สิงคโปร์ เพิ่มอีก จากสภาวะเศรษฐกิจที่ไม่เป็นใจ": "Shopee แพลตฟอร์ม E-commerce รายใหญ่ในเอเชียตะวันออกเฉียงใต้ ได้ปลดพนักงานเพิ่มอีกในหลายประเทศ ไม่ว่าจะเป็นในตลาดที่กำลังเติบโตสูงอย่างอินโดนีเซีย หรือแม้แต่ในสิงคโปร์ รวมถึงประเทศจีน แสดงให้เห็นถึงสถานการณ์ของบริษัทเทคโนโลยีที่ไม่ค่อยสู้ดีนัก จากสภาวะเศรษฐกิจโลก\n\nสื่อต่างประเทศหลายแห่งได้รายงานถึงการปลดพนักงาน ไม่ว่าจะเป็น Bloomberg ได้รายงานว่า Shopee ได้ปลดพนักงานคิดเป็นสัดส่วน 3% ในประเทศอินโดนีเซีย โดยการปลดพนักงานนั้นบริษัทให้เหตุผลเรื่องของประสิทธิภาพของธุรกิจ รวมถึงกลยุทธ์ทางธุรกิจที่เปลี่ยนไป\n\nไม่ใช่แค่อินโดนีเซียเท่านั้น Business Times สื่อธุรกิจของสิงคโปร์รายงานว่า Shopee เองก็ได้ปลดพนักงานในสิงคโปร์รวมถึงที่จีน ไม่ว่าจะเป็นแผนกบุคคล ฝ่ายปฏิบัติการ ฝ่ายการตลาด รวมถึงวิศวกร อย่างไรก็ดี จำนวนพนักงานที่ถูกปลดทั้ง 2 แห่งนั้นไม่มีการเปิดเผยแต่อย่างใด\n\nก่อนหน้านี้ในเดือนมิถุนายนที่ผ่านมา Shopee ได้ทำการปลดพนักงานในหลายประเทศลง โดยผลกระทบดังกล่าวนี้ส่งผลหนักต่อพนักงาน ShopeeFood และ ShopeePay ในหลายตลาด ทั้งในภูมิภาคเอเชียตะวันออกเฉียงใต้ ซึ่งรวมประเทศไทยแล้วยังมี ไต้หวัน บราซิล เม็กซิโก ชิลี และโคลอมเบียด้วย\n\nเมื่อเดือนสิงหาคมที่ผ่านมา Sea Group ได้ประกาศผลการดำเนินงานในไตรมาส 2 โดยที่รายได้รวมของบริษัทยังเติบโตมากถึง 29% เมื่อเทียบกับปี 2021 ที่ผ่านมา อย่างไรก็ดี บริษัทยังรายงานผลขาดทุนอยู่ถึง 931 ล้านเหรียญสหรัฐ หรือราวๆ 32,993 ล้านบาท\n\nบริษัทแม่ของ Shopee ได้ให้เหตุผลสำคัญว่าสภาวะเศรษฐกิจได้เปลี่ยนไป ทำให้บริษัทเน้นทำธุรกิจในประเทศที่มีโอกาสทำกำไร รวมถึงปรับกลยุทธ์ทางธุรกิจเพื่อที่จะลดการขาดทุน และปูทางสู่เส้นทางกำไร",
    "ผู้กำกับ นักแสดง บินเปิดตัวหนัง “บุพเพสันนิวาส ๒” ที่อินโดนีเซีย": "“บุพเพสันนิวาส ๒” ภาพยนตร์ร่วมทุนฟอร์มใหญ่ระหว่าง จีดีเอช และ บรอดคาซท์ ไทย เทเลวิชั่น ส่งต่อความสุขไปยังชาวอินโด โดยมี “ปิ๊ง-อดิสรณ์ ตรีสิริเกษม” ผู้กำกับ พร้อมด้วย “ไอซ์-พาริส อินทรโกมาลย์สุต” บินไปเปิดตัวรอบปฐมทัศน์ที่กรุงจาร์กาตา ประเทศอินโดนีเซีย พร้อมเป็นตัวแทนนักแสดงไปพบปะแฟนๆ ที่มาให้กำลังใจเป็นจำนวนมาก\n\n“บุพเพสันนิวาส ๒” ได้รับเลือกให้เข้าฉายในเทศกาลภาพยนตร์ “Jakarta Film Week” ระหว่างวันที่ 13-16 ตุลาคมนี้ ก่อนจะเข้าฉายให้ชาวอินโดได้รับชมทั่วประเทศในช่วงเดือนพฤศจิกายน 2565\n\n“ขอบคุณแฟนๆ ชาวอินโดที่มาให้กำลังใจพวกเรากันอย่างมากมาย รู้สึกอบอุ่นและประทับใจกับการต้อนรับในครั้งนี้มากๆ ครับ นี่คือหนังเรื่องแรกของผม ที่ผมมีโอกาสได้มาใกล้ชิดกับผู้ชมชาวอินโด รู้สึกดีใจที่ได้เป็นส่วนหนึ่งของหนัง บุพเพสันนิวาส ๒ ที่จะมามอบความสุข ความสนุก ความประทับใจให้กับผู้ชมทุกท่านครับ เป็นกำลังใจให้พวกเราด้วยนะครับ” ไอซ์-พาริส กล่าว\n\nนอกจากอินโดนีเซียแล้ว หนัง “บุพเพสันนิวาส ๒” ยังได้ไปฉายในอีกหลายประเทศ ไม่ว่าจะเป็น ลาว ออสเตรเลีย กัมพูชา สิงคโปร์ มาเลเซีย บรูไน เวียดนาม ฯลฯ\n\nสำหรับคนไทยที่ยังไม่ได้รับชม “บุพเพสันนิวาส ๒” ยังคงยืนโรงฉายในโรงภาพยนตร์ทั่วประเทศ สามารถตรวจสอบโปรแกรมการฉายของโรงภาพยนตร์ใกล้บ้านท่านกันได้",
    "แผ่นดินไหว 6.4 แมกนิจูดเขย่าภาคตะวันตกอินโดนีเซีย แต่ไม่มีเตือนสึนามิ : อินโฟเควสท์": "สำนักงานอุตุนิยมวิทยาและธรณีฟิสิกส์ของอินโดนีเซียเปิดเผยว่า เกิดแผ่นดินไหวขนาด 6.4 แมกนิจูดที่จังหวัดอาเจะห์ทางตะวันตกของอินโดนีเซียในช่วงเช้าวันนี้ (24 ก.ย.) แต่ยังไม่มีรายงานผู้บาดเจ็บหรือเสียชีวิต หรือความเสียหายใด ๆ และไม่มีการประกาศเตือนภัยคลื่นยักษ์สึนามิ\n\nเหตุแผ่นดินไหวดังกล่าวเกิดขึ้นเมื่อเวลา 03.52 น.ตามเวลาท้องถิ่นในวันนี้ โดยมีศูนย์กลางอยู่ห่างจากเมืองมิวลาโบห์ทางตะวันตกเฉียงใต้ 45 กิโลเมตร ที่ระดับความลึก 22 กิโลเมตรใต้ก้นทะเล\n\nมูเรียดี อา เจ้าหน้าที่สำนักงานจัดการและบรรเทาสาธารณภัยของจังหวัดอาเจะห์กล่าวว่า แรงสั่นสะเทือนของแผ่นดินไหวรับรู้ได้ในหลายพื้นที่ของจังหวัดอาเจะห์ แต่ไม่ก่อให้เกิดความเสียหาย และการบาดเจ็บหรือเสียชีวิตแต่อย่างใด รวมถึงในพื้นที่ที่ได้รับผลกระทบรุนแรงที่สุดของเมืองมิวลาโบห์และอำเภออาเจะห์ เซลาตัน (อาเจะห์ใต้) และเขตนากัน รายา\n\nเจ้าหน้าที่เปิดเผยกับสำนักข่าวซินหัวทางโทรศัพท์ว่า “รู้สึกได้ถึงแรงสั่นสะเทือนของแผ่นดินไหว แต่ประชาชนไม่ได้ตื่นตระหนก พวกเขาเพียงแค่รีบออกมานอกบ้าน จนถึงขณะนี้ยังไม่มีรายงานความเสียหายของอาคารบ้านเรือน รวมไปถึงผู้บาดเจ็บหรือเสียชีวิต”\n\nโดย สำนักข่าวอินโฟเควสท์ (24 ก.ย. 65)\n\nTags: อินโดนีเซีย",
    "แผ่นดินไหว 6.2 แมกนิจูดเขย่าปาปัวอินโดนีเซีย ยังไม่เตือนสึนามิ": "สำนักข่าวซินหัวรายงาน ข้อมูลจากสำนักงานอุตุนิยมวิทยา ภูมิอากาศ และธรณีฟิสิกส์ของอินโดนีเซียว่า เหตุ แผ่นดินไหว ดังกล่าวไม่มีแนวโน้มที่จะทำให้เกิดคลื่นยักษ์ สึนามิ แต่อย่างใด\n\nเหตุแผ่นดินไหวดังกล่าวเกิดขึ้นเมื่อเวลาประมาณ 07.05 น.ตามเวลาท้องถิ่นและเวลาประเทศไทย โดยศูนย์กลางของแผ่นดินไหวอยู่ห่างจากอำเภอมัมเบราโม เตงกา (มัมเบราโมกลาง) ไปทางตะวันตกเฉียงเหนือราว 37 กิโลเมตร ที่ระดับความลึก 10 กิโลเมตร",
    "\"Shopee\" เตรียมเลิกจ้างพนักงานในอินโดนีเซียราว 3% หวังเพิ่มประสิทธิภาพการดำเนินงาน": "สำนักข่าวบลูมเบิร์กรายงานเมื่อวันที่ 19 กันยายน 2565 ว่า Sea Limited บริษัทแม่ของ Shopee ระบุว่ากำลังเตรียมที่จะปลดพนักงาน Shopee ในอินโดนีเซียออก 3% ซึ่งเป็นส่วนหนึ่งของการปรับลดตำแหน่งงานในระดับภูมิภาคที่มากขึ้น เพื่อควบคุมการขาดทุนและดึงดูดนักลงทุนกลับคืนมา โดย Shopee จะเริ่มแจ้งพนักงานที่ได้รับผลกระทบในวันจันทร์นี้ (19 ก.ย.2565) ในแผนกอีคอมเมิร์ซตามบันทึกภายในที่มีการระบุไว้\n\n\n\nโดย Shopee เป็น 1 ใน 2 ธุรกิจหลักของ Sea ควบคู่ไปกับกลุ่มเกมที่ได้รับความนิยมบนมือถืออย่าง \"Free Fire\" สิ้นสุดปี 2564 บริษัทมีพนักงานมากกว่า 67,000 คน ซึงการที่ผู้บริหารประกาศการเลิกจ้างจะกระทบกับฝ่ายการตลาดของ Shopee และหน่วยปฏิบัติการ\n\nShopee กล่าวในแถลงการณ์ทางอีเมลโดยไม่ต้องให้รายละเอียดเพิ่มเติมว่า “การเปลี่ยนแปลงเหล่านี้เป็นส่วนหนึ่งของความพยายามอย่างต่อเนื่องของเราในการเพิ่มประสิทธิภาพการดำเนินงาน โดยมีเป้าหมายเพื่อให้เกิดความพอเพียงในธุรกิจของเรา”\n\nทั้งนี้ Sea สูญเสียมูลค่าตลาดไปประมาณ 1.70 แสนล้านดอลลาร์นับตั้งแต่เดือนตุลาคมที่มีคำถามเกี่ยวกับโอกาสในการทำเงินในยุคที่อัตราดอกเบี้ยสูงขึ้นและการแข่งขันที่รุนแรงจาก Alibaba Group Holding Ltd. ในเอเชีย\n\nเมื่อสัปดาห์ที่แล้ว Forrest Li ผู้ร่วมก่อตั้งมหาเศรษฐี ประกาศในบันทึกภายในผู้บริหารระดับสูงจะละทิ้งเงินเดือนและนโยบายค่าใช้จ่ายของบริษัทที่เข้มงวดขึ้น เนื่องจากบริษัท ซึ่งนับว่า Tencent Holdings Ltd. เป็นนักลงทุนรายใหญ่ที่สุดพยายามป้องกันตัวเองจากการชะลอตัวทางเศรษฐกิจ\n\nโดยเฉพาะอย่างยิ่งแผนก Shopee ของ Sea ได้ถอนตัวจากตลาดหลักในยุโรปและละตินอเมริกา นอกเหนือจากการถูกแบนจากอินเดียเนื่องจากความตึงเครียดที่เพิ่มขึ้นกับบริษัทจีน บริษัทกำลังวางแผนที่จะลดจำนวนพนักงานในหน่วยธุรกิจเกม ซึ่งแผนกที่ทำกำไรได้มากที่สุด และการลงทุนใหม่ในฝ่ายวิจัยและพัฒนา\n\n\n\n\n\nอ้างอิง : https://www.bloomberg.com/news/articles/2022-09-19/sea-plans-to-fire-3-of-indonesia-staff-as-regional-cuts-begin?srnd=technology-vp",
    "“อินโดนีเซีย-นอร์เวย์” ร่วมลงนามมอบรางวัลการคุ้มครองป่าฝน": "สำนักข่าวต่างประเทศรายงานจากกรุงจาการ์ตา ประเทศอินโดนีเซีย เมื่อวันที่ 13 ก.ย. ว่า การปกป้องป่าไม้เป็นกุญแจสำคัญในการบรรลุเป้าหมายด้านสภาพอากาศ ทว่านักสิ่งแวดล้อมหลายคนกล่าวโทษอินโดนีเซีย เรื่องการตัดไม้ทำลายป่าอย่างอิสระ โดยอนุญาตให้บริษัทหลายแห่งแผ้วถางที่ดิน เพื่อสร้างพื้นที่เพาะปลูกใหม่ได้\n\nขณะที่กระทรวงสภาพภูมิอากาศและสิ่งแวดล้อมนอร์เวย์ กล่าวในแถลงการณ์ว่า รัฐบาลจาการ์ตาอ้างถึงความคืบหน้าด้วยอัตราการสูญเสียป่าไม้ปฐมภูมิที่ลดลง 5 ปีติดต่อกัน และรัฐบาลออสโลจะมอบรางวัลให้กับ “ผลงานตามผลลัพธ์” ของอินโดนีเซีย สำหรับการลดการปล่อยมลพิษ\n\nIndonesia has signed a new climate deal with Norway aimed at slowing and preventing forest loss in Indonesia, home to the world's third-biggest expanse of tropical rainforest.\n\n\n\nNow reading https://t.co/yQMheASRlv via @mongabay — Global Forest Watch (@globalforests) September 12, 2022\n\nอย่างไรก็ตาม นักเคลื่อนไหวด้านสิ่งแวดล้อมกล่าวว่าข้อตกลงดังกล่าวจะไม่เปลี่ยนแปลงสถานการณ์ในอินโดนีเซีย เนื่องจากพื้นที่ป่าฝนอันกว้างใหญ่ยังคงถูกทำลายเพื่อทำพื้นที่เพาะปลูกต้นปาล์มและไม้ซุง ซึ่งคุกคามพืชและสัตว์ที่ใกล้สูญพันธุ์ และผลักดันให้ชนพื้นเมืองออกจากที่ดินของพวกเขา\n\nแม้อินโดนีเซียจะเคยลงนามในข้อตกลงการตัดไม้ทำลายป่าครั้งสำคัญเมื่อปี 2553 ซึ่งนอร์เวย์เสนอเงินให้อินโดนีเซียราว 1,000 ล้านดอลลาร์สหรัฐ เพื่อลดการปล่อยมลพิษ แต่รัฐบาลจาการ์ตากลับยกเลิกข้อตกลงเมื่อปีที่แล้ว โดยกล่าวว่าไม่เห็นจำนวนเงินที่เพียงพอ ขณะที่นักวิพากษ์วิจารณ์หลายคนระบุว่า ข้อตกลงดังกล่าวไม่มีประสิทธิภาพ และเป็นการเหยียบย่ำสิทธิของชุมชนพื้นเมือง\n\nRain forest destruction in Indonesia decreased in 2017.\n\nThanks to determined measures by government and business.\n\nInnovative partnership with Norway contributed. Great news for climate and environment. For orangutans and tigers.????????????\n\n\n\npic.twitter.com/75QX5phV4H — Erik Solheim (@ErikSolheim) February 20, 2019\n\nทั้งนี้ทั้งนั้น ภายใต้ข้อตกลงฉบับใหม่ นอร์เวย์จะส่งเงินเบื้องต้นจำนวน 56 ล้านดอลลาร์สหรัฐ (ประมาณ 2,000 ล้านบาท) ให้รัฐบาลจาการ์ตา สำหรับการตัดไม้ทำลายป่าที่ลดลงในปี 2559-2560 และจะจ่ายเงินเพิ่มให้กับการลดลงในช่วงเวลาหลายปี ภายหลังการตรวจสอบการตัดไม้ทำลายป่าที่ลดลง ซึ่งหมายความว่ารัฐบาลจาการ์ตาอาจได้รับเงินหลายร้อยล้านดอลลาร์สหรัฐเลยทีเดียว.\n\nเครดิตภาพ : GETTY IMAGES",
    "แบงก์ชาติอินโดนีเซีย ปรับขึ้นดอกเบี้ย 0.50% ครั้งใหญ่สุดตั้งแต่ปี 2561": "ธนาคารกลางอินโดนีเซียมีมติเมื่อวันที่ 22 กันยายน 2565 ปรับขึ้นอัตราดอกเบี้ยซื้อคืนพันธบัตรโดยมีสัญญาขายคืน (reverse repurchase rate) ระยะเวลา 7 วันในอัตรา 0.50% สู่ระดับ 4.25% ซึ่งเป็นการปรับขึ้นครั้งใหญ่ที่สุดนับตั้งแต่ปี 2561\n\n\n\nการปรับขึ้นอัตราดอกเบี้ยของธนาคารกลางอินโดนีเซียนั้น สวนทางคาดการณ์ของนักเศรษฐศาสตร์ส่วนใหญ่จากทั้งหมด 37 รายในผลสำรวจที่จัดทำโดยสำนักข่าวบลูมเบิร์กที่คาดการณ์ว่าธนาคารกลางอินโดนีเซียจะปรับขึ้นดอกเบี้ย 0.25% โดยมีนักเศรษฐศาสตร์เพียง 7 คนที่คาดการณ์ว่าจะมีการปรับขึ้นดอกเบี้ย 0.50%\n\n\n\nความเคลื่อนไหวครั้งล่าสุดนี้มีวัตถุประสงค์เพื่อปกป้องค่าเงินรูเปียห์ หลังสกุลเงินต่างๆ ในตลาดเกิดใหม่เผชิญแรงกดดันรอบล่าสุดจากกรณีที่ธนาคารกลางสหรัฐ (เฟด) ปรับขึ้นอัตราดอกเบี้ย 0.75% ติดต่อกันเป็นครั้งที่ 3 เมื่อวานนี้ (21 ก.ย.) พร้อมส่งสัญญาณเดินหน้าขึ้นดอกเบี้ยครั้งใหญ่ต่อไป\n\n\n\nแม้ค่าเงินรูเปียห์ของอินโดนีเซียค่อนข้างยืดหยุ่นเมื่อเทียบกับสกุลเงินอื่น ๆ ในภูมิภาคเดียวกัน แต่การอ่อนค่าลงของเงินรูเปียห์ได้เพิ่มความเสี่ยงต่อเงินเฟ้อจากการนำเข้าสินค้า ในช่วงที่ดัชนีราคาผู้บริโภค (CPI) ตกอยู่ภายใต้แรงกดดันอยู่แล้วจากการชะลอการจ่ายเงินอุดหนุนเชื้อเพลิงบางส่วนของภาครัฐ\n\n",
    "สัมผัสอินโดนีเซียในหลากมิติให้มากยิ่งขึ้น ในงาน ‘Indonesia Fair’": "สถานเอกอัครราชทูตสาธารณรัฐอินโดนีเซียประจำประเทศไทย ณ กรุงเทพฯร่วมกับ บริษัท สยามพิวรรธน์ จำกัด เจ้าของและผู้บริหารโครงการที่มีชื่อเสียงระดับโลก อาทิ สยามพารากอน สยามเซ็นเตอร์ สยามดิสคัฟเวอรี่ หนึ่งในพันธมิตรเจ้าของไอคอนสยาม และสยาม พรีเมี่ยมเอาท์เล็ต กรุงเทพ จัดงาน “Know Indonesia Better - Indonesian Fair” หรืองานอินโดนีเซีย แฟร์ ภายใต้ธีมหลัก คือ Know Indonesia Better เป็นส่วนหนึ่งของงาน Indonesia Trade, Tourism,Investment and Culture Forum (TTICF)ที่จัดขึ้นเพื่อให้คนไทยและนานาชาติได้ร่วมสัมผัสความงดงามของประเทศอินโดนีเซียในหลากหลายแง่มุม ผ่านมิติการค้าและการพาณิชย์, การท่องเที่ยว, การลงทุน รวมถึงศิลปวัฒนธรรมอันเป็นเอกลักษณ์ ในวันที่ 16-18 กันยายน 2565 ที่แฟชั่น ฮอลล์ ชั้น 1 สยามพารากอน\n\nภายในงานพบกับผลิตภัณฑ์ซิกเนเจอร์เปี่ยมคุณภาพของอินโดนีเซีย ได้แก่ ผ้าบาติกและชุดที่ตัดเย็บจากผ้าบาติก, ผ้าทอ,งานหัตถกรรม และของตกแต่งบ้าน นอกจากนี้ พบกับอาหารพื้นเมืองและเทศกาลท่องเที่ยวและแพ็กเกจท่องเที่ยวจากผู้ประกอบการท่องเที่ยวอินโดนีเซียชั้นนำมากมาย พร้อมเพลิดเพลินไปกับการแสดงศิลปะพื้นเมือง และนอกจากการจัดงาน TTICF เป็นการประชาสัมพันธ์แง่มุมต่างๆ ของประเทศอินโดนีเซียแล้ว ยังเป็นการเชื่อมและกระชับสัมพันธไมตรีอันดีระหว่างอินโดนีเซียและไทยที่มีมาอย่างยาวนานอีกด้วย ทั้งนี้ งาน “Know Indonesia Better”ยังมีกิจกรรมอีกมากมายที่จัดขึ้นทั่วกรุงเทพฯ สำหรับรายละเอียดเพิ่มสามารถติดตามได้ที่ Facebook : Indonesian Embassy in Bangkok และ IG : @indonesiainbangkok",
    "อินโดนีเซียปรับขึ้นราคาขายปลีก ‘น้ำมัน’ รวดเดียว 30% เบนซินลิตรละ 24.50 บาท": "ทางการอินโดนีเซียตัดสินใจปรับขึ้น ‘ราคาขายปลีกน้ำมัน’ รวดเดียว 30% เพื่อควบคุมเงินอุดหนุนที่กำลังเพิ่มขึ้นมาก แม้มีความเสี่ยงจากการประท้วงของประชาชนก็ตาม\n\nArifin Tasrif รัฐมนตรีพลังงานของอินโดนีเซีย ระบุว่า ราคาน้ำมันเบนซินเพิ่มขึ้นเป็น 10,000 รูเปียห์ หรือราว 24.50 บาท (คำนวณจากอัตราแลกเปลี่ยน 1,000 รูเปียห์ เท่ากับ 2.45 บาท) ต่อลิตร จาก 7,650 รูเปียห์ ขณะที่น้ำมันดีเซลจะเพิ่มเป็น 6,800 รูเปียห์ หรือ 16.66 บาทต่อลิตร\n\nข่าวที่เกี่ยวข้อง\n\n“ตอนนี้รัฐบาลต้องตัดสินใจในสถานการณ์ที่ยากลำบาก นี่เป็นทางเลือกสุดท้ายของรัฐบาล” ประธานาธิบดี Joko Widodo กล่าวพร้อมกับย้ำว่า ต้องการให้ราคาน้ำมันในประเทศยังคงไม่แพงผ่านเงินอุดหนุน แต่ตอนนี้งบในส่วนนี้กำลังเพิ่มขึ้น 3 เท่า และมีแนวโน้มเพิ่มขึ้นต่อไปอีก\n\nเศรษฐกิจที่ใหญ่ที่สุดของเอเชียตะวันออกเฉียงใต้ได้เพิ่มเงินอุดหนุนด้านพลังงานในปี 2022 เป็น 502 ล้านล้านรูเปียห์ เพิ่มขึ้นเป็น 3 เท่าของงบประมาณเดิม โดยได้รับแรงหนุนจากราคาน้ำมันโลกที่สูงขึ้นและค่าเงินรูเปียห์ที่อ่อนค่าลง ซึ่งหากไม่ขึ้นราคา งบประมาณจะเพิ่มขึ้นเป็น 698 ล้านล้านรูเปียห์\n\nSri Mulyani Indrawati รัฐมนตรีกระทรวงการคลังอินโดนีเซีย คาดว่าเงินอุดหนุนพลังงานทั้งหมดจะอยู่ระหว่าง 591-649 ล้านล้านรูเปียห์สำหรับปีนี้หลังจากการขึ้นราคา โดยสมมติว่าราคาน้ำมันดิบเฉลี่ยอยู่ระหว่าง 85-100 ดอลลาร์ต่อบาร์เรลในช่วงที่เหลือของปี\n\nHariyadi Sukamdani หัวหน้าสมาคมนายจ้างชาวอินโดนีเซีย กล่าวว่า แรงกดดันด้านราคาจากการขึ้นราคาน้ำมันจะไม่มากเกินไป โดยคาดการณ์ว่าอัตราเงินเฟ้อจะอยู่ที่ 6% ในสิ้นปีนี้\n\n“ถ้าราคาสินค้าแพงเกินไป คนก็ไม่ซื้อ เราไม่สามารถขึ้นราคาได้มากเกินไป” เขากล่าว โดยธุรกิจต่างๆ กำลังใช้เชื้อเพลิงที่ไม่ได้รับการอุดหนุน แต่การขึ้นราคาจะส่งผลกระทบต่อต้นทุนด้านโลจิสติกส์\n\nอย่างไรก็ตาม อัตราเงินเฟ้อที่เร่งตัวขึ้นอาจกดดันให้ธนาคารกลางอินโดนีเซียเร่งรัดนโยบายการเงินให้เร็วขึ้น ขณะที่นักเศรษฐศาสตร์ของ Bank Mandiri ประเมินว่าอัตราเงินเฟ้ออาจเร่งขึ้นเป็น 6-7% และธนาคารกลางสามารถเพิ่มอัตราดอกเบี้ยนโยบายเป็น 4.25% จาก 3.75% ในขณะนี้\n\nราคาน้ำมันมีความอ่อนไหวทางการเมืองในอินโดนีเซีย และการเปลี่ยนแปลงจะมีนัยสำคัญต่อครัวเรือนและธุรกิจขนาดเล็ก การขึ้นราคาน้ำมันครั้งล่าสุดคือในปี 2014 หลายเดือนหลังจากที่ Widodo เข้ารับตำแหน่ง ซึ่งได้จุดชนวนให้เกิดการประท้วงทั่วทั้งหมู่เกาะ\n\nSaid Iqbal ซึ่งเป็นหัวหน้าสหภาพแรงงานกล่าวกับ Reuters ว่า เขาต้องการให้รัฐบาลยกเลิกการขึ้นราคา เพราะ “สิ่งนี้จะส่งผลกระทบต่อกำลังซื้อ ในขณะที่ค่าจ้างไม่ได้เพิ่มขึ้นเป็นเวลา 3 ปี และอัตราเงินเฟ้อก็จะเพิ่มขึ้นอย่างรวดเร็ว”\n\nอ้างอิง:\n\nช่องทางติดตาม THE STANDARD WEALTH\n\nTwitter: twitter.com/standard_wealth\n\nInstagram: instagram.com/thestandardwealth\n\nOfficial Line คลิก https://lin.ee/xfPbXUP",
    "แผ่นดินไหวขนาด 6.1 ที่เกาะสุมาตราของอินโดนีเซีย": "วันนี้ (29 ส.ค. 65) สำนักข่าวรอยเตอร์รายงานว่า เกิดแผ่นดินไหวขนาด 6.1 ที่ระดับความลึก 10 กิโลเมตร นอกชายฝั่งเกาะสุมาตราของประเทศอินโดนีเซีย ในช่วงเช้าของวันจันทร์ทางสำนักงานอุตุนิยมวิทยาและธรณีฟิสิกส์ของอินโดนีเซีย (BMKG) ได้บันทึกการเกิดแผ่นดินไหวนอกเกาะเมนตาไว นอกชายฝั่งตะวันตกของเกาะสุมาตรา แต่ไม่ได้มีการเตือนภัยการเกิดคลื่นสึนามิ ซึ่งก่อนหน้านี้ BMKG ได้บันทึกขนาด 6.4 แต่ได้ลดลงเป็นขนาด 6.1โดยเกิดแผ่นดินไหว 3 ครั้งติดต่อกันในพื้นที่ดังกล่าวด้วยความรุนแรงที่เพิ่มขึ้นตั้งแต่ช่วงเช้าตรู่ของวันจันทร์ โดยมีขนาด 5.2 ที่บันทึกไว้ก่อนรุ่งสาง ตามด้วยแผ่นดินไหวขนาด 5.4 ในอีกไม่ถึง 1 ชั่วโมงต่อมา และแผ่นดินไหวขนาด 6.1ทั้งนี้ BMKG เผยว่า ไม่มีรายงานผู้เสียชีวิต แต่มีความเสียหายเล็กน้อยต่ออาคาร และให้ประชาชนอย่าตื่นตระหนกและเตือนถึงว่า มีความเป็นไปได้ที่จะเกิดอาฟเตอร์ช็อก",
    "อินโดนีเซียเชื่อมระบบจ่ายเงิน QR กับไทยและสิงคโปร์": "ธนาคารกลางอินโดนีเซียประกาศเชื่อมต่อระบบ QRIS เข้ากับ Thai QR และ NETS QR เปิดทางให้ผู้ใช้สามชาติสามารถจ่ายเงินตามร้านค้าด้วยการสแกนเหมือนกับการจ่ายเงินในประเทศทุกวันนี้\n\nการเชื่อมต่อระหว่างไทยและอินโดนีเซียนั้นเริ่มทดสอบมาตั้งแต่เดือนสิงหาคม 2021 ตอนนี้จะเข้าสู้ช่วงอิมพลีเมนต์จริงโดยมีผู้ให้บริการถึง 76 รายจากทั้งสองประเทศเข้าร่วมโครงการ ทำให้สามารถโอนจ่ายเงินค่าบริการต่างๆ ผ่าน QR ได้ทันที และทั้งสองชาติจะร่วมมือกันเพื่อการโอนเงินข้ามประเทศที่รวดเร็วขึ้นเพิ่มความสะดวกให้กับการทำธุรกิจและแรงงานข้ามชาติต่อไป\n\nสำหรับฝั่งสิงคโปร์ QRIS ก็จะเชื่อมเข้ากับ NETS QR ทำให้สามารถจ่ายเงินตามร้านค้าต่างๆ ได้เหมือนกัน โดยคาดว่าระบบจะใช้งานได้จริงครึ่งหลังของปี 2023\n\nการจ่ายเงิน QR ในภูมิภาคนี้เริ่มต้นด้วยการเชื่อมต่อระบบระหว่างไทยและสิงคโปร์ในปี 2019 แนวทางการเชื่อมต่อเช่นนี้ทำให้ทั้งสามชาติสามารถเดินทางไปมาโดยจ่ายค่าสินค้าหรือบริการได้ผ่านแอปธนาคารของแต่ละประเทศโดยไม่ต้องแลกเงินล่วงหน้าเลย\n\nที่มา - Bank of Thailand, Bank of Indonesia\n\nภาพ QRIS ของอินโดนีเซีย",
    "อินโดนีเซียกับการใช้ G20 ทำคะแนนสู่ทำเนียบผู้นำโลก": "Author\n\nสุภลักษณ์ กาญจนขุนดี\n\nนักข่าวและนักวิจัย ซึ่งเชี่ยวชาญประเด็นการเมืองระหว่างประเทศ โดยเฉพาะในอาเซียน",
    "นริส หนุน ABF บุกถิ่นอินโดนีเซีย โปรโมเตอร์จัดเต็ม โปรโมตสุดอลังการ": "นริส หนุน ABF บุกถิ่นอินโดนีเซีย โปรโมเตอร์จัดเต็ม โปรโมตสุดอลังการ\n\nสหพันธ์มวยแห่งเอเชีย (ABF) กำลังทะยานสู่ความสำเร็จเพิ่มขึ้นทุกขณะ ล่าสุด นายนริส สิงห์วังชา ประธานองค์กร สนับสนุนให้มีการชิงแชมป์ ที่ประเทศอินโดนีเซีย ได้รับการตอบรับจากทีมงานผู้จัดอย่างยิ่งใหญ่ มีการโปรโมตอย่างเต็มรูปแบบ ทั้งถ่ายภาพนิ่ง-ภาพเคลื่อนไหว เตรียมถ่ายทอดรายการต่างๆ ทั้งในประเทศ และต่างประเทศ\n\nเมื่อวันที่ 14 กันยายน ตามเวลาท้องถิ่นประเทศอินโดนีเซีย มีการจัดโปรโมเตอร์รายการมวย Big Fight International จัดโดย เวลล์ โคโต โปรโมเตอร์ชาวอินโดนีเซีย โดยมีมวยชิงแชมป์ 2 คู่ ขึ้นป้ายเป็น 2 คู่เอกของรายการ คือ สหพันธ์มวยแห่งเอเซีย (ABF) กับ สภามวยแห่งเอเซีย (WBC Asia) ที่กำลังจะเกิดขึ้นวันศุกร์ที่ 16 กันยายนที่จะถึงนี้ ที่กรุงจาการ์ต้า ประเทศอินโดนีเซีย\n\nโดยคู่ชิงแชมป์ (ว่าง) ABF เป็นรุ่นซูเปอร์แบนตั้มเวต 122 ปอนด์ ระหว่าง กาห์ลาตรี ซันนี่ นักมวยเจ้าถิ่นชาวอินโดนีเซีย เจอกับ ชานน สอนขำ ดาวรุ่งชาวไทย มวยสร้างจากค่ายมวย สิงห์มนัสศักดิ์ ส่วนคู่ชิงแชมป์ (ว่าง) WBC Asia เป็นเข็มขัดเงิน รุ่นซูเปอร์เฟเธอร์เวท 130 ปอนด์ ระหว่าง เจสัน บูตาร์ บูตาร์ นักมวยเก๋ากระดูกแข็งโป๊กชาวอินโดนีเซีย กับ ฆวนนิโต้ เปเรเดส มาตรฐานส่งออกชาวฟิลิปปินส์\n\nสำหรับระบบการทำงานของทีมงานผู้จัดอินโดนีเซีย มีรูปแบบมาตรฐานใกล้เคียงรายการใหญ่ๆ ระดับนานาชาติ คือ มีการต้อนรับนักมวยเป็นอย่างดี มีการสัมภาษณ์ออกสื่อจำนวนมาก ทั้งถ่ายภาพนิ่ง และภาพเคลื่อนไหว จัดหาที่พัก การออกกำลังกาย และดูแลเอาใจใส่อย่างใกล้ชิด รวมถึงเทรนเนอร์ และผู้เกี่ยวข้องด้วย ทั้งนี้แฟนหมัดมวยสามารถติดตามรับชมการแข่งขันสดๆ ได้ทาง www.tvri.go.id\n\nขณะที่ นายนริส สิงห์วังชา เปิดเผยว่า รู้สึกดีใจที่ทางอินโดนีเซียให้การต้อนรับนักมวยเป็นอย่างดี โดยเฉพาะการชิงแชมป์ ABF ซึ่งเป็นสถาบันที่ตนควบคุมดูแลอย่างเต็มที่ อย่างล่าสุดประเทศปากีสถานก็ให้การต้อนรับนักมวยของเขาที่ได้ครองแชมป์ ABF สุดยิ่งใหญ่อลังกาล หลังจากได้ครองแชมป์เส้นนี้ไป ซึ่งเชื่อว่าในอนาคตอีกหลายประเทศจะให้ความสนใจมากยิ่งๆ ขึ้นด้วย",
    "ไทย VS อินโดนีเซีย วิเคราะห์ก่อนเกม วอลเลย์บอลหญิงอาเซียน กรังด์ปรีซ์ 2022": "",
    "SCBAM เปิดขาย SCBINDO เน้นลงทุนหุ้นอินโดนีเซีย 20-26 ก.ย.นี้": "นางนันท์มนัส เปี่ยมทิพย์มนัส ประธานเจ้าหน้าที่บริหารการลงทุน บริษัทหลักทรัพย์จัดการกองทุน ไทยพาณิชย์ จำกัด หรือ SCBAM เปิดเผยว่า ตลาดหุ้นกลุ่มอาเซียนมีอัตราการขยายตัวทางเศรษฐกิจ (GDP) สูงมาอย่างต่อเนื่อง โดยเฉพาะประเทศอินโดนีเซียที่มีอัตราการขยายตัวทางเศรษฐกิจค่อนข้างสูงเมื่อเทียบกับค่าเฉลี่ยของกลุ่มประเทศในอาเซียนด้วยกัน โดยเฉพาะอินโดนีเซียที่มีอัตราการขยายตัวทางเศรษฐกิจค่อนข้างสูงเมื่อเทียบกับค่าเฉลี่ยของประเทศใน ASEAN\n\nโดย IMF คาดการณ์การเติบโต GDP ของประเทศอินโดนีเซียไว้ที่ 5.3% – 5.8% ในอีก 3 – 5 ปีข้างหน้า อีกทั้งมูลค่าพื้นฐานของตลาดหุ้นอินโดนีเซียยังอยู่ในระดับที่เหมาะสม และการเคลื่อนไหวของผลตอบแทนมีความสัมพันธ์กับตลาดหุ้นของประเทศอื่นค่อนข้างต่ำ โดยเฉพาะตลาดหุ้นโลกและตลาดหุ้นสหรัฐฯ จึงเหมาะเป็นทางเลือกที่ช่วยกระจายความเสี่ยงของพอร์ตลงทุนได้ SCBAM จึงได้เปิดเสนอขาย กองทุนเปิดไทยพาณิชย์ หุ้นอินโดนีเซีย (SCBINDO) เริ่มเสนอขายครั้งแรกวันที่ 20-26 กันยายน 2565 นี้ โดยในช่วงแรกจะเสนอขายเฉพาะชนิดสะสมมูลค่า SCBINDO(A) ผู้ลงทุนสามารถลงทุนขั้นต่ำเพียง 1,000 บาท\n\nสำหรับกองทุน SCBINDO เป็นกองทุน Feeder fund เน้นลงทุนในกองทุนหลัก VanEck Indonesia Index ETF ในสกุลเงินดอลลาร์สหรัฐ บริหารจัดการโดย VanEck Associates Corporation ซึ่งเป็นกองทุนดัชนีมุ่งเน้นสร้างผลตอบแทนให้ใกล้เคียงกับดัชนี MVIS Indonesia เน้นลงทุนในธุรกิจทั้งในอินโดนีเซียและนอกอินโดนีเซีย ที่มีรายได้/สินทรัพย์ที่เกี่ยวข้องอย่างน้อย 50% ในประเทศอินโดนีเซีย ครอบคลุมหุ้นขนาดกลาง-ใหญ่ หรือคิดเป็นจำนวน 85 – 90% ของจำนวนหุ้นที่สามารถซื้อขายได้ (free-floated market Cap) ของตลาด และมีสภาพคล่องสูง ทั้งยังกระจายลงทุนในหลากหลายกลุ่มอุตสาหกรรม\n\nทั้งนี้ช่วยลดความเสี่ยงจากการกระจุกตัวในหุ้นรายตัว จากการให้น้ำหนักหุ้นรายตัวสูงสุดที่ไม่เกิน 8% และการคัดเลือกหุ้นด้วยระบบวิเคราะห์เชิงปริมาณยังสามารถช่วยลดอคติของมนุษย์ (human bias) โดยมีตัวอย่างหุ้นในพอร์ต อาทิเช่น BBCA IJ ธนาคารเอกชนที่ใหญ่ที่สุดในประเทศ, BBRI IJ ธนาคารของภาครัฐที่เชี่ยวชาญด้านไมโครไฟแนนซ์ หรือ GOTO IJ ที่เป็นบริษัทโฮลดิ้งจากการควบรวมของสตาร์ทอัพยักษ์ใหญ่ Gojek และ Tokopedia เป็นต้น โดยทั้งนี้ กองทุน SCBINDO มีนโยบายป้องกันความเสี่ยงด้านอัตราแลกเปลี่ยน USD/THB ไม่น้อยกว่าร้อยละ 90 ของมูลค่าทรัพย์สินสุทธิ\n\nโดยอินโดนีเซีย ถือเป็นตลาดที่เศรษฐกิจยังมีโอกาสเติบโตได้อีกมาก โดยภาครัฐตั้งเป้าที่จะเพิ่มขนาดเศรษฐกิจให้ติดอันดับ 1 ใน 10 ของโลก และเพื่อต้องการให้ประเทศออกจากอันดับรายได้ปานกลางภายในปี 79 และเป็นประเทศที่มีรายได้สูงภายในปี 88 โดยจะผลักดันการเติบโตผ่านการพัฒนาโครงสร้างพื้นฐาน เทคโนโลยี และนวัตกรรมต่างๆ ในขณะเดียวกัน เม็ดเงินลงทุนโดยตรงจากต่างประเทศ (FDI) ยังคงไหลเข้ามาทำธุรกิจในประเทศอินโดนีเซียและมีจำนวนมากที่สุดเมื่อเทียบกับประเทศอื่นๆในภูมิภาค ASEAN-4 และมีแนวโน้มเติบโตอย่างต่อเนื่อง\n\nล่าสุดข้อมูลในไตรมาส 2/65 ตัวเลข FDI เติบโตสูงถึงกว่า 40% เมื่อเทียบจากปีก่อน โดยส่วนใหญ่เข้ามาในภาคการผลิต และขนส่ง หลังจากรัฐบาลลดกฎเกณฑ์ต่างๆ ของการเข้ามาลงทุนของนักลงทุนต่างชาติ\n\nนอกจากนี้ โครงสร้างประชากรยังเอื้อต่อการขยายตัวของเศรษฐกิจ จากจำนวนประชากรที่มากเป็นอันดับ 4 ของโลก และเป็นวัยแรงงานค่อนข้างมาก มีค่าแรงขั้นต่ำในระดับที่ไม่สูง ซึ่งเป็นปัจจัยเอื้อต่อการผลักดันในการขยายตัวของเศรษฐกิจ ในภาคอุตสาหกรรม และการบริโภคในประเทศเป็นอย่างมาก โดยสินค้าโภคภัณฑ์เป็นสินค้าส่งออกหลักที่มีมูลค่าเติบโตสูง ส่งผลให้ดุลบัญชีเดินสะพัดกลับมาเกินดุลเป็นครั้งแรกในรอบหลายปี โดยได้รับประโยชน์จากราคาสินค้าโภคภัณฑ์ต่างๆ ที่ยังอยู่ในระดับสูง แนวโน้มอัตราดอกเบี้ยที่เป็นขาขึ้น หุ้นในกลุ่มพลังงาน ปิโตรเคมี และกลุ่มธนาคาร ซึ่งมีสัดส่วนน้ำหนักเป็นอันดับต้นๆ ของดัชนีตลาดหุ้นอินโดนีเซียจึงได้รับประโยชน์จากสภาวะการลงทุนในขณะนี้",
    "ไทยพาณิชย์ส่งกองทุน SCBINDO จับโอกาสลงทุนหุ้นอินโดนีเซีย เชื่อเศรษฐกิจยังโตได้อีก": "นางนันท์มนัส เปี่ยมทิพย์มนัส ประธานเจ้าหน้าที่บริหารการลงทุน บริษัทหลักทรัพย์จัดการกองทุน ไทยพาณิชย์ จำกัด หรือ SCBAM เปิดเผยว่า ตลาดหุ้นกลุ่มอาเซียนมีอัตราการขยายตัวทางเศรษฐกิจ (GDP) สูงมาอย่างต่อเนื่อง โดยเฉพาะประเทศอินโดนีเซียที่มีอัตราการขยายตัวทางเศรษฐกิจค่อนข้างสูงเมื่อเทียบกับค่าเฉลี่ยของกลุ่มประเทศในอาเซียนด้วยกัน โดย IMF คาดการณ์การเติบโต GDP ของประเทศอินโดนีเซียไว้ที่ 5.3%-5.8% ในอีก 3-5 ปีข้างหน้า อีกทั้งมูลค่าพื้นฐานของตลาดหุ้นอินโดนีเซียยังอยู่ในระดับที่เหมาะสม และการเคลื่อนไหวของผลตอบแทนมีความสัมพันธ์กับตลาดหุ้นของประเทศอื่นค่อนข้างต่ำ โดยเฉพาะตลาดหุ้นโลกและตลาดหุ้นสหรัฐฯ จึงเหมาะเป็นทางเลือกที่ช่วยกระจายความเสี่ยงของพอร์ตลงทุนได้ SCBAM จึงได้เปิดเสนอขาย กองทุนเปิดไทยพาณิชย์ หุ้นอินโดนีเซีย (SCBINDO) เริ่มเสนอขายครั้งแรกวันที่ 20-26 กันยายน 2565 นี้ โดยในช่วงแรกจะเสนอขายเฉพาะชนิดสะสมมูลค่า SCBINDO(A) ผู้ลงทุนสามารถลงทุนขั้นต่ำเพียง 1,000 บาทกองทุน SCBINDO เป็นกองทุน Feeder fund เน้นลงทุนในกองทุนหลัก VanEck Indonesia Index ETF ในสกุลเงินดอลลาร์สหรัฐ บริหารจัดการโดย VanEck Associates Corporation ซึ่งเป็นกองทุนดัชนีมุ่งเน้นสร้างผลตอบแทนให้ใกล้เคียงกับดัชนี MVIS Indonesia เน้นลงทุนในธุรกิจทั้งในอินโดนีเซียและนอกอินโดนีเซีย ที่มีรายได้/สินทรัพย์ที่เกี่ยวข้องอย่างน้อย 50% ในประเทศอินโดนีเซีย ครอบคลุมหุ้นขนาดกลาง-ใหญ่ หรือคิดเป็นจำนวน 85-90% ของจำนวนหุ้นที่สามารถซื้อขายได้ (free-floated market Cap) ของตลาด และมีสภาพคล่องสูง ทั้งยังกระจายลงทุนในหลากหลายกลุ่มอุตสาหกรรม ช่วยลดความเสี่ยงจากการกระจุกตัวในหุ้นรายตัว จากการให้น้ำหนักหุ้นรายตัวสูงสุดที่ไม่เกิน 8% และการคัดเลือกหุ้นด้วยระบบวิเคราะห์เชิงปริมาณยังสามารถช่วยลดอคติของมนุษย์ (human bias) โดยมีตัวอย่างหุ้นในพอร์ต เช่น BBCA IJ ธนาคารเอกชนที่ใหญ่ที่สุดในประเทศ, BBRI IJ ธนาคารของภาครัฐที่เชี่ยวชาญด้านไมโครไฟแนนซ์ หรือ GOTO IJ ที่เป็นบริษัทโฮลดิ้งจากการควบรวมของสตาร์ทอัพยักษ์ใหญ่ Gojek และ Tokopedia เป็นต้น โดยทั้งนี้ กองทุน SCBINDO มีนโยบายป้องกันความเสี่ยงด้านอัตราแลกเปลี่ยน USD/THB ไม่น้อยกว่าร้อยละ 90 ของมูลค่าทรัพย์สินสุทธิอินโดนีเซีย ถือเป็นตลาดที่เศรษฐกิจยังมีโอกาสเติบโตได้อีกมาก โดยภาครัฐตั้งเป้าที่จะเพิ่มขนาดเศรษฐกิจให้ติดอันดับ 1 ใน 10 ของโลก และเพื่อต้องการให้ประเทศออกจากอันดับรายได้ปานกลางภายในปี 2036 และเป็นประเทศที่มีรายได้สูงภายในปี 2045 โดยจะผลักดันการเติบโตผ่านการพัฒนาโครงสร้างพื้นฐาน เทคโนโลยี และนวัตกรรมต่างๆ ในขณะเดียวกัน เม็ดเงินลงทุนโดยตรงจากต่างประเทศ (FDI) ยังคงไหลเข้ามาทำธุรกิจในประเทศอินโดนีเซียและมีจำนวนมากที่สุดเมื่อเทียบกับประเทศอื่นๆ ในภูมิภาค ASEAN-4 และมีแนวโน้มเติบโตอย่างต่อเนื่อง โดยล่าสุดข้อมูลในไตรมาสที่ 2 ปีนี้ตัวเลข FDI เติบโตสูงถึงกว่า 40%YoY โดยส่วนใหญ่เข้ามาในภาคการผลิต และขนส่ง หลังจากรัฐบาลลดกฎเกณฑ์ต่างๆ ของการเข้ามาลงทุนของนักลงทุนต่างชาตินอกจากนี้ โครงสร้างประชากรยังเอื้อต่อการขยายตัวของเศรษฐกิจ จากจำนวนประชากรที่มากเป็นอันดับ 4 ของโลก และเป็นวัยแรงงานค่อนข้างมาก มีค่าแรงขั้นต่ำในระดับที่ไม่สูง ซึ่งเป็นปัจจัยเอื้อต่อการผลักดันในการขยายตัวของเศรษฐกิจ ในภาคอุตสาหกรรม และการบริโภคในประเทศเป็นอย่างมาก โดยสินค้าโภคภัณฑ์เป็นสินค้าส่งออกหลักที่มีมูลค่าเติบโตสูง ส่งผลให้ดุลบัญชีเดินสะพัดกลับมาเกินดุลเป็นครั้งแรกในรอบหลายปี โดยได้รับประโยชน์จากราคาสินค้าโภคภัณฑ์ต่างๆ ที่ยังอยู่ในระดับสูง แนวโน้มอัตราดอกเบี้ยที่เป็นขาขึ้น หุ้นในกลุ่มพลังงาน ปิโตรเคมี และกลุ่มธนาคาร ซึ่งมีสัดส่วนน้ำหนักเป็นอันดับต้นๆ ของดัชนีตลาดหุ้นอินโดนีเซียจึงได้รับประโยชน์จากสภาวะการลงทุนในขณะนี้",
    "Shopee ปลดพนักงานใน จีน-อินโดนีเซีย เพื่อลดค่าใช้จ่าย ไตรมาส 2/2022 ขาดทุนเพิ่มขึ้น": "Sea Ltd. ผู้ให้บริการ Shopee แพลตฟอร์มอีคอมเมิร์ซที่ใหญ่ที่สุดในเอเชียตะวันออกเฉียงใต้ ประกาศปลดพนักงานในจีน ตามนโยบายลดรายจ่าย\n\nShopee ประกาศผ่านแถลงการณ์เมื่อวานนี้ว่า การปลดคนงานครั้งนี้มีจุดมุ่งหมายเพื่อให้บริษัท “เสริมศักยภาพในการดำเนินงานโดยมีเป้าหมายเพื่อให้ธุรกิจสามารถยืนได้ด้วยตัวเอง” พูดง่ายๆ ก็คือเป็นการลดรายจ่ายตามนโยบายเพื่อให้ธุรกิจมีความยั่งยืนกว่าเดิม\n\nทั้งนี้ แหล่งข่าวที่ไม่เปิดเผยตัวตนของ South China Morning Post รายงานว่า Shopee จะปลดพนักงานราวๆ ไม่เกิน 10% ในแต่ละทีม\n\nที่ผ่านมา ในไตรมาส 2/2022 บริษัท Sea Ltd. มีรายได้เติบโต 29% แต่ก็ผลขาดทุนสุทธิก็เพิ่มขึ้นเช่นเดียวกัน\n\nเมื่อวานนี้ Bloomberg ยังรายงานอีกด้วยว่า Shopee อินโดนีเซีย ก็มีการแจ้งว่าจะปลดพนักงานจำนวน 3% เช่นเดียวกัน สอดคล้องกับสิ่งที่เกิดขึ้นในประเทศจีน\n\nก่อนหน้านี้ ในประเทศไทย Shopee ก็เคยประกาศปลดพนักงานแบบฟ้าผ่า ในธุรกิจรับชำระและส่งอาหารไปแล้ว\n\nที่มา – SCMP, Bloomberg\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "‘มาร์กอส จูเนียร์’ เยือนอินโดนีเซีย ครั้งแรกในฐานะผู้นำฟิลิปปินส์": "สำนักข่าวต่างประเทศรายงานจากกรุงจาการ์ตา ประเทศอินโดนีเซีย เมื่อวันที่ 6 ก.ย. ว่า ประธานาธิบดีโจโค วิโดโด ต้อนรับประธานาธิบดีเฟอร์ดินานด์ มาร์กอส จูเนียร์ ที่ทำเนียบโบกอร์ ชานกรุงจาการ์ตา เมื่อวันจันทร์ที่ผ่านมา นับเป็นการเยือนต่างประเทศอย่างเป็นทางการ ครั้งแรกของมาร์กอส จูเนียร์ นับตั้งแต่รับตำแหน่งผู้นำฟิลิปปินส์อย่างเป็นทางการ เมื่อวันที่ 30 มิ.ย. ที่ผ่านมา\n\nPhilippine President Ferdinard Marcos Jnr has embarked on his first official visit as the country’s leader by travelling to Indonesia to meet with his counterpart Joko Widodo. pic.twitter.com/o0Sxlqp3c6 — South China Morning Post (@SCMPNews) September 5, 2022\n\n\n\nทั้งนี้ ผู้นำทั้งสองประเทศลงนามร่วมกัน ในข้อตกลงยกระดับความร่วมมือด้านความมั่นคงและกลาโหม แผนยุทธศาสตร์ขับเคลื่อนนโยบายการทูต ครอบคลุมระยะเวลา 5 ปี และการขยายขอบเขตความร่วมมือบริหารจัดการเขตแดนทางทะเล\n\nประธานาธิบดีโจโค วิโดโด และนางอิเรียนา วิโดโด ต้อนรับประธานาธิบดีเฟอร์ดินานด์ มาร์กอส จูเนียร์ และนางหลุยส์ อาราเนตา-มาร์กอส\n\n\n\nขณะเดียวกัน ผู้นำทั้งสองประเทศยังหารือเกี่ยวกับ การส่งเสริมความร่วมมือทางการค้าระดับทวิภาคี ซึ่งมูลค่าการค้าปัจจุบันเพิ่มขึ้น 50% จากปีที่แล้ว ด้านมาร์กอส จูเนียร์ กล่าวถึงการรักษาเสถียรภาพและความมั่นคงระดับภูมิภาค และความเป็นเอกภาพของสมาคมประชาชาติแห่งเอเชียตะวันออกเฉียงใต้ ( อาเซียน ) โดยผู้นำฟิลิปปินส์คาดหวังการให้อาเซียนเพิ่มการแสดงบทบาท ท่ามกลางบรรยากาศด้านภูมิศาสตร์การเมืองที่ตึงเครียด ซึ่งไม่ได้ส่งผลกระทบเฉพาะกับในภูมิภาค แต่ยังมีผลกระทบต่อทั้งโลกด้วย\n\n\n\nด้านสื่อท้องถิ่นของอินโดนีเซียรายงานเพิ่มเติมว่า มาร์กอส จูเนียร์ น่าจะหยิบยกคดีของนางแมรี เจน เวโลโซ หญิงชาวฟิลิปปินส์ ซึ่งตอนนี้เป็นนักโทษรอการประหารชีวิตจากคดียาเสพติดในฟิลิปปินส์ ขึ้นมาหารือด้วย.\n\nเครดิตภาพ : REUTERS",
    "อินโดนีเซีย สั่งปรับขึ้นราคาน้ำมันหน้าปั้ม 30% หลังรัฐลดอุดหนุน": "กระทรวงพลังงานของอินโดนีเซีย ประกาศลดการอุดหนุนน้ำมัน โดยมีผลบังคับใช้เมื่อเวลา 14.30 น. วานนี้ ตามเวลาท้องถิ่น ส่งผลให้ราคาขายปลีกของน้ำมันประเภทดังกล่าว ปรับเพิ่มจากลิตรละ 7,650 รูเปียห์ หรือราว 18.84 บาท เป็น 10,000 รูเปียห์ หรือราว 24.63 บาท และราคาขายปลีกน้ำมันดีเซล จาก 5,150 รูเปียห์ หรือราว 12.68 บาท เป็น 6,800 รูเปียห์หรือราว 16.75 บาทซึ่งการปรับขึ้นราคาน้ำมันบางส่วนในครั้งนี้ เกิดขึ้นภายหลังรัฐบาลอินโดนีเซีย ต้องใช้งบประมาณภาครัฐ ในการอุดหนุนค่าเชื้อเพลิงเพิ่มมากขึ้นเกินไป โดยหลังเสร็จสิ้นการประกาศดังกล่าว ส่งผลให้มีชาวอินโดนีเซีย จำนวนมาก ต่างนำยานพาหนะของตน ไปเติมน้ำมันตามสถานีบริการต่าง ๆ ทันที ด้านคนขับรถบริการ เปิดเผยว่า การปรับขึ้นค่าน้ำมันครั้งนี้ จะทำให้รายได้ของพวกเขาลดลงมากกว่าเดิม เนื่องจากเศรษฐกิจของประเทศ ยังคงไม่กลับมาเป็นเหมือน ในช่วงก่อนการแพร่ระบาดของโรคโควิด-19",
    "เวียดนาม & อินโดนีเซีย 2 ดาวรุ่ง สวนกระแส Recession": "อัตราการเติบโตทางเศรษฐกิจ \"โดดเด่น\" นโยบายภาครัฐที่เป็นไปในทิศทางผ่อนคลาย ระดับราคาหุ้นที่ยังต่ำกว่าค่าเฉลี่ยระยะยาว ทำให้ทั้ง \"เวียดนามและอินโดนีเซีย\" กลายเป็น \"ดาวรุ่ง\" พุ่งแรง ที่คาดจะดึงดูดเม็ดเงินลงทุนได้อย่างต่อเนื่อง\n\nท่ามกลางความผันผวนของตลาดหุ้นและกระแส Recession ของเศรษฐกิจโลก หากหันกลับมามองฝั่งเอเชียจะพบว่ามีบางประเทศที่เศรษฐกิจกำลังขยายตัวอย่างโดดเด่นสวนทิศทางของเศรษฐกิจโลกอย่างชัดเจนและเป็นที่น่าดึงดูดในการลงทุน ซึ่งก็คือ เวียดนามและอินโดนีเซีย เศรษฐกิจเวียดนาม เติบโตได้อย่างโดดเด่นหลังฟื้นตัวจากการแพร่ระบาดของ COVID-19 โดยล่าสุดในไตรมาส 2 ปี 2022 นี้ GDP เวียดนามขยายตัวได้ถึง 7.72% เมื่อเทียบกับช่วงเดียวกันของปีที่แล้ว ในขณะที่แรงกดดันทางด้านเงินเฟ้อของเวียดนามยังอยู่ในระดับต่ำ โดยอัตราเงินเฟ้อล่าสุดเดือนกรกฎาคมของเวียดนามชะลอตัวลงมาที่ 3.14% ซึ่งต่ำกว่าเป้าหมายที่ 4% ทำให้เวียดนามยังสามารถใช้มาตรการกระตุ้นเศรษฐกิจได้ ในขณะที่ประเทศอื่นต้องใช้นโยบายแบบเข้มงวดเพื่อควบคุมเงินเฟ้อ โดย IMF คาดว่า GDP เวียดนามจะเติบโตได้ที่ 6% ในปี 2022 นี้ และ 7.2% ในปี 2023\n\nในมุมของตลาดหุ้นเวียดนาม ปี 2021 ที่ผ่านมา ตลาดหุ้นเวียดนามปรับตัวขึ้นถึง 36% อย่างไรก็ตาม ปีนี้ตลาดหุ้นเวียดนามย่อตัวลงตามตลาดหุ้นทั่วโลกประมาณ 20% ในครึ่งปีแรก เนื่องจากความกังวลของนักลงทุนในประเทศที่ส่วนใหญ่เป็นนักลงทุนรายใหม่ที่เทขายหุ้นเพื่อหลีกเลี่ยงการถูก Force Sell โดยที่นักลงทุนต่างชาติยังเป็นผู้ซื้อสุทธิอย่างต่อเนื่อง โดย ณ ปัจจุบัน หุ้นเวียดนามซื้อขายในระดับราคาที่ต่ำมาก โดยมี Fwd P/E เพียง 11.9 เท่า ซึ่งต่ำกว่าค่าเฉลี่ย 5 ปีที่ 15.9 เท่า ในฝั่งของอินโดนีเซีย มีการเติบโตอย่างโดดเด่นเช่นกัน โดย GDP ไตรมาส 2 ปี 2022 นี้ อยู่ที่ 5.44% และ IMF คาดการณ์ว่า เศรษฐกิจอินโดนีเซียจะยังคงเติบโตอย่างต่อเนื่อง โดยคาดว่า ปี 2022 นี้ GDP อินโดนีเซียจะอยู่ที่ 5.4% และ ปี 2023 จะเติบโตได้ถึง 6%",
    "ข่าวชาวอินโดนีเซีย รวมตัวประท้วงราคาน้ำมันพุ่งสูง": "วันนี้ (13 ก.ย.65) ประชาชนชาวอินโดนีเซียหลายพันคน ออกมารวมตัวประท้วงรัฐบาล บริเวณหน้าอาคารรัฐสภา ในกรุงจาการ์ตา หลังรัฐบาลตัดสินใจปรับขึ้นราคาเชื้อเพลิง และยกเลิกเงินอุดหนุน 30 เปอร์เซ็นต์ เมื่อช่วงต้นเดือนกันยายนที่ผ่านมาโดยประชาชนบางส่วนระบุว่า การยกเลิกการอุดหนุนในครั้งนี้ เปรียบเสมือนการซ้ำเติมประชาชน ที่ยังคงได้รับผลกระทบทางเศรษฐกิจ อันเนื่องมาจากการแพร่ระบาดของโรค\"โควิด-19\" พร้อมชี้ว่าการประกาศขึ้นราคาน้ำมัน จะทำให้ราคาสินค้าชนิดอื่น ๆ เพิ่มขึ้นตามไปด้วย โดยเฉพาะสินค้าประเภทอาหาร ที่จะส่งผลกระทบโดยตรงต่อคนยากจนด้านประธานาธิบดี โจโก วิโดโด เปิดเผยว่า กำลังพิจารณาดำเนินการตามรอยอินเดียและจีน ด้วยการสั่งซื้อน้ำมันจากรัสเซีย เพื่อบรรเทาแรงกดดัน ที่เพิ่มสูงขึ้นจากต้นทุนพลังงาน โดยระบุว่าอย่างไรก็ตาม อินโดนีเซีย อาจถูกสหรัฐฯคว่ำบาตร หากซื้อน้ำมันดิบจากรัสเซีย ที่มีราคาสูงเหนือเพดาน ที่กลุ่มประเทศ\"จี7\" (G7) กำหนดเอาไว้",
    "ชาวอินโดนีเซียสุดตระหนก เกิดแผ่นดินไหว 6.5 เขย่าเกาะสุมาตรา": "",
    "ม.แม่โจ้ เตรียมแลกเปลี่ยนนักศึกษาและบุคลากรกับอินโดนีเซีย": "กล้องหน้ารถจับภาพนาทีชีวิต หนุ่มเมาแล้วขับชนคนงานสร้างทางดับ 2 รอดตายหวุดหวิด 2 ทั้งนี้จากภาพในกล้องหน้ารถ พบว่ามีเสียงจากเพื่อนของคนขับห้ามปรามไม่ให้คนขับขับรถออกมาเนื่องจากมีการดื่มสังสรรค์จนเมาแล้ว แต่คนขับไม่เชื่อยังคึกคะนองเบิลเครื่องยนต์เสียงดังสนั่น จากนั้นขันรถถอยเข้าถอยออกก่อนที่จะขับออกจากซอย แล้วขับลากเกียร์ด้วยรอบความเร็วสูง จากนั้นควบคุมรถไม่อยู่ภาพจากกล้องหน้ารถจะเห็นรถพุ่งชนคนงานสร้างทางจนเกิดการเสียชีวิตและบาดเจ็บดังกล่าว โดยจากกล้องหน้ารถ พบว่าคนขับได้เดินทางมาเยี่ยมบ้านหลังจากที่ไปทำงานที่จังหวัดชลบุรีเมื่อ 2 วันก่อน โดยที่ผ่านมามักขับรถเร็วประมาทหวาดเสียว จนลูกสาวที่โดยสารมาด้วยต้องคอยตะโกนห้ามให้ขับ 40 ซึ่งเป็นเรื่องแปลก เพราะแทนที่พ่อจะคอยสั่งสอนและแนะนำลูก กลับกลายเป็นลูกที่แนะนำชี้แนะพ่อให้ขับรถด้วยความระมัดระวังไม่ขับเร็วในเขตชุมชน ด้านตำรวจรายงานว่าผลการตรวจวัดแอลกอฮอล์วัดได้ 265 มิลลิกรัมเปอร์เซ็นต์ ร่วมแสดงความคิดเห็น Facebook iconFacebookTwitter iconTwitterLINE iconLine",
    "สัมผัสอินโดนีเซียหลากหลายมิติ ในงาน “Indonesia Fair- Know Indonesia Better” สยามรัฐ": "สถานเอกอัครราชทูตสาธารณรัฐอินโดนีเซียประจำประเทศไทย ณ กรุงเทพฯ ร่วมกับ บริษัท สยามพิวรรธน์ จำกัด ผู้พัฒนาอสังหาริมทรัพย์และธุรกิจค้าปลีกชั้นนำ เจ้าของและผู้บริหารโครงการที่มีชื่อเสียงระดับโลก อาทิ สยามพารากอน สยามเซ็นเตอร์ สยามดิสคัฟเวอรี่ หนึ่งในพันธมิตรเจ้าของไอคอนสยาม และสยาม พรีเมี่ยม เอาท์เล็ต กรุงเทพ จัดงาน “Indonesia Fair - Know Indonesia Better ” ตั้งแต่วันนี้ถึง 18 กันยายน ศกนี้ ณ แฟชั่น ฮอลล์ ชั้น 1 สยามพารากอน เพื่อให้คนไทยและนานาชาติได้ร่วมสัมผัสความงดงามของประเทศอินโดนีเซียในหลากหลายแง่มุม ผ่านมิติการค้า และการพาณิชย์, การท่องเที่ยว, การลงทุน รวมถึงศิลปะวัฒนธรรมอันเป็นเอกลักษณ์ อีกทั้งยังเป็นการเชื่อมและกระชับสัมพันธไมตรีอันดีระหว่างอินโดนีเซียและไทยที่มีมาอย่างยาวนานอีกด้วย\n\nภายในงานพบกับผลิตภัณฑ์ซิกเนเจอร์เปี่ยมคุณภาพของอินโดนีเซีย ได้แก่ ผ้าบาติก และชุดที่ตัดเย็บจากผ้าบาติก, ผ้าทอ, งานหัตถกรรม และของตกแต่งบ้าน นอกจากนี้ พบกับอาหารพื้นเมือง และเทศกาลท่องเที่ยวและแพกเกจท่องเที่ยวจากผู้ประกอบการท่องเที่ยวอินโดนีเซียชั้นนำมากมาย พร้อมเพลิดเพลินไปกับการแสดงศิลปะพื้นเมือง\n\nขอเชิญชวนผู้สนใจร่วมงาน “Indonesia Fair - Know Indonesia Better” ตั้งแต่วันนี้ถึง 18 กันยายน ศกนี้ ณ แฟชั่น ฮอลล์ ชั้น 1 สยามพารากอน โดยไม่มีค่าใช้จ่าย สอบถามรายละเอียดเพิ่มเติมโทร. 02-610-8000"
}