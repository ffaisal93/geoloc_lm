{
    "‘เครื่องบินผี’ สัญชาติออสเตรีย ตกในลัตเวีย เจ้าหน้าที่งง พบซากแต่ไร้วี่แววมนุษย์": "‘เครื่องบินผี’ สัญชาติออสเตรีย ตกในลัตเวีย เจ้าหน้าที่งง พบซากแต่ไร้วี่แววมนุษย์\n\nสำนักข่าวเอเอฟพีรายงานเมื่อวันที่ 5 กันยายนว่า เครื่องบิน Cessna 551 ของประเทศออสเตรียที่มีกำหนดการลงจอดยังประเทศเยอรมนีพร้อมด้วยผู้โดยสารจำนวน 4 คน ตกลงที่ชายฝั่งของเมืองแว็นตส์ปิลส์ ประเทศลัตเวีย เมื่อเวลาประมาณ 20.00 นาฬิกาของวันที่ 4 กันยายน หลังจากที่เครื่องบินบินออกนอกเส้นทางข้ามทวีปยุโรป และขาดการติดต่อกับเจ้าหน้าที่ควบคุมจราจรทางอากาศ\n\nสำนักงานการบินพลเรือนแห่งลัตเวียแถลงว่า เดิมเครื่องบินดังกล่าวบินอยู่ระหว่างประเทศสเปนและเมืองโคโลญ ประเทศเยอรมนี แต่เมื่อเครื่องบินบินออกนอกเส้นทาง เจ้าหน้าที่ควบคุมการจราจรทางอากาศกลับไม่สามารถติดต่อกับเครื่องบินลำนี้ได้\n\nด้านเยอรมนี เดนมาร์ก และสวีเดน ได้ส่งเครื่องบินขับไล่ขึ้นไปเพื่อติดต่อพูดคุยกับผู้ที่อยู่บนเครื่องบินลำนี้ ขณะที่มันทำการเดินทางอย่างต่อเนื่องข้ามทวีปยุโรปทางตอนเหนือ แต่ลาร์ส แอนทอนสัน หัวหน้าปฏิบัติการค้นหาและช่วยเหลือของสวีเดนกลับบอกต่อผู้สื่อข่าวเอเอฟพีว่า พวกเขาไม่เห็นใครเลยบนเครื่องบิน\n\nหลังจากที่บินด้วยความเร็วคงที่ข้ามน่านฟ้าของสวีเดนในทะเลบอลติก เครื่องบินพาณิชย์สัญชาติออสเตรียลำนี้ก็ตกลงที่ชายฝั่งทางตะวันตกเฉียงเหนือของลัตเวีย บริเวณเมืองแว็นตส์ปิลส์ โดยนายแอนทอนสันระบุว่ามีสาเหตุจากน้ำมันหมด\n\nอย่างไรก็ดี สำนักงานการบินพลเรือนแห่งลัตเวียกล่าวว่า ทีมกู้ภัยพร้อมทั้งหน่วยเรือและเฮลิคอปเตอร์ของลัตเวีย ลิทัวเนีย และสวีเดนกำลังปฏิบัติการในบริเวณที่เครื่องบินตก โดยที่มีรายงานว่ายังไม่พบร่องรอยของมนุษย์ในเหตุดังกล่าว และยังไม่ทราบสัญชาติของผู้โดยสารทั้ง 4 คนด้วย\n\nอีกทั้งยังไม่สามารถระบุสาเหตุที่ทำให้เครื่องบินบินออกนอกเส้นทาง ซึ่งนายแอนทอนสันกล่าวว่าเขาไม่สามารถอธิบายเหตุการณ์ดังกล่าว ทำได้เพียงคาดการณ์สิ่งที่น่าจะเกิดขึ้นได้เท่านั้น แต่สิ่งที่แน่ชัดคือผู้โดยสารสูญเสียการควบคุมเครื่องบินโดยสิ้นเชิง",
    "": "สำนักข่าวทาส (Tass) ของรัสเซียรายงานว่าปูตินกล่าวระหว่างการเข้าร่วมประชุมเศรษฐกิจที่เมืองวลาดิวอสต็อค (Eastern Economic Forum) เมื่อวานนี้โดยตอบคำถามกรณีที่กลุ่มสมาชิกสหภาพยุโรปหรืออียูเตรียมแบนวีซ่านักท่องเที่ยวรัสเซียเพื่อตอบโต้ที่รัสเซียบุกยูเครน โดยปูตินยืนยันว่ารัสเซียจะไม่ทำอะไรที่ส่งผลกระทบหรือขัดต่อผลประโยชน์ของรัสเซียเอง ซึ่งก็หมายความว่ารัสเซียจะไม่ระงับหรือจำกัดการออกวีซ่าให้กับนักเดินทางหรือนักท่องเที่ยวต่างชาติ เพื่อมันจะไม่เกิดผลดีกับเศรษฐกิจรัสเซียเอง พร้อมพูดติดตลกว่าขืนตนเสนอนโยบายนี้ออกไป เซอร์เกย์ ลาฟรอฟ รัฐมนตรีต่างประเทศรัสเซียจะต้องโกรธแน่ๆ\n\nปูตินกล่าวว่ารัสเซียยินดีที่จะเห็นนักเรียนต่างชาติเข้ามาเรียน หรือนักธุรกิจต่างชาติเข้ามาลงทุนหรือเข้ามาทำงาน ยิ่งมามากก็ยิ่งดี ใครอยากเข้ามารัสเซียยินดีต้อนรับ รัสเซียจะไปห้ามทำไม และว่าผู้ที่ต้ดสัมพันธ์กับรัสเซียไม่ได้โดดเดี่ยวรัสเซีย แต่โดดเดี่ยวตัวเอง\n\nนอกจากนี้ ก่อนเข้าร่วมประชุม ปูตินได้มีคำสั่งให้กระทรวงต่างประเทศรัสเซียดูความเป็นไปได้ที่จะจัดตั้งโครงการฟรีวีซ่าให้กับนักท่องเที่ยวต่างชาติ โดยไม่สนว่าจะ\n\nเป็นการเปิดฟรีวีซ่าข้างเดียว\n\nปูตินเตรียมพิจารณาโครงการฟรีวีซ่า หลังจากที่อียูเสนอมาตรการจำกัดวีซ่าแก่นักท่องเที่ยวรัสเซีย โดยจะยกเลิกข้อตกลงว่าด้วยการลดขั้นตอนการทำวีซ่ากับรัสเซีย คือจะกลับไปใช้กระบวนเดิมที่ทำให้การขอวีซ่าเข้าอียูยุ่งยาก รวมทั้งจะเพิ่มค่าวีซ่านักท่องเที่ยวรัสเซียจาก 35 ยูโรหรือราว 1 พัน 300 บาทเป็น 80 ยูโร หรือราว 300 บาท ขณะที่สมาชิกอียูบางประเทศ รวมทั้งโปแลนด์, สาธารณรัฐเช็ค, เอสโตเนียและลัตเวียได้สั่งระงับการออกวีซ่าให้ชาวรัสเซียแล้ว",
    "ไทย ซิวที่3คิงส์คัพ, ฮอลแลนด์-โครเอเชีย ควงลิ่วเนชั่นส์ลีก! สรุปผลบอลเมื่อคืน": "เพื่อพัฒนาประสบการณ์และเพิ่มประสิทธิภาพการใช้งานให้กับผู้ใช้ ท่านตกลงใช้คุกกี้เพื่อใช้งานเว็บไซต์นี้ต่อไป",
    "จับตาเบลเยียม! หลังบางประเทศในยุโรปผลักดันการแบนเพชรรัสเซีย": "สำนักข่าวรอยเตอร์ส รายงานจากกรุงบรัสเซลส์ ประเทศเบลเยียม เมื่อวันที่ 26 ก.ย. ว่า หลังการดำเนินการคว่ำบาตรไปแล้ว 6 รอบ นับตั้งแต่ที่รัสเซียเริ่มปฏิบัติการทางทหารในยูเครน อียูยังคงต้องมีมติเอกฉันท์ตามกฎ ในการออกมาตรการคว่ำบาตรเพชรจากรัสเซีย กระนั้นเบลเยียม ซึ่งเป็นสถานที่ตั้งของเมืองแอนต์เวิร์ป ศูนย์กลางการค้าเพชรขนาดใหญ่ที่สุดในโลก เคยปฏิเสธมตินี้มาก่อน\n\nโปแลนด์, ไอร์แลนด์, ลิทัวเนีย, เอสโตเนีย และลัตเวีย คือ 5 ประเทศ ที่เสนอให้มีห้ามนำเข้าเพชรจากรัสเซีย เพื่อแสดงการตอบโต้ ขณะที่ศูนย์เพชรโลกแอนต์เวิร์ป (เอดับเบิลยูดีซี) กล่าวว่า การคว่ำบาตรดังกล่าวจะทำให้ธุรกิจหายไปราว 30% และเอื้อประโยชน์ต่อศูนย์กลางการค้าของคู่แข่ง อีกทั้งผู้ซื้อควรได้รับอนุญาตให้ตัดสินใจเองว่า พวกเขาต้องการอัญมณีของรัสเซียหรือไม่\n\nEyes on Belgium as some EU states push for Russian diamond ban https://t.co/pSkUbltroS pic.twitter.com/QgBp5cjiCp — Reuters (@Reuters) September 25, 2022\n\nแม้กระทรวงการต่างประเทศของเบลเยียม และตัวแทนทางการทูตของอียูจะไม่แสดงความเห็นตอบกลับ แต่เมื่อวันที่ 14 ก.ย. ที่ผ่านมา นายกรัฐมนตรีอเล็กซานเดอร์ เดอ โกร ผู้นำเบลเยียม กล่าวในการประชุมเพชรระดับนานาชาติว่า คำสั่งห้ามดังกล่าวจะเป็น “การสูญเสียครั้งใหญ่” และสร้างความเสียหายต่ออุตสาหกรรมที่คิดเป็น 5% ของการส่งออกของเบลเยียม รวมถึงการรองรับงานอีกประมาณ 30,000 ตำแหน่ง\n\nอย่างไรก็ตาม เจ้าหน้าที่อียูและนักการทูตคนหนึ่ง ซึ่งเกี่ยวข้องกับการเตรียมมาตรการคว่ำบาตรรอบใหม่ต่อรัสเซียกล่าวว่า ขณะนี้เบลเยียมถูกคาดหวังให้ยกเลิกวีโต้ของตัวเองแล้ว.\n\nเครดิตภาพ : REUTERS",
    "“มหาวิทยาลัยศิลปากร” รวมนักปั้นจากทั่วโลกสร้าง \"รากุ” กว่า 80 ชิ้น": "“มหาวิทยาลัยศิลปากร” สนามจันทร์ รวมตัวนักปั้นจากทั่วโลก สร้างงานประติมากรรม \"เซรามิก\" “รากุ” ขนาดยักษ์กว่า 80 ชิ้น พร้อมเวิร์คชอปให้ผู้สนใจสร้างงานปั้นของตัวเอง\n\nเมื่อ ศิลปะไร้พรมแดน มหาวิทยาลัยศิลปากร พระราชวังสนามจันทร์ จ.นครปฐม เตรียมเปิดถนนสายประติมากรรม เซรามิก เต็มรูปแบบ โดยเชิญนักปั้นจากทั่วโลก สร้างงานประติมากรรม รากุ (Raku) ขนาดยักษ์รวมกว่า 80 ชิ้น พร้อมติดตั้งในบริเวณมหาวิทยาลัยศิลปากร ชมและร่วมกิจกรรมเวิร์คชอปสร้างสรรค์งานปั้นเซรามิก ของตัวเอง วันนี้ถึง 30 กันยายน 2565\n\nศิลปินนักปั้นเซรามิกจากทั่วโลก มารวมกันในงาน Silpakorn Clay Works Sanam Chandra 2022 ที่ มหาวิทยาลัยศิลปากร พระราชวังสนามจันทร์ จ.นครปฐม นับเป็นงานรวมตัวของนักปั้นจากประเทศต่าง ๆ มากที่สุด นักปั้นจากลัตเวียและจอร์เจีย อาทิ จอร์เจีย สาธารณรัฐลัตเวีย เกาหลี เยอรมนี สิงคโปร์ ตูนีเซีย รวมถึงศิลปินแห่งชาติของไทย และศิลปินชาวไทยรวมกว่า 80 ชีวิต ร่วมสร้างสรรค์ผลงาน ถ่ายทอดเอกลักษณ์และเทคนิคอันเป็นเอกลักษณ์ในแบบฉบับของแต่ละคน ผ่านชิ้นงานและกระบวนการเผาแบบ รากุ สร้างประติมากรรมเซรามิกขนาดยักษ์ที่มีความสูงระหว่าง 1-1.5 เมตร เพื่อส่งมอบและติดตั้งอย่างถาวรรวม 80 ชิ้น ณ มหาวิทยาลัยศิลปากร วิทยาเขตพระราชวังสนามจันทร์ จังหวัดนครปฐม พิธีเปิดงานเมื่อสัปดาห์ที่ผ่านมา โดย ร.ศ.สยุมพร กาษรสุวรรณ รองอธิการบดีฝ่ายศิลปวัฒนธรรม มหาวิทยาลัยศิลปากร พร้อม ผศ.ดร.วันชัย สุทธะนันท์ รักษาการอธิการบดีมหาวิทยาลัยศิลปากร ร่วมเปิดงาน พร้อมตัวแทนศิลปินแห่งชาติ ดร. กมล ทัศนาชลี, รศ.เขมรัตน์ กองสุข และ ศจ.เดชา วราชุน ซึ่งนับจากนี้ไป งานประติมากรรมเซรามิกขนาดยักษ์ทั้ง 80 ชิ้น ผลงานของนักปั้นทั่วโลก จะนำไปติดตั้งในพื้นที่ของมหาวิทยาลัย",
    "สรุปผลบอลเมื่อคืน ตารางบอล วันพฤหัสบดีที่ 22 กันยายน 2565": "เพื่อพัฒนาประสบการณ์และเพิ่มประสิทธิภาพการใช้งานให้กับผู้ใช้ ท่านตกลงใช้คุกกี้เพื่อใช้งานเว็บไซต์นี้ต่อไป",
    "ฟาน ไดค์ พังประตูชัย! เนเธอร์แลนด์ เปิดรังเชือด เบลเยียม 1-0 ศึกยูฟ่า เนชั่นส์ลีก": "ฟาน ไดค์ พังประตูชัย! เนเธอร์แลนด์ เปิดรังเชือด เบลเยียม 1-0 ศึกยูฟ่า เนชั่นส์ลีก\n\n“อัศวินสีส้ม” เนเธอร์แลนด์ เปิดรังเฉือนชนะ “ปีศาจแดงแห่งยุโรป” เบลเยียม 1-0 ในศึกฟุตบอลยูฟ่า เนชั่นส์ ลีก ลีกเอ กลุ่ม 4 เมื่อคืนวันที่ 25 กันยายนที่ผ่านมา\n\nเกมนี้ เนเธอร์แลนด์ ได้ประตูชัยจาก เวอร์จิล ฟาน ไดค์ นาทีที่ 73 ทำให้เนเธอร์แลนด์คว้าชัยชนะ โดยลงเตะไป 6 นัด มี 16 แต้ม เป็นอันดับ 1 ส่วนเบลเยียม มี 10 แต้ม เป็นอันดับ 2\n\nด้านผลคู่อื่น\n\nอันดอร์รา เสมอ ลัตเวีย 1-1\n\nสโลวาเกีย เสมอ เบลารุส 1-1\n\nอาเซอร์ไบจาน ชนะ คาซัคสถาน 3-0\n\nออสเตรีย แพ้ โครเอเชีย 1-3\n\nเวลส์ แพ้ โปแลนด์ 0-1\n\nเดนมาร์ก ชนะ ฝรั่งเศส 2-0\n\nลักเซมเบิร์ก ชนะ ลิทัวเนีย 1-0\n\nหมู่เกาะแฟโร ชนะ ตุรกี 2-1",
    "อียูระงับข้อตกลงวีซ่ากับรัสเซีย แต่ไม่แบนนักท่องเที่ยว": "รัฐมนตรีต่างประเทศของชาติสมาชิกสหภาพยุโรป(อียู) เสร็จสิ้นการประชุมอย่างไม่เป็นทางการนานสองวันที่กรุงปรากของสาธารณรัฐเช็ก ซึ่งเป็นประธานหมุนเวียนของอียู ในวันพุธ(31ส.ค.)\n\nโดยโจเซฟ บอร์เรลล์ หัวหน้าฝ่ายนโยบายต่างประเทศ แถลงว่า ที่ประชุมเห็นพ้องให้ระงับข้อตกลงอำนวยความสะดวกเรื่องวีซ่ากับรัสเซียที่ทำไว้ในปี 2550 ซึ่งจะช่วยลดจำนวนการออกวีซ่าใหม่ของชาติสมาชิกอียูแก่พลเมืองรัสเซีย เพราะจะยื่นขอวีซ่าได้ยากขึ้นและใช้เวลานานขึ้น\n\nการตัดสินใจมีขึ้นหลังจากมีการข้ามพรมแดนจากรัสเซียเข้าสู่ประเทศเพื่อนบ้านในอียูเพิ่มมากขึ้นนับตั้งแต่กลางเดือน ก.ค. ทำให้ประเทศเหล่านั้นมีความเสี่ยงด้านความมั่นคงมากขึ้น และชาวรัสเซียยังคงมาเที่ยวพักผ่อนหรือช้อปปิ้งเหมือนไม่มีสงครามเกิดขึ้นในยูเครน",
    "ชาวรัสเซียแห่หนีออกนอกประเทศ หลังปูตินสั่งระดมพลรบยูเครน": "ชาวรัสเซียจำนวนมากกำลังเร่งหนีออกนอกประเทศ เพื่อจะได้ไม่ต้องถูกเรียกตัวเข้าร่วมกับกองทัพตามคำสั่งระดมพลของประธานาธิบดีวลาดิเมียร์ ปูติน ที่มีออกมาเมื่อวันพุธ หลังกองกำลังรัสเซียกลับเป็นฝ่ายสูญเสียหนักในการรบกับยูเครนในช่วงไม่กี่สัปดาห์ที่ผ่านมา\n\nสถานการณ์ที่เกิดขึ้นนี้ทำให้เจ้าหน้าที่ชาติยุโรปบางรายออกมาแสดงความกังวลว่า อาจะเกิดภัยคุกคามตนตามแนวชายแดนและกำลังพิจารณาดำเนินการกดดันผู้นำรัสเซียด้วยการปิดพรมแดนของตนเสีย\n\nสำนักข่าวเอพี รายงานว่า เอ็ดการส์ รินเควิชส์ รัฐมนตรีต่างประเทศลัตเวีย กล่าวเมื่อวันพฤหัสบดีว่า คนหลายคนที่กำลังหาทางหนีออกจากรัสเซีย “ไม่มีปัญหากับกรณีการสังหารชาวยูเครน และพวกเขาก็ไม่ได้คัดค้านเรื่องนี้เลย จึงเป็นเรื่องไม่ถูกต้องที่จะมองว่า คนเหล่านี้ เป็น 'ผู้ปฏิเสธการเข้ารับใช้ราชการโดยอ้างเหตุผลด้านมโนธรรม’”\n\nรายงานข่าวระบุว่า บริเวณพรมแดนทางบกของรัสเซีย ทางตะวันออก ทางใต้ และทางตะวันตก มีรถเข้าแถวยาวหลายกิโลเมตรในวันศุกร์ เนื่องจาก ประชาชนชาวรัสเซีย ซึ่งส่วนใหญ่เป็นชายในวัยเข้าเกณฑ์ พยายามหลบหนีการเกณฑ์ทหาร\n\nนอกจากนั้น คลิปวิดีโอโดย Radio Free Europe ซึ่งเป็นหน่วยงานภายใต้ US Agency for Global Media เช่นเดียวกับ วีโอเอ แสดงให้เห็นว่า มีทั้งรถยนต์ส่วนบุคคลและรถบรรทุกเข้าแถวยาวมากเพื่อข้ามพรมแดนไปยังประเทศจอร์เจีย โดยมีชาวรัสเซียรายหนึ่ง ที่เปิดเผยเพียงชื่อ อิวาน ระบุว่า การเดินทางข้ามแดนนี้ใช้เวลาถึง 12 ชั่วโมง และว่า เจ้าหน้าที่ชายแดนรัสเซียปล่อยให้คนผ่านช้ากว่าวันก่อนที่ผู้คนเดินทางผ่านด่านได้อย่างรวดเร็ว\n\nมีรายงานว่า เกิดสภาพการณ์เช่นเดียวกันที่บริเวณพรมแดนรัสเซียซึ่งติดกับคาซัคสถานและมองโกเลีย ส่วนที่พรมแดนทางตะวันตก เจ้าหน้าที่ชายแดนฟินแลนด์รายงานว่า การจราจรจากรัสเซียคับคั่งขึ้นกว่า 2 เท่าในช่วง 48 ชั่วโมงที่ผ่านมา\n\nขณะเดียวกัน เยอรมนีเปิดเผยว่า รัฐบาลจะเสนอความคุ้มครองให้กับชาวรัสเซียที่หนีการระดมพลของมอสโก แต่จะพิจารณาเป็นกรณี ๆ ไป แต่หลายประเทศในยุโรป ซึ่งรวมถึงประเทศที่อยู่ติดกับรัสเซีย อันได้แก่ ประเทศในแถบทะเลบอลติกและฟินแลนด์ กำลังดำเนินการจำกัดการเดินทางเข้าประเทศของประชาชนชาวรัสเซียอยู่\n\nทั้งนี้ การเดินทางทางอากาศนั้นเป็นเรื่องที่ยากยิ่งตั้งแต่มอสโกส่งกองทัพบุกยูเครน เนื่องจากหลายประเทศในยุโรปและอเมริกาเหนือสั่งห้ามสายการบินของรัสเซียบินเข้าน่านฟ้าตน ขณะที่ เที่ยวบินไปยังประเทศที่ชาวรัสเซียไม่ต้องใช้วีซ่า เช่น ตุรกี เซอร์เบีย และดูไบ มีรายงานข่าวว่า ขายหมดทุกที่นั่งตั้งแต่วันพฤหัสบดีแล้ว\n\nนอกจากประเด็นการหลบหนีของผู้คนแล้ว ยังมีรายงานเกี่ยวกับการประท้วงต่อต้านการระดมพลที่เกิดขึ้นทั่วรสเซีย โดยกลุ่มเคลื่อนไหวด้านสิทธิมนุษยชนหลายกลุ่มอ้างว่า มีผู้ชุมนุมราว 1,400 คนถูกจับกุมตัวไปตั้งแต่เมื่อวันพุธที่ผ่านมา และมีรายงานด้วยว่า ผู้ที่ถูกจับกุมบางส่วนถูกยื่นหมายเกณฑ์ทหารให้ระหว่างถูกควบคุมตัวด้วย",
    "\"ฝรั่งเศส\" หมดสภาพ บุกพ่าย \"เดนมาร์ก\"-\"ดัตช์\" เชือดเบลเยียม สรุปผลยูฟ่า เนชันส์ ลีก": "จากนั้นนาทีที่ 39 เดนมาร์ก หนีเป็น 2-0 สคอฟ โอลเซน วอลเลย์แถวกรอบเขตโทษ บอลพุ่งเข้าไปตุงตาข่าย ก่อนจะจบครึ่งแรกไปด้วยสกอร์นี้\n\nกลับมาเล่นต่อครึ่งหลังทั้งสองทีมทำอะไรกันเพิ่มไม่ได้ จบเกม ฝรั่งเศส บุกมาแพ้ เดนมาร์ก 0-2 มี 5 คะแนนเท่าเดิม จบอันดับ 3 ของกลุ่ม ส่วน เดนมาร์ก มีเพิ่มเป็น 12 คะแนน จบอันดับ 2 ของกลุ่ม ไม่เข้ารอบทั้งสองทีม แต่อยู่เล่นในลีกเอ ต่อไป โดยแชมป์กลุ่มนี้ได้แก่ โครเอเชีย ที่บุกมาเอาชนะ ออสเตรีย 3-1 มี 13 คะแนน เข้ารอบไฟนอลส์ ด้าน ออสเตรีย มี 4 แต้ม ตกชั้นลงไปเล่นใน ลีกบี",
    "\"ปูติน\" สั่งระดมพล จุดชนวน \"ประชาชน\" อพยพหนี": "การตัดสินใจของ ปธน. ปูติน ในการประกาศระดมกำลังพลสำรองในรัสเซีย ได้จุดชนวนให้มีการอพยพของชายชาวรัสเซียจำนวนมากที่พยายามหลีกเลี่ยงการสู้รบในยูเครน\n\nเมื่อวันที่ 24 ก.ย.2565 สำนักข่าวต่างประเทศ DW ได้รายงานว่า ชายชาวรัสเซียหลายพันคน กำลังพยายามหนีออกนอกประเทศ เพราะพวกเขากลัวจะถูกเรียกตัวและส่งไปสู้รบในยูเครน ในขณะที่ กระทรวงกลาโหมของรัสเซีย อ้างว่าจะเรียกเฉพาะทหารที่อายุไม่เกิน 55 ปี มีประสบการณ์ด้านการทหาร เพียง 300,000 คน เท่านั้น\n\nแต่อย่างไรก็ตาม สื่อของรัสเซียได้รายงานว่า มีผู้สูงอายุและชายที่ไม่ได้ฝึกทหาร ถูกเรียกตัวเช่นกัน สื่อออนไลน์ของ Novaya Gazeta Europe ได้รายงานว่ารัฐบาลรัสเซีย มีแผนที่จะเกณฑ์ทหารมากถึง 1 ล้านคน เพื่อรับใช้ในกองทัพ\n\nพวกเขาสามารถจับใครก็ได้ ถ้าพวกเขาต้องการจริงๆ\n\nพวกเราพยายามปฏิเสธที่จะต่อสู้ เพราะเราไม่เข้าใจจุดประสงค์ของสิ่งที่เรียกว่า \"ปฏิบัติการทางทหารพิเศษ\" ของรัสเซีย ชายวัย 28 ปี ให้สัมภาษณ์กับสำนักข่าว DW\n\nพวกเขาบอกว่ามันคือหน้าที่ แต่คือหน้าที่อะไร ฉันจะเข้าใจถ้าประเทศของเราถูกโจมตี แต่ตอนนี้เรากำลังจะโจมตีเพื่อนบ้านของเรา\n\nชายชาวรัสเซียคนอื่นกล่าวเพิ่มเติม มีชายชาวรัสเซียอีกหลายคนมีที่ตัดสินใจออกจากประเทศอย่างรวดเร็ว ผู้ที่ไม่มีวีซ่า จะขับรถไปยัง จอร์เจีย คาซัคสถาน และมองโกเลีย มีรายงานบนสื่อสังคมออนไลน์ว่า ที่จุดผ่านแดนต่างๆ มีรถยนต์จอดเรียงรายมีความยาวหลายกิโลเมตร คนที่มีเงิน ก็จะบินออกนอกประเทศมุ่งหน้าไปยังสหรัฐอาหรับเอมิเรตส์ ตุรกี เซอร์เบียและฟินแลนด์\n\nออกจากรัสเซียด้วยหัวใจที่หนักหน่วง\n\n\n\nวิศวกรชายวัย 34 ปีคนหนึ่ง จากเมือง Krasnodar ซึ่งอยู่ทางตอนใต้ของรัสเซีย บอกกับ สำนักข่าว DW ว่าเขาเคยรับราชการเป็นทหารรัสเซียมาก่อน ซึ่งมันอาจจะทำให้เขามีแนวโน้มที่จะถูกเรียกตัวได้ เขาเคยมีความคิดที่จะออกจากรัสเซียมานานแล้ว และการประกาศระดมพลบางส่วนเมื่อวันพุธที่ผ่านมา ทำให้เขาตัดสินใจได้ทันที\n\n\n\nฉันจะไม่จากรัสเซียไปตลอดกาล ฉันรักรัสเซีย และจะกลับมาในวันหนึ่งอย่างแน่นอน\n\n\n\nพ่อค้าออนไลน์คนหนึ่งกล่าวเพิ่มเติมว่า เขาไม่ต้องการจากรัสเซียไป แต่ตั้งแต่เกิดสงครามขึ้นในวันที่ 24 กุมภาพันธ์ ที่ผ่านมา ทำให้เขาตระหนักว่าสิ่งต่างๆ กำลังไปในทิศทางที่แย่\n\n“เราทุกคนเข้าใจดีว่าสิ่งทั้งปวงนี้จะนำไปสู่สิ่งที่ไม่ดี”\n\nชายวัย 43 ปี อาศัยอยู่ทางตอนเหนือของรัสเซีย ได้อพยพออกจากรัสเซียเมื่อไม่นานมานี้ เขาเคยเป็นวิศวกรและเคยรับราชการในกองทัพ เมื่อเกิดสงครามขึ้นเขาถูกเรียกตัวหลายครั้งจากเขตทหารในท้องที่ของเขา แต่เขาไม่เคยตอบรับเลย เมื่อ ปูติน ประกาศระดมพลเขาตัดสินใจเก็บกระเป๋าและขับรถไปฟินแลนด์ที่ทันที\n\n“ผมเป็นเจ้าหน้าที่กองหนุนชั้นหนึ่งก็จริง แต่ผมไม่ต้องการถูกตัดสินว่าจะต้องเข้าคุกหรือเป็นที่ฆาตกร” เขากล่าว\n\nเรามันก็แค่อาหารสัตว์\n\n\n\nอย่างไรก็ตาม หลายรัฐในยุโรปได้ปิดพรมแดนระหว่างรัสเซียหรือจำกัดการเข้าประเทศ\n\nEdgars Rinkevics รัฐมนตรีต่างประเทศลัตเวีย ได้ชี้แจงว่า ประเทศของเขาจะไม่รับและไม่ให้การช่วยเหลือประชาชนรัสเซียที่เดินทางออกจากรัสเซีย โดยอ้างถึงความกังวลด้านความมั่นคงของชาติ\n\n\n\nนายกรัฐมนตรีเอสโตเนีย Kaja Kallas กล่าวว่าประเทศของเขาไม่อนุญาตให้ชาวรัสเซียที่หลบหนีออกจากประเทศเข้ามาในเอสโตเนีย และได้เรียกร้องให้รัสเซียเปลี่ยนแปลงระบอบการปกครอง\n\n\n\nลิทัวเนีย และ สาธารณรัฐเช็ก ก็แสดงจุดยืนที่จะไม่เสนอสถานะลี้ภัยให้กับชาวรัสเซียที่หลบหนีเข้ามา\n\n\n\nฟินแลนด์กำลังพิจารณาห้ามไม่ให้ชาวรัสเซียเดินทางข้ามประเทศ\n\nนักเคลื่อนไหวทางการเมืองชาวรัสเซียคนหนึ่ง ได้วิพากษ์วิจารณ์ข้อจำกัดเหล่านี้ เขากล่าวว่า รัฐบาลต่างๆ ในยุโรปตะวันออกกำลังเผชิญกับแรงกดดันจากประชานิยมฝ่ายขวา\n\nยิ่งช่องว่างระหว่างเรากว้างขึ้นเท่าไร เราทุกคนก็จะรวมกันได้ยากขึ้นเท่านั้น\n\nในขณะที่ Michail Bayankin กล่าวว่ารัฐบาลรัสเซียไม่ให้ความสำคัญต่อชีวิตมนุษย์\n\n“พวกเขาบอกเราว่ากำลังมุ่งไปข้างหน้า แต่พวกเขาไม่สนใจว่าเราจะกลับคืนมาได้หรือไม่ สำหรับพวกเขา เราเป็นแค่อาหารสัตว์ขนาดใหญ่”\n\n\n\n\n\nที่มา : www.dw.com",
    "‘รัสเซีย’ แห่หนีออกนอกประเทศ หวั่นเจอเกณฑ์ทหาร หลังปูตินสั่งระดมพลรบยูเครน": "ชาวรัสเซียจำนวนมาก โดยเฉพาะกลุ่มผู้ชาย พากันเร่งเดินทางออกนอกประเทศ เพื่อจะได้ไม่ต้องถูกเรียกตัวเข้าร่วมกองทัพ หลัง “ปูติน” สั่งระดมพล จากการที่กองทัพรัสเซีย กำลังสูญเสียหนักในการรบกับยูเครน ช่วงไม่กี่สัปดาห์ที่ผ่านมา\n\nวีโอเอ รายงานว่า ชาวรัสเซียจำนวนมาก ส่วนใหญ่เป็นชายที่อยู่ในวัยเกณฑ์ทหาร กำลังหาทางออกจากประเทศ โดยพรมแดนทางบกของรัสเซีย ทางตะวันออก ทางใต้ และทางตะวันตก มีรถเข้าแถวยาวหลายกิโลเมตร เมื่อวานนี้ (23 ก.ย.) หลังจากที่ประธานาธิบดีวลาดิเมียร์ ปูติน ผู้นำมอสโก ได้สั่งระดมพล ในการทำสงครามกับยูเครน ที่รัสเซียกำลังเป็นฝ่ายสูญเสียหนัก\n\nอย่างไรก็ดี นายเอ็ดการ์ส รินเควิชส์ รัฐมนตรีว่าการกระทรวงการต่างประเทศลัตเวีย ระบุว่า ที่ผ่านมา ชาวรัสเซียไม่ได้มีปัญหา กับกรณีการสังหารชาวยูเครน และพวกเขาก็ไม่ได้คัดค้านเรื่องนี้เลย จึงเป็นเรื่องไม่ถูกต้องที่จะมองว่า คนเหล่านี้เป็นผู้ปฏิเสธการเข้ารับใช้ราชการ โดยอ้างเหตุผลด้านมโนธรรม\n\nชาวรัสเซียรายหนึ่ง ที่บอกชื่อเพียงว่า อิวาน ซึ่งเดินทางข้ามพรมแดน เข้าไปยังจอร์เจีย เล่าวว่า การเดินทางข้ามแดนนี้ใช้เวลาถึง 12 ชั่วโมง และว่า เจ้าหน้าที่ชายแดนรัสเซียปล่อยให้คนผ่านช้ากว่าวันก่อน ที่ผู้คนเดินทางผ่านด่านได้อย่างรวดเร็ว\n\nมีรายงานว่า เกิดสภาพการณ์เช่นเดียวกันนี้ ที่บริเวณชายแดนรัสเซีย ติดกับคาซัคสถาน และมองโกเลีย ส่วนฝั่งตะวันตก เจ้าหน้าที่ชายแดนฟินแลนด์รายงานว่า การจราจรจากรัสเซียคับคั่งขึ้นกว่า 2 เท่าในช่วง 48 ชั่วโมงที่ผ่านมา\n\nทางด้านเยอรมนีเปิดเผยว่า รัฐบาลจะเสนอความคุ้มครองให้กับชาวรัสเซียที่หนีการระดมพลของมอสโก แต่จะพิจารณาเป็นกรณี ๆ ไป แต่หลายประเทศในยุโรป ซึ่งรวมถึงประเทศที่อยู่ติดกับรัสเซีย อันได้แก่ ประเทศในแถบทะเลบอลติก และฟินแลนด์ กำลังดำเนินการจำกัดการเดินทางเข้าประเทศของชาวรัสเซียอยู่\n\nทั้งนี้ การเดินทางทางอากาศนั้นเป็นเรื่องที่ยากยิ่งตั้งแต่มอสโกส่งกองทัพบุกยูเครน เนื่องจากหลายประเทศในยุโรป และอเมริกาเหนือ สั่งห้ามสายการบินของรัสเซียบินเข้าน่านฟ้าตน ส่วนเที่ยวบินไปยังประเทศที่ชาวรัสเซียไม่ต้องใช้วีซ่า เช่น ตุรกี เซอร์เบีย และดูไบ มีรายงานว่า ขายตั๋วหมดทุกที่นั่ง ตั้งแต่วันพฤหัสบดีที่ผ่านมา (22 ก.ย.)\n\nนอกจากประเด็นการหลบหนีของผู้คนแล้ว ยังมีรายงานเกี่ยวกับการประท้วงต่อต้านการระดมพลที่เกิดขึ้นทั่วรัสเซีย โดยกลุ่มเคลื่อนไหวด้านสิทธิมนุษยชนหลายกลุ่มอ้างว่า มีผู้ชุมนุมราว 1,400 คนถูกจับกุมตัวไปตั้งแต่เมื่อวันพุธที่ผ่านมา (21 ก.ย.) และมีรายงานด้วยว่า ผู้ที่ถูกจับกุมบางส่วน ถูกยื่นหมายเกณฑ์ทหารให้ระหว่างถูกควบคุมตัวด้วย\n\nอ่านข่าวเพิ่มเติม\n\nSHARE\n\nFOLLOW US",
    "มิคาอิล กอร์บาชอฟ : ผู้นำสหภาพโซเวียตที่ช่วยปิดม่านสงครามเย็น": "มิคาอิล กอร์บาชอฟ : ผู้นำสหภาพโซเวียตที่ช่วยปิดม่านสงครามเย็น\n\n31 สิงหาคม 2022\n\nนายมิคาอิล กอร์บาชอฟ เป็นหนึ่งในนักการเมืองที่ทรงอิทธิพลมากที่สุดในศตวรรษที่ 20 เขาเป็นผู้นำคนสุดท้ายที่เป็นสักขีพยานการล่มสลายของสหภาพโซเวียตที่ยืนยงมานานเกือบ 70 ปี มีพื้นที่มหาศาลครอบคลุมเอเชียและยุโรปตะวันออก\n\nการล่มสสายของสหภาพโซเวียตไม่ใช่สิ่งที่เขาประสงค์ ตอนที่เริ่มแผนปฏิรูปในปี 1985 สิ่งที่เขาต้องการคือการฟื้นฟูเศรษฐกิจที่ฝืดเคือง และยกเครื่องการเมืองเสียใหม่\n\nแต่ความพยายามของเขากลับกลายเป็นต้นตอของเหตุการณ์มากมายที่นำมาสู่จุดสิ้นสุดของการปกครองภายใต้ระบอบคอมมิวนิสต์ ไม่เพียงแต่ในสหภาพโซเวียต แต่รวมถึงรัฐบริวารอื่น ๆ ด้วย\n\nนายกอร์บาเชฟ เกิดวันที่ 2 มี.ค. 1931 ในเมืองสตัฟโรปอล ทางตอนใต้ของรัสเซีย พ่อแม่ของเขาทำงานในพื้นที่การเกษตร ตัวเขาในวัยเด็กช่วยงานพ่อแม่ รวมถึงเคยเป็นคนบังคับเครื่องเก็บเกี่ยวนวดด้วย\n\nเขาศึกษาจบมหาวิทยาลัยแห่งมอสโกในปี 1955 ซึ่งขณะนั้นเขาเข้าเป็นสมาชิกพรรคคอมมิวนิสต์แล้ว\n\nที่มาของภาพ, Getty Images คำบรรยายภาพ, เขาเติบโตมาในพื้นที่ชนบททางใต้ของรัสเซีย\n\nเมื่อเขากลับภูมิลำเนาในสตัฟโรปอลพร้อมภริยา ไรซา เขาก็ไต่เต้าขึ้นมามีบทบาทต่อพรรคคอมมิวนิสต์ในภูมิภาคอย่างรวดเร็ว\n\nนายกอร์บาชอฟเป็นหนึ่งในนักเคลื่อนไหวรุ่นใหม่ของพรรค ที่ทนไม่ได้กับผู้นำพรรคที่แก่ชรา และยึดติดกับแนวความคิดเดิม ๆ\n\nในปี 1961 เขาเป็นเลขาธิการสันติบาตเยาวชนคอมมิวนิสต์ และกลายเป็นผู้แทนเข้าร่วมการประชุมสมัชชาใหญ่พรรคคอมมิวนิสต์ได้สำเร็จ\n\nบทบาทในฐานะผู้บริหารด้านการเกษตรเปิดโอกาสให้เขาได้ริเริ่มนำนวัตกรรมต่าง ๆ เข้ามาใช้ และเมื่อประกอบกับสถานะของเขาภายในพรรค ส่งผลให้เขากลายเป็นผู้ทรงอิทธิพลของภูมิภาคบ้านเกิด\n\nสายเลือดคอมมิวนิสต์ใหม่\n\nจนถึงปี 1978 เขาเดินทางไปมอสโกในฐานะเลขาธิการด้านเกษตรของคณะกรรมการกลางพรรคคอมมิวนิสต์ และต่อมาอีกเพียง 2 ปี เขาได้รับแต่งตั้งเป็นสมาชิกโปลิตบูโร หรือคณะกรรมการบริหารพรรคคอมมิวนิสต์\n\nในสมัยที่ นายยูริ อันโดรปอฟ ดำรงตำแหน่งเลขาธิการพรรคคอมมิวนิสต์ กอร์บาชอฟเดินสายเยือนต่างประเทศบ่อยครั้ง รวมถึงการเดินทางเยือนกรุงลอนดอน ของสหราชอาณาจักร ในปี 1984 และหารือกับนายกรัฐมนตรีมาร์กาเร็ต แทตเชอร์\n\nในการให้สัมภาษณ์กับบีบีซี นางแทตเชอร์ยอมรับว่า รู้สึกเห็นความหวังถึงอนาคตความสัมพันธ์กับโซเวียต\n\n\"ฉันชอบกอร์บาชอฟ...เราทำธุรกิจด้วยกันได้\" นางแทตเชอร์ กล่าว\n\nที่มาของภาพ, Getty Images คำบรรยายภาพ, นายกฯ มาร์กาเร็ต แทตเชอร์ ชื่นชอบกอร์บาชอฟ\n\nจึงไม่แปลกที่เป็นที่คาดการณ์ว่า นายกอร์บาชอฟจะสืบทอดอำนาจต่อจากอันโดรปอฟ ซึ่งภายหลังถึงแก่อสัญกรรมในปี 1984 แต่กลับกลายเป็น นายคอนสแตนติน เชอร์เนนโก ที่ขึ้นเป็นเลขาธิการพรรคฯ แทน\n\nแต่ในเวลา 1 ปีต่อมา นายเชอร์เนนโกก็ถึงแก่อสัญกรรม ทำให้นายกอร์บาชอฟ ซึ่งถือเป็นสมาชิกโปลิตบูโรที่อายุน้อยที่สุด ดำรงตำแหน่งเลขาธิการพรรคฯ ต่อ และถือเป็นเลขาธิการพรรคคอมมิวนิสต์คนแรก ที่เกิดหลังการปฏิวัติปี 1917 โดยถูกมองว่าเป็นผู้นำเลือดใหม่\n\nการแต่งกายที่มีสไตล์ของนายกอร์บาชอฟ ท่าทีเปิดกว้าง และเป็นคนตรง ถือว่าสวนทางเลขาธิการพรรคฯ คนก่อน ๆ อย่างสิ้นเชิง ส่วนภริยาของเขา ไรซา ก็มีภาพลักษณ์เหมือนสุภาพสตรีหมายเลข 1 ของอเมริกา มากกว่าภริยาของเลขาธิการพรรคคอมมิวนิสต์\n\nตลาดเสรี\n\nภารกิจแรกในฐานะผู้นำโซเวียต คือการฟื้นฟูเศรษฐกิจที่ใกล้ล่มสลาย\n\nนายกอร์บาชอฟเข้าใจว่าจำเป็นต้องปฏิรูปเศรษฐกิจจากฐานรากของตัวพรรคคอมมิวนิสต์ เพื่อทำให้แผนปฏิรูปประสบผลสำเร็จ\n\nการปฏิรูปเหล่านี้ เรียกกันว่า \"เปเรสตรอยคา\" (perestroika) ซึ่งหมายถึงการปรับปรุงและการปรับโครงสร้าง และ \"กลัสนอสต์\" (glasnost) ซึ่งหมายถึง การเปิดกว้างและเสรีภาพในการพูด\n\nนายกอร์บาชอฟไม่ได้ต้องการแทนที่ระบบเศรษฐกิจที่ควบคุมโดยรัฐ ด้วยตลาดเสรี โดยเขาปราศรัยยืนยันถึงจุดนี้ต่อผู้แทนพรรคในปี 1885 ว่า \"พวกคุณอาจมองว่าตลาดเสรีคือ ตัวช่วยชีวิตเศรษฐกิจ แต่เพื่อนร่วมชาติเอ๋ย คุณไม่ควรไปคิดถึงตัวช่วย แต่คิดถึงเรือ และเรือลำนั้นคือ สังคมนิยม\"\n\nอาวุธอีกอย่างของเขาเพื่อจัดการกับภาวะเศรษฐกิจตกต่ำ คือ ประชาธิปไตย และสมัยของกอร์บาชอฟ ได้เกิดการเลือกตั้งครั้งแรกขึ้น เพื่อเลือกสมาชิกสภาประชาชน\n\nบททดสอบที่ท้าทายที่สุด\n\nการผ่อนคลายระบอบที่เจ้าระเบียบและกดขี่ กลับสร้างรอยร้าวในหมู่เชื้อชาติที่หลากหลายที่ประกอบรวมกันเป็นสหภาพโซเวียต และนำไปสู่การจลาจลใหญ่ในคาซัคสถานในเดือน ธ.ค. ปี 1986\n\nนายกอร์บาชอฟต้องการยุติสงครามเย็น โดยเขาประสบความสำเร็จในการเจรจาและบรรลุสนธิสัญญากำลังนิวเคลียร์พิสัยกลางกับประธานาธิบดีโรนัลด์ เรแกน ของสหรัฐฯ\n\nนายกอร์บาชอฟได้รับเสียงชื่นชมในการยุติสงครามเย็น และหยุดยั้งภัยคุกคามจากการเผชิญหน้าทางอาวุธนิวเคลียร์ ด้วยการปรับปรุงความสัมพันธ์กับชาติตะวันตก\n\nทว่า ผลลัพธ์ที่เกิดขึ้นโดยไม่ได้ตั้งใจจากการปรับปรุงความสัมพันธ์นี้ ก็ทำให้พลเมืองโซเวียตได้ตระหนักว่าชีวิตของพวกเขาย่ำแย่เพียงใดเมื่อเทียบกับคนประเทศอื่น ๆ\n\nนายกอร์บาชอฟได้รับความนิยมเพิ่มขึ้นเรื่อย ๆ ในต่างประเทศ แต่กลับเผชิญเสียงวิจารณ์ในประเทศของตัวเอง\n\nที่มาของภาพ, Getty Images คำบรรยายภาพ, นายกอร์บาชอฟแผ้วทางสู่การสิ้นสุดสงครามเย็น\n\nแต่กระนั้น บททดสอบที่ท้าทายที่สุดมาจากเหล่าประเทศที่ถูกสหภาพโซเวียตผนวกรวมอย่างไม่จำยอม\n\nนโยบายเปิดกว้างและผลักดันประชาธิปไตยของนายกอร์บาชอฟ ทำให้ประเทศเหล่านี้เรียกร้องเอกราช ซึ่งในช่วงแรกเริ่มนั้น เขาตัดสินใจใช้กำลังทหารเข้ากำราบ\n\nการแตกร้าวสหภาพโซเวียตเริ่มจากสาธาณรัฐบอลติกในทางตอนเหนือก่อน ตามมาด้วย ลัตเวีย ลิทัวเนีย และเอสโตเนีย ก่อนขยายไปถึงเหล่าพันธมิตรของสนธิสัญญาวอร์ซอของรัสเซีย\n\nสถานการณ์ถึงจุดยอดสุดในวันที่ 9 พ.ย. ปี 1989 ภายหลังประชาชนในเยอรมนีตะวันออก ซึ่งถือเป็นรัฐบริวารของโซเวียตที่สุดโต่งมากที่สุด ได้รับอนุญาตให้ข้ามไปฝั่งเบอร์ลินตะวันตกได้อย่างเสรี\n\nณ จุดนั้น นายกอร์บาชอฟตัดสินใจไม่ส่งรถถังเข้าแทรกแซง แต่กลับประกาศว่า การรวมชาติของเยอรมนี เป็นกิจการภายในของเยอรมนีเอง\n\nด้วยเหตุนี้ เขาจึงคว้ารางวัลโนเบลสาขาสันติภาพในปี 1990 ต่อ \"บทบาทของเขาที่นำไปสู่การเปลี่ยนแปลงอย่างมีนัยสำคัญต่อความสัมพันธ์ระหว่างตะวันออกและตะวันตก\"\n\nพอถึงเดือน ส.ค. ปี 1991 เหล่าผู้นำชาตินิยมในกรุงมอสโกทนต่อการกระทำของนายกอร์บาชอฟไม่ได้อีกต่อไป จัดการรัฐประหารและควบคุมตัวเขา ในช่วงที่กำลังพักผ่อนในทะเลดำ\n\nนายบอริส เยลต์ซิน เลขาธิการพรรคประจำกรุงมอสโก ได้ใช้โอกาสนี้ ยุติการรัฐประหาร จับกุมผู้ประท้วง และถอดอำนาจทางการเมืองของนายกอร์บาชอฟทั้งหมด เพื่อแลกกับอิสรภาพ\n\nคำบรรยายภาพ, การประท้วงในปี 1991 และการรัฐประหารในปีนั้น ที่เป็นจุดสิ้นสุดอำนาจของนายกอร์บาชอฟ\n\n6 เดือนต่อมา นายกอร์บาชอฟหายไปจากวงการการเมืองพร้อมกับการล่มสลามของสหภาพโซเวียต พรรคคอมมิวนิสต์กลายเป็นองค์กรผิดกฎหมาย ส่วนประเทศเกิดใหม่ คือ รัสเซีย ก็ต้องเผชิญกับอนาคตที่ไม่แน่นอน\n\nช่วงปีหลังของนายกอร์บาชอฟ\n\nเขาพยายามแสดงความคิดเห็นและมีบทบาทในทางการเมืองรัสเซียและนานาชาติ แต่ชื่อเสียงของเขาในต่างประเทศ กลับมากกว่าความนิยมในประเทศ\n\nเห็นได้จากความพยายามกลับสู่ตำแหน่งผู้นำในการเลือกตั้งประธานาธิบดีรัสเซีย ปี 1996 เขาได้รับคะแนนเสียงไม่ถึง 5%\n\nช่วงทศวรรษที่ 1990 เขาเข้าร่วมในเครือข่ายวิทยากรสากล และยังติดต่อกับเหล่าผู้นำโลก ทำให้ยังถูกมองเป็นวีรบุรุษสำหรับประชาชนที่ไม่ใช่ชาวรัสเซีย คว้ารางวัลและเกียรติยศไปมากมาย\n\nแต่บทบาททางการเมืองที่หายไป ยังไม่เลวร้ายเท่ากับการเสียภริยาคู่ชีวิต ไรซา ในปี 1999 จากโรคลูคีเมีย\n\nที่มาของภาพ, Getty Images คำบรรยายภาพ, ภริยาของกอร์บาชอฟ ไรซา (ซ้าย)\n\nต่อมาวันที่ 30 ส.ค. ปีนี้ (2022) นายกอร์บาชอฟ ได้ถึงแก่อสัญกรรมด้วยวัย 91 ปี ในฐานะผู้นำคนสุดท้ายแห่งสหภาพโซเวียต",
    "รัสเซียประกาศ ยกเว้นกลุ่มอาชีพ ไม่ต้องเป็นพลสำรอง รบกับยูเครน": "\n\nหลังจากประธานาธิบดีวลาดิเมียร์ ปูตินของรัสเซีย ลงนามในกฤษฎีกาเมื่อวันพุธเรื่องการระดมกำลังพลสำรอง 300,000 คนของกองทัพบกรัสเซียเข้าร่วมปฏิบัติการทางทหารในยูเครน ทำให้มีชายฉกรรจ์ชาวรัสเซียหลายคนเดินทางข้ามชายแดนไปยังประเทศเพื่อนบ้าน เช่น ฟินแลนด์ และจอร์เจีย เพื่อไม่ต้องร่วมรบ ล่าสุด กระทรวงกลาโหมรัสเซียออกประกาศเพิ่มเติมในวันนี้ เรื่องกลุ่มอาชีพที่ได้รับการยกเว้นไม่ต้องเข้ารายงานตัวเข้าร่วมเป็นกำลังเสริมของกองทัพรัสเซียในการสู้รบกับยูเครน ได้แก่ คนงานในธุรกิจด้านสารสนเทศหรือไอที อุตสาหกรรมเทคโนโลยีชั้นสูงหรือไฮเทค ตลอดถึงธุรกิจการเงิน-การธนาคารและนักข่าวที่ทำงานในหน่วยงานข่าวของรัฐ\n\n\n\nนอกจากนี้ กระทรวงกลาโหมรัสเซีย ยังขอให้บรรดานายจ้าง แจ้งรายชื่อของพนักงาน ซึ่งมีคุณสมบัติอยู่ในข่ายต้องถูกเกณฑ์เข้าร่วมเป็นกำลังพลสำรองต่อกระทรวงกลาโหมของรัสเซียด้วย ด้านนักวิเคราะห์บางคนระบุว่า เนื้อหาของกฤษฎีกาเรื่องการเกณฑ์กำลังพลสำรองเข้าร่วมสู้รบในยูเครนมีข้อความกำกวม ไม่ชัดเจน และเปิดช่องให้รัฐบาลรัสเซียขยายความได้เองตามที่ต้องการ ถ้ารัฐบาลเห็นว่าจำเป็น\n\n\n\nมีรายงานว่า ชายชาวรัสเซียหลายคนเริ่มทยอยหนีออกนอกประเทศ เพื่อเลี่ยงการถูกเกณฑ์ไปร่วมสู้รบในยูเครน นับเป็นการระดมกำลังพลสำรองเข้าร่วมสู้รบเป็นครั้งแรกนับแต่ยุคสงครามโลกครั้งที่ 2 เช่น ในภาคใต้ของประเทศ มีรถต่อแถวยาวหลายไมล์ในบริเวณชายแดนระหว่างรัสเซียกับจอร์เจีย ซึ่งโดยปกติ ชาวรัสเซียสามารถเดินทางไปได้โดยไม่ต้องมีวีซา แต่บางคนรอ 12 ชั่วโมงกว่าจะขับรถข้ามชายแดนรัสเซียเข้าไปยังจอร์เจีย ส่วนฟินแลนด์ ซึ่งมีชายแดนติดต่อกับรัสเซีย 1,300 กิโลเมตร มีชาวรัสเซียเดินทางเข้าประเทศเพิ่มขึ้นเช่นเดียวกันในระยะหลังๆมานี้\n\n\n\nขณะเดียวกัน จุดหมายปลายทางอื่นๆที่มีชาวรัสเซียจำนวนมากเดินทางโดยเครื่องบินเข้าไปในระยะนี้ เช่น เมืองอิสตันบูล (ตุรกี) กรุงเบลเกรด(เซอร์เบีย)และนครดูไบ(สหรัฐอาหรับเอมิเรตส์) ขณะที่นางแนนซี เฟรเซอร์ รัฐมนตรีความมั่นคงของเยอรมนีระบุว่า เยอรมนียินดีต้อนรับผู้อพยพชาวรัสเซียที่หลบหนีการเกณฑ์ทหารเข้าไปสู้รบในยูเครน โดยเยอรมนีจะตรวจสอบประวัติภูมิหลังชาวรัสเซียและอนุมัติเป็นรายๆ\n\n\n\nแต่อีกหลายประเทศในแถบยุโรปตะวันออกมีนโยบายที่แตกต่างจากเยอรมนี เช่น ลิทัวเนีย ลัตเวีย เอสโตเนียและสาธารณรัฐเช็ก ไม่อนุญาตให้ชาวรัสเซียเข้าไปลี้ภัย หวั่นเกรงชาวรัสเซียเป็นภัยคุกคามความมั่นคงของประเทศ\n\n\n\n#รัสเซีย\n\n\n\n#กลุ่มอาชีพที่ยกเว้นไม่ต้องเป็นกำลังพลสำรอง\n\n\n\n#การสู้รบกับยูเครน",
    "ไม่พบคน เครื่องบินส่วนตัวของนักธุรกิจ เยอรมัน ดิ่งทะเลบอลติก": "ไม่พบคน เครื่องบินส่วนตัวของนักธุรกิจ เยอรมัน ดิ่งทะเลบอลติก\n\nวันที่ 5 ก.ย. บีบีซี รายงานว่า เครื่องบินส่วนตัวเซสนา 551 (Cessna 551) ของออสเตรียตกลงในทะเลบอลติก นอกชายฝั่งประเทศลัตเวีย เมื่อวันอาทิตย์ที่ 4 ก.ย. หลังเดินทางออกจากทางใต้ของสเปน มีกำหนดลงจอดในเมืองโคโลญของเยอรมนี แต่ออกนอกเส้นทางมุ่งหน้าไปสู่ทะเลบอลติกแทน\n\nสื่อเยอรมนีรายงานว่า นายเปเทอร์ กรีเซมันน์ นักธุรกิจ เยอรมัน เจ้าของเครื่องบินลำดังกล่าว เป็นผู้เสียชีวิตในเครื่องบิน พร้อมผู้ร่วมเดินทางอีก 3 คน ได้แก่ ภรรยา ลูกสาว และแฟนหนุ่มของลูกสาวของนายกรีเซมันน์ และว่าครอบครัวของนายกรีเซมันน์เป็นเจ้าของกระท่อมตากอากาศในย่านกาดิซ ทางตะวันตกเฉียงใต้ของสเปน\n\nนายกรีเซมันน์เป็นผู้โดดเด่นในบรรดาผู้จัดเทศกาลคาร์นิวัลเมืองโคโลญ เพจเฟซบุ๊กของคาร์นิวัลโพสต์อาลัยต่อการเสียชีวิตของนายกรีเซมันน์ ซึ่งเป็นประธานแห่ง เบลาเออ ฟุงเคิน หนึ่งในสมาคมคาร์นิวัลเก่าแก่ที่สุดแห่งหนึ่ง\n\nรายงานระบุว่า เมื่อเครื่องบินเซสนา 551 ไม่สามารถตอบกลับผู้ควบคุมจราจรทางอากาศได้ เยอรมนีและเดนมาร์กจึงส่งฝูงบินขับไล่ไอพ่นไปค้นหาเครื่องบินที่สูญหายไป ต่อมา สวีเดนส่งเฮลิคอปเตอร์ 1 ลำ มาสมทบ\n\nขณะที่ลัตเวียตอนนี้มีเรือเล็กหลายลำและเฮลิคอปเตอร์ 1 ลำ ค้นหาในบริเวณที่เครื่องบินตก หน่วยงานค้นหาและกู้ภัยทางทะเลของลัตเวียแจ้งการค้นพบ 3 ชิ้นส่วนที่น่าจะเป็นของเครื่องบินเซสนา 551 ซึ่งผู้เชี่ยวชาญจะตรวจสอบและชี้แจงต่อไป\n\nลีวา เวย์ตา โฆษกหน่วยงานค้นหาและกู้ภัยทางทะเลของลัตเวีย ระบุไม่มีร่องรอยของผู้โดยสารบนเครื่องบิน และยังยืนยันรายงานการค้นพบคราบน้ำมันในบริเวณดังกล่าวก่อนหน้านี้\n\nส่วนควิกแอร์ บริษัทเช่าเหมาลำทางอากาศในเมืองโคโลญ บอกรอยเตอร์ว่า เครื่องบินเซสนาเป็นเครื่องบินส่วนตัวของนายกรีเซมันน์ และยืนยันการเสียชีวิตของนายกรีเซมันน์ เช่นเดียวกับ 3 คนบนเครื่องบิน ซึ่งยังไม่ได้รับการระบุตัวตน\n\nเมื่อวันอาทิตย์ที่ 4 ก.ย. เรือข้ามฟากของเดนมาร์ก และเฮลิคอปเตอร์ 2 ลำจากลิทัวเนียและสวีเดน ดำเนินการค้นหาในทะเลบอลติกแต่ไม่เป็นผล ก่อนหน้านี้ เหล่านักบินขององค์การสนธิสัญญาแอตแลนติกเหนือ (นาโต) และเจ้าหน้าที่ของสวีเดนที่ติดตามเครื่องบินเซสนา 551 ไม่พบใครในห้องนักบิน\n\nสำนักงานการบินพลเรือนลัตเวียระบุในแถลงการณ์ว่า “เครื่องบินกำลังบินจากประเทศสเปนไปเมืองโคโลญ (เยอรมนี) แต่ระหว่างเที่ยวบิน เครื่องบินเปลี่ยนเส้นทางเที่ยวบิน ผู้ควบคุมจราจรอากาศไม่สามารถติดต่อกับลูกเรือของเครื่องบินได้”\n\nเว็บไซต์ติดตามข้อมูลการบิน ไฟลต์เรดาร์ 24 ระบุว่า เครื่องบินออกจากเมืองเฆเรซ เด ลา ฟรอนเตรา เมื่อ 12.56 น. ตามเวลามาตรฐานกรีนิช (19.56 น. ตามเวลาไทย) และบันทึกข้อมูลว่าเครื่องบินลดความเร็วและลดระดับความสูงเมื่อ 17.37 น. ตามเวลามาตรฐานกรีนิช (00.37 น. ตามเวลาไทย)\n\nหนังสือพิมพ์บิลด์ของเยอรมนีระบุว่า เครื่องบินแจ้งปัญหาความดันห้องโดยสารหลังการขึ้นบิน และขาดการติดต่อไป หลังอยู่ในคาบสมุทรไอบีเรีย\n\nนายลาร์ช อันตอนซอน ผู้นำปฏิบัติการค้นหาและกู้ภัยของสวีเดน บอกเอเอฟพีว่า เครื่องบินตกหลังเชื้อเพลิงหมด และว่าเจ้าหน้าที่ไม่มีคำอธิบายใดๆ เลย สามารถคาดเดาได้เพียงสิ่งที่เกิดขึ้น แต่เห็นได้อย่างชัดเจนว่า คนบนเครื่องบินอยู่ในภาวะไร้ความสามารถ\n\nข่าวที่เกี่ยวข้อง:\n\nเครื่องบินเล็กพุ่งตกใส่ตึก ดับยกลำ เผยเพิ่งเหินขึ้นจากมิลาน",
    "วิเคราะห์บอล เวลส์ vs โปแลนด์ วันจันทร์ที่ 26 กันยายน 2565": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nเวลส์\n\n\"มังกรแดง\" ของเทรนเนอร์ โรเบิร์ต เพจ พ่าย เบลเยียม 1-2 ในนัดล่าสุด นัดนี้ต้องชนะให้ได้เท่านั้นเพื่อไม่ให้จบในตำแหน่งบ๊วยของกลุ่ม\n\nความพร้อมล่าสุดไม่มี คริส เมแฟม และ อีธาน แอมพาดู ที่ติดโทษแบน หลังสะสมใบเหลืองครบโควตา เบน คาแบนโก้ และ โจ มอร์เรลล์ จะได้เล่นแทน\n\nแกเร็ธ เบล กัปตันทีมที่เป็นสำรองนัดที่แล้ว พร้อมกลับมาเป็นตัวจริงในการเล่นเกมรุกร่วมกับ แดเนี่ยล เจมส์ และ คีฟเฟอร์ มัวร์\n\n\n\n\n\nโปแลนด์\n\nโปแลนด์ ของเทรนเนอร์ เซสลาฟ มิชนีวิซ แพ้ต่อ ฮอลแลนด์ 0-2 ในนัดล่าสุด นัดนี้ขอเพียงเสมอก็จะไม่เป็นบ๊วย\n\nความพร้อมล่าสุดจะได้ ซีมอน ซูร์คอฟสกี้ กองกลางของทีมพ้นโทษแบนกลับมา ส่วนรายอื่นพร้อมลงสนาม ไม่มีใครเจ็บเพิ่มจากนัดล่าสุด\n\nโรเบิร์ต เลวานดอฟสกี้ หัวหอกตัวเก่งพร้อมล่าตาข่ายเหมือนเดิม ส่วนแกนหลักอื่นก็มี ปิโอเตอร์ ซีลินสกี้, เกอร์เซกอร์ซ ครีโชเวี๊ยค และ วอยเชี๊ยค เชสนี่\n\n\n\n\n\n11 ผู้เล่นตามคาด\n\nเวลส์ (3-4-2-1) : เวย์น เฮนเนสซี่ย์ - เบน คาแบนโก้, โจ โรดอน, รีห์ส นอร์ริงตัน-เดวิส - คอเนอร์ โรเบิร์ตส์, โจ มอร์เรลล์, แม็ทธิว สมิธ, เนโก วิลเลี่ยมส์ - แดเนี่ยล เจมส์, แกเร็ธ เบล - คีฟเฟอร์ มัวร์\n\nโปแลนด์ (3-4-2-1) : วอยเชี๊ยค เชสนี่ - ยาน เบดนาเร็ค, คามิล กลิค, ยาคุบ คิวิออร์ - เปอร์เซมีสลาฟ ฟรานคอฟสกี้, เกอร์เซกอร์ซ ครีโชเวี๊ยค, คาโรล ลิเน็ตตี้, นิโคล่า ซาเลฟสกี้ - ปิโอเตอร์ ซีลินสกี้, เซบาสเตียน ซีมานสกี้ - โรเบิร์ต เลวานดอฟสกี้\n\nสนาม : คาร์ดิฟฟ์ ซิตี้ สเตเดี้ยม, คาร์ดิฟฟ์\n\nผู้ตัดสิน : อันดริส เตรมานิส (ลัตเวีย)\n\n\n\n",
    "“ตราไก่” เปิดเล้าจิก “ออสเตรีย” เฮนัดแรกศึกเนชันส์ลีก": "ศึกยูฟ่า เนชันส์ ลีก ลีก A กลุ่ม 1 เมื่อวันพฤหัสบดีที่ผ่านมา ทีมชาติฝรั่งเศส แชมป์เก่า คืนฟอร์มเก่งอีกครั้ง หลังเปิดสังเวียน สต๊าด เดอ ฟรองซ์ สอนเชิง ออสเตรีย นิ่มเท้า 2-0 คว้าชัยได้เป็นเกมแรกจากการลงสนาม 5 นัด\n\nเกมนี้ ฝรั่งเศส มาได้ 2 ประตูในครึ่งหลังจาก คีลิยัน เอ็มบัปเป ในนาทีที่ 56 และ โอลิวิเยร์ ชิรูด์ ในนาทีที่ 65 ทำให้ “ตราไก่” มี 5 คะแนนจาก 5 นัดรั้งอันดับ 3 ของกลุ่ม 1 ส่วน ออสเตรีย มี 4 คะแนนรั้งอันดับบ๊วย\n\nผลคู่อื่น กลุ่ม 1 โครเอเชีย ชนะ เดนมาร์ก 2-1, กลุ่ม 4 เบลเยียม ชนะ เวลส์ 2-1, โปแลนด์ แพ้ เนเธอร์แลนด์ 0-2, ลีก C กลุ่ม 1 ลิทัวเนีย เสมอ หมู่เกาะแฟโร 1-1, ตุรกี เสมอ ลักเซมเบิร์ก 3-3, กลุ่ม 3 คาซัคสถาน ชนะ เบลารุส 2-1, สโลวาเกีย แพ้ อาเซอร์ไบจาน 1-2, ลีก D กลุ่ม 1 ลัตเวีย แพ้ มอลโดวา 1-2, ลิกเตนสไตน์ แพ้ อันดอร์รา 0-2.\n\nภาพ REUTERS, gettyimages",
    "สหรัฐปัดข้อเรียกร้องยูเครน ให้แบล็กลิสต์รัสเซีย “รัฐสนับสนุนก่อการร้าย”": "สำนักข่าวต่างประเทศรายงานจากกรุงวอชิงตัน ประเทศสหรัฐอเมริกา เมื่อวันที่ 7 ก.ย. ว่า น.ส.คารีน ฌอง-ปิแอร์ โฆษกหญิงทำเนียบขาว กล่าวในช่วงหนึ่งของการแถลงประจำวันอังคาร เกี่ยวกับการที่ประธานาธิบดีโวโลดิเมียร์ เซเลนสกี ผู้นำยูเครน และสมาชิกสภาคองเกรสอีกหลายคน เรียกร้องการประกาศให้รัสเซีย “เป็นรัฐสนับสนุนการก่อการร้าย” ว่า “ไม่ใช่หนทางมีประสิทธิภาพหรือรุนแรงที่สุด” เพื่อจัดการกับรัฐบาลมอสโก\n\n\n\nขณะเดียวกัน ทำเนียบขาวมองว่า การประณามเช่นนี้จะยิ่งสั่นคลอนความพยายามระดับพหุภาคีของสหรัฐและพันธมิตร ที่เกี่ยวข้องกับรัสเซีย และการสนับสนุนยูเครนด้วย\n\nPresident Biden will not designate Russia a state sponsor of terrorism, despite pleas from Ukraine’s government that he do so, because such an action could set back humanitarian efforts and potential peace negotiations, the White House said on Tuesday.https://t.co/08bgPndKuu — New York Times World (@nytimesworld) September 6, 2022\n\n\n\nด้านประธานาธิบดีโจ ไบเดน ผู้นำสหรัฐ กล่าวถึงเรื่องนี้เพียงว่า “ไม่” โดยไม่ได้ให้ความเห็นเพิ่มเติม ทั้งนี้ การขึ้นบัญชีดำประเทศแห่งใดก็ตามให้เป็นรัฐสนับสนุนการก่อการร้าย จะสร้างผลกระทบเป็นวงกว้าง เนื่องจากจะเป็นการสร้างแรงกดดันให้กับภาคธุรกิจและสถาบันการเงิน ซึ่งสุ่มเสี่ยงเผชิญกับการถูกดำเนินคดีทางกฎหมาย\n\n\n\nปัจจุบันมีอย่างน้อย 4 ประเทศ ที่รัฐบาลวอชิงตันประกาศให้เป็นรัฐสนับสนุนการก่อการร้าย ได้แก่ เกาหลีเหนือ อิหร่าน ซีเรีย และคิวบา\n\nอนึ่ง รัฐสภาของลัตเวียมีมติเมื่อเดือน ส.ค. ที่ผ่านมา ขึ้นบัญชีดำรัสเซียเป็นรัฐสนับสนุนการก่อการร้าย ฐาน “ฆ่าล้างเผ่าพันธุ์ชาวยูเครน” ขณะที่ประธานาธิบดีเอ็มมานูเอล มาครง กล่าวเมื่อเดือน มิ.ย. ที่ผ่านมา ว่าฝรั่งเศสไม่มีนโยบายดังกล่าว.\n\nเครดิตภาพ : REUTERS",
    "สงครามย่อยๆ เกิดขึ้นอีก 2 แห่งภายในอาณาเขต ของสหภาพโซเวียตเดิมนอกเหนือจากยูเครน": "สงครามย่อยๆ เกิดขึ้นอีก 2 แห่งภายในอาณาเขต ของสหภาพโซเวียตเดิมนอกเหนือจากยูเครน\n\nสหภาพโซเวียต เป็นประเทศที่ก่อตั้งขึ้นเมื่อวันที่ 30 ธันวาคม พ.ศ.2465 (ตรงกับสมัย ร.6 แห่งกรุงรัตนโกสินทร์) เป็นประเทศที่มีขนาดใหญ่ที่สุดในโลก มีพื้นที่รวมมากกว่า 22,400,000 ตารางกิโลเมตร คือประมาณ 1 ใน 6 ของพื้นที่ทั้งหมดบนโลก จำนวนประชากรในสหภาพโซเวียตมีมากกว่า 290 ล้านคน ประกอบด้วยผู้คนมากถึง 100 ชนชาติ มีอาวุธนิวเคลียร์มากที่สุดในโลก มีการทหารเข้มแข็งระดับอภิมหาอำนาจ\n\nแต่อย่างไรก็ตามภายในระยะเวลา 69 ปี เมื่อวันที่ 26 ธันวาคม พ.ศ.2534 ประเทศสหภาพโซเวียตก็ล่มสลายลง รัฐต่างๆ ประกาศเป็นประเทศอิสระทั้งหมด 15 ประเทศ ได้แก่ เอสโตเนีย ลัตเวีย ลิทัวเนีย รัสเซีย เบลารุส ยูเครน มอลโดวา จอร์เจีย อาร์เมเนีย อาเซอร์ไบจาน คาซัคสถาน คีร์กีซสถาน ทาจิกิสถาน เติร์กเมนิสถาน และอุซเบกิสถาน\n\nในบทความนี้ ของดเว้นไม่กล่าวถึงสงครามรัสเซีย-ยูเครนซึ่งอยู่ในข่าวมากว่า 200 วันแล้ว และขอไม่กล่าวถึงการปราบกบฏเชชเนีย ที่นองเลือดของรัสเซียระหว่าง พ.ศ.2535-2549 รวมทั้งสงคราม 5 วันที่รัสเซีย\n\nบุกเข้าในประเทศจอร์เจียเมื่อ พ.ศ.2551 แต่จะขอกล่าวถึงสงครามย่อย 2 สงครามที่เกิดขึ้นระหว่างเดือนกันยายนนี้เอง ระหว่างประเทศที่เป็นเคยเป็นส่วนหนึ่งของสหภาพโซเวียต จากปัญหาที่สืบเนื่องมาจาก\n\nซากเดนของจักรวรรดินิยมคอมมิวนิสต์สหภาพโซเวียตในอดีต คือ การสู้รบระหว่างอาร์เมเนีย กับอาเซอร์ไบจาน (12-14 กันยายน พ.ศ.2565) และการสู้รบตามแนวชายแดนของประเทศคีร์กีซสถานกับประเทศทาจิกิสถาน (14 กันยายน พ.ศ.2565 และยังคงสู้รบกันอยู่)\n\nสำหรับการปะทะกัน ระหว่างทหารอาร์เมเนียกับทหารอาเซอร์ไบจานในสงครามย่อย เมื่อเดือนกันยายนปีนี้ที่ส่งผลให้ทหารอาร์เมเนียเสียชีวิตไป 49 นาย และทหารอาเซอร์ไบจานเสียชีวิตไป 50 นาย จึงมีการหยุดยิงโดยมีรัสเซียเป็นตัวกลาง ในการปะทะกันครั้งนี้ สืบเนื่องจากสงครามที่ยืดเยื้อมาตั้งแต่ พ.ศ.2531-2537 รอบหนึ่งและมีสงครามรอบที่ 2 เมื่อ พ.ศ.2563 เป็นเวลา 1 เดือน 2 สัปดาห์ ซึ่งเป็นสงครามที่รุนแรงมากถึงขนาดต้องอพยพประชาชนออกจากพื้นที่ความขัดแย้งคือ ดินแดนนากอร์โน-คาราบัค\n\nสงครามระหว่างอาร์เมเนียและอาเซอร์ไบจาน มีสาเหตุสำคัญมาจากข้อพิพาทเรื่องกรรมสิทธิ์ในภูมิภาคนากอร์โน-คาราบัค ซึ่งเป็นส่วนหนึ่งของประเทศอาเซอร์ไบจานที่มีประชากรส่วนใหญ่เป็นชาวมุสลิม แต่ในภูมิภาคนี้ นากอร์โน-คาราบัค ก็มีชนกลุ่มน้อยชาวอาร์เมเนียที่นับถือศาสนาคริสต์อาศัยอยู่เป็นจำนวนมาก ความขัดแย้งที่เกิดขึ้นจึงไม่ใช่แค่เรื่องทางการเมือง ทว่ามีประเด็นทางศาสนาเข้ามาเกี่ยวข้องด้วย ทั้งสองประเทศเคยเป็นส่วนหนึ่งของสหภาพโซเวียต ซึ่งล่มสลายไปช่วงปลายปี พ.ศ.2534 ทำให้เกิดสงครามเต็มรูปแบบแล้วถึง 2 ครั้งดังที่กล่าวมาแล้ว โดยสงครามที่เกิดขึ้นมีรัสเซียสนับสนุนอาร์เมเนียและประเทศตุรกีสนับสนุนประเทศอาเซอร์ไบจานจึงมีการปะทะกันอยู่เสมอ\n\nสำหรับสงครามย่อยทางด้านชายแดนระหว่างประเทศคีร์กีซสถาน กับ ประเทศทาจิกิสถาน ก็เช่นกันที่เป็นสงครามที่ยืดเยื้อเนื่องมาจากทั้งคีร์กีซสถานและทาจิกิสถาน ก็มีปัญหาเหมือนประเทศต่างๆ ภายในสหภาพโซเวียตที่มีปัญหาเรื่องเส้นแบ่งเขตแดนกับประเทศเพื่อนบ้านหลังจากที่สหภาพโซเวียตล่มสลาย แต่ปัญหาระหว่างคีร์กีซสถานและทาจิกิสถานออกจะหนักเป็นพิเศษ เพราะพื้นที่กินระยะทางมากกว่า 1 ใน 3 ของรอยต่อเขตแดนระหว่างทั้งสองประเทศ ซึ่งมีความยาวถึง 1,000 กม. และเกิดเป็นสงครามโดยสงครามครั้งแรกเกิดขึ้นในช่วงปลายเดือนเมษายนปีที่แล้ว (พ.ศ.2564) มีเหตุปะทะรุนแรงเกิดขึ้นจากข้อพิพาทเกี่ยวกับอ่างเก็บน้ำและสถานีจ่ายน้ำบนแม่น้ำอิสฟาราที่สองชาติต่างอ้างกรรมสิทธิ์ เกิดการสู้รบกัน 3 วันจึงมีการหยุดยิง แต่ทางฝ่ายทาจิกิสถานไม่ระบุถึงความเสียหายจากการปะทะ ขณะที่ทางฝ่ายคีร์กีซสถานแถลงว่า มีเจ้าหน้าที่เสียชีวิต 31 ราย และบาดเจ็บอีกกว่า 150 คนในเหตุความรุนแรงตั้งแต่วันพฤหัสบดี นอกจากนี้ การปะทะกันยังทำให้ประชาชนกว่า 10,000 คนต้องอพยพด้วย\n\nสำหรับการปะทะทางทหารอย่างประปราย ด้วยการยิงปืนใหญ่ตอบโต้กันไปมาระหว่างคีร์กีซสถานกับทาจิกิสถานของปีนี้ (พ.ศ.2565) เริ่มตั้งแต่เดือนมกราคมแล้วจนกระทั่งวันที่ 14 กันยายนที่ผ่านมาจึงมีการปะทะกันทางทหารอย่างหนัก 2 วันก็มีการตกลงหยุดยิงแต่ทั้ง 2 ฝ่ายไม่หยุดยิงกันจริงๆ จึงมีการสู้รบจนกระทั่งขณะนี้โดยฝ่ายคีร์กีซสถานแถลงว่าสูญเสียผู้คนไปแล้ว 24 คน บาดเจ็บ 87 คน และทำการอพยพประชาชนชาวคีร์กีซจากเขตสงครามแล้ว 136,000 คน\n\nส่วนทางทาจิกิสถานอ้างว่า ชาวทาจิกจำนวน 15 คนเสียชีวิตจากกระสุนปืนใหญ่ของทางคีร์กีซสถานยิงมาที่มัสยิดในเขตของทาจิกิสถาน\n\nอ่านข่าวที่เกี่ยวข้อง",
    "หนีถูกระดมพล! ชายรัสเซียแห่เดินทางออกนอกประเทศ ‘เซเลนสกี’ ชี้ถูกส่งไปตาย": "บีบีซีรายงานว่าสถานการณ์ตามแนวชายแดนของรัสเซียยังคงวุ่นวายเมื่อผู้คนจำนวนมากพากันเดินทางออกนอกประเทศ หลังจากประธานาธิบดีวลาดิมีร์ ปูติน ของรัสเซียได้ประกาศระดมกำลังทหารกองหนุนถึง 300,000 นาย ซึ่งถือเป็นการระดมกำลังพลครั้งแรกนับตั้งแต่สงครามโลกครั้งที่ 2 ของรัสเซีย\n\nจำนวนแถวของผู้ไปเข้าคิวยาวเหยียดตามแนวชายแดนของรัสเซีย ขณะที่ชายรัสเซียจำนวนมากพยายามหาทางออกนอกประเทศเพื่อหลบเลี่ยงการถูกเรียกระดมกำลังพลดังกล่าว โดยมีรายงานว่าที่พรมแดนระหว่างรัสเซียกับจอร์เจียมีรถที่ไปเข้าคิวเพื่อรอออกนอกประเทศรัสเซียยาวหลายกิโลเมตร\n\nผู้เห็นเหตุการณ์หลายคนประเมินว่าจำนวนรถที่มาเข้าแถวรออยู่ที่จุดผ่านแดนมีความยาวถึง 5 กิโลเมตร ขณะที่คนอีกกลุ่มหนึ่งระบุว่าพวกเขาใช้เวลานานถึง 7 ชั่วโมงกว่าจะได้เดินทางออกจากรัสเซีย และยังมีภาพวิดีโอที่แสดงให้เห็นว่าคนขับรถบางคนได้ทิ้งรถของตนเองไว้เป็นการชั่วคราวเมื่อเผชิญกับสภาพการจราจรที่แน่นขนัดจนแน่นิ่ง\n\nจอร์เจียเป็นประเทศเพื่อนบ้านของรัสเซียที่เปิดให้ชาวรัสเซียสามารถเดินทางเข้าไปได้โดยไม่จำเป็นต้องยื่นขอวีซ่า ขณะที่โปแลนด์ ซึ่งมีพรมแดนติดกับรัสเซีย 1,300 กิโลเมตรยังคงต้องมีวีซ่าสำหรับการเดินทาง แต่ก็มีรายงานการเพิ่มขึ้นของผู้เดินทางข้ามแดน ซึ่งฟินแลนด์ระบุว่ายังอยู่ในระดับที่สามารถบริหารจัดการได้\n\nด้านเป้าหมายอื่นๆ ที่สามารถเดินทางออกจากรัสเซียโดยเครื่องบินได้ อาทิ นครอิสตันบูลของตุรกี กรุงเบลเกรดของเซอร์เบีย และนครดูไบ สหรัฐอาหรับเอมิเรตส์ ก็มีรายงานว่าราคาตั๋วเครื่องบินพุ่งสูงขึ้นทันทีหลังมีการประกาศเรียกระดมพลเข้าร่วมรบในสงครามดังกล่าว\n\nในบางเป้าหมายการเดินทางมีรายงานว่า ตั๋วเครื่องบินถูกขายหมดเกลี้ยง ขณะที่สื่อตุรกีรายงานว่าตั๋วเที่ยวเดียวจากรัสเซียที่มุ่งหน้าไปยังตุรกีราคาปรับเพิ่มขึ้นอย่างมาก โดยตั๋วเครื่องบินเครื่องบินเที่ยวเดียวที่มุ่งหน้าไปยังเป้าหมายที่ไม่จำเป็นต้องใช้วีซ่าสำหรับชาวรัสเซีย ราคาถีบสูงถึงหลายพันยูโร หรือมากกว่าแสนบาท\n\nรัฐมนตรีกระทรวงกิจการภายในของเยอรมนีส่งสัญญาณว่า ชาวรัสเซียที่หลบหนีออกนอกประเทศเพื่อหลีกเลี่ยงการเกณฑ์ทหารจะได้รับการต้อนรับเข้ามาในประเทศ อย่างไรก็ดี จะมีการพิจารณาเป็นรายบุคคลหลังผ่านการตรวจสอบข้อมูลและความมั่นคงแล้ว\n\nขณะที่อีกหลายประเทศ อาทิ ลิทัวเนีย ลัตเวีย เอสโตเนีย และสาธารณรัฐเช็กระบุว่า จะไม่ให้ที่หลบภัยสำหรับชาวรัสเซียแต่อย่างใด\n\nนอกจากนี้มีรายงานว่าผู้ที่เข้าร่วมการประท้วงต่อต้านการเรียกระดมกำลังพลในเมืองหลักๆ ของรัสเซีย ซึ่งถูกจับกุมไปราว 1,300 คน บางรายถูกยื่นหนังสือเรียกเพื่อให้เข้าร่วมการเกณฑ์ทหาร ขณะถูกจับกุมอยู่ที่สถานีตำรวจ ซึ่งนายดมิทรี เปสคอฟ โฆษกรัฐบาลรัสเซีย ยืนยันว่า การดำเนินการดังกล่าวไม่ถือเป็นเรื่องผิดกฎหมายแต่อย่างใด\n\nด้านนายโวโลดิมีร์ เซเลนสกี ประธานาธิบดียูเครน กล่าวปราศรัยในช่วงค่ำคืนโดยใช้ภาษารัสเซียเพื่อบอกกับพลเมืองรัสเซียว่า พวกเขากำลังถูกโยนให้ไปสู่ความตาย และถือเป็นผู้สมรู้ร่วมคิดในการก่ออาชญากรรม การฆาตกรรม และการทรมานชาวยูเครน โดยทางเลือกของชาวรัสเซียในการเอาชีวิตรอดคือการประท้วง ต่อสู้กลับ หลบหนี หรือยอมมอบตัวให้อยู่ภายใต้การจับกุมของยูเครน",
    "‘ตราไก่-กังหัน-โครแอต-เบลเยียม’ คว้าชัยบอลเนชั่นส์ ลีก": "‘ตราไก่-กังหัน-โครแอต-เบลเยียม’ คว้าชัยบอลเนชั่นส์ ลีก\n\nการแข่งขันฟุตบอลเนขั่นส์ ลีก ที่เพิ่งฟาดแข้งจบลงไปเมื่อเช้ามืดวันที่ 23 กันยายน สรุปผลดังนี้\n\nโครเอเชีย ชนะ เดนมาร์ก 2-1\n\nฝรั่งเศส ชนะ ออสเตรีย 2-0\n\nเบลเยียม ชนะ เวลส์ 2-1\n\nโปแลนด์ แพ้ เนเธอร์แลนด์ 0-2\n\nลิธัวเนีย เสมอ หมู่เกาะแฟโร 1-1\n\nตุรกี เสมอ ลักเซมเบิร์ก 3-3\n\nสโลวาเกีย แพ้ อาร์เซอร์ไบจาน 1-2\n\nลิกเตนไตน์ แพ้ อันดอร่า 0-2\n\nคาซักสถาน ชนะ เบลารุส 2-1\n\nลัตเวีย แพ้ มอลโดว่า 1-2",
    "‘เซเลนสกี’ อ้าแขนรับรัสเซียหนีทัพ ยันยูเครนจะปฏิบัติ “อย่างมีอารยะ”": "โวโลดีเมอร์ เซเลนสกี ประธานาธิบดียูเครน แถลงยืนยันว่า ทหารรัสเซียที่ยอมจำนนต่อยูเครน ทั้งที่หนีทัพหรือยอมแพ้ในด่านหน้าสงคราม จะได้รับการปฏิบัติ “อย่างมีอารยะ” จากทางยูเครน แทนที่ทหารรัสเซียเหล่านี้จะถูกดำเนินคดีย้อนหลังจากข้อหาอาชญกรรมสงคราม เมื่อสงครามสิ้นสุดลงในอนาคต\n\nการประกาศของเซเลนสกีในครั้งนี้ เกิดขึ้นหลังจากที่ วลาดิเมียร์ ปูติน ประธานาธิบดีรัสเซีย ลงนามในกฤษฎีการการระดมกำลังพลกองทัพรัสเซียบางส่วนเพิ่มเติม โดยหากชายชาวรัสเซียที่เข้าคุณสมบัติถูกเกณฑ์เข้าร่วมกองทัพทำการหนีทหารจะมีบทลงโทษเพิ่มขึ้นสองเท่า แก่ทหารที่หนีทัพหรือขัดคำสั่งทางการ โทษจำคุกสำหรับชายรัสเซียหนีทหารอาจสูงถึง 10 ปี\n\nรายงานเปิดเผยว่า การระดมพลบางส่วนของปูติน มีการระดมกำลังพลเพิ่มขึ้นกว่า 300,000 นาย ในขณะที่ OVD-Info องค์กรด้านสิทธิมนุษยชนเปิดเผยว่า มีประชาชนอย่างน้อย 700 ราย ถูกจับกุมตัวไปเมื่อช่วงวันเสาร์ที่ผ่านมา (24 ก.ย.) ในขณะที่มีประชาชนกว่าอีก 1,000 ราย ถูกจับกุมตัวตลอดสัปดาห์ที่ผ่านมา เนื่องจากการออกมาประท้วงต่อต้านการระดมพลในครั้งนี้ของปูติน\n\nเซเลนสกีได้ออกมาแถลงในภาษารัสเซีย ซึ่งเป็นภาษาแรกของตนเอง เพื่อขอร้องให้ชาวรัสเซียยอมจำนนต่อยูเครน แทนที่จะเสี่ยงต่อการถูกดำเนินคดีโทษฐานอาชญกรสงคราม หลังจากที่ความขัดแย้งในครั้งนี้ที่ดำเนินมาแล้วกว่า 7 เดือนยุติลงในอนาคต เซเลนสกียืนยันว่า ทางการยูเครนจะปฏิบัติต่อชายรัสเซียที่หนีทัพตามอนุสัญญาระหว่างประเทศ และจะไม่มีการส่งตัวคืนพวกเขาไปยังฝั่งรัสเซีย หากพวกเขากลัวผลที่จะตามมา\n\n“มันดีกว่าที่จะยอมจำนนมาอยู่ภายใต้การควบคุมตัวของยูเครน มากกว่าการที่จะถูกสังหารด้วยการยิงจากอาวุธของพวกเรา” เซเลนสกีระบุในการแถลง\n\nปูตินลงนามในกฎหมายเมื่อวันเสาร์ที่ผ่านมา ซึ่งจะทำให้ชาวรัสเซียที่หนีทัพ ปฏิเสธที่จะต่อสู้ ไม่เชื่อฟังคำสั่ง หรือยอมจำนน ต้องเผชิญกับโทษจำคุกสูงถึง 10 ปี ทั้งนี้ ความพยายามในครั้งนี้ของประธานาธิบดีรัสเซีย ถูกมองว่าเป็นความพยายามที่จะฟื้นความคิดริเริ่มในการรบที่ยูเครนใหม่อีกครั้ง หลังจากที่กองกำลังของรัสเซียประสบความพ่ายแพ้ในสนามรบอย่างรุนแรงในช่วงเดือนที่ผ่านมา\n\nในอีกทางหนึ่ง การลงประชามติปูทางไปสู่การผนวกดินแดนเข้าเป็นของรัสเซีย ยังคงดำเนินต่อไปใน 4 ภูมิภาคของยูเครน ได้แก่ ลูฮานสก์ โดเนตสก์ เคอร์ซอน และซาปอริซเซีย อย่างไรก็ดี ยูเครนและชาติตะวันตกออกมาประณามการลงคะแนนเสียงที่ไม่เป็นประชาธิปไตยนี้ ยังมีรายงานจำนวนมากชี้ว่า ประชาชนในพื้นที่ถูกข่มขู่ให้ลงคะแนนเสียงโดยทหารรัสเซียติดอาวุธ\n\nเซอร์เก ลาฟรอฟ รัฐมนตรีว่าการกระทรวงการต่างประเทศรัสเซีย ระบุว่า ภูมิภาคใดๆ ที่ลงคะแนนเสียงผนวกตัวเองเข้าเป็นของรัสเซีย จะได้ระบการคุ้มครองเต็มรูปแบบ และจะมีการผูกมัดภูมิภาคนั้นๆ เข้ากับกฎหมายและหลักการของรัสเซีย โดยถึงแม้ว่าการผนวกดินแดนในครั้งนี้ จะไม่เป็นที่ยอมรับในระดับสากล แต่รัสเซียอาจนำกรณีดังกล่าวมาเป็นข้ออ้างว่า อาณาเขตของตนตกอยู่ภายใต้การโจมตีจากอาวุธของชาติตะวันตก ที่จัดหามาให้กับทางยูเครน และจะส่งผลให้สงครามทวีความรุนแรงยิ่งขึ้น\n\nการระดมพลของปูตินส่งผลให้ชายชาวรัสเซียจำนวนมากขับรถหนีไปยังพรมแดน หรือซื้อตั๋วเครื่องบินแบบเที่ยวเดียวหนีออกนอกประเทศ พรมแดนในหลายที่กำลังเปิดรับชาวรัสเซียภายใต้เงื่อนไขเดิมที่ไม่ต้องมีการขอวีซ่าเข้าเมือง เช่น จอร์เจีย และฟินแลนด์ ในขณะที่เอสโตเนีย ลัตเวีย และลิทัวเนีย สั่งปิดพรมแดนใส่ชาวรัสเซีย ด้วยเหตุผลว่าพวกตนไม่พร้อมที่จะให้สถานะการลี้ภัยโดยอัตโนมัติแก่ผู้ที่หลบหนีการระดมพลของปูติน\n\nBaltic News Service รายงานโดยอ้างคำพูดของ ลอรี ลาเนเมทส์ รัฐมนตรีว่าการกระทรวงมหาดไทยเอสโตเนีย ว่าการรุกรานยูเครนเป็น “ความรับผิดชอบร่วมกันของพลเมืองรัสเซีย” และตนหวังว่าการปฏิเสธไม่ให้ชาวรัสเซียเดินทางเข้าประเทศตนจะช่วย “เพิ่มความไม่พอใจ” ในรัสเซียต่อระบอบปูติน\n\n\n\n\n\nที่ว่า:\n\nhttps://www.bbc.com/news/world-europe-63025039?fbclid=IwAR2hH6cUC6biiN3j3JZ_RpYnov4vifZCVxzU8cIctvvg6Uf1amB_wfohzoU",
    "สุดพลิก!! ฉินเหวิน ปราบ ออสตาเพนโก้ เข้ารอบ 2 ศึกยูเอส โอเพ่น": "เจิ้ง ฉินเหวิน นักเทนนิสสาวจีน ระเบิดฟอร์มพลิกดับ เยเลน่า ออสตาเพนโก้ มือ 16 ของโลก เข้ารอบ 2 ศึกเทนนิสยูเอส โอเพ่น จนได้ และเป็นการคว้าชัยรอบแรกครบ 4 แกรนด์สแลม อีกด้วย\n\nเจิ้ง ฉินเหวิน นักหวดสาวจีน มือ 39 ของโลก พลิกล็อกชนะ เยเลน่า ออสตาเพนโก้ มือ 16 ของโลกจากลัตเวีย 6-3, 3-6, 6-4 ในการแข่งขันประเภทหญิงเดี่ยว รอบแรก แกรนด์สแลม ยูเอส โอเพ่น ที่นิวยอร์ก สหรัฐอเมริกา เมื่อวันที่ 30 สิงหาคม\n\nฉินเหวิน แข่งขัน ยูเอส โอเพ่น เป็นครั้งแรก จากชัยชนะในแมตช์นี้ ทำให้นักหวดวัย 19 ปี เก็บชัยในรอบแรกของแกรนด์สแลมทั้ง 4 รายการในปีนี้ได้ทั้งหมด ทั้งๆ ที่แข่งขันเป็นปีแรกทั้ง 4 แกรนด์สแลม\n\nสำหรับรอบสอง ฉินเหวินจะเข้าไปเจอกับอนาสตาเวีย โพตาโพว่า มือ 52 ของโลกจากรัสเซีย\n\nด้านอิก้า สเวียเท็ก มือ 1 ของโลก ประเภทหญิงเดี่ยว ชนะ จัสมิน เปาลินี่ มือ 56 ของโลก 6-3, 6-0 เข้ารอบสองไปเจอกับ สตีเฟ่นส์ สโลน มือ 51 ของโลกชาวอเมริกัน\n\nประเภทชายเดี่ยว คาร์ลอส อัลคาราซ มือ 4 ของโลกจากสเปน ชนะ เซบาสเตียน บาเอซ มือ 37 ของโลกจากอาร์เจนตินา 7-5, 7-5, 2-0 และ บาเอซ ขอยอมแพ้ อัลคาราซ เข้ารอบสอง ไปพบกับ เฟเดริโก้ คอเรีย มือ 78 ของโลกจากอาร์เจนตินา\n\nผลคู่อื่นๆ ที่น่าสนใจ ในรอบแรก\n\nหญิงเดี่ยว\n\nอลิสัน ฟาน เอาต์ฟางค์(43-เบลเยียม) ชนะ วีนัส วิลเลียมส์(สหรัฐ) 6-1, 7-6(5)\n\nเปาล่า บาโดซ่า(4-สเปน) ชนะ เลเซีย ซูเรนโก้(87-ยูเครน) 3-6, 7-6(4), 6-3\n\nเจสซิก้า เปกูล่า(8-สหรัฐ) ชนะ วิกตอริย่า โกลูบิช(89-สวิตเซอร์แลนด์) 6-2, 6-2\n\nกาบิเญ่ มูกูรูซ่า(10-สเปน) ชนะ คลาร่า เทนสัน(57-เดนมาร์ก) 6-3, 7-6(5)\n\nเบลินด้า เบนซิช (13-สวิตเซอร์แลนด์) ชนะ แอนเดรีย เพตโควิช(104-เยอรมนี) 6-2, 4-6, 6-4\n\nชายเดี่ยว\n\nเคร็ก นอร์รี่(9-สหราชอาณาจักร) ชนะ เบอนัวต์ แปร์(173-ฝรั่งเศส) 6-0, 7-6(1), 6-0\n\nควอน ซุนวู(81-เกาหลีใต้) ชนะ เฟร์นานโด เบร์ดาสโก้(122-สเปน) 6-2, 6-7(4), 6-3, 6-3\n\nยานนิก ซินเนอร์(13-อิตาลี) ชนะ ดาเนียล อัลต์ไมเออร์(93-เยอรมนี) 5-7, 6-2, 6-1, 3-6, 6-1\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "อียูเสียงแตก กรณีระงับวีซ่าชาวรัสเซียทั้งหมด 5 ชาติพรมแดนติดรัสเซียไม่สน เดินหน้าสกัดเอง": "อียูเสียงแตก กรณีระงับวีซ่าชาวรัสเซียทั้งหมด 5 ชาติพรมแดนติดรัสเซียไม่สน เดินหน้าสกัดเอง\n\nนายโจเซฟ บอร์เรล ผู้แทนระดับสูงด้านนโยบายต่างประเทศและความมั่นคง และรองประธานคณะกรรมาธิการยุโรป ระบุว่า ที่ประชุมรัฐมนตรีสหภาพยุโรป (อียู) ซึ่งกำหนดจะมีขึ้นในปลายสัปดาห์นี้ไม่น่าจะมีมติที่เป็นเอกฉันท์ เกี่ยวกับข้อเสนอที่จะให้มีการยกเลิกการออกวีซ่าให้กับชาวรัสเซียทั้งหมด\n\n“ผมไม่คิดว่าการตัดสัมพันธ์กับพลเรือนรัสเซียจะช่วยอะไรได้ ผมไม่คิดว่าความคิดนี้จะได้มติเอกฉันท์ตามที่กำหนดให้ต้องได้รับ แต่ผมคิดว่าเราต้องทบทวนการได้รับวีซ่าของชาวรัสเซียบางคน แน่นอนว่าบรรดากลุ่มผู้มีอำนาจจะไม่ได้วีซ่า เราต้องเลือกให้มากกว่านี้ เพราะผมไม่สนับสนุนการยุติการออกวีซ่าให้ชาวรัสเซียทั้งหมด”บอร์เรลกล่าว\n\nสาธารณรัฐเช็กซึ่งดำรงตำแหน่งประธานหมุนเวียนของอียูผลักดันให้มีการระงับการออกวีซ่าท่องเที่ยวอียูให้กับชาวรัสเซียทั้งหมด โดยแนวคิดดังกล่าวได้รับการสนับสนุนจากชาติสมาชิกบอลติก ขระที่เยอรมนีและบอร์เรลปฏิเสธการเคลื่อนไหวดังกล่าว เพราะมองว่าเป็นการละเมิดกฎของอียูเอง และตัดเส้นทางหลบหนีสำหรับชาวรัสเซียที่ไม่เห็นด้วยกับการกระทำของรัฐบาล\n\nอย่างไรก็ดีรัฐมนตรีต่างประเทศลิทัวเนียระบุว่า ลิทัวเนีย ลัตเวีย เอสโตเนีย โปแลนด์ และฟินแลน์ ซึ่งเป็น 5 ประเทศที่มีพรมแดนติดกับรัสเซีย อาจดำเนินมาตรการห้ามการเดินทางเข้าประเทศของนักท่องเที่ยวรัสเซียเอง หากอียูไม่เห็นด้วยกับคำสั่งห้ามออกวีซ่าให้นักท่องเที่ยวรัสเซียทั่วยุโรป ทั้งนี้ ส่วนใหญ่ชาวรัสเซียมักเดินทางเข้ายุโรปจากพรมแดนทางบกของ 5 ประเทศดังกล่าวอยู่แล้ว เนื่องจากเที่ยวบินตรงระหว่างรัสเซียกับอียูถูกยกเลิกหลังสงครามยูเครน",
    "“สเวียเต็ก” ต้อนสาวอิตาเลียนฉลุยรอบ 2 ยูเอสโอเพ่น": "ศึกเทนนิส แกรนด์สแลม รายการ “ยูเอส โอเพ่น” ที่นครนิวยอร์ก สหรัฐอเมริกา เมื่อวันอังคารที่ผ่านมา ในประเภทหญิงเดี่ยว รอบแรก อิกา สเวียเต็ก นักหวดสาวมือ 1 ของโลก และของรายการจากโปแลนด์ ประเดิมสนามด้วยฟอร์มสุดหรู หลังไล่ต้อน จัสมิน เปาลินี จากอิตาลี แบบคนละชั้น 2 เซตรวด 6-3, 6-0 ลอยลำผ่านเข้าสู่รอบ 2 ไปพบกับ สโลน สตีเฟนส์ จากสหรัฐ ที่เอาชนะ กรีต แมงนอง จากเบลเยียม มาได้ 2-1 เซต 1-6, 6-3ฅ 6-3\n\nส่วนผลคู่อื่นที่น่าสนใจ อลิซง ฟาน เอิร์ตแฟงค์ (เบลเยียม) ชนะ วีนัส วิลเลียมส์ (สหรัฐ) 6-1, 7-6 (7-5), เจสซิกา เปกูลา (สหรัฐ, มือ 8) ชนะ วิคตอริยา โกลูบิช (สวิตเซอร์แลนด์) 6-2, 6-2, การ์บีนเญ มูกูรูซา (สเปน, มือ 9) ชนะ คลารา เทาสัน (เดนมาร์ก) 6-3, 7-6 (7-5), ฉินเหวิน จาง (จีน) ชนะ เยเลนา ออสตาเพนโก (ลัตเวีย, มือ 16) 6-3, 3-6, 6-4, คาโรลินา พลิสโควา (เช็ก, มือ 22) ชนะ มักดา ลิเนตต์ (โปแลนด์) 6-2, 4-6, 7-6 (10-8), อารีนา ซาบาเลนกา (เบลารุส, มือ 6) ชนะ แคเธรีน แฮร์ริสัน (สหรัฐ) 6-1, 6-3, เปตรา ควิโตวา (เช็ก, มือ 21) ชนะ เอริกา อันดรีฟวา 7-6 (7-3), 6-0, เปาลา บาโดซา (สเปน, มือ 4) ชนะ เลเซีย ซูเรนโก (ยูเครน) 3-6, 7-6 (7-4), 6-3, เบลินดา เบนซิช (สวิตเซอร์แลนด์, มือ 13) ชนะ อันเดรีย เพ็ตโควิช (เยอรมนี) 6-2, 4-6, 6-4.\n\nภาพ REUTERS",
    "จัด “คิงส์คัพ” ต่างจังหวัด 7 ครั้ง ทีมชาติไทย ไร้ถ้วยแชมป์": "ชอบฟาดแข้งเมืองกรุง! ทีมชาติไทยหลังลงแข่งขันศึกชิงถ้วยพระราชทานคิงส์คัพ ครั้งที่ 48 ที่จังหวัดเชียงใหม่ และเป็นครั้งที่ 7 ที่มาจัดต่างจังหวัดและทั้ง 7 ครั้ง “ช้างศึก” เจอสถิติอาถรรพ์หลังยังไม่เคยคว้าแชมป์ได้เลยแม้แต่หนเดียว\n\nศึกฟุตบอลชิงถ้วยพระราชทานคิงส์คัพ ครั้งที่ 48 ที่จังหวัดเชียงใหม่เป็นเจ้าภาพจัดการแข่งขัน ได้ทีมที่เข้าสู่รอบชิงชนะเลิศในวันที่ 25 ก.ย. 65 เป็นที่เรียบร้อยนั้นคือ มาเลเซีย จะพบกับ ทาจิกิสถาน ส่วนคู่ชิงอันดับ 3 ไทย เจ้าภาพ จะพบกับ ตรินิแดดฯ หลังพลาดโทษรอบรอง ต่อ “เสือเหลือง”\n\nสำหรับฟุตบอลคิงส์คัพ รายการนี้เป็นรายการที่เก่าแก่ที่สุดรายการนึงของทวีปเอเชียเลยก่อว่าได้หลังก่อตั้งเมื่อปี 2511 มีการปรับโยกไปแข่งตามจังหวัดต่างๆบ้างตามโอกาส เพื่อให้แฟนบอลต่างจังหวัดได้รับชมทีมชาติไทยลงแข่งได้อย่างใกล้ชิดกว่าเดิมรวมหนนี้ด้วยเป็นครั้งที่ 7 เข้าไปแล้วแต่สิ่งที่ตามมาและทุกคนอาจจะไม่อยากจะเชื่อคือทีมชาติไทยไม่เคยคว้าแชมป์รายการนี้ได้เลยหลังจากที่ต้องมาเตะนอกพื้นที่ กทม. ทำได้ดีที่สุดใน 7 ครั้งคือครั้งที่ 39 ที่จังหวัดภูเก็ต ไทยได้รองแชมป์ พ่าย เดนมาร์ก รอบชิงชนะเลิศ\n\nทั้งนี้ สถิติฟุตบอลคิงส์คัพ นอกพื้นที่ กทม. มีทั้งหมด 7 ครั้งดังต่อไปนี้\n\nครั้งที่36 . พ.ศ.2548 . จัดที่ภูเก็ต(สนามสุระกุล) - ไทยได้ที่ 3 แชมป์เป็นของลัตเวีย\n\nครั้งที่39 . พ.ศ.2552 . จัดที่ภูเก็ต(สนามสุระกุล) - ไทยได้ที่ 2 แชมป์เป็นของเดนมาร์ก\n\nครั้งที่40 . พ.ศ.2553 . จัดที่นครราชสีมา(80พรรษา) - ไทยได้ที่3 แชมป์เป็นของเดนมาร์ก\n\nครั้งที่42 . พ.ศ.2556 . จัดที่เชียงใหม่(700ปี) - ไทยได้ที่ 3 ร่วม แชมป์เป็นสวีเดน\n\nครั้งที่43 . พ.ศ.2558 . จัดที่นครราชสีมา(80พรรษา) - ไทยได้ที่ 2 แชมป์เป็น U23เกาหลีใต้\n\nครั้งที่47 . พ.ศ.2562 . จัดที่บุรีรัมย์(ช้างอารีน่า - ไทยได้ที่ 4 แชมป์เป็นกือราเซา\n\nครั้งที่48 . พ.ศ.2565 . จัดที่เชียงใหม่(700ปี) - ยังแข่งไม่จบแต่ไม่ได้แชมป์แล้วแน่ๆ\n\nทั้งหมดนี้ถือว่าน่าสนใจไม่น้อยสำหรับรายการอันเก่าแก่ใบนี้หลังทีมชาติไทยยังไม่เคยคว้าแชมป์จากการออกมาแข่งต่างจังหวัดได้เลยสักครั้งเดียว และครั้งต่อๆ ไปจะจัดที่เมืองหลวงหรือจังหวัดไหน และจะทวงแชมป์กลับคืนมาได้ในอีกกี่ปีต่อมา และการคว้าแชมป์รายการนี้คงไม่ใช่เหตุผลหลัก แต่คงเป็นการยกระดับและพัฒนาทรัพยากร และบุคลากร รวมไปถึงนักเตะฝีเท้าดีมาเพิ่มขึ้นเรื่อยๆ คือสิ่งสำคัญที่ทำให้ทีมก้าวไปสู่เป้าหมายที่ตั้งไว้ในอนาคต\n\nสำหรับ ไทย ได้แชมป์ครั้งสุดท้ายต้องย้อนเวลากลับไปถึง 2017 หรือ 5 ปี ที่แล้ว ครั้งนั้น มิโลวาน ราเยวัช กุนซือชาวเซอร์เบีย พาทีมชาติไทยคว้าแชมป์ ที่ราชมังคลากีฬาสถาน นั่นคือแชมป์ครั้งสุดท้ายของทีมชาติไทยในฟุตบอลรายการนี้",
    "ประมวลรายชื่อ ปท.ไหนบ้างส่งตัวแทน,ทูต,ราชวงศ์ ร่วมพิธีพระบรมศพราชินีอลิซาเบธที่ 2": "ส่วนประเทศอื่นๆที่ส่งเอกอัครราชทูตที่ประจำ ณ ประเทศอังกฤษเข้าร่วมงานพิธีพระบรมศพเช่นเดียวกับประเทศไทยนั้นมีอยู่ด้วยกัน 5 ประเทศ ประกอบไปด้วยประเทศไลบีเรีย,ประเทศกัวเตมาลา,ประเทศคอสตาริก้า,ประเทศฮอนดูรัส และประเทศอินโดนีเซีย\n\nจากกระแสข่าวเรื่องผู้นำโลกที่เข้าไปร่วมพระราชพิธีพระบรมศพสมเด็จพระราชินีนาภเอลิซาเบธที่ 2 ที่ถูกพูดถึงในตลอดช่วงต้นสัปดาห์ที่ผ่านมา\n\nล่าสุดสำนักข่าวอิศรา (www.isranews.org) ได้ไปสืบค้นรายงานข่าวในต่างประเทศที่น่าสนใจเกี่ยวกับประเทศผู้ส่งตัวแทนเข้าร่วมงานพระราชพิธีมีรายละเอียดดังต่อไปนี้\n\nงานพระราชพิธีพระบรมศพสมเด็จพระราชินีนาถฯ ซึ่งเสด็จสวรรคตเมื่อวันที่ 8 ก.ย.ด้วยพระชนมายุ 96 พรรษา นั้นถือว่าเป็นงานศพในระดับรัฐพิธีครั้งแรกนับตั้งแต่จัดงานศพแบบรัฐพิธีครั้งสุดท้ายเมื่อปี 2508 โดยงานศพดังกล่าวเป็นงานศพของอดีตนายกรัฐมนตรีวินสตัน เชอร์ชิล ของสหราชอาณาจักร ที่นำพาประเทศเข้าร่วมสู้รบในสงครามโลกครั้งที่ 2\n\nโดยการร่วมงานดังกล่าวนั้นพบว่าเป็นเหมือนกับงานชุมนุมย่อยๆของกลุ่มคนกว่า 2,000 กลุ่ม ที่ประกอบไปด้วยเหล่าบรรดาผู้นำโลก,สมาชิกราชวงศ์ต่างๆ ,สมาชิกจากองค์กรการกุศลต่างๆ และกลุ่มบุคลากรที่ทำหน้าที่ได้อย่างยอดเยี่ยมในการรับมือกับโควิด-19 ต่างก็เข้าร่วมในงานนี้\n\nสำหรับประเทศไทยนั้นตามที่ปรากฎในข่าวไปแล้วว่าประเทศไทยได้มีการส่ง“พิษณุ สุวรรณชฎ” เอกอัครราชทูตไทย ประจำกรุงลอนดอน ประเทศอังกฤษ เป็นผู้แทนไทย เพื่อเข้าร่วมงานพระราชพิธีศพควีนเอลิซาเบธที่ 2\n\nส่วนประเทศอื่นๆที่ส่งเอกอัครราชทูตที่ประจำ ณ ประเทศอังกฤษเข้าร่วมงานพิธีพระบรมศพเช่นเดียวกับประเทศไทยนั้นมีอยู่ด้วยกัน 5 ประเทศ ประกอบไปด้วยประเทศไลบีเรีย,ประเทศกัวเตมาลา,ประเทศคอสตาริก้า,ประเทศฮอนดูรัส และประเทศอินโดนีเซีย\n\nโดยรายนามทูตดังกล่าวมีดังต่อไปนี้\n\n1.ประเทศฮอนดูรัส:นายอิวาน โรเมโร-มาร์ติเนซ\n\n2.ประเทศไลบีเรีย:นางกูร์ลี กิบสัน-ชวาร์ซ\n\n3.ประเทศกัวเตมาลา:โฮเซ่ อัลแบร์โต บริซ กูเตียร์เรซ\n\n4.ประเทศคอสตาริก้า:นายราฟาเอล ออร์ติซ ฟาเบรกกา\n\n5.ประเทศอินโดนีเซีย:นายเดสรา เพอร์คายา\n\nส่วนประเทศอื่นๆในอาเซียนที่ได้รับคำเชิญ แต่ว่าไม่ส่งตัวแทนมานั้นประกอบไปด้วยประเทศกัมพูชา,ประเทศลาว ขณะที่ประเทศเมียนมาร์นั้นมาได้รับคำเชิญแต่อย่างใด\n\nขณะที่ประเทศมาเลเซียส่งตัวแทนมาร่วมได้แก่สมเด็จพระราชาธิบดีสุลต่านอับดุลเลาะห์แห่งมาเลเซีย,ประเทศเวียดนามส่งนายบุยถั่นซัน รัฐมนตรีว่ากการกระทรวงต่างประเทศ,ประเทศบรูไนส่ง สุลต่านฮัสซานัล โบลเกียห์,ประเทศสิงคโปร์ส่งนายฮาลีมาห์ ยาคอบ ประธานาธิบดี,และประเทศฟิลิปปินส์ส่งนางไอรีน มาร์กอส น้องสาวของประธานาธิบดีบองบง มาร์กอสเข้าร่วมงาน\n\nประเทศสีฟ้าคือประเทศซึ่งไม่ใช่เครือจักรภพที่ส่งตัวแทนเข้าร่วมงาน,ประเทศสีฟ้าเข้มคือประเทศในเครือจักรภพที่ส่งตัวแทนเข้าร่วมงาน ประเทศสีเทาเข้มคือประเทศในเครือจักรภพที่ไม่ส่งตัวแทนเข้าร่วมงาน ประเทศสีเทาคือประเทศที่ไม่ใช่เครื่อจักรภพที่ไม่ได้ส่งตัวแทนเข้าร่วมงาน และประเทศสีส้มคือประเทศที่ไม่ได้ถูกรับเชิญ\n\nสำหรับประเทศอื่นๆที่ได้รับคำเชิญแต่ไม่ส่งตัวแทนมาเข้าร่วมก็มีอาทิ ประเทศอาร์เจนติน่า ที่เคยทำสงครามฟอล์กแลนด์กับอังกฤษ,ประเทศไต้หวันที่มีประเด็นพิพาทกับประเทศจีน,ประเทศอิหร่าน,ประเทศเติร์กเมนิสถาน,ประเทศคาซัคสถาน,ประเทศอุซเบกิสถาน,ประเทศตูนิเซียเป็นต้น\n\nนอกจากนี้ก็ยังมีประเทศสองประเทศที่เป็นเครือจักรภพแต่ว่าไม่ส่งตัวแทนมาได้แก่ประเทศโมซัมบิกและประเทศแซมเบีย\n\nขณะที่ประเทศอื่นๆที่ส่งตัวแทนเป็นสมาชิกในราชวงศ์นั้นประกอบไปด้วย\n\nประเทศเบลเยี่ยม:กษัตริย์ฟิลิปและสมเด็จพระราชินีมาทิลด้า\n\nประเทศฏูฏาน:กษัตริย์ จิกมี เคซาร์ นัมเกล วังชุค\n\nประเทศเดนมาร์ก:สมเด็จพระราชินีมาร์เกรเธที่ 2 แห่งเดนมาร์ก มกุฎราชกุมารเฟรเดอริก และมกุฎราชกุมารีแมรี\n\nประเทศญี่ปุ่น:สมเด็จพระจักรพรรดินารุฮิโตะและจักรพรรดินีมาซาโกะ\n\nประเทศจอร์แดน:กษัตริย์อับดุลลาห์และสมเด็จพระราชินีราเนียแห่งจอร์แดน\n\nประเทศคูเวต:มกุฎราชกุมารชีค เมชาล อัล-อาห์หมัด อัล-ซาบาห์ แห่งคูเวต\n\nประเทศเลโซโท:พระเจ้าลีทซีที่ 3 แห่งเลโซโท\n\nประเทศลิกเตนสไตน์:เจ้าชายอลอยส์แห่งลิกเตนสไตน์\n\nประเทศลักเซมเบิร์ก:แกรนด์ดยุคเฮนรีแห่งลักเซมเบิร์ก\n\nประเทศโมนาโก:เจ้าชายอัลเบิร์ตที่ 2 แห่งโมนาโก\n\nประเทศโมร็อกโก:มกุฎราชกุมารมูเลย์ ฮัสซัน แห่งโมร็อกโก\n\nประเทศเนเธอร์แลนด์:กษัตริย์วิลเลม-อเล็กซานเดอร์ และสมเด็จพระราชินีแม็กซิมาแห่งเนเธอร์แลนด์\n\nประเทศนอร์เวย์:กษัตริย์ฮาราลด์ที่ 5 และสมเด็จพระราชินีซอนจาแห่งนอร์เวย์\n\nประเทศโอมาน:สุลต่านไฮแธม บิน ทาริก อัล-ซาอิด แห่งโอมาน\n\nประเทศกาตาร์:เอมีร์ ชีค ทามิม บิน ฮาหมัด อัล ธานี แห่งกาตาร์\n\nประเทศซาอุดิอาระเบีย:เจ้าชายตูร์กี บิน โมฮัมเหม็ด อัล ซะอูด แห่งซาอุดีอาระเบีย\n\nประเทศสเปน:กษัตริย์เฟลิเปที่ 6 และสมเด็จพระราชินีเลติเซียแห่งสเปน,ฮวน คาร์ลอส อดีตกษัตริย์แห่งสเปน และอดีตสมเด็จพระราชินีโซเฟีย\n\nประเทศสวีเดน:กษัตริย์คาร์ลที่ 16 กุสตาฟ และสมเด็จพระราชินีซิลเวียแห่งสวีเดน\n\nประเทศตองกา:กษัตริย์ตูโปที่ 6 แห่งตองกา\n\nประเทศสหรัฐอาหรับเอมิเรตส์:ชีค โมฮาเหม็ด บิน ซาเยด อัล นาห์ยาน ประธานาธิบดีสหรัฐอาหรับเอมิเรตส์ และผู้ปกครองอาบูดาบี และชีคโมฮัมเหม็ด บิน ราชิด อัล มักตูม รองประธานาธิบดี นายกรัฐมนตรี และรัฐมนตรีว่าการกระทรวงกลาโหมสหรัฐอาหรับเอมิเรตส์ และผู้ปกครองดูไบ\n\nสมาชิกราชวงศ์ทั่วโลกที่เข้าร่วมงานพระราชพิธีพระบรมศพ\n\nประเทศอื่นๆที่ส่งผู้ดำรงตำแหน่งทางการเมืองมาร่วมงานมีดังต่อไปนี้\n\n@ทวีปอเมริกาเหนือและอเมริกาใต้\n\nประเทศบาร์เบโดส:ประธานาธิบดีแซนดร้า เมสัน\n\nประเทศเบลีซ:ผู้ว่าการฟลอยด์ลา ทซาลัม แห่งเบลีซ\n\nประเทศบราซิล:ประธานาธิบดีจาร์ โบลโซนาโร\n\nประเทศแคนาดา:นายกรัฐมนตรีจัสติน ทรูโด\n\nประเทศจาไมก้า:นายกรัฐมนตรีแอนดรูว์ ฮอลเนส\n\nประเทศเซนต์วินเซนต์และเกรนาดีนส์:ผู้ว่าการรัฐซูซานดูแกนแห่งเซนต์วินเซนต์และเกรนาดีนส์\n\nประเทศตรินิแดดและโตเบโก:ประธานาธิบดีพอลล่า-เม วีคส์\n\nประเทศสหรัฐอเมริกา:ประธานาธิบดีโจ ไบเดนและสุภาพสตรีหมายเลขหนึ่งจิล ไบเดน\n\n@ทวีปยุโรป\n\nประเทศออสเตรีย:ประธานาธิบดีอเล็กซานเดอร์ ฟาน เดอร์ เบลเลน\n\nประเทศซปรัส:ประธานาธิบดีนิโคส อนาสตาเซียเดส แห่ง\n\nสหภาพยุโรป.ประธานคณะกรรมาธิการยุโรป นางเออร์ซูลา วอน เดอ เลเยน ประธานคณะมนตรียุโรป นายชาร์ลส์ มิเชล\n\nประเทศฟินแลนด์:ประธานาธิบดีเซาลี นีนิสโต\n\nประเทศฝรั่งเศส:ประธานาธิบดีเอ็มมานูเอล มาครง\n\nประเทศเยอรมนี:ประธานาธิบดีแฟรงค์-วอลเตอร์ สไตน์ไมเออร์\n\nประเทศกรีซ:ประธานาธิบดีคาเทรีนา ซาเกลลาโรปูลู\n\nประเทศฮังการี:ประธานาธิบดีคาตาลิน โนวัค\n\nประเทศไอร์แลนด์:ประธานาธิบดีไมเคิล ดี. ฮิกกินส์ นายกรัฐมนตรี มิเชล มาร์ติน\n\nประเทศอิตาลี:ประธานาธิบดีเซร์คิโอ มัตตาเรลลา\n\nประเทศลัตเวีย:ประธานาธิบดีเอกิลส์ เลวิตส์\n\nประเทศลิทัวเนีย:ประธานาธิบดีกิตานาส นาวเซดา\n\nประเทศมอลตา:ประธานาธิบดีจอร์จ เวลลา\n\nประเทศโรมาเนีย:ประธานาธิบดีเคลาส์ ไอโอฮันนิส\n\nองค์การสนธิสัญญาป้องกันแอตแลนติกเหนือหรือนาโต นายเจนส์ สโตลเทนเบิร์ก เลขาธิการนาโต\n\nประเทศโปแลนด์:ประธานาธิบดีอันเดอร์เซจ ดูดา\n\nประเทศโปรตุเกส:ประธานาธิบดีมาร์เซโล เรเบโล เดอ ซูซา\n\nประเทศยูเครน:นายกรัฐมนตรีเดนิส ชมีฮาล และสุภาพสตรีหมายเลขหนึ่ง โอเลนา เซเลนสกี\n\nนครรัฐวาติกัน:อาร์คบิชอปพอล ริชาร์ด กัลลาเกอร์รัฐมนตรีต่างประเทศของนครรัฐวาติกัน\n\n@ภูมิภาคตะวันออกกลาง\n\nประเทศอียิปต์:นายกรัฐมนตรีมอสตาฟา มัดบูลี\n\nประเทศอิสราเอล:ประธานาธิบดีไอแซก เฮอร์ซอก\n\nเขตปกครองตนเองปาเลสไตน์:นายกรัฐมนตรี โมฮัมหมัด ชตาเยห์\n\nนอกจากนี้ยังมีรายงานว่ามีการเปลี่ยนกำหนดการเกี่ยวกับประเทศซาอุดิอาระเบีย เนื่องจากเจ้าชายตูร์กี บิน โมฮัมเหม็ด อัล ซะอูด มกุฎราชกุมารโมฮัมเหม็ด บิน ซัลมาน รัฐมนตรีว่าการกระทรวงการต่างประเทศของซาอุดิอาระเบีย ถูกระบุว่าจะไม่เข้าร่วมงานพระราชพิธีในภายหลัง\n\n@ทวีปแอฟริกา\n\nประเทศสาธารณรัฐประชาธิปไตยคองโก:นายคริสโตเฟอร์ เอ็มโบโซ เอ็นโคเดีย ประธานสมัชชาแห่งชาติ\n\nประเทศกาบอง:ประธานาธิบดีอาลี บองโก\n\nประเทศกานา:ประธานาธิบดีนานา อาคูโฟ-อัดโด\n\nประเทศเคนยา:ประธานาธิบดีวิลเลียม รูโต\n\nประเทศไนจีเรีย:รองประธานาธิบดีเยมี โอซินบาโจ\n\nประเทศรวันดา:ประธานาธิบดีพอล คากาเม่\n\nประเทศเซเนกัล:ประธานาธิบดีแม็คกี้ ซอล\n\nประเทศแอฟริกาใต้:ประธานาธิบดีไซริล รามาโฟซา\n\nประเทศซูดาน:นายพลอับเดล ฟัตตาห์ อัล-บูร์ฮาน\n\n@ภูมิภาคเอเชีย\n\nประเทศบังกลาเทศ:นายกรัฐมนตรีชีค ฮาซินา\n\nประเทศอินเดีย:ประธานาธิบดีดรูปาดี มูร์มู\n\nประเทศปากีสถาน:นายกรัฐมนตรีเชห์บาซ ชารีฟ\n\nประเทศศรีลังกา:ประธานาธิบดีรานิล วิคเรมซิงเหอ\n\n@ภูมิภาคเอเชียแปซิฟิก\n\nประเทศออสเตรเลีย:นายกรัฐมนตรีแอนโธนี อัลบานีส\n\nประเทศจีน:รองประธานาธิบดีหวัง ฉีซาน\n\nประเทศหมู่เกาะคุก:นายกรัฐมนตรีมาร์ค บราวน์\n\nประเทศฟิจิ:นายกรัฐมนตรีแฟรงค์ ไบนิมารามา\n\nประเทศนิวซีแลนด์:นายกรัฐมนตรีจาซินดา อาร์เดิร์น\n\nประเทศปาปัวนิวกินี:นายกรัฐมนตรีเจมส์ มาราเป\n\nประเทศซามัว: นาย Tuimalealiʻifano Vaʻaletoʻa Sualauvi ที่ 2 ประมุขแห่งรัฐ\n\nประเทศเกาหลีใต้:ประธานาธิบดียุนซุกยอล\n\nประเทศตูวาลู:นายกรัฐมนตรีเคาซี นาตาโนะ\n\nประเทศหมู่เกาะโซโลมอน:ผู้ว่าการเดวิด วูนากิ\n\nผู้ดำรงตำแหน่งทางการเมืองที่เข้าร่วมพระราชพิธีพระบรมศพ\n\nส่วนประเทศอื่นๆที่ไม่ได้รับเชิญเนื่องจากไม่ได้มีความสัมพันธ์ทางการทูตที่ปกติกับสหราชอาณาจักรได้แก่ประเทศซีเรียและเวเนซุเอลา และประเทศที่ไม่ได้รับเชิญเนื่องจากอยู่ภายใต้มาตรการคว่ำบาตรนั้นได้แก่ประเทศรัสเซียและเบลารุสเช่นเดียวกับเมียนมาร์ตามที่เรียนในเบื้องต้นแล้ว",
    "เปิดชื่อ ‘ประมุข-ผู้นำประเทศ’ ยืนยันร่วมพระราชพิธีพระบรมศพควีนเอลิซาเบธที่ 2": "เปิดชื่อ ‘ประมุข-ผู้นำประเทศ’ ยืนยันร่วมพระราชพิธีพระบรมศพควีนเอลิซาเบธที่ 2\n\nตามรายงานของสำนักข่าวรอยเตอร์เมื่อวันที่ 13 กันยายน องค์พระประมุขและผู้นำประเทศต่างๆ ได้ทยอยยืนยันการเดินทางเข้าร่วมพระราชพิธีพระบรมศพสมเด็จพระราชินีนาถเอลิซาเบธที่ 2 ที่จะมีขึ้นในวันที่ 19 กันยายน ณ วิหารเวสต์มินสเตอร์ กรุงลอนดอน ประเทศอังกฤษ แล้วดังนี้\n\nฆวน คาร์ลอสที่ 1 อดีตกษัตริย์สเปน และโซเฟีย พระชายา\n\nกษัตริย์วิลเลม-อเล็กซานเดอร์ และสมเด็จพระราชินีมักซิมาแห่งเนเธอร์แลนด์\n\nกษัตริย์ฟิลิป และสมเด็จพระราชินีมาทิลด์แห่งเบลเยียม\n\nกษัตริย์เฟลิปเปที่ 6 และสมเด็จพระราชินีเลติเซียแห่งสเปน\n\nนายโจ ไบเดน และนางจิล ไบเดน ประธานาธิบดีสหรัฐและสุภาพสตรีหมายเลขหนึ่ง\n\nนายอเล็กซานเดอร์ ฟาน เดอ เบลเลน ประธานาธิบดีออสเตรีย\n\nนางจาซินดา อาร์เดิร์น นายกรัฐมนตรีนิวซีแลนด์\n\nนายแอนโทนี อัลบานีส นายกรัฐมนตรีออสเตรเลีย\n\nนายกีตานัส นูเซดา ประธานาธิบดีลิทัวเนีย\n\nนายรานิล วิกรมสิงเห ประธานาธิบดีศรีลังกา\n\nนายแฟรงก์-วอลเตอร์ สไตน์ไมเออร์ ประธานาธิบดีเยอรมนี\n\nนายยูน ซอกยอล ประธานาธิบดีเกาหลีใต้\n\nนายซาอีร์ โบลโซนาโร ประธานาธิบดีบราซิล\n\nนายอันด์แซย์ ดูดา ประธานาธิบดีโปแลนด์\n\nนายแซร์โจ มัตตาเรลลา ประธานาธิบดีอิตาลี\n\nนายจัสติน ทรูโด นายกรัฐมนตรีแคนาดา\n\nนายชาร์ลส์ มิชเชล ประธานคณะมนตรียุโรป\n\nนายเอกิลส์ เลวิตส์ ประธานาธิบดีลัตเวีย\n\nนางพอลล่า เมย์ วีกส์ ประธานาธิบดีตรินิแดดและโตเบโก\n\nนายโมฮัมหมัด ชเตเย นายกรัฐมนตรีปาเลสไตน์\n\nนายเซาลี นีนิสเตอ ประธานาธิบดีฟินแลนด์\n\nนางคาตาลิน โนวาก ประธานาธิบดีฮังการี\n\nนายไมเคิล ดี ฮิกกินส์ และนายไมเคิล มาร์ติน ประธานาธิบดีและนายกรัฐมนตรีไอร์แลนด์",
    "‘กาซพรอม’ จ่อโอนเงินเข้า รบ.รัสเซีย หลังทำกำไรพลังงานได้กว่า 3.6 แสนล้านบาท": "กาซพรอม บริษัทด้านพลังงานที่ได้รับเงินทุนจากรัฐบาลรัสเซีย เตรียมโอนเงินมูลค่ากว่า 3.6 แสนล้านบาท ให้แก่รัฐบาลรัสเซีย หลังจากการทำรายได้สุทธิรวมเป็นประวัติการณ์กว่า 2.5 ล้านล้านรูเบิล (ประมาณ 1.5 ล้านล้านบาท) ตลอดระยะเวลา 6 เดือนแรกของปีนี้ แม้นจะถูกคว่ำบาตรพลังงาน สืบเนื่องจากการทำสงครามในยูเครนก็ตาม\n\nกำไรจำนวนมหาศาลในครั้งนี้ เป็นผลสืบเนื่องมาจากราคาน้ำมันและก๊าซโลกพุ่งสูงขึ้น ตลอดระยะเวลาครึ่งปีที่ผ่านมา ภายหลังจากการเกิดขึ้นของสงครามยูเครน ซึ่งเป็นผลมาจากปริมาณการผลิตพลังงานของรัสเซีย ที่สร้างความกังวลให้แก่ยุโรปและนานาชาติ\n\nรัฐบาลรัสเซียถือหุ้นกาซพรอมอยู่ที่ 49.3% และจะได้รับค่าตอบแทนแบ่งจ่ายกว่า 1.21 ล้านล้านรูเบิล หลังจากบอร์ดบริษัทเสนอการจ่ายค่าตอบแทนแก่ผู้ถือหุ้นทั่วไปหุ้นละ 51.03 รูเบิล ทั้งนี้ มติดังกล่าวจะถูกเคาะโดยประชุมคณะกรรมการวิสามัญของบริษัทในวันที่ 30 ก.ย.นี้\n\nการจ่ายเงินปันผลดังกล่าวสะท้อนภาพความล้มเหลว ในความพยายามของชาติตะวันตกจากการคว่ำบาตรทางเศรษฐกิจต่อรัสเซีย หลังจากที่สหราชอาณาจักรและยุโรปได้ประกาศหยุดและชะลอการนำเข้าน้ำมันและก๊าซของรัสเซีย เพื่อไม่ให้รัสเซียนำเงินจากการค้าพลังงาน ไปใช้ในการทำสงครามการรุกรานยูเครน อย่างไรก็ดี รัสเซียได้เพิ่มการส่งออกน้ำมันไปยังเอเชียแทน อีกทั้งราคาก๊าซกลับพุ่งสูงขึ้นเพื่อตอบรับต่อการตัดการส่งพลังงานของกาซพรอมไปยังยุโรป\n\nฟามิล ซาดีกอฟ รองหัวหน้าผู้บริหารของกาซพรอมกล่าวว่า “แม้จะมีแรงกดดันจากการคว่ำบาตรและสภาพแวดล้อมภายนอกที่ไม่เอื้ออำนวย แต่กาซพรอมกรุ๊ปกลับมีรายงานรายได้ IFRS และกำไรสุทธิในช่วงครึ่งแรกของปี 2565” ทั้งนี้ กาซพรอมยังคงปิดท่อส่งก๊าซไปยังยุโรปในตอนนี้ ภายใต้ข้ออ้างว่าบริษัทกำลังทำการซ่อมบำรุงอุปกรณ์ท่อส่งก๊าซนอร์ดสตรีม 1 ซึ่งได้สร้างความกังวลใจให้แก่ยุโรปมากขึ้นเรื่อยๆ\n\nนอกจากนี้ รัสเซียยังได้ออกมาอ้างว่าการซ่อมบำรุงท่อส่งก๊าซที่ล่าช้า เป็นผลสืบเนื่องมาจากการคว่ำบาตรของชาติตะวัน ซึ่งส่งผลกระทบโดยตรงต่อการจัดส่งอุปกรณ์การซ่อมบำรุง\n\nในทางตรงกันข้าม รัฐบาลต่างๆ ในยุโรปกล่าวหา วลาดิเมียร์ ปูติน ประธานาธิบดีรัสเซียว่า พยายามใช้พลังงานมาเป็นอาวุธในการตอบโต้กับยุโรป จากการช่วยเหลือยูเครนในการทำสงครามการต่อต้านการรุกรานของตน ในขณะที่คณะกรรมาธิการยุโรปกำลังหาทางแทรกแซงฉุกเฉินต่อตลาดการค้าก๊าซและพลังงาน เพื่อรับมือกับราคาพลังงานที่พุ่งสูงขึ้น อีกทั้งฤดูหนาวที่กำลังจะมาถึง ซึ่งยุโรปเองจำเป็นจะต้องพึ่งพาการใช้ก๊าซในการสร้างความอบอุ่น\n\nโดยเฉลี่ยแล้วประเทศในยุโรปมีการจัดเก็บก๊าซ ที่ถูกกำหนดโดยสหภาพยุโรปอยู่เหนือเป้าหมายก่อนฤดูหนาว โดยยุโรปมีการจัดเก็บก๊าซธรรมชาติอยู่ที่ประมาณ 84 พันล้านลูกบาศก์เมตร ซึ่งมากกว่าก่อนหน้าเป้าหมายเดิมที่ 65 พันล้านลูกบาศก์เมตร ในวันที่ 1 ก.ย. และใกล้เป้าหมาย 88 พันล้านลูกบาศก์เมตรของเดือน พ.ย.นี้\n\nฝรั่งเศส โปแลนด์ อิตาลี และสาธารณรัฐเช็ก ได้บรรลุเป้าหมายการจัดเก็บก๊าซในเดือน พ.ย.แล้ว ในขณะที่ลัตเวียเป็นประเทศเดียว ที่ยังมียอดจัดเก็บก๊าซตามหลังเป้าหมายในเดือน ก.ย. ทั้งนี้ เยอรมนีเป็นประเทศที่มีพื้นที่จัดเก็บก๊าซเหลือให้เติมมากที่สุดที่ 2.6 พันล้านลูกบาศก์เมตร เนื่องจากเยอรมนีเองมีเป้าหมายการจัดเก็บ และสิ่งอำนวยความสะดวกในการจัดเก็บที่กว้างขวางกว่าชาติอื่นๆ\n\n\n\n\n\nที่มา:\n\nhttps://www.theguardian.com/business/2022/aug/31/gazprom-to-pay-kremlin-86bn-after-record-profits?CMP=Share_iOSApp_Other&fbclid=IwAR0QZUIsEJs3IdN5KurFia5Q3Ibw5N1nek99TfhArvDzp83MG2LeRdMebYU",
    "ท่าจะแย่! พบเงินเฟ้อยูโรโซนพุ่งไม่หยุด แตะระดับ 9.1% สูงสุดเป็นประวัติการณ์": "ราคาพลังงานที่พุ่งทะยานอันมีต้นตอจากปฏิบัติการรุกรานยูเครนของรัสเซีย ผลักให้อัตราเงินเฟ้อรายปีของยูโรโซนแตะระดับ 9.1% ในเดือนสิงหาคม สูงที่สุดนับตั้งแต่มีการจดบันทึกมา หลังจากก่อนหน้านี้ราคาผู้บริโภคพุ่งแตะ 8.9% ในเดือนกรกฎาคมโยอาคิม นาเกล ประธานธนาคารกลางเยอรมนี ประกาศในทันทีว่า อีซีบีควรมีแผนสำหรับปรับขึ้นดอกเบี้ยอย่างแข็งกร้าวในเดือนกันยายน \"มิเช่นนั้น คาดหมายได้เลยว่าเงินเฟ้ออาจฝังแน่นอยู่เหนือระดับเป้าหมาย 2% ของเรา เป็นการถาวร\" เขากล่าวเตือนตัวเลขเงินเฟ้อขยับขึ้นมาตั้งแต่เดือนพฤศจิกายน 2021 ท่ามกลางความตึงเครียดของห่วงโซ่อุปทานโลก จากนั้นสงครามที่ปะทุขึ้นอย่างฉับพลันในยูเครนเดือนกุมภาพันธ์ และฤดูร้อนของยุโรปที่ก่อภัยแล้ง ได้ส่งผลให้ราคาอาหารพุ่งสูงคาดหมายกันว่าอีซีบีจะปรับขึ้นอัตราดอกเบี้ยในที่ประชุมครั้งถัดไปวันที่ 8 กันยายน หลังจากปรับขึ้นเป็นครั้งแรกในรอบ 1 ทศวรรษ เมื่อเดือนกรกฎาคมที่ผ่านมา ทั้งนี้ที่ผ่านมา อีซีบีคงดอกเบี้ยระดับต่ำเพื่อเปิดทางให้เศรษฐกิจยุโรปฟื้นตัวจากวิกฤตโรคระบาดใหญ่โควิด-19ฝรั่งเศส ซึ่งเคลื่อนไหวกำหนดเพดานราคาพลังงาน พบเห็นอัตราเงินเฟ้อต่ำที่สุดในยูโรโซน อยู่ที่ 6.5% ในเดือนสิงหาคม จากข้อมูลของสำนักงานสถิติแห่งสหภาพยุโรป (ยูโรสแตท) แต่เศรษฐกิจยักษ์ใหญ่อย่างเยอรมนี พบเห็นเงินเฟ้อพุ่งสูงอยู่ที่ระดับ 8.8% อิตาลี 9% และสเปน 10.3%บรรดาประเทศเพื่อนบ้านของรัสเซียในแถบบอลติก อย่าง เอสโตเนีย ลิทัวเนีย และลัตเวีย เผชิญกับเงินเฟ้อหนักหน่วงที่สุด อยู่ที่ 25.2% 21.1% และ 20.8% ตามลำดับแจ็ค อัลเลน-เรย์โนลด์ส นักเศรษฐศาสตร์จากแคปิตอล อีโคโนมิกส์ เตือนว่าอัตราเงินเฟ้อยูโรโซนอาจแตะระดับ 10% ในช่วงสิ้นปี แม้กระทั่งอีบีซีปรับขึ้นดอกเบี้ยแล้วก็ตาม \"ความเป็นไปได้มากที่สุด มีแนวโน้มว่าจะมีการปรับขึ้นดอกเบี้ย 0.75% ในสัปดาห์หน้า\" เขากล่าว หลังจากอีซีบีปรับขึ้นดอกเบี้ย 0.50% ในเดือนกรกฎาคม จากระดับ 0%(ที่มา : เอเอฟพี)",
    "มหาวิทยาลัยสหรัฐฯ “ที่หลบภัยด้านการศึกษา” ในภาวะสงครามยูเครน": "นักเรียนชาวยูเครนจำนวนมากที่มีแผนเข้าศึกษาต่อในระดับอุดมศึกษาในสหรัฐฯ ในช่วงที่ผ่านมาต้องเผชิญกับสถานการที่ผกผันอย่างมากเพราะสงครามที่เกิดขึ้นจากการรุกรานของรัสเซีย แต่ในที่สุด หลายคนสามารถเดินทางมาศึกษาต่อได้ตามแผน ด้วยความช่วยเหลือจากสถาบันการศึกษาต่าง ๆ\n\nฮาเลบ เบิร์ตเซพ ต้องการบันทึกภาพของตนเองขณะที่ได้รับผลการตอบรับเข้าเรียนจากมหาวิทยาลัยในประเทศสหรัฐฯ ภาพของการสวมกอดซึ่งกันและกัน ภายใต้บรรยากาศที่ดีใจจากคนในครอบครัว เพื่อที่เขาจะแชร์วิดีโอนี้ในโลกออนไลน์ต่อไป\n\nแต่ปรากฏว่าเมื่อผลตอบรับจากมหาวิทยาลัยมาถึง บูทเซพในวัย 18 ปี กลับต้องอาศัยรวมอยู่กับเด็กคนอื่น ๆ ในห้องที่ไม่มีแม้แต่หน้าต่างสักบาน โดยที่นี่คือสถานพักพิงเพื่อหลบระเบิด ในกรุงเคียฟ ประเทศยูเครน เสียงไซเรนเตือนภัยและความมืด ส่งผลให้ เบิร์ตเซพ ไม่สามารถทำตามแผนที่วางไว้ได้\n\nในวันที่ 31 มีนาคมที่ผ่านมา ราวหนึ่งเดือนหลังจากรัสเซียบุกยูเครน เบิร์ตเซพ ได้รับการตอบรับจากมหาวิทยาลัย Brown ที่เป็นหนึ่งในกลุ่มไอวีลีค (Ivy League) หรือกลุ่มมหาวิทยาลัยเก่าแก่ที่มีชื่อเสียงทางตะวันออกเฉียงเหนือของสหรัฐฯ\n\nทางมหาวิทยาลัยยื่นข้อเสนอให้เขาเข้าร่วมชั้นเรียนภาคฤดูร้อน อีกทั้งอันเนื่องมาจากภาวะสงครามที่เขาต้องเผชิญ ทางสถานศึกษาจะดูแลค่าใช้จ่ายต่าง ๆ ทั้งค่าอาหาร ตั๋วเครื่องบิน และค่าที่พัก เบิร์ตเซพ กล่าวว่า “ไม่คาดคิดมาก่อน ว่าจะได้รับการช่วยเหลือขนาดนี้ จากมหาวิทยาลัยที่ตั้งอยู่ไกลโพ้น ทุกอย่างเป็นเรื่องที่น่าตื่นเต้น จะได้พบคนใหม่ ๆ และเจอโอกาสใหม่ ๆ”\n\nอ้างอิงข้อมูลจากสถาบัน IIE ด้านการศึกษานานาชาติ ที่สำรวจสถานศึกษาจำนวน 559 แห่ง พบว่า มหาวิทยาลัยในสหรัฐฯจำนวนมากกว่า 120 แห่งมีความพยายามที่จะช่วยเหลือนักเรียนชาวยูเครน โดยคาดว่า ตัวเลขในความเป็นจริงน่าที่จะสูงกว่านั้นเป็นอย่างมาก\n\nโดยความช่วยเหลือดังกล่าว เกิดขึ้นในหลายรูปแบบ อย่างเช่น ดูแลการสมัครของนักเรียนชาวยูเครนให้เสร็จสมบูรณ์ แม้ว่าจะต้องทำงานในชั่วโมงพิเศษเพิ่มเติม การยกเว้นเอกสารทางการบางชนิด ให้ความช่วยเหลือเพิ่มเติมด้านการเงินแก่นักเรียนชาวยูเครน จนถึงวันนี้ความขัดแย้งของทั้งสองประเทศผ่านพ้นไปกว่า 6 แล้ว และนักศึกษาจากยูเครนบางส่วนได้เดินทางมาถึงมหาวิทยาลัยที่อเมริกาเพื่อเข้าเรียนในภาคฤดูใบไม้ร่วง\n\nตัวอย่างการให้ความช่วยเหลือ เช่น University of Chicago ตั้งงบมูลค่า 20 ล้านดอลลาร์ เพื่อช่วยนักเรียนชาวยูเครน ที่รวมไปถึงการช่วยเหลือด้านค่าเล่าเรียน มหาวิทยาลัย Texas A&M ให้เงินอุดหนุนทั้งค่าเล่าเรียน ค่าธรรมเนียม และค่าครองชีพ ส่วนมหาวิทยาลัย Hampton ในรัฐเวอร์จิเนียได้เชิญนักศึกษาจำนวน 100 คนที่ได้รับผลกระทบจากสงครามเข้าเรียนมหาวิทยาลัยในช่วงฤดูร้อนแบบไม่คิดค่าใช้จ่าย\n\nเจสัน ซิส ประธานร่วมของสถาบัน IIE เรียกการศึกษาระดับอุดมศึกษาของสหรัฐอเมริกาว่า เป็น “ที่หลบภัย” สำหรับนักศึกษาต่างชาติ\n\nที่ผ่านมานักเรียนชาวยูเครนต้องเผชิญอุปสรรคมากมาย อย่างเช่น สถานทูตสหรัฐฯ ในกรุงเคียฟ ไม่ออกวีซ่านักเรียนให้ จนพวกเขาต้องไปที่สถานกงสุลอื่น รวมถึงนักเรียนชายต้องเจอความยากลำบากในการพิสูจน์ว่า พวกเขาไม่ได้มีความพยายามที่จะหนีทหาร\n\nโอเลคซานเดอร์ ซินเฮอิสกี วัย 18 ปี ต้องพยายามมากถึง 4 ครั้งที่จะเดินทางออกจากยูเครนไปยังมอลโดวา ก่อนเขาที่จะไปยังโรมาเนียและใช้เวลาอีก 2 สัปดาห์เพื่อที่จะขอวีซ่า จนในที่สุด เขาเตรียมที่จะเข้าเรียนในช่วงฤดูใบไม้ร่วงที่มหาวิทยาลัย Georgetown University ได้สำเร็จ\n\nซินเฮอิสกี วางแผนที่จะเรียนต่อด้านธุรกิจ แต่จากเหตุการณ์ปัจจุบันที่ประเทศเกิดความเสียหายอย่างร้ายแรง ส่งผลให้เขาสนใจที่จะศึกษาต่อในด้านความสัมพันธ์ระหว่างประเทศ เพื่อที่จะเป็นก้าวไปสู่การเป็นนักการเมืองของยูเครน โดย ซินเฮอิสกี กล่าวว่า สถานการณ์ต่าง ๆ ผลักให้เขาเดินไปในเส้นทางนี้\n\nเมื่อเดินทางมาถึงประเทศสหรัฐฯ นักเรียนจากยูเครนจำนวนมากจะรู้สึกสับสนในจิตใจ ทั้งรู้สึกซาบซึ้ง แต่ก็รู้สึกผิดในเวลาเดียวกัน พวกเขาเป็นห่วงสมาชิกในครอบครัวคนอื่น ๆ ที่ยังอยู่ในยูเครน หลายคนมองว่า การเรียนและการฝึกอบรมที่พวกเขาจะได้รับ จะสามารถนำไปช่วยสร้างประเทศของตนเองกลับขึ้นมาอีกครั้ง\n\nอาร์น เวสแทด อาจารย์และผู้เชี่ยวชาญด้านประวัติศาสตร์รัสเซีย จากมหาวิทยาลัย Yale บอกว่าหลังจากที่พูดคุยกับนักเรียนชาวยูเครน พวกเขาแสดงความต้องการอย่างชัดเจน ที่จะกลับไปยังประเทศของตนเองให้เร็วที่สุดเท่าที่จะทำได้\n\nในขณะเดียวกันสถานศึกษาส่วนใหญ่ให้ความช่วยเหลือแก่นักเรียนชาวรัสเซียในลักษณะเดียวกัน โดยตระหนักว่านักเรียนชาวรัสเซียไม่สามารถมีอิทธิพลใด ๆ ต่อนโยบายของภาครัฐที่มีต่อยูเครน อีกทั้งพวกเขาก็ประสบกับความโกลาหล ที่เป็นผลมาจากสงครามเช่นกัน\n\nอาร์ซีนี ที นักศึกษาจากกรุงมอสโกว ประเทศรัสเซีย ที่ต้องพักพิงในประเทศลัตเวียขณะที่เกิดสงคราม จนเขาเรียนไม่จบมัธยมปลาย และไม่สามารถเข้าสอบระดับภาครัฐได้ อย่างไรก็ตาม วิทยาลัยการเดินเรือ SUNY ในนครนิวยอร์ก อนุญาตให้เขายื่นใบสมัครล่าช้า และให้สิทธิ์เข้าเรียนในช่วงฤดูใบไม้ร่วง ส่งผลให้นักศึกษาคนนี้ สามารถเลื่อนการเกณฑ์ทหารในรัสเซียได้\n\nรายงานของสถาบัน IIE ชี้ว่าระหว่างปีการศึกษา 2020 และ 2021 มหาวิทยาลัยในสหรัฐฯ มีชาวรัสเซียจำนวน 4,805 คน และชาวยูเครนจำนวน 1,739 คน",
    "Decisions taken by the Governing Council of the ECB (in addition to decisions setting interest rates)": "สิงหาคม-กันยายน 2565\n\nการดำเนินงานของตลาด\n\nทบทวนแนวทางการจัดการทุนสำรองเงินตราต่างประเทศ พ.ศ. 2565\n\nเมื่อวันที่ 28 กรกฎาคม พ.ศ. 2565 สภาปกครองได้รับรองแนวปฏิบัติ ECB/2022/28 แก้ไขแนวทาง 2008/596/EC เกี่ยวกับการจัดการสินทรัพย์สำรองต่างประเทศของธนาคารกลางยุโรปโดยธนาคารกลางแห่งชาติและเอกสารทางกฎหมายสำหรับการดำเนินงานที่เกี่ยวข้องกับสินทรัพย์ดังกล่าว การเปลี่ยนแปลงที่นำมาใช้ในกฎหมายทำให้มั่นใจได้ว่า (ก) เมื่อคู่สัญญาไม่ปฏิบัติตามกฎหมายที่บังคับใช้เกี่ยวกับการป้องกันการฟอกเงินและ/หรือการจัดหาเงินทุนของผู้ก่อการร้าย และ/หรือเกี่ยวข้องกับการฟอกเงินและ/หรือการจัดหาเงินทุนของผู้ก่อการร้าย ECB ควรมีความสามารถในการยุติข้อตกลงการหักบัญชีหลักที่ทำกับคู่สัญญาดังกล่าวตั้งแต่วันที่ 1 สิงหาคม พ.ศ. 2565 หรือที่ทำขึ้นโดย ECB ก่อนวันดังกล่าวและแก้ไขภายหลัง ซึ่งสะท้อนถึงแนวปฏิบัติของ ECB ในปัจจุบันเกี่ยวกับข้อตกลงหลักอื่น ๆ ที่ใช้โดย ECB; และ (b) คู่สัญญาในการทำธุรกรรมที่เกี่ยวข้องกับสินทรัพย์สำรองต่างประเทศของ ECB จำเป็นต้องปฏิบัติตามมาตรการคว่ำบาตรที่เกี่ยวข้องซึ่งกำหนดในระดับสหภาพยุโรปและ/หรือสหประชาชาติ หรือกำหนดโดยหน่วยงานที่มีอำนาจอื่น ๆ อย่างต่อเนื่อง นอกจากนี้ยังมีการปรับเปลี่ยนลักษณะการปฏิบัติงานหรือทางเทคนิคอื่นๆ อีกหลายประการ\n\nปฏิทินบ่งชี้สำหรับปี 2023 และ 2024 เกี่ยวกับการชำระคืนก่อนกำหนดโดยสมัครใจของการดำเนินการรีไฟแนนซ์ระยะยาวที่เป็นเป้าหมายชุดที่สาม (TLTRO III)\n\nเมื่อวันที่ 28 กรกฎาคม พ.ศ. 2565 สภาปกครองได้อนุมัติปฏิทินบ่งชี้สำหรับการชำระหนี้ก่อนกำหนดตามความสมัครใจของ TLTRO III ในปี พ.ศ. 2566 และ พ.ศ. 2567 และอนุญาตให้เผยแพร่ ดิ เอกสาร มีอยู่ในเว็บไซต์ของ ECB\n\nเปลี่ยนแปลงค่าตอบแทนเงินฝากรัฐบาล\n\nเมื่อวันที่ 8 กันยายน พ.ศ. 2565 สภาปกครองได้ตัดสินใจที่จะยกเลิกเพดานอัตราดอกเบี้ย 0% ชั่วคราวสำหรับค่าตอบแทนเงินฝากของรัฐบาลเพื่อรักษาประสิทธิภาพของการส่งนโยบายการเงินและปกป้องการทำงานของตลาดอย่างมีระเบียบ เพดานจะยังคงอยู่ที่ระดับล่างของอัตราดอกเบี้ยเงินฝากของ Eurosystem (DFR) หรืออัตราระยะสั้นของยูโร (€STR) อย่างใดอย่างหนึ่ง รวมถึงในกรณีของ DFR ที่เป็นบวก ค่าตอบแทนที่แก้ไขแล้วมีผลตั้งแต่เริ่มต้นระยะเวลาการบำรุงรักษาครั้งที่หก คือ วันที่ 14 กันยายน พ.ศ. 2565 และจะคงอยู่จนถึงวันที่ 30 เมษายน พ.ศ. 2566 ข่าวประชาสัมพันธ์ และการกระทำทางกฎหมายที่สะท้อนถึงการเปลี่ยนแปลงเหล่านี้ (Decision ECB/2022/30 สำหรับการปรับค่าตอบแทนชั่วคราวของเงินฝากตามนโยบายที่ไม่ใช่ตัวเงินที่ถือไว้กับธนาคารกลางของประเทศและธนาคารกลางยุโรป) มีอยู่ในเว็บไซต์ของ ECB\n\nการรวมการพิจารณาการเปลี่ยนแปลงสภาพภูมิอากาศเข้ากับการซื้อพันธบัตรองค์กร\n\nเมื่อวันที่ 9 กันยายน พ.ศ. 2565 สภาปกครองรับรอง การตัดสินใจ ECB/2022/29 แก้ไขการตัดสินใจ (EU) 2016/948 ว่าด้วยการดำเนินการตามโครงการจัดซื้อภาคธุรกิจ การแก้ไขรวมการพิจารณาการเปลี่ยนแปลงสภาพภูมิอากาศในการจัดสรรเกณฑ์มาตรฐานและแนะนำขีดจำกัดครบกำหนดสำหรับพันธบัตรของผู้ออกตราสารหนี้ที่มีผลการดำเนินงานด้านสภาพอากาศที่แย่ลง การเปลี่ยนแปลงตามมาจากการตัดสินใจของสภาปกครองที่ประกาศใน ข่าวประชาสัมพันธ์ ของวันที่ 4 กรกฎาคม เพื่อดำเนินการเพิ่มเติมเพื่อรวมการพิจารณาการเปลี่ยนแปลงสภาพภูมิอากาศในกรอบนโยบายการเงินของ Eurosystem การแก้ไขกฎหมายมีผลใช้บังคับในวันที่ 26 กันยายน พ.ศ. 2565 และมีผลบังคับใช้กับธุรกรรมที่ชำระในหรือหลังวันที่ 1 ตุลาคม พ.ศ. 2565 ข่าวประชาสัมพันธ์ โดยมีรายละเอียดเพิ่มเติมในเว็บไซต์ของ ECB\n\nโครงสร้างพื้นฐานของตลาดและการชำระเงิน\n\nPurple Teaming Best Practices of the Threat Intelligence-based Ethical Red Teaming (TIBER-EU) Framework\n\nเมื่อวันที่ 4 สิงหาคม พ.ศ. 2565 สภาปกครองซึ่งได้รับประโยชน์จากการสังเกตของสมาชิกสภาสามัญได้อนุมัติแนวทางปฏิบัติที่ดีที่สุดสำหรับทีมสีม่วงของ TIBER-EU และอนุญาตให้เผยแพร่ เอกสารซึ่งมีอยู่ใน ส่วน TIBER-EU ของเว็บไซต์ ECB กรอบการทำงานของ TIBER-EU ช่วยให้หน่วยงานของยุโรปและระดับประเทศสามารถทำงานร่วมกับโครงสร้างพื้นฐานทางการเงินและสถาบันต่างๆ เพื่อจัดทำโปรแกรมสำหรับการทดสอบที่มีการควบคุมและทำตามสั่งโดยอิงจากภัยคุกคามทางไซเบอร์ที่เป็นจริงและเป็นจริง การทดสอบเหล่านี้เลียนแบบภัยคุกคามในชีวิตจริงเพื่อปรับปรุงความยืดหยุ่นของหน่วยงานต่อการโจมตีทางไซเบอร์ที่ซับซ้อน การรวมทีมสีม่วงเป็นกิจกรรมการทดสอบร่วมกันที่เกี่ยวข้องกับทั้งทีมโจมตีเชิงรุก (ทีมแดง) และทีมป้องกัน (ทีมสีน้ำเงิน) ในการทดสอบ TIBER-EU และมีเป้าหมายเพื่อเสริมการทดสอบในสถานการณ์เฉพาะ แนวทางปฏิบัติที่ดีที่สุดสำหรับทีมสีม่วงมาจากประสบการณ์ที่ได้รับจากการทดสอบจำนวนมากที่ดำเนินการโดยใช้กระบวนการ TIBER-EU ในเขตอำนาจศาลหลายแห่ง และสามารถใช้ได้โดยสมัครใจ\n\nคำแนะนำด้านกฎหมาย\n\nความเห็น ECB เกี่ยวกับข้อเสนอหลักเกณฑ์การแก้ไขระเบียบศูนย์รับฝากหลักทรัพย์กลาง\n\nเมื่อวันที่ 28 กรกฎาคม พ.ศ. 2565 สภาปกครองได้รับรองความเห็น CON/2022/25 ตามคำร้องขอของคณะมนตรีสหภาพยุโรป\n\nECB ความเห็นเกี่ยวกับข้อเสนอสำหรับคำสั่งเกี่ยวกับการเตรียมการมอบหมาย การบริหารความเสี่ยงด้านสภาพคล่อง การรายงานการกำกับดูแล การให้บริการรับฝากเงินและการดูแล และการกู้ยืมเงินจากกองทุนรวมที่ลงทุนทางเลือก\n\nเมื่อวันที่ 9 สิงหาคม พ.ศ. 2565 สภาปกครองได้รับรองความเห็น คอน/2022/26 จัดทำขึ้นตามความคิดริเริ่มของ ECB\n\nความคิดเห็นของ ECB เกี่ยวกับการรายงานข้อมูลการประกันบางรายการต่อธนาคารกลางแห่งไอร์แลนด์\n\nเมื่อวันที่ 25 สิงหาคม พ.ศ. 2565 สภาปกครองได้รับรองความเห็น คอน/2022/27 ตามคำร้องขอของประธาน Oireachtas (รัฐสภาแห่งชาติไอริช) คณะกรรมการร่วมด้านการเงิน การใช้จ่ายสาธารณะและการปฏิรูป และ Taoiseach\n\nความคิดเห็นของ ECB เกี่ยวกับการจัดตั้งและการดำเนินงานของ Central Credit Register ในกรีซ\n\nเมื่อวันที่ 25 สิงหาคม พ.ศ. 2565 สภาปกครองได้รับรองความเห็น คอน/2022/28 ตามคำร้องขอของกระทรวงการคลังกรีซ\n\nECB ความคิดเห็นเกี่ยวกับการพัฒนาและบำรุงรักษาทะเบียนสถิติและกฎหมายที่เกี่ยวข้องในประเทศเยอรมนี\n\nเมื่อวันที่ 26 สิงหาคม พ.ศ. 2565 สภาปกครองได้รับรองความเห็น คอน/2022/29 ตามคำร้องขอของรัฐมนตรีว่าการกระทรวงเศรษฐกิจและการปกป้องสภาพภูมิอากาศของเยอรมนี\n\nความคิดเห็นของ ECB เกี่ยวกับข้อเสนอสำหรับกฎระเบียบเกี่ยวกับกฎที่สอดคล้องเกี่ยวกับการเข้าถึงและการใช้ข้อมูลอย่างยุติธรรม (พระราชบัญญัติข้อมูล)\n\nเมื่อวันที่ 5 กันยายน พ.ศ. 2565 สภาปกครองได้รับรองความเห็น คอน/2022/30 จัดทำขึ้นตามความคิดริเริ่มของ ECB\n\nความคิดเห็นของ ECB เกี่ยวกับการเปลี่ยนธนบัตรและเหรียญและตัวจัดการเงินสดในลัตเวีย\n\nเมื่อวันที่ 6 กันยายน พ.ศ. 2565 สภาปกครองได้รับรองความเห็น คอน/2022/31 ตามคำร้องขอของ Latvijas Banka\n\nความคิดเห็นของ ECB เกี่ยวกับการเพิ่มความรับผิดชอบส่วนบุคคลและการกำกับดูแลที่เกี่ยวข้องกับผู้บริหารระดับสูงในอุตสาหกรรมบริการทางการเงินของไอร์แลนด์\n\nเมื่อวันที่ 13 กันยายน พ.ศ. 2565 สภาปกครองได้รับรองความเห็น คอน/2022/32 ตามคำร้องขอของรัฐมนตรีว่าการกระทรวงการคลังของไอร์แลนด์\n\nความคิดเห็นของ ECB เกี่ยวกับอัตราส่วนสำรองและเงินสำรองขั้นต่ำในฮังการี\n\nเมื่อวันที่ 12 กันยายน พ.ศ. 2565 สภาปกครองได้รับรองความเห็น คอน/2022/33 ตามคำร้องขอของธนาคาร Magyar Nemzeti\n\nความคิดเห็นของ ECB เกี่ยวกับแผนสวัสดิการหลังเกษียณอายุใหม่สำหรับเจ้าหน้าที่บริการของรัฐและเจ้าหน้าที่ของภาครัฐในไซปรัส\n\nเมื่อวันที่ 16 กันยายน พ.ศ. 2565 สภาปกครองได้รับรองความเห็น คอน/2022/34 ตามคำร้องขอของรัฐมนตรีว่าการกระทรวงการคลังแห่งสาธารณรัฐไซปรัส\n\nความคิดเห็นของ ECB เกี่ยวกับการบริจาคเงินที่ได้จากการออกเหรียญเหรียญสำหรับการสนับสนุนทั่วไปของสังคมยูเครน\n\nเมื่อวันที่ 19 กันยายน พ.ศ. 2565 สภาปกครองได้รับรองความเห็น คอน/2022/35 ตามคำร้องขอของ Latvijas Banka\n\nการกำกับดูแลกิจการ\n\nESCB และ SSM กฎบัตรความเท่าเทียมกัน ความหลากหลาย และการรวม\n\nเมื่อวันที่ 26 กรกฎาคม พ.ศ. 2565 ECB ได้เปิดตัว European System of Central Banks (ESCB) & Single Supervisory Mechanism (SSM) ความเท่าเทียมกัน ความหลากหลาย และการรวม กฎบัตรร่วมกับธนาคารกลางแห่งชาติของยุโรป 26 แห่งและหน่วยงานที่มีอำนาจระดับชาติ กฎบัตรนี้กำหนดหลักการร่วมกัน เป้าหมายร่วมกัน และคำมั่นสัญญาที่เป็นรูปธรรมเพื่อปรับปรุงวัฒนธรรมการทำงานในระดับทั่วทั้งระบบ ที่เกี่ยวข้อง ข่าวประชาสัมพันธ์ มีอยู่ในเว็บไซต์ของ ECB\n\nข้อเสนอแนะของ ECB สำหรับผู้ตรวจสอบภายนอกของ De Nederlandsche Bank\n\nเมื่อวันที่ 27 กรกฎาคม พ.ศ. 2565 สภาปกครองได้รับรองข้อเสนอแนะ ECB/2022/27 ถึงคณะมนตรีแห่งสหภาพยุโรปเกี่ยวกับผู้ตรวจสอบภายนอกของธนาคาร De Nederlandsche\n\nประธานคณะกรรมการพัฒนาองค์กรคนใหม่\n\nเมื่อวันที่ 8 กันยายน พ.ศ. 2565 สภาปกครองได้แต่งตั้งโรแลนด์ เวย์แลนด์ ผู้อำนวยการบริหารของ Banque centrale du Luxembourg และสมาชิกที่ดำรงตำแหน่งยาวนานที่สุดของคณะกรรมการพัฒนาองค์กร (ODC) เป็นประธาน ODC ในช่วงเวลาระหว่าง 1 ตุลาคม พ.ศ. 2565 ถึง 31 ธันวาคม 2022 ซึ่งเป็นวันที่ประธานของคณะกรรมการ Eurosystem/ESCB ทั้งหมดจะถูกแต่งตั้ง (อีกครั้ง) ในรอบสามปีถัดไป ก่อนหน้านี้ ODC มี Michael Diemer เป็นประธาน ซึ่งกำลังจะเกษียณจากตำแหน่งประธานเจ้าหน้าที่ฝ่ายบริการของ ECB เมื่อสิ้นเดือนกันยายน 2022\n\nสถิติ\n\nการเผยแพร่ Integrated Reporting Framework (IReF) ผลการประเมินต้นทุนและผลประโยชน์\n\nเมื่อวันที่ 9 กันยายน พ.ศ. 2565 สภาปกครองด้วยประโยชน์ของข้อสังเกตของสมาชิกสภาทั่วไปได้อนุมัติผลการวิเคราะห์ขั้นสุดท้ายของการประเมินผลประโยชน์ต้นทุนของ IReF และการปรับปรุงข้อมูลที่เกี่ยวข้อง ภาพรวม เอกสารและอนุญาตให้เผยแพร่ ระบบการรายงานทางสถิติที่กลมกลืนกันนี้มีจุดมุ่งหมายเพื่อให้ธนาคารสามารถรายงานข้อมูลทางสถิติไปยัง ESCB ได้ง่ายขึ้น และลดภาระในการรายงานโดยใช้ประโยชน์จากระบบดิจิทัลและวิธีปฏิบัติในการผลิตที่ทันสมัย นอกจากนี้ ระบบจะอำนวยความสะดวกในการวิเคราะห์และเปรียบเทียบข้อมูลที่เกี่ยวข้องของผู้กำหนดนโยบาย เอกสารที่เกี่ยวข้องมีอยู่ใน ส่วน IReF ของเว็บไซต์ ECB\n\nการกำกับดูแลธนาคาร ECB\n\nการปฏิบัติตามแนวทาง EBA เกี่ยวกับความเท่าเทียมกันของระบอบการรักษาความลับ\n\nเมื่อวันที่ 11 สิงหาคม พ.ศ. 2565 สภาปกครองไม่ได้คัดค้านข้อเสนอของคณะกรรมการกำกับดูแลให้แจ้ง EBA ว่าสำหรับสถาบันที่สำคัญภายใต้การดูแลโดยตรง ECB ได้ปฏิบัติตามแนวทางของ EBA เรื่องความเท่าเทียมกันของการรักษาความลับและระบอบความลับทางวิชาชีพที่สาม -หน่วยงานของประเทศ (EBA/GL/2022/04).\n\nรายงานประจำปีเกี่ยวกับกิจกรรมการลงโทษใน SSM ปี 2564\n\nเมื่อวันที่ 12 สิงหาคม พ.ศ. 2565 สภาปกครองไม่ได้คัดค้านข้อเสนอของคณะกรรมการกำกับดูแลให้เผยแพร่รายงานประจำปีเกี่ยวกับกิจกรรมการลงโทษใน SSM ในปี พ.ศ. 2564 รายงาน มีอยู่ในเว็บไซต์การกำกับดูแลการธนาคารของ ECB",
    "รัฐมนตรีต่างประเทศลิทัวเนีย ระบุจะไม่รับลี้ภัยคนรัสเซีย ควรอยู่และสู้ต้าน \"ปูติน\"": "รัฐมนตรีต่างประเทศลิทัวเนีย ระบุจะไม่รับลี้ภัยคนรัสเซีย ควรอยู่และสู้ต้าน “ปูติน”\n\nวันที่ 24 ก.ย. นายกาบรีเอลีอุส ลันด์ซเบร์กิส รัฐมนตรีต่างประเทศลิทัวเนีย โพสต์ข้อความทางทวิตเตอร์ว่า “ลิทัวเนียจะไม่รับลี้ภัยผู้แค่หนีจากความรับผิดชอบ คนรัสเซียควรอยู่และสู้ต้านปูติน”\n\nLithuania will not be granting asylum to those who are simply running from responsibility. Russians should stay and fight. Against Putin. — Gabrielius Landsbergis🇱🇹 (@GLandsbergis) September 23, 2022\n\nถ้อยแถลงของรัฐมนตรีต่างประเทศลิทัวเนียมีขึ้นขณะที่พลเมืองชายหนุ่มรัสเซียพยายามหนีออกนอกประเทศอย่างต่อเนื่องเพื่อเลี่ยงการเกณฑ์ทหาร หลังประธานาธิบดีวลาดีมีร์ ปูติน ผู้นำรัสเซีย สั่งระดมพลทหารกองหนุนบางส่วน 300,000 นายเมื่อพุธวันที่ 21 ก.ย. เพื่อเสริมกำลังการทำสงครามในยูเครน\n\nเอเอฟพี รายงานว่า กลุ่มรัฐบอลติก ได้แก่ ลัตเวีย เอสโตเนีย และลิทัวเนีย ซึ่งมีพรมแดนกับรัสเซีย เพิ่มความเข้มงวดในการออกวีซ่าของตัวเองสำหรับผู้มาจากฟินแลนด์ไปแล้ว ซึ่งเป็นเพื่อนบ้านสหภาพยุโรป (อียู) สุดท้ายของรัสเซียที่ผู้ถือวีซ่าเชงเกนจะสามารถใช้เป็นประเทศเดินทางผ่านไปประเทศอื่นได้\n\nขณะที่รัฐบาลฟินแลนด์ประกาศเมื่อวันศุกร์ที่ 23 ก.ย. ตามเวลาท้องถิ่นว่า ฟินแลนด์จะจำกัดการเข้าเมืองของพลเมืองรัสเซียอย่างมีนัยสำคัญในช่วงไม่กี่วันข้างหน้า หลังเผชิญการไหลเข้ามาของคนรัสเซียตรงพรมแดนตะวันออกของฟินแลนด์ ตั้งแต่ปูตินสั่งระดมพลทหารกองหนุนบางส่วน\n\nนายเปกกา ฮาวิสโต รัฐมนตรีต่างประเทศฟินแลนด์ กล่าวต่อผู้สื่อข่าวว่า เฉพาะผู้ข้ามพรมแดนเพื่อการท่องเที่ยวจะถูกห้ามเข้าประเทศ ซึ่งมีผลทั้งคนรัสเซียที่เดินทางด้วยวีซ่าท่องเที่ยวที่รัฐบาลฟินแลนด์ออกให้และวีซ่าท่องเที่ยวที่ประเทศในเชงเกนออกให้ และการตัดสินใจดังกล่าวจะสิ้นสุดในไม่กี่วันข้างหน้า\n\nโฆษกสำนักงานชายแดนฟินแลนด์บอกเอเอฟพีว่า จำนวนคนรัสเซียเข้าฟินแลนด์เพิ่มเป็นเท่าตัว ด้วยจำนวนมากกว่า 6,000 คน เมื่อวันพฤหับสดีที่ 22 ก.ย. ตั้งแต่รัสเซียประกาศระดมพลทหารกองหนุนบางส่วนเพื่อสงครามในยูเครน\n\nส่วนนายกรัฐมนตรีซันนา มาริน ระบุจำเป็นต้องหยุดการท่องเที่ยวและการเดินทางของคนรัสเซีย รวมถึงการใช้ฟินแลนด์เป็นประเทศเดินทางผ่านไปประเทศอื่น\n\nความเคลื่อนไหวดังกล่าวมีขึ้นหลังฟินแลนด์เรียกร้องให้อียูตัดสินใจจำกัดจำนวนวีซ่าสำหรับพลเมืองรัสเซียไปแล้ว แต่รัฐมนตรีต่างประเทศฟินแลนด์ระบุเมื่อวันพุธที่ 23 ก.ย. ไม่สามารถรับประกันได้ว่าการผลักดันนี้จะเกิดขึ้นได้อย่างรวดเร็ว\n\nตั้งแต่ฟินแลนด์ผ่อนคลายข้อจำกัดโควิด-19 เมื่อเดือนกรกฎาคม คนรัสเซียเดินทางเพิ่มขึ้นอย่างรวดเร็ว ตลอดจนกระแสต่อต้านเพิ่มขึ้นในยุโรปที่ไม่ให้นักท่องเที่ยวรัสเซียเข้ามาขณะที่สงครามในยูเครนยังคุกรุ่น\n\nก่อนหน้านี้ หลายประเทศกำลังรับมือกับการทะลักเข้ามาของคนรัสเซียเช่นกัน\n\nแนนซี แฟเซอร์ รัฐมนตรีกิจการภายในเยอรมนี บอกเป็นนัยเมื่อวันพฤหัสบดีที่ 22 ก.ย. ว่า ผู้หลบหนีการเกณฑ์ทหารที่ถูกคุกคามด้วยการปราบปรามอย่างรุนแรงจะได้รับการคุ้มครองเป็นรายกรณีในเยอรมนีหลังการตรวจสอบความปลอดภัย\n\nแต่หลายประเทศในยุโรป รวมถึงลิทัวเนีย ลัตเวีย เอสโตเนีย และสาธารณรัฐเช็ก ระบุจะไม่ให้คนรัสเซียลี้ภัย แถมผลักดันให้อียูดำเนินการแนวทางที่หนักขึ้นต่อรัสเซีย\n\nนายยาน ลิปาฟสกี รัฐมนตรีต่างประเทศสาธารณรัฐเช็ก ระบุ เข้าใจว่าคนรัสเซียกำลังหนีจากการตัดสินใจที่สิ้นหวังมากขึ้นโดยประธานาธิบดีปูติน แต่คนเหล่านี้หนีเนื่องจากไม่ต้องการปฏิบัติตามหน้าที่ที่รัฐบาลรัสเซียกำหนด จึงไม่ผ่านเกณฑ์การขอวีซ่าเพื่อมนุษยธรรม\n\nสำหรับรายละเอียดเพิ่มเติมเกี่ยวกับการระดมพลบางส่วนของปูติน กระทรวงกลาโหมรัสเซียระบุเมื่อวันศุกร์ที่ 23 ก.ย. ว่า คนทำงานเทคโนโลยีสารสนเทศ (ไอที) นายธนาคาร และนักข่าวที่ทำงานให้สื่อทางการ จะได้รับการยกเว้นจากการไปรายงานตัวต่อสัสดี\n\nอย่างไรก็ตาม หนังสือพิมพ์คอมเมียร์ซัน สื่อรัสเซีย รายงานว่า ผู้ชายหลายคนที่ไม่ผ่านคุณสมบัติด้วยเหตุผลสุขภาพกลับถูกสัสดีท้องถิ่นเรียกระดมพลในแคว้นอีร์คุตสค์ ทางตะวันออกเฉียงใต้ของไซบีเรีย\n\nข่าวที่เกี่ยวข้อง:\n\nกลาโหมรัสเซีย เผยเว้นให้ 3 กลุ่มอาชีพ ไม่ต้องถูกเรียกระดมพล",
    "เวสต์แฮม งานไม่ยาก!ผลจับสลากแบ่งกลุ่มคอนเฟอเรนซ์ลีก": "สรุปผลการจับสลากฟุตบอล ยูโรปา คอนเฟอเรนซ์ ลีก รอบแบ่งกลุ่ม ฤดูกาล 2022/23 ที่นครอิสตันบูล ประเทศตุรกี เมื่อวันศุกร์ที่ 26 สิงหาคม (เริ่มเล่นนัดแรกวันพฤหัสบดีที่ 8 กันยายนนี้)\n\nกลุ่ม เอ: อิสตันบูล เบซัคเซเฮียร์ (ตุรกี), ฟิออเรนติน่า (อิตาลี), ฮาร์ทส์ สกอตแลนด์), อาร์เอฟเอส (ลัตเวีย)",
    "กลาโหมรัสเซีย เผยเว้นให้ 3 กลุ่มอาชีพ ไม่ต้องถูกเรียกระดมพล": "กลาโหมรัสเซีย เผยเว้นให้ 3 กลุ่มอาชีพ ไม่ต้องถูกเรียกระดมพล\n\nวันที่ 23 ก.ย. บีบีซี รายงานว่า กระทรวง กลาโหมรัสเซีย เปิดเผยรายชื่อกลุ่มอาชีพที่ได้รับการยกเว้นจากการระดมพลบางส่วน ได้แก่ คนทำงานเทคโนโลยีสารสนเทศ (ไอที) นายธนาคาร และนักข่าวที่ทำงานให้สื่อทางการ โดยนายจ้างต้องรวบรวมรายชื่อคนทำงานที่มีคุณสมบัติตรงตามเกณฑ์ดังกล่าวและส่งไปสำนักงานกระทรวงกลาโหมในเขตปกครองต่างๆ\n\nกระทรวงกลาโหมรัสเซียยอมรับจำเป็นต้องยกเว้นกลุ่มอาชีพบางส่วนเพื่อรับประกันว่างานของอุตสาหกรรมเทคโนโลยีขั้นสูงเฉพาะทางและระบบการเงินของรัสเซียจะไม่ได้รับผลกระทบจากการระดมพลบางส่วนเป็นครั้งแรกของรัสเซียตั้งแต่สงครามโลกครั้งที่สอง\n\nความเคลื่อนไหวดังกล่าวมีขึ้นหลังประธานาธิบดีวลาดีมีร์ ปูติน ผู้นำรัสเซีย สั่งระดมพลทหารกองหนุนบางส่วน 300,000 นายเมื่อพุธวันที่ 21 ก.ย. เพื่อเสริมกำลังการทำสงครามในยูเครน อย่างไรก็ตาม ข้อความของคำสั่งดังกล่าวถูกตั้งข้อสังเกตถึงความคลุมเครือซึ่งอาจเปิดทางในการตีความได้กว้างขึ้นหากจำเป็น\n\nนอกจากนี้ วรรคหนึ่งในมาตราของคำสั่งนั้นยังถูกจัดเป็นความลับ นายดมีตรี เปสคอฟ โฆษกเครมลิน กล่าววันเดียวกันว่า วรรคดังกล่าวอ้างอิงถึงจำนวนพลเรือนรัสเซียทั้งหมดที่สามารถเกณฑ์ทหารได้แต่ไม่สามารถเปิดเผยได้\n\nก่อนหน้านี้ โนโวยา กาเซียตา หนังพิมพ์เสรีรัสเซีย รายงานอ้างแหล่งข่าวรัฐบาลที่ไม่เปิดเผยว่า มาตราที่ได้รับการแก้ไขข้อความนั้นจะเปิดทางในการระดมพลสูงถึง 1 ล้านคน มากกว่า 300,000 นายตามที่รายงานระบุ\n\nคำสั่งระดมพลทำให้พลเมืองชายหนุ่มรัสเซียพยายามหนีออกนอกประเทศอย่างต่อเนื่องเพื่อหลีกเลี่ยงการถูกเรียกระดมพล เริ่มจากจอร์เจีย ประเทศเพื่อนบ้านที่คนรัสเซียไม่ต้องขอวีซ่า รถติดหลายเมตรตรงด่านข้ามแดน บางคนใช้จักรยานเพื่อลัดเส้นทางและเลี่ยงการห้ามข้ามพรมแดนด้วยการเดินเท้า\n\nส่วนในฟินแลนด์ ประเทศเพื่อนบ้านที่คนรัสเซียต้องขอวีซ่า ยามชายแดนบอกว่ารถติดเป็นแถวยาวหลายจุดข้ามแดน ขณะที่จุดหมายปลายทางอื่น เช่น ตุรกี เซอร์เบีย และยูเออี มีราคาตั๋วเครื่องบินพุ่งสูงทันทีหลังประกาศระดมพล บางปลายทาง ตั๋วขายหมดแล้ว ส่วนเที่ยวบินไปปลายทางไม่ต้องขอวีซ่าที่เหลือมีราคาหลายพันยูโร\n\nขณะที่หลายประเทศกำลังรับมือกับการทะลักเข้ามาของคนรัสเซีย\n\nแนนซี แฟเซอร์ รัฐมนตรีกิจการภายในเยอรมนี บอกเป็นนัยเมื่อวันพฤหัสบดีที่ 22 ก.ย. ว่า ผู้หลบหนีการเกณฑ์ทหารที่ถูกคุกคามด้วยการปราบปรามอย่างรุนแรงจะได้รับการคุ้มครองเป็นรายกรณีในเยอรมนีหลังการตรวจสอบความปลอดภัย\n\nแต่หลายประเทศในยุโรป รวมถึงลิทัวเนีย ลัตเวีย เอสโตเนีย และสาธารณรัฐเช็ก ระบุจะไม่ให้คนรัสเซียลี้ภัย แถมผลักดันให้สหภาพยุโรป (อียู) ดำเนินการแนวทางที่หนักขึ้นต่อรัสเซีย\n\nนายยาน ลิปาฟสกี รัฐมนตรีต่างประเทศสาธารณรัฐเช็ก ระบุเข้าใจว่าคนรัสเซียกำลังหนีจากการตัดสินใจที่สิ้นหวังมากขึ้นโดยประธานาธิบดีปูติน แต่คนเหล่านี้หนีเนื่องจากไม่ต้องการปฏิบัติตามหน้าที่ที่รัฐบาลรัสเซียกำหนด จึงไม่ผ่านเกณฑ์การขอวีซ่าเพื่อมนุษยธรรม\n\nข่าวที่เกี่ยวข้อง:\n\nคนรัสเซีย ต้าน “สงคราม-ระดมพลกองหนุน” ได้รับหมายเรียกเกณฑ์ทหาร",
    "อดีตอธิการบดีสถาบันการบินมอสโก เสียชีวิต ตกจากบันได ขณะตรวจตึกสร้างใหม่": "อดีตอธิการบดีสถาบันการบินมอสโก เสียชีวิต ตกจากบันได ขณะตรวจตึกสร้างใหม่\n\nอิซเวสตียา สื่อทางการรัสเซีย รายงานวันที่ 21 ก.ย. ว่า นายอนาโตลี เก-ราเชนโค วัย 72 อดีตอธิการบดีสถาบันการบินมอสโก (МАИ) เสียชีวิตหลังตกจากที่สูงโดยตกจากไม่กี่ช่วงบันได (flight of stair) ภายในพื้นที่สถาบันดังกล่าว ในกรุงมอสโก ในช่วงเช้าวันเดียวกันนั้น ทีมแพทย์รุดมาจุดเกิดเหตุ ระบุว่านายเก-ราเชนโคเสียชีวิตแล้ว\n\nมอสคอฟสกี คอมโซโมเลตส์ รายงานรายละเอียดการเสียชีวิตว่า นายเก-ราเชนโคปัจจุบันทำงานเป็นที่ปรึกษาสำนักอธิการบดีฝ่ายบริหารและการคลังของสถาบันการบินมอสโกตั้งแต่ปี 2558 ล่าสุดเยือนอาคารเรียนและห้องปฏิบัติการแห่งใหม่ที่อยู่ระหว่างการก่อสร้างของสถาบัน อาคารดังกล่าวควรเริ่มใช้งานในเดือนธ.ค. งานก่อสร้างหลักในอาคารเสร็จสิ้นแล้ว ตอนนี้คนงานทาสีผนัง ติดตั้งประตูภายใน และอื่นๆ\n\nนายเก-ราเชนโคเข้าไปในอาคารหลังใหม่ดังกล่าวเพื่อควบคุมความคืบหน้าของงานก่อสร้าง แต่เมื่ออยู่บนชั้น 3 ของอาคาร นายเก-ราเชนโคสูญเสียการทรงตัว และตกจากชานพักบันได (landing) ลงไปเบื้องล่าง เนื่องจากคนงานก่อสร้างยังไม่ได้ติดตั้งราวบันได ขณะนี้ใช้เพียงเทปกั้นเป็นการชั่วคราว หลังนายเก-ราเชนโคมองไม่เห็นขอบบันไดและสะดุดล้ม เนื่องจากดวงตาข้างขวาของผู้ตายแทบมองไม่เห็น และเสียชีวิตหลังบาดเจ็บจากการตกจากที่สูง\n\nนายเก-ราเชนโคจบการศึกษาปริญญาวิศวกรรมไฟฟ้าจากสถาบันการบินมอสโก และทำงานที่นี่ตั้งแต่ปี 2520-2550 จากวิศวกรชั้นนำ หัวหน้าช่าง รองอธิการบดีฝ่ายพัฒนาสถาบันและสังคม จากนั้นเป็นอธิการบดีตั้งแต่ปี 2550-2558 นายเก-ราเชนโคเป็นผู้เขียนงานทางวิทยาศาสตร์มากกว่า 100 ฉบับ เป็นเจ้าของสิทธิบัตร และได้รับเครื่องอิสริยาภรณ์แห่งเกียรติยศของรัสเซีย\n\nเดลีเมล สื่อตะวันตก รายงานว่า สถาบันการบินมอสโกเป็นหนึ่งในมหาวิทยาลัยวิจัยทางวิทยาศาสตร์ชั้นนำของรัสเซียที่รับผิดชอบการพัฒนาเทคโนโลยีการบินและอวกาศ และมีความเชื่อมโยงอย่างใกล้ชิดกับกระทรวงกลาโหมของประธานาธิบดีวลาดีมีร์ ปูติน แห่งรัสเซีย\n\nนอกจากนี้ นายเก-ราเชนโคเป็นรายล่าสุดที่เสียชีวิตปริศนาไม่ถึง 2 สัปดาห์ หลังนายอีวาน เปโชริน วัย 39 ปี กรรมการผู้จัดการฝ่ายการบินแห่งบรรษัทเพื่อการพัฒนาตะวันออกไกลและอาร์กติก (ERDC)\n\nทั้งคู่เป็นเจ้าหน้าที่ระดับสูงรายล่าสุดในแวดวงพลังงาน เทคโนโลยี และการเงินของรัสเซีย ที่มีความเชื่อมโยงกับรัฐบาลรัสเซียและเสียชีวิตปริศนาตั้งแต่ต้นปีนี้\n\nข่าวสดรวบรวมการเสียชีวิตปริศนาข้างต้นในรัสเซียปีนี้จาก บาซา สื่อรัสเซีย และ วิกิพีเดีย\n\n14 ก.ย. นายวลาดีมีร์ ซุนกอร์กิน บรรณาธิการบริหาร หนังสือพิมพ์คอมโซมอลสกายา ปราฟดา สื่อทางการรัสเซีย เสียชีวิตหลัง เป็นโรคหลอดเลือดสมองและหายใจไม่ออกระหว่างทางไปรับประทานอาหารกลางวัน ในหมู่บ้านรอชีโน ดินแดนฮาบารอฟสค์ ทางตะวันออกไกลของรัสเซีย\n\n10 ก.ย. นายอีวาน เปโชริน วัย 39 ปี กรรมการผู้จัดการฝ่ายการบินแห่งบรรษัทเพื่อการพัฒนาตะวันออกไกลและอาร์กติก (ERDC) เสียชีวิตหลัง ตกจากสปีดโบ้ต ในเมืองวลาดีวอสตอค ทางตะวันออกไกลของรัสเซีย\n\n1 ก.ย. นายราวิล มากานอฟ วัย 67 ปี ประธาน (รองซีอีโอ) แห่งลุคออยส์ บริษัทน้ำมันรัสเซีย เสียชีวิตหลังตกจากหน้าต่างของโรงพยาบาลคลินิกกลางของกรุงมอสโก สื่อรายงานความเป็นไปได้ว่า นายมากานอฟอาจเดินออกไประเบียงของห้องผู้ป่วยที่ไม่ได้ออกแบบมาให้ผู้ป่วยเดินออกไปเพื่อสูบบุหรี่ ก่อนตกโดยไม่ได้ตั้งใจ\n\n14 ส.ค. นายดานิล ราโปปอร์ต นักธุรกิจรัสเซียที่เกิดในลัตเวียและนักวิจารณ์ปูตินอย่างโผงผาง เสียชีวิตหลัง ตกจากอพาร์ตเมนต์หรู ในกรุงวอชิงตัน สหรัฐอเมริกา\n\n4 ก.ค. นายยูริ โวโรนอฟ วัย 61 ปี ผู้จัดการสูงสุดแห่งบริษัทขนส่ง “แอสตราชิปปิง” ถูกพบเป็นศพถูกยิงในสระว่ายน้ำพร้อมอาวุธปืนใกล้ศพ ในหมู่บ้านกระท่อมใกล้อ่าวฟินแลนด์ ในแคว้นเลนินสกายา ภรรยาของผู้ตายระบุว่า ก่อนเดินทางไปที่นั่น สามีเกิดปัญหากับหุ้นส่วนทางธุรกิจเนื่องจากเงินสูญหาย\n\n8-9 พ.ค. นายอเล็กซานเดอร์ ซุบโบติน สมาชิกคณะกรรมการที่ลุคออยล์ เสียชีวิตหลัง หัวใจล้มเหลวที่เกิดจากการใช้ยา ขณะประกอบพิธีกรรมหมอผี ในห้องใต้ดินของหมอผีชาวไจมากา ในกรุงมอสโก แต่ฝ่ายวิจารณ์ระบุว่า นี่เป็นการเสียชีวิตจากพิษคางคก\n\n2-3 พ.ค. นายอันเดรย์ ครูคอฟสกี ผู้จัดการสกีรีสอร์ต “ครัสนายา โปเลียเนีย” ที่ก๊าซปรอมเป็นเจ้าของในชุมชนเอสโตซาดอค เสียชีวิตหลัง ตกจากหน้าผา ขณะปีนขึ้นป้อมปราการอาชิปเซ ในเมืองโซซี\n\n19 เม.ย. นายเซียร์เกย์ โปรโตเซเนีย วัย 55 ปี อดีตผู้จัดการแห่ง “โนวาเทค” บริษัทก๊าซ ถูกพบเป็นศพถูกแขวนคอกับราวจับ พร้อมศพภรรยาและลูกสาวบนเตียงนอน ที่คฤหาสน์ในสเปน ทั้งคู่มีบาดแผลถูกฟันด้วยขวาน ผลการสอบสวนระบุเป็น การฆ่าภรรยาและลูกก่อนฆ่าตัวตายตาม\n\n18 เม.ย. นายวลาดีสลัฟ อาวาเยฟ วัย 51 ปี อดีตรองซีอีโอแห่ง “ก๊าซปรอมแบงก์” ถูกพบเป็นศพข้างศพภรรยาและลูกสาววัย 13 ปี ทั้งหมดมีบาดแผลกระสุนปืน ในอพาร์ตเมนต์ในกรุงมอสโก ผลการสอบสวนระบุว่า นายอาวาเยฟจับได้ว่าภรรยาวัย 47 ปี นอกใจและตั้งท้องกับคนขับรถส่วนตัวของนายอาวาเยฟ จึงฆ่าภรรยาและลูกสาว ก่อนปลิดชีพตาม\n\n23 มี.ค. นายวาซีลีย์ เมลนีคอฟ นักธุรกิจรัสเซีย เจ้าของ “เมดสตอร์ม” ธุรกิจเครื่องมือแพทย์ ถูกพบเป็นศพข้างศพภรรยาและลูกชาย 2 คน ในอพาร์ตเมนต์ แคว้นนิจนีนอฟโกรอด ตอนกลางของรัสเซีย\n\n28 ก.พ. นายมีฮาอิล วัตฟอร์ด มหาเศรษฐีรัสเซียที่เกิดในยูเครน เสียชีวิตในโรงรถของบ้านพักในเทศมณฑลเซอร์รีย์ สหราชอาณาจักร แต่เจ้าหน้าที่อังกฤษไม่พบหลักฐานอาชญากรรม\n\n25 ก.พ. นายอเล็กซานเดอร์ ตูย์เลียคอฟ รองผู้อำนวยการสำนักหักบัญชีกลางแห่ง “ก๊าซปรอม” ฝ่ายความมั่นคงองค์กร ถูกพบเป็นศพในสภาพถูกผูกคอพร้อมจดหมายลาตายข้างศพ แต่ไม่ได้รับการเปิดเผย ในหมู่บ้านเลนินสกี\n\n8 ก.พ. นายอีกอร์ โนซอฟ ซีอีโอแห่งบรรษัทเพื่อการพัฒนาตะวันออกไกลและอาร์กติก (ERDC) เสียชีวิตเนื่องจาก โรคหลอดเลือดสมองเฉียบพลัน ในกรุงมอสโก\n\n30 ม.ค. นายเลโอนิด ชุลมัน ผู้จัดการฝ่ายขนส่งแห่ง “ก๊าซปรอมอินเวสต์” ถูกพบเป็นศพถูกแทงและนอนจมเลือดในห้องน้ำในบ้านพักในหมู่บ้านเลนินสกีเช่นกัน พร้อมจดหมายลาตายข้างศพที่ตัดพ้อถึง อาการเจ็บปวดจากขาหัก\n\nข่าวที่เกี่ยวข้อง:\n\nผู้บริหารระดับสูงบรรษัทรัสเซีย เสียชีวิต ตกจาก สปีดโบ้ต จมทะเล\n\nประธาน บริษัทน้ำมันรัสเซีย เสียชีวิต “ตกหน้าต่าง” ชั้น 6 ของโรงพยาบาล\n\nสลด 2 ครอบครัวรัสเซีย เศรษฐีกับมิตรปูติน สังหารลูก-เมียตัวเอง ก่อนตายตาม",
    "‘เวสต์แฮม’ เปิดหัวคอนเฟอเรนซ์ ลีก สวย ถล่ม ‘สเตอัว’ 3-1": "เวสต์แฮม ยูไนเต็ด เปิดบ้านแซงชนะ สเตอัว บูคาเรสต์ 3-1 ประเดิมชัย ศึก คอนเฟอเรนซ์ ลีก กลุ่ม บี\n\nการแข่งขันฟุตบอลยูโรปา คอนเฟอเรนซ์ ลีก ฤดูกาล 2022-23 รอบแบ่งกลุ่ม กลุ่มบี ระหว่าง “ขุนค้อน”เวสต์แฮม ยูไนเต็ด จากอังกฤษ เปิดสนามลอนดอน สเตเดียม พบกับ เอฟซีเอสบี จากโรมาเนีย\n\nผลปรากฎว่า เวสต์แฮม ยูไนเต็ด เอาชนะเอฟซีเอสบี 3-1 เจ้าบ้านได้ประตูจาก จาร์รอด โบเวน นาที 69 จากจุดโทษ, เอแมร์สัน พัลมิเอรี นาที 74, มิคาอิล อันโทนิโอ นาที 90 ส่วนทีมเยือนได้จาก อังเดร คอร์เดีย นาที 34\n\nอีกคู่ในกลุ่มเดียวกัน อันเดอร์เลชท์ จากเบลเยียม เอาชนะซิลเคบอร์ก จากเดนมาร์ก 1-0\n\nผลคู่อื่นๆ\n\nกลุ่มเอ\n\nฟิออเรนตินา (อิตาลี) 1-1 ริกาส เอฟเอส (ลัตเวีย)\n\nฮาร์ตส์ (สกอตแลนด์) 0-4 อิสตันบูล บาซักเซฮีร์ (ตุรกี)\n\nกลุ่มซี\n\nออสเตรีย เวียนนา (ออสเตรีย) 0-0 ฮาโปเอล เบียร์ เชวา (อิสราเอล)\n\nบียาร์เรอัล (สเปน) 4-3 เลก พอซนัน (โปแลนด์)\n\nกลุ่มดี\n\nนีซ (ฝรั่งเศส) 1-1 โคโลญจน์ (เยอรมนี)\n\nสโลวักโก (สาธารณรัฐเช็ก) 3-3 เอฟเค ปาร์ติซาน (เซอร์เบีย)\n\nกลุ่มอี\n\nวาดุซ (ลิกเตนสไตน์) 0-0 อพอลลอน (ไซปรัส)\n\nดนิโปร-1 (ยูเครน) 0-1 อาแซด อัล์กมาร์ (เนเธอร์แลนด์)\n\nกลุ่มเอฟ\n\nโมลด์ (นอร์เวย์) 0-0 เกนต์ (เบลเยียม)\n\nแชมร็อก โรเวอร์ส (ไอร์แลนด์) 0-0 เยอร์การ์เดน (สวีเดน)\n\nกลุ่มจี\n\nบัลล์คานี (โคโซโว) 1-1 ซีเอฟอาร์ คลูช (โรมาเนีย)\n\nซิวาสสปอร์ (ตุรกี) 1-1 สลาเวีย ปราก (สาธารณรัฐเช็ก)\n\nFacebook : https://www.facebook.com/innnews.co.th\n\nTwitter : https://twitter.com/innnews\n\nYoutube : https://www.youtube.com/c/INNNEWS_INN\n\nTikTok : https://www.tiktok.com/@inn_news\n\nLINE Official Account : @innnews",
    "ตราไก่ชนะแมตช์แรกเสียที - ดัตช์คว้าชัยจ่อลิ่วรอบชิงแชมป์ยูฟ่า เนชันส์ ลีก": "ฝรั่งเศสคว้าชัยแมตช์แรกในยูฟ่า เนชันส์ ลีก ฤดูกาลนี้ได้เสียที หลังเปิดบ้านบดออสเตรีย ขณะที่เนเธอร์แลนด์ฟอร์มยังไม่แผ่วจ่อเข้ารอบชิงแชมป์เต็มที\n\nการแข่งขันฟุตบอลยูฟ่า เนชันส์ ลีก ฤดูกาล 2022-23 เมื่อวันที่ 22 กันยายน ลีกเอ กลุ่ม 1 “ตราไก่”ฝรั่งเศส แชมป์เก่ารายการนี้ เปิดสนามสตาด เดอ ฟรองซ์ รับการมาเยือนของออสเตรีย\n\nเกมนี้เจ้าบ้านส่ง โอลิวิเยร์ ชิรูด์, คีลิยาน เอ็มบัปเป, อองตวน กรีซมันน์ ลงตัวจริง ขณะที่ทีมเยือนนำโดย มาร์โค อาร์เนาโนวิช, อันเดรอัส ไวมันน์, มาร์เซล ซาบิตเซอร์\n\nเริ่มเกมมาได้ 2 นาที ยูสซูฟ โฟฟานา ยิงจากนอกเขตโทษติดคู่แข่ง บอลมาเข้าทาง คีลิยาน เอ็มบัปเป รับได้ในเขตโทษแล้วบรรจงยิงซ้ำตุงตาข่าย แต่เอ็มบัปเปอยู่ในตำแหน่งล้ำก่อนก่อน ฝรั่งเศสชวดขึ้นนำ\n\nนาที 25 ฝรั่งเศสได้โอกาสหวาดเสียวอีกครั้ง คีลิยาน เอ็มบัปเป กระชากบอลขึ้นมาแล้วทำชิ่งกับ โอลิวิเยร์ ชิรูด์ จนหลุดเข้าเขตโทษ แต่เอ็มบัปเปกลับยิงไม่ดีเองเลยถูกผู้รักษาประตูรับไว้ได้\n\nนาที 35 ฝรั่งเศสเกือบขึ้นนำ ผู้เล่นออสเตรียโหม่งสกัดบอลในเขตโทษมาเข้าทาง ออเรเลียง ชูอาเมนี ยิงลูกจักรยานอากาศแล้วถูกนายทวารปัดชนคาน อองตวน กรีซมันน์ พยายามซ้ำก็ถูกนายทวารตามมารับได้อีก จบครึ่งแรกเสมอกัน 0-0\n\nครึ่งหลังนาที 56 คีลิยาน เอ็มบัปเป รับบอลจากเพื่อนแล้วตะลุยจากเกือบครึ่งสนามจนเข้าไปถึงพื้นที่เขตโทษ ก่อนสับไกเสียบตาข่ายอย่างยอดเยี่ยม ฝรั่งเศสนำ 1-0\n\nนาที 65 อองตวน กรีซมันน์ ฉีกไปรับบอลทางกราบขวา ก่อนเปิดเข้ากลางอย่างเหมาะเหม็งให้ โอลิวิเยร์ ชิรูด์ กระโดดเหนือกองหลังแล้วโขกตุงตาข่าย จบเกมฝรั่งเศสชนะ 2-0 เป็นชัยชนะแมตช์แรกของฝรั่งเศสในเนชันส์ ลีก หนนี้ด้วย\n\nอีกคู่ในกลุ่มเดียวกัน โครเอเชีย ชนะ เดนมาร์ก 2-1 เจ้าบ้านได้ประตูจาก บอร์นา โซซา นาที 49, ลอฟโร มาเยอร์ นาที 79 ส่วนทีมเยือนได้จาก คริสเตียน อีริกเซน นาที 77\n\nทำให้ผ่าน 5 นัด โครเอเชียนำจ่าฝูง (10 คะแนน), อันดับ 2 เดนมาร์ก (9 คะแนน) คู่นี้ต้องไปแย่งเข้ารอบชิงแชมป์ในแมตช์สุดท้าย ส่วนอันดับ 3 ฝรั่งเศส (5 คะแนน), อันดับ 4 ออสเตรีย (4 คะแนน) ต้องลุ้นหนีตกชั้นต่อ\n\n© Matichon ภาพประกอบข่าว\n\nด้านกลุ่ม 4 โปแลนด์เปิดสนามสตาดิโอน นาโรโดวี แพ้ต่อ “กังหันสีส้ม”เนเธอร์แลนด์ 0-2 ทีมเยือนได้ประตูจาก โคดี กักโป นาที 14, สตีเฟน เบิร์กไวน์ นาที 60\n\nส่วนอีกคู่ เบลเยียม ชนะ เวลส์ 2-1 เจ้าบ้านได้ประตูจาก เควิน เดอ บรอยน์ นาที 10, มิชี บาตชูอายี นาที 37 ด้านทีมเยือนได้จาก คีฟเฟอร์ มัวร์ นาที 50\n\nทำให้ผ่าน 5 นัด เนเธอร์แลนด์นำจ่าฝูง (13 คะแนน), อันดับ 2 เบลเยียม (10 คะแนน) คู่นี้ต้องไปแย่งเข้ารอบชิงแชมป์ในแมตช์สุดท้าย ส่วนอันดับ 3 โปแลนด์ (4 คะแนน), อันดับ 4 เวลส์ (1 คะแนน) ต้องลุ้นหนีตกชั้นต่อ\n\nผลคู่อื่น\n\nลีกซี\n\nคาซัคสถาน 2-1 เบลารุส\n\nลิทัวเนีย 1-1 หมู่เกาะแฟโร\n\nตุรกี 3-3 ลักเซมเบิร์ก\n\nสโลวะเกีย 1-2 อาเซอร์ไบจาน\n\nลีกดี\n\nลัตเวีย 1-2 มอลโดวา\n\nลิกเตนสไตน์ 0-2 อันดอร์รา",
    "ผู้บริหารระดับสูงบรรษัทรัสเซีย เสียชีวิต ตกจาก สปีดโบ้ต จมทะเล": "ผู้บริหารระดับสูงบรรษัทรัสเซีย เสียชีวิต ตกจาก สปีดโบ้ต จมทะเล\n\nวันที่ 12 ก.ย. คอมซอมอลสกายา ปราฟดา รายงานว่า นายอีวาน เปโชริน กรรมการผู้จัดการฝ่ายการบินแห่งบรรษัทเพื่อการพัฒนาตะวันออกไกลและอาร์กติก (ERDC) เสียชีวิตหลังตกจาก สปีดโบ้ต ในเมืองวลาดีวอสตอค ทางตะวันออกไกลของรัสเซีย\n\nนายเปโชรินตกจากสปีดโบ้ตในน่านน้ำของเกาะรุสกี ใกล้แหลมอิกนาเทียวา เมื่อวันเสาร์ที่ 10 ก.ย. เจ้าหน้าที่กู้ภัยและชาวบ้านช่วยกันค้นหานายเปโชรินเป็นเวลา 2 วัน ก่อนเจ้าหน้าที่กู้ภัยพบนายเปโชรินในทะเลใกล้ชายฝั่ง แม้ว่าเจ้าหน้าที่กู้ภัยจะพยายามฟื้นคืนชีพแต่ไม่เป็นผล คาดว่านายเปโชรินอาจเสียชีวิตเกือบทันทีหลังตกจากสปีดโบ้ต\n\nด้าน ERDC ระบุในแถลงการณ์ว่า “เมื่อวันที่ 12 ก.ย. เป็นที่ทราบเกี่ยวกับการเสียชีวิตน่าเศร้าของเพื่อนร่วมงานของเรานายอีวาน เปโชริน กรรมการผู้จัดการฝ่ายการบินของบรรษัทเพื่อการพัฒนาตะวันออกไกลและอาร์กติก การเสียชีวิตของอีวานเป็นการสูญเสียที่ไม่สามารถทดแทนได้สำหรับเพื่อนและเพื่อนร่วมงาน ซึ่งเป็นการสูญเสียครั้งใหญ่สำหรับองค์กร เราขอแสดงความเสียใจอย่างจริงใจต่อครอบครัวและเพื่อนฝูง” แต่ไม่ได้ให้รายละเอียดการเสียชีวิตของนายเปโชริน\n\nรายงานระบุว่า นี่ไม่ใช่ผู้บริหารระดับสูงคนแรกของ ERDC ที่เสียชีวิตในปีนี้ ก่อนหน้านี้ เมื่อเดือนก.พ. นายอีกอร์ โนซอฟ ซีอีโอแห่ง ERDC อดีตรองผู้ว่าการแคว้นนิจนีนอฟโกรอด เสียชีวิตเนื่องจากโรคหลอดเลือดสมองเฉียบพลัน\n\nอาร์บีซี สื่อท้องถิ่นรัสเซีย รายงานด้วยว่า นายเปโชริน ก่อนเสียชีวิต เข้าร่วมเวทีการประชุมเศรษฐกิจตะวันออกไกล ซึ่งจัดในเมืองวลาดีวอสตอคตั้งแต่ 5-8 ก.ย. ซึ่งประธานาธิบดีวลาดีมีร์ ปูติน เข้าร่วมเช่นกัน\n\nนายเปโชริน ในฐานะกรรมการผู้จัดการฝ่ายการบิน มีส่วนร่วมพัฒนาการเข้าถึงการบินของตะวันออกไกล รวมถึงการสนับสนุนการขนส่งผู้โดยสารทางอากาศ การปรับปรุงโครงสร้างพื้นฐานของสนามบินเพื่อความทันสมัย ​​และการก่อสร้างลานบินใหม่ และเข้าร่วมพัฒนาสายการบินยูไนเต็ดฟาร์อีสเทิร์น (United Far Eastern Airlines) ซึ่งก่อตั้งเมื่อปี 2564\n\nส่วน บิสซิเนส อินไซเดอร์ สื่อตะวันตก รายงานว่า นายเปโชรินเป็นพันธมิตรของประธานาธิบดีปูติน ซึ่งเป็นผู้เลือกให้นายเปโชรินมารับตำแหน่งดังกล่าว ขณะที่เดลีเมลรายงานว่า การเสียชีวิตของนายเปโชรินนับเป็นการเสียชีวิตต่อเนื่องของบรรดาผู้บริหารระดับสูงที่มีความเชื่อมโยงกับรัฐบาลรัสเซียตั้งแต่ต้นปีนี้ แต่ละรายถูกระบุสาเหตุเป็นอัตวินิบาตกรรมหรืออุบัติเหตุ\n\nข่าวสดรวบรวมการเสียชีวิตปริศนาข้างต้นในรัสเซียปีนี้จาก บาซา สื่อรัสเซีย และ วิกิพีเดีย\n\n1 ก.ย. นายราวิล มากานอฟ วัย 67 ปี ประธาน (รองซีอีโอ) แห่งลุคออยส์ บริษัทน้ำมันรัสเซีย เสียชีวิตหลังตกจากหน้าต่างของโรงพยาบาลคลินิกกลางของกรุงมอสโก สื่อรายงานความเป็นไปได้ว่า นายมากานอฟอาจเดินออกไประเบียงของห้องผู้ป่วยที่ไม่ได้ออกแบบมาให้ผู้ป่วยเดินออกไปเพื่อสูบบุหรี่ ก่อนตกโดยไม่ได้ตั้งใจ\n\n14 ส.ค. นายดานิล ราโปปอร์ต นักธุรกิจรัสเซียที่เกิดในลัตเวียและนักวิจารณ์ปูตินอย่างโผงผาง เสียชีวิตหลัง ตกจากอพาร์ตเมนต์หรู ในกรุงวอชิงตัน สหรัฐอเมริกา\n\n4 ก.ค. นายยูริ โวโรนอฟ วัย 61 ปี ผู้จัดการสูงสุดแห่งบริษัทขนส่ง “แอสตราชิปปิง” ถูกพบเป็นศพถูกยิงในสระว่ายน้ำพร้อมอาวุธปืนใกล้ศพ ในหมู่บ้านกระท่อมใกล้อ่าวฟินแลนด์ ในแคว้นเลนินสกายา ภรรยาของผู้ตายระบุว่า ก่อนเดินทางไปที่นั่น สามีเกิดปัญหากับหุ้นส่วนทางธุรกิจเนื่องจากเงินสูญหาย\n\n8-9 พ.ค. นายอเล็กซานเดอร์ ซุบโบติน สมาชิกคณะกรรมการที่ลุคออยล์ เสียชีวิตหลัง หัวใจล้มเหลวที่เกิดจากการใช้ยา ขณะประกอบพิธีกรรมหมอผี ในห้องใต้ดินของหมอผีชาวไจมากา ในกรุงมอสโก แต่ฝ่ายวิจารณ์ระบุว่า นี่เป็นการเสียชีวิตจากพิษคางคก\n\n2-3 พ.ค. นายอันเดรย์ ครูคอฟสกี ผู้จัดการสกีรีสอร์ต “ครัสนายา โปเลียเนีย” ที่ก๊าซปรอมเป็นเจ้าของในชุมชนเอสโตซาดอค เสียชีวิตหลัง ตกจากหน้าผา ขณะปีนขึ้นป้อมปราการอาชิปเซ ในเมืองโซซี\n\n19 เม.ย. นายเซียร์เกย์ โปรโตเซเนีย วัย 55 ปี อดีตผู้จัดการแห่ง “โนวาเทค” บริษัทก๊าซ ถูกพบเป็นศพถูกแขวนคอกับราวจับ พร้อมศพภรรยาและลูกสาวบนเตียงนอน ที่คฤหาสน์ในสเปน ทั้งคู่มีบาดแผลถูกฟันด้วยขวาน ผลการสอบสวนระบุเป็น การฆ่าภรรยาและลูกก่อนฆ่าตัวตายตาม\n\n18 เม.ย. นายวลาดีสลัฟ อาวาเยฟ วัย 51 ปี อดีตรองซีอีโอแห่ง “ก๊าซปรอมแบงก์” ถูกพบเป็นศพข้างศพภรรยาและลูกสาววัย 13 ปี ทั้งหมดมีบาดแผลกระสุนปืน ในอพาร์ตเมนต์ในกรุงมอสโก ผลการสอบสวนระบุว่า นายอาวาเยฟจับได้ว่าภรรยาวัย 47 ปี นอกใจและตั้งท้องกับคนขับรถส่วนตัวของนายอาวาเยฟ จึงฆ่าภรรยาและลูกสาว ก่อนปลิดชีพตาม\n\n23 มี.ค. นายวาซีลีย์ เมลนีคอฟ นักธุรกิจรัสเซีย เจ้าของ “เมดสตอร์ม” ธุรกิจเครื่องมือแพทย์ ถูกพบเป็นศพข้างศพภรรยาและลูกชาย 2 คน ในอพาร์ตเมนต์ แคว้นนิจนีนอฟโกรอด ตอนกลางของรัสเซีย\n\n28 ก.พ. นายมีฮาอิล วัตฟอร์ด มหาเศรษฐีรัสเซียที่เกิดในยูเครน เสียชีวิตในโรงรถของบ้านพักในเทศมณฑลเซอร์รีย์ สหราชอาณาจักร แต่เจ้าหน้าที่อังกฤษไม่พบหลักฐานอาชญากรรม\n\n25 ก.พ. นายอเล็กซานเดอร์ ตูย์เลียคอฟ รองผู้อำนวยการสำนักหักบัญชีกลางแห่ง “ก๊าซปรอม” ฝ่ายความมั่นคงองค์กร ถูกพบเป็นศพในสภาพถูกผูกคอพร้อมจดหมายลาตายข้างศพ แต่ไม่ได้รับการเปิดเผย ในหมู่บ้านเลนินสกี\n\n8 ก.พ. นายอีกอร์ โนซอฟ ซีอีโอแห่งบรรษัทเพื่อการพัฒนาตะวันออกไกลและอาร์กติก (ERDC) เสียชีวิตเนื่องจาก โรคหลอดเลือดสมองเฉียบพลัน ในกรุงมอสโก\n\n30 ม.ค. นายเลโอนิด ชุลมัน ผู้จัดการฝ่ายขนส่งแห่ง “ก๊าซปรอมอินเวสต์” ถูกพบเป็นศพถูกแทงและนอนจมเลือดในห้องน้ำในบ้านพักในหมู่บ้านเลนินสกีเช่นกัน พร้อมจดหมายลาตายข้างศพที่ตัดพ้อถึง อาการเจ็บปวดจากขาหัก\n\nข่าวที่เกี่ยวข้อง:\n\nประธาน บริษัทน้ำมันรัสเซีย เสียชีวิต “ตกหน้าต่าง” ชั้น 6 ของโรงพยาบาล\n\nสลด 2 ครอบครัวรัสเซีย เศรษฐีกับมิตรปูติน สังหารลูก-เมียตัวเอง ก่อนตายตาม",
    "4 แคว้นยูเครนประกาศแผน จัดประชามติ รวมเป็นหนึ่งกับรัสเซีย": "4 แคว้นยูเครนประกาศแผน จัดประชามติ รวมเป็นหนึ่งกับรัสเซีย",
    "Q&A กับ นาธาน โอลิเวียร่า แห่ง พิษณุโลก เอฟซี": "",
    "รัสเซียปิดท่อส่งก๊าซ \"นอร์ดสตรีม 1\" อีกครั้ง": "ก๊าซพรอม รัฐวิสาหกิจด้านพลังงานยักษ์ใหญ่ของรัสเซียประกาศระงับการส่งก๊าซธรรมชาติผ่านท่อนอร์ดสตรีม 1 ไปยังเยอรมนีอีกครั้งเป็นเวลา 3 วัน เพื่อดำเนินการซ่อมแซม โดยเริ่มตั้งแต่วันนี้ไปจนถึง 3 กันยายน\n\nแม้ก๊าซพรอมจะบอกว่าการหยุดส่งก๊าซเป็นมาตรการชั่วคราวและจำเป็นสำหรับการซ่อมบำรุง แต่รัฐบาลเยอรมนีและบรรดาผู้บริหารบริษัทพลังงานต่างมองว่านี่มาจากแรงจูงใจทางการเมืองที่รัสเซียต้องการใช้การหยุดส่งก๊าซมาตอบโต้ที่สหภาพยุโรปคว่ำบาตรรัสเซียต่อการก่อสงครามในยูเครน\n\nกลยุทธ์ใหม่ยูเครน หลอกรัสเซียยิงขีปนาวุธใส่เป้าหมายปลอม\n\nรัสเซียเปิดท่อส่งก๊าซนอร์ดสตรีม 1 แล้ว แต่ยังดำเนินการได้ไม่เต็มที่\n\nโดยเมื่อวานนี้ ( 30 ส.ค.) นายกรัฐมนตรีโอลาฟ ชอลซ์ ของเยอรมนี ได้กล่าวระหว่างต้อนรับการเยือนของนายกรัฐมนตรีเปโดร ซานเชซ ของสเปน ยืนยันว่ารัฐบาลเยอรมนีเตรียมพร้อมรับสถานการณ์ปั่นป่วนที่จะเกิดขึ้นจากความไม่มั่นคงด้านพลังงาน โดยเชื่อมั่นในความแข็งแกร่งของระบบเศรษฐกิจของเยอรมนี\n\nการหยุดส่งก๊าซครั้งนี้ทำให้เกิดความกังวลเช่นกันว่า รัสเซียจะกลับมาส่งก๊าซผ่านท่อนอร์ดสตรีม 1 อีกครั้งหรือไม่หลังครบกำหนด 3 วัน ซึ่งก๊าซพรอมก็ระบุในแถลงการร์ว่าจะกลับมาส่งก๊าซผ่านท่อดังกล่าวอีกครั้งหากไม่พบความผิดปกติใดๆ\n\nโดยปริมาณก๊าซที่จะกลับมาส่งจะอยู่ที่ร้อยละ 20 ของขีดความสามารถในการส่งก๊าซของท่อนอร์ดสตรีม 1 เป็นปริมาณเดียวกับที่ส่งในช่วงต้นเดือนกรกฎาคม หลังมีการปิดใช้งานท่อนอร์ดสตรีม 1 ครั้งก่อนหน้านี้เป็นเวลา 10 วัน\n\nส่วนดมิทรี เปสคอฟ โฆษกทำเนียบประธานาธิบดีรัสเซียก็ยืนยันว่า จะมีการกลับมาส่งก๊าซอีกครั้ง หากไม่มีปัญหาขัดข้องทางเทคโนโลยีที่เป็นผลจากการคว่ำบาตรเกิดขึ้น\n\nท่อก๊าซนอร์ดสตรีม 1 ถือว่ามีความสำคัญอย่างยิ่งต่อความมั่นคงทางพลังงานของยุโรป ท่อก๊าซความยาว 1,222 กิโลเมตร ท่อนี้เป็นช่องทางลำเลียงก๊าซธรรมชาติจากเมืองวึยบอร์ก ทางชายฝั่งตะวันตกเฉียงเหนือของรัสเซียที่อยู่ใกล้ฟินแลนด์มายังเยอรมนี โดยเป็นท่อส่งก๊าซที่ถูกสร้างลอดทะเลบอลติก\n\nสามารถส่งก๊าซธรรมชาติจากรัสเซียมาเยอรมนีได้สูงสุดถึงวันละ 170 ล้านลูกบาศก์เมตร โดยมีบริษัทนอร์ดสตรีม เอจี ที่ก๊าซพรอมถือหุ้นใหญ่เป็นเจ้าของและผู้ดำเนินการ\n\nอย่างไรก็ตาม นับตั้งแต่รัสเซียรุกรานยูเครน และทำให้สหภาพยุโรปใช้มาตรการคว่ำบาตรตอบโต้ การส่งก๊าซธรรมชาติผ่านท่อนอร์ดสตรีม 1 ก็ลดลงอย่างมีนัยสำคัญ\n\nเมื่อช่วงกลางเดือนมิถุนายน ก๊าซพรอมตัดการส่งก๊าซผ่านท่อนอร์ดสตรีม 1 ลง 75% จากวันละ 170 ล้านลูกบาศก์เมตรเหลือแค่ราว 40 ล้านลูกบาศก์เมตร\n\nและเมื่อช่วงต้นเดือนกรกฎาคมที่ผ่านมา ก๊าซพรอมก็หยุดการส่งก๊าซผ่านท่อนอร์ดสตรีม 1 เป็นเวลา 10 วัน เพื่อซ่อมบำรุง และเมื่อกลับมาเปิดใช้งานอีกครั้งก็ลดปริมาณก๊าซที่ส่งลงมาครึ่งหนึ่ง เหลือเพียง 20 ล้านลูกบาศก์เมตรต่อวัน\n\nความปั่นป่วนด้านพลังงานที่เกิดขึ้น ทำให้ราคาส่งก๊าซธรรมชาติสูงกว่าเมื่อช่วงเวลาเดียวกันของปีที่แล้วกว่า 400%\n\nนอกจากการลดการจ่ายก๊าซและปิดท่อนอร์ดสตรีม 1 เป็นครั้งคราวโดยอ้างว่าเพื่อซ่อมบำรุงแล้ว รัสเซียยังได้ตัดการส่งก๊าซธรรมชาติไปยังบัลแกเรีย เดนมาร์ก ฟินแลนด์ เนเธอร์แลนด์ และโปแลนด์ลงอย่างสิ้นเชิงด้วย โดยอ้างเหตุผลว่าบริษัทพลังงานของประเทศเหล่านี้ไม่ยอมจ่ายค่าก๊าซเป็นเงินรูเบิล ซึ่งถือเป็นการทำตามที่ประธานาธิบดีวลาดิเมียร์ ปูติน ได้ประกาศไว้ว่าจะหยุดส่งก๊าซให้ประเทศ “ที่ไม่เป็นมิตร” หากไม่ยอมจ่ายค่าก๊าซเป็นเงินรูเบิล\n\nส่วนเมื่อวานนี้ ก๊าซพรอมยังประกาศว่าจะระงับการส่งก๊าซทั้งหมดให้กับเอ็นจี (Engie) บริษัทสาธารณูปโภคยักษ์ใหญ่ของฝรั่งเศสตั้งแต่วันที่ 1 กันยายนเป็นต้นไป เนื่องจากมีความขัดแย้งกันในเรื่องสัญญา โดยระบุว่าก๊าซพรอมได้รับเงินไม่ครบสำหรับค่าจัดส่งก๊าซให้กับเอ็นจีในเดือนกรกฎาคม และจะกลับมาส่งก๊าซให้อีกครั้งเมื่อได้รับเงินทั้งหมด\n\nด้านเอ็นจีไม่ให้ความเห็นต่อแถลงการณ์ของก๊าซพรอม แต่บอกว่าได้รับการแจ้งตัดส่งก๊าซล่วงหน้าแล้ว และบริษัทได้เตรียมมาตรการเพื่อจัดหาพลังงานให้กับลูกค้าแล้วหากการจัดส่งก๊าซจากก๊าซพรอมขัดข้อง\n\nทั้งนี้ ยุโรปพึ่งพาพลังงานจากรัสเซียอย่างหนักทั้งก๊าซธรรมชาติและน้ำมัน โดยก่อนสงครามในยูเครนจะปะทุขึ้น ก๊าซธรรมชาติ 40% ที่ใช้กันในยุโรปมาจากรัสเซีย\n\nแต่หลังรัสเซียเริ่มรุกรานยูเครนเมื่อเดือนกุมภาพันธ์ที่ผ่านมา อียูก็ประกาศมาตรการคว่ำบาตรลงโทษรัสเซีย รวมถึงจะแบนการนำเข้าน้ำมันจากรัสเซียบางส่วนในปีนี้\n\nแม้จะยังไม่มีแผนแบนการนำเข้าก๊าซธรรมชาติจากรัสเซีย แต่อียูก็ตั้งเป้าลดความต้องการก๊าซธรรมชาติจากรัสเซียลง 2 ใน 3 ภายในสิ้นปีนี้\n\nและในขณะที่รัสเซียก็ตัดลดการส่งก๊าซให้กับยุโรปหลายครั้งหลายโอกาสนับตั้งแต่เกิดสงครามในยูเครน เพื่อตอบโต้ที่ถูกคว่ำบาตร ยุโรปยิ่งจำเป็นต้องมองหาทางเลือกอื่น\n\nคำถามสำคัญคือ ท่ามกลางความไม่มั่นคงด้านพลังงานที่เกิดขึ้นอยู่ตอนนี้ ยุโรปมีแผนอย่างไรที่จะรับมือโดยเฉพาะอย่างยิ่งแผนสำรองก๊าซธรรมชาติให้เพียงพอสำหรับฤดูหนาวที่กำลังจะมาถึง ซึ่งความต้องการใช้ก๊าซธรรมชาติในยุโรปจะยิ่งเพิ่มมากขึ้น\n\nก๊าซธรรมชาติเป็นเชื้อเพลิงในการผลิตไฟฟ้า และในฤดูหนาวที่ทุกบ้านต้องการฮีตเตอร์ การขาดแคลนก๊าซธรรมชาติที่ช่วยให้เครื่องทำความร้อนทำงานได้ย่อมกลายเป็นวิกฤต\n\nโดยวิธีการที่สหภาพยุโรปใช้เพื่อรับมือวิกฤตพลังงานที่อาจเกิดขึ้น มีทั้งการตัดลดการใช้ก๊าซ หาก๊าซจากแหล่งอื่น ไปจนถึงเพิ่มพลังงานทางเลือกซึ่งเป็นการลดการพึ่งพารัสเซียในระยะยาว\n\nเมื่อปลายเดือนกรกฎาคมที่ผ่านมา รัฐมนตรีพลังงานของ 27 ประเทศสมาชิกอียู ยกเว้นฮังการี เห็นชอบในข้อเสนอตัดลดการใช้ก๊าซลง 15% เมื่อเทียบกับค่าเฉลี่ยการใช้ก๊าซช่วง 5 ปีที่ผ่านมา โดยนี่เป็นมาตรการโดยสมัครใจและจะดำเนินไปตั้งแต่เดือนสิงหาคมปีนี้ถึงมีนาคมปีหน้า\n\nแต่เป้าหมายตัดลดการใช้ก๊าซ 15% โดยสมัครใจนี้จะกลายเป็นมาตรการบังคับหากรัสเซียหยุดส่งก๊าซทั้งหมดมายังยุโรป เพื่อตอบสนองข้กตกลงประหยัดพลังงาน ตอนนี้เยอรมนีได้ปิดไฟประดับอนุสาวรีย์และอาคารประวัติศาสตร์หลายแห่ง\n\nส่วนรัฐบาลสเปนก็สั่งห้ามอาคารสาธารณะและพาณิชย์เปิดเครื่องปรับอากาศอุณหภูมิต่ำกว่า 27 องศาเซลเซียสในช่วงหน้าร้อน และไม่เปิดฮีทเตอร์สูงกว่า 19 องศาเซลเซียสในหน้าหนาว รวมถึงขอให้ร้านค้าต่างๆ ปิดไฟหลัง 4 ทุ่ม โดยมาตรการเหล่านี้จะมีไปจนถึงพฤศจิกายนปีหน้า นอกจากมาตรการประหยัดพลังงาน ผู้นำยุโรปหลายคนก็พยายามหาก๊าซจากแหล่งอื่นที่ไม่ใช่รัสเซีย\n\nเมื่อเดือนที่แล้ว นายกรัฐมนตรีมาริโอ ดรากี ของอิตาลีได้เดินทางไปแอลจีเรียเพื่อทำข้อตกลงเพิ่มการนำเข้าก๊าซ 20%\n\nส่วนประธานคณะกรรมาธิการยุโรปก็ได้เดินทางไปอาร์เซอร์ไบจาน เพื่อลงนามข้อตกลงเพิ่มการจัดส่งก๊าซผ่านเครือข่าวท่อส่งจากทะเลแคสเปียนมายังยุโรป\n\nอียูยังได้หันไปหาธรรมชาติเหลว หรือ LNG จากสหรัฐฯ และการ์ตาที่จัดส่งมาทางเรือ โดยอียูนำเข้าก๊าซ LNG จากประเทศอื่นๆ มากเป็นประวัติการณ์ เมื่อเดือนเมษายนที่แล้วยอดนำเข้าเพิ่มขึ้นถึง 47.7% เมื่อเทียบกับปีก่อนหน้า\n\nทั้งนี้ ข้อมูลจากรอยเตอร์สระบุว่าโดยภาพรวมแล้วตอนนี้สหภาพยุโรปมีก๊าซสำรองอยู่ที่ 80.17% ถือว่าเกินเป้าหมายที่ตั้งไว้ว่าต้องมีสำรอง 80% ภายในวันที่ 1 ตุลาคม ซึ่งเป็นช่วงที่อากาศในยุโรปเริ่มหนาว\n\nหลายประเทศในยุโรปยังพยายามหันไปหาพลังงานทางเลือกเพื่อลดการพึ่งพารัสเซีย เมื่อวานนี้ 8 ประเทศสมาชิกสหภาพยุโรป ซึ่งอยู่รอบทะเลบอลติก ได้แก่ เดนมาร์ก เยอรมนี โปแลนด์ ลิทัวเนีย ลัตเวีย เอสโตเนีย ฟินแลนด์ และสวีเดน ได้เห็นชอบในการเพิ่มขีดความสามารถในการผลิตไฟฟ้าจากพลังงานลมนอกชายฝั่งเป็น 7 เท่าภายในปี 2030\n\nโดยนายกฯ เดนมาร์กระบุว่า นี่เป็นทั้งการพยายามเปลี่ยนผ่านไปสู่พลังงานสะอาด และลดการพึ่งพาพลังงานจากรัสเซีย\n\nปัจจุบันทะเลบอลติกมีความสามารถในการผลิตไฟฟ้าจากพลังงานลมนอกชายฝั่งอยู่ 2.8 กิกะวัตต์\n\nขณะที่การเพิ่มขีดความสามารถในการผลิต 20 เท่า ให้สามารถผลิตได้ 20 กิกะวัตต์ จะได้ไฟฟ้าเพียงพอต่อการใช้งานของประชากร 20 ล้านครัวเรือน\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "EU เตรียมระงับข้อตกลงวีซ่ากับรัสเซีย ส่งผลชาวรัสเซียเดินทางเข้าประเทศ EU ยากขึ้น": "โจเซฟ บอร์เรลล์ รองประธานคณะกรรมาธิการยุโรปและผู้แทนระดับสูงด้านการต่างประเทศและนโยบายความมั่นคงของสหภาพยุโรป (EU) เปิดเผยว่า รัฐมนตรีต่างประเทศ EU เห็นพ้องที่จะระงับข้อตกลงเพื่อการอำนวยความสะดวกด้านวีซ่ากับรัสเซีย ซึ่งจะส่งผลให้ประชาชนรัสเซียเดินทางเข้าประเทศ EU ได้ยากขึ้นและเสียค่าใช้จ่ายมากขึ้น\n\n“เราตกลงที่จะระงับข้อตกลงอำนวยความสะดวกด้านวีซ่าระหว่างสหภาพยุโรปและรัสเซียอย่างสมบูรณ์ การดำเนินการนี้จะช่วยลดจำนวนวีซ่าใหม่ที่ออกโดยประเทศสมาชิก EU ได้อย่างมาก มันจะยากมากขึ้นและใช้เวลานานขึ้นกว่าเดิม” เขากล่าวในการแถลงข่าว ภายหลังการประชุมรัฐมนตรีต่างประเทศ EU ณ กรุงปรากของสาธารณรัฐเช็ก เมื่อวานนี้ (31 สิงหาคม)\n\nทั้งนี้ การระงับข้อตกลงวีซ่าดังกล่าว ยังไม่ใช่การสั่งห้ามออกวีซ่าเข้าประเทศ EU สำหรับชาวรัสเซีย ซึ่งรัฐมนตรีต่างประเทศ EU มีความเห็นแตกต่างกันและไม่สามารถเห็นพ้องได้ทันที ในการปูพรมแบนวีซ่าเดินทางสำหรับชาวรัสเซีย\n\nบอร์เรลล์ชี้ว่า การเดินทางข้ามพรมแดนจากรัสเซียไปยังประเทศเพื่อนบ้านที่เป็นสมาชิก EU เพิ่มขึ้นอย่างมากตั้งแต่ช่วงกลางเดือนกรกฎาคมที่ผ่านมา ซึ่งเรื่องนี้กลายเป็นปัจจัยที่ทำให้ EU จำเป็นจะต้องระงับข้อตกลงวีซ่ากับรัสเซีย\n\n“เรื่องนี้กลายเป็นความเสี่ยงด้านความมั่นคงสำหรับประเทศเพื่อนบ้านเหล่านี้ นอกจากนี้เราได้เห็นชาวรัสเซียจำนวนมากเดินทางไปพักผ่อนและช้อปปิ้ง ราวกับว่าไม่มีสงครามเกิดขึ้นในยูเครน” บอร์เรลล์กล่าว\n\nทางด้าน 5 ชาติสมาชิก EU ที่มีชายแดนติดกับรัสเซีย ได้แก่ ฟินแลนด์ เอสโตเนีย ลัตเวีย ลิทัวเนีย และโปแลนด์ ระบุในแถลงการณ์ร่วม โดยยินดีต่อการระงับข้อตกลงวีซ่ากับรัสเซีย ว่าเป็นไปในทิศทางที่ถูกต้อง และชี้ว่าทั้ง 5 ประเทศสามารถเสนอให้มีการแบนหรือระงับวีซ่าชั่วคราว เพื่อรับมือกับปัญหาความมั่นคงที่อาจเกิดขึ้นในอนาคตอันใกล้ ขณะที่เอสโตเนียกำลังพิจารณาที่จะยับยั้งการเข้าประเทศของชาวรัสเซียส่วนใหญ่ในอีกไม่กี่สัปดาห์ข้างหน้า\n\nด้าน อเล็กซานเดอร์ กลัชโก รัฐมนตรีช่วยว่าการกระทรวงการต่างประเทศรัสเซีย กล่าวว่า EU “กำลังยิงตัวเองที่เท้า” และความเคลื่อนไหวดังกล่าวจะไม่ให้คำตอบในเรื่องใด\n\nขณะที่ ดมิโทร คูเลบา รัฐมนตรีต่างประเทศยูเครน วิจารณ์การตัดสินใจของ EU ว่าเป็นแค่มาตรการครึ่งๆ กลางๆ\n\n“การที่ยังคำนึงถึงรัสเซีย แน่นอนว่าเป็นสิ่งที่นำไปสู่การบุกยูเครนครั้งใหญ่เมื่อวันที่ 24 กุมภาพันธ์”\n\nขณะเดียวกัน แจน ลิปาฟสกี รัฐมนตรีต่างประเทศสาธารณรัฐเช็ก กล่าวว่า คณะกรรมาธิการยุโรปจะมองหาหนทางอื่นๆ เพื่อดำเนินการเพิ่มเติมในเรื่องนี้ ซึ่งปัจจุบันพบว่า EU มีการออกวีซ่าเชงเกน (Schengen Visa) หรือวีซ่าสำหรับเดินทางเข้า 26 ประเทศ EU ตามข้อตกลงเชงเกนให้แก่ชาวรัสเซียกว่า 12 ล้านคน\n\nโดยบอร์เรลล์เชื่อมั่นว่าการระงับข้อตกลงวีซ่ากับรัสเซียจะก่อให้เกิดผลกระทบและลดจำนวนการออกวีซ่าแก่ชาวรัสเซียของประเทศสมาชิก EU ได้อย่างมาก\n\nอย่างไรก็ตาม ฝรั่งเศสและเยอรมนีเตือนว่า มาตรการจำกัดการออกวีซ่าแก่ชาวรัสเซียที่เกินขอบเขต อาจทำให้มุมมองของรัสเซียกลายเป็นเหยื่อที่ถูกกระทำ และทำให้เกิดความบาดหมางและเหินห่างมากขึ้นระหว่างประชาชนรุ่นใหม่ของรัสเซียกับประเทศ EU ในอนาคต\n\nภาพ: Photo by Kay Nietfeld/picture alliance via Getty Images\n\nอ้างอิง:"
}