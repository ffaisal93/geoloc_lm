{
    "แนะนำทีมฟุตบอลโลก 2022 : 'ทีมชาติเซเนกัล' ม้ามืดศึกเวิลด์คัพครั้งนี้": "แนะนำทีม ฟุตบอลโลก กาตาร์ 2022 พบกับ \"สิงโตแห่งเตรันก้า\" ทีมชาติเซเนกัล ซึ่งสื่อหลายสำนักมองว่าพวกเขาอาจจะเป็นม้ามืดที่สร้างเซอร์ไพรส์ให้แฟนบอลตกตะลึงได้ในศึกฟุตบอลโลกครั้งนี้\n\nแนะนำทีมฟุตบอลโลก 2022\n\nผลงานที่ผ่านมา\n\nย้อนไปในศึกฟุตบอลโลก 2002 ที่ญี่ปุ่นและเกาหลีใต้เป็นเจ้าภาพร่วมกัน ทีมชาติเซเนกัล ซึ่งได้เข้ารอบสุดท้ายเป็นครั้งแรก สร้างผลงานโลกตะลึงด้วยการปราบแชมป์เก่า ฝรั่งเศส 1-0 ในนัดเปิดสนาม ก่อนจะไปได้ไกลถึงรอบก่อนรองชนะเลิศ พร้อมกับการแจ้งเกิดของสตาร์ดังหลายคน เช่น ปาปา บูบา ดิย็อป, อลิยู ซิสเซ่, ซาลิฟ ดิเยา, คาลิลู ฟาดิก้า, อองรี กามาร่า และ เอล ฮัดจิ ดิยุฟ\n\nหลังจากนั้น เซเนกัล ได้เข้ามาเล่นรอบสุดท้ายเป็นสมัยที่ 2 ในปี 2018 ซึ่งพวกเขาจอดป้ายที่รอบแบ่งกลุ่ม และในฟุตบอลโลก 2022 เซเนกัลฝ่าด่านรอบคัดเลือกได้สำเร็จอีกครั้ง หลังจากทำผลงานคว้าแชมป์กลุ่มเอช ในรอบคัดเลือก รอบสอง ของโซนแอฟริกา จากนั้นเอาชนะจุดโทษ อียิปต์ 3-1 ในรอบคัดเลือก รอบ 3 คว้าตั๋วมาโชว์ฝีเท้าในรอบสุดท้ายฟุตบอลโลกได้เป็นสมัยที่ 3\n\nกุนซือและผู้เล่นคีย์แมน\n\nกุนซือของทีม \"สิงโตแห่งเตรันก้า\" ชุดนี้คือ อลิยู ซิสเซ่ อดีตกัปตันทีมเซเนกัลชุดฟุตบอลโลก 2002 โดย ซิสเซ่ เข้ามาคุมทีมบ้านเกิดของเขาตั้งแต่ปี 2015 และค่อยๆสร้างทีมขึ้นมา จนสร้างผลงานชิ้นโบแดงคือการพาทีมคว้าแชมป์แอฟริกา คัพ ออฟ เนชั่นส์ 2021 พร้อมกับคว้าตำแหน่งกุนซือยอดเยี่ยมประจำทัวร์นาเมนต์ด้วย\n\nส่วนขุมกำลังของเซเนกัลชุดปัจจุบัน อาจเรียกว่าเป็น \"ยุคทอง\" ของพวกเขาเลยก็ว่าได้ เพราะผู้เล่นส่วนใหญ่ค้าแข้งอยู่กับสโมสรดังของยุโรป นำทัพมาโดย เอดูอาร์ เมนดี้, คาลิดู คูลิบาลี่ สองสตาร์จากเชลซี รวมทั้ง นัมปาลิส เมนดี้ (เลสเตอร์) อิดริสซา เกย์ (เอฟเวอร์ตัน) ชีกู คูยาเต้ (ฟอเรสต์) อิสไมลา ซาร์ (วัตฟอร์ด) โฟเด้ บัลโล ตูเร่ (เอซี มิลาน) อับดู ดิยาลโล (แอร์เบ ไลป์ซิก) และที่ขาดไม่ได้เลยคือ ซาดิโอ มาเน่ หัวหอกวัย 30 ปีจากบาเยิร์น มิวนิค\n\nสำหรับ มาเน่ คือซูเปอร์สตาร์เบอร์ 1 ของเซเนกัลยุคปัจจุบัน และตอนนี้ มาเน่ อยู่ในช่วงพีคของอาชีพค้าแข้ง โดยมีทั้งฝีเท้า ความแข็งแกร่ง และประสบการณ์ เรียกได้ว่านี่คือดาวยิงผู้แบกความหวังของชาวเซเนกัลทั้งประเทศ ในศึกฟุตบอลโลก 2022 ที่กาตาร์\n\nวิเคราะห์โอกาสเข้ารอบ\n\nรอบแรก เซเนกัล อยู่ในกลุ่มเอ ร่วมกับ ฮอลแลนด์, เอกวาดอร์ และ \"เจ้าภาพ\" กาตาร์ ซึ่งถ้าหากเทียบองค์ประกอบต่างๆแล้ว พวกเขามีโอกาสสูงที่จะผ่านรอบแรก เผลอๆ มีลุ้นถึงตำแหน่งแชมป์กลุ่มเลยด้วยซ้ำ\n\nทั้งนี้ สื่อต่างประเทศมองว่า หากจะมีสักทีมที่เป็น \"ม้ามืด\" ในฟุตบอลโลก 2022 \"เซเนกัล\" คือทีมที่เหล่าผู้สันทัดกรณีมองว่ามีสิทธิสร้างเซอร์ไพรส์ได้ เพราะกราฟของพวกเขากำลังอยู่ช่วงขาขึ้น หลังจากผงาดคว้าแชมป์แอฟริกา คัพ ออฟ เนชั่นส์ ได้เป็นครั้งแรกในประวัติศาสตร์เมื่อปีที่แล้ว รวมทั้งมีขุมกำลังที่แข็งแกร่ง และนักเตะชุดนี้เล่นร่วมกันมานาน หรือแม้กระทั่งโค้ชอย่าง อลิยู ซิสเซ่ ก็อยู่กับทีมมานานกว่า 7 ปีแล้ว\n\nที่สำคัญ ดูเหมือนว่าเส้นทางของ เซเนกัล จะไม่หนักมากนัก โดยถ้าผ่านเข้ารอบสอง พวกเขาจะไขว้ไปเจอกับทีมจากกลุ่มบี ได้แก่ อังกฤษ อิหร่าน เวลส์ และสหรัฐ ซึ่งดูแล้ว เซเนกัล สู้ได้ทุกทีม ดังนั้นจึงมีความเป็นไปได้ไม่น้อยที่พวกเขาจะทะลุเข้าไปถึงรอบ 8 ทีมสุดท้าย เหมือนที่นักเตะรุ่นพี่ของพวกเขาเคยทำได้เมื่อ 20 ปีที่แล้ว\n\nและเมื่อไปถึงตรงนั้น ทุกอย่างสามารถเกิดขึ้นได้ในเกมน็อกเอาต์นัดเดียวจบ อย่างเช่นที่ โครเอเชีย ทำให้เห็นมาแล้วเมื่อ 4 ปีก่อน ซึ่งทัพนักเตะตาหมากรุกทะลุเข้าถึงรอบชิงได้แบบไม่มีใครคาดคิด และไม่แน่ว่า ภาพจาก 4 ปีที่แล้วอาจจะมาเกิดขึ้นกับ เซเนกัล ในฟุตบอลโลกครั้งนี้ก็เป็นได้\n\nโปรแกรมฟุตบอลโลก 2022 ของทีมชาติเซเนกัล\n\nวันจันทร์ที่ 21 พฤศจิกายน เวลา 17:00 น.\n\nเซเนกัล VS เนเธอร์แลนด์ : สนามอัล ธูมามา สเตเดี้ยม\n\nวันศุกร์ที่ 25 พฤศจิกายน เวลา 20:00 น.\n\nกาตาร์ VS เซเนกัล : สนามอัล ธูมามา สเตเดี้ยม\n\nวันอังคารที่ 29 พฤศจิกายน เวลา 22:00 น.\n\nเอกวาดอร์ VS เซเนกัล : สนามคาลิฟา อินเตอร์เนชั่นแนล สเตเดี้ยม\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "“ดอน” เสนอเวที FPGH ปฏิรูปสาธารณสุขระหว่างประเทศ รับมือภัยคุกคามใหม่": "การประชุมนี้ มีวัตถุประสงค์เพื่อหารือแนวทางความร่วมมือระหว่างประเทศสมาชิกกลุ่มฯ ในประเด็นสำคัญด้านสาธารณสุข ได้แก่ 1.การปฏิรูปโครงสร้างทางสถาปัตยกรรมด้านสาธารณสุขระหว่างประเทศ\n\n3. ข้อเสนอแนะที่เป็นรูปธรรมเพื่อลดช่องว่างด้านสาธารณสุข และเพิ่มการเข้าถึงวัคซีน และ 4.หารือเกี่ยวกับร่างข้อมติของกลุ่มฯ ที่จะเสนอต่อสมัชชาสหประชาชาติ สมัยที่ 77\n\nรองนายกรัฐมนตรีและรัฐมนตรีว่าการกระทรวงการต่างประเทศ กล่าวว่า โครงสร้างทางสถาปัตยกรรมด้านสาธารณสุขฯ ต้องได้รับการปฏิรูปเชิงโครงสร้างและการทำงาน เพื่อรับมือกับภัยคุกคามด้านสุขภาพที่เกิดใหม่อย่างมีประสิทธิภาพมากขึ้น โดยคำนึงถึง 3 มิติหลัก ดังนี้\n\n1. มิติด้าน \"ความเท่าเทียมกัน\" รองนายกรัฐมนตรีและรัฐมนตรีว่าการกระทรวงการต่างประเทศ ย้ำความสำคัญของการจัดสรรทรัพยากรเพื่อฟื้นฟูระบบสาธารณสุขภายหลัง COVID-19 โดยเร่งบรรลุเป้าหมายหลักประกันสุขภาพถ้วนหน้า และเพิ่มขีดความสามารถของระบบสาธารณสุขมูลฐาน ทั้งนี้ เพื่อปกป้องและคุ้มครองสิทธิด้านสุขภาพของประชาชนทุกคนทั้งชาวไทยและต่างชาติ ผ่านการให้บริการด้านสาธารณสุขเกี่ยวกับ COVID-19 และด้านอื่นอย่างครอบคลุม “ความเท่าเทียมกัน” ยังหมายถึง การพัฒนาขีดความสามารถของประเทศกำลังพัฒนาในการผลิตเทคโนโลยีทางการแพทย์รวมทั้งการพัฒนาศักยภาพในการเป็นศูนย์การผลิตและการกระจายวัคซีนในระดับภูมิภาคเพื่อเพิ่มโอกาสในการเข้าถึงเทคโนโลยีดังกล่าว\n\nนอกจากนี้ ได้ย้ำความสำคัญของการลงทุนด้านสุขภาพ เพื่อส่งเสริมวิถีการดำเนินชีวิตเพื่อสุขภาพที่ดี และป้องกันปัญหาสุขภาพโดยเนิ่น ในการนี้ ประเทศไทยจะเสนอตัวเป็นเจ้าภาพจัดนิทรรศการนานาชาติในปี 2571 ที่จังหวัดภูเก็ต ภายใต้หัวข้อ “อนาคตของชีวิต : อยู่ร่วมกันอย่างสามัคคี แบ่งปันความเจริญรุ่งเรือง”เพื่อเน้นความสำคัญของการใช้ชีวิตอย่างมีสุขภาพและแสดงศักยภาพของประเทศไทยในฐานะศูนย์กลางการแพทย์ระดับโลกและจุดหมายการท่องเที่ยวชั้นนำเชิงการแพทย์\n\n2.มิติด้าน \"ความครอบคลุม\" รองนายกรัฐมนตรีและรัฐมนตรีว่าการกระทรวงการต่างประเทศ กล่าวถึง การเปิดโอกาสให้ทุกคนมีส่วนร่วมในการป้องกัน เตรียมพร้อม และรับมือกับการระบาดใหญ่เพื่อประโยชน์ส่วนรวม พร้อมพัฒนาขีดความสามารถของบุคลากรด้านสาธารณสุข อาสาสมัครชุมชน และอาสาสมัครที่เป็นผู้โยกย้ายถิ่นฐานและอาศัยอยู่ในบริเวณชายแดน อีกทั้งอบรมบุคลากรในประเทศเพื่อนบ้านเพื่อสร้างนักระบาดวิทยาผ่านโครงการInternational Field Epidemiology Training Program (IFETP)\n\n3. มิติด้าน “ความสอดคล้อง” ของการปฏิรูปฯ กับข้อริเริ่มอื่นด้านสาธารณสุข รองนายกรัฐมนตรีและรัฐมนตรีว่าการกระทรวงการต่างประเทศ ย้ำความจำเป็นในการกำหนดเป้าหมายและประเด็นสำคัญในลำดับต้นอย่างชัดเจน เพื่อให้การดำเนินการปฏิรูปฯ เป็นไปในทิศทางเดียวกัน โดยเฉพาะการจัดทำตราสารระหว่างประเทศเพื่อรับมือกับการระบาดใหญ่ภายใต้ WHO และการปรับแก้ไขข้อบทสำคัญของกฎอนามัยระหว่างประเทศ ค.ศ. 2005\n\nนอกจากนี้ ยังกล่าวถึงประสบการณ์ในการเข้าร่วมกลไก Universal Health and Preparedness Review (UHPR) ของ WHO เพื่อทบทวนจุดแข็ง-จุดอ่อนของระบบสาธารณสุขไทย พร้อมเชิญชวนให้ประเทศสมาชิกกลุ่มฯ เข้าร่วมกลไกฯ และแลกเปลี่ยนประสบการณ์ระหว่างประเทศสมาชิกในกลุ่มฯ และกับประชาคมโลก\n\nกลุ่ม FPGH ก่อตั้งขึ้นเมื่อปี 2549 โดยเป็นกรอบความร่วมมือที่เชื่อมโยงประเด็นด้านสาธารณสุขกับนโยบายต่างประเทศ ประกอบด้วย 7 ประเทศ ได้แก่ นอร์เวย์ ฝรั่งเศส บราซิล อินโดนีเซีย เซเนกัล แอฟริกาใต้ และไทย ทั้งนี้ กลุ่มFPGH ได้เสนอร่างข้อมติในการประชุมสมัชชาสหประชาชาติ เป็นประจำทุกปี โดยมีหัวข้อ/ประเด็นที่ต้องการผลักดันในด้านสาธารณสุขในแต่ละปี ซึ่งกำหนดโดยประธานกลุ่มฯ โดยในปีนี้ หัวข้อการดำเนินงานประจำปี 2565 ได้แก่“Strengthening consensus on global health in a Post-COVID-19 world: building a healthier world for all”",
    "“ทะเลสาบสีชมพู” เผชิญน้ำท่วมหลังฝนตกหนัก ส่งผลกระทบในวงกว้าง": "สำนักข่าวรอยเตอร์ส รายงานจากเมืองไนอากา ประเทศเซเนกัล เมื่อวันที่ 10 ก.ย. ว่า เซเนกัลสามารถบันทึกปริมาณน้ำฝนที่สูงกว่าระดับปกติ ในช่วงไม่กี่สัปดาห์ที่ผ่านมา เช่นเดียวกับประเทศอื่น ๆ ในภูมิภาคแอฟริกาตะวันตกและแอฟริกากลาง ส่งผลให้เกิดอุทกภัยอย่างรุนแรง หลังระบบระบายน้ำที่ไม่ดี ทำงานล้มเหลว\n\nThe salt from Senegal’s Pink Lake is a vital source of income for many. But there are environmental risks to its future.\n\nWatch the full documentary film: https://t.co/TPFksqCoBD pic.twitter.com/4NG1QGyxa8 — Al Jazeera World (@AlJazeeraWorld) April 11, 2022\n\nทั้งนี้ ทะเลสาบสีชมพู หรือที่รู้จักกันอย่างเป็นทางการในชื่อ “ทะเลสาบเร็ตบา” ซึ่งมีเฉดสีชมพูจากสาหร่ายที่ผลิตเม็ดสี และมีปริมาณเกลือสูงเหมือนกับทะเลเดดซี ถูกคั่นแยกด้วยแนวเนินทรายจากมหาสมุทรแอตแลนติก และตั้งอยู่ห่างจากกรุงดาการ์ ประมาณ 35 กม. อีกทั้งยังเป็นสถานที่ที่มีผู้เข้าชมมากที่สุดของประเทศ รวมถึงอยู่ในการพิจารณาขึ้นเป็นแหล่งมรดกโลกขององค์การเพื่อการศึกษา วิทยาศาสตร์ และวัฒนธรรมแห่งสหประชาชาติ (ยูเนสโก) ด้วย\n\nอย่างไรก็ตาม กระทรวงน้ำและสุขาภิบาลเซเนกัล ระบุว่า เนื่องจากฝนที่ตกหนักอย่างต่อเนื่องในเซเนกัล ซึ่งสามารถบันทึกปริมาณน้ำฝนราว 126 มม. ในช่วงหนึ่งของสุดสัปดาห์ที่ผ่านมา ระบบระบายน้ำและอ่างเก็บน้ำหลายแห่งจึงเอ่อล้นอย่างรวดเร็ว และไหลลงสู่ทะเลสาบ ทำให้ให้ระดับน้ำในทะเลสาบเพิ่มสูงขึ้น และชะล้างกองเกลือหลายสิบกองออกไป โดยนักอุทกวิทยากล่าวเสริมว่า น้ำที่เข้าท่วมทะเลสาบ อาจส่งผลกระทบต่อปริมาณเกลือ และสีของมันได้\n\nแม้ฤดูฝนของเซเนกัลจะสิ้นสุดที่เดือน ต.ค. แต่ธุรกิจต่าง ๆ รอบทะเลสาบแห่งนี้ ไม่ว่าจะเป็นร้านอาหาร หรือผู้ประกอบการเรือท้องแบนที่พานักท่องเที่ยวชมทะเลสาบ ต่างกำลังพิจารณาถึงความสูญเสีย และกังวลเกี่ยวกับอนาคตของพวกเขา.\n\nเครดิตภาพ : REUTERS",
    "กุนซืออียิปต์ส่ง “ซาลาห์” กลับลิเวอร์พูลก่อนกำหนด": "มีรายงานว่า รุย วิตอเรีย ผู้จัดการทีมทีมชาติอียิปต์ ตัดสินใจส่งตัว โมฮาเหม็ด ซาลาห์ กลับไปให้ต้นสังกัดอย่าง ลิเวอร์พูล ก่อนกำหนด เพื่อให้มีเวลาพักมากขึ้น\n\nซาลาห์ ถูกเรียกตัวติดทีมชาติอียิปต์ในช่วงเบรคทีมชาตินี้ที่ทัพมัมมี่จะลงสนามพบกับ ไนเจอร์ และ ไลบีเรีย ในเกมกระชับมิตร หลังจากที่พวกเขาต้องอกหัก พลาดโอกาสไปลุยศึกฟุตบอลโลก 2022 รอบสุดท้าย หลังแพ้ให้กับ เซเนกัล\n\nเมื่อสุดสัปดาห์ที่ผ่านมา ซาลาห์ ทำคนเดียว 2 ประตูช่วยให้อียิปต์เอาชนะ ไนเจอร์ ไปได้ 3-0 ทว่าในเกมที่จะพบกับ ไลบีเรีย ตัวกุนซืออย่าง วิตอเรีย ได้ยืนยันว่าแข้งซูเปอร์สตาร์เบอร์ 1 ของทีมรายนี้จะไม่มีส่วนร่วมกับเกมดังกล่าว\n\nทำให้ตัวของซาลาห์ต้องกลับไปที่ลิเวอร์พูลก่อนกำหนด\n\nSalah rested for Egypt's second game and heading back to Liverpoolhttps://t.co/Wc2kmlOlvF — Utkarsh Dalmia (@zophar666) September 26, 2022\n\nการที่.าลาห์กลับมาที่ลิเวอร์พูลเร็วกว่ากำหนดถือว่าเป็นเรื่องดี เพราะทีมของ เจอร์เก้น คล็อปป์ กำลังจะเจอกับช่วงโปรแกรมหลักที่จะต้องลงเล่นทั้งเกมลีกในเกมยุโรปรวม 9 เกมภายในตุลาคมนี้ ซึ่งเปิดตัวในสุดสัปดาห์นี้ด้วยการเจอกับทีมฟอร์มแกร่งอย่าง ไบรท์ตัน",
    "สถานเอกอัครราชทูต ณ กรุงดาการ์ จัดกิจกรรม “Saveurs de Thaïlande”": "เมื่อวันที่ 8 กันยายน 2565 สถานเอกอัครราชทูต ณ กรุงดาการ์ จัดกิจกรรม “Saveurs de Thaïlande” (Flavours of Thailand) ณ ร้านอาหาร Surfer Paradise ซึ่งเป็นส่วนหนึ่งของการส่งเสริม soft power ของไทยภายใต้โครงการสัปดาห์อาหาร วัฒนธรรม และการแสดงสินค้าไทยในเซเนกัล โดยมีเครือข่าย Friends of Thailand ในเซเนกัลเข้าร่วมงานกว่า 120 คน\n\nนายกฤติเดช วงษ์นรเศรษฐ์ อุปทูตฯ ได้กล่าวต้อนรับในช่วงพิธีเปิดงาน โดยสถานเอกอัคราชทูตฯ ได้ร่วมกับคณะผู้ฝึกสอนและเยาวชนจากสมาคมมวยไทยในเซเนกัล จัดการแสดงมวยไทย “Muay Thai All Around the World” เพื่อประชาสัมพันธ์ศิลปะแม่ไม้มวยไทยให้เป็นที่รู้จักในวงกว้างมากยิ่งขึ้น รวมทั้งนำเสนอมวยไทยในแง่มุมของกีฬาที่ส่งเสริมการมีส่วนร่วมและเป็นกิจกรรมการออกกำลังกายสำหรับคนทุกเพศทุกวัยและทุกชาติ\n\n\n\nกิจกรรมหลักของงานในครั้งนี้ คือการสอนทำอาหารไทยให้พ่อครัวของร้าน Surfer Paradise ได้แก่ แกงเขียวหวาน ไก่ทอดน้ำปลา ส้มตำ และการหุงข้าวหอมมะลิ พร้อมทั้งเปิดให้ผู้เข้าร่วมงานรับชมการสาธิตทำอาหารไทยที่ใช้วัตถุดิบท้องถิ่นร่วมกับเครื่องปรุงและวัตถุดิบจากไทยที่สามารถหาได้ในกรุงดาการ์ โดยร้าน Surfer Paradise จะเพิ่มรายการอาหารไทยไว้ในเมนูประจำของทางร้านต่อไป นอกจากนี้ ภายในงานยังมีการเสิร์ฟอาหารไทยเมนูอื่น ๆ เพิ่มเติม ได้แก่ ไก่สะเต๊ะ ผัดไทย ทอดมันกุ้ง และปลาหมึกผัดผงกะหรี่\n\nสถานเอกอัครราชทูตฯ จัดกิจกรรม “Saveurs de Thaïlande” (Flavours of Thailand) ร่วมกับร้าน Surfer Paradise ซึ่งเป็นร้านอาหารท้องถิ่นในกรุงดาการ์ โดยมีวัตถุประสงค์เพื่อเสริมสร้างความสัมพันธ์ระหว่างไทยกับเซเนกัลในมิติสังคมและวัฒนธรรม และความร่วมมือระดับประชาชน โดยการส่งเสริมให้มีเมนูอาหารไทยวางขายในร้านอาหารท้องถิ่นจะเป็นการสนับสนุนตลาดสินค้ากลุ่มอาหารและเครื่องปรุงของไทย ต่อยอดการเสริมสร้างความนิยมไทยผ่านอาหารไทยอย่างต่อเนื่องภายหลังการจัดงานต่อไป",
    "โควตปลอม! เอฟราสวนนักการเมืองกล่าวหาเนรคุณฝรั่งเศส": "โควตปลอม! เอฟราสวนนักการเมืองกล่าวหาเนรคุณฝรั่งเศส\n\nตำนานแบ็คซ้ายปีศาจแดง โต้ข่าวปลอมที่อ้างคำพูดว่าเขาอยากเล่นให้เซเนกัลมากกว่าฝรั่งเศส พร้อมสวนนักการเมืองที่วิจารณ์เขา\n\nปาทริซ เอฟรา ออกโรงสยบข่าวปลอมที่อ้างคำพูดว่าเขาอยากเล่นให้ เซเนกัล มากกว่า ฝรั่งเศส พร้อมสวนนักการเมืองที่กล่าวหา\n\nก่อนหน้านี้มีรายงานจาก RMC ยกคำพูดของ เอฟรา ออกมาว่า “ถ้าผมย้อนเวลากลับไปได้ ผมจะเลือกเล่นให้ทีมชาติบ้านเกิดของผมอย่าง เซเนกัล แทนที่จะเป็นฝรั่งเศส” เนื่องจาก เขามักตกเป็นแพะรับบาปยามทีมแพ้ ซึ่งทาง เอฟรา ได้ออกมาปฏิเสธ โดยบอกว่าคำพูดของเขาถูกบิดเบือนและไม่เป็นความจริงแต่อย่างใด\n\nหลังจากมีข่าวดังกล่าวออกไป เอริค เซมมูร์ นักการเมืองชาวฝรั่งเศส ได้โพสต์อินสตาแกรมโจมตีเอฟรา\n\n“ฝรั่งเศสเปิดประตูต้อนรับเขา, ฝึกฝนเขา, สนับสนุนเขา, ทำให้เขามีเกิน, ยกย่องเขา เขาทำเป็นลืมความเป็นฝรั่งเศสไปแล้ว”\n\nแน่นอนว่าเมื่อ เอฟรา โดนกล่าวหาแบบผิด ๆ ทำให้เขาออกมาสวนกลับ เซมมูร์ ทันควัน\n\n“ไอ้งั่ง เอริค เซมมูร์ เชิญทำลายฝรั่งเศสต่อไปเถอะแทนที่จะโพสต์ข่าวปลอม ฉันรักประเทศของฉัน ประเทศที่แกกำลังทำลายมันอยู่”",
    "6 นักเตะทีม บิ๊กซิกซ์ ของ พรีเมียร์ลีก ที่ไม่ได้เล่น \"ฟุตบอลโลก 2022\" มีใครบ้าง?": "",
    "ซาลาห์บุกงานแต่งเซอร์ไพรส์บ่าวสาวขณะทำหน้าที่ในทีมชาติ (มีคลิป)": "โมฮัมเหม็ด ซาลาห์ ปีกตัวจี๊ดของลิเวอร์พูลทำเซอร์ไพรส์บ่าวสาวคู่นึงในระหว่างการทำหน้าที่อยู่ในแคมป์ทีมชาติอียิปต์\n\nโมฮัมเหม็ด ซาลาห์ เป็นราชาแห่งวงการฟุตบอล ไม่ว่าจะเป็นในเมอร์ซีย์ไซด์สำหรับการนำของเจอร์เก้น คล็อปป์ หรือกลับมาที่ประเทศบ้านเกิดของเขาในอียิปต์ซึ่งปัจจุบันเขาอยู่ในช่วงเบรกทีมชาติ โดยซาลาห์จะเป็นผู้นำประเทศของเขาอีกครั้งเมื่อพวกเขาลงสนามเจอกับสาธารณรัฐไนเจอร์ ที่สนามเบิร์จ อัลอาหรับ ในวันนี้ (ศุกร์ที่ 23 กันยายน 2565)\n\nมันเป็นการเริ่มต้นที่ยากลำบากสำหรับราชาลูกหนังแห่งอียิปต์ที่แอนฟิลด์ในฤดูกาลนี้ เขาทำไปเพียงสองประตูในหกเกมแรก โดยหงส์แดงอยู่ในอันดับที่ 8 อย่างน่าผิดหวัง ส่วนการทำหน้าที่ทีมชาติในช่วง 12 เดือนที่ผ่านมา ก็ยังถือเป็นเรื่องยากสำหรับซาลาห์และเพื่อนร่วมชาติของเขาอย่างเหลือเชื่อ พวกเขาพลาดแชมป์แอฟริกัน คัพ ออฟ เนชันส์ ให้กับทีมเซเนกัลด้วยการดวลจุดโทษ\n\nและก็เป็นเซเนกัลนี่แหละที่ยังทำให้พวกเขาปวดใจต่อไปในการแข่งขันเพลย์ออฟ ฟุตบอลโลก โดยซาดิโอ มาเน่ เพื่อนร่วมทีมของเขาในตอนนั้นช่วยทำประตูพาทีมไปที่กาตาร์ในขณะที่โม ซาลาห์ พลาดจุดโทษ แม้ว่าจะเป็นปีที่เจ็บปวดสำหรับดาวเตะชาวอียิปต์อย่างชัดเจน แต่ซาลาห์ก็ยังอารมณ์ดีขณะปฏิบัติหน้าที่ในทีมชาติเมื่อเขาตัดสินใจทำอะไรเป็นพิเศษในงานวิวาห์เพื่อบ่าวสาวผู้โชคดีคู่นึง\n\nวิดีโอดังกล่าวได้กลายเป็นกระแสไวรัลบนโซเชียล มีเดีย จะเห็นซาลาห์วิ่งไปหาคู่รักคู่นึงในวันแต่งงานของพวกเขา โดยเจ้าตัวไปเป็นแขกที่ไม่ได้รับเชิญเพื่อให้พวกเขามีช่วงเวลาที่จะทำให้วันพิเศษของพวกเขาพิเศษยิ่งขึ้นไปอีก ราชาลูกหนังแห่งอียิปต์ได้ออกมาวิ่งซึ่งเป็นส่วนหนึ่งของการฝึกซ้อมของทีมชาติ และเขาได้มาถ่ายรูปกับคู่บ่าวสาวที่กำลังชื่นมื่นในวันแต่งงานก่อนที่ขอตัวออกมาเพื่อเตรียมพร้อมสำหรับการแข่งขันในคืนนี้\n\nโดยตอนที่วิ่งออกไป ซาลาห์หันมาบอกคู่แต่งงานใหม่เป็นภาษาอาหรับว่า \"อย่าเพิ่งโพสต์รูปถ่ายตอนนี้นะครับ\" ซึ่งแสดงให้เราเห็นถึงอารมณ์ขันของเขา เห็นได้ชัดว่าเขาอารมณ์ดีสุดๆ ในระหว่างการปฏิบัติหน้าที่ให้กับทีมชาติและหวังว่าจะได้กลับไปทำประตูอย่างสม่ำเสมอต่อหน้าเดอะค็อปต่อไป\n\nถือเป็นช่วงเวลาที่คู่บ่าวสาวจะจดจำไปตลอดและเป็นเรื่องราวที่จะเล่าไปชั่วลูกชั่วหลานอย่างแน่นอน! โชคดีสำหรับพวกเขา ช่วงเวลาดังกล่าวได้ถูกบันทึกไว้ในวิดีโอแล้วเช่นกัน ถือเป็นท่าทีอันงดงามจากดาวเตะหงส์แดง ช่วงเวลาเพียงไม่กี่วินาทีในระหว่างทางของเขา แต่มันจะกลายเป็นช่วงเวลาสุดอัศจรรย์ของหนุ่มสาวคู่นี้ งานแต่งงานเป็นวันพิเศษ และซาลาห์สามารถมอบบางสิ่งให้กับคู่รักที่หลายคนอยากจะให้เกิดขึ้น นั่นก็คือโอกาสที่จะได้พบกับราชาลูกหนังแห่งอียิปต์นั่นเอง",
    "ฟุตบอลโลก 2022: อัพเดทโปรแกรมล่าสุดรอบแบ่งกลุ่ม วันและเวลาการแข่งขันในประเทศไทย": "",
    "'โรนัลโด' ลั่นบอลโลก 2022 ไม่ใช่เวทีสุดท้าย ขอลุยศึกยูโร 2024 ต่อ": "คริสเตียโน โรนัลโด ซูเปอร์สตาร์ของทีม “ปีศาจแดง” แมนเชสเตอร์ ยูไนเต็ด และทีมชาติโปรตุเกส ยืนยันว่าตนยังไม่มีแผนอำลาทัพ “ฝอยทอง” หลังจบฟุตบอลโลก 2022 และวางเป้าหมายที่จะลุยฟุตบอลยูโร 2024 กับทีมต่อไปอีกด้วย\n\nก่อนหน้านี้เคยมีข่าวว่าหัวหอกวัย 37 ปี อาจลงเล่นให้ทีมชาติโปรตุเกสในฟุตบอลโลก 2022 ที่ประเทศกาตาร์ เป็นรายการสุดท้าย อย่างไรก็ตามล่าสุดเจ้าตัวออกมายืนยันว่ายังไม่มีความคิดที่จะเลิกรับใช้ชาติแต่อย่างใด และพร้อมลุยต่อกับรายการใหญ่ในอีก 2 ปีข้างหน้า\n\n“น่าเหลือเชื่อมากที่ผมได้เขียนสถิติว่าเป็นคนที่ทำประตูได้มากที่สุดในนามทีมชาติ มันเป็นการเดินทางที่ยาวนาน แต่ผมอยากบอกว่าการเดินทางนี้มันยังไม่จบ” โรนัลโด้ เริ่มกล่าวในงานประกาศรางวัลของสหพันธ์ฟุตบอลโปรตุเกส\n\n“ผมหวังว่าจะยังเป็นส่วนหนึ่งในทีมชาติต่อไป ผมยังมีความกระหายที่จะลงเล่น และมีความคาดหวังเป็นอย่างสูงกับเส้นทางหลังจากนี้ แน่นอนเรามีนักเตะดาวรุ่งเก่งๆ ที่ขึ้นมาใหม่หลายรายในตอนนี้”\n\n“แต่สำหรับผมแล้ว ผมยังอยากเล่นในฟุตบอลโลกอยู่ และผมก็ยัมีเป้าหมายในการเข้าร่วมในศึกชิงแชมป์แห่งชาติยุโรป ยูโร 2024 ในอีก 2 ปีข้างหน้าด้วย” ดาวยิงวัย 37 ปี กล่าวทิ้งท้าย\n\nทั้งนี้ คริสเตียโน่ โรนัลโด้ ได้รับรางวัลพิเศษจากสหพันธ์ฟุตบอลโปรตุเกส หลังก้าวขึ้นไปทำสถิติกลายเป็นนักเตะที่ยิงประตูได้มากที่สุดตลอดกาลในนามทีมชาติที่จำนวน 117 ประตู จากการลงสนาม 189 นัดในทุกรายการ\n\nทีมชาติโปรตุเกส มีโปรแกรมลงเล่นศึกเนชันส์ ลีก ในคืนวันเสาร์ที่ 24 กันยายน ในการออกไปเยือนสาธารณรัฐเช็ก เวลา 01.45 น. ต่อด้วยการเปิดบ้านรับมือ สเปน ในคืนวันอังคารที่ 27 กันยายน 2565 เวลา 01.45น. ตามเวลาประเทศไทย\n\nขณะที่ในฟุตบอลโลก 2022 ที่ประเทศกาตาร์ พลพรรค “ฝอยทอง” ทีมชาติโปรตุเกส ถูกจับสลากมาอยู่ในกลุ่ม เอช ร่วมกับ อุรุกวัย, เกาหลีใต้ และเซเนกัล โดยพวกเขาจะประเดิมสนามเกมแรก พบ เซเนกัล วันที่ 24 พฤศจิกายน 2565",
    "": "ไปดูปฏิกริยาของซาดิโอ มาเน่ ดาวเตะตัวใหม่ของบาเยิร์น มิวนิค หลังเห็นธงของทีมเก่าอย่างลิเวอร์พูลที่แฟนบอลนำมาให้เจ้าตัวเซ็นระหว่างการแจกลายเซ็นของทัพเสือใต้\n\nซาดิโอ มาเน่ สามารถปรับตัวได้ดีและประสบความสำเร็จไปแล้วระดับนึงในการลงเล่นให้กับบาเยิร์น มิวนิค ในฤดูกาลแรกของเขา ไอคอนชาวเซเนกัลเสร็จสิ้นการย้ายจากลิเวอร์พูลไปยังเยอรมนีในช่วงซัมเมอร์นี้โดยมีค่าตัวเบื้องต้นในราวๆ 32 ล้านยูโร และมาเน่ก็ทำประตูในการประเดิมสนามในเวทีบุนเดสลีก้า ในเกมกับไอน์ทรัค\n\nแฟรงค์เฟิร์ต ก่อนที่จะทำอีกสองประตูในชัยชนะเหนือโบคุ่ม 7-0\n\nนักเตะวัย 30 ปีล้มเหลวในการส่งลูกตุงตาข่ายในสองเกมล่าสุดของทัพเสือใต้ ซึ่งก็คือเกมเสมอ 1-1 ทั้งกับโบรุสเซีย มึนเช่นกลัดบัค และยูเนี่ยน เบอร์ลิน แต่ในขณะที่ตอนนี้เขาอาจจะทำได้ไม่ถึงระดับสูงสุดที่เคยทำในช่วงพีคของเขากับลิเวอร์พูล แต่มาเน่ก็กลายเป็นนักเตะขวัญใจแฟนๆ ของบาเยิร์น มิวนิค ได้แล้วเรียบร้อย และเขาก็ยังทำให้ตัวเองกลายเป็นที่รักของแฟนๆ มากยิ่งขึ้นไปอีกจากท่าทีของเขาในการซ้อมแบบเปิดของทีมเมื่อวานที่ผ่านมา (อาทิตย์ที่ 4 กันยายน 2565)\n\nกองเชียร์ของทีมราวๆ 1,000 คนเข้าร่วมชมการซ้อมที่ศูนย์ฝึก เซเบเนอร์ สตราสเซอ ของทีม และมาเน่ก็เสียสละเวลามาแจกลายเซ็นให้กับแฟนๆ ทุกคนที่เข้ามาชมดังกล่าว โดยตามรายงานของ BILD สื่อดังของเยอรมนี มาเน่ใช้เวลาประมาณ 105 นาทีในการเติมเต็มความเอื้ออาทรของเขา มีรายงานว่าเขาได้ถ่ายเซลฟี่กับแฟนๆ และแชร์เรื่องตลกกับแฟนๆ ส่วนนึงด้วย เรียกว่ามาเน่เป็นคนของประชาชนจริงๆ ทั้งนี้ นักเตะเจ้าของแชมป์แอฟริกัน คัพ ออฟ เนชั่นส์ ให้ความสำคัญกับแฟนๆ ก่อนเสมอ และในการเซ็นลายเซ็นครั้งก่อนของบาเยิร์น มาเน่ก็กลายเป็นกระแสไวรัลสำหรับปฏิกิริยาของเขาเมื่อได้เห็นธงของลิเวอร์พูล\n\nMane's smile when he saw the Liverpool flag ❤️\n\n\n\n(via Kevin_2004_fussball/IG) pic.twitter.com/UdcMVAe796 — ESPN FC (@ESPNFC) September 2, 2022\n\nมาเน่มีความรักให้กับลิเวอร์พูลอยู่เสมอหลังจากที่เขาใช้เวลาหกปีที่ประสบความสำเร็จอย่างมหาศาลในเมอร์ซีย์ไซด์ ทั้งนี้หลังจากยืนยันการย้ายทีมของเขาแล้ว เจอร์เก้น คล็อปป์ กุนซือหงส์แดงได้กล่าวยกย่องมาเน่ว่าเป็นหนึ่งใน 'ผู้เล่นที่ยิ่งใหญ่ที่สุดตลอดกาล' ของสโมสร และเขาก็เป็นเช่นนั้นจริงๆ ตลอด 269 เกมที่เล่นให้หงส์แดง มาเน่ยิงได้ 120 ประตูและหากไม่มีเขาก็เป็นไปได้สูงที่ทีมอาจไม่ได้คว้าแชมป์ยูฟ่า แชมเปี้ยนส์ ลีก ปี 2018/19 หรือแชมป์พรีเมียร์ ลีก 2019/20",
    "ญี่ปุ่นสนับสนุนศก.แอฟริกา 30,000 ล้านดอลล์": "ฟูมิโอะ คิชิดะ นายกรัฐมนตรีญี่ปุ่นประกาศผ่านที่ประชุมการลงทุนในประเทศตูนีเซียเมื่อวันอาทิตย์(29 ส.ค.)ว่า จะให้ความร่วมมือกับประเทศในทวีปแอฟริกาอย่างใกล้ชิด หลังจากญี่ปุ่นทั้งเอกชนและรัฐบาลลงทุนในทวีปแอฟริกา มูลค่ากว่า 30,000 ล้านดอลลาร์\n\nฟูมิโอะ คิชิดะ นายกรัฐมนตรีญี่ปุ่นประกาศผ่านที่ประชุมการลงทุนในประเทศตูนีเซียเมื่อวันอาทิตย์(29 ส.ค.)ว่า จะให้ความร่วมมือกับประเทศในทวีปแอฟริกาอย่างใกล้ชิด เพื่อเพิ่มความยืดหยุ่นทางเศรษฐกิจให้มากขึ้น หลังจากญี่ปุ่นทั้งเอกชนและรัฐบาลลงทุนในทวีปแอฟริกา มูลค่ากว่า 30,000 ล้านดอลลาร์ พร้อมให้สัญญาว่าจะใช้ตำแหน่งคณะมนตรีความมั่นคงแห่งสหประชาชาติในปีหน้า ผลักดันให้แอฟริกามีที่นั่งในองค์กรระดับโลกนี้\n\nนายกฯ ญี่ปุ่นกล่าวผ่านวิดิโอในที่ประชุมว่า “ญี่ปุ่นอยากสร้างสิ่งแวดล้อมที่ประชาชนชาวแอฟริกาสามารถอาศัยอยู่อย่างสงบสุขและปลอดภัย จนสามารถพัฒนาต่อได้” ด้านมากี ซาล ประธานาธิบดีเซเนกัลให้ความเห็นว่า “ความขัดแย้งทำลายความมั่นคงของพวกเรา และการพัฒนาต้องได้รับความช่วยเหลือจากคณะมนตรีความมั่นคงที่มีเป้าหมายสนับสนุนความสงบสุขและความปลอดภัยระหว่างประเทศ หากไม่มีความปลอดภัย เราไม่สามารถพัฒนาได้”",
    "ข้าวไทยขายดี พาณิชย์เพิ่มเป้าส่งออก": "",
    "รวมฉายา 32 ทีมชาติใน ฟุตบอลโลก กาตาร์ 2022 - FEATURE": "",
    "‘ทูเคิล’ ลั่นพร้อมส่ง ‘เกปา’ เฝ้าเสาแทน ‘เมนดี’ หากยังขยันพลาดไม่เลิก": "โธมัส ทูเคิล ผู้จัดการทีมจอมเฮี้ยบของเชลซี ยอดทีมแห่งศึกพรีเมียร์ลีก อังกฤษ ยืนยันพร้อมส่ง เกปา อาร์ริซาบาลากา มือกาวชาวสแปนิช ลงเฝ้าเสาเป็นตัวจริงแทน เอดูอาร์ เมนดี แน่นอน หาก นายทวารทีมชาติเซเนกัล ยังคงก่อความผิดพลาดไม่หยุดหย่อน\n\nเมนดี ถูกวิจารณ์อย่างหนัก หลังก่อความผิดพลาดให้เห็นอย่างต่อเนื่องจนทำให้ เชลซี โดนล่อเป้าไปแล้วถึง 9 ประตู จากการลงเล่น 6 นัด ในศึกพรีเมียร์ลีก ฤดูกาลนี้ โดยเฉพาะในเกมแพ้ ลีดส์ ยูไนเต็ด ยับเยิน 0-3 และในเกมล่าสุดที่ “สิงห์สำอาง” เปิดบ้านเฉือน เวสต์แฮม ยูไนเต็ด หวุดหวิด 2-1 เมื่อช่วงสุดสัปดาห์ที่ผ่านมา\n\nด้วยเหตุนี้ ทูเคิล จึงต้องออกมาส่งสัญญาเตือนไปยัง อดีตนายทวารแร็งส์ ว่า ระวังจะตกกระป๋องหากยังโชว์ฟอร์มออกทะเลไม่เลิก\n\n“ใช่ครับ เกปา พยายามจะย้ายทีม เขาพยายามแล้ว เขาตรวจดูตัวเลือกของเขา ซึ่งเราก็รู้เรื่องดี ตัวเลือกเหล่านั้นไม่ถูกใจเขา รวมทั้งเราด้วย ดังนั้นเขาจึงอยู่กับเราต่อไป ผมเองก็ดีใจที่เขาอยู่ต่อ ผมชัดเจน และตรงไปตรงมากับเขาเสมอ ผมบอกเขาว่า ผมอยากให้เขาอยู่ต่อ และตามความเห็นของผม เกปา พร้อมที่จะลงสนามสุด ๆ” ทูเคิล กล่าว.\n\nภาพ REUTERS",
    "ฝีปากเดือดจริง! เอวร่า ลั่นโคตรเสียใจเลือกเล่นให้ ฝรั่งเศส": "ฝรั่งเศส เป็นหนึ่งในชาติที่มีนักเตะหลายเผ่าพันธุ์โดยเฉพาะจากทวีปแอฟริกา เนื่องด้วยนโยบายด้านแรงงานหลังสงครามโลกครั้งที่ 2 ซึ่งเห็นชอบให้มีการนำเข้าแรงงานจากประเทศอาณานิคมดินแดนน้ำหอมเพื่อบรรเทาวิกฤตแรงงาน\n\nยิ่งไปกว่านั้นทีมชาติฝรั่งเศส ชุดคว้าแชมป์ฟุตบอลโลก 2018 นักเตะที่มีรากเหง้าจากดินแดนกาฬทวีปมีจำนวนกว่า 87 เปอร์เซนต์เลยทีเดียว อย่างไรก็ตาม เอวร่า กับไม่ได้รู้สึกภาคภูมิใจที่เล่นให้กับทัพ \"ตราไก่\"",
    "Dior Men เตรียมจัดแฟชั่นโชว์คอลเล็กชัน Pre-Fall 2023 หน้าพีระมิดประเทศอียิปต์": "Dior Men ภายใต้การดีไซน์ของ Kim Jones ประกาศสถานที่จัดแฟชั่นโชว์คอลเล็กชัน Pre-Fall 2023 โดยคราวนี้ถึงตาของหนึ่งในสิ่งมหัศจรรย์ของโลกยุคโบราณอย่างพีระมิดแห่งกีซา ประเทศอียิปต์ ซึ่งเป็นครั้งแรกที่แบรนด์แฟชั่นมาจัดงานที่หน้าสถานที่สำคัญทางประวัติศาสตร์แห่งนี้\n\nสำหรับแฟชั่นโชว์ของผู้ชายครั้งนี้จะเกิดขึ้นในวันที่ 3 ธันวาคม นอกกรุงไคโรเมืองหลวงของประเทศ โดยทางดีไซเนอร์ชาวอังกฤษวัย 49 ปีมีความผูกพันกับทวีปแอฟริกา จากช่วงเวลาวัยเด็กที่เขาได้เดินทางท่องเที่ยวในหลายประเทศ ทั้ง บอตสวานา, แทนซาเนีย, เอธิโอเปีย, เคนยา และกานา\n\nการจัดแฟชั่นโชว์คอลเล็กชัน Pre-Fall ของ Dior ได้กลับมาคึกคักเหมือนช่วงก่อนโควิด หลังจากที่ก่อนหน้านี้ทางฝั่งผู้ชายได้เดินทางไปจัดงานในเมืองต่างๆ มากมาย ทั้ง ไมอามี, โตเกียว, ลอนดอน รวมไปถึงฝั่งผู้หญิงภายใต้การนำของ Maria Grazia Chiuri ที่เคยจัดที่ เอเธนส์, เซบียา, โซล และมาร์ราเกช\n\nและการที่แบรนด์ใหญ่อย่าง Dior เดินหน้าไปจัดแฟชั่นโชว์ที่ดินแดนใหม่อย่างทวีปแอฟริกา ถือเป็นการสร้างการพูดถึงที่มีต่อแบรนด์ผ่านเมืองใหม่ๆ ซึ่งปกติแบรนด์ใหญ่มักจะจัดตามหัวเมืองใหญ่ในฝั่งยุโรป อเมริกา และเอเชีย เช่นเดียวกันกับ Chanel ที่เตรียมจัดแฟชั่นโชว์คอลเล็กชัน Métiers d’Art ที่กรุงดาการ์ ประเทศเซเนกัล ในวันที่ 6 ธันวาคม\n\nภาพ: Getty Images, Dior\n\nอ้างอิง:",
    "10 ชุดแข่งกาตาร์ 2022 ที่ดูแย่กว่าชุดเหย้าของทัพสิงโตคำราม": "หลังชุดแข่งของอังกฤษที่จะใช้สำหรับฟุตบอลโลกที่กาตาร์ในปลายปีนี้หลุดออกมา หลายคนก็ออกอาการยี้กับชุดเยือนของพวกเขา แต่เชื่อมั้ยว่า ชุดที่ว่านี้ ยังไม่แย่พอที่จะอยู่ใน 10 อันดับสุดท้าย\n\nเสียงตอบรับสำหรับชุดแข่งฟุตบอลโลก 2022 ของอังกฤษมีทั้งดีและไม่ดี ในขณะที่แฟนๆ ทุกคนก็มีความคิดเห็นของตนเองเกี่ยวกับดีไซน์ใหม่ของไนกี้ แต่ก็ยังมีเรื่องราวดีๆ ที่ว่าชุดเยือนนั้นกลายเป็นชุดที่แฟนบอลชื่นชมกันเป็นอย่างมาก อย่างไรก็ตามทันทีที่ชุดใหม่ดังกล่าวหลุดออกมาทางโลกออนไลน์ก็ดูเหมือนว่าจะทำให้แฟนๆ ไม่น้อยรู้สึกขุ่นเคืองกับชุดเหย้าที่พวกเขาคาดว่าทัพสิงโตคำรามจะใส่ลงแข่งในเกมในฤดูหนาวที่จะถึงนี้\n\nโดยชุดแข่งชุดใหม่ที่จะใช้ในกาตาร์ 2022 นั้นปรากฏว่าชุดเหย้านั้นได้เสียงตอบรับที่ไม่ค่อยดีนักจากแฟนๆ ด้วยความพยายามที่จะเลียนแบบเสื้อแข่งอันโด่งดังของอังกฤษในปี 1996 ไนกี้ได้ผสมผสานสีขาวแบบดั้งเดิมเข้ากับการดีไซน์ช่วงไหล่ที่เป็นสีฟ้าไล่เฉดกับสีกรมท่าซึ่งกลายเป็นประเด็นที่โต้แย้งกันอย่างหนักทางโซเชียล มีเดีย และสีดังกล่าวยังถูกนำมาใช้ตรงปลายแขนเสื้อและถุงเท้า ในขณะที่กางเกงสีกรมท่าก็ยังมีขอบสีฟ้าเช่นกัน หลายคนมองว่านี่คือหนึ่งในเสื้อแข่งที่แย่ที่สุดที่จะได้เห็นในกาตาร์ 2022 ว่าแต่มันเลวร้ายที่สุดจริงๆ หรือ?\n\nเว็บไซต์ Football Kit Archive ได้สำรวจความคิดเห็นที่แตกต่างเหล่านั้น และเปิดโอกาสให้แฟนๆ ได้โหวตชุดแข่งที่จะใช้สำหรับฟุตบอลโลก 2022 ปรากฏว่าจากจำนวนผู้โหวต 1,400 คน ชุดแข่งของอังกฤษได้คะแนนเฉลี่ย 2.4 ดาว (จาก 5 ดาว) น่าประหลาดใจที่มันไม่ต่ำพอที่จะอยู่ใน 10 อันดับสุดท้าย งั้นเรามาลองดูกันซิว่า 10 ชุดแข่งที่ได้รับการโหวตจากผู้คนว่าแย่กว่าชุดเหย้าของทีมชาติอังกฤษนั้นมีใครบ้าง\n\n10. ชุดเยือนคอสตาริกา\n\nชุดเยือนของทีมจะเป็นสีขาว ส่วนคอวีก็ยังคงเป็นสีขาวที่ด้านหน้า แต่ด้านหลังเป็นสีน้ำเงิน แขนเสื้อยังคงเหมือนเดิมกับชุดเหย้า กางเกงขาสั้นที่เข้าคู่กับชุดเหย้าเป็นสีขาวและมีแถบสีน้ำเงินที่ด้านข้าง ทั้งสองชุดมีตราสัญลักษณ์ทีมชาติคอสตาริกาแบบใหม่ ซึ่งเปิดตัวเมื่อเดือนธันวาคม 2021\n\n9. ชุดเยือนของเซเนกัล\n\nชุดเยือนเซเนกัลชุดใหม่นี้ให้กลิ่นอายของความดุดัน ธงประจำชาติและตัวอักษร \"Les Lions\" อยู่ตรงกลาง เสริมด้วยกราฟิกปากสิงโตเป็นสัญลักษณ์แห่งความกล้าหาญและความรุนแรงสมฉายา 'สิงโตแห่งเตรังก้า' ของพวกเขา ตัวเสื้อเป็นสีเขียว แต่ก็มีสีแดงและสีเหลืองที่คอและแขนเสื้อในขณะที่โลโก้ของสมาคมฟุตบอลของประเทศและฉายาของพวกเขานั้นเด่นเป็นสง่าอยู่ตรงกลาง\n\n8. ชุดเยือนของอุรุกวัย\n\nตัวเสื้อพื้นฐานเป็นสีขาวมีกล่องสี่เหลี่ยมตรงกลางเป็นสีฟ้า นอกจากนี้สีฟ้ายังไปโผล่ที่แขนเสื้อและที่คอ โดยมีแถบสีฟ้าจางๆ ห้าแถบที่ลากลงมาตรงกลางเสื้อจนเจอโลโก้ตรงกลาง รวมไปถึงตราสมาคมฟุตบอล, ธงอุรุกวัย หมายเลขเสื้อถูกวางไว้ในกล่อง ในขณะที่ตรา \"La Celeste\" ขนาดเล็กอยู่ด้านล่างคอเสื้อที่ด้านหลัง\n\n\n\n7. ชุดเหย้าโปรตุเกส\n\nเป็นครั้งแรกที่โปรตุเกสได้ออกแบบชุดเหย้ามีสองสีแบบแบ่งครึ่งต่อครึ่งแบบนี้ ดีไซน์ของเสื้อจะตัดแบ่งสีเป็นแนวทแยงมุมระหว่างสีแดงและสีเขียวเข้มซึ่งจะเป็นแบบนี้ทั้งด้านหน้าและด้านหลังของตัวเสื้อ โดยสองสีดังกล่าวเป็นเอกลักษณ์ที่สื่อถึงธงประจำชาติโปรตุเกสนั่นเอง\n\n\n\n6. ชุดเยือนกาน่า\n\nตัวเสื้อเป็นสีแดง โดยมีแถบแนวตั้งตรงกลางที่เข้มกว่าเล็กน้อยที่ด้านหน้า โลโก้ของ Puma อยู่ภายในแถบดังกล่าวและเป็นสีเหลือง ขณะที่ยังปรากฏอยู่ที่แขนเสื้อแต่ละข้างอีกเช่นกัน อย่างไรก็ตาม สิ่งที่น่าสนใจที่สุดของเสื้อชุดเยือนตัวนี้คือกล่องสีเหลืองที่มีขอบสีเขียวด้านหน้า กล่องเน้นสีเหลืองและมีตัวอักษรว่า 'Ghana' , ดาวสีดำและตราสมาคมฟุตบอลกาน่าอยู่ข้างใน นอกจากนี้ยังมีรูปทรงเรขาคณิตสีแดงและสีเขียวที่ชวนให้นึกถึงภูเขาอยู่ภายในกล่อง\n\n5. ชุดเหย้าสหรัฐอเมริกา\n\nเสื้อแข่ง Nike ของสหรัฐอเมริกาในปี 2022 เป็นการผสมผสานสีดั้งเดิมของทีมอย่างขาวและกรมท่าเข้าด้วยกัน สิ่งที่โดดเด่นของเสื้อตัวนี้ก็คือตำแหน่งของ Swoosh (เส้นโค้งตวัดหางแหลม) ของ Nike ที่จะไปอยู่ที่แขนเสื้อ แทนที่จะมีโลโก้ Nike ที่ด้านหน้า สไตล์นี้ได้รับแรงบันดาลใจจากเสื้ออเมริกันฟุตบอล โดยเฉพาะอย่างยิ่งดีไซน์ NFL ของ Nike ตราสัญลักษณ์ทีมตรงกลางได้รับแรงบันดาลใจจากชุดบาสเก็ตบอล ในขณะที่โครงไหล่อันเป็นเอกลักษณ์มาจากการออกแบบเสื้อฮอกกี้ ปิดท้ายลุคใหม่นี้กางเกงขาสั้นสีขาวและถุงเท้าสีกรมท่า\n\n4. ชุดเยือนสวิตเซอร์แลนด์\n\nชุดแข่งที่สวิตเซอร์แลนด์จะสวมใส่ในการแข่งขันฟุตบอลโลกที่กาตาร์นำเสนอการออกแบบที่ไม่เหมือนใครด้วยเสื้อพื้นฐานที่เป็นสีขาว แต่มีดีไซน์ที่ออกแบบมาคล้ายกับแอพปฏิทินของ iPhone โดย Puma ได้ออกแบบเทมเพลตที่มีหมายเลขผู้เล่นในกล่องขนาดใหญ่ที่ด้านหน้า โดยมีโลโก้สหพันธ์ฟุตบอลสวิตเซอร์แลนด์และธงอยู่ภายในแถบแนวนอนด้านล่าง โดดเด่นด้วยการไล่สีแบบฮาล์ฟโทนที่ด้านหน้า เปลี่ยนจากฐานสีขาวเป็นสีเทาอ่อนที่ด้านล่าง\n\n\n\n3. ชุดเยือนเซอร์เบีย\n\nโดดเด่นด้วยการออกแบบ 'กล่อง' ที่ด้านหน้าซึ่งเป็นตำแหน่งที่จะใส่หมายเลข ขุดเยือนจะมีสีขาวเป็นหลักโดยมีสีทองเมทัลลิกใช้สำหรับดีไซน์ด้านหน้าและโลโก้ Puma รวมไปถึงตรงคอเสื้อ ตราสหพันธ์ฟุตบอลถูกเปลี่ยนสีเป็นสีเทา, สีทอง และขาว และวางไว้ตรงกลาง ตัวอักษร SRB จะปรากฏในกล่องด้านหน้าเสื้อแข่ง\n\n\n\n2. ชุดเยือนอเมริกา\n\nโดดเด่นด้วยตำแหน่ง Swoosh (เส้นโค้งตวัดหางแหลม) ของ Nike ที่ไปปรากฏตรงแขนเสื้อ ชุดเยือนของสหรัฐอเมริกามีพื้นฐานป็นสีน้ำเงินเข้มพร้อมกราฟิกสีกรมท่าที่ไม่เหมือนกับชุดเยือนของลีดส์ฤดูกาล 2022-23 เฉลิมฉลองความหลากหลายและความเยาว์วัย โดยมีโลโก้ของประเทศอยู่ด้านหน้าและตรงกลาง\n\n1. ชุดเยือนแคนาดา\n\nแคนาดานิยมใช้ชุดเหย้าเป็นสีแดง ดังนั้นพวกเขาจึงเปลี่ยนเป็นสีขาวเมื่อเป็นทีมเยือน โดยน่าจะยึดจากสีธงชาติของพวกเขาที่เป็นสีขาวแดง เป็นการออกแบบที่สะอาดและเรียบง่ายเน้นที่ตราสัญลักษณ์ฟุตบอลของประเทศ ซึ่งมีใบเมเปิ้ลโดดเด่นอยู่ตรงอกเสื้อ",
    "เห็นใจเลย.! ทูเคิ่ล ออกตัวปกป้อง เมนดี้ หลังโชว์ฟอร์มเก่งไม่ออก": "โธมัส ทูเคิ่ล ผู้จัดการทีม เชลซี ได้ออกมาปกป้อง เอดูอาร์ เมนดี้ นายประตูมือหนึ่งของทีม ที่กำลังมีฟอร์มการเล่นที่ไม่เข้าตาแฟนบอลในเวลานี้ หลังสร้างความผิดพลาดบ่อยเกินไปให้กับทีม\n\nโธมัส ทูเคิ่ล ผู้จัดการ เชลซี ทีมชั้นนำในศึกพรีเมียร์ลีกอังกฤษ ออกมาปกป้อง เอดูอาร์ เมนดี้ ผู้รักษาประตูมือ 1 ของทีม โดยได้บอกว่าเขา กำลังอยู่ในช่วงโชคร้าย หลังสร้างความผิดพลาดบ่อยเกินไปให้กับทีม และมองว่า VAR ตัดสินถูกต้องแล้ว ที่ยึดประตูตีเสมอช่วงท้ายเกมจาก เวสต์แฮม ยูไนเต็ด\n\nเมนดี้ เป็นกำลังหลักให้ \"สิงห์บลูส์\" นับตั้งแต่ย้ายมาจาก แรนส์ ด้วยค่าตัว 22 ล้านปอนด์ในปี 2020 อย่างไรก็ตาม ผู้รักษาประตุูทีมชาติเซเนกัล เริ่มก่อความผิดพลาดบ่อยขึ้นในซีซั่นนี้ และในเกม ล่าสุดกับทัพ \"ขุนค้อน\" ก็เล่นผิดพลาดอีกครั้ง จากจังหวะออกมาชกบอลได้ไม่ดี มีส่วนทำให้ทีมโดนนำไปก่อน แต่ยังดีที่เพื่อนร่วมทีมยิงไล่แซงกลับมาได้ในที่สุด\n\nหลังจบเกมที่ สแตมฟอร์ด บริดจ์ ทูเคิ่ล กล่าวถึงฟอร์มของ เมนดี้ ว่า \"ผมคิดว่าตอนนี้ เมนดี้ โชคร้ายไปนิดกับสิ่งที่เขาเจอ เขาทำได้ยอดเยี่ยมในการฝึกซ้อม และโดยทั่วไปแล้วเขาเป็นคนที่นิ่งมากๆ และพัฒนาตัวเองอยู่ตลอด เมนดี้ ก็รู้ดีว่าเขาอับโชคไปบ้าง, จังหวะต่างๆ ไม่เป็นใจให้กับเขา บางทีเขาเจอสถานการณ์ที่ไม่แน่นอน และการตัดสินใจของเขาก็ไม่ชัดเจนแบบ 100 เปอร์เซนต์, แล้วเขาก็ถูกลงโทษอย่างหนัก\n\nตอนนี้เขาอยู่ในช่วงเวลาแบบนั้น, และผมรู้สึกว่าไม่ใช่ความผิดของเขามากนัก, เพราะเขาพยายามทำทุกอย่างในการฝึกซ้อมอย่างมีสมาธิและมีความนิ่ง, เราจะสนับสนุนเขาต่อไป\"\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "Khaby Lame ราชา TikTok ทำรายได้โพสต์ละ 27 ล้านบาท เดินหน้าฝึกภาษาเป็นดาราฮอลลีวูด": "Khaby Lame จากคนยากจน เคยตกงาน ปัจจุบันเป็นราชาแห่ง TikTok อันดับที่ 1 ทำรายได้ 7.5 แสนเหรียญสหรัฐหรือประมาณ 27.6 ล้านบาทต่อโพสต์ ใฝ่ฝันอยากเป็นซุปเปอร์สตาร์ระดับโลก\n\nปัจจุบัน Khaby Lame มียอดผู้ติดตามใน TikTok ราว 149.5 ล้านแอคเคาท์ มียอด Like รวมราว 2.4 พันล้านไลค์ Khaby ชอบดูการ์ตูน เขาจะใช้เวลา 3 ชั่วโมงต่อวันเพื่อเรียนภาษาอังกฤษจากซีรีส์เพื่อการศึกษาสำหรับเด็กเรื่อง Mister Rogers’ Neighborhood ที่ได้แรงบันดาลใจมาจากซีรีส์เรื่อง Daniel Tiger เป้าหมายของเขาก็คือการได้รับบทเด่นในวงการฮอลลีวูด\n\nKhaby Lame ชาวเซเนกัลที่อพยพมาอยู่อาศัยที่อิตาลีตั้งแต่ 1 ขวบ ปัจจุบันเขาอายุ 22 ปี อดีตแรงงานที่ต้องอาศัยที่พักที่รัฐอุดหนุนใน Chivasso เมือง Turin อิตาลี หลังจากที่เขาตกงานจากโรงงาน ถูกเลย์ออฟในช่วงโควิดระบาด แทนที่เขาจะเริ่มหางานใหม่ เขาก็หันมาใช้ TikTok\n\nเขาบอกว่าเขาไม่รู้จะทำอะไรในช่วงที่เขาต้องอยู่บ้านขณะที่บ้านเมืองถูกล็อคดาวน์อยู่ เขาให้สัมภาษณ์ผ่าน Corriere โดยไม่คาดหวังด้วยว่าคลิปที่เขาอัพลง TikTok จะโด่งดังหรือประสบความสำเร็จขึ้นมาได้ แต่มันก็ได้รับความนิยมมากและเขาก็ยังพยายามทำมันต่อไป โดยมีเป้าหมายว่าจะทำอะไรง่ายๆ ที่ให้ความบันเทิงแก่ผู้คน\n\nคลิปของเขาส่วนใหญ่ก็มักจะเป็นคลิป Life hack แก้ปัญหาให้ง่ายขึ้น โดยเทียบจากคลิปก่อนหน้าของผู้อื่นที่มักจะทำอะไรให้มันซับซ้อน วุ่นวาย ส่วนเขาก็เป็นผู้เข้ามาทำให้มันง่ายขึ้นนั่นเอง ซึ่งตอนนี้เขากับเอเยนซี่ก็กำลังช่วยกันพัฒนาคอนเทนต์ในรูปแบบต่างๆ ผ่านแพลตฟอร์มให้มันหลากหลายมากขึ้น\n\nในช่วงเริ่มต้นทำคลิปวิดีโอลง TikTok เขายังพูดเป็นภาษาอิตาเลียนอยู่ จากนั้นก็ค่อยๆ พัฒนาเป็นการโชว์ปฏิกิริยาท่าทางโดยไม่พูดอะไร และมุ่งเป้าไปที่การแสดงออกทางสีหน้าแทน เขาให้สัมภาษณ์กับ The New York Times ว่าคนที่ดูคลิปหัวเราะกับการแสดงออกทางสีหน้าของเขา ปัจจุบันเขาโพสต์ TikTok เกือบทุกวันเขาบอกว่านี่คือเคล็ดลับเหนือสิ่งอื่นใด “เคล็ดลับความสำเร็จของเขาก็คือทำอะไรก็ตาม จงทำอย่างต่อเนื่อง”\n\nชาว TikTok ต่างก็หวังว่างานใหม่ของเขาที่ประสบความสำเร็จจากแพลตฟอร์มนี้น่าจะช่วยให้เขาสนับสนุนพ่อแม่หรือครอบครัวตัวเองได้บ้าง เขาบอกว่า คนส่วนใหญ่รู้สึกว่าถ้าเปิดเผยว่าพักอาศัยอยู่ที่บ้านพักที่รัฐสนับสนุนนี้มันดูน่ารังเกียจ แต่เขาบอกได้เลยว่า สำหรับเขา ที่บ้านพักนี้สอนเขาทั้งในด้านการศึกษาและยังสร้างความสัมพันธ์มากมาย\n\nเขาโตมากับการเล่นฟุตบอลในสนามเด็กเล่น นั่นต่างหากคือความหลงใหลที่แท้จริงของเขา สำหรับ TikTok อาจจะเป็นเหมือนความฝันที่สามารถช่วยเขาได้ในวันหนึ่ง เหมือนกับเขาและพ่อแม่เขาที่ไม่ได้คาดหวังว่าจะหนทางมันจะเป็นเช่นนี้ได้ และเขาก็หวังว่ามันจะเป็นเช่นนี้ต่อไป\n\nเขาสร้างรายได้จาก TikTok โพสต์ละ 7.5 แสนเหรียญสหรัฐหรือประมาณ 27.6 ล้านบาท เฉพาะปีนี้ก็ทำรายได้ไปแล้วราว 10 ล้านเหรียญสหรัฐหรือประมาณ 368 ล้านบาท เขาบอกว่า ความฝันของเขาก็คือ สักวันหนึ่งเขาจะต้องคว้ารางวัลออสการ์มาให้ได้และนั่นคือเหตุผลที่เขาแบ่งเวลาทุ่มเทในการเรียนรู้ภาษาอังกฤษอย่างจริงจังเพื่อที่เขาจะคว้าความสำเร็จมาได้\n\nที่มา – Fortune, Corriere, Ladbible\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "อังกฤษ ไปไกลแค่ไหน?ซูเปอร์คอมพ์วิเคราะห์แล้วทีมไหนได้แชมป์โลก": "ด้วยเหตุนี้ เอสบีเค เว็บไซด์รับพนันจึงนำ ซูเปอร์คอมพิวเตอร์ มาคำนวณหาทีมที่จะได้ แชมป์โลก ปี 2022 ออกมาเป็นที่เรียบร้อยแล้วโดยเฉพาะเป็นที่จับตามองว่า อังกฤษ จะมีพัฒนาการที่รุดหน้าขึ้นเป็นลำดับหรือเปล่า\n\nอังกฤษ ภายใต้การคุมทีมของ แกเร็ธ เซาธ์เกต โชว์ฟอร์มได้อย่างยอดเยี่ยมในการลงบู๊สองทัวร์นาเมนต์ใหญ่โดยในศึก ฟุตบอลโลก ปี 2018 พวกเขาผ่านเข้าถึงรอบตัดเชือก และจากนั้นในศึก ยูโร 2020 ทีมเมืองผู้ดีมีผลงานดีขึ้นอีกขั้นโดยทะลุเข้าไปชิงชนะเลิศได้\n\nอย่างไรก็ดี ผลการวิเคราะห์ระบุว่าทีม สิงโตคำราม จะผ่านเข้ารอบน็อคเอาท์ได้ฐานะแชมป์กลุ่ม และจะชนะ เซเนกัล ในรอบ 16 ทีมก่อนโดน ฝรั่งเศส เขี่ยตกรอบแปดทีม\n\nด้าน เวลส์ ซึ่งอยู่ในกลุ่มเดียวกับ อังกฤษ ได้รับการคำนวณออกมาว่าจะผ่านเข้ารอบน็อคเอาท์ได้เช่นกันจากการอยู่ในกลุ่มเดียวกับ สหรัฐฯ และ อิหร่าน โดยทีม มังกรแดง จะจอดป้ายรอบ 16 ทีมในการเผชิญหน้ากับ ฮอลแลนด์\n\nสำหรับทีมที่จะตกรอบแบ่งกลุ่มตามการคำนวณของ ซูเปอร์คอมพิวเตอร์ ประกอบไปด้วย โปแลนด์ ,สหรัฐฯ , ญี่ปุ่น , แคนาดา , กาน่า และ แคเมอรูน เป็นอาทิ\n\nต่อประเด็นสำคัญทีมที่จะได้ชูโทรฟี่ แชมป์โลก นั้น ผลการวิเคราะห์บ่งชี้ว่า บราซิล จะคว่ำ ฝรั่งเศส ได้ในนัดชิงดำ คว้าตำแหน่งสำคัญได้เป็นสมัยที่หก และเป็นครั้งแรกในรอบ 20 ปี\n\nส่วนเกมชิงอันดับสาม อาร์เจนติน่า อีกทีมจากละตินจะสยบ เบลเยี่ยม ลงได้",
    "เปิดโปรไฟล์ 32 ผู้จัดการทีมจาก 32 ชาติในศึก ฟุตบอลโลก 2022 - FEATURE": "",
    "เจอแล้วสาเหตุ \"อดีตแข้งหงส์\" สะท้อนปัจจัยหลัก \"มาเน\" ยังระเบิดฟอร์มเก่งไม่ออกกับบาเยิร์น": "ย้อนกลับไปช่วงซัมเมอร์ที่ผ่านมา ซาดิโอ มาเน ย้ายจาก \"หงส์แดง\" ลิเวอร์พูล ไปร่วมทีม \"เสือใต้\" บาเยิร์น มิวนิก ด้วยค่าตัว 35.1 ล้านปอนด์ หรือประมาณ 1,481 ล้านบาท โดยแม้ตัวเขาจะออกสตาร์ตกับสโมสรต้นสังกัดใหม่ด้วยการทำ 3 ประตูจาก 3 นัดแรก แต่หลังจากนั้นอีก 5 นัด กลับไม่สามารถคลำเป้าเจอได้อีกเลย\n\nล่าสุด ดีทมาร์ ฮามันน์ ออกมากล่าวว่า \"ตอนนี้เขา (ซาดิโอ มาเน) กำลังลงเล่นในตำแหน่งที่ไม่ถนัดนัก เขายืนอยู่ตรงกลางซึ่งมันไม่สามารถรีดศักยภาพของเขาออกมาได้อย่างเต็มที่ เขาจะทำได้ดีที่สุดคือการเล่นตรงริมเส้น นั่นทำให้ตอนนี้ดูเหมือนเขาไม่ค่อยแฮปปี้เท่าไรนักกับสถานการณ์ที่เป็นอยู่ และยิ่งการที่แนวรุกคนอื่นๆ อย่าง เลรอย ซาเน, จามาล มูเซียลา หรือ ลูคัส เอร์นานเดซ กำลังทำผลงานได้อย่างยอดเยี่ยม ยิ่งทำให้เขาดูโดดเดี่ยวเข้าไปใหญ่ ซึ่งเป็นสิ่งที่โค้ชพยายามปรับหรือแก้ไขให้ดีขึ้น\"",
    "บิ๊กเสือใต้เผยสาเหตุ มาเน ตัดสินใจเลือก บาเยิร์น หลังย้ายหนีลิเวอร์พูล": "",
    "ถูกใจสาวก “ลิเวอร์พูล” เปิดตัว ชุดสาม สีเขียวเข้ม ได้แรงบันดาลใจจากธงแฟนบอล": "โดนใจสาวกเดอะ ค็อปเต็มๆ เมื่อล่าสุด ลิเวอร์พูล ได้มีการ เปิดตัว ชุดสาม ที่จะใช้ในการแข่งขันในฤดูกาลนี้ โดยได้แรงบันดาลใจมาจากธงของแฟนบอลที่พกตามไปเชียร์ทั่วยุโรป\n\nลิเวอร์พูล เปิดตัวชุดแข่งที่สามที่จะใช้แข่งขันในฤดูกาล 2022/23 ออกมาอย่างเป็นทางการแล้ว ซึ่งเป็นการเปิดตัวก่อนที่ทัพหงส์แดง จะลงเล่นในศึก ยูฟ่า แชมเปี้ยนส์ ลีก รอบแบ่งกลุ่ม นัดแรกกับ นาโปลี ในคืนวันพุธที่จะถึงนี้\n\nวิดีโอเปิดตัวถูกถ่ายทำที่โอลิมเปีย ในเมืองลิเวอร์พูล และใช้เพลงที่จากศิลปินท้องถิ่น The Cheap Thrills โดยเนื้อเพลงบางส่วนถูกนำไปใส่ในธงผืนใหม่ด้วย พร้อมด้วยสตาร์ดังจากทีมชุดใหญ่ ทั้ง จอร์แดน เฮนเดอร์สัน, โมฮาเหม็ด ซาลาห์, ดาร์วิน นูนเญซ, ลุยซ์ ดิอาซ, ฟาบินโญ่, โรแบร์โต้ ฟิร์มิโน่, แอนดรูว์ โรเบิร์ตสัน, เคอร์ติส โจนส์ และ ฟาบิโอ คาร์วัลโญ่\n\nชุดนี้ ผู้ออกแบบอย่าง ไนกี้ ได้แรงบันดาลใจจากธงของแฟนบอลที่ชื่อ มาร์ก สเวตแมน โดยมีดาว 97 ดวงอยู่บนผืนธง ซึ่งเป็นสัญลักษณ์แทนชัยชนะ รวมถึงถ้วยรางวัลที่ทีมรักคว้ามาได้ ที่เจ้าตัวพกไปตามเชียร์ทีมรักลงแข่งทั่วยุโรป\n\nชุดแข้งนี้จะมีพื้นสีเขียวแบบดาร์กอตอมิกทีลและริโอทีล ส่วนชายแขนเสื้อรวมถึงโลโก้สโมสร และสปอนเซอร์จะเป็นสีแดงสดแบบไซเรนเร้ด ส่วนบริเวณคอเสื้อข้างในมีตัวเลข 97 ที่ขนาบข้างด้วยเปลวไฟ เพื่อรำลึกถึงผู้เสียชีวิตจากเหตุการณ์ที่ ฮิลส์โบโร่\n\nแลพเมื่อยอดทีมแห่งเมอร์ซี่ไซด์ลงเล่นในเกมยุโรป เสื้อตัวนี้จะแปะโลโก้ Side by Side อยู่ที่ด้านล่างด้วย ซึ่งเป็นความร่วมมือระหว่าง LFC Foundation และ Right to Play เพื่อใช้การกีฬาช่วยเหลือเด็กกลุ่มเปราะบางในกรุงเทพฯ และเซเนกัล",
    "เอกวาดอร์โล่งยังได้สิทธิเล่นบอลโลก หลังฟีฟ่าปัดตกคำร้องนักเตะในทีมโกงสัญชาติ": "เอกวาดอร์โล่งยังได้สิทธิเล่นบอลโลก หลังฟีฟ่าปัดตกคำร้องนักเตะในทีมโกงสัญชาติ\n\nเมื่อวันที่ 16 กันยายน สื่อต่างประเทศรายงานว่า ทีมชาติเอกวาดอร์ยังคงมีสิทธิเข้าร่วมแข่งขันฟุตบอลโลก 2022 ที่ประเทศกาตาร์ ปลายปีนี้ตามเดิม หลังจากคณะกรรมการอุทธรณ์ของสหพันธ์ฟุตบอลนานาชาติ (ฟีฟ่า) ตัดสินว่าไบรอน คาสตินโย่ แบ๊กขวาทีมชาติที่โดนร้องเรียนสามารถลงแข่งขันให้ทีมได้\n\nก่อนหน้านี้ สมาคมฟุตบอลชิลีและเปรูได้ยื่นอุทธรณ์ต่อฟีฟ่าว่า คาสตินโย่ไม่มีสิทธิลงเล่นให้เอกวาดอร์ เนื่องจากใช้หลักฐานสูติบัตรปลอมในการลงทะเบียนเป็นนักเตะของเอกวาดอร์ โดยมีบทสัมภาษณ์ของเจ้าตัวยอมรับว่า เกิดที่ประเทศโคลอมเบียในปี 1995 ไม่ใช่เมืองเจเนอรัล วียามิล ปลายาส ของเอกวาดอร์ในปี 1998 ตามที่ระบุในสูติบัตร โดยในการแข่งขันฟุตบอลโลก 2022 รอบคัดเลือกที่ผ่านมา เขาลงเล่นให้ทีมชาติ 8 นัด\n\nอย่างไรก็ตาม คณะกรรมการอุทธรณ์ของฟีฟ่าแถลงว่า หลังจากพิจารณาเอกสารหลักฐานต่างๆ แล้ว เอกสารระบุว่า คาสตินโย่ถือสัญชาติเอกวาดอร์ถาวรในเวลานี้ จึงยกคำร้องอุทธรณ์ดังกล่าว อย่างไรก็ตาม ฟีฟ่าเปิดช่องให้ผู้ร้องเรียนสามารถส่งหนังสืออุทธรณ์ไปยังศาลอนุญาโตตุลาการกีฬาโลก (ซีเอเอส) ตัดสินชี้ขาดได้ ซึ่งทางทนายความของสมาคมฟุตบอลชิลียืนยันว่าจะอุทธรณ์ต่อซีเอเอสต่อไป\n\nสำหรับเอกวาดอร์อยู่ในกลุ่มเอร่วมกับกาตาร์ เนเธอร์แลนด์ และเซเนกัล โดยมีคิวเตะนัดเปิดสนามกับกาตาร์ในวันที่ 20 พฤศจิกายน",
    "น่าผิดหวัง \"โจ โคล\" จวก 2 แข้งเชลซี เกมบุกพ่าย ดินาโม ซาเกร็บ ศึก UCL": "โคล กล่าวว่า \"ผมจะเริ่มจากตรงไหนก่อนดี แนวรับของเชลซีต้องรวมกันเป็นหนึ่งเดียวโดยเร็วที่สุด ผู้คนจะมองไปที่จังหวะเสียประตู คูลิบาลี ต้องรับมือ เปทโควิช (คนที่ทำแอสซิสต์ให้ซาเกร็บ) ในจังหวะแรกให้ดีกว่านี้ ส่วนแนวรุก พวกเขาขาดความมั่นใจอยู่ใช่มั้ย? ข้อดีของทูเคิลคือมีนักเตะหลายคนมาขอโอกาสลงเล่น และนักเตะเหล่านั้นก็ได้ลงเล่นในคืนนี้ แต่ไม่สามารถพิสูจน์ตัวเองได้จากโอกาสที่ได้รับ ดังนั้นตอนนี้ทูเคิลก็สามารถตอบพวกนั้นได้แล้วว่าทำไมถึงไม่ได้ลงเล่น\"",
    "“มาเน่” ฟอร์มย่ำแย่ไร้ความสุขกับบาเยิร์น": "ซาดิโอ มาเน่ ย้ายไปบาเยิร์น มิวนิคด้วยค่าตัว 35.1 ล้านปอนด์จากลิเวอร์พูลในช่วงซัมเมอร์ที่ผ่านมา สตาร์เซเนกัลปิดม่านลงในฤดูกาลที่คว้าถ้วยรางวัลมา 6 ฤดูกาลที่แอนฟิลด์ หลังจากเขาประกาศชัดเจนว่าต้องการความท้าทายครั้งใหม่\n\nกองหน้ารายนี้เริ่มต้นได้ดีอย่างกับบาเยิร์น ทีมยักษ์ใหญ่บุนเดสลีกา ด้วยการยิง 4 ประตูจาก 4 เกมแรกของเขา อย่างไรก็ตาม นับตั้งแต่นั้นเขาได้ลงเล่นไปแล้ว 6 นัดโดยไม่ได้ทำประตูอีก รวมถึง 2 เกมในแชมเปี้ยนส์ลีก และความพ่ายแพ้ในวันเสาร์ที่เอาก์สบวร์ก\n\n\"รอยส์\" เจ็บข้อเท้า ส่อชวดลุยบอลโลก 2022\n\nแมนฯ ซิตี้ บุกถล่ม วูล์ฟแฮมป์ตัน 10 คน 3-0 ศึกพรีเมียร์ลีก\n\nตอนนี้ บาเยิร์น ไม่ชนะ 4 เกมรวดในบุนเดสลีกา ด้วยฟอร์มที่น่าตกใจหลังจากออกสตาร์ทได้อย่างดี มาเน่มีปัญหาตลอดทั้งเกมในวันเสาร์ และเขาถูกเปลี่ยนตัวออกในนาทีที่ 78 โดยทีมของเขาไล่ตีอีควอไลเซอร์ โดยเอริค แม็กซิม ชูโป-โมติง ถูกส่งลงมาแทนที่มาเน่ในสนาม\n\nมันเกิดขึ้นเพียงไม่กี่วันหลังจากที่ ดีทมาร์ ฮามันน์ ผู้เล่นให้กับทั้งบาเยิร์นและลิเวอร์พูล ตั้งคำถามว่า จูเลียน นาเกิลส์มันน์ กุนซือบาเยิร์น มิวนิค กำลังส่งกองหน้าเซเนกัลไปใช้งานในระบบรุกของเขาอย่างไร โดยอ้างว่ามาเน่ดูโดดเดี่ยวในการจัดทีม\n\nดีทมาร์ ฮามันน์ กล่าวเมื่อต้นสัปดาห์นี้ว่า: “เขาไม่ได้เล่นในตำแหน่งที่ถนัด ผมเห็นเขาที่ลิเวอร์พูลซึ่งเขาเล่นตรงกลาง นั่นไม่ใช่ตำแหน่งของเขา ตอนนี้เขารับตำแหน่งนั้นที่บาเยิร์นเช่นกัน ตำแหน่งที่เขาเล่นได้ดีที่สุดคือริมเส้น เขาดูไม่มีความสุขจากมุมมองของผม”\n\n“ผู้เล่นคนอื่นๆ เช่น เลรอย ซาเน่, จามาล มูเซียลา หรือในแนวรับ ลูคัส เอร์นานเดซ ที่ได้รับบาดเจ็บ ในตอนนี้พวกเขากำลังโชว์ฟอร์มได้อย่างยอดเยี่ยม ไม่มีใครพูดถึง มาเน่ ในตอนนี้ เขาดูโดดเดี่ยวและแทบจะไม่มีส่วนร่วมในเกมเลย”\n\nยูเลียน นาเกลส์มันน์ ผู้จัดการทีมบาเยิร์นยืนยันในสัปดาห์นี้: “เขาทุ่มเทอย่างมาก เขาเป็นนักเตะใหม่ เขาแค่ต้องปรับตัว เขาพยายาม ผมมั่นใจว่าเขาจะประสบความสำเร็จกับทีม”\n\nบาเยิร์นโชว์ผลงานได้อย่างยอดเยี่ยมในการแข่งขันในยุโรปจนถึงฤดูกาลนี้ด้วยชัยชนะที่อินเตอร์และเปิดบ้านเอาชนะบาร์เซโลนาในรอบแบ่งกลุ่มแชมเปี้ยนส์ลีก\n\nอย่างไรก็ตาม ฟอร์มในบุนเดสลีกาของพวกเขายังคงเป็นที่น่ากังวลกับการพ่ายแพ้ในวันเสาร์เพราะเสือใต้ไร้ชัยมาแล้ว 4 นัดติด\n\nความลับตลอด 70 ปี ทีมในดวงใจของควีนเอลิซาเบธที่ 2\n\n\"เดวิด เบ็คแฮม\" ถูกวิจารณ์ต่อคิวเคารพพระบรมศพควีนเอลิซาเบธที่ 2 เพราะอยากดัง\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ตำนาน ลิเวอร์พูล เชื่อ ซาดิโอ มาเน่ ไม่แฮปปี้กับ บาเยิร์น เพราะเหตุนี้": "ดีทมาร์ ฮามันน์ อดีตกองกลางของ ลิเวอร์พูล ออกมาแสดงความเห็นว่า ซาดิโอ มาเน่ ไม่มีความสุขกับต้นสังกัดใหม่อย่าง บาเยิร์น มิวนิค เพราะไม่ได้เล่นในตำแหน่งที่ตัวเองถนัด\n\nซาดิโอ มาเน่ ปิดฉาก 6 ปี ในบ้านผลบอลถิ่น แอนฟิลด์ หลังจบฤดูกาลที่แล้ว โดยสตาร์เซเนกัลกระตือรือร้นที่จะหาความท้าทายใหม่กับ บาเยิร์น ซึ่งเจ้าตัวก็ออกสตาร์ทได้ดีด้วยการยิง 3 ประตูในสามนัดแรกให้กับทัพ เสือใต้\n\nอย่างไรก็ตาม แนวรุกวัย 30 ปี ถูก ยูเลียน นาเกลส์มันน์ จับมาเล่นตรงกลางเป็นหลักเนื่องจากตำแหน่งริมเส้นถูกจับจองโดย เลรอย ซาเน่, คิงส์ลี่ย์ โกม็อง และ แซร์จ นาบรี้ย์ ที่ต่างก็โชว์ฟอร์มได้ยอดเยี่ยมอยู่แล้ว\n\nซึ่งทาง ฮามันน์ เชื่อว่า มาเน่ ไม่แฮปปี้กับสถานการณ์นี้แน่นอน \"เขาดูไม่โอเค ผมเห็นเขาตอนเล่นให้ ลิเวอร์พูล เขาถูกจับมาเล่นตรงกลาง นั่นไม่ใช่ตำแหน่งถนัดของเขา\"\n\n\"ตอนนี้เขาก็ต้องเล่นในตำแหน่งนี้อีกครั้งที่ บาเยิร์น แต่เขาโชว์ฟอร์มได้ดีที่สุดตอนอยู่ริมเส้น ในมุมมองผมเขาดูไม่มีความสุขเลย ในขณะที่ผู้เล่นคนอื่น ๆ อย่าง เลรอย ซาเน่, จามาล มูเซียล่า หรือแม้แต่กองหลังอย่าง ลูคัส เอร์นานเดซ ต่างก็ทำผลงานได้ดีกันหมด\"\n\n\"แต่ในตอนนี้ไม่มีใครพูดถึง มาเน่ แล้ว เขาดูโดดเดี่ยว และแทบจะไม่มีส่วนร่วมในเกมเลย บาเยิร์น ต้องมองให้ออกว่าควรให้เขาเล่นตรงไหน\" อดีตดาวเตะหงส์แดง กล่าวทิ้งท้าย\n\nข้อมูลจาก metro.co.uk\n\nภาพจาก AFP",
    "ลูกพี่ปังไม่หยุด! ‘คาบี ลาเม’ ราชา TikTok ฟันรายได้ $10 ล้านในปี 2021": "ล่าสุด นิตยสารฟอร์บส (Forbes) ได้จัดให้หนุ่มอิตาลีเชื้อสายเซเนกัลรายนี้อยู่ในอันดับที่ 8 ของ Forbes Top Creators list ประจำปี 2022 และประเมินรายได้ในปีที่แล้วของเขาว่าน่าจะสูงถึง 10 ล้านดอลลาร์สหรัฐ หรือราวๆ 364 ล้านบาทเลยทีเดียว\n\nแม้ ลาเม จะได้ชื่อว่ามีผู้ติดตามมากที่สุดใน TikTok ทว่าอินฟลูเอนเซอร์ TikTok ที่สร้างรายได้มากที่สุดในปีที่แล้วกลับกลายเป็น Charli D’Amelio ซึ่งครองอันดับ 2 ใน Forbes Top Creator list ประจำปี 2022 ด้วยรายได้รวมกว่า 17.5 ล้านดอลลาร์สหรัฐ\n\nอดีตหนุ่มตกงานรายนี้สร้างชื่อเสียงจากการทำคลิปวิดีโอ ‘life hacks’ เกี่ยวกับการแก้ปัญหาในชีวิตประจำวัน โดยอาศัยกลยุทธ์การทำคอนเทนต์ง่ายๆ ไม่ซับซ้อน และใช้ \"ภาษากาย\" แทนคำพูดช่วยจุดประกายอารมณ์ขันให้ผู้ชม จนทำให้เขากลายเป็นดาว TikTok ที่มีผู้ติดตามมากที่สุดในโลกตั้งแต่เดือน มิ.ย.ที่ผ่านมา และจนถึงตอนนี้บัญชี @khaby.lame ของเขามีผู้ติดตามมากกว่า 146 ล้านคนเข้าไปแล้วลาเม เคยได้รับผลกระทบจากโควิด-19 จนต้องสูญเสียงานประจำที่โรงงานแห่งหนึ่งในอิตาลีเมื่อปี 2020 แต่ระหว่างที่เก็บตัวอยู่บ้านคนเดียว เขาก็เริ่มหัดทำคลิปลงใน TikTok โดยเริ่มจากคลิปเต้นหรือคลิปเล่นวิดีโอเกม จนกระทั่งมาจุดกระแสไวรัลจากการทำคลิปเสียดสีนักสร้างคอนเทนต์คนอื่นๆ ที่มักจะทำของง่ายๆ ให้กลายเป็นเรื่องยุ่งยากซับซ้อน พร้อมทั้งแสดงให้ดูว่าวิธีแก้ปัญหาแบบง่ายๆ นั้นทำอย่างไรเขาเพิ่งจะได้รับสัญชาติอิตาลีเมื่อเดือน ส.ค.ที่ผ่านมา หลังตามครอบครัวอพยพจากเซเนกัลมาใช้ชีวิตอยู่ในอิตาลีนานถึง 21 ปีแล้วเมื่อเดือน มิ.ย. ลาเม ได้เซ็นสัญญาเป็น Global Brand Ambassador ให้กับ Binance เว็บกระดานเทรดคริปโตฯ ยักษ์ใหญ่ของโลก แถมยังปรากฏตัวในสื่อโฆษณาของ Metaverse และยังได้รับเลือกให้เป็นพรีเซนเตอร์โฆษณาผลิตภัณฑ์ “ไนโตร เป๊ปซี่” อีกด้วย --- เรียกว่าชีวิตของหนุ่มราชา TikTok คนนี้ “สุดปัง” จริงๆที่มา : Afrotech",
    "น้อยกว่าได้ไง \"เมนดี\" ปัดสัญญาฉบับใหม่ \"เชลซี\" เหตุให้ค่าเหนื่อยต่ำกว่า \"เกปา\"": "อย่างไรก็ตามรายงานระบุว่า สัญญาฉบับใหม่ของ เมนดี ยังได้ค่าเหนื่อยน้อยกว่าของ เกปา ที่รับสัปดาห์ละ 190,000 ปอนด์ (8.17 ล้านบาท) อยู่ดี แต่ไม่มีการเปิดเผยตัวเลขว่า เชลซี เพิ่มค่าเหนื่อยขึ้นมาเป็นเท่าไร ทว่าตัวนักเตะได้ปฏิเสธข้อเสนอแรกไปแล้ว และกำลังรอดูว่าสโมสรจะปรับค่าจ้างให้อีกหรือไม่.",
    "ครม.เห็นชอบ หลักการเจตจำนงเข้าร่วมข้อริเริ่ม PREZODE ป้องกันการเกิดโรคอุบัติใหม่": "ครม.เห็นชอบ หลักการเจตจำนงเข้าร่วมข้อริเริ่ม PREZODE ป้องกันการเกิดโรคอุบัติใหม่เกิดจากสัตว์ ตามแนวคิดสุขภาพหนึ่งเดียว\n\nเมื่อเวลา 14.00 น. วันที่ 13 กันยายน ที่ทำเนียบรัฐบาล น.ส.ไตรศุลี ไตรสรณกุล รองโฆษกประจำสำนักนายกรัฐมนตรี แถลงภายหลังการประชุมคณะรัฐมนตรี (ครม.) ว่า ครม. เห็นชอบในหลักการของแถลงการณ์แสดงเจตจำนงเข้าร่วมข้อริเริ่ม Preventing Zoonotic Disease Emergence (PREZODE) และอนุมัติให้นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข หรือผู้แทนที่ได้รับมอบหมายลงนามในแถลงการณ์แสดงเจตจำนงเข้าร่วมข้อริเริ่ม PREZODE แถลงการณ์ดังกล่าวถูกจัดทำขึ้นเพื่อแสดงเจตจำนงที่ทำงานร่วมกันของประเทศผู้เข้าร่วมข้อริเริ่ม PREZODE ป้องกันการเกิดโรคอุบัติใหม่เกิดจากสัตว์ ตามแนวคิดสุขภาพหนึ่งเดียว ทั้งนี้ กระทรวงสาธารณสุขได้ประมาณการค่าใช้จ่ายเพื่อสมทบแก่ข้อริเริ่ม PREZODE ประจำปี 2566-2570 กรอบวงเงินรวม 50 ล้านบาท หรือปีละ 10 ล้านบาท\n\nน.ส.ไตรศุลีกล่าวว่า สำหรับแถลงการณ์แสดงเจตจำนงเข้าร่วมข้อริเริ่ม PREZODE มีแนวทางการพัฒนาที่สำคัญประกอบด้วย การพัฒนาและส่งเสริมการประยุกต์ใช้แนวทางที่สอดคล้องกับวาระการพัฒนาที่ยั่งยืน ค.ศ.2030 สนับสนุนการลดความเสี่ยงที่เกิดโรคอุบัติใหม่ที่เกิดจากสัตว์ เพื่อเสริมสร้างนโยบายสาธารณะ ความร่วมมือระหว่างประเทศ การดำเนินงานของภาคเอกชน การส่งเสริมความร่วมมือระหว่างหน่วยงานด้านสุขภาพหนึ่งเดียวที่มีอยู่เดิมหรือโครงการริเริ่มที่เกี่ยวข้อง\n\nน.ส.ไตรศุลีกล่าวว่า ความร่วมมือกับคณะกรรมการผู้เชี่ยวชาญระดับสูง สร้างความตระหนักถึงความสำคัญของแนวทางสุขภาพหนึ่งเดียว นอกจากนี้ ยังมีการส่งเสริมการเปิดตัวโครงการวิจัย นวัตกรรม การศึกษา การพัฒนาเพื่อปรับปรุง แบ่งปันความรู้เกี่ยวกับความเสี่ยงจากการเกิด การแพร่กระจายของโรคอุบัติใหม่ที่เกิดจากสัตว์ให้ดียิ่งขึ้น รวมไปถึงการเฝ้าระวังการดำเนินการเพื่อลดผลกระทบ และการใช้ประโยชน์จากข้อเสนอแนะจากการบริหารจัดการเหตุการณ์โรคระบาดก่อนหน้านี้ เพื่อเสริมสร้างเกณฑ์วิธีการในการเตรียมความพร้อมใหม่\n\nน.ส.ไตรศุลีกล่าวว่า ความเป็นมาของข้อริเริ่ม PREZODE เกิดจากในการประชุมสุดยอด One Planet Summit เป็นการประชุมสุดยอดว่าด้วยการเปลี่ยนแปลงสภาพภูมิอากาศ ความหลากหลายทางชีวภาพ เมื่อวันที่ 11 มกราคม 2564 นายเอ็มมานูเอล มาครง ประธานาธิบดีฝรั่งเศส ประกาศจัดตั้งข้อริเริ่ม PREZODE ตามแนวทางสุขภาพหนึ่งเดียว (One Health Approach) เนื่องจากเล็งเห็นความสัมพันธ์ของการแพร่ระบาดของโรคอุบัติใหม่กับสุขภาพสัตว์ประเด็นปัญหาสิ่งแวดล้อม ปัจจุบันมีประเทศผู้เข้าร่วมประกอบด้วย เม็กซิโก, เบลเยียม, เวียดนาม, ซิมบับเว, คอสตาริกา, เฮติ, กัมพูชา, อุรุกวัย, โดมินิกัน และเซเนกัล",
    "กูรูมาเอง \"เมอร์สัน\" ชี้สาเหตุ \"ซาลาห์\" ฟอร์มตกกับ \"ลิเวอร์พูล\" ฤดูกาลนี้": "© สนับสนุนโดย ไทยรัฐ\n\nพอล เมอร์สัน ตำนานนักเตะชื่อดัง ชี้ชัดสาเหตุที่ทำให้ โมฮาเหม็ด ซาลาห์ ปีกของลิเวอร์พูล กำลังฟอร์มตกอยู่ในเวลานี้\n\nวันที่ 10 ก.ย. 65 พอล เมอร์สัน อดีตกองกลางของ \"ปืนใหญ่\" อาร์เซนอล และทีมชาติอังกฤษ เชื่อว่า โมฮาเหม็ด ซาลาห์ ปีกทีมชาติอียิปต์ของ \"หงส์แดง\" ลิเวอร์พูล ฟอร์มตกในฤดูกาลนี้ เพราะการย้ายออกไปของ ซาดิโอ มาเน ปีกทีมชาติเซเนกัล\n\nเป็นที่เข้าใจกันว่า มาเน เพิ่งย้ายจาก ลิเวอร์พูล ไปอยู่กับ บาเยิร์น มิวนิก สโมสรแกร่งแห่งศึกบุนเดสลีกา เยอรมนี ช่วงซัมเมอร์ที่ผ่านมา และกำลังทำผลงานได้อย่างยอดเยี่ยมกับต้นสังกัดใหม่ สวนทางกับ ซาลาห์ ที่เพิ่งยิงไปแค่ 3 ประตู กับอีก 3 แอสซิสต์ จากการลงเล่น 8 นัด รวมทุกรายการในฤดูกาลนี้ ซึ่ง เมอร์สัน มองว่าการขาดคู่หูอย่าง มาเน ไป คือเหตุผลที่ทำให้ ซาลาห์ ฟอร์มตกลง\n\nเมอร์สัน กล่าวว่า \"ซาลาห์ ยังคงเป็นคนสำคัญของลิเวอร์พูล แต่ผมกังวลเกี่ยวกับฟอร์มการเล่นของเขานิดหน่อย มาเน และซาลาห์ ทำได้ดีเสมอเมื่อเล่นเคียงข้างกันและผลักดันซึ่งกันและกัน พวกเขาเป็นเหมือน Starsky And Hutch! การขาย มาเน ออกจากทีมเป็นหนึ่งในเรื่องที่แย่ที่สุดที่ผมเห็นมาในช่วงหลายปีหลัง ผมไม่เคยเบื่อที่จะพูดแบบนี้\"\n\nทั้งนี้ Starsky And Hutch คือภาพยนตร์แอ็กชันคอมเมดี้ที่มีชื่อไทยว่า คู่พยัคฆ์แสบซ่าท้านรก เรื่องฮาของสองตำรวจสองสไตล์กับความวุ่นวายที่ก่อตัวขึ้นเมื่อต้องร่วมมือกันจัดการกับเหล่าวายร้ายที่ออกอาละวาดตามท้องถนนนั่นเอง\n\nอ่านข่าวต้นฉบับได้ที่ : กูรูมาเอง \"เมอร์สัน\" ชี้สาเหตุ \"ซาลาห์\" ฟอร์มตกกับ \"ลิเวอร์พูล\" ฤดูกาลนี้\n\nข่าวที่เกี่ยวข้อง\n\nตามข่าวก่อนใครได้ที่\n\n- Website : www.thairath.co.th\n\n- LINE Official : Thairath",
    "“ทอฟฟี่สีน้ำเงิน” คว้า “เกย์” คืนถิ่นเมอร์ซีย์ไซด์": "เอฟเวอร์ตัน ทีมดังแห่งศึกพรีเมียร์ลีก อังกฤษ คว้าตัว อิดริสซา เกย์ ห้องเครื่องจอมบู๊ของ ปารีส แซงต์ แชร์กแมง แชมป์ลีก เอิง ฝรั่งเศส กลับมาร่วมทีมอีกครั้งแล้วด้วยค่าตัวที่ไม่มีการเปิดเผยตัวเลข\n\nรางานข่าวบนเว็บไซต์อย่างเป็นทางการของเอฟเวอร์ตัน ระบุว่า เกย์ วัย 32 ปี จดปากกาเซ็นสัญญาในถิ่น กูดิสัน ปาร์ก เป็นเวลา 2 ปี หรือจนถึงปี 2024\n\nทั้งนี้ เกย์ ย้ายจาก เอฟเวอร์ตัน ไปอยู่กับ “เปแอสเช” ด้วยค่าตัว 27 ล้านปอนด์ (ราว 1,188 ล้านบาท) เมื่อ 3 ปีก่อน โดยได้แชมป์ ลีก เอิง 2 สมัย และได้รองแชมป์ ยูฟ่า แชมเปี้ยนส์ ลีก อีก 1 ครั้ง ก่อนหวนกลับมาซบตัก “ทอฟฟี่สีน้ำเงิน” อีกคำรบ.\n\nภาพทวิตเตอร์ @Everton",
    "เมนดี้ ปัดต่อสัญญา เชลซี เพราะค่าเหนื่อยน้อยกว่า เกปา": "เอดูอาร์ เมนดี้ ได้ปฏิเสธในการต่อสัญญา กับสิงโตน้ำเงินคราม เชลซี เรียบร้อยแล้วเนื่องจากได้รับค่าเหนื่อยน้อยกว่า เกปา อาร์ริซาบาลาก้า\n\nเอดูอาร์ เมนดี้ ผู้รักษาประตูทีมชาติเซเนกัลของสิงโตน้ำเงินคราม เชลซี ได้ออกมาปฏิเสธในการต่อสัญญากับทีม เรียบร้อยแล้ว หลังเจ้าตัวได้ค่าเหนื่อยน้อยกว่าผู้รัาาประตูมือสองอย่าง เกปา อาร์ริซาบาลาก้า\n\nโดยก่อนหน้านี้ เชลซี ได้ทุ่มงบเสริมทัพไปกว่า 250 ล้านปอนด์ พร้อมทั้งไล่ต่อสัญญากับผู้เล่นหลายราย ไม่ว่าจะเป็นรีซ เจมส์ รวมไปถึง เมสัน เมาท์ ซึ่งเป็นแนวทางการทำงานของ ท็อดด์ โบฟ์ลี เจ้าของสโมสรรายใหม่\n\nล่าสุด อีฟนิ่ง สแตนดาร์ด สื่อดังจากแดนผู้ดี ได้ออกมารายงานว่า เอดูอาร์ เมนดี้ ผู้รักษาประตูมือหนึ่งของเชลซี ปฏิเสธในการต่อสัญญาเฝ้าเสาในถิ่น สแตมฟอร์ด บริดจ์ต่อ เนื่องจากเจ้าตัว ได้ค่าเหนื่อยน้อยกว่าผู้รัาาประตูมือสองอย่าง เกปา อาร์ริซาบาลาก้า ที่รับอยู่ราวๆ 190,000 ปอนด์ต่อสัปดาห์นั่นเอง\n\nปัจจุบัน เมนดี้ เหลือสัญญากับเชลซี ถึงช่วงซัมเมอร์ปี 2025 โดยได้รับค่าเหนื่อย 52,000 ปอนด์ต่อสัปดาห์ ซึ่งเป็นผู้เล่นที่ได้รับค่าเหนื่อยน้อยที่สุดลำดับต้นๆ ของทีม\n\nอย่างไรก็ตาม เมนดี้ จะทำผลงานได้ไม่ดีนักในช่วงหลัง แต่กุนซืออย่าง โธมัส ทูเคิล ก็ยังต้องการเก็บผู้รักษาประตูรายนี้ต่อไป รวมทั้งยังได้ออกมาให้สัมภาษณ์ปกป้องนักเตะเอาไว้ด้วย",
    "เอฟเวอร์ตัน ยืนยันคว้าตัว อิดริสซา เกย์ รีเทิร์นถิ่น กูดิสัน พาร์ค - OFFICIAL!": "",
    "หมดรักเร็วจัง! แฟนของขึ้นยุ บาเยิร์น เฉดหัว มาเน่ ให้ทีมลีกจีน": "ล่าสุดพวกเขาออกไปโดน เอาก์สบวร์ก สอยเบาๆ 1-0 ทำให้ทีมแพ้เกมแรกในลีกเมืองเบียร์ฤดูกาลนี้ แถมอันดับยังหล่นไปอยู่ที่ 4 มี 12 คะแนนตามหลัง อูนิโอน เบอร์ลิน จ่าฝูง 5 คะแนน\n\nยอดทีมแห่งศึกบุนเดสลีกา เยอรมนี กำลังประสบปัญหาเรื่องผลงานในลีกหลังช่วงที่ผ่านมาพวกเขาเล่นได้ต่ำกว่ามาตรฐานอย่างมาก โดยควานหาชัยชนะไม่เจอเลย 4 เกมหลังสุด (เสมอ 3 และแพ้ 1 แมตช์)\n\nผลงานที่น่าผิดหวังในลีกช่วงที่ผ่านมาทำให้สตาร์หลายคนโดนวิจารณ์อย่างหนัก แต่หนึ่งในแข้งคีย์แมนที่ตกเป็นเป้าเล่นงานมากที่สุดก็คือ มาเน่ ซึ่งย้ายมาจาก ลิเวอร์พูล ด้วยค่าตัว 27.5 ล้านปอนด์ (ราว 1,210 ล้านบาท) เมื่อช่วงซัมเมอร์นี้\n\nดาวเตะเจ้าของรางวัลแข้งยอดเยี่ยมทวีปแอฟริกาประจำปีนี้ ยังไม่สามารถควานหาฟอร์มเก่งในฐานะหน้าเป้าได้เลย งานนี้เจ้าตัวก็เลยกลายเป็นแพะรับบาปไปเต็มๆ เพราะสาวก \"เสือใต้\" มองว่าศักยภาพของเขาไม่สามารถทดแทนการจากไปของ โรเบิร์ต เลวานดอฟสกี้ ที่ย้ายไปอยู่กับบาร์เซโลน่า\n\nผู้ใช้ทวิตเตอร์รายแรกโพสต์ข้อความถึงขนาดให้ บาเยิร์น ขาย มาเน่ ไปให้สโมสรในลีกจีนเลยทีเดียว \"มาเน่ เล่นได้ย่ำแย่สุดๆ ชายคนนี้ต้องถูกขายไปให้กับ กว่างโจว ไทเกอร์ส ในช่วงตลาดซื้อขายนักเตะเดือนมกราคม\"\n\nขณะที่อีกรายทวิตเสริมว่า \"ตลอดชีวิตของผมในฐานะกองเชียร์สโมสรนี้ผมไม่เคยเห็นนักเตะตัวรุกคนไหนที่จับบอลได้ห่วยเท่ากับ ซาดิโอ มาเน่ เขาเลี้ยงบอลก็ไม่ดี เชื่อมเกมก็ไม่ได้ เขาเล่นไม่ออกเลย เป็นนักเตะที่แย่สุดๆ\"",
    "OFFICIAL: เอฟเวอร์ตันคว้า \"อิดริสซา เกย์\" คืนถิ่น": "OFFICIAL: เอฟเวอร์ตันคว้า \"อิดริสซา เกย์\" คืนถิ่น\n\nทอฟฟี่สีน้ำเงินคว้าตัวกองกลางชาวเซเนกัลกลับมาร่วมทีมอีกครั้ง\n\nเอฟเวอร์ตัน ประกาศคว้าตัว อิดริสซา กานา เกย์ กองกลางจากปารีส แซงต์-แชร์กแมงมาเสริมทัพ โดยเซ็นสัญญา 2 ปี\n\nมิดฟิลด์ชาวเซเนกัลเคยอยู่กับทอฟฟี่สีน้ำเงินมาแล้วก่อนหน้านี้ช่วงปี 2016-2019 ลงเล่นไปทั้งหมด 108 ยิงได้ 4 ประตู ก่อนจะเลือกย้ายไปเล่นให้เปแอสเชในช่วงซัมเมอร์ปี 2019\n\nดาวเตะวัย 32 ปี ลงเล่นให้เปแอสเชไปทั้งหมด 11 เกม ยิงได้ 7 ประตู พร้อมคว้าแชมป์ลีกเอิง 2 สมัย, เฟร้นช์ คัพ 2 สมัย, เฟร้นช์ ลีก คัพ 1 สมัย, เฟร้นช์ ซูเปอร์คัพ 1 สมัย รวมถึงรองแชมป์ยูฟ่า แชมเปี้ยนส์ ลีก 1 สมัย\n\n✍️ | Idrissa Gana Gueye has rejoined from Paris Saint-Germain for an undisclosed fee, signing a two-year contract until the end of June 2024. — Everton (@Everton) September 1, 2022\n\nทว่าหลังจากกลายเป็นส่วนเกินของเปแอสเชในฤดูกาลนี้ ก็ทำให้เขาตัดสินใจเลือกกลับมาค้าแข้งในถิ่นกูดิสัน ปาร์คอีกครั้งนั่นเอง",
    "ชลบุรีจัดเดิน-วิ่งชายหาดพัทยาฉลอง Olympic Day 2022": "วันอาทิตย์ ที่ 11 กันยายน พ.ศ. 2565, 10.55 น.\n\nที่บริเวณปะรำพิธีชายหาดเมืองพัทยา จ.ชลบุรี นายพิชัย ชุณหวชิร รองประธานคณะกรรมการโอลิมปิคแห่งประเทศไทยฯ​ เป็นประธานในพิธีปล่อยตัว กิจกรรมเดิน-วิ่ง Olympic Day 2022 พร้อมด้วย นายนิติ วิวัฒน์วานิช รองผู้ว่าราชการจังหวัดชลบุรี นายปรเมศวร์ งามพิเชษฐ์ นายกเมืองพัทยา​ และผู้เกี่ยวข้องในพิธีดังกล่าวกันอย่างพร้อมเพียง\n\nตามที่คณะกรรมการโอลิมปิคแห่งประเทศไทย ในพระบรมราชูปถัมภ์ได้มีคำสั่งที่ 16/2565 ลงวันที่ 15 มีนาคม 2565 แต่งตั้งคณะกรรมการจัดกิจกรรม Olympic Day 2022 ขึ้น เพื่อเป็นการเฉลิมฉลองวันสถาปนาโอลิมปิกสากล หรือ IOC พร้อมทั้งมีการจัดกิจกรรมต่างๆ ให้เป็นไปตามวัตถุประสงค์ของคณะกรรมการโอลิมปิกสากล ในการส่งเสริมให้ประชาชนทุกเพศทุกวัยออกกำลังกาย ให้มีสุขภาพร่างกายแข็งแรง ดังนั้นในปี 2565 นี้ คณะกรรมการโอลิมปิคแห่งประเทศไทยฯ จึงมีนโยบายให้จัดกิจกรรม Olympic Day 2022 ใน 3 จังหวัด คือ จังหวัดหนองคาย เมื่อวันที่ 30 เมษายน, จังหวัดที่สอง คือ จังหวัดพะเยาเมื่อวันที่ 28 พฤษภาคม และจังหวัดสุดท้าย คือ จังหวัดชลบุรี ณ เมืองพัทยา ในวันเสาร์ที่ 10 กันยายนที่ผ่านมา\n\nโดยการจัดกิจกรรมต่างๆ ในทุกจังหวัดนั้น มีเป้าหมายที่สำคัญอีกประการหนึ่งคือ เพื่อแสดงให้คณะกรรมการโอลิมปิกสากล หรือ IOC ได้เห็นถึงความพร้อมของภาคครัฐ ภาคเอกชน และประชาชน ในการเสนอตัวเป็นเจ้าภาพในการจัดการแข่งขันกีฬาโอลิมปิกเยาวชน หรือ Youth Olympic Games ณ ประเทศไทย ในปี ค.ศ. 2030 หรือ พ.ศ.2573\n\nทั้งนี้ กิจกรรมเดิน-วิ่ง พบว่ามีประชาชนให้ความสนใจเข้าร่วมกว่า 5,000 คน ทั้ง 2 ระยะ ได้แก่ ระยะ 5 กิโลเมตร และระยะ 2.8 กิโลเมตร ซึ่งใช้ชายหาดพัทยาเป็นสนามประลองความเร็ว พร้อมกันนี้ยังได้เชิญศิลปิน และนักแสดงชื่อดังอย่าง โตโน่ ภาคิน ณิชา ณัฏฐณิชา และสมรักษ์ คำสิงห์ วีรบุรุษเหรียญทองโอลิมปิก ร่วมวิ่งบนชายหาด พร้อมกับสำรวจ และเก็บเศษขยะที่ตกอยู่บนหาดทราย หวังปลุกกระแสให้ภาคสังคม หันมาร่วมกันใส่ใจ เกิดความตระหนักรู้ในการคัดแยกขยะ และทิ้งขยะลงถัง อันเป็นการช่วยสังคมโลกในการอนุรักษ์สิ่งแวดล้อม\n\nสำหรับ กีฬาโอลิมปิกเยาวชน หรือ Youth Olympic Games เป็นมหกรรมกีฬานานาชาติ ที่จัดขึ้นครั้งแรก ณ ประเทศสิงคโปร์ ระหว่างวันที่ 14 - 26 สิงหาคม ค.ศ. 2010 ซึ่งการแข่งขันจะมีขึ้นทุก 4 ปี ในช่วงฤดูร้อน และฤดูหนาว สอดคล้องกับรูปแบบของกีฬาโอลิมปิกในปัจจุบัน โดยในปี ค.ศ. 2026 ประเทศเซเนกัล ได้รับเกียรติให้เป็นเจ้าภาพจัดโอลิมปิกเยาวชน ฤดูร้อน ดังนั้นการแข่งขันในครั้งถัดไป คณะกรรมการโอลิมปิคแห่งประเทศไทย จึงเสนอตัวต่อ IOC ให้พิจารณา ประเทศไทย เป็นเจ้าภาพในการจัดการแข่งขัน Youth Olympic Games ฤดูร้อน ในปี ค.ศ.2030",
    "‘สุนิสา-ธนีกานต์’ นำทัพ 28 แข้ง ‘ชบาแก้ว’ เก็บตัวเตรียมคัดตั๋วบอลโลก": "‘สุนิสา-ธนีกานต์’ นำทัพ 28 แข้ง ‘ชบาแก้ว’ เก็บตัวเตรียมคัดตั๋วบอลโลก\n\nมิโยะ โอกาโมโตะ หัวหน้าผู้ฝึกสอนทีม “ชบาแก้ว” ทีมฟุตบอลหญิงทีมชาติไทย ชุดใหญ่ ประกาศรายชื่อผู้เล่น 28 คน เพื่อเข้าแคมป์เก็บตัวเตรียมการแข่งขันฟุตบอลหญิงชิงแชมป์โลก รอบคัดเลือกรวมทวีป ที่จะแข่งขันในช่วงเดือนกุมภาพันธ์ 2566\n\nโดยรายชื่อทั้ง 28 คน มีดังนี้\n\n1.อุไรพร ยงกุล สโมสรบัณฑิตเอเชีย\n\n2.กาญจนาพร แสนคุณ สโมสรบัณฑิตเอเชีย\n\n3.อรพินท์ แหวนเงิน สโมสรบัณฑิตเอเชีย\n\n4.กัญญาณัฐ เชษฐบุตร สโมสรบัณฑิตเอเชีย\n\n5.แสงรวี มีขำ สโมสรบัณฑิตเอเชีย\n\n6.ธมลวรรณ รักษาภักดี สโมสรบัณฑิตเอเชีย\n\n7.ทิพกฤตา อ่อนสมัย สโมสรบัณฑิตเอเชีย\n\n8.พลอยชมพู สมนึก สโมสรบัณฑิตเอเชีย\n\n9.สุนิสา สร้างไธสง สโมสรบัณฑิตเอเชีย\n\n10.วราภรณ์ บุญสิงห์ สโมสรบัณฑิตเอเชีย\n\n11.สุดารัตน์ ชูชื่น สโมสรบัณฑิตเอเชีย\n\n12.กัญชลิญา พิมพะบุตรสโมสรบัณฑิตเอเชีย\n\n13.โชติมณี ทองมงคล สโมสรฟุตบอลหญิงจังหวัดชลบุรี\n\n14.นิภาวรรณ ปัญโญสุข สโมสรฟุตบอลหญิงจังหวัดชลบุรี\n\n15.จิราภรณ์ มงคลดี สโมสรฟุตบอลหญิงจังหวัดชลบุรี\n\n16.เสาวลักษ์ เพ็งงาม สโมสรฟุตบอลหญิงจังหวัดชลบุรี\n\n17.ภัทรนันท์ อุปชัย สโมสรฟุตบอลหญิงจังหวัดชลบุรี\n\n18.ปลื้มใจ สนธิสวัสดิ์ สโมสรฟุตบอลหญิงจังหวัดชลบุรี\n\n19.ฟ้าสว่าง เกตุแก้ว สโมสรโรงเรียนกีฬาจังหวัดชลบุรี\n\n20.ชัชวัลย์ รอดทอง สโมสรกรุงเทพมหานคร\n\n21.ณัฐวดี ปร่ำนาค สโมสรกรุงเทพมหานคร\n\n22.ปณิฏฐา จีรัตนะภวิบูล สโมสรกรุงเทพมหานคร\n\n23.สุภาพร อินทรประสิทธิ์ สโมสรกรุงเทพมหานคร\n\n24.วารุณี เพ็ชรวิเศษ สโมสรเอ็มเอชนครศรี เอฟซี\n\n25.อิรวดี มาครีส สโมสรเอ็มเอชนครศรี เอฟซี\n\n26.ธนีกานต์ แดงดา สโมสรเอ็มเอชนครศรี เอฟซี\n\n27.ปวริษา หอมยามเย็น สโมสรโรงเรียนกีฬาจังหวัดชลบุรี\n\n28.ทิชานันท์ สดชื่น สโมสรโรงเรียนกีฬาจังหวัดขอนแก่น\n\nสำหรับนักกีฬาที่มีรายชื่อดังกล่าว จะต้องเดินทางมารายงานตัวพร้อมตรวจหาเชื้อไวรัสโควิด19 ในวันที่ 12 กันยายน 2565 ที่ศูนย์พัฒนาศักยภาพกีฬาฟุตบอลสมาคมฯภายในมหาวิทยาลัยกรุงเทพธนบุรี\n\nทั้งนี้การแข่งขันฟุตบอลหญิงชิงแชมป์โลก รอบคัดเลือกรวมทวีป จะมีตัวแทนจาก 6 ทวีปเข้าร่วมการแข่งขัน โดยทีมจากเอเชีย 2 ทีม คือ ไต้หวัน (38) และไทย (41) จากทวีปอเมริกาใต้ 2 ทีม คือ ชิลี (39) และ ปารากวัย(51) จากทวีปโอเซียเนีย คือ ปาปัว นิวกินี (49) จากทวีปอเมริกาเหนือ/กลาง 2 ทีม คือ เฮติ(56) และ ปานามา(57) จากทวีปแอฟริกา 2 ทีม คือ แคเมอรูน(59) และ เซเนกัล(84) และตัวแทนจากทวีปยุโรปอีก 2 ทีม",
    "รวมไฮไลท์เด็ด ฟาดแข้งสุดมันส์ ใน “ช็อตเด็ดฟุตบอลโลก 2022 โซนแอฟริกา”": "Social sharing\n\nเชียร์ติดขอบจอกับรวมช็อตเด็ด ๆ ปะทะแข้งสุดเดือดของนักเตะฝีเท้าเยี่ยมโซนแอฟริกาเพื่อชิงตั๋วไปเตะในแมตช์ฟุตบอลโลก ซึ่งจะมีจัดขึ้นที่ประเทศกาตาร์ปลายปี 2565 นี้ โดยมีระบบคัดเลือกทีมเตะเพียง 32 ประเทศจากทั้งหมด 210 ประเทศสมาชิกฟีฟ่า ซึ่งแต่ละโซนจะได้โควตาเพื่อเข้ามาเตะในรอบสุดท้าย ความสนุกมันส์แบบนี้ทางช่อง 3BB Sports One ไม่พลาดที่จะรวบรวมไฮไลท์เด็ดจากนักเตะฝีเท้าเยี่ยมของโซนแอฟริกามาออกอากาศให้แฟนบอลได้ชมแบบเน้นๆ จุใจในรายการ “ช็อตเด็ดฟุตบอลโลก 2022 โซนแอฟริกา”\n\nในโซนแอฟริกานี้มี 5 สุดยอดทีมชาติฝีเท้าจัดจ้าน ผ่านเข้ารอบเพื่อเข้าไปอวยยศในการแข่งรอบสุดท้าย นำทีมโดย ทีมกานา หรือที่รู้จักกันในชื่อ แบล็กสตาร์ส (ดาวดำ) สามารถผ่านเข้าสู่รอบสุดท้ายฟุตบอลโลกมาแล้ว 3 สมัย (2006, 2010, 2014) ซึ่งทีมชาติกานาเคยทำผลงานดีที่สุดด้วยการเข้าถึงรอบก่อนรองชนะเลิศ (รอบ 8 ทีมสุดท้าย) ในปี 2010 ก่อนแพ้ให้กับทีมชาติอุรุกวัย ในการดวลจุดโทษไปอย่างน่าเสียดาย ตามมาด้วย ทีมชาติเซเนกัล เคยทำผลงานผ่านเข้าถึงรอบก่อนรองชนะเลิศในฟุตบอลโลกปี 2002 มาแล้ว ก่อนจะแพ้ให้กับตุรกีในรอบ 8 ทีมสุดท้าย มาถึงทีมชาติตูนีเซีย ฉายา “อินทรีแห่งคาร์เธจ” สามารถผ่านเข้าสู่รอบสุดท้ายฟุตบอลโลกมาแล้ว 5 สมัย ซึ่งตลอดทั้ง 5 ครั้ง ทีมชาติตูนิเซียทำได้เพียงจอดป้ายแค่รอบแรกเท่านั้น ยังไม่เคยผ่านเข้าสู่รอบต่อไปได้เลย ทีมชาติคาเมรูน เป็นหนึ่งในทีมจากทวีปแอฟริกาที่มีชื่อเสียงมากที่สุดทีมหนึ่ง โดยสามารถผ่านรอบคัดเลือกเข้าสู่รอบสุดท้ายฟุตบอลโลกได้ถึง 7 ครั้ง มากกว่าชาติใดในทวีปแอฟริกา ซึ่งในปี 1990 ทีมชาติแคเมอรูนทำผลงานได้ดีที่สุดด้วยการชนะทีมชาติอาร์เจนติน่ซึ่งเป็นทีมเต็งแชมป์ในนัดเปิดสนาม และทะลุไปจนถึงรอบก่อนรองชนะเลิศ ก่อนเสียท่าพ่ายให้กับทีมชาติอังกฤษในช่วงต่อเวลาพิเศษ ปิดท้ายกับ ทีมชาติโมร็อกโก ที่มีฉายาว่า “ราชสีห์แห่งแอตลัส” สามารถผ่านเข้าสู่รอบสุดท้ายฟุตบอลโลกมาแล้ว 5 สมัย เคยทำผลงานดีที่สุดด้วยการเข้ารอบ 2 (รอบ 16 ทีมสุดท้าย) ในปี 1986 ที่ประเทศเม็กซิโก เป็นเจ้าภาพ โดยแพ้ให้กับทีมชาติเยอรมันตะวันตก 0-1 ทำให้ต้องตกรอบไป\n\nความสนุกของนักเตะทั้ง 5 ทีมเข้มข้น เร้าใจ แข้งปะทะแข้ง ที่ไม่อยากให้แฟนลูกหนังชาวไทยพลาดชมกับไฮไลท์ดาวซัลโวในโซนแอฟริกา กับรายการ ช็อตเด็ดฟุตบอลโลก 2022 โซนแอฟริกา (CAF World Cup Qualification 2022 (Highlight)) ออกอากาศให้ชมกันทุกวันพุธ เวลา 19.00 น. ทางช่อง 3BB Sports One สุดยอดช่องกีฬาแอ็กชันจากทั่วโลก หมายเลข 401 ผ่านบริการ 3BB GIGATV จัดเสิร์ฟให้ชมถึงบ้าน หรือสอบถาม โทร.1530",
    "ลิเวอร์พูลเปิดตัวชุดแข่งที่ 3 ประจำฤดูกาล 2022-23 ด้วยการฉลองการสนับสนุนในยุโรป": "สโมสรลิเวอร์พูลเปิดตัวชุดแข่งที่สาม และชุดสุดท้ายสำหรับฤดูกาล 2022-23 ด้วยการเฉลิมฉลองธง และป้ายเชียร์อันโด่งดังของแฟนบอลที่เดินทางไปเชียร์ทีมทั่วทั้งโรปตลอดหลายทศวรรษที่ผ่านมา\n\nการเปลี่ยนแปลงชุดของสโมสรมีความเชื่อมโยงกับการแข่งขันในรายการยุโรปอย่างยาวนา และด้วยแชมเปียนส์ลีก รอบแบ่งกลุ่มที่จะเริ่มต้นในสัปดาห์นี้ สโมสรลิเวอร์พูลได้ใช้โอกาสนี้ในการสดุดีธรรมเนียมการเชียร์ของแฟนบอล ซึ่งเป็นส่วนสำคัญในประวัติศาสตร์อันยาวนาน และความสำเร็จในฟุตบอลยุโรปของสโมสร\n\nนอกจากนี้สโมสรยังได้รับมอบธงเชียร์พิเศษจากแฟนบอล และจัดทำขึ้นเป็นพิเศษโดยมาร์ค สวีทแมน ซึ่งมีดวงดารา 97 ดวง ซึ่งธงแต่ละผืนจะเป็นตัวแทนชัยชนะนอกบ้าน หรือถ้วยรางวัลสำหรับหงส์แดงในยุโรป และตามตำแหน่งของพวกเขา\n\nชุดแข่งที่สามในฤดูกาลนี้มีการผสมผสานระหว่างสีน้ำเงินอมเขียวเข้ม และสีน้ำเงินอมเขียว พร้อมกับแถบแขนเสื้อสีแดงไซเรน ตราสโมสร และโลโก้พันธมิตร\n\nวีดีโอเปิดตัวถ่ายทำที่ดิ โอลิมเปีย ในลิเวอร์พูล ซึ่งเป็นสถานที่ซึ่งเป็นเอกลักษณ์หลังการแข่งขันฟุตบอลยุโรป และซาวด์แทร็ดจัดทำโดยวง The Cheap Thrills วงดนตรีท้องถิ่น และแฟนบอลลิเวอร์พูล ซึ่งบางท่อนในเนื้อเพลงนั้นเกี่ยวกับธงแบบใหม่ของสโมสรลิเวอร์พูลอีกด้วย\n\nด้านหลังเสื้อยังมีตราสัญลักษณ์ 97 ดวลที่หุ้มด้วยดวงไฟนิรันด์ ติดอยู่อย่างภาคภูมิใจบริเวณท้ายทอยเพื่อระลึกถึงเด็ก หญิงชายที่จากไปจากโศกนาฎกรรมที่ฮิลล์สโบโรห์\n\nเมื่อชุดถูกสวมในเกมฟุตบอลยุโรป ชุดแข่งจะมีโลโก้ ‘Side by Side’ ที่ด้านหลัง ซึ่งแสดงถึงความร่วมมือระหว่างมูลนิธิสโมสรลิเวอร์พูล และไรท์ ทู เพลย์ ในการทำงานกับโครงการ ‘Side by Side’ ที่พวกเขาจะใช้พลังของกีฬา และการละเล่น เพื่อนช่วยเหลือเด็กๆ ที่เปราะบางในกรุงเทพฯ และเซเนกัล เพื่อให้พวกเขาสามารถเรียนรู้ เป็นผู้นำ และประสบความสำเร็จ สำหรับข้อมูลเพิ่มเติมเกี่ยวกับผู้ชนะโครงการที่ได้รับรางวัลนี้เข้ามาคลิ๊กที่นี่\n\nตรา ‘Side by Side’ สามารถสั่งซื้อได้เช่นกันในราคา 5 ปอนด์ และพิมพ์อยู่บนเสื้อ โดยรายได้จากกระบวนการทั้งหมดจะถูกนไปบริจาคเพื่อสนับสนุนโครงการนี้\n\nชุดแข่งไนกี้สนับสนุนความยั่งยืน ทั้งชุดแข่งในสนาม และชุดจำลองจะสร้างด้วยเส้นใยโพลีเอสเตอร์ที่รีไซเคิลได้ 100 เปอร์เซ็นต์ และผลิตจากขวดพลาสสิกรีไซเคิล\n\nขวดพลาสสิกถูกรวบรวม ทำความสะอาด และหลอมเพื่อผลิตเส้นด้ายคุณภาพสูงสำหรับการผหลิด ที่เป็นส่วนหนึ่งในแนวคิด Move to Zero ที่ขยายเป็นวงกว้างของไนกี้ ซึ่งเป็นผู้นำเครื่องแตกต่างการยในเกมฟุตบอลที่จะสนับสนุนความยั่งยืน และสอดคล้องแนวคิด The Red Way ของสโมสรลิเวอร์พูล\n\nสำหรับฤดูกาลนี้ มีการเปิดตัวสไตล์ และชื่อในรูปแบบใหม่สำหรับลิเวอร์พูลบริเวณด้านหลังเสื้อ ซึ่งได้รับแรงบันดาลใจจากเมืองนี้ โดยมีความร่วมสมัยกับป้ายถนนประวัติศาสตร์ของลิเวอร์พูล ผลิตภัณฑ์นี้พิมพ์ด้วยหมึกน้ำเพื่อเป็นทางเลือกที่ยั่งยืนยิ่งขึ้น และจะสวมใส่ในฟุตบอลถ้วย และเกมอุ่นเครื่อง โดยตัวอักษรชุดที่สามเป็นสีชาว และมีเส้นสีแดงไซเรน\n\nชุดแข่งที่สามพร้อมจำหน่ายแล้วสำหรับขอผู้ชาย ผู้หญิง และไซส์เด็ก ทั้งในเวอร์ชั่นแข่งขัน และผู้ชมในสเตเดียม",
    "ไม่เมินแฟนหงส์ “มาเน” ยิ้มร่าเซ็นธง “ลิเวอร์พูล” แม้สวมเสื้อ “บาเยิร์น” (คลิป)": "ก่อนการแข่งขันจะเริ่มต้นขึ้น ซาดิโอ มาเน กองหน้าทีมชาติเซเนกัล ของ \"เสือใต้\" บาเยิร์น มิวนิก มหาอำนาจบุนเดสลีกา เยอรมนี ที่ย้ายมาจาก “หงส์แดง” ลิเวอร์พูล ทีมรองแชมป์พรีเมียร์ลีก อังกฤษ ฤดูกาล 2021-22 ขณะลงจากรถ และถ่ายรูปแจกลายเซ็นให้กับแฟนบอลอย่างเป็นกันเอง จู่ๆ ก็มีแฟนบอลนำธง ลิเวอร์พูล มาให้เจ้าตัวเซ็น ทำเอามาเนออกอาการยิ้มไม่หุบ และไม่ปฏิเสธที่จะเซ็นธงของ ลิเวอร์พูล อีกด้วย",
    "ส่องสถานการณ์ 8 แข้งลิเวอร์พูลหลังแยกทางหงส์ถาวรเมื่อช่วงซัมเมอร์": "ลิเวอร์พูล ปล่อยผู้เล่นจำนวนหนึ่งออกจากสโมสรแห่งแอนฟิลด์ในช่วงซัมเมอร์นี้ โดยมีซาดิโอ มาเน่, ลอริส คาริอุส และทาคูมิ มินาโมะ คือ 3 จาก 8 คนที่ย้ายออกจากทีมไปหาความท้าทายใหม่\n\nซาดิโอ มาเน่ เป็นหนึ่งในแปดผู้เล่นลิเวอร์พูลที่ย้ายออกจากสโมสรในช่วงซัมเมอร์ ซึ่งเป็นช่วงเวลาแห่งการเปลี่ยนแปลงที่แอนฟิลด์ที่เจอร์เก้น คล็อปป์ ต้องการทำให้ทีมของเขามีความสดมากยิ่งขึ้น หงส์แดงเสริมทัพแค่ 3 รายแต่ได้โละนักเตะส่วนเกินออกไปหลายคน แน่นอนว่าส่วนเกินที่ว่าย่อมไม่ใช่ซาดิโอ มาเน่ ที่ย้ายไปบาเยิร์น มิวนิคด้วยเงินก้อนโต มาเน่ใช้เวลาหกปีในถิ่นแอนฟิลด์ คว้าแชมป์ 5 รายการรวมถึงแชมเปี้ยนส์ ลีกและ พรีเมียร์ ลีก กับสโมสร\n\nอย่างไรก็ตาม คล็อปป์ดึงดาร์วิน นูนเญซ เข้ามาแทนที่ดาวเตะทีมชาติเซเนกัล โดยแข้งวัย 22 ปีรายนี้เข้ามาด้วยค่าตัว 85 ล้านปอนด์จากเบนฟิก้า ในขณะเดียวกันฟาบิโอ คาร์วัลโญ่ และ คาลวิน แรมซีย์ ก็เข้ามาร่วมทัพหงส์แดงหลังคล็อปป์เริ่มลดอายุเฉลี่ยในทีมของเขาลง นั่นหมายความว่าผู้เล่น 8 คนต้องจากไปอย่างหลีกเลี่ยงไม่ได้ โดยบางคนย้ายไปแบบมีค่าตัว และอีกส่วนนึงย้ายไปแบบฟรีๆ และนี่คือภาพรวมของผู้เล่นทั้ง 8 คนที่อำลาลิเวอร์พูลไปในช่วงซัมเมอร์\n\n\n\nลอริส คาริอุส\n\nผู้รักษาประตูชาวเยอรมันรายนี้กลายเป็นหนึ่งในนักเตะที่เซ็นสัญญามาเป็นคนแรกๆ ของคล็อปป์ในเดือนพฤษภาคม 2016 ที่เขาย้ายมาจากไมนซ์เพื่อกลายเป็นมือ 1 ของสโมสรหลังจากซิมง มินโญเล่ต์ ฟอร์มอยู่ในช่วงมีปัญหาที่แอนฟิลด์ อย่างไรก็ตาม ลอริส คาริอุส ได้ลงเล่นเพียง 49 นัด ก่อนจะถูกแทนที่โดยอลิสซอนในอีก 2 ปีต่อมา เขาใช้เวลายืมตัวที่เบซิคตัสและอูนิโอน เบอร์ลิน ก่อนอำลาหงส์แดงเมื่อหมดสัญญาเมื่อเดือนมิถุนายน กว่าสี่ปีนับตั้งแต่ลงเล่นเกมสุดท้ายของเขาให้สโมสร คาริอุสใช้เวลาหลายเดือนในฐานะนักเตะฟรีเอเย่นต์ ก่อนที่นิวคาสเซิล ยูไนเต็ด จะติดต่อเขาไปร่วมงานเมื่อสัปดาห์ที่แล้วหลังจากการย้ายออกจากทีมในวันเดดไลน์ของมาร์ติน ดูบราฟก้า\n\n\n\nดิวอค โอริกี้\n\nดิว็อค โอริกี้ เป็นนักเตะขวัญใจแฟนๆ ลิเวอร์พูลที่ได้มอบช่วงเวลาที่น่าจดจำในช่วงเวลาที่เขาอยู่ที่หงส์แดง รวมถึงการทำประตูในแชมเปี้ยนส์ ลีก นัดชิงชนะเลิศกับท็อตแน่ม ฮอตสเปอร์ อย่างไรก็ตาม โอริกี้อำลาทีมไปหลังจากอยู่กับสโมสรมา 8 ปีในช่วงซัมเมอร์ กองหน้ารายนี้ยิงไป 41 ประตูจาก 175 นัด โอริกี้ ย้ายไปร่วมทีม เอซี มิลาน แบบฟรีๆ เมื่อเดือนกรกฎาคม แต่ก็พอจะบอกได้ว่าเวลาของเขาในอิตาลีไม่ได้เป็นไปตามแผน Daily Mail รายงานว่า อัลวิเซ่ กัลญาซโซ่ นักข่าวชาวอิตาลี ยกโอริกี้ให้เป็น 'การเซ็นสัญญาที่แย่ที่สุดของฤดูกาล' ในเซเรีย อา \"ไม่ต้องสงสัยเลยว่าใครที่เป็นการเซ็นสัญญาแย่ที่สุดในซีซั่นนี้ในเซเรียอา: ดิว็อค โอริกี้\" “นักเตะชาวเบลเยี่ยมออกจากลิเวอร์พูลโดยหวังว่าจะได้ยึดตำแหน่งตัวจริงกับสโมสรชั้นนำ แต่จนถึงตอนนี้เวลาของเขาที่เอซี มิลาน นั้นเป็นหายนะ”\n\nเชยี โอโจ\n\nปีกตัวเก่งอย่าง เชยี โอโจ้ ได้รับการยกย่องในฐานะแข้งพรสวรรค์รุ่นถัดไปของพรีเมียร์ ลีก เมื่อเขาย้ายเงินด้วยเงิน 2 ล้านปอนด์มาที่ลิเวอร์พูลในปี 2011 เขาก้าวขึ้นมาจากอะคาเดมี่ของสโมสรก่อนจะเข้ามาสู่ทีมชุดใหญ่ อย่างไรก็ตาม โอโจ้ลงเล่นให้หงส์แดงไปเพียง 13 นัด ก่อนจะถูกยืมตัวไปเล่นให้ฟูแล่ม, มิลล์วอลล์และเรนเจอร์ส เวลาของเขาที่หงส์แดงสิ้นสุดลงในช่วงซัมเมอร์โดยที่คาร์ดิฟฟ์ ซิตี้ รับไม้ต่อใช้บริการนักเตะวัย 25 ปีด้วยสัญญา 2 ปี จนถึงตอนนี้โอโจ้ลงเล่นในแชมเปี้ยนชิพไปแล้ว 9 นัด แม้ว่าเขาจะล้มเหลวในการทำประตูหรือแอสซิสต์ในช่วงเวลานั้นก็ตาม\n\nเบน วู้ดเบิร์น\n\nเช่นเดียวกับโอโจ้ เบน วู้ดเบิร์น ได้รับการหนุนหลังให้ฉายแสงที่แอนฟิลด์ ปีกรายนี้กลายเป็นผู้ทำประตูที่อายุน้อยที่สุดของลิเวอร์พูลเมื่ออายุเพียง 17 ปีที่เขาทำประตูลีดส์ ยูไนเต็ด เมื่อปี 2016 วู้ดเบิร์นได้ลงเล่นเพียง 11 เกมให้กับหงส์แดงในขณะที่เขาใช้เวลายืมตัวที่ฮาร์ทส์, อ็อกซ์ฟอร์ด และเชฟฟิลด์ ยูไนเต็ด ก่อนย้ายออกจากทีมเมื่อช่วงซัมเมอร์ เขาได้ย้ายไปร่วมทีมเปรสตัน นอร์ธ เอนด์ จนถึงตอนนี้วู้ดเบิร์นทำไปแล้ว 1 ประตูจากการลงเล่น 7 นัด\n\nซาดิโอ มาเน่\n\nผู้เล่นที่มีชื่อเสียงมากที่สุดที่ออกจากทีมหงส์แดง ซาดิโอ มาเน่ ประสบปัญหาช่วงเวลาสั้นๆ ที่บาเยิร์น มิวนิค จนถึงตอนนี้ เขายิงได้เพียง 3 ประตูจาก 9 นัด โดยมาเน่โดนดร็อปในเกมที่พบกับสตุ๊ตการ์ทเมื่อวันเสาร์ ยูเลี่ยน นาเกลส์มันน์ กุนซือเสือใต้แสดงความวิตกต่อฟอร์มของมาเน่ หลังเอาชนะบาร์เซโลน่า 2-0 “เขาทุ่มเทให้กับลิเวอร์พูลอย่างมาก” นาเกลส์มันน์ซึ่งสโมสรคว้าตัวแข้งวัย 30 ปีไปเมื่อเดือนมิถุนายนเผย “เขาคือการเซ็นสัญญารายใหม่ เขาแค่ต้องปรับตัว เขาก็พยายามอยู่ ผมมั่นใจว่าเขาจะประสบความสำเร็จสำหรับเรา”\n\nทาคุมิ มินามิโนะ\n\nขวัญใจแฟนๆ อีกคน ทาคุมิ มินามิโนะ ที่พูดได้ว่าเป็นคนแบกลิเวอร์พูลด้วยสองมือของเขาในศึกคาราบาว คัพ เมื่อฤดูกาลที่แล้วด้วยลูกตีเสมอในนาทีสุดท้ายของเกมกับเลสเตอร์ซิตี้ในรอบรองชนะเลิศ ในที่สุดหงส์แดงก็ชนะเกมด้วยการดวลจุดโทษและคว้าแชมป์รายการนี้ด้วยการเอาชนะเชลซีในรอบชิงชนะเลิศ อย่างไรก็ตาม มินามิโนะ ตัดสินใจที่จะไล่ตามความท้าทายใหม่ในช่วงซัมเมอร์หลังจากทำไป 14 ประตูจาก 54 นัดให้กับสโมสรนับตั้งแต่เขาย้ายจากเร้ดบูลล์ ซัลซ์บวร์ก จนถึงตอนนี้มิดฟิลด์ที่ย้ายไปโมนาโกในราคา 17 ล้านปอนด์รายนี้ยังไม่สามารถส่งลูกตุงตาข่ายมาตลอด 6 นัดที่ผ่านมา\n\nเนโก วิลเลียมส์\n\nหลังจากทำหน้าที่เป็นแบ็คอัพให้กับเทรนต์ อเล็กซานเดอร์-อาร์โนลด์ เป็นเวลาหลายปี เนโก วิลเลียมส์ เลือกที่จะออกจากหงส์แดงในขณะที่เขาเข้าร่วมกับนอตติงแฮม ฟอเรสต์ ที่เพิ่งเลื่อนชั้นด้วยค่าตัวราวๆ 17 ล้านปอนด์ นักเตะวัย 21 ปีก้าวขึ้นมาจากอะคาเดมี่ของหงส์แดงและลงเล่น 33 นัดให้กับทีมชุดใหญ่ ระหว่างนั้นก็คว้าเหรียญแชมป์พรีเมียร์ ลีก ไปด้วย วิลเลียมส์ได้ลงเป็นตัวจริงในทุกเกมของฟอเรสต์ลีกจนถึงฤดูกาลนี้ โดยทำหนึ่งแอสซิสต์ในเกมกับบอร์นมัธ การมาถึงของแซร์จ ออริเย่ร์ เมื่อช่วงต้นเดือนจะทำให้เขาได้เข้ามาแข่งขันกับวิลเลียมส์ในขณะที่ โลอิก บาเด ก็สามารถเล่นในตำแหน่งเดียวกันได้\n\n\n\nเบน เดวีส์\n\nหนึ่งในการเซ็นสัญญาที่แปลกประหลาดที่สุดในประวัติศาสตร์พรีเมียร์ ลีก เบน เดวีส์ ย้ายจากเปรสตันมาร่วมทีมหงส์แดงในเดือนมกราคม 2021 ในช่วงที่ลิเวอร์พูลขาดนักเตะในตำแหน่งเซ็นเตอร์แบ็คหลังจากที่เวอร์จิล ฟาน จิค, โจเอล มาติป และโจ โกเมซ ได้รับบาดเจ็บ แต่เดวีส์ไม่ได้ลงเล่นให้กับทีมชุดใหญ่เลยในช่วง 18 เดือนที่แอนฟิลด์และย้ายไปร่วมทีมเรนเจอร์ส ที่จนถึงตอนนี้เจ้าตัวได้ลงเล่นให้กับทีมไปแล้ว 3 นัด และได้ประเดิมสนามในแชมเปี้ยนส์ ลีก เมื่อเดือนที่แล้ว",
    "จับให้ถูกจุด! อดีตแข้งลิเวอร์พูล ฟันธง มาเน่ ไม่แฮปปี้กับ บาเยิร์น": "สตาร์ลูกหนังชาวเซเนกัล ประสบความสำเร็จอย่างสูงกับ ลิเวอร์พูล ตลอดระยะเวลา 6 ปีที่อยู่กับทีม ก่อนที่เขาจะตัดสินใจออกไปหาความท้าทายใหม่ในการเล่นให้กับ บาเยิร์น ด้วยค่าตัวเพียงแค่ 27.1 ล้านปอนด์ (ราว 1,192 ล้านบาท)\n\nมาเน่ ทำผลานได้อย่างยอดเยี่ยมในช่วงต้นซีซั่นกับ บาเยิร์น โดยซัดไป 3 ประตูจากการเล่น 3 เกมลีก อย่างไรก็ตามตอนนี้เขานักเตะซัดไปเพียง 5 ประตูจากการลงสนาม 10 เกมในทุกรายการ และทำให้นักเตะชักเริ่มไม่แฮปปี้กับสถานการณ์ของตัวเอง",
    "ออกจากหงส์ได้ดีมีที่ไหน? 5 นักเตะที่ต้องเสียใจย้ายหนี ลิเวอร์พูล": "อย่างไรก็ตามในช่วงเวลานั้นทีมก็มีการผลัดใบเกิดขึ้น และมีสตาร์หลายคนตัดสินใจแยกทางกับสโมสร โดยเฉพาะหลังจบซีซั่นที่ผ่านมา แต่ดูเหมือนว่านักเตะบางคนของทีมย้ายออกไปแล้วกลับต้องพบกับความผิดหวังอย่างไม่น่าเชื่อ\n\nซาดิโอ มาเน่\n\n\n\n\n\n\n\nสตาร์ทีมชาติเซเนกัล ยังคงเป็นที่รักของสาวก \"เดอะ ค็อป\" อยู่เสมอหลังจากที่เขาเป็นหนึ่งในแข้งคีย์แมนสำคัญที่มีบทบาทช่วยให้สโมสรสร้างประวัติศาสตร์มากมายในช่วงที่ผ่านมา อย่างไรก็ตาม มาเน่ ตัดสินใจโบกมือลา ลิเวอร์พูล ในช่วงซัมเมอร์นี้ เพราะต้องการออกไปหาความท้าทายใหม่กับ บาเยิร์น มิวนิค และดูเหมือนว่าชีวิตการค้าแข้งกับทัพ \"เสือใต้\" น่าจะไปได้สวยเมื่อนักเตะสร้างผลงานดีอย่างต่อเนื่องในช่วงต้นซีซั่น กระนั้นทุกอย่างดูเหมือนจะไม่เป็นไปได้ตามแผนที่คาดคิด เพราะนักเตะซัดไปแล้ว 3 ประตูจากการเล่น 7 เกมในบุนเดสลีกา ทำให้ต้นสังกัดออกสตาร์ทไม่ค่อยโสภาสถาพรเท่าไหร่ เมื่อรั้งอยุ่ในอันดับ 5 ตามหลัง อูนิโอน เบอร์ลิน จ่าฝูง 5 คะแนน ยิ่งไปกว่านั้น อดีตดาวเตะเซาธ์แฮมป์ตัน ยังยิงไม่ได้มา 6 เกมแล้ว ทำให้ตอนนี้บรรดาแฟนคลับ \"เสือใต้\" เริ่มไม่พอใจผลงานของเขา ถึงขนาดมีการโพสต์ให้สโมสรขายนักเตะไปให้กับลีกจีนเลยทีเดียว\n\nทาคุมิ มินามิโนะ\n\n\n\n\n\nจะว่าไปแล้ว มินามิโนะ ก็ไม่เชิงที่อยากจะอำลา ลิเวอร์พูล แต่ด้วยการที่เขาไม่ค่อยได้รับโอกาสลงสนามมากนักทำให้เจ้าตัวต้องตัดสินใจออกไปหาโอกาสใหม่กับ โมนาโก เพราะไม่อย่างนั้นสถานการณ์การติดทีมชาติญี่ปุ่นไปลุยศึกฟุตบอลโลก 2022 ที่ประเทศกาตาร์อาจจะมีปัญหาก็ได้ อย่างไรก็ตามชีวิตในการค้าแข้งที่ ลีก เอิง ฝรั่งเศส ไม่ได้โรยด้วยกลีบกุหลายเพราะเขาลงสนามไป 4 เกมทำได้เพียงแค่ 1 ประตูกับ 1 แอสซิสต์เท่านั้นในเกมลีกเมื่อช่วงสัปดาห์ที่ผ่านมา จากฟอร์มการเล่นดังกล่าวทำให้ Le Quotidien du Sport สื่อดังในแดนน้ำหอม ยกให้ดีลของ กองหน้าทีมชาติญี่ปุ่น ซึ่งย้ายมาจาก ลิเวอร์พูล ด้วยค่าตัว 12.9 ล้านปอนด์ (ราว 567 ล้านลาท) บวกแอดออนอีก 2.6 ล้านปอนด์ (ราว 114 ล้านบาท) กลายเป็นดีลที่แย่ที่สุดของลีก เอิง ในซัมเมอร์นี้เลยทีเดียว\n\nดิว็อค โอริกี้\n\nมหาเทพของแฟนบอลลิเวอร์พูล ได้รับคำชื่นชอบอย่างมากในฐานะฮีโร่ของสโมสร เนื่องจากนักเตะมักจะยิงประตูสำคัญให้กับทีมเวลาที่ลงสนามในฐานะตัวสำรอง อาทิเช่นประตูตอกฝาโลง สเปอร์ส ในเกมนัดชิงแชมเปี้ยนส์ ลีก หรือเกมเมอร์ซี่ย์ไซด์ ดาร์บี้แมตช์ แต่สถานะของเขากับการเล่นให้ เอซี มิลาน มันไม่เป็นแบบนั้นเลย โดยเขาต้องเจอกับปัญหาบาดเจ็บเรื้อรังทำให้โอกาสในการลงสนามค่อนข้างจำกัด ซึ่ง โอริกี้ ได้ลงเล่นให้กับทัพ \"ปีศาจแดงดำ\" แค่ 4 เกมเท่านั้นแถมยังเป็นการลงสนามในฐานะตัวสำรองทั้งหมด ! รวมเบ็ดเสร็จ ดาวยิงชาวเบลเยียม ลงเล่นให้ มิลาน 81 นาทีในซีซั่นนี้ นอกจากนี้เขายังยิงประตูให้กับ \"รอสโซเนรี่\" ไม่ได้เลย ซึ่งต่างจาก โอลิวิเย่ร์ ชิรูด์ แม้จะอายุมากกว่าแต่ผลงานยังเด็ดดวงเหลือเกิน ฟอร์มที่แสนน่าผิดหวังทำให้ อัลวิเซ่ คักนาซโซ่ นักข่าวอิตาเลี่ยนชี้ว่า โอริกี้ เป็นการเซ็นสัญญาที่เลวร้ายที่สุดในซีซั่นนี้ของศึกกัลโช่ เซเรีย อา นอกจากนี้ยังมีรายงานจากสื่อหลายสำนักระบุว่า มิลาน มีแผนที่จะเซ็นหัวหอกคนใหม่แทนที่ อดีตดาวยิงลิเวอร์พูล ในช่วงเดือนมกราคมปีหน้า\n\nฟิลิปเป้ คูตินโญ่\n\nนี่คือหนึ่งในนักเตะที่แฟนบอล \"เดอะ เร้ดส์\" เสียใจมากๆ ตอนที่เขาตัดสินใจย้ายทีม อย่างไรก็ตามค่าตัวจำนวน 142 ล้านปอนด์ (ราว 6,248 ล้านบาท) มันช่วยให้ ลิเวอร์พูล ได้นำไปใช้เพื่อสร้างทีมจนประสบความสำเร็จในเวลาต่อไป ขณะที่ คูตินโญ่ ต้องพบกับช่วงเวลาที่แสนยากลำบากในการเล่นให้ บาร์เซโลน่า หลังจากที่ย้ายไปร่วมทีมในเดือนมกราคม 2018 โดยนักเตะไม่สามารถงัดฟอร์มเก่งได้เหมือนสมัยที่อยู่ในถิ่นแอนฟิลด์ และต้องโดนดร็อปออกจากทีม รวมทั้งการถูกปล่อยไปเล่นแบบยืมตัวกับ บาเยิร์น มิวนิค ตามด้วย แอสตัน วิลล่า ก่อนจะย้ายมาเป็นสมาชิกถาวรให้กับ \"สิงห์ผงาด\" ด้วยค่าตัวเพียง 20 ล้านปอนด์ (ราว 880 ล้านบาท) งานนี้บอกเลยว่า บาร์ซ่า ขาดทุนยับเยิน แต่พวกเขายินดีที่จะขาดทุนเพราะ \"คูตี้\" ไม่ใช่นักเตะที่ทีมต้องการ และถ้าอยู่กับทีมต่อไปทีมก็ต้องแบกรับภาระค่าเหนื่อยที่แสนแพงระยับด้วย\n\nเอ็มเร่ ชาน\n\nกองกลางชาวเยอรมันย้ายมาเล่นกับ ลิเวอร์พูล ตอนอายุ 20 ปี และนักเตะสามารถพิสูจน์ตัวเองได้ว่าเขาจะก้าวขึ้นมาเป็นกำลังสำคัญของสโมสร เนื่องจาก ชาน เป็นนักเตะสารพัดประโยชน์ที่สามารถเล่นได้หลากหลายตำแหน่ง อย่างไรก็ตามเจ้าตัวถนัดกับการเล่นในตำแหน่งกองกลางตัวรับ กระนั้นก็มีหลายครั้งที่โดนจับไปยืนเป็นกองหลัง ไม่ว่าจะเป็นเซนเตอร์แบ็ก หรือแบ็กขวา หลังจากที่โชว์ฟอร์มได้อย่างโดดเด่น นักเตะเริ่มมองหาโอกาสใหม่ในชีวิต และเลือกที่จะย้ายทีมหลังหมดสัญญาเพื่อไปเล่นให้กับ ยูเวนตุส ในช่วงซัมเมอร์ ปี 2018 อย่างไรก็ตามชีวิตในเมืองตูรินไม่ได้สวยงามอย่างที่เจ้าตัวคาดหวัง แม้นักเตะจะคว้าแชมป์ลีกเมืองมะกะโรนี 2 สมัย แต่ก็แทบไม่มีบทบาทอะไรกับทัพ \"ม้าลาย\" มากนักเพราะชีวิตส่วนใหญ่นั่งตบยุงอยู่ในซุ้มม้านั่งสำรอง ด้วยเหตุนี้ทำให้นักเตะตัดสินใจย้ายไปเล่นกับ โบรุสเซีย ดอร์ทมุนด์ แบบชั่วคราวในเดือนมกราคม 2020 ก่อนจะย้ายไปอยู่กับทัพ \"เสือเหลือง\" ถาวรหลังจบซีซั่น\n\nทอมเม้ง",
    "ประมวลรายชื่อ ปท.ไหนบ้างส่งตัวแทน,ทูต,ราชวงศ์ ร่วมพิธีพระบรมศพราชินีอลิซาเบธที่ 2": "ส่วนประเทศอื่นๆที่ส่งเอกอัครราชทูตที่ประจำ ณ ประเทศอังกฤษเข้าร่วมงานพิธีพระบรมศพเช่นเดียวกับประเทศไทยนั้นมีอยู่ด้วยกัน 5 ประเทศ ประกอบไปด้วยประเทศไลบีเรีย,ประเทศกัวเตมาลา,ประเทศคอสตาริก้า,ประเทศฮอนดูรัส และประเทศอินโดนีเซีย\n\nจากกระแสข่าวเรื่องผู้นำโลกที่เข้าไปร่วมพระราชพิธีพระบรมศพสมเด็จพระราชินีนาภเอลิซาเบธที่ 2 ที่ถูกพูดถึงในตลอดช่วงต้นสัปดาห์ที่ผ่านมา\n\nล่าสุดสำนักข่าวอิศรา (www.isranews.org) ได้ไปสืบค้นรายงานข่าวในต่างประเทศที่น่าสนใจเกี่ยวกับประเทศผู้ส่งตัวแทนเข้าร่วมงานพระราชพิธีมีรายละเอียดดังต่อไปนี้\n\nงานพระราชพิธีพระบรมศพสมเด็จพระราชินีนาถฯ ซึ่งเสด็จสวรรคตเมื่อวันที่ 8 ก.ย.ด้วยพระชนมายุ 96 พรรษา นั้นถือว่าเป็นงานศพในระดับรัฐพิธีครั้งแรกนับตั้งแต่จัดงานศพแบบรัฐพิธีครั้งสุดท้ายเมื่อปี 2508 โดยงานศพดังกล่าวเป็นงานศพของอดีตนายกรัฐมนตรีวินสตัน เชอร์ชิล ของสหราชอาณาจักร ที่นำพาประเทศเข้าร่วมสู้รบในสงครามโลกครั้งที่ 2\n\nโดยการร่วมงานดังกล่าวนั้นพบว่าเป็นเหมือนกับงานชุมนุมย่อยๆของกลุ่มคนกว่า 2,000 กลุ่ม ที่ประกอบไปด้วยเหล่าบรรดาผู้นำโลก,สมาชิกราชวงศ์ต่างๆ ,สมาชิกจากองค์กรการกุศลต่างๆ และกลุ่มบุคลากรที่ทำหน้าที่ได้อย่างยอดเยี่ยมในการรับมือกับโควิด-19 ต่างก็เข้าร่วมในงานนี้\n\nสำหรับประเทศไทยนั้นตามที่ปรากฎในข่าวไปแล้วว่าประเทศไทยได้มีการส่ง“พิษณุ สุวรรณชฎ” เอกอัครราชทูตไทย ประจำกรุงลอนดอน ประเทศอังกฤษ เป็นผู้แทนไทย เพื่อเข้าร่วมงานพระราชพิธีศพควีนเอลิซาเบธที่ 2\n\nส่วนประเทศอื่นๆที่ส่งเอกอัครราชทูตที่ประจำ ณ ประเทศอังกฤษเข้าร่วมงานพิธีพระบรมศพเช่นเดียวกับประเทศไทยนั้นมีอยู่ด้วยกัน 5 ประเทศ ประกอบไปด้วยประเทศไลบีเรีย,ประเทศกัวเตมาลา,ประเทศคอสตาริก้า,ประเทศฮอนดูรัส และประเทศอินโดนีเซีย\n\nโดยรายนามทูตดังกล่าวมีดังต่อไปนี้\n\n1.ประเทศฮอนดูรัส:นายอิวาน โรเมโร-มาร์ติเนซ\n\n2.ประเทศไลบีเรีย:นางกูร์ลี กิบสัน-ชวาร์ซ\n\n3.ประเทศกัวเตมาลา:โฮเซ่ อัลแบร์โต บริซ กูเตียร์เรซ\n\n4.ประเทศคอสตาริก้า:นายราฟาเอล ออร์ติซ ฟาเบรกกา\n\n5.ประเทศอินโดนีเซีย:นายเดสรา เพอร์คายา\n\nส่วนประเทศอื่นๆในอาเซียนที่ได้รับคำเชิญ แต่ว่าไม่ส่งตัวแทนมานั้นประกอบไปด้วยประเทศกัมพูชา,ประเทศลาว ขณะที่ประเทศเมียนมาร์นั้นมาได้รับคำเชิญแต่อย่างใด\n\nขณะที่ประเทศมาเลเซียส่งตัวแทนมาร่วมได้แก่สมเด็จพระราชาธิบดีสุลต่านอับดุลเลาะห์แห่งมาเลเซีย,ประเทศเวียดนามส่งนายบุยถั่นซัน รัฐมนตรีว่ากการกระทรวงต่างประเทศ,ประเทศบรูไนส่ง สุลต่านฮัสซานัล โบลเกียห์,ประเทศสิงคโปร์ส่งนายฮาลีมาห์ ยาคอบ ประธานาธิบดี,และประเทศฟิลิปปินส์ส่งนางไอรีน มาร์กอส น้องสาวของประธานาธิบดีบองบง มาร์กอสเข้าร่วมงาน\n\nประเทศสีฟ้าคือประเทศซึ่งไม่ใช่เครือจักรภพที่ส่งตัวแทนเข้าร่วมงาน,ประเทศสีฟ้าเข้มคือประเทศในเครือจักรภพที่ส่งตัวแทนเข้าร่วมงาน ประเทศสีเทาเข้มคือประเทศในเครือจักรภพที่ไม่ส่งตัวแทนเข้าร่วมงาน ประเทศสีเทาคือประเทศที่ไม่ใช่เครื่อจักรภพที่ไม่ได้ส่งตัวแทนเข้าร่วมงาน และประเทศสีส้มคือประเทศที่ไม่ได้ถูกรับเชิญ\n\nสำหรับประเทศอื่นๆที่ได้รับคำเชิญแต่ไม่ส่งตัวแทนมาเข้าร่วมก็มีอาทิ ประเทศอาร์เจนติน่า ที่เคยทำสงครามฟอล์กแลนด์กับอังกฤษ,ประเทศไต้หวันที่มีประเด็นพิพาทกับประเทศจีน,ประเทศอิหร่าน,ประเทศเติร์กเมนิสถาน,ประเทศคาซัคสถาน,ประเทศอุซเบกิสถาน,ประเทศตูนิเซียเป็นต้น\n\nนอกจากนี้ก็ยังมีประเทศสองประเทศที่เป็นเครือจักรภพแต่ว่าไม่ส่งตัวแทนมาได้แก่ประเทศโมซัมบิกและประเทศแซมเบีย\n\nขณะที่ประเทศอื่นๆที่ส่งตัวแทนเป็นสมาชิกในราชวงศ์นั้นประกอบไปด้วย\n\nประเทศเบลเยี่ยม:กษัตริย์ฟิลิปและสมเด็จพระราชินีมาทิลด้า\n\nประเทศฏูฏาน:กษัตริย์ จิกมี เคซาร์ นัมเกล วังชุค\n\nประเทศเดนมาร์ก:สมเด็จพระราชินีมาร์เกรเธที่ 2 แห่งเดนมาร์ก มกุฎราชกุมารเฟรเดอริก และมกุฎราชกุมารีแมรี\n\nประเทศญี่ปุ่น:สมเด็จพระจักรพรรดินารุฮิโตะและจักรพรรดินีมาซาโกะ\n\nประเทศจอร์แดน:กษัตริย์อับดุลลาห์และสมเด็จพระราชินีราเนียแห่งจอร์แดน\n\nประเทศคูเวต:มกุฎราชกุมารชีค เมชาล อัล-อาห์หมัด อัล-ซาบาห์ แห่งคูเวต\n\nประเทศเลโซโท:พระเจ้าลีทซีที่ 3 แห่งเลโซโท\n\nประเทศลิกเตนสไตน์:เจ้าชายอลอยส์แห่งลิกเตนสไตน์\n\nประเทศลักเซมเบิร์ก:แกรนด์ดยุคเฮนรีแห่งลักเซมเบิร์ก\n\nประเทศโมนาโก:เจ้าชายอัลเบิร์ตที่ 2 แห่งโมนาโก\n\nประเทศโมร็อกโก:มกุฎราชกุมารมูเลย์ ฮัสซัน แห่งโมร็อกโก\n\nประเทศเนเธอร์แลนด์:กษัตริย์วิลเลม-อเล็กซานเดอร์ และสมเด็จพระราชินีแม็กซิมาแห่งเนเธอร์แลนด์\n\nประเทศนอร์เวย์:กษัตริย์ฮาราลด์ที่ 5 และสมเด็จพระราชินีซอนจาแห่งนอร์เวย์\n\nประเทศโอมาน:สุลต่านไฮแธม บิน ทาริก อัล-ซาอิด แห่งโอมาน\n\nประเทศกาตาร์:เอมีร์ ชีค ทามิม บิน ฮาหมัด อัล ธานี แห่งกาตาร์\n\nประเทศซาอุดิอาระเบีย:เจ้าชายตูร์กี บิน โมฮัมเหม็ด อัล ซะอูด แห่งซาอุดีอาระเบีย\n\nประเทศสเปน:กษัตริย์เฟลิเปที่ 6 และสมเด็จพระราชินีเลติเซียแห่งสเปน,ฮวน คาร์ลอส อดีตกษัตริย์แห่งสเปน และอดีตสมเด็จพระราชินีโซเฟีย\n\nประเทศสวีเดน:กษัตริย์คาร์ลที่ 16 กุสตาฟ และสมเด็จพระราชินีซิลเวียแห่งสวีเดน\n\nประเทศตองกา:กษัตริย์ตูโปที่ 6 แห่งตองกา\n\nประเทศสหรัฐอาหรับเอมิเรตส์:ชีค โมฮาเหม็ด บิน ซาเยด อัล นาห์ยาน ประธานาธิบดีสหรัฐอาหรับเอมิเรตส์ และผู้ปกครองอาบูดาบี และชีคโมฮัมเหม็ด บิน ราชิด อัล มักตูม รองประธานาธิบดี นายกรัฐมนตรี และรัฐมนตรีว่าการกระทรวงกลาโหมสหรัฐอาหรับเอมิเรตส์ และผู้ปกครองดูไบ\n\nสมาชิกราชวงศ์ทั่วโลกที่เข้าร่วมงานพระราชพิธีพระบรมศพ\n\nประเทศอื่นๆที่ส่งผู้ดำรงตำแหน่งทางการเมืองมาร่วมงานมีดังต่อไปนี้\n\n@ทวีปอเมริกาเหนือและอเมริกาใต้\n\nประเทศบาร์เบโดส:ประธานาธิบดีแซนดร้า เมสัน\n\nประเทศเบลีซ:ผู้ว่าการฟลอยด์ลา ทซาลัม แห่งเบลีซ\n\nประเทศบราซิล:ประธานาธิบดีจาร์ โบลโซนาโร\n\nประเทศแคนาดา:นายกรัฐมนตรีจัสติน ทรูโด\n\nประเทศจาไมก้า:นายกรัฐมนตรีแอนดรูว์ ฮอลเนส\n\nประเทศเซนต์วินเซนต์และเกรนาดีนส์:ผู้ว่าการรัฐซูซานดูแกนแห่งเซนต์วินเซนต์และเกรนาดีนส์\n\nประเทศตรินิแดดและโตเบโก:ประธานาธิบดีพอลล่า-เม วีคส์\n\nประเทศสหรัฐอเมริกา:ประธานาธิบดีโจ ไบเดนและสุภาพสตรีหมายเลขหนึ่งจิล ไบเดน\n\n@ทวีปยุโรป\n\nประเทศออสเตรีย:ประธานาธิบดีอเล็กซานเดอร์ ฟาน เดอร์ เบลเลน\n\nประเทศซปรัส:ประธานาธิบดีนิโคส อนาสตาเซียเดส แห่ง\n\nสหภาพยุโรป.ประธานคณะกรรมาธิการยุโรป นางเออร์ซูลา วอน เดอ เลเยน ประธานคณะมนตรียุโรป นายชาร์ลส์ มิเชล\n\nประเทศฟินแลนด์:ประธานาธิบดีเซาลี นีนิสโต\n\nประเทศฝรั่งเศส:ประธานาธิบดีเอ็มมานูเอล มาครง\n\nประเทศเยอรมนี:ประธานาธิบดีแฟรงค์-วอลเตอร์ สไตน์ไมเออร์\n\nประเทศกรีซ:ประธานาธิบดีคาเทรีนา ซาเกลลาโรปูลู\n\nประเทศฮังการี:ประธานาธิบดีคาตาลิน โนวัค\n\nประเทศไอร์แลนด์:ประธานาธิบดีไมเคิล ดี. ฮิกกินส์ นายกรัฐมนตรี มิเชล มาร์ติน\n\nประเทศอิตาลี:ประธานาธิบดีเซร์คิโอ มัตตาเรลลา\n\nประเทศลัตเวีย:ประธานาธิบดีเอกิลส์ เลวิตส์\n\nประเทศลิทัวเนีย:ประธานาธิบดีกิตานาส นาวเซดา\n\nประเทศมอลตา:ประธานาธิบดีจอร์จ เวลลา\n\nประเทศโรมาเนีย:ประธานาธิบดีเคลาส์ ไอโอฮันนิส\n\nองค์การสนธิสัญญาป้องกันแอตแลนติกเหนือหรือนาโต นายเจนส์ สโตลเทนเบิร์ก เลขาธิการนาโต\n\nประเทศโปแลนด์:ประธานาธิบดีอันเดอร์เซจ ดูดา\n\nประเทศโปรตุเกส:ประธานาธิบดีมาร์เซโล เรเบโล เดอ ซูซา\n\nประเทศยูเครน:นายกรัฐมนตรีเดนิส ชมีฮาล และสุภาพสตรีหมายเลขหนึ่ง โอเลนา เซเลนสกี\n\nนครรัฐวาติกัน:อาร์คบิชอปพอล ริชาร์ด กัลลาเกอร์รัฐมนตรีต่างประเทศของนครรัฐวาติกัน\n\n@ภูมิภาคตะวันออกกลาง\n\nประเทศอียิปต์:นายกรัฐมนตรีมอสตาฟา มัดบูลี\n\nประเทศอิสราเอล:ประธานาธิบดีไอแซก เฮอร์ซอก\n\nเขตปกครองตนเองปาเลสไตน์:นายกรัฐมนตรี โมฮัมหมัด ชตาเยห์\n\nนอกจากนี้ยังมีรายงานว่ามีการเปลี่ยนกำหนดการเกี่ยวกับประเทศซาอุดิอาระเบีย เนื่องจากเจ้าชายตูร์กี บิน โมฮัมเหม็ด อัล ซะอูด มกุฎราชกุมารโมฮัมเหม็ด บิน ซัลมาน รัฐมนตรีว่าการกระทรวงการต่างประเทศของซาอุดิอาระเบีย ถูกระบุว่าจะไม่เข้าร่วมงานพระราชพิธีในภายหลัง\n\n@ทวีปแอฟริกา\n\nประเทศสาธารณรัฐประชาธิปไตยคองโก:นายคริสโตเฟอร์ เอ็มโบโซ เอ็นโคเดีย ประธานสมัชชาแห่งชาติ\n\nประเทศกาบอง:ประธานาธิบดีอาลี บองโก\n\nประเทศกานา:ประธานาธิบดีนานา อาคูโฟ-อัดโด\n\nประเทศเคนยา:ประธานาธิบดีวิลเลียม รูโต\n\nประเทศไนจีเรีย:รองประธานาธิบดีเยมี โอซินบาโจ\n\nประเทศรวันดา:ประธานาธิบดีพอล คากาเม่\n\nประเทศเซเนกัล:ประธานาธิบดีแม็คกี้ ซอล\n\nประเทศแอฟริกาใต้:ประธานาธิบดีไซริล รามาโฟซา\n\nประเทศซูดาน:นายพลอับเดล ฟัตตาห์ อัล-บูร์ฮาน\n\n@ภูมิภาคเอเชีย\n\nประเทศบังกลาเทศ:นายกรัฐมนตรีชีค ฮาซินา\n\nประเทศอินเดีย:ประธานาธิบดีดรูปาดี มูร์มู\n\nประเทศปากีสถาน:นายกรัฐมนตรีเชห์บาซ ชารีฟ\n\nประเทศศรีลังกา:ประธานาธิบดีรานิล วิคเรมซิงเหอ\n\n@ภูมิภาคเอเชียแปซิฟิก\n\nประเทศออสเตรเลีย:นายกรัฐมนตรีแอนโธนี อัลบานีส\n\nประเทศจีน:รองประธานาธิบดีหวัง ฉีซาน\n\nประเทศหมู่เกาะคุก:นายกรัฐมนตรีมาร์ค บราวน์\n\nประเทศฟิจิ:นายกรัฐมนตรีแฟรงค์ ไบนิมารามา\n\nประเทศนิวซีแลนด์:นายกรัฐมนตรีจาซินดา อาร์เดิร์น\n\nประเทศปาปัวนิวกินี:นายกรัฐมนตรีเจมส์ มาราเป\n\nประเทศซามัว: นาย Tuimalealiʻifano Vaʻaletoʻa Sualauvi ที่ 2 ประมุขแห่งรัฐ\n\nประเทศเกาหลีใต้:ประธานาธิบดียุนซุกยอล\n\nประเทศตูวาลู:นายกรัฐมนตรีเคาซี นาตาโนะ\n\nประเทศหมู่เกาะโซโลมอน:ผู้ว่าการเดวิด วูนากิ\n\nผู้ดำรงตำแหน่งทางการเมืองที่เข้าร่วมพระราชพิธีพระบรมศพ\n\nส่วนประเทศอื่นๆที่ไม่ได้รับเชิญเนื่องจากไม่ได้มีความสัมพันธ์ทางการทูตที่ปกติกับสหราชอาณาจักรได้แก่ประเทศซีเรียและเวเนซุเอลา และประเทศที่ไม่ได้รับเชิญเนื่องจากอยู่ภายใต้มาตรการคว่ำบาตรนั้นได้แก่ประเทศรัสเซียและเบลารุสเช่นเดียวกับเมียนมาร์ตามที่เรียนในเบื้องต้นแล้ว"
}