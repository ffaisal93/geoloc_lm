{
    "โปรตุเกส VS สเปน : พรีวิว ฟุตบอลยูฟ่า เนชั่นส์ ลีก 2022 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022 นัดสุดท้าย รอบแบ่งกลุ่ม\n\nแมตช์การแข่งขัน : โปรตุเกส VS สเปน\n\nวัน/เวลาแข่งขัน : คืนวันอังคารที่ 27 กันยายน 2565 เวลา 01.45 น.\n\nสนาม : ลา โรมาเรดา\n\nถ่ายทอดสด : UEFA.TV\n\nสภาพความพร้อม โปรตุเกส\n\nฟอร์มล่าสุด โปรตุเกส โชว์ฟอร์มร้อนแรง บุกไปถล่ม สาธารณรัฐเช็ก 4-0 ทำให้พวกเขาแซงขึ้นไปครองจ่าฝูงกลุ่ม 2 ของลีก A มีแต้มเหนือ สเปน 2 คะแนน ดังนั้น ทีมฝอยทองขอเพียงแค่ผลเสมอก็จะได้ครองแชมป์กลุ่ม และคว้าตั๋วเข้าไปเล่นรอบสุดท้ายต่อไป\n\nส่วนความพร้อมตัวผู้เล่น กุนซือแฟร์นานโด ซานโต๊ส ไม่มีปัญหาลูกทีมบาดเจ็บ แถมจะได้ ชูเอา คานเซโล่ พ้นโทษแบนกลับมาช่วยทีมด้วย โดยเตรียมลงยืนเป็นแบ็กซ้าย ส่วนแบ็กขวาเป็น ดิโอโก้ ดาโลต์ โดยมี ดานิโล เปเรยร่า กับ รูเบน ดิอาส ปักหลักเป็นคู่เซนเตอร์แบ็ก\n\nแผงมิดฟิลด์เป็น 3 ประสานจากพรีเมียร์ลีก แบร์นาโด้ ซิลวา, รูเบน เนเวส และ บรูโน่ แฟร์นันด์ส ส่วนเกมรุกนำทัพโดย คริสเตียโน่ โรนัลโด้ พร้อมด้วย ดิโอโก้ โชต้า และ ราฟาเอล เลเอา จากเอซี มิลาน\n\nสภาพความพร้อม สเปน\n\nสเปน เสียฟอร์มพ่ายคาบ้านต่อ สวิตเซอร์แลนด์ 1-2 เมื่อวันเสาร์ที่ผ่านมา ทำให้พวกเขาหล่นมาเป็นอันดับสองของกลุ่ม และจำเป็นต้องบุกไปชนะ โปรตุเกส ให้ได้สถานเดียว จึงจะปาดหน้าแซงคว้าแชมป์กลุ่มเข้าสู่รอบสุดท้าย\n\nเกมนี้ กุนซือหลุยส์ เอ็นริเก้ เตรียมปรับทัพบางตำแหน่งจากเกมล่าสุด โดยคาดว่า ดานี่ การ์บาฆาล จะได้ลงมายืนแบ็กขวาแทน เซซาร์ อัซปิลิกวยต้า ส่วนมิดฟิลด์ โกเก้ และ โรดรี้ ซึ่งเป็นตัวสำรองในนัดที่แล้ว น่าจะได้ลงมาคุมเกมแดนกลางแทน กาบี้ และ เซร์คิโอ บุสเกตส์\n\nขณะที่แดนหน้า มาร์โก อเซนซิโอ น่าจะถูกดร็อปเพื่อเปิดทางให้ อัลบาโร่ โมราต้า ลงมารับบทหัวหอกตัวเป้าแทน โดยมี เฟร์รัน ตอร์เรส กับ ปาโบล ซาราเบีย ทำเกมรุกริมเส้น\n\nรายชื่อ 11 ผู้เล่นที่คาดว่าจะลงสนาม\n\nโปรตุเกส : รุย ปาตริซิโอ (GK), ดิโอโก้ ดาโลต์, ดานิโล่ เปเรยร่า, รูเบน ดิอาส, ชูเอา คานเซโล่, แบร์นาโด้ ซิลวา, รูเบน เนเวส, บรูโน่ แฟร์นันด์ส, ดิโอโก้ โชต้า, ราฟาเอล เลเอา, คริสเตียโน่ โรนัลโด้\n\nสเปน : อูไน ซิมอน (GK), ดานี่ การ์บาฆาล, เอริค การ์เซีย, เปา ตอร์เรส, ฆอร์ดี้ อัลบา, โกเก้, โรดรี้, เปดรี้, เฟร์รัน ตอร์เรส, ปาโบล ซาราเบีย, อัลบาโร โมราต้า\n\nฟอร์มการเล่น 5 นัดหลังสุด\n\nโปรตุเกส\n\n25/09/22 ชนะ สาธารณรัฐเช็ก 4-0 (เยือน) ยูฟ่า เนชั่นส์ ลีก\n\n13/06/22 แพ้ สวิตเซอร์แลนด์ 0-1 (เยือน) ยูฟ่า เนชั่นส์ ลีก\n\n10/06/22 ชนะ สาธารณรัฐเช็ก 2-0 (เหย้า) ยูฟ่า เนชั่นส์ ลีก\n\n06/06/22 ชนะ สวิตเซอร์แลนด์ 4-0 (เหย้า) ยูฟ่า เนชั่นส์ ลีก\n\n03/06/22 เสมอ สเปน 1-1 (เยือน) ยูฟ่า เนชั่นส์ ลีก\n\nสเปน\n\n25/09/22 แพ้ สวิตเซอร์แลนด์ 1-2 (เหย้า) ยูฟ่า เนชั่นส์ ลีก\n\n13/06/22 ชนะ สาธารณรัฐเช็ก 2-0 (เหย้า) ยูฟ่า เนชั่นส์ ลีก\n\n10/06/22 ชนะ สวิตเซอร์แลนด์ 1-0 (เยือน) ยูฟ่า เนชั่นส์ ลีก\n\n06/06/22 เสมอ สาธารณรัฐเช็ก 2-2 (เยือน) ยูฟ่า เนชั่นส์ ลีก\n\n03/06/22 เสมอ โปรตุเกส 1-1 (เหย้า) ยูฟ่า เนชั่นส์ ลีก\n\nสถิติการพบกัน 5 นัดหลังสุด\n\n03/06/22 สเปน เสมอ โปรตุเกส 1-1 : ยูฟ่า เนชั่นส์ ลีก\n\n05/06/21 สเปน เสมอ โปรตุเกส 0-0 : กระชับมิตร\n\n08/10/20 โปรตุเกส เสมอ สเปน 0-0 : กระชับมิตร\n\n16/06/18 โปรตุเกส เสมอ สเปน 3-3 : ฟุตบอลโลก 2018\n\n28/06/12 โปรตุเกส เสมอ สเปน 0-0 (จุดโทษ 2-4) : ยูโร 2012\n\nบทวิเคราะห์\n\nสเปนฟอร์มหลุดไปดื้อๆ ในนัดล่าสุด จนพ่ายคาบ้านต่อ สวิตเซอร์แลนด์ และเสียตำแหน่งจ่าฝูงไปให้กับโปรตุเกส พร้อมกับสถานการณ์หลังชนฝา ซึ่งทีมกระทิงดุต้องเอาชนะให้ได้สถานเดียวหากต้องการที่จะผ่านเข้ารอบ\n\nในขณะที่ โปรตุเกส ฟอร์มล่าสุดดุเหลือเกิน บุกไปขยี้เช็ก 4-0 ทำให้โอกาสเข้ารอบอยู่ในมือของพวกเขาแล้ว แถมเกมนี้ ขุมกำลังทัพฝอยทองพร้อมเต็มที่ เรียกได้ว่าฟูลทีมทุกตำแหน่ง และเมื่อบวกกับการได้เล่นในบ้านของตัวเอง สุดท้ายเชื่อว่า กุนซือแฟร์นานโด ซานโต๊ส น่าจะพาลูกทีมหักเขากระทิง ผงาดคว้าแชมป์กลุ่มได้สำเร็จ\n\nสกอร์ที่คาด\n\nโปรตุเกส 2-1 สเปน\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "แข้งผี-หงส์ ช่วยกันซัด \"โปรตุเกส\" บุกถล่ม \"เช็ก\" ขึ้นจ่าฝูงกลุ่ม ศึกยูฟ่า เนชันส์ลีก": "\"ฝอยทอง\" ทีมชาติโปรตุเกส บุกมาไล่ถล่ม ทีมชาติสาธารณรัฐเช็ก ขาดลอย ขึ้นนำฝูงกลุ่ม ในศึกยูฟ่า เนชันส์ลีก ลีกเอ กลุ่ม 2\n\nการแข่งขันฟุตบอลยูฟ่า เนชันส์ลีก ลีกเอ กลุ่ม 2 เมื่อคืนวันเสาร์ที่ 24 ก.ย. 65 คู่ที่น่าสนใจ ทีมชาติสาธารณรัฐเช็ก เปิดสนามฟอร์ตูนา อารีนา รับการมาเยือนของ ทีมชาติโปรตุเกส\n\nเปิดฉากครึ่งแรก นาทีที่ 33 โปรตุเกส ขึ้นนำ 1-0 บรูโน เฟอร์นันเดส เปิดบอลเรียดจากฝั่งขวาไปหน้าประตู บอลเลยไปถึง ราฟาเอล เลเอา ตบเข้ากลาง ดิโอโก ดาโลต์ แบ็กขวาจากแมนเชสเตอร์ ยูไนเต็ด ยิงเข้าไปตุงตาข่าย\n\nจากนั้นช่วงทดเจ็บ นาทีที่ 45+2 โปรตุเกส หนีเป็น 2-0 มาริโอ รุย เปิดบอลเรียดให้ บรูโน เฟอร์นันเดส ยิงเข้าไปไม่เหลือซาก\n\nและในนาทีที่ 45+6 เช็ก มาได้จุดโทษ จากจังหวะที่วีเออาร์เช็กว่า คริสเตียโน โรนัลโด ทำแฮนด์บอล และเป็น พาทริก ชิค ยิงข้ามคานออกไป ทำให้จบครึ่งแรก โปรตุเกส นำ เช็ก อยู่ 2-0\n\nกลับมาเล่นต่อครึ่งหลัง นาทีที่ 52 โปรตุเกส นำห่าง 3-0 จากจังหวะยิงไกลสุดสวยของ ดิโอโก ดาโลต์\n\nแค่นั้นยังไม่พอ นาทีที่ 82 โปรตุเกส หนีไปไปไกลเป็น 4-0 จากจังหวะเตะมุมเปิดเข้าเขตโทษ คริสเตียโน โรนัลโด โหม่งต่อให้ ดิโอโก โชตา ดาวยิงลิเวอร์พูล โหม่งเข้าไป\n\nช่วงเวลาที่เหลือทั้งสองทีมทำอะไรกันเพิ่มไม่ได้ จบเกม โปรตุเกส บุกมาชนะ เช็ก 4-0 เก็บเพิ่มเป็น 10 คะแนน จาก 5 นัด ขึ้นนำจ่าฝูงของกลุ่ม\n\nผลอีกคู่ในกลุ่มเดียวกัน",
    "\"ดาโล่ต์\" เหมาสอง! โปรตุเกส ฮอตบุกยำ เช็ก แซงยึด จ่าฝูง ลีกเอ กลุ่ม 2": "ศึกฟุตบอล ยูฟ่า เนชั่นส์ ลีก เอ กลุ่ม 2 คืนวันเสาร์ที่ 24 กันยายน 2565 เจ้าถิ่น เช็ก ทีมอันดับ 3 ต้อนรับ โปรตุเกส รองจ่าฝูง ของกลุ่ม\n\nยาโรสลาฟ ซิลฮาวี่ เทรนเนอร์ทีมชาติเช็ก พาทีมแพ้สเปน 0-2 ในเกมเนชั่นส์ ลีกล่าสุด เป็นการแพ้ 2 นัดติด\n\nทางด้าน แฟร์นานโด ซานโต๊ส เทรนเนอร์ทีมชาติโปรตุเกส พาทีมแพ้สวิตเซอร์แลนด์ 0-1 ในเกมเนชั่นส์ ลีกล่าสุด เป็นการแพ้นัดแรกในรอบ 5 เกม\n\nเปิดฉากครึ่งแรก 5 นาที เช็ก ทำได้ดีกว่าได้ลุ้นจบสกอร์สองครั้งจากจังหวะของ วาคลาฟ เยเมลก้า และเป็น ปาทริค ชิค เก็บบอลในเขตโทษฝั่งขวาโยกเข้าซ้ายได้ช่องตะบันเหินข้ามคานออกหลัง\n\n10 นาทีผ่าน โปรตุเกส ตอบโต้บ้าง วิลเลี่ยม คาร์วัลโญ่ เก็บบอลในเขตโทษฝั่งขวาจ่ายยัดเข้ากรอบ 6 หลาติดแนวรับ เช็ก เด้งมาเข้าทาง รูเบน ดิอ๊าส หวดสวนยัดเสาแรกเสียดายหักไม่พอหลุดออกหลัง\n\nต่อมานาทีที่ 30 เช็ก หวิดได้เฮ วลาดิเมียร์ ซูฟัล ตั้งป้อมครอสทางขวาบอลโค้งเข้ากรอบ 6 หลาตกใส่หัว อันโตนิน บารัค ขึ้นดีกว่าแนวรับ โปรตุเกส ขวิดกระดอนพื้นเด้งหลุดเสาสองออกหลัง\n\nแต่แล้วอีก 3 นาทีต่อมา ฝอยทอง ทะยานออกนำ 1-0 บรูโน่ แฟร์นันเดส ขยับมาเก็บทางขวาปาดบอลโค้งเข้ากรอบ 6 หลาผ่านหน้าประตูหลุดไปเสาไกลเข้าทาง ราฟาเอล เลเอา ตามมาตบย้อนถึง ดิโอโก้ ดาโล่ต์ สอดมาชาร์จลอดขา โทมัส วาคลิค ตุงตาข่าย\n\nช่วงทดเจ็บนาทีที่ 45+2 โปรตุเกส ขยับหนีเป็น 2-0 มาริโอ รุย เติมเกมรุกขึ้นมาทางซ้ายปาดบอลเข้ากรอบ 6 หลาถึง บรูโน่ แฟร์นันเดส สอดมาชาร์จกระดอนพื้นเด้งข้ามตัว โทมัส วาคลิค ตุงตาข่าย\n\n2 นาทีต่อมา พลาดโอกาสทองจากจังหวะของ คริสเตียโน่ โรนัลโด้ เสียท่าไปทำแฮนด์บอลในเขตโทษ ผู้ตัดสิน หยุดเกมอยู่นานก่อนวิ่งออกไปดู วีเออาร์ แล้วหันมาชี้เป็นจุดโทษ ปาทริค ชิค รับหน้าที่สังหารข้ามคานไปไกล\n\nหมดครึ่งเวลาแรก เช็ก 0 โปรตุเกส 2\n\nนาทีที่ 52 โปรตุเกส ยำห่าง 3-0 จากความสามารถเฉพาะตัวของ ดิโอโก้ ดาโล่ต์ รับบอลจาก บรูโน่ แฟร์นันเดส ไขว้เข้าซ้ายข้างไม่ถนัดก่อนได้ช่องปั่นระยะร่วม 30 หลาโค้งผ่านมือ โทมัส วาคลิค เสียบเสาแรกงามหยด\n\nต่อมานาทีที่ 65 เช็ก พยายามตั้งเกมสู้ วาคลาฟ เยเมลก้า เติมเกมรุกขึ้นมาทางซ้ายครอสบอลโค้งเข้าเขตโทษถึง ปาทริค ชิค โขกแบบไร้ตัวประกบเสียดายโหนมากไปเหินข้ามคานออกหลังเหมือนเดิม\n\nเช็ก เจาะไม่เข้าพาบอลเข้าพื้นที่อันตรายได้น้อย ปาทริค ชิค โดดเดี่ยวต้องขยับมาเก็บหน้าเขตโทษดึงหนีแนวรับ โปรตุเกส ก่อนตะบันด้วยซ้ายปลิ้นออกหลังแบบไม่ได้ลุ้น\n\nแต่แล้วนาทีที่ 82 ฝอยทอง มาปิดกล่อง 4-0 จากลูกเตะมุมทางขวาบอลโค้งมาเสาแรกเข้าหัว คริสเตียโน่ โรนัลโด้ ขวิดเปลี่ยนทางไปเสาไกลเข้าทาง ดิโอโก้ โชต้า โหม่งชาร์จจ่อๆเข้าไปไม่พลาด\n\nท้ายเกมนาทีที่ 90 ทีมเยือน ได้เสียวส่งท้าย รูเบน เนเวส เก็บบอลหน้าเขตโทษได้ช่องตะบันด้วยขวาบอลโค้งหนีมือ โทมัส วาคลิค โค้งถากโคนเสาไกลออกไปนิดเดียว\n\nหลังจากนั้นไม่มีสกอร์เพิ่ม จบเกม เช็ก 0 โปรตุเกส 4\n\nรายชื่อนักเตะที่ลงสนาม\n\nเช็ก (3-4-3) : โทมัส วาคลิค - ดาวิด ซิม่า, ยาคุบ บราเบ็ค, วาคลาฟ เยเมลก้า - วลาดิเมียร์ ซูฟัล, โทมัส ซูเช็ค, อเล็กซ์ คราล, ยาโรสลาฟ เซเลนี่ - อันโตนิน บารัค, ปาทริค ชิค, อดัม โฮเช็ค\n\nเทรนเนอร์ : ยาโรสลาฟ ซิลฮาวี่\n\nโปรตุเกส (4-3-3) : ดีเอโก้ คอสต้า - ดิโอโก้ ดาโล่ต์, รูเบน ดิอ๊าส, ดานิโล่ เปเรยร่า (ชูเอา มาริโอ น.83), มาริโอ รุย - รูเบน เนเวส, วิลเลี่ยม คาร์วัลโญ่ (ชูเอา ปาลินญ่า น.77), บรูโน่ แฟร์นันเดส (มัทเธอุส นูเนส น.77) - แบร์นาร์โด้ ซิลวา (ริคาร์โด้ ฮอร์ต้า น.67), คริสเตียโน่ โรนัลโด้, ราฟาเอล เลเอา (ดิโอโก้ โชต้า น.67)\n\nเทรนเนอร์ : แฟร์นานโด ซานโต๊ส\n\nผู้ตัดสิน : เซอร์ดาน โยวาโนวิช (เซอร์เบีย)",
    "โปรตุเกสโคตรดุ-สเปนวูบคาบ้าน! สรุปผลบอลเมื่อคืน": "เพื่อพัฒนาประสบการณ์และเพิ่มประสิทธิภาพการใช้งานให้กับผู้ใช้ ท่านตกลงใช้คุกกี้เพื่อใช้งานเว็บไซต์นี้ต่อไป",
    "เช็ก VS โปรตุเกส : พรีวิว ฟุตบอลยูฟ่า เนชั่นส์ ลีก 2022 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022 ลีกเอ กลุ่ม 2\n\nแมตช์การแข่งขัน : ทีมชาติเช็ก VS ทีมชาติโปรตุเกส\n\nวัน / เวลาทำการแข่งขัน : คืนวันเสาร์ที่ 25 กันยายน 2565 เวลา 01.45 น.\n\nคืนวันเสาร์ที่ 25 กันยายน 2565 เวลา 01.45 น. สนาม : ฟอร์ตูน่า อารีน่า\n\nฟอร์ตูน่า อารีน่า ถ่ายทอดสด : UEFA.tv\n\nสภาพความพร้อม ทีมชาติเช็ก\n\nเจ้าถิ่น เช็ก เกมนี้หากหวังได้ไปต่อต้องเดินหน้าทำผลงานให้ดี และเก็บชัยชนะให้ได้ แม้ สถิติ 5 นัดหลังสุดจะทำได้ ชนะ 1 เสมอ 2 แพ้ 2 ซึ่งผลงานยังทำไม่เข้าตาเท่าไหร่ งานนี้ต้องเน้นความเฉียบคมเข้าสู้กันหน่อยล่ะ\n\nสภาพทีมในการลงเตะนัดนี้ พวกเขาได้เกณฑ์ผู้เล่นชุดที่ดีที่สุด มาลงสู้ศึกกันแบบเต็มที่ โดยไม่มีใครมีอาการบาดเจ็บมารบกวน แถมไม่มีโทษแบนเพิ่มเติมด้วย บอกเลยว่าขุมกำลังพร้อมลงสนามกันสุดๆ\n\nเกมนัดนี้คาดว่ากุนซือ ยาโรสลาฟ ชิลฮาวี่ จะใช้กองหลัง ดาวิด ซิม่า, ยาคุบ บราเบ็ค, อาเลส มาเตยู และ วลาดิเมียร์ คูฟาล ลงมาผนึกเกมในแนวรับ ส่วนกองกลางใช้ โตมัส ซูเช็ค, อเล็กซ์ คราล, ยาโรสลาฟ เซเลนี และ ออนเดร ลินเกอร์ คอยช่วยสร้างโอกาสในแนวรุก ส่วนกองหน้าใช้ อดัม โลเช็ค และ ยาน คุชต้า คอยเป็นผู้ล่าตาข่ายให้ทีม\n\nสภาพความพร้อม ทีมชาติโปรตุเกส\n\nทีมเยือนทัพ \"ฝอยทอง\" ทีมรองจ่าฝูงของกลุ่ม ผลงานทำได้อย่างดีเยี่ยม สมกับมาตราฐานของทีม โดยผลงาน 5 นัดหลังสุดทำได้ ชนะ 3 เสมอ 1 แพ้ 1 ถือว่าฟอร์มทีมนั้นไม่ทำธรรมดา และพร้อมเดินหน้าชนคู่แข่งทุกเมื่อ\n\nความพร้อมในการทำศึกนัดนี้ ทางทีมขะไม่มีกองหลังอย่าง เปเป้ และ ราฟาเอล เกร์เรโร่ ที่ได้รับบาดเจ็บทั้งคู่ นอกเหนือจากนั้นนักเตะคนอื่นก็พร้อมลงสนามทุกคน และไม่มีใครได้รับโทษแบนเพิ่มแต่อย่างใด\n\nเกมนี้ เฟอร์นานโด ซานโตส จะใช้กองหลัง ชูเอา คันเซโล, ดานิโล่ เปไรร่า, รูเบน ดิอาซ และ นูโน่ เมนเดส ยืนเป็นแกนหลักในแนวรับ ส่วนกองกลางใช้ แบร์นาร์โด้ ซิลวา, วิลเลี่ยม คาร์วัลโญ่, บรูโน่ แฟร์นานเดส และ ดิโอโก้ โชต้า คอยคุมเกมแดนกลางหาจังหวะช่วยเกมรุก ส่วนกองหน้าใช้ คริสเตียโน่ โรนัลโด้ และ ราฟาเอล เลเอา ประสานกันคอยถล่มประตูคู่แข่ง\n\nรายชื่อ 11 ผู้เล่นที่คาดว่าจะลงสนาม\n\nทีมชาติเช็ก : โทมัส วาคลิก (GK), ดาวิด ซิม่า, ยาคุบ บราเบ็ค, อาเลส มาเตยู, วลาดิเมียร์ คูฟาล ,โตมัส ซูเช็ค, อเล็กซ์ คราล, ยาโรสลาฟ เซเลนี, ออนเดร ลินเกอร์, อดัม โลเช็ค, ยาน คุชต้า\n\nทีมชาติโปรตุเกส : รุย ปาทริซิโอ้ (GK), ชูเอา คันเซโล, ดานิโล่ เปไรร่า, รูเบน ดิอาซ, นูโน่ เมนเดส, แบร์นาร์โด้ ซิลวา, วิลเลี่ยม คาร์วัลโญ่, บรูโน่ แฟร์นานเดส, ดิโอโก้ โชต้า, คริสเตียโน่ โรนัลโด้, ราฟาเอล เลเอา\n\nผลงาน 5 นัดหลังสุด\n\nทีมชาติเช็ก\n\n13/06/22 แพ้ สเปน 0-2 (เยือน) ยูฟ่า เนชั่นส์ ลีก\n\n10/06/22 แพ้ โปรตุเกส 0-2 (เยือน) ยูฟ่า เนชั่นส์ ลีก\n\n06/06/22 เสมอ สเปน 2-2 (เหย้า) ยูฟ่า เนชั่นส์ ลีก\n\n03/06/22 ชนะ สวิตเซอร์แลนด์ 2-1 (เหย้า) ยูฟ่า เนชั่นส์ ลีก\n\n30/03/22 เสมอ เวลส์ 1-1 (เยือน) กระชับมิตร\n\nทีมชาติโปรตุเกส\n\n13/06/22 แพ้ สวิตเซอร์แลนด์ 0-1 (เยือน) ยูฟ่า เนชั่นส์ ลีก\n\n10/06/22 ชนะ เช็ก 2-0 (เหย้า) ยูฟ่า เนชั่นส์ ลีก\n\n06/06/22 ชนะ สวิตเซอร์แลนด์ 4-0 (เหย้า) ยูฟ่า เนชั่นส์ ลีก\n\n03/06/22 เสมอ สเปน 1-1 (เยือน) ยูฟ่า เนชั่นส์ ลีก\n\n30/03/22 ชนะ นอร์ธ มาเซโดเนีย 2-0 (เหย้า) คัดบอลโลก 2022\n\nผลการพบกันของทั้งสองทีม\n\n10/06/22 โปรตุเกส ชนะ เช็ก 2-0\n\n22/06/12 เช็ก แพ้ โปรตุเกส 0-1\n\n11/06/08 เช็ก แพ้ โปรตุเกส 1-3\n\nบทวิเคราะห์\n\nเจ้าถิ่น เช็ก ผลงานในรายการนี้ 3 เกมหลังสุดพวกเขาสะกดคำว่าชนะไม่เป็น แถม 2 นัดหลังยังยิงประตูใครไม่ได้อีกด้วย นั่นถือว่ากำลังอยู่ในฟอร์มที่ไม่ดี และงานนี้มาเจอคู่แข่งที่บอกเลยว่า พิษสงรอบด้าน ถือว่าเป็นงานหนักอีกเกมที่เจ้าถิ่นต้องฝ่าแรงกดดันไปให้ได้\n\nขณะที่ทีมเยือนทัพ \"ฝอยทอง\" ฟอร์มดีกว่าแต่ก็ไม่ได้ดีถึงขีดสุด 4 เกมล่าสุดในรายการนี้พวกเขาเก็บชัยชนะไปได้ 2 นัด แต่ถึงอย่างนั้นขุมกำลังของทีมก็ สามารถสร้างความแตกต่างได้ มาเกมนี้คงเปิดหัวมาด้วยการปิดเกมให้ไว เพื่อการันตีการเข้ารอบต่อไปในนัดหน้าแน่ๆ\n\nหากวัดฟอร์ม และ ศักยภาพนักเตะ ของทั้งสองทีมถือว่างานนี้ เจ้าถิ่นท่าทางจะลำบากหน่อยกับฟอร์มที่ยังไม่เป็นชิ้นเป็นอัน ส่วนทีมเยือนดูแล้วครบเครื่องมากกว่า งานนี้วัดกันที่ความเฉียบคมกันทั้งคู่ แต่หากวัดกันจนจบเสียงนกหวีด ทีมเยือนน่าจะกำชัยได้ เพราะความหลากหลายในตัวผู้เล่น น่าจะทำให้ทีมมีมิติในการทำเกมได้ดีกว่าชัวร์ๆ\n\nสกอร์ที่คาด\n\nทีมชาติเช็ก 1-3 ทีมโปรตุเกส\n\nข่าวที่เกี่ยวข้อง\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "\"ฝอยทอง\" โปรตุเกส vs \"กระทิงดุ\" สเปน (ลิงก์ดูบอลสด)": "",
    "อายุเป็นแค่ตัวเลข \"โรนัลโด\" วัย 37 ปี ตั้งเป้าพา \"โปรตุเกส\" ลุย \"ยูโร 2024\" (คลิป)": "วันที่ 21 ก.ย. 65 ไฟแพสชั่นแห่งความกระหายยังคงสว่างโชติช่วงไม่มีมอดดับลงไป สำหรับ คริสเตียโน โรนัลโด กองหน้าชาวโปรตุเกสจากสังกัดค่าย \"ปิศาจแดง\" แมนเชสเตอร์ ยูไนเต็ด ทีมดังแห่งศึก พรีเมียร์ลีก อังกฤษ วัย 37 ปี ที่ตั้งเป้าพา \"ฝอยทอง\" ทีมชาติโปรตุเกส\" ลุยศึก \"ยูโร 2024\" ที่ประเทศเยอรมนี ระหว่างช่วงเดือนมิถุนายน ถึง กรกฎาคม\n\nเป็นที่เข้าใจกันว่า คริสเตียโน โรนัลโด กล่าวในระหว่างงานที่ตัวเขารับรางวัลนักเตะผู้ทำประตูสูงสุดในประวัติศาสตร์ของทีมชาติไทย โปรตุเกส ด้วยจำนวน 117 ประตูจาก 189 นัด ซึ่งจัดขึ้นทางสมาคมฟุตบอลของประเทศโปรตุเกส ก่อนที่ทีมจะมีทัวร์นาเมนต์รายการสำคัญอย่างฟุตบอลโลก 2022 ที่กาตาร์",
    "สาธารณรัฐเช็ก vs โปรตุเกส ผลบอลสด Live Score 25": "ดาโล่ต์เบิ้ล 2 ดีโอโก้ ดาโลต์ โชว์ฟอร์มยิง 2 ประตูให้ ฝอยทอง โปรตุเกส บุกเอาชนะสาธารณรัฐเช็กขาดลอย 4-0 เพิ่มโอกาสในการตีตั๋วเข้าไปเล่น ยูฟ่า เนชั่นส์ ลีก รอบสุดท้ายในปีหน้า บรูโน่ แฟร์นาสเดส เพลย์เมคเกอร์เพื่อนร่วมทีม แมนยู ของ ดาโลต์ ทำประตูได้ด้วย ส่วนอีก 1 ประตูเป็นผลงานของ ดีโอโก้ โจต้า กองหน้าจาก ลิเวอร์พูล ที่ลงเล่นเป็นตัวสำรอง 3 แต้มจากเกมนี้ทำให้ โปรตุเกสขยับแซงสเปนขึ้นเป็นอันดับ 1 ของกลุ่ม เอ2 และในวันอังคารนี้ทั้งสองทีมจะเจอกันเป็นเกมตัดสิน หากทีมฝอยทองไม่แพ้ก็จะได้ผ่านเข้าไปเล่นในรอบชิงแชมป์\n\n\n\n\n\nสาธารณรัฐเช็ก อันดับ 3 ของกลุ่ม 2 ลีก เอ นัดล่าสุดพ่าย สเปน 0-2 ส่วนเกมนี้กุนซือ ยาโรสลาฟ ชิลฮาวี่ เตรียมส่งแกนหลักลงบู๊นำโดย โทมัส วาคลิก, ยาคุบ บราเบ็ค, โตมัส ซูเช็ค, ยาโรสลาฟ เซเลนี, วาคลาฟ แซร์นี่, ยาคุบ ยานค์โต้ และ ปาทริค ชิค\n\n\n\n\n\nทีมเยือน โปรตุเกส รองจ่าฝูงของกลุ่ม แมตช์ล่าสุดสะดุดพ่าย สวิตเซอร์แลนด์ 0-1 ส่วนเกมนี้กุนซือ เฟอร์นานโด ซานโต๊ส จะขาดแข้งที่บาดเจ็บอย่าง เปเป้ และ ราฟาเอล เกร์เรโร่ ส่วนแกนหลักที่เหลือพร้อมลงสนามไม่ว่าจะเป็น รุย ปาทริซิโอ้, ชูเอา คันเซโล่, รูเบน ดิอาซ, แบร์นาร์โด้ ซิลวา, บรูโน่ แฟร์นันด์ส, ดิโอโก้ โชต้า, ราฟาเอล เลเอา และ คริสเตียโน่ โรนัลโด้\n\n\n\n",
    "ทีมชาติโปรตุเกส เปิดตัวชุดแข่งใหม่ พร้อมประเดิมศึกเนชันส์ลีก ก่อนหวดศึกฟุตบอลโลก 2022 ปลายปีนี้ – THE STANDARD": "วันนี้ (15 กันยายน) สหพันธ์ฟุตบอลโปรตุเกส (FPF) เปิดตัวชุดแข่งใหม่ที่จะใช้ตลอดปี 2022 รวมถึงรายการใหญ่ปลายปีนี้อย่างฟุตบอลโลก 2022 ที่จะมีขึ้นที่ประเทศกาตาร์ ระหว่างวันที่ 20 พฤศจิกายน – 18 ธันวาคม 2022\n\nโดยชุดแข่งที่ปล่อยออกมาให้แฟนบอลทั่วโลกได้ยลโฉม ยังคงอยู่ภายใต้การผลิตและดีไซน์โดยแบรนด์อุปกรณ์กีฬาและเครื่องแต่งกายของสหรัฐอเมริกาอย่าง ‘Nike’\n\nสำหรับชุดเหย้าจะมีดีไซน์ที่เรียบง่าย แต่จะตัดแบ่งสีเป็นแนวทแยงมุมระหว่างสีแดงและสีเขียวเข้ม อันเป็นเอกลักษณ์ที่สื่อถึงธงประจำชาติโปรตุเกส\n\nส่วนชุดเยือนจะใช้เป็นเสื้อสีขาวนวลที่แตกต่างจากชุดสีขาวแบบดั้งเดิม มีแถบโทนสีเขียวและสีแดง อันเป็นสีเดียวกันกับชุดหลัก คาดอยู่บริเวณกลางลำตัวไปถึงด้านหลัง ขณะที่สีน้ำเงินบนแขนเสื้อและปกเสื้อเป็นการสื่อถึงชายฝั่งมหาสมุทรแอตแลนติกอันกว้างใหญ่ที่อยู่ติดกับประเทศ\n\nทั้งนี้ ชุดแข่งใหม่ของทีมชาติโปรตุเกสจะประเดิมใช้ลงแข่งขันช่วงฟีฟ่าเดย์ ในศึกฟุตบอลเนชันส์ลีก ในเกมที่โปรตุเกสมีคิวบุกไปเยือนสาธารณรัฐเช็ก วันที่ 25 กันยายนนี้ และเกมบิ๊กแมตช์เล่นในบ้านของตัวเองพบกับสเปน วันที่ 28 กันยายนนี้\n\nก่อนใช้ลุยอีกครั้งในการแข่งขันฟุตบอลโลก 2022 ซึ่งโปรตุเกสอยู่ในกลุ่ม H ร่วมกับทีมชาติกานา, อุรุกวัย และเกาหลีใต้\n\nอ้างอิง:",
    "‘ดาโล่ต์’ ซัดเบิ้ล! ‘โปรตุเกส’ บุกถล่ม ‘เช็ก’ 4-0 ศึกยูฟ่า เนชั่นส์ลีก": "‘ดาโล่ต์’ ซัดเบิ้ล! ‘โปรตุเกส’ บุกถล่ม ‘เช็ก’ 4-0 ศึกยูฟ่า เนชั่นส์ลีก\n\n“ฝอยทอง” โปรตุเกส บุกไปถล่มเอาชนะสาธารณรัฐเช็ก ได้ถึง 4-0 ในเกมยูฟ่า เนชั่นส์ลีก ลีกเอ กลุ่ม 2 ที่สนามฟอร์ทูน่า อารีน่า เมื่อคืนวันที่ 24 กันยายน\n\nโดยโปรตุเกสได้ประตูจาก ดิโอโก้ ดาโล่ต์ นาทีที่ 33 และ 52, บรูโน่ แฟร์นันเดส นาทีที่ 45 และดิโอโก้ โชต้า ปิดท้ายนาทีที่ 82\n\nด้านอีกคู่ในกลุ่มเดียวกัน สเปน แพ้ สวิตเซอร์แลนด์ 1-2\n\nผลคู่อื่นๆ\n\nลีกบี\n\nอาร์เมเนีย แพ้ ยูเครน 0-5\n\nสโลวีเนีย ชนะ นอร์เวย์ 2-1\n\nสกอตแลนด์ ชนะ ไอร์แลนด์ 2-1\n\nอิสราเอล ชนะ แอลเบเนีย 2-1\n\nเซอร์เบีย ชนะ สวีเดน 4-1\n\nลีกซี\n\nไอร์แลนด์เหนือ ชนะ โคโซโว 2-1\n\nไซปรัส ชนะ กรีซ 1-0",
    "ผลบอลสด เช็ก พบ โปรตุเกส ยูฟ่า เนชั่นส์ลีก": "ผลบอลสด ศึกฟุตบอล ยูฟ่า เนชั่นส์ ลีก เอ กลุ่ม 2 เกมนี้เป็นเกมที่ เช็ก เตรียมเปิดบ้านดวลกับ โปรตุเกส ดูบอลสด ในวันเสาร์ที่ 24 กันยายน เวลา 01.45 น. (เช้ามืดอาทิตย์) พรีวิวบอล ดูไฮไลท์ออนไลน์ ทาง UEFA.TV\n\nผลบอลสด ผลบอลล่าสุด ผลบอล ยูฟ่า เนชั่นส์ ลีก เช็ก พบ โปรตุเกส เนชั่นส์ลีกสด\n\nสนาม : เอเดน อารีน่า\n\n>> เช็คผลบอลสด-ไลฟ์สกอร์ ฟุตบอลทั่วโลก คลิกที่นี่ <<\n\nผลบอลสด เนชั่นส์ลีก ผลฟุตบอล เช็ก-โปรตุเกส : วันเสาร์ที่ 24 กันยายน 2565 เวลา 01.45 น. ที่ สนาม เอเดน อารีน่า การแข่งขันฟุตบอล ยูฟ่าเนชั่นส์ลีก เอ กลุ่ม 2 พร้อมอัปเดต ผลบอลวันนี้ ผลบอลล่าสุด",
    "”โปรตุเกส” บุกย้ำเเค้น ”เช็ก” 4-0 นำจ่าฝูงของกลุ่ม": "โปรตุเกส บุกชนะ สาธารณรัฐเช็ก 4-0 ในศึกเนชั่นส์ ลีก เอ กลุ่ม 2 ส่วน สเปน แพ้ สวิตเซอร์แลนด์ คารัง 1-2\n\nการแข่งขันฟุตบอลยูฟ่า เนชันส์ ลีก ลีกเอ กลุ่ม 2 ระหว่าง ทีมชาติสาธารณรัฐเช็ก เปิดสนามฟอร์ตูนา อารีนา รับการมาเยือนของ ทีมชาติโปรตุเกส\n\nเช็ก มี ชิค ออกสตาร์ทขนาบข้างด้วยนักเตะอย่าง บารัค และ ฮโลเซ็ค ส่วนแข้งสำคัญอีกสองคนอย่าง ซูเช็ค และ คูฟาล ก็เป็นตัวจริงเช่นกัน\n\nทางด้าน โปรตุเกส ให้ ดาโลท์ ลงสนามเพราะไม่มี คันเซโล่ เล่นแบ็คขวาขณะที่ ดิอาส ออกสตาร์ทคุมแผงหลังได้ และแดนหน้ามาครบทั้ง เลเอา, โรนัลโด้ รวมถึง แบร์นาร์โด้\n\nผลปรากฏว่า ทีมชาติโปรตุเกส บุกมาชนะ เช็ก ไป 4-0 โดย โปรตุเกส ได้ประตูจาก ดิโอโก ดาโลต์ 2 ลูก นาทีที่ 33 กับ 52, บรูโน เฟอร์นันเดส นาทีที่ 45+2 และ ดิโอโก โชตา นาทีที่ 82\n\nทั้งนี้ จากชัยชนะดังกล่าวทำให้ โปรตุเกส เก็บเพิ่มเป็น 10 คะแนน ขึ้นมานำเป็นจ่าฝูงของกลุ่ม ส่วน เช็ก มี 4 คะแนน รอยู่อันดับ 4 บ๊วยของกลุ่ม\n\nผลอีกคู่ในกลุ่มเดียวกัน\n\nสเปน แพ้ สวิตเซอร์แลนด์ 1-2\n\nFacebook : https://www.facebook.com/innnews.co.th\n\nTwitter : https://twitter.com/innnews\n\nYoutube : https://www.youtube.com/c/INNNEWS_INN\n\nTikTok : https://www.tiktok.com/@inn_news\n\nLINE Official Account : @innnews",
    "โปรตุเกส บุกถล่ม เช็ก ศึกยูฟ่า เนชันส์ ลีก": "สเปน ฟอร์มบู่หลังพ่ายต่อ สวิตเซอร์แลนด์ คารังส่วน โปรตุเกส บุกถล่ม สาธารณรัฐเช็ก ทำให้ต้องไปวัดแชมป์กลุ่มในนัดสุดท้ายศึกยูฟ่า เนชันส์ ลีก\n\nการแข่งขันฟุตบอลยูฟ่า เนชันส์ ลีก ฤดูกาล 2022-23 เมื่อวันที่ 24 ก.ย. คู่ไฮไลท์อยู่ที่ลีกเอ กลุ่ม 2 “กระทิงดุ” สเปน จ่าฝูง เปิดสนาม เอสตาดิโอ เด ลา โรมาเรดา รับการมาเยือนของ “นาฬิกา” สวิตเซอร์แลนด์ ทีมบ๊วยตาราง\n\nเกมนี้เจ้าถิ่นวาง เปดรี, กาบี และเฟร์รัน ตอร์เรส ลงสนามส่วนทีมเยือนจัด กรานิต ชากา, เซอร์ดาน ชากิรี และบรีล เอ็มโบโล นำทีม\n\nนาที 21 กลับเป็น สวิตเซอร์แลนด์ ที่เป็นฝ่ายออกนำ 1-0 จากจังหวะได้ลูกเตะมุมทางฝั่งซ้าย และเป็น รูเบน วาร์กาส เปิดเข้ามาให้ มานูเอล อคานยี ได้โหม่งเต็มๆ ผ่านมือ อูไน ซิมอน ตุงตาข่าย ก่อนจบครึ่งแรกด้วยสกอร์ดังกล่าว\n\nครึ่งหลังนาที 55 สเปน ตีเสมอ 1-1 จากจังหวะที่ มาร์โก อเซนซิโอ ใช้ทักษะลากหนีผู้เล่นของทีมเยือนหลายราย ก่อนจ่ายเข้ากรอบเขตโทษฝั่งซ้ายให้ จอร์ดี อัลบา ที่เติมมาโล่งๆ ตะบันเข้าไปไม่พลาด\n\nทว่าอีกเพียง 3 นาทีต่อมากลายเป็นทีมเยือนที่ออกนำอีกครั้ง 2-1 จากจังหวะได้ลูกเตะมุมฝั่งซ้ายก่อนเป็น กรานิต ชากา เปิดเข้ามาแล้วเป็น อาคันจิ ที่สะกิดบอลมาเข้าทาง บรีล เอ็มโบโล ที่ยืนอยู่คนเดียวจิ้มบอลเป็นประตู\n\nหลังจากนั้นแม้ “กระทิงดุ” จะพยายามบุกทวงประตูตีเสมออย่างหนัก ทว่าไม่สามารถทำได้ทำให้จบเกม สเปน พ่าย สวิตเซอร์แลนด์ คาบ้าน 1-2\n\nขณะที่อีกคู่ในกลุ่มเดียวกัน โปรตุเกส บุกถล่ม สาธารณรัฐเช็ก 4-0 จากประตูของ ดิโอโก ดาโลต์ ที่เหมาคนเดียว 2 ลูกนาที 33 และ52, บรูโน แฟร์นานเดส นาที 45+2 และดิโอโก โชตา นาที 82\n\nทำให้ผ่าน 5 นัด โปรตุเกส แซงขึ้นนำจ่าฝูง (10 คะแนน) ตามด้วยอันดับ 2 สเปน (8 คะแนน) ทั้งคู่ต้องไปแย่งเข้ารอบชิงแชมป์ในแมตช์สุดท้าย ส่วนอันดับ 3 สวิตเซอร์แลนด์ (6 คะแนน) ขณะที่อันดับ 4 สาธารณรัฐเช็ก (4 คะแนน) โดยคู่นี้ต้องไปวัดทีมตกชั้นสู่ลีกบีในแมตช์สุดท้ายเช่นกัน\n\nส่วนผลการแข่งขันในคู่อื่นๆ ของรายการ\n\nลีกบี\n\nอาร์เมเนีย 0-5 ยูเครน\n\nสโลวีเนีย 2-1 นอร์เวย์\n\nสกอตแลนด์ 2-1 ไอร์แลนด์\n\nอิสราเอล 2-1 แอลเบเนีย\n\nเซอร์เบีย 4-1 สวีเดน\n\nลีกซี\n\nไอร์แลนด์เหนือ 2-1 คอซอวอ\n\nไซปรัส 1-0 กรีซ",
    "เบรกทีมชาติ: โชต้าทำประตูให้โปรตุเกสในค่ำคืนวันเสาร์": "ดิโอโก้ โชต้ามีชื่อทำประตูให้ทีมชาติโปรตุเกสในเกมที่พวกเขาชนะสาธารณรัฐเช็ก 4-0 ในยูฟา เนชันส์ ลีกค่ำคืนวันเสาร์ที่ผ่านมา\n\nกองหน้าลิเวอร์พูลลงเป็นตัวสำรองในระหว่างกลางครึ่งเวลาหลัง และโหม่งทำประตูให้กับทีมชาติของเขาทำประตูที่สี่ก่อนหมดเวลาแปดนาที\n\nคอสตาส ซิมิกาสลงเล่นในเนชันส์ ลีก ที่เขาลงตัวจริง และลงเล่นให้กรีซเอาชนะไซปรัส 1-0\n\nในระดับเยาวชน โอ๊คลีย์ แคนโนนิเออร์ทำสองประตูช่วยให้อังกฤษ ยู-19 เอาชนะจอร์เจีย 6-0 โดยลุค แชมเบอร์ส, ไอแซ็ค มาบาย่า และลี โจนาสลงเล่นในเกมยู-19 ยูโร รอบคัดเลือก\n\nขณะเดียวกัน เจมส์ บาลากิซีเป็นตัวจริงให้อังกฤษ ยู-20 ชนะโมร็อกโก 2-1 ในสเปน",
    "ผลบอลยูฟ่า เนชันส์ ลีก โปรตุเกส ถล่ม เช็ก ส่วนสเปน พ่าย สวิตเซอร์แลนด์": "การแข่งขันฟุตบอลยูฟ่า เนชันส์ ลีก มีคู่บิ๊กแมตซ์ที่น่าสนใจ อยู่ในลีก เอ กลุ่ม 2 สเปนที่เป็นจ่าฝูงและยังไม่แพ้ใคร ลงสนาม 4 นัด ชนะ 2 เสมอ 2 เก็บได้ 8 แต้ม พบกับทีมบ๊วยอย่างสวิตเซอร์แลนด์ ที่ลงสนามไปแล้ว 4 นัด แพ้ 3 ชนะ 1\n\nส่วนอีกหนึ่งคู่ไฮไลต์ สาธารณเช็ก ทีมอันดับ 3 ของกลุ่ม มี 4 แต้ม พบกับทีมอันดับ 2 อย่างโปรตุเกส ที่ลงสนามไปแล้ว 4 นัด ชนะ 2 แพ้ 1 เสมอ 1 มี 7 แต้ม 4 โดยแมตซ์​นี้หากโปรตุเกส​เอาชนะและสเปนแพ้หรือเสมอพวกเขาก็จะขยับขึ้นไปนั่งจ่าฝูงแทน สำหรับ​การแข่งขันของทั้งคู่ลงสนามในเวลาเดียวกัน 01.45 น.ดูบอลสดผ่าน UEFA.tv (คลิกดูบอลสดที่นี่)",
    "โปรตุเกส4-0แซงนำฝูง, กระทิงคารัง1-2": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nโปรตุเกส บุกชนะ สาธารณรัฐเช็ก 4-0 ในศึกเนชั่นส์ ลีก เอ กลุ่ม 2 เมื่อวันเสาร์ที่ผ่านมา ส่วน สเปน แพ้ สวิตเซอร์แลนด์ คารัง 1-2\n\nเริ่มต้นกันที่ สนาม ลา โรมาเรด้า กรุงซาราโกซ่า กระทิงดุ เปิดบ้านรับมือ สวิตเซอร์แลนด์\n\nผ่านไป 21 นาที ทัพนาฬิกา ออกนำก่อน 1-0 จากเตะมุมทางซ้าย รูเบน วาร์กาส สาดมากลางประตูเข้าหัว มานูเอล อาคานยี โขกกระดอนพื้นบอลเด้งผ่านมือ อูไน ซีม่อน เสียบตาข่าย\n\nเล่นไปถึงนาทีที่ 55 ลา โรฆ่า ตีเสมอ 1-1 จากการต่อเกมขึ้นมา มาร์โก อาเซนซีโอ แทงออกทสงซ้ายให้ จอร์ดี้ อัลบา เติมเข้าเขตโทษก่อนยิงเสียบใต้คานไม่พลาด\n\nแต่ทาง สวิตเซอร์แลนด์ ออกนำ 2-1 ในนาที 58 จากเตะมุมทางซ้ายเช่นเดิม มานูเอล อาคานยี สะกิดเข้าทาง บรีล เอ็มโบโล่ ชาร์จจ่อๆ หน้าปากประตูไม่พลาด\n\nจบกม สวิตเซอร์แลนด์ บุกชนะ สเปน 2-1 เก็บเพิ่มเป็น 6 แต้ม ส่วนทาง กระทิงดุ หล่นมาอยู่ที่ 2 มี 8 คะแนนจาก 5 นัด\n\n\n\n\n\n\n\nอีกคู่ในกลุ่มเดียวกัน ณ สนาม ฟอร์ทูน่า อาเรน่า กรุงปราก สาธารณรัฐเช็ก เปิดบ้านพบกับ โปรตุเกส\n\nเกมดำเนินไปถึงนาที 33 ทีมเยือนออกนำ 1-0 ราฟาเอล เลเอา ตบบอลจากทางซ้ายข้ากลางประตู ดีโอโก้ ดาโลต์ ยิงจ่อๆ ไม่พลาด\n\nจากนั้นในนาที 45+2 โปรตุเกส นำห่าง 2-0 มาริโอ รุย ปาดจากทางซ้ายเข้าเขตโทษ บรูโน่ แฟร์นันด์ส ชาร์จบอลเสียบตาข่าย\n\nเจ้าถิ่นมีโอกาสตีไข่แตกจากจุดโทษในนาที 45+6 เมื่อทาง คริสเตียโน่ โรนัลโด้ โดนจับแฮนด์บอล ซึ่งทาง วีเออาร์ ส่งสัญญาณก่อนเปลี่ยนมาให้ เช็ก กระนั้น พาทริก ชิก ยิงชนคาน\n\nครึ่งหลังนาที 52 สกอร์ขยับเป็น 3-0 บรูโน่ แฟร์นันด์ส สะกิดเข้าทาง ดีโอโก้ ดาโลต์ แต่งเข้าซ้ายก่อนยิงไกลจากนอกกรอบเขตโทษส่งบอลเสียบเสาซ้ายมือ\n\nท้ายเกมนาที 82 ทีมเยือนได้ประตูที่สี่จากเตะมุมทางขวา คริสเตียโน่ โรนัลโด้ โขกเช็ดไปเสาไกล ดีโอโก้ โชต้า ทิ้งตัวโขกโล่งๆ ที่เสาสองไม่พลาด 4-0\n\nจบเกม โปรตุเกส บุกชนะ สาธารณรัฐเช็ก 4-0 คว้า 3 คะแนนพร้อมแซงนำจ่าฝูงของกลุ่ม ส่วนเจ้าบ้านรั้งบ๊วยมี 4 แต้ม\n\n\n\n",
    "ดาโลต์ซัดเบิ้ล! 'ฝอยทอง' บุกอัด 'เช็ก' 4-0 ขึ้นยึดฝูง": "โปรตุเกส กลับมาโชว์ฟอร์มเก่งอีกครั้ง หลังพ่าย สวิตเซอร์แลนด์ นัดก่อน โดยบุกไปถล่ม เช็ก ขาดลอย 4-0 ดิโอโก้ ดาโลต์ เหมาสอง บวกกับบรูโน่ แฟร์นันเดส และ ดิโอโก้ โชต้า อีกคนละลูก ขึ้นไปรั้งจ่าฝูง ลีก เอ กลุ่ม 2 ศึก เนชั่นส์ ลีก\n\nศึกฟุตบอล ยูฟ่า เนชั่นส์ ลีก 2022-2023 ลีก เอ กลุ่ม 2 นัดที่ 5 ประจำวันเสาร์ที่ 24 กันยายน 2022 ที่สนาม ฟอร์ตูน่า อารีน่า กรุงปราก เป็นการเจอกันระหว่าง ทีมชาติสาธารณรัฐเช็ก ที่ลงแข่งไปแล้ว 4 นัด ชนะ 1 เสมอ 1 แพ้ 2 มี 4 คะแนน รั้งอันดับสามของตาราง เปิดบ้านพบกับ ทีมชาติโปรตุเกส ที่ชนะ 2 เสมอ 1 แพ้ 1 มี 7 แต้ม รั้งอันดับสองของตาราง ยังนำทัพโดย คริสเตียโน่ โรนัลโด้ เหมือนเดิม\n\nGOAL นาที 33 ฝอยทอง ได้ประตูขึ้นนำ 1-0 บรูโน่ แฟร์นันเดส เปิดบอลจากด้านขวาผ่านหน้าประตูหลุดไปเสาไกลไปถึง ราฟาเอล เลเอา ตามมาถึงสุดเส้นแล้วตบบอลย้อนกลับมาที่หน้าประตูอีกครั้ง คราวนี้เป็น ดิโอโก้ ดาโลต์ ตามมาซัดด้วยซ้ายเข้าไปตุงตาข่าย\n\nGOAL นาที 45+2 แข้งโปรตุกีส หนีไปเป็น 2-0 มาริโอ รุย เติมเกมรุกมาทางฝั่งซ้ายแล้วจ่ายบอลไปที่หน้าประตูผ่านแนวรับทีมเจ้าบ้านไปถึง บรูโน่ แฟร์นันเดส สอดมาแปด้วยขวาเข้าประตูไป โทมัส วาคลิค หมดสิทธิ์ป้องกัน จบครึ่งแรก โปรตุเกส บุกมานำ เช็ก ไปแบบสบาย 2-0\n\nGOAL นาที 52 ทีมเยือน นำห่างไปเป็น 3-0 บรูโน่ แฟร์นันเดส จ่ายสั้นๆ ให้กับ ดิโอโก้ ดาโลต์ หน้ากรอบเขตโทษ ก่อนไขว้บอลเข้าซ้าย แตะอีกหนึ่งจังหวะหาช่องแล้วซัดด้วยซ้าย บอลเข้ามุมเสาไกลไปอย่างสวยงามและเป็นประตูที่สองของเจ้าตัวในเกมนี้\n\nGOAL นาที 82 โปรตุเกส ทำสกอร์นำ 4-0 จากลูกเตะมุมทางฝั่งขวาบอลมาที่เสาแรก คริสเตียโน่ โรนัลโด้ โหม่งเปลี่ยนทางไปเสาสองบอลกระดอนพื้นถึง ดิโอโก้ โชต้า พุ่งโขกจ่อๆเข้าไป วาคลิค ที่เฝ้าอยู่เสาแรกพุ่งไปปัดบอลแล้วแต่ไม่ทัน\n\nช่วงเวลาที่เหลือไม่มีประตูเพิ่ม จบเกม 90 นาที ทีมชาติโปรตุเกส บุกถล่ม ทีมชาติสาธารณัฐเช็ก 4-0 กลับมาคว้าชัยชนะได้อีกครั้ง หลังบุกไปพ่าย สวิตเซอร์แลนด์ มา 0-1 ในนัดก่อนหน้านี้ ทำให้มีเพิ่มเป็น 10 คะแนน แซงขึ้นมานำเป็นจ่าฝูง ส่วน เช็ก ยังมีแค่ 4 แต้ม หล่นลงมารั้งอันดับสุดท้าย\n\nผู้เล่นตัวจริง ทีมชาติสาธารณรัฐเช็ก (ระบบการเล่น 3-4-3) : โทมัส วาคลิค (ผู้รักษาประตู) - ดาวิด ซิม่า, ยาคุบ บราเบ็ค, วาคลาฟ เยเมลก้า - วลาดิเมียร์ ซูฟัล, โทมัส ซูเช็ค (กัปตันทีม) , อเล็กซ์ คราล, ยาโรสลาฟ เซเลนี่ - อันโตนิน บารัค, ปาทริค ชิค, อดัม โฮเช็ค\n\nผู้เล่นตัวจริง ทีมชาติโปรตุเกส (ระบบการเล่น 4-3-3) : ดีโอโก้ คอสต้า (ผู้รักษาประตู) - ดิโอโก้ ดาโลต์, รูเบน ดิอ๊าส, ดานิโล่ เปเรยร่า, มาริโอ รุย - รูเบน เนเวส, วิลเลี่ยม คาร์วัลโญ่, บรูโน่ แฟร์นันเดส - แบร์นาร์โด้ ซิลวา, คริสเตียโน่ โรนัลโด้(กัปตันทีม), ราฟาเอล เลเอา\n\n\n\n",
    "ลึกซึ้งสุดๆ “โชตา” ดาวยิงทัพ “ลิเวอร์พูล” เฉลยที่มาท่าดีใจใน “ยูฟ่า เนชันส์ลีก”": "วันที่ 26 ก.ย. 65 ความเคลื่อนไหวการแข่งขันฟุตบอลยูฟ่า เนชันส์ลีก ลีกเอ กลุ่ม 2 ซึ่ง ทีมชาติโปรตุเกส บุกไปถล่ม ทีมชาติสาธารณรัฐเช็ก 4-0 เก็บเพิ่มเป็น 10 คะแนน จาก 5 นัด ขึ้นนำจ่าฝูงของกลุ่ม\n\nเกมดังกล่าว ดิโอโก โชตา กองหน้าทีมชาติโปรตุเกส วัย 25 ปี ของ \"หงส์แดง\" ลิเวอร์พูล ยิงประตูที่ 4 ให้กับโปรตุเกส ในนาทีที่ 82 จังหวะเตะมุมเปิดเข้าเขตโทษ คริสเตียโน โรนัลโด สตาร์ของทัพ “ปิศาจแดง” แมนเชสเตอร์ ยูไนเต็ด พร้อมฉลองประตูด้วยการเอาลูกฟุตบอลไปใส่ใต้เสื้อ และทำท่าดูดขวดนม ซึ่งทำให้แฟนๆ ออกมาวิเคราะห์ท่าดีใจของเจ้าตัวเป็นจำนวนมาก\n\nล่าสุด ดิโอโก โชตา ออกมาเฉลยว่า เพราะเหตุใดทำไมเขาถึงฉลองประตูชัยด้วยท่าทางดังกล่าว บนอินสตาแกรมส่วนตัว ที่มีชื่อว่า “diogoj_18” โดยโพสต์รูปครอบครัว พร้อมข้อความสั้นๆ ว่า “ลูกคนที่สองกำลังเดินทางมาถึง”",
    "แมนยูป่วน? โรนัลโด้บาดเจ็บเลือดอาบระหว่างรับใช้ชาติ (มีคลิป)": "คริสเตียโน่ โรนัลโด้ ซุป'ตาร์ 5 บัลลงดอร์ของแมนเชสเตอร์ ยูไนเต็ด ได้รับบาดเจ็บเลือดนองหน้าระหว่างเกมยูฟ่า เนชั่นส์ ลีก ระหว่างโปรตุเกสกับสาธารณรัฐเช็ก เมื่อคืนที่ผ่านมา\n\nคริสเตียโน่ โรนัลโด้ ได้รับบาดเจ็บเลือดนองหน้าและมีอาการมึนงงหลังเกิดการปะทะอย่างรุนแรงระหว่างเกมยูฟ่า เนชั่นส์ ลีก ของโปรตุเกสกับสาธารณรัฐเช็กเมื่อคืนที่ผ่านมา (เสาร์ที่ 24 กันยายน 2565) โดยกองหน้าแมนเชสเตอร์ ยูไนเต็ด ซึ่งใช้เวลาไม่กี่สัปดาห์ที่ผ่านมานี้บนม้านั่งสำรองที่โอลด์ แทรฟฟอร์ด หลังจากพลาดการทัวร์ปรีซีซั่นของสโมสร เป็นผู้นำประเทศของเขาในเกมการแข่งขันนัดสำคัญนี้\n\nแต่ปรากฏว่าเมื่อลงสนามในเกมนี้เจ้าตัวกลับต้องได้รับบาดเจ็บจนเลือดตกยางออกภายหลังการปะทะกันอย่างหนักกับผู้รักษาประตู โทมัส วาซลิค ของสาธารณรัฐเช็ก ทั้งคู่ชนกันในขณะที่โรนัลโด้พยายามจะยิงลูกครอสในกรอบเขตโทษในช่วงครึ่งหลังของการแข่งขัน ดาวเตะ 5 บัลลงดอร์ล้มลงไปกองกับพื้นและต้องรับการปฐมพยาบาลอยู่ค่อนข้างนาน มีการให้โรนัลโด้ไปทดสอบการกระทบกระเทือนสมอง ทีมแพทย์ของโปรตุเกสทำแผลที่จมูกที่แตกของเขา จากนั้นพวกเขาก็นำกองหน้าในตำนานไปล้างเลือดที่เหลืออยู่ข้างสนาม เนื่องจากผู้เล่นไม่ได้รับอนุญาตให้เล่นในชุดที่เปื้อนเลือด แต่ที่สุดแล้วสามารถเล่นต่อจนจบเกม\n\nโปรตุเกสเป็นฝ่ายนำ 3-0 ในช่วงเวลาที่โรนัลโด้ได้รับบาดเจ็บ โดยได้ประตูจากเพื่อนร่วมทีมสองคนของแมนเชสเตอร์ ยูไนเต็ด อย่าง ดิโอโก้ ดาโลต์ ทำสองประตูในขณะที่อีกประตูได้จากบรูโน่ แฟร์นันเดส ให้กับทีมของแฟร์นันโด ซานโตส ดิโอโก้ โชต้า บวกประตูที่ 4 ให้กับโปรตุเกสในนาทีที่ 82 ช่วยให้ทัพฝอยทองเอาชนะไปแบบท่วมท้น เมื่อดูผลอีกคู่ที่สเปนพ่ายสุดช็อคต่อสวิตเซอร์แลนด์เพียงพอที่จะทำให้โปรตุเกสรั้งจ่าฝูงของลีก A กลุ่ม 2\n\nเกมนี้ โรนัลโด้ล้มเหลวในการทำประตูเพิ่มในทีมชาติจากที่ยิงไปแล้ว 117 ประตู หลังเกมโค้ชทีมชาติโปรตุเกส กล่าวว่า “ครึ่งแรกนั้นยอดเยี่ยม มีคุณภาพที่ยอดเยี่ยม” “เราพร้อมอย่างสมบูรณ์แบบสำหรับพวกเขา และไม่ปล่อยให้พวกเขาได้โชว์อะไรมากนัก” “เมื่อเราทำประตูที่สอง เช็กก็ล้มเหลวในการยิงจุดโทษและรู้สึกกังวลยิ่งขึ้นกว่าเดิม ในขณะที่เรามีสมาธิและผ่อนคลายมากขึ้น”\n\nกองหน้าของแมนเชสเตอร์ ยูไนเต็ด เป็นส่วนสำคัญสำหรับความหวังของโปรตุเกสในฟุตบอลโลกที่กาตาร์ในปลายปีนี้ และเกมยูฟ่า เนชั่นส์ ลีก เมื่อคืนที่ผ่านมาก็ถือเป็นส่วนสำคัญของการเตรียมตัวสำหรับพวกเขาในทัวร์นาเมนท์นี้ ซึ่งหากในภายหลังพบว่าจมูกของเขามีอาการร้าว นั่นอาจทำให้โรนัลโด้มีโอกาสไม่ได้ลงสนามในเกมสำคัญกับสเปนในวันอังคารที่ 27 กันยายน 2565 นี้",
    "ตั้งเป้าแบบนี้! \"โรนัลโด้\" ลั่นอายุไม่ใช่ปัญหาขอเล่นให้ โปรตุเกส ถึงทัวร์นาเมนต์นี้": "Weeza\n\nนักข่าวกีฬา ผู้ชื่นชอบเรื่องราวของสถิติ, ข้อมูลเชิงลึก, บ้าบอลญี่ปุ่น และ คลั่งวงการหมัดมวย",
    "โรนัลโด้ จมูกแตกเลือดอาบเกมรับใช้ทีมชาติ โปรตุเกส เนชันส์ลีก": "",
    "\"โรนัลโด้\" ลั่น \"เวิลด์ คัพ 2022\" ไม่ใช่เวทีสุดท้าย วางเป้าลุยยูโร 2024 ต่อ": "คริสเตียโน่ โรนัลโด้ ซูเปอร์สตาร์ของทีมแมนเชสเตอร์ ยูไนเต็ด และทีมชาติโปรตุเกส ยืนยันว่าตนยังไม่มีแผนอำลาทัพ \"ฝอยทอง\" หลังจบฟุตบอลโลก 2022 เหมือนที่เป็นข่าวก่อนหน้านี้ และวางเป้าหมายที่จะลุยฟุตบอลยูโร 2024 ต่ออีกด้วยก่อนหน้านี้เคยมีข่าวว่าศูนย์หน้าวัย 37 ปี อาจลงเล่นให้ทีมชาติโปรตุเกสในฟุตบอลโลก 2022 ที่ประเทศกาตาร์ เป็นรายการสุดท้าย อย่างไรก็ตามล่าสุดเจ้าตัวออกมายืนยันว่ายังไม่มีความคิดที่จะเลิกรับใช้ชาติแต่อย่างใด และพร้อมลุยต่อกับรายการใหญ่ในอีก 2 ปีข้างหน้า\"น่าเหลือเชื่อมากที่ผมได้เขียนสถิติว่าเป็นคนที่ทำประตูได้มากที่สุดในนามทีมชาติ มันเป็นการเดินทางที่ยาวนาน แต่ผมอยากบอกว่าการเดินทางนี้มันยังไม่จบ\" โรนัลโด้ เริ่มกล่าวในงานประกาศรางวัลของสหพันธ์ฟุตบอลโปรตุเกส\"ผมหวังว่าจะยังเป็นส่วนหนึ่งในทีมชาติต่อไป ผมยังมีความกระหายที่จะลงเล่น และมีความคาดหวังเป็นอย่างสูงกับเส้นทางหลังจากนี้ แน่นอนเรามีนักเตะดาวรุ่งเก่งๆ ที่ขึ้นมาใหม่หลายรายในตอนนี้\"\"แต่สำหรับผมแล้ว ผมยังอยากเล่นในฟุตบอลโลกอยู่ และผมก็ยัมีเป้าหมายในการเข้าร่วมในศึกชิงแชมป์แห่งชาติยุโรป ยูโร 2024 ในอีก 2 ปีข้างหน้าด้วย\" ดาวยิงวัย 37 ปี กล่าวทิ้งท้ายทั้งนี้ คริสเตียโน่ โรนัลโด้ ได้รับรางวัลพิเศษจากสหพันธ์ฟุตบอลโปรตุเกส หลังก้าวขึ้นไปทำสถิติกลายเป็นนักเตะที่ยิงประตูได้มากที่สุดตลอดกาลในนามทีมชาติที่จำนวน 117 ประตู จากการลงสนาม 189 นัดในทุกรายการ",
    "กระหึ่มแดนฝอยทอง \"ชยพิพัฒน์\" แข้งไทย ยู-23 ซัดประตูชัยพาทีมใหม่ในลีกโปรตุเกสคว้าชัย (คลิป)": "วันที่ 10 ก.ย. 65 \"เจ็ท\" ชยพิพัฒน์ สุพรรณเภสัช กองกลาง \"ช้างศึก\" ทีมชาติไทย รุ่นอายุไม่เกิน 23 ปี สร้างชื่อกระหึ่มที่ประเทศโปรตุเกส ภายหลังจากที่ตัวเขาทำประตูชัยช่วย เอสซี ไปรเอ็นเซ (ลีกระดับ 4 ของโปรตุเกส) ต้นสังกัดใหม่ใส่ทีมคู่แข่งอย่าง เอสซี ลูซิตาเนีย ทำให้คว้าชัยต่อเวลาพิเศษ ด้วยสกอร์ 3-2 ศึกโปรตุเกส คัพ รอบแรก\n\nทั้งนี้จังหวะดังกล่าวในขณะที่สกอร์เสมอกันอยู่ที่ 2-2 ซึ่งเวลาผ่านมาถึงนาทีที่ 110 เป็นจังหวะที่ผู้รักษาประตูของ เอสซี ไปรเอ็นเซ เตะเปิดเกมยาวมาจากแดนตัวเองซึ่งบอลมาถึง ชยพิพัฒน์ สุพรรณเภสัช ได้บอลก่อนหลุดเข้าไปยิงผ่านมือ เอสซี ลูซิตาเนีย ผู้รักษาประตู เข้าประตูไปอย่างเฉียบขาด",
    "พบฟอสซิลไดโนเสาร์ในสวนหลังบ้านในโปรตุเกส คาดใหญ่ที่สุดในยุโรป": "ฟอสซิลกระดูกไดโนเสาร์นี้ถูกพบที่เมืองปอมบัล (Pombal) เมื่อปี 2017 ขณะที่ชายคนหนึ่งเริ่มงานก่อสร้างที่สวนหลังบ้าน และสังเกตพบชิ้นส่วนกระดูกที่กลายเป็นฟอสซิลหลายชิ้น\n\n\n\nโดยนักบรรพชีวินวิทยาจากโปรตุเกสและสเปนได้เริ่มการขุดค้นเดือนนี้ โดยเชื่อว่าฟอสซิลกระดูกดังกล่าวน่าจะเป็นของไดโนเสาร์คอยาว หรือซอโรพอด (sauropod) ซึ่งเป็นไดโนเสาร์และสัตว์บกที่มีขนาดใหญ่ที่สุดที่เคยมีอยู่บนโลก อาศัยอยู่ในยุคอัปเปอร์จูแรสสิก (Upper Jurassic) หรือประมาณ 150 ล้านปีที่แล้ว\n\n\n\nพบฟอสซิลเทอโรซอร์ยุคจูแรสสิกใหญ่ที่สุด\n\nโครงกระดูกไดโนเสาร์ต้นแบบ “แรปเตอร์” ถูกประมูลสูงถึง 430 ล้านบาท\n\nระหว่างการขุดค้น นักบรรพชีวินวิทยาพบชิ้นส่วนกระดูกสันหลังและซี่โครงเพิ่มเติม ซึ่งชี้ว่าไดโนเสาร์ตัวนี้น่าจะสูง 12 เมตร และยาว 25 เมตร และอาจเป็นไดโนเสาร์ซอโรพอดที่ใหญ่ที่สุดที่เคยค้นพบในยุโรป\n\n\n\nกระดูกไดโนเสาร์ถูกพบในท่าที่นักวิจัยเชื่อว่าเป็นท่าตอนที่ไดโนเสาร์ตาย\n\n\n\nเอลิซาแบต มาลาไฟยา นักวิจัยจากคณะวิทยาศาสตร์ มหาวิทยาลัยลิสบอนระบุว่า ไม่ใช่เรื่องปกติที่จะพบกระดูกซี่โครงทั้งหมดของสัตว์แบบนี้ หรือแม้แต่ในท่านี้ ซึ่งเป็นตำแหน่งทางกายวิภาคเดิม และจากตำแหน่งที่เป็นธรรมชาตินี้ เป็นไปได้ว่าจะมีชิ้นส่วนกระดูกอื่นๆ ให้ขุดขึ้นมาอีก\n\nภาพจาก:\n\nHANDOUT / INSTITUTO DOM LUIZ, FACULDADE DE CIÊNCIAS DA UNIVERSIDADE DE LISBOA / AFP\n\nFB: @InstitutoDomLuiz\n\n“นาซา” เตรียมทดสอบจรวด-ยานสำรวจดวงจันทร์\n\nหากจีนผลิต “ทุเรียน” ได้เอง จะส่งผลกระทบอะไรต่ออาเซียน?\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "วิเคราะห์บอล สาธารณรัฐเช็ก vs โปรตุเกส วันอาทิตย์ที่ 25 กันยายน 2565": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nสาธารณรัฐเช็ก\n\nยาโรสลาฟ ชิลฮาวี่ ไม่มี มิชาล ซาดีเล็ค, ออนเดรย์ เชลูสต์ก้า, ยาน โบริล, โฮวอร์ก้า, โทมาช คาลาส, ยาน โคปิช, เครชี่, โทมาช เปตราเช็ค, ยาน ซีโกร่า กับ มาเตย์ วีดร้า สภาพร่างกายไม่สมบูรณ์ แต่ พาทริค ชิค, ปีเตอร์ เชฟชิค, อันโตนิน บารัค กับ อดัม ฮโลเช็ค พร้อมลงสนาม\n\nพาทริค ชิค จะเล่นกองหน้าคู่ อดัม ฮโลเช็ค แดนกลางมี วลาดิเมียร์ คูฟาล, โทมาช ซูเช็ค, ปีเตอร์ เชฟชิค, อันโตนิน บารัค, ยาโรสลาฟ เซเลนี่ ลงทำเกม ส่วน ดาวิด ซีม่า, ยาคุบ บราเบช, วาชลาฟ เยเมลก้า จะลงคุมแนวรับ โดยมี โทมาช วาชลิค เฝ้าเสา\n\nโปรตุเกส\n\nแฟร์นานโด ซานโตส ไม่มี ชูเอา เฟลิกซ์, ราฟาเอล เกร์เรยโร่, โอตาวีโอ เอ็ดมิลซอน ดา ซิลวา มอนเตยโร่ กับ คเลแปร์ ลาเวรัน ลีม่า แฟร์เรยร่า เปเป้ สภาพร่างกายไม่สมบูรณ์ แต่ คริสเตียโน่ โรนัลโด้, ดีโอโก้ โชต้า, รูเบน ดีอาส กับ ราฟาเอล เลเอา ฟิตพร้อมลงสนาม\n\nราฟาเอล เลเอา, คริสเตียโน่ โรนัลโด้, ดีโอโก้ โชต้า จะเล่นแนวรุก แดนกลางมี บรูโน่ แฟร์นันด์ส, รูเบน เนเวส, แบร์นาร์โด้ ซิลวา ลงทำเกม ส่วน ดีโอโก้ ดาโล่ต์, ดานีโล่ เปเรยร่า, รูเบน ดีอาส, นูโน่ เมนเดส จะลงคุมแนวรับ โดยมี ดีเอโก้ คอสต้า ลงเฝ้าเสา\n\n11 ผู้เล่นตามคาด\n\nสาธารณรัฐเช็ก (3-5-2) : โทมาช วาชลิค - ดาวิด ซีม่า, ยาคุบ บราเบช, วาชลาฟ เยเมลก้า - วลาดิเมียร์ คูฟาล, โทมาช ซูเช็ค, ปีเตอร์ เชฟชิค, อันโตนิน บารัค, ยาโรสลาฟ เซเลนี่ - พาทริค ชิค, อดัม ฮโลเช็ค\n\nโปรตุเกส (4-3-3) : ดีเอโก้ คอสต้า - ดีโอโก้ ดาโล่ต์, ดานีโล่ เปเรยร่า, รูเบน ดีอาส, นูโน่ เมนเดส - บรูโน่ แฟร์นันด์ส, รูเบน เนเวส, แบร์นาร์โด้ ซิลวา - ราฟาเอล เลเอา, คริสเตียโน่ โรนัลโด้, ดีโอโก้ โชต้า\n\nสนาม : ฟอร์ตูน่า อาเรน่า, ปราก\n\nผู้ตัดสิน : เซอร์ดาน โยวาโนวิช (เซอร์เบีย)\n\n\n\n",
    "สื่อโปรตุเกสรายงาน พบเอกสารลับนาโตประกาศขายในเว็บมืด": "\n\nหนังสือพิมพ์ ดิอาริโอ เดอ โนติเซียส (Diario de Noticias) สื่อของโปรตุเกส รายงานว่า พบการขายข้อมูลลับขององค์การนาโตในเว็บมืดหลังจากเจ้าหน้าที่ทั่วไปของกองกำลังติดอาวุธของโปรตุเกสตกเป็นเป้าหมายการโจมตีทางไซเบอร์ “อย่างยาวนาน อย่างที่ไม่เคยเกิดขึ้นมาก่อน” จนทำให้เกิดการรั่วไหลของเอกสารลับ\n\n\n\nในรายงานระบุด้วยว่า ทางการโปรตุเกสไม่ได้ตระหนักถึงการโจมตีทางไซเบอร์ จนกระทั่งทางการสหรัฐฯ แจ้งต่อนายกรัฐมนตรีโปรตุเกสเมื่อเดือนสิงหาคมว่ามีเหตุเกิดขึ้น โดยอ้างอิงข้อมูลที่ชุมชนข่าวกรองของสหรัฐฯ พบการประกาศขายเอกสารลับ และตัวอย่างข้อมูลบางส่วนในเว็บมืด\n\n\n\nทั้งนี้ นาโตเรียกร้องให้ทางการโปรตุเกสชี้แจง และรับรองว่าจะเพิ่มการป้องกันเพื่อไม่ให้เกิดเหตุการณ์ขึ้นอีก ซึ่งทางการโปรตุเกสได้ให้คำมั่นว่าจะมีการทำงานเพื่อเพิ่มความน่าเชื่อถือของโปรตุเกสในฐานะสมาชิกผู้ก่อตั้งของนาโต\n\n\n\nและเมื่อปลายเดือนสิงหาคม นาโต รายงานว่า กำลังมีการสืบสวนกรณีที่มีแฮกเกอร์เจาะระบบของบริษัทพัฒนาขีปนาวุธ MBDA โดยพบพิมพ์เขียวของอาวุธที่ยูเครนใช้ ขายอยู่ในเว็บมืด\n\n\n\n…\n\n\n\n#ข้อมูลลับนาโต\n\n\n\n#โปรตุเกส\n\n\n\n",
    "ยังหล่อเหมือนเดิม โฉมหน้า \"โรนัลโด\" ล่าสุดหลังเลือดอาบหน้าจากเกม \"เนชันส์ ลีก\"": "อาการล่าสุดของ CR7 หลังเลือดอาบหน้าเมื่อสุดสัปดาห์ที่ผ่านมา กลับมาในสภาพคล้ายเดิมเพิ่มเติมคือมีสีบนใบหน้าเพิ่มเข้ามา\n\nวันจันทร์ที่ 26 กันยายน 2565 ควันหลงฟุตบอลยูฟ่า เนชันส์ ลีก เอ กรุ๊ป 2 โปรตุเกส บุกไปถล่ม สาธารณรัฐเช็ก 4-0 โดยโปรตุเกสได้ประตูจาก ดิโอโก ดาโลต์ นาที 33 กับ 52, บรูโน เฟอร์นันเดส 45+2 และ ดิโอโก โชตา นาที 82 เมื่อวันที่ 25 กันยายน ที่ผ่านมา\n\nในเกมนี้อีก 1 จุดที่น่าสนใจเกิดขึ้นในนาทีที่ 13 ของเกม เมื่อ คริสเตียโน โรนัลโด กัปตันทีมชาติโปตุเกสไปปะทะกลางอากาศกับ โทมัส วาคลิค ผู้รักษาประตูของเช็ก จนเลือดอาบเต็มหน้า แต่สุดท้ายเจ้าตัวออกไปปฐมพยาบาลกลับมาลงมาช่วยทีมจนครบ 90 นาที\n\nล่าสุด เดลี่ เมล สื่อกีฬาชื่อดังของอังกฤษ ออกมาอัปเดตอาการล่าสุดของ CR7 หลังได้รับการดูแลอย่างใกล้ชิดจากทีมแพทย์ และกลับมาลงซ้อมได้อีกครั้ง ล่าสุดเจ้าตัวเดินทางมาที่สนามของทีมชาติโปรตุเกส ด้วยสีหน้าที่เปลี่ยนไปเล็กน้อยคือมีรอยช้ำอยู่ที่บริเวณใต้ตาขวา แต่ก็คาดว่าจะพร้อมลงเล่นในเกมต่อไป",
    "'โรนัลโด' ลั่นบอลโลก 2022 ไม่ใช่เวทีสุดท้าย ขอลุยศึกยูโร 2024 ต่อ": "คริสเตียโน โรนัลโด ซูเปอร์สตาร์ของทีม “ปีศาจแดง” แมนเชสเตอร์ ยูไนเต็ด และทีมชาติโปรตุเกส ยืนยันว่าตนยังไม่มีแผนอำลาทัพ “ฝอยทอง” หลังจบฟุตบอลโลก 2022 และวางเป้าหมายที่จะลุยฟุตบอลยูโร 2024 กับทีมต่อไปอีกด้วย\n\nก่อนหน้านี้เคยมีข่าวว่าหัวหอกวัย 37 ปี อาจลงเล่นให้ทีมชาติโปรตุเกสในฟุตบอลโลก 2022 ที่ประเทศกาตาร์ เป็นรายการสุดท้าย อย่างไรก็ตามล่าสุดเจ้าตัวออกมายืนยันว่ายังไม่มีความคิดที่จะเลิกรับใช้ชาติแต่อย่างใด และพร้อมลุยต่อกับรายการใหญ่ในอีก 2 ปีข้างหน้า\n\n“น่าเหลือเชื่อมากที่ผมได้เขียนสถิติว่าเป็นคนที่ทำประตูได้มากที่สุดในนามทีมชาติ มันเป็นการเดินทางที่ยาวนาน แต่ผมอยากบอกว่าการเดินทางนี้มันยังไม่จบ” โรนัลโด้ เริ่มกล่าวในงานประกาศรางวัลของสหพันธ์ฟุตบอลโปรตุเกส\n\n“ผมหวังว่าจะยังเป็นส่วนหนึ่งในทีมชาติต่อไป ผมยังมีความกระหายที่จะลงเล่น และมีความคาดหวังเป็นอย่างสูงกับเส้นทางหลังจากนี้ แน่นอนเรามีนักเตะดาวรุ่งเก่งๆ ที่ขึ้นมาใหม่หลายรายในตอนนี้”\n\n“แต่สำหรับผมแล้ว ผมยังอยากเล่นในฟุตบอลโลกอยู่ และผมก็ยัมีเป้าหมายในการเข้าร่วมในศึกชิงแชมป์แห่งชาติยุโรป ยูโร 2024 ในอีก 2 ปีข้างหน้าด้วย” ดาวยิงวัย 37 ปี กล่าวทิ้งท้าย\n\nทั้งนี้ คริสเตียโน่ โรนัลโด้ ได้รับรางวัลพิเศษจากสหพันธ์ฟุตบอลโปรตุเกส หลังก้าวขึ้นไปทำสถิติกลายเป็นนักเตะที่ยิงประตูได้มากที่สุดตลอดกาลในนามทีมชาติที่จำนวน 117 ประตู จากการลงสนาม 189 นัดในทุกรายการ\n\nทีมชาติโปรตุเกส มีโปรแกรมลงเล่นศึกเนชันส์ ลีก ในคืนวันเสาร์ที่ 24 กันยายน ในการออกไปเยือนสาธารณรัฐเช็ก เวลา 01.45 น. ต่อด้วยการเปิดบ้านรับมือ สเปน ในคืนวันอังคารที่ 27 กันยายน 2565 เวลา 01.45น. ตามเวลาประเทศไทย\n\nขณะที่ในฟุตบอลโลก 2022 ที่ประเทศกาตาร์ พลพรรค “ฝอยทอง” ทีมชาติโปรตุเกส ถูกจับสลากมาอยู่ในกลุ่ม เอช ร่วมกับ อุรุกวัย, เกาหลีใต้ และเซเนกัล โดยพวกเขาจะประเดิมสนามเกมแรก พบ เซเนกัล วันที่ 24 พฤศจิกายน 2565",
    "โปรแกรมบอลวันนี้ ตารางบอล วันเสาร์ที่ 24 กันยายน 2565 ดูสดเนชั่นส์ ลีก ทุกคู่ สเปน , โปรตุเกส มีเตะ": "เพื่อพัฒนาประสบการณ์และเพิ่มประสิทธิภาพการใช้งานให้กับผู้ใช้ ท่านตกลงใช้คุกกี้เพื่อใช้งานเว็บไซต์นี้ต่อไป",
    "ยกเลิก 60 เที่ยวบิน หลังพนักงานหยุดงานประท้วงที่สนามบินลิสบอนของโปรตุเกส": "รอยเตอร์รายงาน เมื่อวันอาทิตย์ที่ 28 สิงหาคม 2565 กล่าวว่า พนักงานของบริษัทพอร์ทเวย์ ซึ่งเป็นบริษัทที่รับผิดชอบการบริหารพนักงานที่ทำงานในสนามบินลิสบอน รวมตัวประท้วงหยุดงานเพื่อเรียกร้องการปรับปรุงค่าจ้างในวันหยุดให้เหมาะสมมากขึ้น รวมถึงการส่งเสริมความก้าวหน้าในอาชีพการงาน ทำให้สนามบินหลักของโปรตุเกสที่คับคั่งด้วยการเดินทางในช่วงฤดูร้อนต้องหยุดชะงัก และผู้โดยสารถูกยกเลิกเที่ยวบิน\n\nเว็บไซต์ของหน่วยงานสนามบินโปรตุเกส ระบุว่า เที่ยวบินขาเข้า 31 เที่ยวและขาออก 28 เที่ยว ถูกยกเลิกเมื่อวันอาทิตย์ที่สนามบินดังกล่าว\n\nเปโดร ฟิเกเรโด โฆษกสหภาพแรงงานการบินพลเรือนแห่งชาติ (SINTAC) กล่าวกับรอยเตอร์ว่า กว่า 90% ของพนักงานปฏิบัติการภาคพื้นดินของบริษัทพอร์ทเวย์ (Portway) ที่สนามบินลิสบอนและสนามบินปอร์โต ได้เข้าร่วมในการหยุดงานประท้วงเป็นเวลา 3 วัน ซึ่งคาดว่าส่งผลกระทบต่อเที่ยวบินในลิสบอนประมาณ 70-80 เที่ยวบิน รวมถึงอีก 30-40 เที่ยวบินที่ปอร์โต\n\nการประท้วงหยุดงานดังกล่าวเกิดขึ้นในช่วงสุดสัปดาห์ที่คึกคักที่สุดของปี โดยนักท่องเที่ยวชาวต่างชาติและชาวโปรตุเกสยังคงเดินทางอย่างต่อเนื่องเพื่อพักผ่อนในช่วงฤดูร้อน\n\nพนักงานภาคพื้นดินของสนามบินจำนวนมากออกมาประท้วงทั่วยุโรปในช่วงฤดูร้อนนี้ เพื่อเรียกร้องค่าจ้างที่สูงขึ้นให้สอดคล้องกับภาวะเงินเฟ้อที่เพิ่มสูงในปัจจุบัน\n\nบริษัทพอร์ทเวย์ ซึ่งบริหารโดยกลุ่มธุรกิจสัญชาติฝรั่งเศส กล่าวว่า การประท้วงหยุดงานเป็นการแสดงถึงความไม่เป็นมืออาชีพและขาดความรับผิดชอบ ซึ่งการกระทำดังกล่าวจะเป็นอันตรายต่อภาคการท่องเที่ยวของโปรตุเกสที่มีมูลค่ากว่า 15% ของผลิตภัณฑ์มวลรวมภายในประเทศ.",
    "ยูฟ่า มั่นใจสเปน-โปรตุเกส เป็นเจ้าภาพฟุตบอลโลก 2030": "รอยเตอร์ สื่อดังรายงานว่า อเล็กซานเดอร์ เซเฟริน ประธานสหพันธ์ฟุตบอลยุโรป หรือ ยูฟ่า กล่าวว่าทั้ง 2 ประเทศได้ลงนามในข้อตกลงในปี 2020 เพื่อผลักดันการเป็นเจ้าภาพในเดือนมิถุนายน ปี 2030\n\n“ผมมั่นใจว่าฟุตบอลโลก 2030 จะเล่นในสเปนและโปรตุเกส” เซเฟริน กล่าวผ่านวิดีโอคอนเฟอเรนซ์ในระหว่างการเปิดการประชุมระหว่างประเทศ Football Talks ที่ลิสบอนเมื่อวันจันทร์ที่ผ่านมา\n\n4 ชาติอเมริกาใต้ ร่วมเสนอตัวเป็นเจ้าภาพร่วมฟุตบอลโลก 2030\n\nอียิปต์-ซาอุดีอาระเบีย-กรีซ เสนอตัวจัดฟุตบอลโลก 3 ทวีป\n\nฟีฟ่า เผย ฟุตบอลโลก 2022 เริ่มเร็วกว่ากำหนด 1 วัน\n\n“การยื่นเสนอตัวครั้งนี้ถือเป็นชัยชนะ และเราจะทำทุกอย่างที่ทำได้เพื่อช่วยให้ 2 ประเทศที่มีความกระตือรือร้น ,ชีวิตและหายใจในฟุตบอล และมีโครงสร้างพื้นฐานที่ดี”\n\nสนามกีฬาทั้งหมด 14 แห่งใน 12 เมือง โดยจะใช้ 11 สนามในประเทศสเปน และ 3 สนามในโปรตุเกส และจะมีการลงคะแนนจากฟีฟ่า ในเดือนพฤษภาคมปี 2024\n\nขณะเดียวกัน โปรตุเกส และ สเปน นั้นมีคู่แข่งจากทวีปอเมริกาใต้ ที่มี อาร์เจนตินา, อุรุกวัย, ชิลี และปารากวัย เสนอตัวเป็นเจ้าภาพร่วม เช่นเดียวกับที่ก่อนหน้านี้ อียิปต์, ซาอุดีอาระเบีย และกรีซ กำลังวางแผนการยื่นข้อเสนอเป็นเจ้าภาพฟุตบอลโลก 2030 แบบ 3 ทวีปเช่นกัน\n\nนอกจากนี้ยังมี รายงานว่า จีน ก็อยู่ในข่ายเสนอตัวด้วยเช่นกัน\n\nสำหรับฟุตบอลโลก 2022 กาตาร์ จะเป็นเจ้าภาพในช่วงปลายปีนี้ ต่อด้วย แคนาดา สหรัฐอเมริกา และเม็กซิโก ที่จะเป็นเจ้าภาพร่วมในปี 2026\n\nวิเคราะห์บอล !! ยูฟ่า แชมเปี้ยนส์ ลีก นาโปลี พบ ลิเวอร์พูล 7 ก.ย. 65\n\nเปิดไทม์ไลน์ วันประกาศผลลงทะเบียน “บัตรสวัสดิการแห่งรัฐ”\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "เกือบหลัก4แต่ยังมีไฟ!โรนัลโด้หวังช่วยโปรตุเกสลุยยูโร2024": "โรนัลโด้ ถือเป็นตำนานของวงการลูกหนังโปรตุเกสตั้งแต่ตอนที่ยังไม่ได้แขวนสตั๊ด หลังจากทำประตูให้ทีมได้ถึง 117 ลูกจากการลงเล่น 189 นัด อย่างไรก็ตาม ปัจจุบันเขามีอายุ 37 ปีเข้าไปแล้ว ทำให้ก่อนหน้านี้หลายคนเชื่อว่าศึก ฟุตบอลโลก 2022 อาจจะเป็นรายการสุดท้ายของเขากับทัพฝอยทอง\n\nคริสเตียโน่ โรนัลโด้ ดาวยิงคนดังของทีมชาติโปรตุเกส เปิดเผยว่าตนอยากจะเล่นให้บ้านเกิดในศึก ยูโร 2024 ด้วย แม้ว่าพอถึงตอนนั้นแล้วเขาจะมีอายุมากถึง 39 ปีก็ตาม\n\nทั้งนี้ ล่าสุด โรนัลโด้ ได้ร่วมงานอีเวนท์ที่จัดโดยสหพันธ์ฟุตบอลโปรตุเกส โดยเขาได้รับรางวัลพิเศษจากการทำประตูให้กับ โปรตุเกส ได้มากที่สุดตลอดกาลด้วย ซึ่งช่วงหนึ่งเขากล่าวว่า \"มันน่าเหลือเชื่อที่ได้เป็นคนที่ทำประตูได้เยอะที่สุดในระดับทีมชาติ มันเป็นการเดินทางที่ยาวนาน แต่ผมอยากจะขอย้ำว่าการเดินทางมันยังไม่จบแค่นี้\"\n\n\"ผมหวังว่าจะได้เป็นส่วนหนึ่งของทีมชาติไปอีกสักพัก ผมยังมีแรงกระตุ้นอยู่ ความปรารถนาของผมน่ะสูงมากๆ เส้นทางของผมกับทีมชาติยังไม่จบลงแค่นี้ เรามีนักเตะอายุน้อยเก่งๆ หลายคนอยู่ในทีม หลังจากนี้ผมจะต้องลงเล่น ฟุตบอลโลก และผมก็อยากจะไปเล่นศึกชิงแชมป์แห่งชาติยุโรปด้วย\"",
    "“โรนัลโด้” ลั่น พร้อมพาโปรตุเกส ลุยศึกยูโร 2024 แม้อายุเกือบ 40": "คริสเตียโน่ โรโนัลโด้ ดาวยิงระดับพระกาฬของแมนยู ยอมรับว่าเขายังต้องการติดทีมชาติโปรตุเกส ไปลุยศึกฟุตบอล ยูโร 2024 แม้อายุเขาจะปาเข้าไป 39 ปีแล้วก็ตาม\n\nเมื่อคืนที่ผ่านมา (20 กันยายน) สมาคมฟุตบอลโปรตุเกส จัดพีธีมอบรางวัลผู้ทำประตูได้มากที่สุดในประวัติศาสตร์ของทีมชาติ ให้แก่ คริสเตียโน่ โรนัลโด้ หลังจากที่เจ้าตัวทำไปแล้ว 117 ประตู จาก 189 นัด\n\nแต่ถึงแม้ว่าในซีซั่นนี้ดาวเตะวัย 38 ปีจะเพิ่งซัดไปได้เพียงแค่ประตูเดียว แต่เขาก็ยังมีชื่อในทีมชาติโปรตุเกส ชุดลุยศึก เนชั่นส์ ลีก ช่วงปลายเดือนนี้\n\nล่าสุด โรนัลโด้ได้ประกาศกลางงานมอบรางวัลว่าเขาต้องการติดทัพฝอยทองต่อไปอีกสักราวๆ 2 ปี และต้องการนำทัพไปลุยศึกยูโร 2024 ซึ่งนั่นหมายความว่าในตอนนั้นโรนัลโด้จะมีอายุ 39 ปี\n\n“ผมขอขอบคุณทุกคนที่มีความสำคัญต่ออาชีพของผม มันเป็นเส้นทางที่ยาวไกล และผมขอใช้โอกาสนี้ประกาศว่าเส้นทางของผมยังไม่จบลง”\n\n“สมาคมฟุตบอลทำงานได้อย่างยอดเยี่ยม ผมรู้สึกภาคภูมิใจ และมีความมุ่งมั่น”\n\n“ผมรู้สึกว่าผมยังมีความทะเยอทะยานสูง จากการถูกเลือกติดทีมชาติร่วมกับผู้เล่นอายุน้อยหลายคน”\n\n“เรามีอนาคตที่สดใส และแน่นอนว่าผมต้องการมีส่วนร่วมต่อไปในฟุตบอลโลก รวมไปถึง ฟุตบอลยูโร อีกด้วย”\n\n“ผมคิดถึงการได้รับรางวัล”\n\nหลังจากที่โรนัลโด้ เจ้าตัวก็ได้รับเสียงปรบมืออย่างกึกก้องจากผู้ที่เข้ารว่มงานมอบรางวัลใครังนี้",
    "พรีเมียร์ลีก จะกลับมาเดือด จับตา 4 นักเตะจอมเทพหลังเบรกทีมชาติ": "",
    "คริสเตียโน โรนัลโด ไร้แผนอำลาทีมชาติโปรตุเกส": "คริสเตียโน โรนัลโด กองหน้าซูเปอร์สตาร์ทีมชาติโปรตุเกส และแมนเชสเตอร์ ยูไนเต็ด ยืนยันว่าหลังไม่มีแผนที่จะอำลาทัพ “ฝอยทอง” หลังจบศึกฟุตบอลโลก 2022\n\nสำหรับ โรนัลโด ลงสนามในทีมชาติโปรตุเกสมาแล้วถึง 189 นัดทุกรายการพร้อมครองสถิติเป็นผู้เล่นที่ทำประตูในนามทีมชาติมากที่สุดของโลกด้วยจำนวน 117 ประตู\n\nแน่นอนว่า “ซีอาร์ เซเว่น” จะเป็นกำลังหลักของทัพ “ฝอยทอง” ในศึกฟุตบอลโลก 2022 ที่กำลังมาถึงช่วงปลายปีนี้ทว่ายังไม่มีการระบุเรื่องอนาคตของเขากับทีมชาติหลังจากนั้น\n\nทว่าล่าสุดแข้งวัย 37 ปี ให้สัมภาษณ์ว่าเขามีความตั้งใจรับใช้ทีมชาติไปจนถึงยูโร 2024 “มันเป็นเส้นทางที่ยาวนาน (ในการรับใช้ทีมชาติ) แต่ผมอยากจะใช้โอกาสที่จะบอกว่าเส้นทางของผมยังไม่จบ ผมรู้สึกมีแรงบันดาลใจ มีความทะเยอทะยานสูง และผมต้องการ เป็นส่วนหนึ่งของฟุตบอลโลกครั้งนี้ และฟุตบอลยูโร 2024 ด้วยเช่นกัน นี่คือสิ่งที่ผมสมมุติขึ้นมาในตอนนี้”",
    "โปรตุเกสประกาศฉีด 'วัคซีนฝีดาษลิง' ให้กลุ่มเสี่ยงสูง": "ลิสบอน, 21 ก.ย. (ซินหัว) -- เมื่อวันอังคาร (20 ก.ย.) กองอำนวยการสาธารณสุขโปรตุเกส ประกาศการฉีดวัคซีนป้องกันโรคฝีดาษลิงแก่กลุ่มผู้มีความเสี่ยงสูง ซึ่งครอบคลุมผู้มีความเสี่ยงติดเชื้อไวรัสฝีดาษลิงเพิ่มขึ้น นอกเหนือจากกลุ่มบุคลากรทางการแพทย์\n\nรายงานระบุว่าแต่ละภูมิภาคของประเทศจะจัดการยุทธศาสตร์การแจกจ่ายวัคซีนป้องกันโรคฝีดาษลิง หลังจากกำหนดกลุ่มพลเมืองที่มีคุณสมบัติผ่านเกณฑ์ผ่านการปรึกษาหารือกับผู้เชี่ยวชาญมาร์การิดา ทาวาเรส รัฐมนตรีด้านการส่งเสริมสุขภาพของโปรตุเกส กล่าวว่าการฉีดวัคซีนป้องกันโรคฝีดาษลิงจะเริ่มขึ้นทันทีพร้อมกับการเผยแพร่กฤษฎีกาอนึ่ง โปรตุเกสตรวจพบผู้ป่วยโรคฝีดาษลิงอย่างน้อย 908 ราย นับตั้งแต่เกิดการระบาดของโรคดังกล่าวภายในประเทศ",
    "ฮีโร่เลย! ดาวรุ่งไทยประเดิมซัดประตูชัยพาต้นสังกัดในโปรตุเกสชนะบอลถ้วย": "ชยพิพัฒน์ สุพรรณเภสัช กองกลางทีมชาติไทยชุดยู 23 สร้างชื่อให้ตัวเองลงสนามให้ต้นสังกัดในลีกโปรตุเกสก่อนทำประตูชัยพาทีมชนะได้สำเร็จกองกลางวัย 21 ปี ลงสนามให้ เอสซี ไปรเอ็นเซ่ ทีมในลีกดิวิชั่น 4 ของเเดนฝอยทองเล่นในศึกโปรตุเกส คัพพบกับ เอสซี ลูซิตาเนีย โดยทั้งสองทีมเสมอกันอยู่ 2-2 จนถึงช่วงต่อเวลาพิเศษก่อนที่ชยพิพัฒน์จะมายิงประตูชัยจังหวะหลุดเดี่ยวเเตะหลบประตูคู่เเข่งซัดง่ายๆพาทีมเอาชนะไป 3-2 ผ่านเข้ารอบ 2 ต่อไปชยพิพัฒน์ ก่อนหน้านี้อยู่กับ เอสโตริล มีข่าวกับทั้งทีมในสเปนเเละไทยลีกเเต่เจ้าตัวต้องการอยู่ค้าเเข้งในยุโรปต่อ",
    "พร้อมลุยต่อ! โรนัลโด้ยันฟุตบอลโลก 2022 ไม่ใช่จุดหมายสุดท้าย": "พร้อมลุยต่อ! โรนัลโด้ยันฟุตบอลโลก 2022 ไม่ใช่จุดหมายสุดท้าย\n\nสตาร์ดังชาวโปรตุกีสออกมาคอนเฟิร์มว่าฟุตบอลโลกปี 2022 ไม่ใช่รายการสุดท้ายพร้อมตั้งเป้าลุยฟุตบอลยูโรปี 2024\n\nคริสเตียโน โรนัลโด้ กัปตันทีมชาติโปรตุเกส ออกมายืนยันว่า ฟุตบอลโลกปี 2022 จะไม่ใช่รายการสุดท้ายของเขา พร้อมตั้งเป้าลุยฟุตบอลยูโรปี 2024\n\nด้วยความที่เจ้าตัวอายุปาไป 37 ปี ประกอบกับฟอร์มการเล่นในปัจจุบันทำให้หลายคนคาดว่าเจ้าตัวคงเล่นรายการฟุตบอลโลกปี 2022 เป็นรายการสุดท้ายที่เล่นให้กับทีมชาติ\n\nแต่ทว่า CR7 ยังคงตั้งเป้าหมายในอนาคตของเขากับทีมชาติว่า เขายังคงอยากลงสนามในรายการฟุตบอลยูโรปี 2024 ตอนที่เขาจะอายุ 39 ปี หลังจากจบฟุตบอลโลกฤดูหนาวปี 2022 นี้\n\n“มันเป็นเส้นทางที่ค่อนข้างยาว แต่ผมอยากจะใช้โอกาสตรงนี้ ที่จะบอกว่า นี่ยังไม่ถึงสุดเส้นทางของผม ผมยังคงรู้สึกมีแรงบันดาลใจ และ ความทะเยอทะยานอยู่เสมอ”โรนัลโด้ กล่าวหลังจากรับรางวัล Quinas de Ouro ของสหพันธ์ฟุตบอลโปรตุเกสเมื่อวันอังคาร\n\n“ผมอยู่ท่ามกลาง การคัดเลือกของกลุ่มผู้เล่นอายุยังน้อย และ ผมต้องการเป็นส่วนหนึ่งของฟุตบอลโลกครั้งนี้และยุโรปปี 2024 ด้วยเช่นกัน”",
    "ยังมีไฟ!! โรนัลโด้ ยันไร้แผนอำลาทีมชาติ หวังติดทัพฝอยทองลุยยูโร 2024": "คริสเตียโน่ โรนัลโด้ ดาวยิงแมนยู ยืนยันยังไม่มีความคิดที่จะเลิกเล่นทีมชาติ และยังต้องการที่จะรับใช้ทีมชาติโปรตุเกสไปจนถึงศึกฟุตบอลยูโร 2024 ที่เยอรมนี\n\nคริสเตียโน่ โรนัลโด้ ซูเปอร์สตาร์ชาวโปรตุกีสของแมนเชสเตอร์ ยูไนเต็ด กล่าวในพิธีมอบรางวัลนักฟุตบอลยอดเยี่ยมที่บ้านเกิด เมื่อวันที่ 20 กันยายน ว่า ยังหวังมีส่วนร่วมในทีมชาติโปรตุเกสไปอีก 2-3 ปี เพราะยังรู้สึกมุ่งมั่น ตั้งใจ ที่จะร่วมทีมกับแข้งรุ่นน้องลุยฟุตบอลโลก 2022 ที่ประเทศกาตาร์ ปลายปีนี้ รวมถึงศึกฟุตบอลยูโร 2024 ที่ประเทศเยอรมนี ในอีก 2 ปีข้างหน้าด้วย ซึ่งถึงตอนนั้น เขาจะมีอายุ 39 ปีแล้ว\n\nโรนัลโด้ กล่าวต่อว่า ภูมิใจที่ได้รับรางวัลสดุดีในฐานะเจ้าของสถิติยิงประตูในฟุตบอลอาชีพสูงที่สุดตลอดกาล เพราะไม่คิดว่าจะได้รับรางวัลที่เป็นสถิติยิ่งใหญ่ขนาดนี้ เพราะไม่คิดว่าตัวเองจะทำได้สำเร็จ ที่ผ่านมาเป็นเส้นทางที่ยาวไกล แต่ก็ยังไม่สิ้นสุด เพราะตนยังเหลือก๊อกสองอยู่อีกหน่อย\n\nโรนัลโด้ ยิงประตูในระดับสโมสรไปแล้ว 699 ลูก และเมื่อรวมกับระดับทีมชาติและฟุตบอลรุ่นใหญ่อื่นๆ คิดเป็นประตูรวม 816 ลูกในขณะนี้\n\nข่าวที่เกี่ยวข้อง\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "เร่งฟอร์มโค้งสุดท้าย! 10 สตาร์อาจโดนเมินติดทีมชาติลุยฟุตบอลโลก 2022": "งานนี้แฟนบอลหลายคนต้องยอมรับว่า 10 ผู้เล่นชั้นนำที่ถูกเมินในการเรียกตัวติดธงในครั้งนี้ อาจจะทำให้พวกเขามีสิทธิ์ได้นั่งเชียร์เพื่อนร่วมชาติอยู่หน้าจอทีวี หรือบนอัฒจันทร์เท่านั้น หากพวกเขาไม่สามารถรีดฟอร์มเก่ง และสร้างความเชื่อใจให้กับโค้ชทีมชาติของตัวเองได้\n\nสำหรับในช่วง \"ฟีฟ่า เดย์\" ตั้งแต่สัปดาห์นี้ไปจนกระทั่งสิ้นเดือนกันยายน หลายๆ ชาติได้ทำการเรียกตัวนักเตะมาร่วมทัพ แต่ก็มีผู้เล่นบางคนในระดับสตาร์ดังไม่ถูกเรียกตัวมาช่วยชาติ ซึ่งแน่นอนว่านี่อาจจะเป็นสัญญาณบ่งบอกอะไรบางอย่างเกี่ยวกับอนาคตของพวกเขาในการเล่นฟุตบอลโลกที่ดินแดนตะวันออกกลาง\n\n1. เจดอน ซานโช่\n\nก่อนหน้านั้นปีกจอมพลิ้วจากแมนเชสเตอร์ ยูไนเต็ด เป็นผู้เล่นตัวหลักของทีมชาติอังกฤษมาตลอด โดยในตอนนั้นเขาทำผลงานได้อย่างโดดเด่นสมัยที่เล่นให้กับ โบรุสเซีย ดอร์ทมุนด์ ซึ่งทั้งยิงและแอสซิสต์เป็นว่าเล่น แต่หลังจากย้ายมาอยู่กับ \"ปีศาจแดง\" ผลงานก็มีแต่สาละวันเตี้ยลง ซีซั่นแรกกับทีมเขาต้องกับความยากลำบากในการเค้นฟอร์มเก่งออกมา และส่งผลต่ออนาคตในทีมชาติ แม้ตอนนี้นักเตะจะทำผลงานได้กระเตื้องขึ้นก็ตาม แต่ ซานโช่ ยังคงต้องสู้กับผู้เล่นอีกหลายๆ คนที่ทำผลงานได้เหนือกว่าเขา ฉะนั้นนับตั้งแต่นี้ไปจนถึงก่อนประกาศตัวทีมชาติอังกฤษชุดลุยบอลโลก นักเตะต้องเร่งผลิตผลงานชั้นยอดออกมาให้ได้เหมือนสมัยอยู่กับ \"เสือเหลือง\" ไม่อย่างนั้นเขาคงต้องนั่งน้ำตาคลอเบ้าเพราะไม่ได้ขึ้นเครื่องบินเดินทางไปกาตาร์ !!!\n\n2. กาเบรียล เชซุส\n\n\n\n\n\nสตาร์ชาวบราซิเลียนเป็นหนึ่งในนักเตะฟอร์มแรงแห่งศึกพรีเมียร์ลีก อังกฤษ นับตั้งแต่ย้ายจาก แมนเชสเตอร์ ซิตี้ มาอยู่กับ อาร์เซน่อล แต่การตะบันไป 4 ประตูในซีซั่นนี้มันไม่เพียงพอให้เขามีชื่อติดทีมชาติบราซิลในยุคของกุนซือติเต้ แต่กระนั้นก็ไม่ใช่ว่าเจ้าตัวจะโดนเมินจากทัพ \"เซเลเซา\" ซะทีเดียว เพราะโค้ชยืนยันว่า เชซุส ยังคงมีโอกาสได้ติดธงลุยฟุตบอลโลก เพียงแต่ผู้เล่นคนอื่นๆ ในแนวรุกก็มีโอกาสาเช่นกัน ฉะนั้นหากนักเตะสามารถทำผลงานได้อย่างยอดเยี่ยมทั้งการสร้างสรรค์เกม, ยิงประตู และยังช่วยเกมรับได้ แน่นอนว่า อดีตแข้งแมนฯ ซิตี้ ก็ยังได้ลุ้นช่วยชาติ แต่หากทำไม่ได้งานนี้มีสิทธิ์เสียตำแหน่งเช่นกัน\n\n3. ปอล ป็อกบา\n\nการไม่ได้ลงเล่นให้กับ ยูเวนตุส เลยนับตั้งแต่ย้ายมาร่วมทัพช่วงซัมเมอร์นี้ ทำให้ ปอล ป็อกบา มีเวลาน้อยมากในการที่จะพิสูจน์ตัวเองทั้งเรื่องสภาพความฟิต และศักยภาพในการเล่น เหตุผลสำคัญที่ให้กองกลางตัวตัดผม ต้องเจอสถานการณ์แบบนี้เนื่องจากนักเตะต้องเข้ารับการผ่าตัดเพื่อรักษาอาการบาดเจ็บหัวเข่า และด้วยเวลาที่บีบรัดขนาดนี้โอกาสที่จะสร้างความฟิต และลงสนามเพื่อช่วยทัพ \"ม้าลาย\" จึงเป็นเรื่องที่ยากลำบากเหลือเกิน ด้วยเหตุนี้ทำให้ ดิดิเย่ร์ เดส์ช็องส์ นายใหญ่ทีมชาติฝรั่งเศส จึงไม่สามารถการันตีตำแหน่งในทัพ \"เลส์ เบลอส์\" ให้กับเขาได้ แม้ก่อนหน้านี้นักเตะจะทำผลงานได้ดี และช่วยชาติคว้าแชมป์ฟุตบอลโลก 2018 ก็ตาม\n\n4. มาร์คัส แรชฟอร์ด\n\nนักเตะแมนเชสเตอร์ ยูไนเต็ด อีกรายที่โดนมองข้ามในการช่วยชาติทำศึกเนชั่นส์ ลีก ครั้งนี้ โดยเหตุผลสำคัญเพราะอาการบาดเจ็บของเจ้าตัว โดย แรชฟอร์ด ถือเป็นผู้เล่นที่เคยมีประสบการณ์ย่ำแย่จากผลงานเมื่อซีซั่นที่ผ่านมา ก่อนจะกลับมาเล่นได้อย่างโดดเด่นในช่วงต้นฤดูกาลนี้ภายใต้การกุมบังเหียนของกุนซือเอริก เทน ฮาก สำหรับ \"แรชชี่\" ถือเป็นผู้เล่นสารพัดประโยชน์ในเกมรุก โดยสามารถเล่นในตำแหน่งหน้าเป้าและแนวรุกทางริมเส้นก็ได้ กระนั้นนักเตะยังคงเป็นเพียงแค่ยางอะไหล่ของ แฮร์รี่ เคน หัวหอกตัวเก่งสเปอร์สซึ่งฟอร์มโดดเด่นเหลือเกินกับต้นสังกัด ฉะนั้นสิ่งที่ แรชฟอร์ด ต้องทำในช่วงเวลานี้ก็คือรักษาเนื้อรักษาตัวให้แข็งแกร่ง และทำผลงานให้ดี ไม่อย่างนั้นคงมีกองหน้าคนอื่นๆ ที่สามารถเบียดเขาออกจากลิสต์รายชื่อทัพ \"สิงโตคำราม\" ก็ได้\n\n5. เซร์คิโอ รามอส\n\nกองหลังมากประสบการณ์และมีส่วนช่วย สเปน คว้าแชมป์ฟุตบอลโลก 2010 กับแชมป์ยูโร 2 สมัย (2008 และ 2012) แต่ปัจจุบัน รามอส โดนมองข้ามจาก หลุยส์ เอ็นริเก้ กุนซือทัพ \"กระทิงดุ\" ทั้งๆ ที่เขากำลังทำผลงานได้ดีเยี่ยมกับ ปารีส แซงต์-แชร์กแมง ในซีซั่นนี้ ซึ่งการถูกหมางเมินในครั้งนี้ทำเอานักเตะผิดหวังอย่างมาก แต่มันก็ไม่ใช่ว่าโอกาสในการคืนทีมชาติสเปนของเขาจะไม่มีอีกแล้ว เพราะ เอ็นริเก้ ยืนยันว่าผู้เล่นชาวสแปนิชทุกคนยังมีสิทธิ์ถูกเรียกตัวติดธง แต่สิ่งสำคัญก็คือพวกเขาต้องทำผลงานได้อย่างโดดเด่นอย่างสม่ำเสมอ เพราะหากฟอร์มหลุดในช่วงเวลาสำคัญก็มีสิทธิ์หลุดทีมชาติไปเลย\n\n6. ชูเอา มูตินโญ่\n\nปัจจุบัน มูตินโญ่ อายุ 36 ปีแล้ว โดยเขาเคยเป็นผู้เล่นที่ได้รับการเรียกตัวติดทีมชาติโปรตุเกสอย่างสม่ำเสมอ ซึ่งนักเตะติดธงไปแล้ว 146 เกมนับตั้งแต่ที่เปิดตัวในนามทัพ \"ฝอยทอง\" เมื่อปี 2005 แต่สำหรับตอนนี้ทีมชาติมีตัวเลือกที่หลากหลายในแดนกลาง นั่นทำให้ สตาร์วูล์ฟแฮมป์ตัน วันเดอเรอร์ อาจจะไม่ได้ลงเล่นในทัวร์นาเมนต์นี้ก็ได้ ลองนึกภาพ วิตินญ่า กับ มาเตอุส นูเนส สองดาวรุ่งพรสวรรค์สูงที่กำลังโชว์ฟอร์มได้อย่างร้อนแรง นั่นจึงเป็นเหตุผลสำคัญที่ แฟร์นานโด ซานโตส กุนซือทีมชาติ ตัดสินใจไม่เรียกตัว มูตินโญ่ ร่วมทีม\n\n7.มัทส์ ฮุมเมลส์\n\nย้อนไปเมื่อ 8 ปีก่อน ฮุมเมลส์ มีโอกาสได้ชูโทรฟี่แชมป์ฟุตบอลโลกกับทีมชาติเยอรมนี แต่ปัจจุบันเขาอายุ 30 ปีแล้ว และโอกาสในการเล่นให้กับทัพ \"อินทรีเหล็ก\" ก็น้อยลงไปทุกที ที่สำคัญเจ้าตัวยังต้องแข่งกันพวกผู้เล่นเซนเตอร์ฮาล์ฟฟอร์มแรงด้วย ฉะนั้นจึงเป็นเรื่องที่ยากมากๆ ที่เขาจะสามารถพิสูจน์ศักยภาพของตัวเอง แม้ว่า ฮันซี่ ฟลิค จะรู้อยู่เต็มอกว่า ฮุมเมลส์ เป็นนักเตะที่มีคุณภาพ แต่เขายังเลือกที่จะมองข้ามในการดึงตัวครั้งนี้ กระนั้นมันก็ไม่ได้หมายความว่าประตูสู่เวิลด์ คัพ 2022 ของเจ้าตัวจะปิดสนิท เพราะโอกาสยังเป็นของคนที่พร้อมเสมอ เพียงแค่ว่าอาจจะมีแข้งรายอื่นที่พร้อมกว่าก็ได้ !!!\n\n8. ติอาโก้ อัลกันทาร่า\n\n\n\n\n\nกองกลางจอมเทคนิคจาก ลิเวอร์พูล เป็นผู้เล่นกำลังสำคัญของ สเปน มานานหลายปี แต่การที่นักเตะเพิ่งจะกลับมาลงสนามได้อีกครั้งหลังบาดเจ็บจากปัญหากล้ามเนื้อหลังต้นขา ทำให้เจ้าตัวไม่มีเวลามากพอที่จะทำผลงานได้โดนใจ เอ็นริเก้ ในการเรียกตัวติดทีมชาติครั้งนี้ ยิ่งไปกว่านั้นผู้เล่นในแผงมิดฟิลด์ทัพ \"กระทิงดุ\" มีให้เลือกเยอะแยะมากมาย ฉะนั้นจึงเป็นเรื่องยากลำบากสำหรับ ติอาโก้ ในการที่จะสอดแทรกเข้าไปอยู่ในทีม ลองนึกชื่อนักเตะอย่าง โรดรี้, เซร์คิโอ บุสเก็ตส์, โกเก้, กาบี และ เปดรี้ ดูซิแล้วแบบนี้ สตาร์ \"หงส์แดง\" ต้องรีดฟอร์มสุดยอดมากแค่ไหนถึงจะเบียดผู้เล่นเหล่านี้ได้\n\n9. ดาบิด เด เคอา\n\n\n\n\n\nสำหรับตำแหน่งผู้รักษาประตู แน่นอนว่า ดาบิด เด เคอา คือมือ 1 ที่แมนเชสเตอร์ ยูไนเต็ด ขาดไม่ได้ แต่สำหรับ สเปน ดูเหมือนว่าเขาไม่ใช่ออปชั่นที่ เอ็นริเก้ ต้องการใช้งาน เพราะช่วงที่ผ่านมาเจ้าตัวถูกเมินเรียกติดธงมาแล้วหลายครั้ง โดยเหตุผลดูเหมือนว่านายใหญ่มาดเข้มไม่ค่อยประทับใจแนวทางการเล่นของ \"เคราแพะ\" ซักเท่าไหร่\n\nซึ่งก่อนหน้านี้เขาเคยระบุชัดเจนว่าต้องการโกลที่มีทักษะในการเปิดเกมเพื่อเริ่มต้นการเล่น และสร้างความได้เปรียบตั้งแต่การเล่นบอลครั้งแรก รวมทั้งต้องคุมจังหวะการเล่นลูกโด่งได้ นอกจากนี้ยังต้องมีความนิ่งด้วย ซึ่งช่วงที่ผ่านมา เด เคอา สอบตกทั้งหมด แต่ผลงานในปัจจุบันของเขาก็ถือว่ากระเตื้องขึ้น กระนั้น เอ็นริเก้ ค่อนข้างจะประทับใจฟอร์มของ อูไน ซิมอน, โรเบิร์ต ซานเชซ และ ดาบิด รายา มากกว่า\n\n10. มาริโอ เกิทเซ่\n\nแฟนบอบทีมชาติเยอรมนี ไม่เคยลืมจังหวะการยิงประตูสุดสวยของ เกิทเซ่ ที่ส่งให้ทัพ \"อินทรีเหล็ก\" ผงาดคว้าแชมป์โลกสมัยที่ 4 ด้วยการคว่ำ อาร์เจนตินา ไปอย่างสุดมัน อย่างไรก็ตามตอนนี้นักเตะต้องเจอกับความยากลำบากในเรื่องสภาพความฟิตซึ่งส่งผลเสียต่ออาชีพของเจ้าตัวมาตลอด กระนั้นโอกาสที่จะได้ลุยดินแดนตะวันออกกลางช่วงปลายปีนี้ก็ยังไม่หมดซะทีเดียว เพราะ ฟลิค ยืนยันว่ายังคงจับตาดูผลงานของ เกิทเซ่ เสมอ และถ้าเขายังเล่นได้อย่างคงเส้นคงวากับแฟร้งเฟิร์ต งานนี้ชื่อของเจ้าตัวได้อยู่ในลิสต์เดินทางไปกาตาร์แน่นอน\n\nทอมเม้ง\n\n\n\n\n\n\n\n\n\n\n\n",
    "สเปน VS สวิตเซอร์แลนด์ : พรีวิว ฟุตบอลยูฟ่า เนชั่นส์ ลีก 2022 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022\n\nแมตช์การแข่งขัน : สเปน VS สวิตเซอร์แลนด์\n\nวัน/เวลาแข่งขัน : คืนวันเสาร์ที่ 24 กันยายน 2565 เวลา 01.45 น.\n\nสนาม : ลา โรมาเรดา เมืองซาราโกซ่า\n\nถ่ายทอดสด : UEFA.TV\n\nสภาพความพร้อม สเปน\n\nนับตั้งแต่พ่าย ฝรั่งเศส 1-2 ในนัดชิงชนะเลิศยูฟ่า เนชั่นส์ ลีก 2021 เมื่อเดือนต.ค. ปีที่แล้ว ขุนพล “กระทิงดุ” ก็ยังไม่แพ้ใครอีกเลยเป็นจำนวน 8 นัดติดต่อกันแล้ว โดยฟอร์มล่าสุด สเปน เปิดบ้านต้อน สาธารณรัฐเช็ก 2-0 เมื่อเดือนมิ.ย.ที่ผ่านมา พร้อมกับครองจ่าฝูงของกลุ่ม 2 ลีก A โดยมีอยู่ 8 แต้มจาก 4 นัด\n\nขณะที่ความพร้อมเกมนี้ สเปน จะไม่มีผู้เล่นบาดเจ็บได้แก่ อายเมอริค ลาปอร์กต์, มิเกล โอยาร์ซาบัล, อันซู ฟาติ และ ติอาโก้ อัลคันตาร่า ส่วนการจัดทัพคาดว่ากุนซือหลุยส์ เอ็นริเก้ จะใช้ เอริค การ์เซีย กับ เปา ตอร์เรส ยืนเป็นคู่เซนเตอร์ โดยมี ฆอร์ดี้ อัลบา กับ ดานี่ การ์บาฆาล ประจำการฟูลแบ็กซ้าย-ขวา\n\nมิดฟิลด์ 3 คนเป็นหน้าที่ของ โกเก้, โรดรี้ และ มาร์กอส ยอเรนเต้ ส่วน 3 ประสานเกมรุกมี เฟร์รัน ตอร์เรส กับ ดานี่ โอลโม่ ทำเกมรุกเส้น และ อัลบาโร โมราต้า ยืนเป็นหัวหอกตัวเป้า\n\nสภาพความพร้อม สวิตเซอร์แลนด์\n\nฟอร์มล่าสุด สวิตเซอร์แลนด์ ปลดล็อกคว้าชัยนัดแรกในศึกยูฟ่า เนชั่นส์ ลีก ฤดูกาลนี้ หลังจากเปิดบ้านเฉือน โปรตุเกส 1-0 เมื่อเดือนมิ.ย.ที่ผ่านมา อย่างไรก็ตาม ทัพนักเตะสวิสยังเป็นบ๊วยของกลุ่ม 2 ลีก A ด้วยผลงานลงสนาม 4 นัดมีอยู่เพียง 3 แต้มเท่านั้น\n\nส่วนความพร้อมในการบุกไปเยือนสเปน ขุมกำลังของสวิตเซอร์แลนด์ค่อนข้างพร้อม โดยผู้เล่นตัวหลักอยู่กันครบ ทำให้กุนซือมูรัต ยาคิน เตรียมจัดทัพชุดใหญ่ ผู้รักษาประตูเป็น ยานน์ ซอมเมอร์ จอมหนึบจากมึนเชนกลัดบัค แนวรับ 4 คนประกอบด้วย เควิน เอ็มบาบู, ฟาเบียน แชร์, มานูเอล อาคานจี และ ริคาร์โด้ โรดริเกซ\n\nแดนกลางมี “กัปตันทีม” กรานิต ชาก้า ขับเคลื่อนเกมกลางสนามร่วมกับ เดนนิส ซากาเรีย และ เรโม ฟรอยเลอร์ ขณะที่เกมรุกใช้บริการ บรีล เอ็มโบโล่, ฮาริส เซเฟโรวิช และ เซอร์ดาน ชากีรี่ ปีกจอมเก๋า ซึ่งปัจจุบันเล่นอยู่กับ ชิคาโก้ ไฟร์ ในศึกเมเจอร์ลีก สหรัฐ\n\nรายชื่อ 11 ผู้เล่นที่คาดว่าจะลงสนาม\n\nสเปน : อูไน ซิมอน (GK), ดานี่ การ์บาฆาล, เอริค การ์เซีย, เปา ตอร์เรส, ฆอร์ดี้ อัลบา, โกเก้, โรดรี้, มาร์กอส ยอเรนเต้, เฟร์รัน ตอร์เรส, ดานี่ โอลโม่, อัลบาโร โมราต้า\n\nสวิตเซอร์แลนด์ : ยานน์ ซอมเมอร์ (GK), เควิน เอ็มบาบู, ฟาเบียน แชร์, มานูเอล อาคานจี, ริคาร์โด้ โรดริเกซ, เดนนิส ซากาเรีย, เรโม ฟรอยเลอร์, กรานิต ชาก้า, เซอร์ดาน ชากีรี่, บรีล เอ็มโบโล่, ฮาริส เซเฟโรวิช\n\nฟอร์มการเล่น 5 นัดหลังสุด\n\nสเปน\n\n13/06/22 ชนะ สาธารณรัฐเช็ก 2-0 (เหย้า) ยูฟ่า เนชั่นส์ ลีก\n\n10/06/22 ชนะ สวิตเซอร์แลนด์ 1-0 (เยือน) ยูฟ่า เนชั่นส์ ลีก\n\n06/06/22 เสมอ สาธารณรัฐเช็ก 2-2 (เยือน) ยูฟ่า เนชั่นส์ ลีก\n\n03/06/22 เสมอ โปรตุเกส 1-1 (เหย้า) ยูฟ่า เนชั่นส์ ลีก\n\n30/03/22 ชนะ ไอซ์แลนด์ 5-0 (เหย้า) กระชับมิตร\n\nสวิตเซอร์แลนด์\n\n13/06/22 ชนะ โปรตุเกส 1-0 (เหย้า) ยูฟ่า เนชั่นส์ ลีก\n\n10/06/22 แพ้ สเปน 0-1 (เหย้า) ยูฟ่า เนชั่นส์ ลีก\n\n06/06/22 แพ้ โปรตุเกส 0-4 (เยือน) ยูฟ่า เนชั่นส์ ลีก\n\n03/06/22 แพ้ สาธารณรัฐเช็ก 1-2 (เยือน) ยูฟ่า เนชั่นส์ ลีก\n\n29/03/22 เสมอ โคโซโว 1-1 (เหย้า) กระชับมิตร\n\nสถิติการพบกัน 5 นัดหลังสุด\n\n10/06/22 สวิตเซอร์แลนด์ แพ้ สเปน 0-1 : ยูฟ่า เนชั่นส์ ลีก\n\n02/07/21 สเปน ชนะจุดโทษ สวิตเซอร์แลนด์ 3-1 : ยูโร 2020\n\n15/11/20 สวิตเซอร์แลนด์ เสมอ สเปน 1-1 : ยูฟ่า เนชั่นส์ ลีก\n\n11/10/20 สเปน ชนะ สวิตเซอร์แลนด์ 1-0 : ยูฟ่า เนชั่นส์ ลีก\n\n04/06/18 สเปน เสมอ สวิตเซอร์แลนด์ 1-1 : กระชับมิตร\n\nบทวิเคราะห์\n\nสภาพทีมของสเปนดูเป็นรองเล็กน้อย เนื่องจากขาดผู้เล่นหลายคนที่บาดเจ็บ ในขณะที่สวิตเซอร์แลนด์ แกนหลักอยู่กันพร้อมหน้าพร้อมตา อย่างไรก็ตาม ภาพรวมของทีมกระทิงดุก็ยังดูเหนือกว่า ทั้งในแง่ของมาตรฐานทีม ฟอร์มการเล่น และสถิติที่เจอกันในช่วงหลัง ซึ่ง สเปน ไม่แพ้ สวิตเซอร์แลนด์มา 5 นัดติดต่อกันแล้ว โดยแมตช์สุดท้ายที่แข้งสวิสคว้าชัยเหนือทีมกระทิงดุ ต้องย้อนไปไกลถึง 12 ปีที่แล้วเลยทีเดียว\n\nนอกจากนี้ สเปน เป็นทีมที่เล่นในบ้านได้แข็งแกร่ง หลังจากพวกเขาไม่แพ้ใครในถิ่นตัวเองมาเกือบ 4 ปี นับตั้งแต่เกมที่แพ้ อังกฤษ 2-3 ในศึกยูฟ่า เนชั่นส์ลีก เมื่อเดือนตุลาคม 2018 และเกมนี้เชื่อว่าทัพนักเตะเลือดกระทิงไม่น่าพลาดเก็บ 3 แต้มต่อหน้าแฟนบอลของตัวเองได้สำเร็จ\n\nสกอร์ที่คาด\n\nสเปน 1-0 สวิตเซอร์แลนด์\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nโตมาช วาคลิก ผู้รักษาประตูทีมชาติสาธารณรัฐเช็กยอมรับว่าพูดไม่ออกหลังจากต้องเจอการปราชัยแบบหมดรูป\n\nสาธารณรัฐเช็ก เปิดบ้านโดน โปรตุเกส บุกยำคารังด้วยสกอร์ 0-4 ในเกม เนชั่นส์ ลีก เอ กลุ่ม 2 เมื่อคืนวันเสาร์ที่ผ่านมา ทำให้ เช็ก รั้งอันดับสุดท้ายของกลุ่ม และต้องไปลุ้นหนีตกชั้นกับ สวิตเซอร์แลนด์ นัดหน้า\n\n\"มันเป็นเรื่องยากมากๆ ที่จะพูดถึงหลังจากความพ่ายแพ้เละเทะแบบนี้เกิดขึ้น\" นายด่านสโมสรโอลิมเปียกอสระบุ\n\n\"พวกเราผิดหวัง พวกเราไม่ได้เล่นได้ดีเหมือนเมื่อตอนเดือนมิถุนายนที่ผ่านมา วันนี้มันไม่เพียงพอ ตอนนี้พวกเรามีเวลาเตรียมตัวไม่กี่วันก่อนเกมวันอังคารนี้\n\n\"แน่นอนว่า โปรตุเกส ไม่ใช่ทีมที่มีแค่ โรนัลโด้ คนเดียวเท่านั้น พวกเขามีทีมที่มหัศจรรย์พร้อมกับนักเตะที่แสนวิเศษ มันเป็นเกมที่ยากมากๆ พวกเขาเล่นได้ดี รอโอกาสของพวกเขาและทำประตูสองครั้งแบบโล่งๆ\"\n\nเมื่อถามถึงการดวลกับ สวิตเซอร์แลนด์ เพื่อหนีตกชั้นในนัดสุดท้าย ซึ่งทีมของ วาคลิก ต้องบุกชนะเท่านั้นถึงจะแซงไปอยู่ที่ 3 ของกลุ่ม\n\n\"ผมแปลกใจที่ได้ยินว่า สวิตเซอร์แลนด์ เอาชนะ สเปน ผลการแข่งขันนี้เปลี่ยนแปลงทุกๆ อย่างสำหรับพวกเรา พวกเราคิดว่าผลเสมอน่าจะเพียงพอ ผมคิดเลยว่า สวิส อยู่ในอารมณ์ที่สมบูรณ์แบบหลังจากเอาชนะ โปรตุเกส และ สเปน แต่พวกเราจะสู้เพื่อชัยชนะ\"\n\n\n\n",
    "เผย 10 ประเทศปลอดภัยที่สุดในโลก สำหรับอาชีพดิจิทัล": "Lemon.io เว็บไซต์ชุมชนของนักพัฒนาซอฟต์แวร์ ได้ศึกษาข้อมูลจาก ‘ ดัชนีสันติภาพโลกปี 2565 ’ ของหน่วยงานวิเคราะห์เศรษฐกิจ และนำมาคำนวณหาประเทศที่ปลอดภัยที่สุดสำหรับผู้ถือวีซ่า digital nomad โดยดูจากระดับความปลอดภัยทางสังคม ขอบเขตความขัดแย้งอย่างต่อเนื่องในประเทศ และระหว่างประเทศ รวมถึงระดับการทำสงคราม\n\nซึ่งประเทศที่มีความปลอดภัยมากที่สุดสำหรับอาชีพ ฟรีแลนซ์ ด้าน ดิจิทัล 10 อันดับ ได้แก่\n\nประเทศไอซ์แลนด์ ครองอันดับหนึ่งมาตั้งแต่ปี 2551 และข้อมูลของสำนักงานตรวจคนเข้าเมืองระบุว่า ผู้ถือวีซ่าอาชีพ digital nomad สามารถอยู่ในประเทศได้นานถึง 6 เดือน\n\nส่วนนิวซีแลนด์ แม้จะรั้งอยู่ในอันดับ 2 แต่ถือเป็นประเทศที่สงบสุขที่สุดในภูมิภาคเอเชีย-แปซิฟิก ดัชนีสันติภาพโลก ระบุว่า การได้อยู่อันดับสูงเช่นนี้ เป็นผลพวงจากอัตราการจำคุกลดลง งบประมาณที่ใช้ในกองทัพน้อยลง และผลกระทบจากการก่อการร้ายต่ำ และแม้นิวซีแลนด์ไม่มีวีซ่า digital nomad แบบระยะยาว แต่ผู้ประกอบอาชีพนี้สามารถถือวีซ่า working holiday แทน เพื่อสามารถอยู่ในประเทศได้ 1-2 ปี\n\nด้านโปรตุเกสตามมาติดๆ เป็นอันดับที่ 3 สำนักข่าว Business Insider เผยว่า วีซ่า D7 ของโปรตุเกส เป็นหนึ่งในทางเลือกที่ถูกที่สุดสำหรับอาชีพดังกล่าว ผู้ถือวีซ่าต้องมีประกันสุขภาพ และจ่ายเพียง 7,200 ยูโรต่อปีเท่านั้น\n\nนอกจากนี้ การจัดอันดับจากดัชนีสันติภาพโลก 2565 พบว่าประเทศไทยอยู่ในอันดับที่ 103 เพิ่มขึ้นจากปีก่อน 9 อันดับ\n\nสหรัฐอยู่ในอันดับต่ำกว่าประเทศไทยที่ 129 ร่วงลงมาหนึ่งอันดับจากปีก่อน\n\nพิสูจน์อักษร....สุรีย์ ศิลาวงษ์",
    "[ข่าวซื้อขาย] ปูด แมนยู จ่อยื่น 25 ล้านปอนด์คว้าดาวยิง เบนฟิก้า ดีกรีทีมชาติ โปรตุเกส ยู-21": "",
    "ข่าวพบโครงกระดูกไดโนเสาร์ยักษ์ ที่สนามหลังบ้านของชายโปรตุเกส": "ชายชาวโปรตุเกส ค้นพบโครงกระดูกไดโนเสาร์ยักษ์ ซึ่งถูกฝังอยู่ภายในสวนหลังบ้านของตน ซึ่งนักวิจัยชี้ ถือเป็นโครงกระดูกไดโนเสาร์ที่ใหญ่ที่สุด เท่าที่เคยค้นพบในยุโรป คณะนักบรรพชีวินวิทยา ประจำมหาวิทยาลัยลิสบอนของโปรตุเกส ได้ออกมาเปิดเผยว่า จากการตรวจสอบโครงกระดูก ซึ่งค้นพบภายในลานบ้านของชายคนหนึ่ง เมื่อปี 2560 ล่าสุด ได้ขุดพบส่วนต่าง ๆ ของโครงกระดูกเพิ่มเติม จนพบสันหลังและซี่โครง ซึ่งสามารถบ่งชี้ได้ว่า โครงกระดูกดังกล่าว เป็นฟอสซิลของไดโนเสาร์กลุ่มซอโรพอด (Sauropod) ซึ่งเป็นไดโนเสาร์ กลุ่มที่มีขนาดใหญ่ และเป็นสัตว์บกที่ตัวใหญ่ที่สุดเท่าที่เคยมีมา ซึ่งซากโครงกระดูก แสดงให้เห็นว่า ไดโนเสาร์ตัวนี้ สูงประมาณ 12 เมตร และยาว 25 เมตร ซึ่งถือเป็นการค้นพบโครงกระดูกไดโนเสาร์ ที่ใหญ่ที่สุด เท่าที่เคยค้นพบในยุโรปเลยทีเดียว โดยผู้เชี่ยวชาญคาดว่า โครงกระดูกนี้ มีอายุประมาณ 145 ล้านปี และสถานที่ที่พบน่าจะเป็นสถานที่ ที่ไดโนเสาร์ตัวนี้ตายทั้งนี้ ไดโนเสาร์กลุ่มซอโรพอด เป็นไดโนเสาร์มีคอและหางยาว เดินด้วย 4 ขา และกินพืชเป็นอาหาร",
    "‘เอ็นริเก’ รับ ‘กระทิงดุ’ บู่สุดตั้งแต่คุมมาหลังพ่าย ‘สวิตเซอร์แลนด์’ คาบ้าน": "หลุยส์ เอ็นริเก กุนซือทีมชาติสเปน ออกมายอมรับว่าฟอร์มการเล่นของลูกทีม ในเกมยูฟ่า เนชันส์ ลีก ลีก A กลุ่ม 2 นัดเปิดบ้านรับมือ สวิตเซอร์แลนด์ เมื่อวันเสาร์ที่ผ่านมานั้น ถือเป็นฟอร์มที่แย่ที่สุดนับตั้งแต่เขาเข้ามาคุมทีมเลยทีเดียว หลังทัพ “กระทิงดุ” พ่ายคาบ้าน 1-2 ส่งผลให้ต้องบุชนะ โปรตุเกส ในเกมนัดสุดท้ายสถานเดียว จึงจะคว้าแชมป์กลุ่มได้สำเร็จ\n\nเอ็นริเก กล่าวว่า “เราเจอกับคู่แข่งที่เล่นได้อย่างดุดัน เพรสซิ่งได้ดี และมีร่างกายที่แข็งแกร่ง และไม่ปล่อยให้เราได้เล่นในสไตล์ที่เราถนัดเลย เราแทบไม่ได้ยิงตรงกรอบ ขาดความแน่นอน นี่เป็นฟอร์มที่แย่ที่สุดเท่าที่ผมจำได้นับตั้งแต่เข้ามาคุมทีมนี้เลยทีเดียว ซึ่งเราต้องแก้ไขเพราะเราต้องบุกชนะโปรตุเกสให้ได้ในเกมสุดท้าย มันไม่มีทางเลือกอื่น”\n\nเครดิตภาพ : REUTERS",
    "ชยพิพัฒน์ ซัดประตูชัยช่วยต้นสังกัดใหม่ใน โปรตุเกส คัพ": "ความเคลื่อนไหวของแข้งไทยในต่างแดนอย่าง “เจ็ท” ชยพิพัฒน์ สุพรรณเภสัช กองกลาง “ช้างศึก” ทีมชาติไทย รุ่นอายุไม่เกิน 23 ปี สร้างชื่อกระหึ่มที่ประเทศโปรตุเกส ภายหลังจากที่ตัวเขาทำประตูชัยช่วย เอสซี ไปรเอ็นเซ (ลีกระดับ 4 ของโปรตุเกส) ต้นสังกัดใหม่ใส่ทีมคู่แข่งอย่าง เอสซี ลูซิตาเนีย ทำให้คว้าชัยต่อเวลาพิเศษ ด้วยสกอร์ 3-2 ศึกโปรตุเกส คัพ รอบแรก\n\nทั้งนี้จังหวะดังกล่าวในขณะที่สกอร์เสมอกันอยู่ที่ 2-2 ซึ่งเวลาผ่านมาถึงนาทีที่ 110 เป็นจังหวะที่ผู้รักษาประตูของ เอสซี ไปรเอ็นเซ เตะเปิดเกมยาวมาจากแดนตัวเองซึ่งบอลมาถึง ชยพิพัฒน์ สุพรรณเภสัช ได้บอลก่อนหลุดเข้าไปยิงผ่านมือ เอสซี ลูซิตาเนีย ผู้รักษาประตู เข้าประตูไปอย่างเฉียบขาด\n\nทั้งนี้ประตูดังกล่าวของ “เจ็ท” ชยพิพัฒน์ สุพรรณเภสัช ทำให้เจ้าตัวกำหมัดอย่างสะใจ และจังหวะต่อมาตัวเขาเอามือทั้งสองข้างกุมที่หัวและแหงนมองฟ้าเพื่อสื่อถึงการประเดิมสนามที่เฟอร์เฟกต์ ท่ามกลางเพื่อนร่วมทีมที่วิ่งเข้ามาร่วมแสดงความดีใจ ซึ่งประตูนี้ถือเป็นประตูแรกของเขากับสโมสรต้นสังกัดของเขาอีกด้วย",
    "โกลเด้น บอย 2022: แคนดิเดต, วิธีการโหวต, ทำเนียบเจ้าของรางวัล และทุกสิ่งที่คุณจำเป็นต้องรู้": "โกลเด้น บอย 2022: แคนดิเดต, วิธีการโหวต, ทำเนียบเจ้าของรางวัล และทุกสิ่งที่คุณจำเป็นต้องรู้\n\nGOAL รวบรวมทุกสิ่งที่คุณจำเป็นต้องรู้ ก่อนการประกาศรางวัลโกลเด้น บอย 2022\n\nโกลเด้น บอย เป็นหนึ่งในรางวัลอันทรงเกียรติที่สุดสำหรับนักฟุตบอลเยาวชน\n\nผู้คว้ารางวัลนี้ มีหลายคนที่กลายไปเป็นตำนานในโลกลูกหนังในอนาคตตัวอย่างเช่น ลิโอเนล เมสซี ที่ได้รับรางวัลนี้ไปในปี 2005\n\nดังนั้นใครกันที่จะคว้ารางวัลโกลเด้น บอย ปี 2022 นี้ไปครอง วันนี้ทาง GOAL ได้รวบรวมหลายชื่อผู้เข้าชิง, วิธีการโหวต และทุกสิ่งที่พวกคุณจำเป็นต้องรู้เกี่ยวกับรางวัลนี้\n\nอะไรคือรางวัล โกลเด้น บอย?\n\nรางวัล โกลเด้น บอย คือรางวัลที่ยกย่องความสามารถของดาวรุ่งที่มีฟอร์มการเล่นที่ยอดเยี่ยมที่ดีที่สุดในยุโรป ผู้ท้าชิงต้องมีอายุต่ำกว่า 21 ปี จึงจะมีสิทธิ์ได้รับรางวัลนี้ และยังต้องเล่นในสโมสรชั้นนำของยุโรปอีกด้วย รางวัลรายการนี้ถูกจัดขึ้นครั้งแรกตั้งแต่เมื่อปี 2003 ซึ่งจัดโดยสื่อกีฬาชื่อดังในอิตาลีอย่างTuttosport\n\nผู้ชนะรายการนี้ต้องมาจากการโหวตเพียงเท่านั้น สำหรับผู้ที่มีสิทธิลงคะแนนทั้งหมด จะเป็นคนโหวตคะแนนให้กับเหล่านักเตะที่พวกเขาเห็นว่ามีฟอร์มการเล่นที่น่าประทับใจ ผู้ที่มีสิทธิ์โหวตจะมาจากนักข่าวกีฬาจากบรรดาสื่อใหญ่ในยุโรป ที่จะได้เป็นคนลงคะแนนเสียงให้รางวัลนี้\n\nรายชื่อผู้เข้าชิงรางวัล โกลเด้น บอย ประจำปี 2022\n\nTuttosport ได้คัดเลือกรายชื่อ 40 คน ที่จะมีโอกาสคว้ารางวัลดาวรุ่งแห่งปีนี้\n\nชื่อนักเตะ สโมสร ทีมชาติ คาริม อเดเยมี เรดบูลส์ ซัลซ์บวร์ก/โบรุสเซีย ดอร์ทมุนด์ เยอรมัน จู๊ด เบลลิงแฮม โบรุสเซีย ดอร์ทมุนด์ อังกฤษ เอดูอาร์โด้ คามาแว็งก้า เรอัล มาดริด ฝรั่งเศส มาร์ติน บาตูรีนา ดินาโม ซาเกร็บ โครเอเชีย อเล็กซ์ บัลเด้ บาร์เซโลนา สเปน ไบรอัน บร็อบบีย์ แอร์เบ ไลป์ซิก/อาแย็กซ์ อัมสเตอร์ดัม เนเธอร์แลนด์ มัตเตโอ ซานเซลเลียรี เวโรนา อิตาลี แอนโธนี อีแลงก้า แมนเชสเตอร์ ยูไนเต็ด สวีเดน ฮาร์วีย์ เอลเลียตต์ ลิเวอร์พูล อังกฤษ เซบาสเตียโน เอสโปซิโต้ อันเดอร์เลชท์ อิตาลี ฟาบิโอ คาร์วัลโญ ลิเวอร์พูล โปรตุเกส ฟาบิโอ ซิลวา อันเดอร์เลทช์ โปรตุเกส อันซู ฟาติ บาร์เซโลนา สเปน กาบี้ บาร์เซโลนา สเปน วิลฟรีด ญอนโต้ เอฟซี ซูริค/ลีดส์ ยูไนเต็ด อิตาลี ไรอัน กราเวนเบิร์ช บาเยิร์น มิวนิค เนเธอร์แลนด์ ยอสโก้ กวาร์ดิโอล แอร์เบ ไลป์ซิก โครเอเชีย เอนริเก้ อเราโช เบนฟิก้า โปรตุเกส ปีเอโร ฮินกาปิเอ ไบเออร์ เลเวอร์คูเซน เอกวาดอร์ ราสมุส โฮจลุนด์ อตาลันต้า เดนมาร์ก อันส์การ์ คเนาฟฟ์ ไอน์ทรัค แฟรงค์เฟิร์ต กานา กาสเตลโล ลูเคบา ลียง ฝรั่งเศส มาร์ควินญอส อาร์เซนอล บราซิล ฟาบีโอ มีเรตติ ยูเวนตุส อิตาลี ยูนูส มูซาห์ บาเลนเซีย สหรัฐอเมริกา จามัล มูเซียลา บาเยิร์น มิวนิค เยอรมัน นิโก้ กอนซาเลซ บาเลนเซีย สเปน นูโน เมนเดส เปแอสเช โปรตุเกส เปดรี้ บาร์เซโลนา สเปน เยเรมี ปีโน บียาร์เรอัล สเปน จิโอ เรย์นา โบรุสเซีย ดอร์ทมุนด์ สหรัฐอเมริกา จอร์โจ้ สกาลวินี อตาลันต้า อิตาลี เบนจามิน เซสโก้ เรดบูลส์ ซัลซ์บวร์ก สโลวีเนีย ยาน ทีลมันน์ โคโลญจน์ เยอรมัน เดสตินี อูโดกี อูดิเนเซ อิตาลี นิโคลา ซาเลฟสกี้ โรมา โปเเลนด์ มาติส แตล บาเยิร์น มิวนิค ฝรั่งเศส คีลียันน์ ซิลดิลเลีย ไฟรบวร์ก ฝรั่งเศส ชาบี ซิมอนส์ พีเอสวี เนเธอร์แลนด์ ลูก้า ซูซิค เรดบูลส์ ซัลซ์บวร์ก โครเอเชีย\n\nสามารถโหวตรางวัล โกดเด้น บอย 2022 ได้ที่ไหน?\n\nสามารถโหวตได้ที่เว็บไซต์ของ Tuttosport ด้วยการ คลิกที่นี่\n\nรายชื่อเหล่านักเตะที่เคยคว้ารางวัล โกดเด้น บอย ก่อนหน้านี้\n\nลีโอเนล เมสซี, เวย์น รูนีย์, และ เซร์คิโอ อเกวโร ทั้ง 3 คนนี้เป็นรายชื่อสุดยอดนักเตะที่เคยได้รับรางวัล โกลเด้น บอย\n\nส่วนใหญ่รางวัลนี้จะเป็นผู้เล่นในตำแหน่งกองหน้าหรือกองกลางที่คว้ารางวัลนี้ไปครอง แต่ทว่า มัทไธส์ เดอ ลิกต์ กลายเป็นกองหลังคนแรกที่คว้ารางวัลนี้ได้ในปี 2018\n\nฝรั่งเศส และ สเปน กลายเป็นชาติเหล่านี้ที่ได้มากที่สุด โดยได้ไปชาติละ 3 คน ขณะที่ แมนเชสเตอร์ ยูไนเต็ดกลายเป็นสโมสรที่มีนักเตะคว้ารางวัลไปได้มากที่สุดถึง 3 คน"
}