{
    "เกิดอะไรขึ้นที่จีน เมื่อสงครามข่าวลือ ท้าทายอำนาจ สี จิ้นผิง เขย่านโยบายจีนเดียว": "เกิดอะไรขึ้นที่จีน เมื่อสงครามข่าวลือ ท้าทายอำนาจ สี จิ้นผิง เขย่านโยบายจีนเดียว",
    "ชวน จับมือทูตตัดเค้กฉลองวันชาติจีน เห็นน้ำใจ ‘มิตรแท้ยามยาก’ ขอสัมพันธ์มั่นคงยาวนานตลอดไป": "ชวนจับมือทูตจีนร่วมตัดเค้ก ฉลอง73 ปี สถาปนาสาธารณรัฐประชาชนจีน อวยพรความสัมพันธ์ไทยจีนมั่นคงยาวนานตลอดไป\n\nเวลา 19.00 น. วันที่ 26 กันยายน ที่โรงแรมแชงกรีล่า สถานเอกอัครราชทูตสาธารณประชาชนจีนประจำประเทศไทย มีการจัดงานเฉลิมฉลองเนื่องในวันครบรอบ 73 ปี วันสถาปนาสาธารณรัฐประชาชนจีน โดยมีนายหาน จื้อเฉียง เอกอัครราชทูตสาธารณรัฐประชาชนจีนประจำประเทศไทยและภริยาให้การต้อนรับแขกผู้มีเกียรติ ซึ่งทยอยเข้าร่วมจำนวนมาก (อ่านข่าว ฉลอง 73 ปี สถาปนาสาธารณรัฐประชาชนจีน พร้อมสร้างประชาคมที่มีอนาคตร่วมกันของมนุษยชาติ)\n\nผู้สื่อข่าวรายงานว่า นายชวน หลีกภัย ประธานสภาผู้แทนราษฎร เดินทางมาร่วมแสดงความยินดี และเป็นตัวแทนกล่าวเนื่องในวันครบรอบ 73 ปี วันสถาปนาสาธารณะประชาชนจีน ความตอนหนึ่งว่า ขออนุญาตพูดเป็นภาษาไทย จะพูดจีนเหมือนนายหาน ทูตจีน ก็พูดได้คำเดียว 我爱你 (หว่ออ้ายหนี่) ที่แปลว่าฉันรักคุณ ตนมีความยินดีที่ได้รับเชิญจากท่านทูตให้มาร่วมงานเฉลิมฉลอง ครบรอบ 73 ปีการก่อตั้งสาธารณะรัฐประชาชนจีนในวันนี้ ผมได้ร่วมงานเฉลิมฉลองครบรอบ 100 ปี ของพรรคคอมมิวนิสต์จีนเมื่อปีที่ผ่านมา วันนี้วันที่ 26 กันยายน 2565\n\n“เมื่อวันที่ 26 กันยายนปี 2562 เมื่อ 3 ปีที่แล้ว ผมได้รับเชิญกล่าวแสดงความยินดี ในโอกาสการเฉลิมฉลองในวันชาติจีนครบ 70 ปี ในครั้งนั้นผมได้แสดงความชื่นชมยินดีการพัฒนาประเทศในรอบ 70 ปี และยินดีต่อความสัมพันธ์ไทยจีนที่มีความมั่นคงต่อมา\n\nบัดนี้เวลาได้ผ่านไป 3 ปี แม้เวลาไม่นานนัก แต่เป็น 3 ปีที่เกิดวิกฤตทั่วโลก โดยเฉพาะการแพร่ระบาดของโควิด 19 แม้วิกฤตจะมีผลกระทบต่อเศรษฐกิจ สังคมและวิถีชีวิตประชาชนก็ตาม แต่วิกฤตนี้ได้พิสูจน์ถึงความสัมพันธ์อันงดงาม ระหว่างไทย – จีน โดยการสนับสนุนวัคซีนป้องกันโรค ซึ่งคนไทยถือว่าเป็นน้ำใจของมิตรแท้ในยามยาก วิกฤตที่เกิดขึ้น ได้พิสูจน์ให้เห็นถึงความเข้มแข็งในการป้องกันและแก้ปัญหาของพี่น้องประชาชนชาวจีน และพิสูจน์ให้เห็นถึงความเป็นมิตรแท้ที่ให้ความสนับสนุนพวกเราในยามยาก ซึ่งคนไทยทุกคนมีความตระหนักและรู้สึกขอบคุณ เป็นอย่างมาก จึงกล่าวได้ว่าวิกฤตได้เป็นโอกาสได้พิสูจน์ความมีน้ำใจของมิตรของเราในยามที่เราตกอยู่ในฐานะยากลำบาก “นายชวนกล่าว\n\nนายชวน กล่าวต่อไปว่า เมื่อปีที่แล้วผมได้มีโอกาสได้รับเกียรติในการร่วมหารือปรึกษาในระบบอิเล็กทรอนิกส์ กับท่านประธานสภาของสาธารณรัฐประชาชนจีน เราเห็นร่วมกันที่จะสร้างความสัมพันธ์ในฝ่ายนิติบัญญัติ ให้แน่นแฟ้นใกล้ชิดกันมากยิ่งขึ้น\n\n“ผมขอแสดงความขอบคุณ ในนามประชาชนคนไทย ต่อไมตรีและความสนับสนุนที่สาธารณะรัฐประชาชนจีน ได้มอบให้กับประเทศไทย และความสนับสนุนที่สาธารณรัฐประชาชนจีน ได้มอบให้กับคนไทยและประชาชนชาวไทย\n\nผมถือโอกาสนี้แสดงความยินดีในวันที่ 26 กันยายน 2565 เมื่อย้อนกลับไปเมื่อวันที่ 26 กันยายน 2562 3 ปีที่พลิกวิกฤตจีนได้พิสูจน์ความเข้มแข็งความสามารถในการป้องกัน และความสามารถในการพัฒนาแต่ละด้านอย่างมั่นคงตลอดมา” นายชวนกล่าว\n\nจากนั้นนายชวนได้เชิญให้ร่วมดื่มเพื่อความสำเร็จและความเจริญรุ่งเรืองของทั้ง 2 ประเทศและกล่าวขอบคุณพร้อมภาษาจีนว่า谢谢你(เซี่ยเซี่ยหนี่) ที่แปลว่าขอบคุณ\n\nต่อมานายหานและนายชวนได้ร่วมตัดเค้กสีเหลี่ยมพื้นผ้าขนาดประมาณ 1 เมตร ตกแต่งด้วยครีมสีขาวและกุหลาบสีแดง ด้วยมีดผูกโบว์สีแดง จากนั้นจึงมีการเชิญคนสำคัญต่างๆขึ้นมาร่วมถ่ายรูปบนเวที และร่วมรับประทานอาหารอย่างชื่นมื่น\n\nต่อมา นายชวนให้สัมภาษณ์กับสื่อมวลชน ไทยและจีนถึงการมาร่วมงานในครั้งนี้ว่า ประธานาธิบดีสีจิ้นผิงได้พัฒนาความเจริญ แม้กระทั่งในยามที่ทั่วโลกมีวิกฤตก็แสดงให้เห็นถึงศักยภาพของผู้บริหาร\n\n“ถ้าติดตามสถานการณ์วิกฤตขณะนี้ แม้กระทั่งกรณีรัสเซียและยูเครน ก็มีหลายประเทศตั้งความหวังว่า ท่านสีจิ้นผิงน่าจะเป็นผู้หนึ่งที่มีส่วนสำคัญที่ทำให้สงครามนี้ยุติไปได้ การแสดงให้เห็นว่าความเชื่อถือไม่ได้มีเฉพาะในประเทศแต่ความเชื่อถือนั้นเกิดขึ้นทั่วไปในประเทศอื่นๆด้วย” นายชวนกล่าว\n\nเมื่อผู้สื่อข่าวถามว่า ครั้งนี้มีการประชุมที่สำคัญมากที่จีนมีความเห็นอย่างไรบ้าง นายชวนกล่าวว่า ตนคิดว่าระบบการปกครองที่จีน มีความเข้มแข็ง ระบบมีความมั่นคงอย่างต่อเนื่อง การเลือกตัวบุคคล ได้มีการกลั่นกรองภายใต้ระบบ เพราะฉะนั้นตนคิดว่าพี่น้องชาวจีน รวมทั้งผู้รับผิดชอบที่จีนคงรู้ว่าความเหมาะสมคืออะไร\n\nเมื่อผู้สื่อข่าวถามถึงคำอวยพรเนื่องในวันชาติจีน นายชวน กล่าวว่า ตนขอส่งความรักความปรารถนาดีไปยังพี่น้องชาวจีนทั่วประเทศ รวมทั้งพี่น้องชาวจีนที่อยู่นอกประเทศ ขอให้ท่านมีชีวิตที่มีความรุ่งเรือง และประสบความสำเร็จ ภายใต้สถานการณ์ที่ไม่แน่นอนของบ้านเมืองของโลก ขอให้เอาชนะได้ในทุกเรื่อง ขอให้ความสำคัญระหว่างไทยจีน มีความมั่นคงยาวนานตลอดไป",
    "": "กล่าวกันว่ายุคนี้คือยุคแห่งความรุ่งเรืองของเอเชีย โดยเฉพาะประเทศจีน ที่ก้าวกระโดดไปไกลในหลายด้าน ไม่ว่าจะเป็นด้านเทคโนโลยี เศรษฐกิจและการพาณิชย์\n\nดังนั้น จึงไม่น่าแปลกใจ เมื่อได้เห็นรายงานฉบับล่าสุดจากธนาคารเพื่อการลงทุนและบริการทางการเงินรายใหญ่ของโลกอย่าง ‘Credit Suisse’ ที่ระบุว่า ตอนนี้ ค่าเฉลี่ยของความมั่งคั่งของชาวจีนแซงหน้าชาวยุโรปไปแล้ว\n\nพูดง่าย ๆ ว่า โดยเฉลี่ยแล้ว ปัจจุบันนี้ คนจีนรวยกว่าคนยุโรป\n\nแม้ว่าเมื่อจับภูมิภาคอเมริกาเหนือและยุโรปมารวมกันแล้ว ตัวเลขของความมั่งคั่งของทั้งสองภูมิภาคจะเท่ากับ 57% หรือมากกว่าจำนวนครึ่งหนึ่งของความมั่งคั่งของคนทั้งโลก แต่ถ้านับกันแบบตัวต่อตัว จีนได้เขี่ยยุโรปตกจากอันดับไปแล้วเรียบร้อย\n\nรายงานเรื่องความมั่งคั่งแห่งโลกหรือ Global Wealth Report ของธนาคาร Credit Suisse ซึ่งเพิ่งจะเผยแพร่ออกมาในเดือนนี้ เป็นรายงานเกี่ยวกับการประเมินค่าเฉลี่ยของความมั่งคั่งของคนธรรมดาทั่วไปจากทั่วโลก โดยรวบรวมจากข้อมูลที่ได้ในปี 2564\n\nตามข้อมูลในรายงาน ปรากฏว่า ค่าเฉลี่ยของความมั่งคั่งของชาวจีนอยู่ที่คนละ 26,752 ดอลลาร์สหรัฐ หรือประมาณ 1,003,467 บาท แซงหน้าค่าเฉลี่ยความร่ำรวยของชาวยุโรปต่อหัวซึ่งมีมูลค่าอยู่ที่ 26,690 ดอลลาร์สหรัฐ หรือประมาณ 1,001,141 บาท ทั้งนี้ก็เนื่องจากค่าเฉลี่ยของยุโรปนั้น ต้องคิดรวมตัวเลขจากประเทศที่ไม่ได้ร่ำรวยนักในส่วนของยุโรปใต้และยุโรปตะวันออก เข้าไปด้วย\n\nหันมาทางจีน เมื่อนำตัวเลขของประเทศพญามังกรไปเทียบกับเพื่อนบ้านอย่าง รัสเซีย ก็ปรากฏว่า คนจีนรวยกว่าคนรัสเซียถึง 4 เท่า เนื่องจากมูลค่าเฉลี่ยแห่งความมั่งคั่งของชาวรัสเซียต่อหัวอยู่ที่ 6,379 ดอลลาร์สหรัฐ (ประมาณ 239,276 บาท)\n\nแต่เมื่อกลับไปเทียบเฉพาะประเทศ จีนก็ยังต้องพยายามอีกมากเพื่อไล่ตามสหรัฐอเมริกาและเบลเยียม ด้วยค่าเฉลี่ยความรวยของคนอเมริกัน อยู่ที่หัวละ 93,271 ดอลลาร์สหรัฐ (ราว 3.49 ล้านบาท) ส่วนของเบลเยียม อยู่ที่หัวละ 256,336 ดอลลาร์สหรัฐ (ราว 9.6 ล้านบาท)\n\nอย่างไรก็ตาม ในรายงานก็ยังคงกล่าวถึงจีนว่า เป็นประเทศที่มีความโดดเด่นและมีความมั่งคั่งเพิ่มพูนอย่างก้าวกระโดด โดยเป็นประเทศที่ ‘รวยเร็วที่สุด’ ด้วยค่าเฉลี่ยความมั่งคั่งต่อบุคคลของประเทศที่เพิ่มจาก 3,111 ดอลลาร์สหรัฐ (ราว 116,693 บาท) ในปี 2543 มาเป็น 26,752 ดอลลาร์สหรัฐ (ราว 1,003,467 บาท) ในปี 2564\n\nสำหรับมูลค่ารวมแห่งความมั่งคั่งทั่วโลกในปี 2564 นั้น อยู่ที่ 463.6 ล้านล้านดอลลาร์สหรัฐ (ประมาณ 17,389 ล้านล้านบาท) โดยเพิ่มจากปีก่อน 9.8%\n\nแหล่งข้อมูล : businessinsider.com\n\nเครดิตภาพ : GETTY IMAGES",
    "ส่องแนวโน้มการค้า ‘ไทย-จีน’ ฟังมุมมอง หอการค้าไทย-จีน": "จับตาการค้าไทย-จีนสดใสแค่ไหน หลังบรรดานักวิเคราะห์ฟันธงเศรษฐกิจจีนอยู่ในช่วงขาลง คุยกับประธานกรรมการ หอการค้าไทย-จีน ณรงค์ศักดิ์ พุทธพรมงคล",
    "สวนทางจีน! เงินทุนแห่ไหลไปที่ธุรกิจสตาร์ทอัพในเอเชียตะวันออกเฉียงใต้": "สำนักข่าวรอยเตอร์ส รายงานจากประเทศสิงคโปร์ เมื่อวันที่ 25 ก.ย. ว่า บริษัทต่าง ๆ เช่น บริษัทอินซิกเนีย เวนเจอร์ส พาร์ตเนอร์ส และบริษัทอีสต์ เวนเจอร์ส ที่ได้รับการสนับสนุนจากซอฟต์แบงก์ ต่างอยู่ในกลุ่มบริษัทที่เพิ่มการระดมทุนรวมหลายพันล้านดอลลาร์สหรัฐ ให้กับธุรกิจสตาร์ทอัพในปีที่ผ่านมา เนื่องจากประชากรในภูมิภาคเอเชียตะวันออกเฉียงใต้มากกว่า 650 ล้านคน เริ่มหันมาใช้แพลตฟอร์มดิจิทัล\n\n“ในตอนนี้ สถาบันขนาดใหญ่ที่สุดในโลกบางแห่งกำลังคิดหากลยุทธ์ในการลงทุน และนำเงินทุนมาใช้ในภูมิภาคต่าง ๆ เช่น เอเชียตะวันออกเฉียงใต้ ซึ่งเมื่อ 6-7 ปีที่แล้วอาจไม่มีความสามารถในการรับเช็กที่มีขนาดใหญ่พอด้วยซ้ำ” นายวิชาล ฮาร์นาล หุ้นส่วนผู้จัดการของกองทุนรวม “500 โกลบอล” กล่าว\n\nFunds flock to Southeast Asian startups as China loses sheen https://t.co/WKQUrSrUb3 pic.twitter.com/USxU1qnnYe — Reuters (@Reuters) September 23, 2022\n\nทั้งนี้ นักลงทุนหลายคน กล่าวว่า ความกระตือรือร้นยังคงมีอยู่ แม้ว่าความอุตสาหะสำหรับธุรกิจสตาร์ทอัพต้องใช้เวลานานหลายเดือน และการประเมินค่าจะอยู่ภายใต้แรงกดดันก็ตาม\n\nเอเชียตะวันออกเฉียงใต้กำลังได้รับประโยชน์จากการล็อกดาวน์ที่เข้มงวดของรัฐบาลปักกิ่ง ตลอดจนมาตรการอื่น ๆ ในการควบคุมโรคโควิด-19 ในจีนและฮ่องกง แต่ถึงแม้ว่ากองทุนจะกระจายกันออกไป บรรดานักลงทุนกล่าวว่า ตลาดที่แตกต่างกันอย่างมากของภูมิภาคนี้ สื่อให้เห็นว่ากลยุทธ์การลงทุนแบบเดียวกันนั้นไม่เหมาะอย่างยิ่ง\n\n“มันไม่ใช่ว่าพวกเขาไม่เชื่อในจีน เพียงแต่พวกเขากำลังลดความสนใจนั้น” นายทั่ง ก๊ก-ยิว ประธานผู้ก่อตั้งของบริษัทแอฟฟินิตี เอควิตี พาร์ตเนอร์ส กล่าว “แล้วพวกเขาจะไปที่ไหนได้บ้าง? พื้นที่หนึ่งที่ผมสังเกตเห็นอยู่เสมอว่าทุกคนให้ความสนใจเป็นอย่างมากคือ เอเชียตะวันออกเฉียงใต้ แต่น่าเสียดายที่มันเป็นตลาดที่เจาะเข้าได้ยากที่สุด”.\n\nเครดิตภาพ : GETTY IMAGES",
    "การประชุมใหญ่ พรรคคอมมิวนิสต์จีน เหตุการณ์สำคัญชี้ชะตาหุ้นจีนจะกลับมาได้หรือไม่ในปี 2022": "โดย สวภพ ยนต์ศรี AFPT™ Senior Wealth Manager บลจ.ทิสโก้\n\nในทุก ๆ 5 ปีจะมีเหตุการณ์สำคัญเกิดขึ้นในประเทศจีน คือการประชุมใหญ่พรรคคอมมิวนิสต์ที่จะมีการเลือกบุคคลขึ้นมาดำรงตำแหน่งประธานาธิบดี ซึ่งในการประชุมครั้งถัดไปที่กำลังจะเกิดขึ้นในวันที่ 16 ตุลาคมที่จะถึงนี้ จะถือเป็นอีกหนึ่งการประชุมครั้งประวัติศาสตร์ เพราะจะเป็นการยืนยันการดำรงตำแหน่งสมัยที่ 3 ของประธานาธิบดีสีจิ้นผิง หลังจากได้มีการแก้กฎเกณฑ์ให้ประธานาธิบดีสามารถดำรงตำแหน่งเกิน 2 สมัยได้\n\nโดยในปี 2022 นี้ ถือเป็นปีที่พรรคคอมมิวนิสต์จีนต้องเผชิญกับความท้าทายอย่างใหญ่หลวง จากการที่จีนเลือกที่จะใช้นโยบาย Zero Covid Policy และได้มีผลกระทบที่ตามมาทั้งในแง่มุมของเศรษฐกิจและสังคมที่ประชาชนบางส่วนเริ่มไม่พอใจกับผลกระทบจากมาตรการ Lockdown ที่ส่งผลต่อการใช้ชีวิตประจำวันมาอย่างยาวนาน\n\n- Advertisement -\n\nและถึงแม้จะยิ่งเข้าใกล้การประชุมใหญ่พรรคคอมมิวนิสต์จีน ก็ดูเหมือนว่ารัฐบาลจีน จะยังคงยึดมั่นในนโยบาย Zero Covid Policy โดยไม่มีทีท่าว่าจะเปลี่ยนแปลง ซึ่งทางการจีนยังคงพร้อมที่จะประกาศมาตรการ Lockdown เมืองที่มีการพบผู้ติดเชื้อจำนวนมาก เห็นได้จากการ Lockdown เมืองเฉิงตูที่มีประชากรอาศัยอยู่สูงถึงกว่า 21 ล้านคนในช่วงต้นเดือนกันยายนที่ผ่านมา\n\nด้านตลาดหุ้นจีนในปี 2022 นี้ได้รับปัจจัยลบจากทั้งภายในและภายนอก ทำให้ดูเหมือนว่าการประชุมใหญ่พรรคคอมมิวนิสต์จีนจะเป็นความหวังเดียวที่เหลือในช่วงปลายปีนี้ โดยนักลงทุนต่างคาดหวังว่า ในการประชุมหลังจากยืนยันการรับตำแหน่งสมัยที่ 3 ของประธานาธิบดีสีจิ้นผิงแล้ว จะมีการประกาศมาตรการกระตุ้นเศรษฐกิจต่าง ๆ ออกมาเพิ่มเติม รวมถึงการดำเนินนโยบายต่าง ๆ ที่น่าจะมีการสร้างเสถียรภาพให้เกิดขึ้น เพื่อทำให้ช่วงการขึ้นดำรงตำแหน่งอีกครั้งของประธานาธิบดีสีจิ้นผิงเกิดความสงบเรียบร้อยและมีความสง่างาม\n\nโดยหากดูจากข้อมูลในอดีตที่มีการประชุมใหญ่พรรคคอมมิวนิสต์ตลาดหุ้นจีนมักจะมีโอกาสสร้างผลตอบแทนได้ดี โดยดัชนี HSCEI index หรือ H-Shares ซึ่งเป็นดัชนีของหุ้นบริษัทจีนที่ทำการจดทะเบียนในตลาดหลักทรัพย์ฮ่องกงจะปรับตัวเพิ่มขึ้น 2 เดือนก่อนจะมีการประชุมเฉลี่ย 20% (ข้อมูลจากการประชุมตั้งแต่ปี 1997 – 2017 จาก Bloomberg และ TISCO Economic Strategic Unit)\n\nอย่างไรก็ดี ในปี 2022 นี้ ถึงแม้จะเข้าใกล้การประชุมใหญ่พรรคคอมมิวนิสต์จีน แต่ผลตอบแทนของหุ้นตลาดหุ้นจีนยังคงปรับตัวลดลง โดยดัชนี HSCEI Index ปรับตัวลดลงในช่วง 2 เดือนที่ผ่านมาราว 14% (ข้อมูล ณ วันที่ 21 กันยายน 2022) จากแรงกดดันทั้งจากประเด็นการดำเนินนโยบาย Zero Covid Policy ของรัฐบาลจีนและประเด็นความกังวลในภาคอสังหาริมทรัพย์ที่ยังคงกดดันตลาดหุ้นจีนอย่างต่อเนื่อง รวมถึงแรงกดดันจากการปรับขึ้นอัตราดอกเบี้ยของธนาคารกลางสหรัฐ ฯ (FED) ที่ยังคงเร่งปรับขึ้นอัตราดอกเบี้ยอย่างต่อเนื่องเพื่อจัดการกับปัญหาเงินเฟ้อ\n\nโดยนักวิเคราะห์จาก Goldman Sachs เริ่มออกมาประเมินว่า ในปี 2022 นี้ตลาดหุ้นจีนอาจไม่ได้รับแรงหนุนจากการประชุมใหญ่พรรคคอมมิวนิสต์เหมือนกับที่เคยเกิดขึ้นในอดีต เพราะปัจจัยลบต่าง ๆ ที่รุมเร้านั้นต่างจากเหตุการณ์ที่เกิดขึ้นในการประชุมครั้งก่อน ๆ อย่างไรก็ดี ผลดีที่ตลาดหุ้นจีนจะได้รับจากการประชุมอาจเป็นสถานการณ์ที่เกิดขึ้นหลังจากนั้น ซึ่งสามารถคาดหวังได้ว่าการดำเนินนโยบายต่าง ๆ ของรัฐบาลจีนจะลดความไม่แน่นอนลง รวมถึงการดำเนินนโยบายในด้านต่าง ๆ ที่มีประสิทธิภาพและต่อเนื่องจากนโยบายเดิม ซึ่งทิศทางของนโยบายของทางการจีนในช่วงเข้าใกล้การประชุมใหญ่พรรคคอมมิวนิสต์จีนแสดงให้เห็นอย่างชัดเจนว่า พร้อมที่จะกระตุ้นเศรษฐกิจผ่านทั้งทางนโยบายทางการเงินและการคลัง รวมถึงลดท่าทีกดดันที่มีต่อบริษัทเทคโนโลยีที่เคยเข้มงวดก่อนหน้านี้ เห็นได้จากการประกาศสนับสนุน Platform Economy ของบุคคลสำคัญในรัฐบาลจีน รวมถึงการอนุมัติเกมออกใหม่มาอย่างต่อเนื่องในช่วงตั้งแต่เดือนเมษายนเป็นต้นมา หลังจากยุติการออกเกมใหม่มาตั้งแต่ช่วงเดือนสิงหาคมปีที่แล้ว\n\nด้านการสนับสนุนการลงทุนรัฐบาลจีนน่าจะดำเนินนโยบายตามแผนพัฒนาเศรษฐกิจและสังคมแห่งชาติระยะเวลา 5 ปี ฉบับที่ 14 ที่ใช้ตั้งแต่ในปี 2021 จนถึงปี 2025 หรืออีกว่า 3 ปีข้างหน้า โดยธุรกิจที่ยังคงมุ่งเน้นสนับสนุนคือพลังงานสะอาด การลงทุนในเทคโนโลยีขั้นสูงเพื่อขีดความสามารถในการแข่งขันกับสหรัฐฯ ทั้งการลงทุนใน Biotechnology และการลงทุนใน Semiconductors ซึ่งที่ผ่านมา ถึงแม้รัฐบาลจีนจะสนับสนุนการลงทุนในด้านเหล่านี้อย่างเต็มที่ แต่เหตุการณ์การแพร่ระบาดของ COVID-19 ทำให้มาตรการสนับสนุนต่าง ๆ อาจต้องมีการหยุดชะงักลงบ้างตามสถานการณ์ โดยการประชุมใหญ่พรรคคอมมิวนิสต์จีนคาดว่า จะมีการทบทวนว่านโยบายที่อยู่ในแผนพัฒนาเศรษฐกิจและสังคมแห่งชาติจีนฉบับที่ 14 ในด้านต่าง ๆ ถูกพัฒนาไปถึงขั้นใดแล้ว และจากผลกระทบที่เกิดจาก COVID-19 อาจทำให้ทางการจีนประกาศสนับสนุนลงทุนอุตสาหกรรมที่อยู่ในแผนพัฒนาฉบับที่ 14 เพิ่มเติมจากเดิม\n\nและสุดท้ายนโยบาย Zero Covid Policy ที่ถึงแม้ทางการจีนน่าจะไม่มีการเปลี่ยนแปลงท่าทีไปจากเดิม แต่สุดท้ายแล้วทางการจีนก็รู้ดีว่า ทางออกของปัญหาในท้ายที่สุด คือการนำวัคซีนที่มีประสิทธิภาพมากกว่าเดิมมาใช้ ซึ่งจากรายงานข่าวระบุว่า มีวัคซีนบางบริษัทของจีนที่ผลิตโดยเทคโนโลยี mRNA กำลังอยู่ในช่วงทดลองเฟส 3 รวมถึงรายงานข่าวที่ CEO ของบริษัท Moderna ให้สัมภาษณ์ว่า กำลังเจรจาเพื่อขายวัคซีนของบริษัทให้กับจีน ซึ่งถึงแม้ผลการเจรจายังไม่สำเร็จ แต่หากรายงานข่าวดังกล่าวเป็นความจริงก็มีความเป็นไปได้ว่า หากรัฐบาลจีนทนรอวัคซีน mRNA ที่ผลิตโดยบริษัทของประเทศตัวเองไม่ไหว การใช้วัคซีนจากบริษัทของชาติคู่แข่งสำคัญอย่างสหรัฐฯ อาจเป็นทางเลือกสำรองขั้นสุดท้ายที่ทางการจีนเตรียมไว้เพื่อจะได้หลุดจากการใช้นโยบาย Zero Covid Policy ในปี 2023\n\nโดยสุดท้ายแล้วถึงแม้ในปีนี้การประชุมใหญ่พรรคคอมมิวนิสต์จีนอาจจะไม่ได้ส่งผลบวกต่อหุ้นจีนอย่างทันทีทันใดเหมือนกับการประชุมครั้งก่อน ๆ ในอดีต แต่การประชุมในครั้งนี้ที่จะเป็นการแต่งตั้งประธานาธิบดีสีจิ้นผิงขึ้นมาดำรงตำแหน่งเป็นสมัยที่ 3 น่าจะเป็นเหมือนจุดเริ่มต้นของการดำเนินนโยบายที่พร้อมจะส่งผลบวกกับตลาดหุ้นมากขึ้นโดยที่ลดความผันผวนและความไม่แน่นอนของการดำเนินนโยบายลง ซึ่งก็คงจะเป็นสิ่งที่นักลงทุนทั่วโลกที่มีสัดส่วนการลงทุนในหุ้นจีนอยากเห็นมากที่สุดในช่วงการดำรงตำแหน่งอีกครั้งของประธานาธิบดีสีจิ้นผิงในระยะเวลา 5 ปีต่อจากนี้",
    "ปฏิบัติการข้อมูลข่าวสารของจีนเปลี่ยนไปอย่างไร หลัง ปธ.สภาสหรัฐฯ เยือนไต้หวัน": "บทวิเคราะห์ใน The Diplomat ตั้งข้อสังเกตเกี่ยวกับปฏิบัติการข้อมูลข่าวสารของจีนที่มุ่งเป้าต่อไต้หวัน ภายหลังการเยือนของแนนซี เพโลซี ประธานสภาผู้แทนราษฎรสหรัฐฯ ซึ่งพบว่าจีนใช้ท่าทีที่ดูคุกคามมากขึ้น รวมถึงใช้วิธีการที่ทำให้ผู้ดูแลโซเชียลมีเดีย ตรวจจับและสั่งลบบัญชีปลอมที่เป็นบ็อตของจีนได้ยากขึ้นด้วย\n\nแนนซี เพโลซี ประธานสภาผู้แทนราษฎรสหรัฐอเมริกา เข้าพบ ไช่อิงเหวิน ประธานาธิบดีสาธารณรัฐจีน (ไต้หวัน) เมื่อ 3 ส.ค. 65 ที่มา: แฟ้มภาพ/Office of the President (Taiwan)\n\nเคนดริค ชาน รองประธานของโครงการความสัมพันธ์ระหว่างประเทศเชิงดิจิทัลของหน่วยงาน LSE IDEAS และ มาริอาห์ ทอร์นตัน นักวิจัยที่เน้นประเด็นนโยบายต่างประเทศของจีนและยุทธศาสตร์ของจีนต่อไต้หวัน เขียนบทความเผยแพร่ใน The Diplomat เมื่อ 19 ก.ย. ที่ผ่านมา ที่ตั้งข้อสังเกตเกี่ยวกับความเปลี่ยนแปลงของการโฆษณาชวนเชื่อจากทางการจีน หลังจากที่ แนนซี เพโลซี ประธานสภาผู้แทนราษฎรสหรัฐฯ เดินทางเยือนไต้หวันในแบบที่ถูกมองว่าเป็นการเยือนครั้งประวัติศาสตร์\n\nในขณะที่การเดือนทางเยือนไต้หวันของเพโลซีจะทำให้เกิดปฏิกิริยาโต้ตอบอย่างก้าวร้าวจากจีนแผ่นดินใหญ่ในแบบที่เห็นได้อย่างโจ่งแจ้ง เช่น การซ้อมรบ, การยิงขีปนาวุธในเชิงคุกคามคาบสมุทรไต้หวัน, การใช้วาจาเผ็ดร้อนจากเจ้าหน้าที่ทางการจีนในการวิจารณ์โต้ตอบกรณีนี้ และทำให้เกิดความกังวลว่าจีนจะรุกรานไต้หวันในเร็วๆ นี้หรือไม่ แต่ก็มีการเปลี่ยนแปลงอีกเรื่องหนึ่งที่ก่อตัวอย่างเงียบๆ คือวิธีการใช้ข้อมูลลวงและโฆษณาชวนเชื่อตอบโต้ไต้หวัน\n\nไต้หวันตกเป็นเป้าหมายการโฆษณาชวนเชื่อของพรรคคอมมิวนิสต์จีนมาเป็นเวลานานแล้ว ในแง่ของการใช้โวหารเชิงสนับสนุนการรวมชาติและการถล่มพื้นที่สื่อในไต้หวันด้วยข่าวบิดเบือนจำนวนมาก การกระทำเช่นนี้เป็นส่วนหนึ่งของขบวนการโฆษณาชวนเชื่อให้ชาวไต้หวันหันมาสนับสนุนการรวมชาติกับจีน และเป็นกุญแจสำคัญของการเคลื่อนไหวที่เรียกว่า \"ยูไนเต็ดฟรอนต์\" ซึ่งเป็นการที่จีนพยายามสร้างอิทธิพลต่อกลุ่มภาคประชาสังคมในต่างประเทศให้หันมาช่วยเหลือจีนในการดำเนินเป้าหมายด้านการต่างประเทศของพวกเขา\n\nนักวิจัยตั้งข้อสังเกตว่าในช่วงราวเดือนสิงหาคมที่ผ่านมาพรรคคอมมิวนิสต์จีนได้อาศัยยูไนเต็ตฟรอนต์ในการเพิ่มปฏิบัติการโฆษณาชวนเชื่อมากขึ้น จากการที่ไต้หวันและจีนมีวัฒธรรมที่คล้ายคลึงกัน มีประวัติศาสตร์ร่วมกัน มีการใช้ภาษาจีนเช่นเดียวกัน และมีการแลกเปลี่ยนกันในระดับประชาชน ทำให้เจ้าหน้าที่ทางการจีนอาศัยไต้หวันเป็นแหล่งทดลองการโฆษณาชวนเชื่อสร้างอิทธิพลโดยใช้อาศัยภาษาจีนเป็นหลัก ซึ่งมีการทำเช่นนี้มาเป็นเวลานานแล้ว ทางการจีนพยายามสร้างโฆษณาชวนเชื่อเพื่อทำให้ชาวไต้หวันมีความเชื่อถือต่อรัฐบาลน้อยลงและหันมาส่งเสริมผู้แทนฯ ที่สนับสนุนจีน\n\nโฆษณาชวนเชื่อของจีนถึงขั้นเคยส่งผลให้มีทูตไต้หวัน Su Chii-cherng ฆ่าตัวตายในปี 2561 หลังจากที่เขาต้องเผชิญกับการถูกโจมตีจากสาธารณชนเพราะมีข่าวหลอกจากรัฐบาลจีนมาปั่นหัวผู้คนให้หลงเชื่อ โดยที่การสืบสวนของสื่ออิสระไต้หวันนิวบลูมระบุว่าข่าวหลอกนี้มาจากการแชร์หมุนเวียนต่อๆ กันโดยผู้ใช้งานที่น่าจะเป็นบ็อตของจีน นอกจากนี้ผู้สมัครรับเลือกตั้งนายกเทศมนตรีนครเกาสง Han Kuo-yu ก็เป็นตัวอย่างหนึ่งของการใช้โฆษณาชวนเชื่ออย่างได้ผล\n\nในช่วงที่มีการระบาดหนักของ COVID-19 พรรคคอมมิวนิสต์จีนก็เคยใช้วิธีการใส่ร้ายป้ายสีเพื่อทำลายความเชื่อมั่นของประชาชนไต้หวันที่มีต่อรัฐบาลผ่านการใช้ข่าวลือต่างๆ เช่นอ้างว่ารัฐบาลจงใจปล่อยให้มีการระบาดเกิดขึ้นและซ่อนตัวเลขผู้ติด COVID-19 ที่แท้จริง การใช้ข่าวลือเหล่านี้ยังมักจะตามมาด้วยการใช้โวหารในเขิงสนับสนุนการรวมชาติกับจีนไม่ว่าจะเป็นการเรียกประชาชนชาวไต้หวันว่าเป็น \"เพื่อนร่วมชาติ\" กับจีน และเรียกร้องให้ \"ทั้งสองฝั่งช่องแคบไต้หวันควรจะร่วมมือร่วมใจกัน\" และอ้างว่าประชาชนของไต้หวันกับจีนเป็นส่วนหนึ่งของ \"ครอบครัวเดียวกัน\"\n\nการโฆษณาชวนเชื่อที่เปลี่ยนไป\n\nมาจนถึงช่วงเดือนสิงหาคมมีหลักฐานที่ปรากฏให้เห็นว่า พรรคคอมมิวนิสต์จีนเริ่มใช้ปฏิบัติการโฆษณาชวนเชื่อสร้างอิทธิพลในรูปแบบใหม่ที่นักวิจัยมองว่ามีข้อแตกต่าง 3 ประการคือ 1.) มีการส่งสารต่างออกไปจากรูปแบบเดิมมาก 2.) มีการฟื้นตัวเองได้ดีขึ้น เทียบกับความล้มเหลวก่อนหน้านี้ และ 3.) คือการใช้พื้นที่ใหม่ๆ อย่างเว็บแหล่งรวมข่าว หรือพื้นที่เว็บบอร์ดที่ใช้หารือกันอย่าง Reddit\n\nถึงแม้ว่านี่จะยังเป็นแค่การค้นพบเบื้องต้น แต่ก็ชวนให้ตั้งคำถามว่าการโฆษณาชวนเชื่อและข้อมูลลวงที่มาจากรัฐบาลจีนได้ผลแค่ไหน และเป็นเรื่องที่ชวนให้ใส่ใจว่ารัฐบาลจีนจะเคลื่อนไหวอย่างไรบ้างในช่วงอีกหลายสัปดาห์หรือหลายเดือนหลังจากนี้\n\nสำหรับข้อแรกที่บอกว่าจีนส่งสารด้วยน้ำเสียงต่างออกไปจากรูปแบบเดิมมาก เกิดขึ้นหลังจากการที่เพโลซีเดินทางเยือนไต้หวัน มีบทความภาษาจีนที่ชื่อว่า \"เรียกร้องให้ไช่อิงเหวิน กองทัพของเธอและผู้นำทางการเมืองยอมแพ้\" เผยแพร่ทางอินเทอร์เน็ต ผู้ที่เขียนบทความนี้คืออดีตรองผู้อำนวยการของสื่อรัฐบาลจีนพีแอลเอเดลี Chen Xianyi ในบทความดูเหมือนจะต้องการสื่อกับไช่อิงเหวิน ผู้นำไต้หวันและผู้นำรัฐบาลกับผู้นำกองทัพไต้หวัน โดยเน้นเรื่องที่ว่าความสัมพันธ์ระหว่างจีนกับไต้หวันกำลังเปลี่ยนแปลงเข้าสู่ \"ระยะใหม่\"\n\nบทความของ Chen Xianyi เริ่มต้นด้วยการบรรยายถึงเหตุการณ์สมมุติที่ว่าถ้าหากเกิดสงครามระหว่างจีนกับไต้หวันจะเป็นอย่างไร โดยมีการนำเสนอภาพสงครามที่ดูน่าหวาดผวา และมีการประกาศว่าเส้นแบ่งพรมแดนทางทะเลระหว่างไต้หวันกับจีนจะไม่เหลืออีกต่อไป อีกทั้งยังขู่ว่าจะสั่งให้มีการปิดกั้นไต้หวันโดยที่ฝ่ายจีนจะเป็นกำหนดเองว่าจะให้มีการสิ้นสุดการปิดกั้นเมื่อไหร่ นักวิจัยมองว่าเมื่อพิจารณาจากบทความนี้แล้วน่าสังเกตว่ามีการเปลี่ยนแปลงน้ำเสียงท่าทีอย่างเห็นได้ชัดเมื่อเทียบกับก่อนหน้านี้ที่จีนเคยมีบทความว่า \"ประชาชนจีนจะไม่สู้รบกับประชาชนจีนด้วยกัน\" ซึ่งฟังดูรักสันติมากกว่า\n\nชาน และทอร์นตัน มองว่าการที่รัฐบาลจีนเปลี่ยนน้ำเสียงท่าทีเช่นนี้เป็นไปพร้อมกับพัฒนาการที่น่าตระหนกมากขึ้นจากรัฐบาลจีน\n\nมีการวิเคราะห์อีกว่าก่อนหน้านี้เวลาที่รัฐบาลจีนนำเสนอภาพวิดีโอเกี่ยวกับกองทัพประชาชนจีนหรือ PLA นั้นมักจะเป็นไปเพื่อการโฆษณาชวนเชื่อในแบบที่คาดหวังว่าจะมีการแชร์ต่อ, เผยแพร่ส่งเสริม และส่งทอดต่อกันในโซเชียลมีเดียอย่างทวิตเตอร์โดยมีฐานคือกลุ่มเจ้าหน้าที่รัฐบาลจีนที่มักจะถูกเรียกว่า \"วูล์ฟวอริเออร์ส\" (แปลตรงตัวว่า \"นักรบหมาป่า\" เป็นฉายาที่มาจากชื่อภาพยนตร์โฆษณาชวนเชื่อจีนที่พยายามทำออกมาในรูปแบบภาพยนตร์ฮอลลิวูด) มีงานวิจัยที่วิเคราะห์ว่าเป้าหมายของการโฆษณาชวนเชื่อแบบเดิมนี้ก็เพื่อให้เป็นการส่งอิทธิพลต่อความคิดเห็นของประชาชน\n\nแต่พอหลังการเดินทางเยือนของเพโลซีทางการจีนก็มียุทธศาสตร์เปลี่ยนไป นอกจากเรื่องน้ำเสียงแล้ว ประการที่สองก็คือการฟื้นกลับมาได้เร็วขึ้นเทียบกับความล้มเหลวเดิม ความล้มเหลวที่ว่านี้มาจากเหตุการณ์เมื่อปี 2563 ที่โซเชียลมีเดียอย่างทวิตเตอร์ทำการลบบัญชีผู้ใช้งาน 23,000 รายเนื่องจากมีส่วนเกี่ยวข้องกับการเผยแพร่ข้อมูลใส่ร้ายป้ายสี และต่อมาก็มีการแบนบัญชีผู้ใช้งานอีกกลุ่มหนึ่งอีก 150,000 ราย ซึ่งเป็นบัญชีผู้ใข้งานที่ช่วยผลักดันสร้างกระแสให้กับกลุ่มโฆษณาชวนเชื่อ แต่วิธีการใหม่ของรัฐบาลจีนก็ใช้สร้างบัญชีสำหรับโฆษณาชวนเชื่อและการใส่ร้ายป้ายสีในแบบที่ยากต่อการตรวจจับและถูกลบ และมีความยืดหยุ่นที่ทำให้ฟื้นตัวได้ดีขึ้น\n\nวิธีการใหม่ที่พวกเขาใช้มีอยู่สองขั้น ขั้นแรกคือการอัพโหลดเนื้อหาวิดีโอลงบนพื้นที่ๆ บริษัทกูเกิลเป็นเจ้าของอย่าง Youtube ด้วยบัญชีผู้ใช้งานปลอม โดยอาศัยชื่อง่ายๆ หรือไม่ก็ชื่อที่เป็นตัวอักษรเรียงกันไม่มีความหมาย เช่น Araceli Kihn หรือ bshdh snbdg วันที่สร้างบัญชีผู้ใช้งานเหล่านี้ส่วนใหญ่เป็นเวลาที่ไล่เลี่ยกันและเกิดขึ้นในช่วงเวลาหลังจากที่เพโลซีเดินทางเยือนไต้หวันแล้ว\n\nขั้นตอนที่สองที่พวกเขาทำคือการแพร่กระจายลิงค์ของวิดีโอเหล่านี้ผ่านทางช่องทางที่กูเกิลไม่ได้เป็นเจ้าของ เช่น เว็บบอร์ด Reddit ซึ่งเป็นกระดานข่าวที่มีการรวบรวมข่าวสารและมีการชุมชนเพื่อหารือกันในหัวข้อหรือธีมต่างๆ แยกย่อยออกไปเรียกว่า subreddit โดยที่บัญชีผู้ใช้งานปลอมที่สร้างโดยพรรคคอมมิวนิสต์จีนนั้นได้อาศัยช่องทางนี้ในการโพสต์เนื้อหาโฆษณาชวนเชื่อจากยูทูบ ในหมู่บัญชีผู้ใช้งานปลอมเหล่านี้มีทั้งที่ตั้งขึ้นช่วงที่เพโลซีกำลังเยือนไต้หวันและมีบัญชีที่ตั้งขึ้นหลังจากเพโลซีเยือนไต้หวัน เกิดขึ้นในเวลาไล่เลี่ยกัน\n\nจากประการที่ 3 เรื่องการใช้พื้นที่ใหม่ๆ ในการโฆษณาชวนเชื่อ ทำให้เกิดประโยชน์กับกลุ่มโฆษณาชวนเชื่อในการฟื้นกลับคืนมาได้เร็วขึ้นหลังจากการถูกสกัดกั้นหรือถูกแบนได้ด้วย นักวิจัยระบุว่าการที่พวกเขาใช้พื้นที่ทางอินเทอร์เน็ตจากบริษัทที่ต่างกันแล้วลิงค์เนื้อหาไปหากัน ทำให้การโฆษณาชวนเชื่อคงอยู่ได้นานขึ้นและฟื้นตัวได้ง่ายขึ้นถ้าถูกแบน ต่างจากที่ก่อนหน้านี้พวกเขาเคยอาศัยทวิตเตอร์เป็นพื้นที่แห่งเดียวทั้งการนำเสนอเนื้อหาและแพร่กระจายเนื้อหา ซึ่งเสี่ยงต่อการถูกลบทีเดียวจำนวนมากแบบที่เกิดขึ้นในปี 2563\n\nสาเหตุที่การใช้พื้นที่เดียวแบบทวิตเตอร์ในการโฆษณาชวนเชื่อทำให้ถูกลบได้ง่ายกว่านั้น เพราะว่าผู้ดูแลเนื้อหาของเว็บไซต์สามารถหาการเชื่อมโยงขบวนการโฆษณาชวนเชื่อหรือใส่ร้ายป้ายสีได้ด้วยการติดตามการใช้งานของบัญชีผู้ใช้งานปลอมว่าทำอะไรไว้บ้าง ทิ้งร่องรอยอะไรไว้บ้าง (เช่นว่า คอยรีทวีตใคร หรือคอยติดตามใคร) ทำให้การอาศัยพื้นที่นำเสนอและเผยแพร่เนื้อหาของบริษัทที่ต่างกันอย่าง Youtube กับ Reddit ทำให้การเชื่อมโยงและถูกลบทีละจำนวนมากทำได้ยากขึ้น และถ้าหากมีการถูกลบในที่หนึ่งก็จะเป็นแค่ทำให้ห่วงโซ่การโฆษณาชวนเชื่อหยุดชะงักชั่วคราว\n\nอีกอย่างหนึ่งที่ทำให้ขบวนการโฆษณาชวนเชื่อรูปแบบใหม่มีความแตกต่างไปจากแบบดั้งเดิมคือการที่แบบดั้งเดิมมีการปฏิสัมพันธ์กันมากระหว่างบัญชีผู้ใช้ต่างๆ แต่บัญชีผู้ใช้งานในกลุ่มโฆษณาชวนเชื่อกลุ่มใหม่ใน Youtube ไม่มีการปฏิสัมพันธ์กัน นักวิจัยตั้งสมมติฐานว่าเพราะพวกเขาต้องการทำตัวให้น่าสงสัยน้อยที่สุดเท่าที่จะเป็นไปได้ และทำให้พวกเขาเล็ดลอดการเป็นที่สังเกตไปได้ รวมถึงเป็นการไม่ทิ้งร่องรอยเอาไว้ ทำให้ตรวจจับประวัติพฤติกรรมการใช้งานได้ยากขึ้น บัญชีผู้ใช้งานเหล่านี้จะเป็นที่พบเห็นได้เมื่อถูกอ้างอิงในพื้นที่กระจายข่าวสารอย่าง Reddit เท่านั้น ซึ่งนี่ก็เป็นหนึ่งในการเปลี่ยนแปลงยุทธศาสตร์การโฆษณาชวนเชื่อของจีนที่ในอนาคตอาจจะถูกนำมาใช้กับเรื่องอื่นๆ นอกจากประเด็นไต้หวันด้วย\n\nอย่างไรก็ตามถึงแม้ว่าบ็อตโฆษณาชวนเชื่อของจีนดูจะระมัดระวังมากขึ้นไม่ให้ถูกตรวจจับหรือถูกลบ แต่ก็ทำให้เกิดคำถามตามมาว่ามันทำให้การโฆษณาชวนเชื่อของพวกเขามีความคงเส้นคงวา หรือใช้การได้มากน้อยเพียงใด คำถามแรกคือการโฆษณาชวนเชื่อเหล่านี้มีเป้าหมายคืออะไรกันแน่ ถ้าหากเป้าหมายของพวกเขาคือการสร้างความหวาดกลัวแก่ชาวไต้หวันว่าจะเกิดการรุกรานจากจีน ทำไมวิดีโอของ Chen ถึงใช้สำเนียงหมินหนานหรือจีนฮกเกี้ยน แทนที่จะใช้ภาษาจีนแมนดารินที่เป็นภาษาหลักมากกว่า\n\nคำถามที่สองคือ ถึงแม้จะดูเหมือนว่าเป้าหมายการโฆษณาชวนเชื่อแบบใหม่จากจีนนี้ มีเป้าหมายผู้รับสารคือประชาชนชาวไต้หวัน แต่การใช้พื้นที่อย่าง Reddit ซึ่งมีชาวตะวันตกและกลุ่มคนที่สื่อสารด้วยภาษาอังกฤษเป็นหลักเป็นผู้ใช้งานจำนวนมาก การใช้ภาษาจีนหรือภาษาฮกเกี้ยนดูจะส่งผลได้น้อย และ Reddit ก็ไม่ใช่พื้นที่หลักๆ ที่ชาวไต้หวันใช้พูดคุยหารือกัน\n\nนอกจากนี้ยังมีข้อสังเกตอีกว่าบัญชีบ็อตของจีนทำการโพสต์วิดีโอลงในพื้นที่ๆ ไม่มีความเกี่ยวข้องกับเนื้อหาเลยแม้แต่น้อย เช่นโพสต์โฆษณาชวนเชื่อของจีนลงในพื้นที่ subreddit ที่เกี่ยวข้องกับการรับเลี้ยงสัตว์ที่ไม่มีเจ้าของ ดังนั้นจึงแล้วมันจึงถูกลบโดยระบบอัตโนมัติที่คอยลบเนื้อหาที่ไม่เกี่ยวข้องกับชุมชนย่อยของเว็บบอร์ดนั้นๆ เมื่อบัญชีบ็อตถูกลบเนื้อหาพวกเขาก็พากันโพสต์ลงในหน้าโปรไฟล์ Reddit ของตัวเอง ซึ่งเป็นหน้าที่ไม่ค่อยมีใครเข้าไปดู และมีความเป็นไปได้ต่ำที่จะทำให้เกิดกระแสจากโพสต์เหล่านี้\n\nชาน และ ทอร์นตัน มองว่าเรื่องนี้อาจจะเป็นสองทาง หนึ่งคือเป็นเพราะจีนมีขบวนการโฆษณาชวนเชื่อทางออนไลน์แบบไม่คงเส้นคงวา หรือความเป็นได้ที่สองคือ พวกเขาอาจจะแค่พยายามใช้ Youtube กับ Reddit เป็นพื้นที่ทดลองการโฆษณาชวนเชื่อของตัวเองเพื่อปรับปรุงให้มันดีขึ้นในอนาคต ทำให้ชาน และ ทอร์นตัน บอกว่า เรื่องนี้น่าจับตามองเพราะการตั้งข้อสังเกตต่อพัฒนาการของการโฆษณาชวนเชื่อและข่าวลวงจากรัฐบาลจีนต่อไต้หวัน จะทำให้เรามองเห็นและเข้าใจการกระทำคล้ายๆ กันที่อาจจะเกิดขึ้นที่ประเทศอื่นหรือในภูมิภาคอื่นๆ ได้\n\nเรียบเรียงจาก\n\nChina’s Changing Disinformation and Propaganda Targeting Taiwan, The Diplomat, 19-09-2022\n\nCONCERNS REGARDING FAKE NEWS ON THE RISE AFTER DIPLOMAT SUICIDE, New Bloom, 09-2018",
    "'จีนตอนใต้' เดินหน้าบรรเทาผลกระทบภัยแล้ง": "ปักกิ่ง, 26 ก.ย. (ซินหัว) -- เจ้าหน้าที่รัฐบาลและประชาชนจีนต่างกำลังพยายามอย่างเต็มที่เพื่อรับประกันว่าน้ำดื่มและการผลิตธัญพืชจะมีเพียงพอต่อความต้องการ หลังบางพื้นที่ทางตอนใต้ของประเทศเผชิญภาวะภัยแล้งมาอย่างยาวนาน\n\nศูนย์อุตุนิยมวิทยาแห่งชาติจีน ยืนยันว่าภัยแล้งรุนแรงได้แผ่ปกคลุมตอนกลางและตอนล่างของแม่น้ำแยงซี ซึ่งรวมถึงพื้นที่ส่วนใหญ่ของมณฑลหูหนานและเจียงซี พื้นที่ตอนใต้ของมณฑลอันฮุย ตลอดจนพื้นที่ทางตะวันออกเฉียงใต้ของมณฑลหูเป่ย โดยปริมาณน้ำฝนในบางพื้นที่ของมณฑลหูหนาน หูเป่ย เจียงซี และอันฮุย ลดลงร้อยละ 80 เมื่อเทียบกับช่วงเดียวกันของปีปกติเมื่อวันศุกร์ (23 ก.ย.) เจียงซีออกประกาศเตือนภัยแล้งระดับสีแดงหรือระดับสูงสุด หลังพบระดับน้ำในทะเลสาบโผหยาง ซึ่งเป็นทะเลสาบน้ำจืดขนาดใหญ่ที่สุดของจีน ลดลงสู่ระดับต่ำสุดเป็นประวัติการณ์ นับตั้งแต่เริ่มมีการบันทึกสถิติในปี 1951หม่าเหวินผิง ชาวสวนผลไม้ในหมู่บ้านเกาชุน เมืองจี๋อันของเจียงซี เผยถึงความรู้สึกคลายกังวลเมื่อท่อส่งน้ำยาวกว่า 1,100 เมตร ถูกเชื่อมจากคลองเข้ามายังหมู่บ้านเมื่อไม่กี่วันที่ผ่านมาหม่า ซึ่งเป็นเจ้าของไร่ส้มโอขนาดกว่า 66 เฮกตาร์ (ราว 412 ไร่) เผยว่าตอนนี้เป็นช่วงสำคัญสำหรับการเพาะปลูกส้มโอ และปัญหาขาดแคลนน้ำอาจส่งผลให้ผลผลิตลดลง ทว่าความพยายามในการบรรเทาภัยแล้งและท่อส่งน้ำที่สร้างขึ้นใหม่นั้นช่วยให้เขาและชาวสวนผลไม้คนอื่นๆ แก้ปัญหาชลประทานได้ด้านรัฐบาลมณฑลหูหนานได้ดำเนินงานขุดบ่อน้ำร่วมกับชาวบ้านมากกว่า 40 บ่อ เพื่อรับประกันอุปทานน้ำ หลังแหล่งชลประทานเดิมของหมู่บ้านเหลียงถิงในมณฑลใกล้เหือดแห้งเนื่องจากอุณหภูมิพุ่งสูงและปริมาณน้ำฝนต่ำอย่างต่อเนื่องสวีกวงหัว หัวหน้าพรรคฯ ของหมู่บ้านเหลียงถิง ระบุว่าชาวบ้านประสบภัยแล้งรุนแรงมากในปีนี้ แต่หลังจากมีการขุดบ่อน้ำใหม่ พวกเขาจึงไม่ต้องกังวลเรื่องน้ำอีกต่อไป",
    "กรมวิชาการเกษตร เร่งปรับGAPสวนผลไม้เล็งส่งจีนปีหน้า": "กรมวิชาการเกษตร เดินหน้าปรับรหัสสวน GAP ผลไม้ส่งออกจีนรูปแบบใหม่ รับมือการส่งรายชื่อให้จีนขึ้นทะเบียนรอบต่อไป\n\nนายระพีภัทร์ จันทรศรีวงศ์ อธิบดีกรมวิชาการเกษตร เปิดเผยว่า ได้หารือกับ อัครราชทูตที่ปรึกษา (ฝ่ายเกษตร) ประจำกรุงปักกิ่ง สาธารณรัฐประชาชนจีน ในการวางแนวปฏิบัติการเปลี่ยนรหัสรับรองรูปแบบใหม่ สำหรับสินค้าผลไม้ที่ส่งออกไปจีน ให้สอดคล้องกับประกาศของสำนักงานมาตรฐานสินค้าเกษตรและอาหารแห่งชาติ (มกอช.) เรื่อง กำหนดรหัสในการใช้และแสดงเครื่องหมายในการรับรองมาตรฐานสำหรับสินค้าเกษตร ที่เริ่มมีผลบังคับใช้แล้วในปัจจุบัน โดยการส่งรายชื่อสวนผลไม้ส่งออกไปจีนรอบต่อไปกำหนดไว้ในช่วงต้นเดือนธันวาคม 2565 ซึ่งกรณีแปลงใหม่ที่ยื่นขอรับรองแปลง GAP และแปลงเก่าที่ขอยื่นต่ออายุ GAP ไปแล้วนั้น กรมได้เปลี่ยนรหัสให้เป็นรูปแบบใหม่ทั้งหมดแล้ว ส่วนแปลงเก่าที่ GAP ยังไม่หมดอายุ เกษตรกรสามารถติดต่อมายัง สำนักวิจัยและพัฒนาการเกษตร (สวพ.) ในพื้นที่ใกล้บ้าน เพื่อยื่นขอเปลี่ยนเป็นรหัสรูปแบบใหม่ได้แล้ว ตั้งแต่บัดนี้เป็นต้นไปจนถึง วันที่ 30 พฤศจิกายน 2565\n\n“กรมวิชาการเกษตรจะเดินหน้าปรับรหัสใหม่ตามที่ มกอช. ออกประกาศภายในกรอบเวลาที่กำหนด เนื่องจากกรมเห็นว่าเป็นโอกาสดี ที่จะได้ปรับปรุงระบบให้สมบูรณ์ยิ่งขึ้น รองรับฤดูส่งออกผลไม้ใหม่ทั้งทุเรียนและลำไยที่จะเริ่ม ก.พ. ปีถัดไป โดยกรมได้วางแผนรับมือไว้แล้ว และจะเร่งประสานกับทูตเกษตรปักกิ่ง เพื่อทำความเข้าใจกับฝ่ายจีนโดยเร็วต่อไป เพื่อมิให้เกิดผลกระทบกับการส่งออก ทั้งนี้ ในโอกาสที่จะปรับรหัสสวนใหม่ ได้มอบนโยบายให้ กองพัฒนาระบบและรับรองมาตรฐานสินค้าพืช ในการนำเครื่องหมายคิวอาร์โค้ด ไปใส่ไว้ในใบรับรองแปลง GAP ใหม่นี้ด้วย เพื่อป้องกันการสวมสิทธิ์ และนอกจากนี้สั่งการให้ทุกด่านตรวจพืชเข้มงวดในการตรวจทุเรียนส่งออก หากพบเจ้าหน้าที่กระทำไม่ถูกต้อง \"พิจารณาลงโทษตามกฏระเบียบราชการ\" ทันที กรณีเอกชนรายใดมีประวัติว่าเคยพบการเตรียมส่งทุเรียนด้อยคุณภาพ ให้ตรวจสอบ 100% ทั้งต้นทางและปลายทาง ก่อนออกนอกประเทศ”",
    "“จีน-เกาหลีเหนือ” กลับมาเดินรถไฟคาร์โก หลังหยุดไปนาน 5 เดือน": "สำนักข่าวต่างประเทศรายงานจากกรุงโซล ประเทศเกาหลีใต้ เมื่อวันที่ 26 ก.ย. ว่า กระทรวงรวมชาติของเกาหลีใต้รายงานว่า บริการรถไฟขนส่งสินค้าระหว่างเกาหลีเหนือกับจีนกลับมาให้บริการเป็นปกติอีกครั้ง หลังระงับไปเมื่อวันที่ 29 เม.ย. ที่ผ่านมา เนื่องจากสถานการณ์การแพร่ระบาดของโรคโควิด-19 ในเกาหลีเหนือ\n\nN. Korea-China cargo train operation seems to have resumed: ministry https://t.co/4aY361S8pw — Yonhap News Agency (@YonhapNews) September 26, 2022\n\n\n\nการให้ข้อมูลดังกล่าวของรัฐบาลเกาหลีใต้ เกิดขึ้นภายในเวลาเพียงไม่กี่ชั่วโมง หลังสำนักข่าวยอนฮัปรายงานโดยอ้างแหล่งข่าวว่า มีขบวนรถไฟบรรทุกสินค้าเดินทางข้ามสะพานมิตรภาพจีน-เกาหลีเหนือ ซึ่งทอดยาวอยู่เหนือแม่น้ำยาลู่ จากเมืองตานตง ในมณฑลเหลียวหนิง ทางตะวันออกเฉียงเหนือของจีน มุ่งหน้าไปยังเมืองชินึยจู ซึ่งเป็นเมืองการค้าบริเวณชายแดนระหว่างเกาหลีเหนือกับจีน.\n\nเครดิตภาพ : GETTY IMAGES",
    "คนจีนรุ่นใหม่ไม่เสี่ยง ตัดค่าใช้จ่ายเซ่นพิษเศรษฐกิจชะงัก": "",
    "ข่าวจีนยังนิ่งเฉย ข่าวลือผู้นำจีนถูกยึดอำนาจ-ควบคุมตัว": "คณะกรรมการพรรคคอมมิวนิสต์จีน และสื่อของทางการจีน ยังคงนิ่งเฉยต่อกระแสข่าวลือทางโซเชียลมีเดีย ที่เผยแพร่ข่าวการถูกจับกุมและกักบริเวณในที่พักของประธานาธิบดี \"สี จิ้น ผิง\" ผู้นำสูงสุดของจีน ตั้งแต่เมื่อวันที่ 22 กันยายนที่ผ่านมา และพลเอก \"หลี่ เสี่ยว หมิง\" ผู้บัญชาการกองทัพปลดปล่อยประชาชนจีน ขึ้นดำรงตำแหน่งผู้นำสูงสุดแทน โดยนาย \"สี จิ้น ผิง\" ปรากฏตัวต่อสาธารณชนครั้งสุดท้าย ในช่วงการเยือนอุซเบกิซสถาน เมื่อสัปดาห์ที่แล้ว ก่อนจะเข้ากักตัวในบ้านพักตามนโยบาย \"โควิดเป็นศูนย์\" กระทั่งมีข่าวลือแพร่สะพัดว่า เขาถูกกองทัพปลดปล่อยประชาชนยึดอำนาจด้านสำนักข่าว \"นิกเกอิ เอเชีย\" ของญี่ปุ่น รายงานว่า มีความเป็นไปได้ที่นาย \"สี จิ้น ผิง\" อาจถูกยึดอำนาจ เนื่องจากเขาต้องการให้พรรคคอมมิวนิสต์จีนมีอำนาจเหนือกองทัพปลดปล่อยประชาชนจีน ทำให้นายทหารระดับสูงของกองทัพไม่พอใจขณะที่ นาย \"ดรูว์ ธอมป์สัน\" อดีตเจ้าหน้าที่กระทรวงกลาโหมสหรัฐฯ ด้านกิจการจีน ไต้หวัน และมองโกเลีย มองว่า ข่าวลือเรื่องนาย \"สี จิ้น ผิง\" ถูกยึดอำนาจ เป็นผลจากการลงโทษข้าราชการระดับสูงหลายคน เมื่อสัปดาห์ที่แล้ว ในข้อหาคอร์รัปชัน ทำให้เกิดกระแสความไม่พอใจในกลุ่มข้าราชการระดับสูง อย่างไรก็ตาม ยังไม่มีหลักฐานชัดเจนว่า นาย \"สี จิ้น ผิง\" ถูกยึดอำนาจแต่อย่างใด",
    "เปิดประวัติ ‘โปรจีน’ อาฒยา สาวน้อยมหัศจรรย์วัย 19 ปี คว้า2แชมป์แค่ปีแรกในแอลพีจีเอ": "หนึ่งในสาวน้อยมหัศจรรย์คนใหม่ของวงการกอล์ฟ วินาทีนี้คงเป็นใครมิได้เด็ดขาดนอกจาก “โปรจีน” อาฒยา ฐิติกุล สาวน้อยวัย 19 ปีชาวไทย ที่เพิ่งทำผลงานสุดยอดคว้าแชมป์แอลพีจีเอ ทัวร์ รายการ วอลมาร์ท เอ็นดับเบิลยู อาร์คันซอ แชมเปี้ยนชิพ ด้วยการเฉือนชนะ แดเนียล คัง จากสหรัฐ ในการดวลเพลย์ออฟหลุม 2 หลังจบ 3 วัน หอบเงินกลับบ้าน 345,000 ดอลลาร์ หรือกว่า 13 ล้านบาท\n\nชัยชนะครั้งนี้เป็นแชมป์แอลพีจีเอ ทัวร์ หนที่สองต่อจาก เจทีบีซี คลาสสิก เมื่อเดือนมีนาคม ทำให้ “โปรจีน” หรือ “จีโน่” กลายเป็นโปรแอลพีจีเอ ทัวร์ คนแรกในรอบ 5 ปีที่คว้าได้อย่างน้อย 2 แชมป์ในฐานะรุกกี้หรือผู้เล่นปีแรก ต่อจาก ปาร์ค ซอง ฮยอน เมื่อปี 2017\n\nเธอยังเป็นผู้เล่นคนที่ 4 ของฤดูกาลที่คว้าแชมป์มากกว่ารายการเดียวในปีนี้ ร่วมกับ เจนนิเฟอร์ คัพโช (3), อี มินจี (2) และ บรูค เฮนเดอร์สัน (2) และเป็นคนไทยคนที่ 4 ที่ชนะแอลพีจีเอ ทัวร์ มากกว่า 1 รายการ ตามหลังรุ่นพี่ เอรียา จุฑานุกาล (12) โมรียา จุฑานุกาล (2) และ ธิฎาภา สุวัณณะปุระ (2)\n\n“จีโน่” คว้าเงินรางวัลปีนี้ไปแล้ว 1,881,392 ดอลลาร์ (ราว 71 ล้านบาท) และยังนำต่อในการแย่งชิงตำแหน่งโรเล็กซ์ รุกกี้ ออฟ เดอะ เยียร์ ซึ่งคาดว่าไม่น่ามีเซอร์ไพร้ส์ และสาวน้อยอาฒยาน่าจะเข้าวินคว้ารางวัลนี้ไปได้สำเร็จ\n\nลองมาส่องประวัติและย้อนชมผลงานอันน่าทึ่งของ “โปรจีน” อาฒยา ทบทวนกันอีกครั้งว่ากว่าจะมีวันนี้ เธอต้องผ่านอะไรมาบ้าง อาฒยา ฐิติกุล หรือ จีน หรือ จีโน่ เกิดเมื่อวันที่ 20 กุมภาพันธ์ 2546 ที่อำเภอบ้านโป่ง จังหวัดราชบุรี เป็นบุตรสาวของ คุณพ่อมนตรี และ คุณแม่ศิริวรรณ ฐิติกุล\n\nวัยเด็ก อาฒยา เป็นโรคภูมิแพ้ และป่วยง่าย ทางครอบครัวจึงหาทางเสริมสร้างภูมิต้านทานให้ร่างกาย ด้วยการให้เธอเล่นกีฬา โดยครอบครัวให้เลือกระหว่างเล่น กอล์ฟ หรือ เทนนิส ซึ่งหลังจากดูวิดีโอแล้ว และเห็นว่าเทนนิสต้องวิ่งค่อนข้างมาก หนูน้อยอาฒยา ในวัย 6 ขวบ จึงตัดสินใจเลือกกอล์ฟ เล่นไปเล่นมาเธอก็ตกหลุมรักกีฬาชนิดนี้ และตัดสินใจเอาดีในการเล่นกอล์ฟแบบจริงจัง\n\nอาฒยา สร้างความฮือฮาและเป็นที่รู้จักตั้งแต่ยังเป็นมือสมัครเล่น หลังสามารถคว้าแชมป์กอล์ฟ เลดี้ส์ ยูโรเปี้ยน ทัวร์ รายการ เลดี้ส์ ยูโรเปี้ยน ไทยแลนด์ แชมเปี้ยนชิพ เมื่อปี 2017 ในวันที่ 9 กรกฎาคม 2560 ด้วยวัยเพียง 14 ปี 4 เดือน 19 วัน ทำสถิตินักกอล์ฟอายุน้อยที่สุด ที่คว้าแชมป์รายการอาชีพได้สำเร็จทันที ก่อนที่เธอจะกลับมาคว้าแชมป์รายการนี้ได้อีกครั้งในปี 2019 ด้วยวัย 16 ปี ในขณะที่ยังเป็นนักกอล์ฟสมัครเล่น\n\nเธอยังคว้า 2 เหรียญทอง จากประเภทบุคคลหญิง และ ทีมหญิง ในการแข่งขัน ซีเกมส์ 2017 ที่ประเทศมาเลเซีย พร้อมด้วยเหรียญทอง จากการแข่งขันกอล์ฟ ประเภททีมผสม ในการแข่งขันโอลิมปิกเยาวชนฤดูร้อน หรือ ยูธ โอลิมปิก 2018 ที่ประเทศอาร์เจนตินา\n\nจากนั้นในเดือนมกราคม 2020 อาฒยา เทิร์นโปรเป็นผู้เล่นอาชีพ ลงเล่น เลดี้ส์ ยูโรเปี้ยน ทัวร์ เต็มตัว กระทั่งปี 2021 โปรจีน คว้าแชมป์ 2 รายการ ได้แก่ ทิปสปอร์ต เช็ก เลดี้ส์ โอเพ่น และ วีพี แบงค์ สวิส เลดี้ส์ โอเพ่น รวมทั้งยังจบใน 10 อันดับแรกได้ถึง 14 รายการ จนทำเงินรางวัลได้สูงสุดของ เลดี้ส์ ยูโรเปี้ยน ทัวร์ พร้อมซิวรางวัลแห่งปี ไปถึง 3 รางวัล\n\nสามารถคว้ารางวัล เรซ ทู คอสต้า เดล โซล ออเดอร์ ออฟ เมอริต หรือ ตำแหน่งมือ 1 ของ เลดี้ส์ ยูโรเปี้ยน ทัวร์ 2021 พร้อมสร้างสถิติเป็นโปรหญิงอายุน้อยที่สุดที่ได้รางวัลนี้ ด้วยวัยเพียง 18 ปี 9 เดือน 8 วัน ตามด้วยรางวัล ดาวรุ่งยอดเยี่ยมแห่งปี 2021 หรือ รุกกี้แห่งปี 2021 ของ เลดี้ส์ ยูโรเปี้ยน ทัวร์\n\nเมื่อสิ้นสุดปี 2021 อาฒยา ขยับขึ้นเป็นมืออันดับ 19 ของโลก พร้อมคว้าตั๋วเข้าไปเล่นใน แอลพีจีเอ ทัวร์ ซึ่งเป็นทัวร์ใหญ่ที่สุดในโลกของโปรหญิง ฤดูกาล 2022 และคว้าแชมป์ได้แทบทันทีในรายการ เจทีบีซี คลาสสิก ที่สหรัฐ เดือนมีนาคม ตอนนั้นมีอายุ 19 ปี 35 วัน เป็นแชมป์ที่อายุน้อยที่สุดของ แอลพีจีเอ ทัวร์ ในรอบ 6 ปี ต่อจาก บรูค เฮนเดอร์สัน เมื่อปี 2016 ที่ได้แชมป์ตอนอายุ 18 ปี 9 เดือน 23 วัน\n\nอาฒยา สามารถขยับขึ้นไปอยู่อันดับ 5 ของโลก ทั้งที่อายุแค่ 19 ปี และก็ล่าสุดยังโชว์ความนิ่งเกินวัย เอาชนะคู่แข่งที่เก๋ากว่าในการเพลย์ออฟ คว้าแชมป์พร้อมจะเขยิบขึ้นไปรั้งมืออันดับ 4 โลก ซึ่งจะเป็นอันดับสูงสุดในชีวิตของเธอ และแน่นอนว่า อาฒยา จะไม่หยุดอยู่แค่นี้แน่นอน.",
    "\"รมว.ต่างประเทศจีน\" ย้ำอ้างสิทธิ์ในไต้หวัน เตือนถึงการแทรกแซง": "สำนักข่าว Nikkei Asia รายงานเมื่อวันที่ 24 กันยายน 2565 ว่า จีนยังคงมุ่งมั่นที่จะรวมไต้หวัน โดยหวัง อี้ รัฐมนตรีต่างประเทศของจีน กล่าวกับสมัชชาใหญ่แห่งสหประชาชาติเมื่อวันเสาร์ว่า \"เมื่อจีนรวมชาติอย่างสมบูรณ์เท่านั้นจึงจะมีสันติภาพที่แท้จริงในช่องแคบไต้หวัน\" พร้อมเตือนถึง \"กิจกรรมแบ่งแยกดินแดน\" ในไต้หวัน ทุกย่างก้าวที่ต่อต้านความพยายามรวมชาติของจีนจะถูกบดขยี้โดย \"วงล้อแห่งประวัติศาสตร์\"\n\n\n\nหวังกล่าวเพิ่มเติมว่า “จีนจะยังคงทำงานเพื่อการรวมชาติอย่างสันติด้วยความจริงใจและความพยายามอย่างสูงสุดในการบรรลุเป้าหมายนี้ เราต้องต่อสู้กับกิจกรรมแบ่งแยกดินแดนเพื่อเอกราชของไต้หวันด้วยความละเอียดที่แน่วแน่ที่สุดและดำเนินการตามขั้นตอนที่ทรงพลังที่สุด”\n\n\n\nสุนทรพจน์เกือบ 23 นาทีของหวัง อี้ เกิดขึ้นท่ามกลางความตึงเครียดที่เพิ่มขึ้นระหว่างสหรัฐและจีน เกี่ยวกับเกาะที่ปกครองตนเอง ทั้งสองประเทศยังถูกแบ่งแยกจากการตอบสนองต่อสงครามของรัสเซียในยูเครน ซึ่งเป็นหัวข้อหลักในขณะที่ผู้นำต่างพากันขึ้นโพเดียมทีละคนเพื่อเรียกร้องให้ยุติความขัดแย้งอย่างสันติ\n\n\n\n“ความจริงที่ว่าแผ่นดินใหญ่และไต้หวันเป็นของหนึ่งเดียวและจีนเดียวกันนั้นไม่เคยเปลี่ยนแปลง คนจีนทุกคนไม่เคยหยุดความพยายามของเราในการตระหนักถึงการรวมตัวกันอีกครั้ง” หวังกล่าว และว่า “เมื่อเข้าสู่ความสัมพันธ์ทางการฑูตกับจีน 181 ประเทศล้วนรับรู้และยอมรับว่ามีจีนเพียงแห่งเดียวในโลก และไต้หวันเป็นส่วนหนึ่งของจีน และรัฐบาล PRC เป็นรัฐบาลทางกฎหมายเพียงฝ่ายเดียวที่เป็นตัวแทนของประเทศจีนทั้งหมด โดยยึดมั่นในหลักการจีนเดียว\"\n\n\n\nภายใต้หลักการ \"จีนเดียว\" จีนถือว่าไต้หวันเป็นส่วนหนึ่งของอาณาเขตของตนที่แบ่งแยกไม่ได้ซึ่งจะต้องรวมชาติในวันหนึ่ง แม้ว่าจีนคอมมิวนิสต์จะไม่เคยควบคุมเกาะแห่งนี้ก็ตาม\n\n\n\nหวังยังวิพากษ์วิจารณ์สิ่งที่เขาเรียกว่ากระแสกีดกันการค้าโลก เนื่องจากประเทศต่างๆ เริ่มกระจายตัวและนำห่วงโซ่อุปทานกลับบ้านด้วยความพยายามที่นำโดยสหรัฐ\n\n\n\nหวังแสดงความคิดเห็นเกี่ยวกับสงครามยูเครนว่า \"ความสำคัญเร่งด่วนคือการอำนวยความสะดวกในการเจรจาเพื่อสันติภาพ การแก้ปัญหาพื้นฐานคือการจัดการปัญหาด้านความปลอดภัยที่ถูกต้องตามกฎหมายของทุกฝ่าย และสร้างสถาปัตยกรรมความปลอดภัยที่สมดุล มีประสิทธิภาพ และยั่งยืน เราขอเรียกร้องให้ทุกฝ่ายที่เกี่ยวข้องกันไม่ให้วิกฤตลุกลามและปกป้องสิทธิที่ถูกต้องตามกฎหมายและผลประโยชน์ของประเทศกำลังพัฒนา\"\n\n\n\nอีกทั้งหวังโน้มน้าวถึง Global Security Initiative ที่เสนอโดยประธานาธิบดีจีน Xi Jinping ซึ่งผู้เชี่ยวชาญอธิบายว่าเป็นหลักการที่หนักหน่วง แต่ให้รายละเอียดที่เป็นรูปธรรม โดยเสาหลักของโครงการหนึ่งคือการเคารพ \"อธิปไตยและบูรณภาพแห่งดินแดนของทุกประเทศ\" นี่เป็นส่วนสำคัญของวาทศิลป์ทางการเมืองของจีนที่อธิปไตยและบูรณภาพแห่งดินแดนของจีนไม่มีวันถูกตัดขาด\n\n\n\n\n\n\n\nอ้างอิง : https://asia.nikkei.com/Politics/International-relations/China-s-Wang-reiterates-claim-on-Taiwan-warns-of-interference",
    "'โปรจีน' คว้าแชมป์LPGA รายการที่2ในอาชีพ รับ12.9ล้าน": "\"โปรจีน\" อาฒยา ฐิติกุล โปรสาววัย 19 ปี จากจังหวัดราชบุรี ผงาดคว้าแชมป์ รายการวอลมาร์ท เอ็นดับเบิลยู อาร์คันซอ แชมเปียนชิพ หลังเอาชนะ เดเนียล คัง โปรสาวชาวอเมริกัน ในการเล่นซัดเดนเดธเพลย์ออฟ หลุมที่สอง ณ สนามพินเนเคิล คันทรี คลับ รัฐอาร์คันซอ ประเทศสหรัฐอเมริกา เมื่อวันอาทิตย์ที่ 25 กันยายน 2565 รับเงินรางวัลไป 345,000 ดอลลาร์สหรัฐ หรือราว 12,992,700 บาท นับเป็นแชมป์ที่ 2 ในการเล่นอาชีพในแอลพีจีเอ ทัวร์ และยังนำอันดับหนึ่งคะแนนสะสมรุกกี้แห่งปี\n\nการแข่งขันกอล์ฟแอลพีจีเอ ทัวร์ รายการวอลมาร์ท เอ็นดับเบิลยู อาร์คันซอ แชมเปียนชิพ ชิงเงินรางวัลรวม 2.3 ล้านดอลลาร์สหรัฐ หรือราว 86.6 ล้านบาท ที่สนามพินเนเคิล คันทรี คลับ เมืองโรเจอร์ส รัฐอาร์คันซอ ประเทศสหรัฐอเมริกา ระหว่างวันที่ 23-25 กันยายน 2565 มีนักกอล์ฟสาวไทยร่วมแข่งขัน 7 คน แต่ผ่านตัดตัวเข้าไปเล่นในวันสุดท้าย 3 คน ได้แก่ \"โปรจีน\" อาฒยา ฐิติกุล โปรจัสมิน สุวัณณะปุระ และ \"โปรแหวน\" พรอนงค์ เพชรล้ำ\n\nการแข่งในวันสุดท้ายเมื่อวันอาทิตย์ที่ 25 กันยายน อาฒยา ทำเบอร์ดี้หลุมแรก แม้ว่าจะเสียโบกี้หลุม 2 แต่ก็กลับมาทำเบอร์ดี้หลุม 12, 14 และ หลุม 17 นำเดี่ยวก่อนที่ เดเนียล คัง โปรสาวชาวอเมริกันดีกรีแชมป์เมเจอร์ ที่เล่นก่อนกลุ่มของอาฒยา สามารถเก็บ 5 เบอร์ดี้ และทำ 1 อีเกิ้ลที่หลุม 18 พาร์ 5 จบลงสกอร์ 7 อันเดอร์พาร์ 64 สกอร์รวม 17 อันเดอร์พาร์ 196 ขึ้นนำร่วมกับอาฒยา ขณะที่ในหลุมสุดท้ายของอาฒยา เก็บได้พาร์ สกอร์จบลง 3 อันเดอร์พาร์ 68 เสมอกับเดเนียล คัง ต้องเล่นเพลย์ออฟตัดสินแชมป์\n\nการเล่นเพลย์ออฟหลุมแรกใช้หลุม 15 พาร์ 3 ทั้งสองต่างทำพาร์ และไปเล่นต่อหลุมที่สองใช้หลุม 16 พาร์ 4 ทาง คัง เก็บพาร์ไปได้ ส่วนอาฒยาทำเบอร์ดี้ระยะ 8 ฟุตไม่พลาด เฉือนชนะคว้าแชมป์ไปครองนับเป็นแชมป์ที่ 2 ของเธอในปีนี้ และเป็นแชมป์ที่สองในการเล่นอาชีพแอลพีจีเอ ทัวร์ รับเงินรางวัลไป 345,000 ดอลลาร์สหรัฐ หรือราว 12,992,700 บาท และ ทำเงินรางวัลรวมปีนี้ 1,881,392 ดอลลาร์สหรัฐ หรือราว 71,003,734 บาท อยู่ในอันดับ 6 ของทัวร์จาการเล่น 21 รายการ\n\nก่อนหน้านี้ อาฒยา คว้าแชมป์แชมป์ในการเล่นอาชีพแอลพีจีเอ ทัวร์ ในรายการเจทีบีซี คลาสสิก เมื่อเดือนมีนาคม ซึ่งครั้งนั้นเธอเอาชนะ นันนา เคิร์ต มาดเซน โปรสาวจากเดนมาร์กในการเล่นซัดเดนเดธเพลย์ออฟหลุมที่สอง นอกจากนี้ ยังคงนำอันดับหนึ่งคะแนนสะสมรุกกี้แห่งปี ด้วยคะแนน 1,299 คะแนน\n\nอาฒยา กล่าวหลังการคว้าแชมป์ว่า \"จีนไม่ได้มองลีดเดอร์บอร์ดเลยจนกระทั่งหลุม 18 จีนคิดว่าพาร์ก็น่าเพียงพอที่จะชนะได้ แต่ก็ไม่พอต้องไปเล่นเพลย์ออฟโดยที่เพลย์ออฟหลุมที่สองจีนมีโอกาสทำเบอร์ดี้เพราะว่าเป็นหลุมไม่ไกลจึ งบอกกับตัวเองจะทำให้ดีที่สุดเท่าที่จะสามารถทำได้ และก่อนจะเล่นเพลย์ออฟก็ไม่ได้คิดอะไรมากคิดแค่ได้เล่นเพิ่มอีก 2-3 หลุม และการได้เล่นกับ เดเนียล คัง ซึ่งเป็นนักกอล์ฟที่ดีมากคนหนึ่งในทัวร์ก็ถือว่าดีมากแล้ว ดีใจที่จีนสามารถคว้าแชมป์ที่สองของตัวเองได้ และดีใจที่เราได้เป็นหนึ่งในแบบอย่างให้กับน้องๆ ที่อยากจะก้าวตามเรา\"\n\nอย่างไรก็ดี โปรจีน กลายเป็นนักกอล์ฟสาวไทยคนที่ 4 ที่คว้าแชมป์อย่างน้อยสองรายการขึ้นไปในแอลพีจีเอ ทัวร์ร่วมกับ \"โปรเม\" เอรียา จุฑานุกาล 12 รายการ \"โปรโม\" โมรียา จุฑานุกาล และ โปรจัสมิน สุวัณณะปุระ คนละ 2 รายการ และยังเป็นนักกอล์ฟคนที่ 4 ที่คว้าแชมป์ 2 รายการขึ้นไปในแอลพีจีเอ ทัวร์ปีนี้ ต่อจาก เจนนิเฟอร์ คัพโช โปรชาวอเมริกัน 3 รายการ อี มินจี จากออสเตรเลีย และ บรู๊ค เฮนเดอร์สัน จากแคนาดาคนละ 2 รายการ รวมทั้ง เป็นนักกอล์ฟคนแรกที่คว้าแชมป์สองรายการขึ้นไปในการเล่นฐานะรุกกี้ตั้งแต่ พัค ซอง-ฮยอน โปรสาวจากเกาหลีใต้ทำได้ในปี 2017\n\nส่วนอันดับที่สอง เดเนียล คัง โปรสาววัย 29 ปี เจ้าของแชมป์อาชีพในแอลพีจีเอ ทัวร์ 6 รายการรวมทั้งเมเจอร์วีเมนส์ พีจีเอ แชมเปี้ยนชิพ ปี 2017 อันดับสองรับเงินรางวัลไป 214,011 ดอลลาร์สหรัฐหรือราว 8,067,893 บาท อันดับที่สาม เชลลา ชเว จากเกาหลีใต้ทำ 6 อันเดอร์พาร์ 65 สกอร์รวม 16 อันเดอร์พาร์ 197 จบอันดับ 3 รับเงินรางวัลไป 155,249 ดอลลาร์สหรัฐหรือราว 5,859,097 บาท\n\nขณะที่ผลงานของโปรสาวไทย คนอื่นๆ \"โปรแหวน\" พรอนงค์ เพชรล้ำ โปรสาวจากจังหวัดชัยภูมิ จบลงสกอร์ 5 อันเดอร์พาร์ 66 สกอร์รวม 14 อันเดอร์พาร์ 199 จบอันดับ 4 สถิติดีที่สุดในปีนี้ พร้อมกับรับเงินรางวัลไป 120,098 ดอลลาร์สหรัฐหรือราว 4,521,689 บาท\n\nโปรจัสมิน สุวัณณะปุระ เจ้าของแชมป์แอลพีจีเอ ทัวร์ 2 รายการทำ 6 เบอร์ดี้ เสีย 4 โบกี้สกอร์ 2 อันเดอร์พาร์ 69 สกอร์รวม 9 อันเดอร์พาร์ 204 จบอันดับ 29 ร่วม รับเงินรางวัลไป 18,396 ดอลลาร์สหรัฐหรือราว 692,609 บาท",
    "ฉก.ม.3 จับแก๊งคอลเซ็นเตอร์จีน ลอบข้ามแดน อึ้ง กำนันแม่ฟ้าหลวงผู้พาหนี": "",
    "\"โปรจีน\" อาฒยา สุดปลื้มคว้าแชมป์ที่สอง จ่อซิวรุกกี้แห่งปี": "เพลย์ออฟมีที่หลุม 15 พาร์ 3, 16 พาร์ 4 และ 17 พาร์ 3 เริ่มดวลในหลุม 15 เสมอกันด้วยพาร์ ก่อนหลุม 16 ที่เป็นหลุมยากที่สุดของสนาม จีน วางตัวอยู่กลางแฟร์เวย์ ขณะที่ คัง หวดตกที่เฟิร์ตคัตด้านขวา ก่อนชอตสอง คัง จะตีหลุดกรีนตกขอบฟรินซ์ ขณะที่ จีน ตีเข้ามาเหลือระยะ 8 ฟุต สวิงสาวจากอเมริกันพัตต์เบอร์ดี้ไม่ลง เปิดโอกาสให้ จีน ทำแชมเปี้ยนชิพพัตต์ ซึ่งสาวไทยไม่พลาดเคาะลูกลงหลุมเป็นชัยชนะที่สองใน แอลพีจีเอ ทัวร์ ปีนี้สำเร็จ หลังคว้าแชมป์แรกในรายการ เจทีบีซี คลาสสิค พรีเซนเตด บาย บาร์บาซอล เมื่อเดือน มี.ค.ที่ผ่านมา\n\nการแข่งรอบสุดท้ายมีขึ้นเมื่อวันอาทิตย์ที่ 25 กันยายน หรือช่วงเช้าวันจันทร์ที่ 26 กันยายน ตามเวลาประเทศไทย อาฒยา ทำสกอร์เพิ่มเข้ามาอีก 3 อันเดอร์พาร์ 69 จากผลงาน 4 เบอร์ดี้ 1 โบกี้ รวมสามวันสกอร์มาเท่ากับ เดเนียล คัง ที่ทำอีเกิ้ลที่หลุม 18 รอบสุดท้ายทำเพิ่มเข้ามาอีก 7 อันเดอร์พาร์ 64 ก่อนจบด้วยสกอร์รวม 17 อันเดอร์พาร์ 196 ต้องมาดวลเพลย์ออฟตัดสินแชมป์ โดย อาฒยา เผยให้สัมภาษณ์ถึงสถานการณ์บนหลุม 18 ของตัวเองว่า \"ตอนนั้นไม่ได้ดูลีดเดอร์บอร์ด และคิดว่าแค่พาร์ก็น่าจะเพียงพอแล้ว\"\n\nสวิงสาวจากราชบุรี กล่าวถึงการดวลเพลย์ออฟที่หลุมที่สองว่า \"ตอนนั้นมีโอกาสทำเบอร์ดี้เพื่อคว้าชัยชนะ ซึ่งอยู่ในระยะที่ทำได้ ก็ได้แต่บอกกับตัวเองว่า \"เราทำได้ และพยายามทำให้ดีที่สุด\" ก่อนพัตต์ทำเบอร์ดี้สำเร็จ ดีใจที่คว้าชัยชนะได้ เพราะ คัง เป็นนักกอล์ฟที่ดีมากๆ อีกทั้งเป็นแชมป์ที่สองใน แอลพีจีเอ ซึ่งพิสูจน์ว่าตัวเองก็ทำได้เช่นกัน\"\n\nด้าน คัง สวิงสาวที่เพิ่งกลับมาลงแข่งขันอีกครั้ง หลังจากหายจากผ่าตัดรักษาอาการบาดเจ็บที่หลัง และทำเข้ามาถึง 7 อันเดอร์พาร์ 64 ในรอบสุดท้ายกล่าวถึงการพ่ายแพ้ในครั้งนี้ว่า \"มันเต็มไปด้วยอารมณ์ความรู้สึกที่มากมาย รู้สึกภูมิใจกับตัวเองที่ทำได้มาถึงตรงจุดนี้ได้ จริงๆอยากจะคว้าชนะ แต่ที่ร้องไห้ออกมาเพราะมันเป็นความสุขที่ได้กลับมาเล่นกอล์ฟได้ดีอีกครั้ง\"\n\nแชมป์นี้ทำให้ จีน รับเงินรางวัลไป 345,000 ดอลลาร์สหรัฐ หรือราว 12,992,700 บาท ทำเงินรางวัลรวมปีนี้ 1,881,392 ดอลลาร์สหรัฐ หรือราว 71,003,734 บาท อยู่ในอันดับ 6 ของทัวร์จาการเล่น 21 รายการ และยังคงนำอันดับหนึ่งคะแนนสะสมรุกกี้แห่งปี ด้วยคะแนน 1,299 คะแนน ทำสถิติเป็นแชมป์รายการที่ 20 ที่โปรสาวไทยทั้งหมดทำได้ใน แอลพีจีเอ ทัวร์ อีกด้วย รวมถึงเป็นรุคกี้คนแรกในรอบ 5 ปี หลังจากเมื่อปี 2017 ที่ ปาร์ค ซัง ฮยุน ที่คว้า 2 แชมป์ในปีแรกที่เล่นใน แอลพีจีเอ ทัวร์ รวมถึงเป็นสวิงสาวไทยคนที่ 4 ตามหลัง โปรเม เอรียา จุฑานุกาล, โปรโม โมรียา จุฑานุกาล และ โปรจัสมิน สุวัณณะปุระ ที่คว้าแชมป์มากกว่า 1 รายการใน แอลพีจีเอ ทัวร์",
    "\"พรรคคอมมิวนิสต์จีน\" ยัน \"สีจิ้นผิง\" ยังเป็นแกนหลัก เตรียมประชุมใหญ่ 16 ต.ค.65": "สำนักข่าวบลูมเบิร์กรายงานเมื่อวันที่ 26 กันยายน 2565 ว่า พรรคคอมมิวนิสต์จีนยืนยันประธานาธิบดีสี จิ้นผิง ยังคงเป็นแกนหลักของพรรค พร้อมทั้งได้เผยแพร่รายชื่อผู้แทนที่ได้รับเชิญให้เข้าร่วมการประชุมสุดยอดผู้นำในเดือนหน้า โดยสำนักข่าวซินหัวรายงานว่าพรรครัฐบาลได้เลือกผู้แทน 2,296 คนจากทั่วประเทศเพื่อเข้าร่วมการประชุมพรรคครั้งที่ 20 การประกาศรายชื่อดังกล่าวทำให้สี จิ้นผิงเข้าใกล้อีกขั้นในการคว้าตำแหน่งสมัยที่ 3 ซึ่งกำหนดการประชุมจะเริ่มในวันที่ 16 ต.ค. ในกรุงปักกิ่ง\n\n\n\nในบทบรรณาธิการฉบับวันจันทร์ หนังสือพิมพ์ People's Daily ได้เรียกร้องให้ตัวแทนสนับสนุนให้ “สหายสี จิ้นผิงเป็นแกนหลัก” ของพรรคอย่างใกล้ชิด ระบุว่า “เป็นที่เชื่ออย่างแน่วแน่ว่าภายใต้การนำที่เข้มแข็งของคณะกรรมการกลางพรรคคอมมิวนิสต์จีน ซึ่งมีสหายสีจิ้นผิงเป็นแกนหลักและด้วยความพยายามร่วมกันของผู้ได้รับมอบหมายทั้งหมด การประชุมแห่งชาติ CPC ครั้งที่ 20 จะเป็นการประชุมแห่งความสามัคคี ชัยชนะ และความพยายาม”\n\nทั้งนี้สี จิ้นผิง ไม่ได้ถูกพบเห็นในที่สาธารณะนับตั้งแต่เดินทางไปต่างประเทศครั้งแรกในรอบกว่า 2 ปีเมื่อต้นเดือนนี้ การหายตัวไปของเขาในเวลาต่อมานั้นสอดคล้องกับข้อกำหนดของ Covid Zero ของจีนสำหรับชาวต่างชาติที่ต้องกักตัวที่โรงแรม 7 วัน ตามด้วยการแยกตัวอยู่บ้าน 3 วัน\n\nซึ่งการหายตัวไปทำให้เกิดการคาดการณ์ในช่วงสุดสัปดาห์ที่ผ่านมาว่าผู้นำของสี จิ้นผิงถูกท้าทายหรือไม่ ซึ่งนักวิเคราะห์จาก Eurasia Group Ltd. กล่าวว่า “ดูเหมือนว่าจะมาจากในโซเชียลมีเดียซึ่งเป็นผู้ให้ข้อมูลเท็จและการบิดเบือนข้อมูลทั่วไป”\n\nขณะนี้ผู้แทนต้องได้รับการอนุมัติจากคณะกรรมการรัฐสภา รายชื่อซึ่งรวมถึงสีและสมาชิกที่มีอยู่ทั้งหมดของ Politburo ที่มีอำนาจตัดสินใจสูงสุด ยังมีนักวิทยาศาสตร์ ทนายความ เจ้าหน้าที่สาธารณสุข ดารา นักกีฬา และบุคคลสำคัญทางวัฒนธรรม ประมาณ 620 คนจาก 2,296 คนเป็นผู้หญิง ในขณะที่ 260 คนมาจากชนกลุ่มน้อยของประเทศ\n\nอย่างไรก็ตามสี จิ้นผิง กำลังมุ่งหน้าสู่เหตุการณ์ทางการเมืองที่สำคัญที่สุดของจีน ซึ่งเผชิญกับความท้าทายที่เพิ่มขึ้นทั้งในและต่างประเทศ การคาดการณ์การเติบโตทางเศรษฐกิจจีนกำลังลดลงเนื่องจากนโยบาย Covid Zero ของเขาส่งผลต่อการเติบโต ความวิบัติในตลาดอสังหาริมทรัพย์ส่งผลให้ราคาอสังหาริมทรัพย์ลดลงในรอบ 12 เดือน\n\nในเวทีระหว่างประเทศ จีนกำลังเผชิญกับแรงกดดันจากสหรัฐและพันธมิตรเกี่ยวกับการละเมิดสิทธิมนุษยชนในฮ่องกงและซินเจียง เช่นเดียวกับแรงกดดันทางทหารที่เพิ่มขึ้นบนเกาะไต้หวัน ซึ่งปกครองตนเอง ในขณะเดียวกันการประกาศมิตรภาพที่ไร้ขีดจำกัดของสีกับประธานาธิบดีรัสเซีย วลาดิมีร์ ปูติน หลายสัปดาห์ก่อนที่มอสโกจะบุกยูเครน ทำให้จุดยืนทำสงครามของจีนอยู่ภายใต้การพิจารณาอย่างถี่ถ้วน\n\n\n\n\n\nอ้างอิง : https://www.bloomberg.com/news/articles/2022-09-25/china-says-2-296-delegates-elected-for-party-congress?srnd=markets-vp\n\nภาพ Xi Jinping in Samarkand on Sept. 16.Photographer: Sergei Bobylyov/Sputnik/AFP/Getty Images",
    "โปรจีน คว้าแชมป์ LPGA ระเบิดฟอร์ม เบียดเอาชนะคู่แข่งจาก USA": "26 ก.ย.65 - ตีระเบิดฟอร์ม โปรกอล์ฟสาวไทย แต่ชื่อ “จีน” โปรจีน อาฒยา สร้างชื่อคว้าแชมป์ LPGA รายการที่ 2 ของปี เบียดชนะคู่แข่งจากสหรัฐอเมริกา คว้าเงินรางวัล 12 ล้านบาท\n\n\n\n\n\nเป็นโปรกอล์ฟไทย แต่ชื่อจีน “โปรจีน อาฒยา ฐิติกุล โปรกอล์ฟสาว ขวัญใจแฟนกอล์ฟชาวไทยคนล่าสุด สร้างผลงานยอดเยี่ยมต่อเนื่อง คว้าแชมป์แอลพีจีเอ ทัวร์ รายการวอลมาร์ท เอ็นดับเบิลยู อาร์คันซอ แชมเปียนชิพ (NW Arkansas Championship ที่ Pinnacle Country Club) รัฐอาร์คันซอ ประเทศสหรัฐอเมริกา มาได้สำเร็จ\n\n•\n\n“โปรจีน” ออกสตาร์ตวันสุดท้ายด้วยการเป็นผู้นำ โดยในวันที่2 เก็บเพิ่มได้อีก 3 อันเดอร์พาร์ 68 รวมสามวันจบที่ 17 อันเดอร์พาร์ 196 เท่ากับ ดาเนียลเล คัง โปรชาวอเมริกัน ที่ทำ 7 อันเดอร์พาร์ 64 ในวันสุดท้าย ทำให้ต้องตัดสินแชมป์ด้วยการเล่นเพลย์ออฟ\n\n•\n\nซึ่งในการเพลย์ออฟหลุมที่ 2 “โปรจีน” เก็บเบอร์ดี้ได้ ขณะที่ คัง ทำได้เพียงแค่พาร์ ส่งผลให้ “โปรจีน อาฒยา ฐิติกุล” โปรกอล์ฟสาวชาวไทย คว้าชัยชนะ ได้แชมป์รายการนี้ไปครอง และกลายเป็นแชมป์แอลพีจีเอ รายการที่ 2 ต่อจากแชมป์เจทีบีซี คลาสสิก ช่วงต้นปีที่ผ่านมา รับเงินรางวัล 345,000 เหรียญสหรัฐฯ หรือประมาณ 12.8 ล้านบาท โดยขณะนี้โปรจีน มีคะแนนมะสมเป็นนักกอล์ฟสาวมืออันดับ 5 ของโลก\n\n•\n\nส่วน “โปรแหวน พรอนงค์ เพชรล้ำ” ทำผลงานได้ดีที่สุด จบด้วยอันดับ 4 ด้วยสกอร์รวม 14 อันเดอร์พาร์ 199 และ“โปรจัสมินธิฎาภา สุวัณณะปุระ” จบอันดับ 29 ร่วม ด้วยสกอร์รวม 9 อันเดอร์พาร์ 204",
    "คุก 24 ปี ชายจีนหัวโจก ยกพวกรุมทำร้ายผู้หญิงในร้านอาหาร": "",
    "\"โปรจีน\" อาฒยา ผลงานที่น่าทึ่งกับปีแรกในแอลพีจีเอ": "วันแรก โปรจีน เก็บได้ -4 โดยไม่มีโบกี้เลย\n\nผลงานล่าสุดเป็นที่น่าชื่นใจอีกครั้งเมื่อเธอคว้าแชมป์แอลพีจีเอ ทัวร์ รายการ วอลมาร์ต เอ็นดับเบิลยู อาร์คันซอว ที่สหรัฐ ซึ่งรายการนี้เล่นแบบ 54 หลุม (ตีสามรอบ)\n\nวันที่สองระเบิดฟอร์มจนขึ้นเป็นผู้นำเดี่ยวก่อนรอบสาม ด้วยการทำ 8 เบอร์ดี 1 อีเกิ้ล รวมสองรอบ-14\n\nรอบสามมีความตื่นเต้นตรงที่ โปรจีน แต้มไม่ขยับ ใน 9 หลุมแรก แต่เริ่มดีขึ้น9 หลุมหลัง ขณะที่ ดาเนียล คัง โปรวัย 29 จากสหรัฐ ท็อปฟอร์ม 5 เบอร์ดี้ ก่อนจบหลุมสุดท้ายไปก่อน ทำอีเกิ้ล ได้แต้ม-17 นั่งรอลุ้นให้โปรจีนพลาด\n\nโดย โปรจีน คืนฟอร์มทันเวลา ที่หลุม17 พัตต์ เบอร์ดีระยะ20 ฟุต แต้ม-17 ก่อนหลุมสุดท้ายพาร์ห้า ลุ้นเบอร์ดี้เพื่อแชมป์ แค่ โปรจีน ได้พาร์ จึงจบ-17 เท่ากันเลยต้องมาดวลเพลย์ออฟตัดสิน\n\nหลุมแรก โปรจีน และ คัง ทำพาร์ได้ทั้งคู่ ต้องสู้กันในหลุมต่อมา โปรจีน ทำเบอร์ดี้ได้ส่วน คัง ได้เพียงแค่พาร์เท่านั้น โปรจีน อาฒยา จึงคว้าแชมป์ไปครอง พร้อมรับเงินรางวัล 345,000 เหรียญสหรัฐหรือประมาณ 12 ล้านบาท\n\nที่น่าทึ่ง...เธอสัมภาษณ์กับ แอลพีจีเอ ว่า \"ฉันไม่ได้ดูลีดเดอร์บอร์ด จนถึงหลุม18 เลยคิดว่าแค่พาร์ ก็โอเคแล้ว....\"\n\nที่ไหนได้ ดาเนียล คัง ที่ตีจบไปก่อน หลังเก็บห้าเบอร์ดี แล้วทำอีเกิ้ลหลุมสุดท้าย แต้มอยู่ที่ -17 นั่นเลยเท่ากับ โปรจีน\n\nส่วนการเพลย์ออฟชนะนั้น โปรจีน บอกว่า \"หลุมสองคิดว่าต้องทำเบอร์ดี้ เพราะระยะไม่ไกล แต่ก็บอกตัวเองว่า ถ้าไม่ลงก็ไม่เป็นไร ทำให้ดีที่สุดเท่าที่เราทำได้\"\n\nใช่ครับ.....ทำดีที่สุดเพื่อชนะคือการเก็บเบอร์ดี้\n\n....เธอทำได้\n\nแชมป์รายการนี้ทำให้ โปรจีน คว้าแชมป์แอลพีจีเอ ทัวร์ เป็นรายการที่สองต่อจาก เจทีบีซี คลาสสิก เมื่อ เดือนมี.ค. ต้นปีที่ผ่านมา คิดรายได้เงินรางวัลเฉพาะสองรายการเป็นเงิน 20 ล้านกว่าบาทแล้ว\n\nในส่วนของนักกอล์ฟชาวไทยคนอื่นๆ ได้แก่ \"โปรแหวน\" พรอนงค์ เพชรล้ำ ผลงานถือว่าใช้ได้โดยเก็บสกอร์รวม 14 อันเดอร์พาร์ 199 คว้าอันดับ 4 ด้าน \"โปรจัสมิน\" ธิฎาภา สุวัณณะปุระ ทำได้ 9 อันเดอร์พาร์ 204 ติดอันดับ 29 ร่วม\n\nผลงานที่น่าทึ่งกับปีแรกในแอลพีจีเอ ทัวร์ กับแชมป์สองรายการ\n\nจากรายการเจทีบีซี คลาสสิก ที่เงินรางวัลแชมป์น้อยกว่ารายการล่าสุด แต่ที่น่าทึ่งกว่าคือ \"โปรจีน\" คว้าแชมป์ด้วยการเล่นเพลย์ออฟตัดสินทั้งสองรายการ\n\nชนะ นานน่า เคิร์ตส์ มาดเซน จากนอรเวย์\n\nล่าสุดชนะ ดาเนียล คัง โปรฝีมือดีจากสหรัฐ\n\nวัย 19 ปี ชนะความกดดันในการเล่นเพลย์ออฟ สองรายการ...อันนี้ไม่ธรรมดาครับ\n\nฝีไม้ลายมือนักข่าวสายกอล์ฟยกย่องกันอยู่แล้วในความเป็นดาวโรจน์ของวงการกอล์ฟหญิงไทย แต่การชนะคู่แข่งภายใต้สถานการณ์ที่บีบคั้น ดวลเพลย์ออฟกันแบบนี้\n\nเหนือไปอีกขั้น....\n\nก็ติดตามผลงาน \"โปรจีน\" ในแอลพีจีเอ ทัวร์ เมื่อปูทางไว้ขนาดนี้ แบบไม่ได้กดดันอะไรนะครับ ผมมองว่าเส้นทางสู่แชมป์รายการใหญ่อย่างเมเจอร์ รอเธออยู่ข้างหน้า ทั้งฝีมือ พร้อมด้วยแรงบันดาลใจจากทั้งโปรเม โปรเม และพี่ๆนักกอล์ฟมากมายหลายสิบคนที่เล่นอาชีพ จะเป็นตัวช่วยผลักดันให้ \"โปรจีน\" ไปถึงจุดนั้นได้....\n\nมันใกล้เข้ามาแล้ว\n\nJACKIE",
    "รถไฟขนสินค้า ‘เกาหลีเหนือ-จีน’ กลับมาดำเนินการอีกครั้ง หลังงดให้บริการช่วงโควิด นาน 5 เดือน": "รถไฟขนสินค้า ‘เกาหลีเหนือ-จีน’ กลับมาดำเนินการอีกครั้ง หลังงดให้บริการช่วงโควิด นาน 5 เดือน\n\nสำนักข่าวรอยเตอร์รายงานเมื่อวันที่ 26 กันยายนว่า ทางการจีนประกาศกลับมาดำเนินการรถไฟขนส่งสินค้าข้ามพรมแดนระหว่างจีนและเกาหลีเหนืออีกครั้งในวันเดียวกันนี้ หลังจากระงับการให้บริการดังกล่าวมานานถึง 5 เดือน เนื่องจากการแพร่ระบาดของโควิด-19\n\nโดยนายหวัง เหวินปิน โฆษกกระทรวงต่างประเทศจีน ได้ยืนยันเหตุการณ์ดังกล่าวผ่านการแถลงข่าวประจำวัน และยังกล่าวอีกว่า ทั้งสองประเทศจะยกระดับการทำงานร่วมกันและจะรับประกันความปลอดภัยและความมีเสถียรภาพของการขนส่งสินค้าในครั้งนี้\n\nท่าทีของกระทรวงต่างประเทศจีนเกิดขึ้นภายหลังจากที่สำนักข่าวยอนฮับของเกาหลีใต้รายงานว่า รถไฟขนส่งสินค้าจากเมือนตานตงของจีนเดินทางข้ามสะพานไปยังเมืองชินอึยจูของเกาหลีเหนือ เช่นเดียวกับที่กระทรวงการรวมชาติของเกาหลีใต้ได้ออกมายืนยันการกลับมาสัญจรข้ามพรมแดนจีน-เกาหลีเหนืออีกครั้ง\n\nทั้งนี้ จีนประกาศระงับการดำเนินการของรถไฟขนส่งสินค้าข้ามพรมแดนตั้งแต่วันที่ 29 กุมภาพันธ์ เนื่องจากสถานการณ์แพร่ระบาดของโควิด-19 ในเมืองตานตง ซึ่งการหยุดให้บริการชั่วคราวนี้เกิดขึ้นภายหลังเกาหลีเหนือประกาศผ่อนคลายมาตรการควบคุมโควิด-19 ระหว่างพรมแดนไปไม่ถึง 4 เดือน\n\nขณะที่กลุ่มช่วยเหลือระดับสากลกล่าวโทษการหยุดส่งสินค้าข้ามพรมแดนโดยรถไฟนี้ว่าเป็นสาเหตุหนึ่งที่ตอกย้ำวิกฤตเศรษฐกิจและปัญหาการขาดแคลนอาหารในเกาหลีเหนือ",
    "เรียนรู้ภาษาและวัฒนธรรมจีน ในแบบ DEK ภาษาจีนและการสื่อสารธุรกิจ SPU กับโครงการ Mr. and Ms. Full Moon Festival 2022": "ผ่านไปเป็นที่เรียบร้อยแล้วสำหรับกิจกรรมการเรียนรู้ภาษาและวัฒนธรรมจีน กับโครงการ Mr. and Ms. Full Moon Festival 2022 (เทศกาลไหว้พระจันทร์) ที่ Mr.Li Jun หัวหน้าสาขาวิชาภาษาจีนสื่อสารธุรกิจ คณะศิลปศาสตร์ มหาวิทยาลัยศรีปทุม ได้จัดขึ้น โดยมี ผศ.ดร.วราภรณ์ ไทยมา คณบดีคณะศิลปศาสตร์ เป็นประธานเปิดโครงการฯ ณ Exhibition Hall ชั้น G โซน C มหาวิทยาลัยศรีปทุม (บางเขน) เมื่อวันที่ 22 กันยายน 2565 ที่ผ่านมา\n\nสำหรับกิจกรรมดังกล่าว ถือเป็นกิจกรรมดีๆ ที่เปิดโอกาสให้นักศึกษาได้เรียนรู้เข้าใจภาษาและวัฒนธรรมจีน รวมถึงเสริมสร้างความมั่นใจในการใช้ภาษา กล้าแสดงออกอย่างถูกต้อง และมีความสร้างสรรค์ไอเดียใหม่ๆ แลกเปลี่ยนความคิด ให้แก่นักศึกษาชั้นปีที่ 1 – 4 สาขาวิชาภาษาจีนสื่อสารธุรกิจ นอกจากนี้ยังมีผู้ที่สนใจทั้งบุคลากรภายในและบุคคลภายนอกก็สามารถเข้ามาร่วมงานได้อีกด้วย\n\nไฮไลท์ของงานไม่หมดเพียงเท่านี้ ยังมีกิจกรรมการแข่งขันแต่งกายด้วยชุดจีนที่สื่อความหมายตรงตามหัวข้อ “Mr. and Ms. Full Moon Festival” ซึ่งนักศึกษาที่เข้ารอบจะต้องมีความคิดสร้างสรรค์ ความโดดเด่นการแต่งกาย การนำเสนอแรงบรรดาลใจ, ที่มาของชุด, บุคลิกภาพ เพื่อชิงทุนการศึกษาและเกียรติบัตร พร้อมของที่ระลึกอีกมากมาย โดยผู้ที่ได้รับรางวัล เข้ารับมอบรางวัลจาก ผศ.ดร.ไพบูลย์ สุขวิจิตร บาร์ ผู้ช่วยคณบดีฝ่ายวิชาการ คณะศิลปศาสตร์ ได้แก่ รางวัลชนะเลิศ นายศราวุธ ลิ้มเลิศวสุ สาขาภาษาจีนสื่อสารธุรกิจ คณะศิลปศาสตร์ ชั้นปีที่ 4 รางวัลรองชนะเลิศอันดับ 1 นางสาวดนยา ปัญจะรัศมี สาขาภาษาจีนสื่อสารธุรกิจ คณะศิลปศาสตร์ ชั้นปีที่ 4 รางวัลรองชนะเลิศอันดับ 2 นางสาวศศิธร เจริญกุล สาขาภาษาจีนสื่อสารธุรกิจ คณะศิลปศาสตร์ ชั้นปีที่ 4\n\nที่มา: มหาวิทยาลัยศรีปทุม",
    "จีนเสร็จสิ้นการคัดเลือกคณะผู้แทนเข้าร่วมประชุมใหญ่ สานต่ออำนาจ \"สี จิ้นผิง\" : อินโฟเควสท์": "ภาพ: รอยเตอร์\n\nพรรคคอมมิวนิสต์จีนได้เสร็จสิ้นการคัดเลือกคณะผู้แทนที่จะเข้าร่วมการประชุมสมัชชาใหญ่พรรคคอมมิวนิสต์จีนครั้งสำคัญที่มีกำหนดเปิดฉากขึ้นวันที่ 16 ต.ค.นี้ ซึ่งคาดการณ์ว่าประธานาธิบดีสี จิ้นผิงจะดำรงตำแหน่งประธานาธิบดีจีนต่อเป็นสมัยที่ 3 หลังจากมีการแก้ไขรัฐธรรมนูญจำกัดวาระดำรงตำแหน่ง 2 สมัยไปเมื่อไม่กี่ปีที่ผ่านมา\n\nทั้งนี้ สำนักข่าวเอเอฟพีรายงานว่า การประชุมสมัชชาฯที่มีกำหนดจัดขึ้นทุก 5 ปีนี้จะมีการปรับเปลี่ยนคณะผู้นำกรมการเมืองของพรรคคอมมิวนิสต์จีน (โปลิตบูโร) ซึ่งมีสมาชิกทั้งหมด 25 คนอีกด้วย\n\n“หน่วยเลือกตั้งทั่วประเทศได้ทำการจัดประชุมพรรค หรือการประชุมผู้แทนพรรค และได้คัดเลือกผู้แทนทั้งหมด 2,296 คนเพื่อเข้าร่วมการประชุมสมัชชาฯครั้งที่ 20 เสร็จเรียบร้อยแล้ว” สถานีโทรทัศน์ซีซีทีวีของทางการจีนรายงาน\n\nการประชุมสมัชชาฯในกรุงปกกิ่งช่วงกลางเดือนหน้านี้มีขึ้นในช่วงที่ปธน.สีกำลังเผชิญอุปสรรคทางการเมืองครั้งสำคัญ ซึ่งรวมถึงปัญหาเศรษฐกิจซบเซา รวมถึงความสัมพันธ์กับสหรัฐที่เสื่อมถอยลง และการบังคับใช้นโยบายโควิดเป็นศูนย์อันเข้มงวด\n\nโดย สำนักข่าวอินโฟเควสท์ (26 ก.ย. 65)\n\nTags: จีน",
    "ไต้หวันเตือน ‘จีน’ ปิดล้อมเกาะเท่ากับ 'ประกาศสงคราม' ลั่นไม่มีคำว่ายอมจำนน": "ผู้เชี่ยวชาญด้านยุทธศาสตร์เชื่อว่า จีนอาจไม่ส่งทหารบุกเกาะไต้หวันตรงๆ แต่อาจใช้วิธีกดดันในรูปแบบอื่น เช่น ปิดล้อมเกาะไว้เพื่อให้ไต้หวันยอมจำนน เป็นต้น\n\nในขณะที่ประธานาธิบดี ไช่ อิงเหวิน และเจ้าหน้าที่รัฐบาลไต้หวันหลายคนยืนยันว่า พวกเขาปรารถนาสันติภาพและพร้อมจะปกป้องตนเองหากถูกจีนรุกราน ทว่าการกระทำใดบ้างของจีนที่ไต้หวันจะมองว่าเป็นการรุกรานที่กองทัพมีสิทธิตอบโต้ได้นั้น เป็นเรื่องที่ไม่เคยถูกพูดถึงในรายละเอียดมาก่อนความตึงเครียดระหว่างจีนกับไต้หวันทวีความรุนแรงขึ้นนับตั้งแต่ แนนซี เพโลซี (Nancy Pelosi) ประธานสภาผู้แทนราษฎรสหรัฐฯ เดินทางไปเยือนไทเปเมื่อต้นเดือน ส.ค. ซึ่งจีนได้แสดงความโกรธเกรี้ยวด้วยการเปิดซ้อมรบและยิงขีปนาวุธรอบๆ เกาะไต้หวันเพื่อสื่อถึงการปิดล้อมแบบกลายๆ และจนถึงขณะนี้ก็ยังคงมีกิจกรรมทางทหารอย่างต่อเนื่อง เพียงแต่ลดขนาดลงมาท่าทีของปักกิ่งทำให้ทางการไต้หวัน รวมถึงมิตรประเทศอย่างสหรัฐฯ และญี่ปุ่น เริ่มประเมินสถานการณ์ว่าความขัดแย้งกับจีนอาจจะลุกลามไปถึงขั้นใด และไต้หวันกับพันธมิตรจะมีมาตรการตอบโต้จีนอย่างไรล่าสุด เจ้าหน้าที่ความมั่นคงระดับสูงของไต้หวันที่ไม่ประสงค์ออกนาม ได้ให้สัมภาษณ์กับรอยเตอร์ว่า ปฏิบัติการซ้อมรบของจีนที่เกิดขึ้นภายหลังการเยือนของ เพโลซี เป็นสัญญาณเตือนถึง “สถานการณ์ขั้นเลวร้ายที่สุด” ที่อาจเกิดขึ้นเจ้าหน้าที่ผู้นี้กล่าว พร้อมระบุว่าไทเปยังคงเชื่อว่าจีนในเวลานี้“การยึด (เกาะนอกชายฝั่ง) มีเป้าหมายเพียงอย่างเดียวก็คือ บังคับให้เรายอมเจรจาหรือยอมจำนน ซึ่งเราจะไม่ยอมอย่างแน่นอน”นักยุทธศาสตร์ด้านการทหารส่วนใหญ่ และแม้แต่กระทรวงกลาโหมไต้หวันเอง คาดการณ์ว่าจีนอาจจะพยายามยึดเกาะเล็กๆ นอกชายฝั่งไต้หวันบางเกาะ เช่น หมู่เกาะจินเหมิน (Kinmen) หรือหมู่เกาะหมาจู่ (Matsu Archipelagos) ซึ่งอยู่ห่างจากชายฝั่งมณฑลฝูเจี้ยนของจีนไม่กี่กิโลเมตรที่มา : รอยเตอร์",
    "จีนเผยยอดขายรถยนต์แบรนด์จีนเดือนส.ค. พุ่ง 45.3% : อินโฟเควสท์": "สมาคมผู้ผลิตยานยนต์แห่งประเทศจีน (CAAM) เปิดเผยว่า ยอดขายรถยนต์นั่งส่วนบุคคลแบรนด์จีนเพิ่มขึ้นอย่างรวดเร็วในเดือนส.ค. โดยเพิ่มขึ้น 45.3% เมื่อเทียบรายปี\n\nทางสมาคมฯ ระบุว่า ยอดขายรถยนต์นั่งส่วนบุคคลแบรนด์จีนอยู่ที่ราว 1.03 ล้านคันในเดือนส.ค. คิดเป็น 48.4% ของยอดขายรถยนต์นั่งส่วนบุคคลทั้งหมดของประเทศในเดือนดังกล่าว\n\nนอกจากนี้ ในช่วง 8 เดือนแรกของปี 2565 ยอดขายรถยนต์แบรนด์จีนเพิ่มขึ้น 24.5% เมื่อเทียบรายปี อยู่ที่เกือบ 7 ล้านคัน คิดเป็น 47.8% ของยอดขายรถยนต์นั่งส่วนบุคคลทั้งหมดของจีนในช่วงเวลาดังกล่าว โดยเพิ่มขึ้น 4.9 จุดจากช่วงเวลาเดียวกันของปี 2564\n\nทั้งนี้ แบรนด์จีนครองส่วนแบ่งในตลาดรถยนต์อเนกประสงค์เฉพาะกลุ่มเพิ่มเป็น 52.3% ในเดือนส.ค. และ 54.4% ในช่วงเดือนม.ค.-ส.ค. สำนักข่าวซินหัวรายงาน\n\nโดย สำนักข่าวอินโฟเควสท์ (26 ก.ย. 65)\n\nTags: XINHUA",
    "สื่อรายงาน เที่ยวบินในจีน ถูกยกเลิก ‘ไม่ทราบสาเหตุ’ กว่า 1 หมื่นไฟลต์": "สื่อรายงาน เที่ยวบินในจีน ถูกยกเลิก ‘ไม่ทราบสาเหตุ’ กว่า 1 หมื่นไฟลต์\n\nเมื่อวันที่ 23 กันยายนที่ผ่านมา สื่อ The Epoch Times รายงานว่า เกือบร้อยละ 60 ของเที่ยวบินทั่วประเทศจีน ถูกยกเลิกเมื่อวันพุธที่ 21 ก.ย. โดยไม่ทราบสาเหตุที่แน่ชัด\n\nขณะเดียวกัน China.com สื่อจีน อ้างข้อมูลจาก Flight Master ซึ่งเป็นผู้ให้ข้อมูลเกี่ยวกับเที่ยวบิน ตั๋วเครื่องบิน บริการการเดินทาง ที่ได้รับอนุญาตจากสำนักจัดการจราจรทางอากาศ สำนักงานบริหารการบินพลเรือนแห่งจีน (ATMB/CAAC) ระบุว่า ทั่วประเทศจีนยกเลิกเที่ยวบิน 9,583 เที่ยว ในวันที่ 21 ก.ย. (จนถึง 22.35 น. ตามเวลาท้องถิ่น) คิดเป็นร้อยละ 59.66 ของกำหนดการเดินทางทั้งหมดในวันนั้น\n\nทั้งนี้ ยังไม่พบคำอธิบายอย่างเป็นทางการบนเว็บไซต์หน่วยงานการบินระดับสูงสุดของจีน แต่เน็ตอีส (Netease) เว็บไซต์ข่าวหลักในจีน รายงานเมื่อวันศุกร์ที่ 22 ก.ย. ว่าการยกเลิกเที่ยวบินเกิดขึ้นเนื่องจากการระบาดของโควิด-19 ที่เพิ่มขึ้นในหลายมณฑลในจีน\n\nอย่างไรก็ตาม สาเหตุการยกเลิกเที่ยวบินจำนวนมากในประเทศจีน ยังไม่เป็นที่ทราบแน่ชัด หากมีข้อมูลจะรายงานให้ทราบต่อไป\n\nอ่านข่าว : ลือสะพัด! ‘สี จิ้นผิง’ ผู้นำทรงอิทธิพลของจีนถูกกักบริเวณในบ้านพัก – ถูกปลดจากตำแหน่งผู้นำกองทัพ",
    "“หวังอี้” หนุนยก “สายสัมพันธ์จีน-ไทย” มั่นคงและรุ่งเรืองยิ่งขึ้น": "สำนักข่าวซินหัวรายงานจากนครนิวยอร์ก สหรัฐอเมริกา เมื่อวันที่ 25 ก.ย. ว่านายหวัง อี้ มนตรีแห่งรัฐ และรมว.การต่างประเทศจีน พบหารือกับ นายดอน ปรมัตถ์วินัย รองนายกรัฐมนตรี และรมว.การต่างประเทศของไทย นอกรอบการประชุมสมัชชาใหญ่แห่งสหประชาชาติ ( ยูเอ็นจีเอ ) สมัยที่ 77 ณ นครนิวยอร์ก เมื่อวันศุกร์ที่ผ่านมา\n\n\n\nนายหวังกล่าวว่า ปีนี้ตรงกับวาระครบรอบ 10 ปี การเป็นหุ้นส่วนความร่วมมือเชิงยุทธศาสตร์รอบด้านระหว่างจีนกับไทย โดยทั้งสองฝ่ายเห็นพ้องให้การสร้างประชาคมที่มีอนาคตร่วมกันเป็นเป้าหมายและวิสัยทัศน์ ส่งเสริมคำกล่าว “จีน-ไทย ใช่อื่นไกล พี่น้องกัน” และก้าวไปข้างหน้าสู่อนาคตที่มั่นคง มั่งคั่ง และยั่งยืนยิ่งขึ้น\n\n\n\nจีนสนับสนุนไทยดำเนินบทบาทประเทศเจ้าภาพจัดการประชุมผู้นำเขตเศรษฐกิจเอเปค ในปีนี้ ซึ่งมุ่งเน้นที่ภูมิภาคเอเชียแปซิฟิกและเศรษฐกิจ การทำงานตามเป้าหมายเขตการค้าเสรีเอเชีย-แปซิฟิก เพื่อเกื้อหนุนการฟื้นฟูเศรษฐกิจของภูมิภาค ร่วมเผชิญความท้าทายเร่งด่วน และมีส่วนร่วมสร้างประชาคมเอเชีย-แปซิฟิก\n\nแฟ้มภาพซินหัว : นายหวัง อี้ (คนที่ 2 จากขวา) ประชุมร่วมกับนายดอน ปรมัตถ์วินัย ( คนที่ 2 จากซ้าย ) ที่นครนิวยอร์กของสหรัฐ วันที่ 23 ก.ย. 2565\n\n\n\nด้านนายดอนอวยพรให้การประชุมสมัชชาใหญ่พรรคคอมมิวนิสต์จีน ( ซีพีซี ) ครั้งที่ 20 ประสบผลสำเร็จเต็มที่ และเผยว่าไทยพึงพอใจกับความก้าวหน้าของความร่วมมือหลากหลายด้านระหว่างไทยกับจีน โดยไทยสนับสนุนแผนริเริ่มการพัฒนาโลก ( จีดีไอ ) ของจีน และยินดีเพิ่มความร่วมมือกับจีนเพื่อการประชุมผู้นำ ที่สัมฤทธิผลสำเร็จ\n\n\n\nอนึ่ง ทั้งสองฝ่ายเห็นพ้องจะเร่งรัดการเชื่อมโยงเชิงองค์กรของพิธีการศุลกากรสำหรับภาคโลจิสติกส์ผ่านทางรถไฟจีน-ลาว-ไทย รวมถึงการเชื่อมโยงทางกายภาพของโครงสร้างพื้นฐาน ซึ่งจะช่วยอัดฉีดแรงกระตุ้นสู่ความร่วมมือเชิงปฏิบัติระดับทวิภาคีและการเชื่อมต่อระดับภูมิภาค.\n\nข้อมูล-ภาพ : XINHUA",
    "จีนเตรียมผ่อนคลายมาตรการสกัดโควิด จ่อเปิดทางให้นักท่องเที่ยวต่างชาติเที่ยวชมพื้นที่ตามแนวชายแดนได้": "เมื่อวันจันทร์ที่ผ่านมา (19 กันยายน) รัฐบาลจีนได้ออกร่างกฎเกณฑ์ใหม่ ที่เอื้อให้ชาวต่างชาติบางส่วนสามารถเดินทางเข้าประเทศเพื่อมาเยี่ยมชมสถานที่ท่องเที่ยวตามแนวชายแดนจีนได้ง่ายขึ้น\n\nกระทรวงวัฒนธรรมและการท่องเที่ยวจีน เปิดเผยว่า กรุ๊ปทัวร์ท่องเที่ยวที่มีบริษัททัวร์ดูแลนั้นจะสามารถเดินทางเข้ามาเยี่ยมชมสถานที่ท่องเที่ยวที่อยู่ตามแนวชายแดนของประเทศได้ โดยสามารถเลือกพอร์ตการเดินทางเข้าและออกประเทศได้อย่างยืดหยุ่น แต่ขณะนี้ยังไม่ได้มีการเปิดเผยสถานที่และกำหนดวันที่แน่ชัด\n\nนับตั้งแต่ต้นปี 2020 จีนได้ปิดพรมแดนไม่ให้นักท่องเที่ยวจากต่างชาติเข้ามาในประเทศ เพื่อหวังสกัดการแพร่ระบาดของโควิดในกลุ่มชาวต่างชาติ โดยอนุญาตให้แค่ประชาชนบางส่วนที่สามารถเข้ามาได้เท่านั้น เช่น ชาวต่างชาติที่มีวีซ่าทำงาน\n\nอย่างไรก็ตาม ในช่วงไม่กี่เดือนที่ผ่านมา จีนได้เริ่มผ่อนคลายมาตรการบางส่วนแล้ว ตั้งแต่การเปิดเส้นทางบินตรงระหว่างจีนและประเทศอื่นๆ เพิ่มขึ้น เพื่อเปิดทางให้นักเรียนจากต่างชาติที่มีใบอนุญาตถูกต้องสามารถเดินทางเข้าประเทศได้ อีกทั้งยังมีการปรับลดมาตรการกักตัวสำหรับผู้ที่เดินทางเข้าประเทศด้วย\n\nอนึ่ง จีนมีพรมแดนติดกับ 14 ประเทศ ซึ่งรวมถึงรัสเซีย มองโกเลีย เมียนมา สปป.ลาว และเวียดนาม โดยที่ผ่านมานั้นจีนมักจะเจอกับผู้ติดเชื้อโควิดที่เชื่อมโยงกับพลเมืองที่เดินทางเข้า-ออกข้ามพรมแดน หรือไม่ก็เป็นผู้ติดเชื้อซึ่งมาจากประเทศที่กล่าวไปข้างต้น แต่การตัดสินใจครั้งล่าสุดของรัฐบาลนั้น จะทำให้ภาคการท่องเที่ยวกลับมาฟื้นตัวขึ้นอีกครั้ง โดยมีเขตชายแดนเป็นพื้นที่นำร่องก่อน ซึ่งต้องรอดูกันว่าจีนจะประกาศกำหนดการอย่างเป็นทางการเมื่อใด\n\nแฟ้มภาพ: Zhou Changguo / VCG via Getty Images\n\nอ้างอิง:",
    "ลือสะพัด! ‘สี จิ้นผิง’ ผู้นำทรงอิทธิพลของจีนถูกกักบริเวณในบ้านพัก – ถูกปลดจากตำแหน่งผู้นำกองทัพ": "ลือสะพัด! ‘สี จิ้นผิง’ ผู้นำทรงอิทธิพลของจีนถูกกักบริเวณในบ้านพัก – ถูกปลดจากตำแหน่งผู้นำกองทัพ\n\nเมื่อวันที่ 24 กันยายน 2565 สื่อออนไลน์ของอินเดียหลายเว็บ รวมถึง อินเดียทูเดย์ รายงานว่า เกิดข่าวลือสะพัดทั่วโลกโซเชียล ว่า ประธานาธิบดี สี จิ้นผิง ผู้นำสูงสุดของจีน ถูกควบคุมตัวโดยกักบริเวณไว้ในบ้านพัก พร้อมถูกปลดจากตำแหน่ง ผู้บัญชาการกองทัพปลดปล่อยประชาชน หรือ พีแอลเอ\n\nประธานาธิบดีสีเพิ่งไปเยือนเมืองซามาร์คันด์ ประเทศอุซเบกิสถาน เพื่อร่วมการประชุมกลุ่มองค์การความร่วมมือเซี่ยงไฮ้ หรือ SCO ซึ่งมีไฮไลต์อยู่ที่การพบปะเจรจากับ ประธานาธิบดี วลาดิมีร์ ปูติน ผู้นำรัสเซีย\n\nสีจิ้นผิง ตอนไปประชุม Shanghai Cooperation Organization (SCO) เมื่อวันที่ 16 กันยายน (Sergei Bobylev, Sputnik, Kremlin Pool Photo via AP)\n\n“มีข่าวลือสะพัดที่ต้องตรวจสอบว่า สี จิ้นผิง ถูกกักบริเวณในบ้านพักที่กรุงปักกิ่งจริงหรือไม่ ช่วงเวลาที่นายสีไปประชุมที่ซาร์มาคันด์เมื่อเร็ว ๆ นี้ มีข่าวพรรคคอมมิวนิสต์ปลดนายสีออกจากตำแหน่ง ผู้บัญชาการกองทัพ จากนั้นจึงตามด้วยการกักบริเวณ นี่คือข่าวลือ” สุพรามาเนียน ซวามี อดีตผู้นำพรรคบีเจพี ของอินเดียส่งข้อความทางทวิตเตอร์\n\nขณะที่ผู้ใช้ทวิตเตอร์ที่เป็นชาวจีน โพสต์ข่าวนี้เช่นกัน ว่า สีจิ้นผิงถูกกักบริเวณในบ้านพัก และบ้างถึงกับคาดการณ์ว่า นายพล หลี่ เฉียวหมิง เป็นผู้เข้ามาดำรงตำแหน่ง ประธานาธิบดีแทน\n\nอินเดียทูเดย์รายงานว่า ข่าวลือเริ่มมาจาก อดีตรัฐมนตรีผู้ทรงอิทธิพล 2 คน ถูกตัดสิน จำคุกตลอดชีวิต เช่นเดียวกับเจ้าหน้าที่ระดับสูงอีก 4 คน ซึ่งทั้งหมดอยู่ในกลุ่มที่แตกแยกทางการเมืองออกมาจากฝ่ายของสี จิ้นผิง ข่าวลือเรื่องนี้เริ่มต้นสะพัดจากกลุ่มที่รวมตัวกันต่อต้าน สี จิ้นผิง\n\nการตัดสินคดีดังกล่าวมีขึ้นก่อนถึงการประชุมใหญ่ของพรรคคอมมิวนิสต์ ซึ่งไม่ใช่เรื่องแปลก เพราะมักเป็นการส่งสัญญาณย้ำเตือนเหล่าผู้วิพากษ์วิจารณ์ว่า ใครเป็นใหญ่ในประเทศ และครั้งนี้ตัดสินก่อนจะเปิดการประชุมสภา พรรคคอมมิวนิสต์ครั้งที่ 20 ซึ่งมีวาระประธานาธิบดี สี จิ้นผิง จะได้ต่ออายุผู้นำสมัย 3 เป็นคนแรก\n\nนอกจากนี้ การที่เว็บไซต์ flightradar24.com โพสต์ข้อมูลการบินว่า สนามบินกรุงปักกิ่งยกเลิกเที่ยวบินต่างๆ หลายพันเที่ยวบิน บวกกับการที่สื่อของทางการจีนยังไม่ออกมาปฏิเสธ ยิ่งทำให้ข่าวลือสะพัดไปทั่ว\n\nทั้งนี้ยังไม่มีการยืนยันอย่างเป็นทางการจากจีนเกี่ยวกับกรณีดังกล่าว",
    "จับตา “สงครามตัวแทน” ไต้หวัน สหรัฐอเมริกา สาธารณรัฐประชาชนจีน": "“สงครามตัวแทน” ถูกหยิบหยกขึ้นมากล่าวถึงอย่างกว้างขวางหลังจากภาวะสงคราม ระหว่าง ยูเครน กับรัสเซีย ทั่วโลกจับตาดูสถานการณ์ “สงครามตัวแทน” ในภูมิภาคเอเซียตะวันออก ระหว่างไต้หวัน กับสาธารณรัฐประชาชนจีน ที่มีสหรัฐอเมริกาให้การสนับสนุนไต้หวันอย่างเปิดเผย หลังการการไปเยือนไต้หวันของนางแนนซี เพโลซี ประธานสภาผู้แทนราษฎรของสหรัฐอเมริกา\n\nไต้หวันดำเนินการสะสมอาวุธเพื่อเสริมอำนาจด้านการทหาร โดยมีการสั่งซื้ออาวุธจากสหรัฐฯ ท่ามกลางความไม่พอใจของสาธารณรัฐประชาชนชนจีนในเรื่องนโยบายจีนเดียว สหรัฐอเมริกากลับย้ำจุดยืนที่สนับสนุนไต้หวัน โดยเมื่อวันที่วันที่ 3 กันยายน 2565 รัฐบาลสหรัฐฯ ประกาศอนุมัติการขายอาวุธมูลค่า 1,106 ล้านเหรียญสหรัฐฯ ให้กับไต้หวัน โดยอาวุธยุทโธปกรณ์ประกอบด้วย ขีปนาวุธอากาศสู่อากาศทางยุทธวิธี AIM-9X, ขีปนาวุธต่อต้านเรือ Harpoon AGM-84 จำนวน 2 ลูก เป็นต้น นี่เป็นมูลค่าสูงสุดในการขายอาวุธให้กับไต้หวันเป็นครั้งที่ 5 ในปีนี้ ตั้งแต่รัฐบาลประธานาธิบดี โจ ไบเดน เข้ารับตำแหน่งจนถึงปัจจุบัน\n\nนายจาง ตุนหาน โฆษกสำนักงานประธานาธิบดีไต้หวัน ออกแถลงการณ์ขอบคุณสหรัฐฯ ที่ให้การสนับสนุนด้านความมั่นคงและการป้องกันตัวเองของไต้หวันอย่างต่อเนื่อง ภายใต้กฎหมายรัฐบัญญัติความสัมพันธ์กับไต้หวันและหลักประกัน 6 ประการ (Six Assurances) “นายจาง ตุนหาน กล่าวอ้างว่าการซื้อขายอาวุธครั้งนี้ ไม่เพียงแต่ช่วยให้ทหารของเราต่อสู้ในสถานการณ์ปะทะจริงในพื้นที่สีเทาได้ แต่ยังเพิ่มความสามารถในการเตือนล่วงหน้าหากถูกโจมตีด้วยขีปนาวุธพิสัยไกล”\n\nรัฐบาลไต้หวันแสดงท่าทีในเวทีโลกว่า เป็นประเทศที่ตกอยู่ในภาวะที่อาจถูก สาธารณรัฐประชาชนจีนโจมตีได้ตลอดเวลา โดยอ้างเหตุจากการซ้อมรบของสาธารณประชาชนจีน ในทะเลใกล้เกาะไต้หวัน\n\nสาธารณรัฐประชาชนจีนตำหนิการดำเนินนโยบายของทางการไต้หวัน ไต้หวันถือเป็นส่วนหนึ่งของจีนตามนโยบายจีนเดียว การทุ่มซื้ออาวุธจำนวนมาก ก่อหนี้ให้กับประชาชนรุ่นหลังมากกว่า 8 ล้านล้านดอลลาร์ และการซื้ออาวุธมูลค่ามหาศาลจากสหรัฐฯกลายเป็นช่องทางให้เกิดการคอร์รัปชั่นผ่านกระบวนการการซื้อขาย การไม่สนใจปัญหาด้านอื่นนอกเหนือจากการสะสมอาวุธทำให้ละเลยปัญหาด้านเศรษฐกิจ และสังคม\n\nสาธารณรัฐประชาชนจีนแสดงความกังวลและติเตียนการไปศึกษาดูงานและแลกเปลี่ยนประสบการณ์ ณ เมืองโฮโนลูลู รัฐฮาวาย ในระหว่างวันที่ 5 -10 สิงหาคม 2565 ของฝ่ายกองรบใหญ่ของกระทรวงกลาโหมไต้หวัน ซึ่งประกอบด้วย พลโทของกระทรวงกลาโหม, ผู้อำนวยการสำนักพิมพ์ Youth Daily News, หัวหน้าส่วนของสำนักยุทธศาสตร์การเมืองและกองรบ, พันเอกสำนักวัฒนธรรมและประชาสัมพันธ์,พันโทฝ่ายกองรบใหญ่และพันตรีสำนักวัฒนธรรมและประชาสัมพันธ์ รวม 6 คน\n\nสำหรับประเทศไทยนั้น ถือนโยบายจีนเดียวมาโดยตลอด ท่ามกลางสถานการณ์ระหว่าง ไต้หวัน สาธารณรัฐประชาชนจีน และสหรัฐฯจะมีท่าทีอย่างไร ในเวทีโลก ไทยยังยึดนโยบายจีนเดียว",
    "จีนปรับโหมดผ่อนคลายสถานการณ์ เผยยินดีรวมชาติกับไต้หวันอย่างสันติ": "ปักกิ่งประกาศมาตลอดว่า ไต้หวันเป็นดินแดนในอธิปไตยของตนที่จะต้องนำกลับมารวมชาติกับจีนแผ่นดินใหญ่ โดยหากจำเป็นก็พร้อมใช้กำลัง ขณะที่ทางการไทเปซึ่งในอดีตก็เคยอ้างตนเองเป็นตัวแทนของจีนทั้งหมด แต่ในช่วงสิบกว่าปีหลังนี้ได้เปลี่ยนเสียงหันมาเน้นว่าตนเป็นดินแดนปกครองตนเอง และยืนกรานว่า ชาวไต้หวันเท่านั้นที่มีสิทธิกำหนดอนาคตของตนเองเมื่อต้นเดือนที่แล้ว จีนเปิดการซ้อมรบครั้งใหญ่ที่สุดรอบเกาะไต้หวัน เพื่อตอบโต้การเยือนไทเปของแนนซี เพโลซี ประธานสภาผู้แทนราษฎรสหรัฐฯ ซึ่งรวมถึงการยิงขีปนาวุธข้ามเกาะไต้หวันทว่า ในวันพุธ (21) หม่า เสี่ยวกวง โฆษกของสำนักงานกิจการไต้หวันของจีน แถลงที่กรุงปักกิ่ง ก่อนการประชุมสมัชชาผู้แทนพรรคคอมมิวนิสต์ทั่วประเทศ ที่จะจัดขึ้นในเดือนหน้าว่า จีนยินดีที่จะใช้ความพยายามอย่างดีที่สุดเพื่อรวมชาติกับไต้หวันอย่างสันติ และย้ำความมุ่งมั่นในการปกป้องดินแดนของจีนทั้งนี้ จีนเสนอหลักการ “หนึ่งประเทศ สองระบบ” สำหรับไต้หวัน ซึ่งคล้ายกับหลักการสำหรับฮ่องกงที่อังกฤษส่งมอบคืนสู่การปกครองของปักกิ่งในปี 1997หม่าเสริมว่า ไต้หวันจะมีระบบสังคมต่างจากจีนแผ่นดินใหญ่ ซึ่งรับประกันว่า คนไต้หวันจะมีเสรีภาพในการดำเนินชีวิต ซึ่งรวมถึงเสรีภาพทางศาสนา แต่อยู่ภายใต้เงื่อนไขที่กำหนดล่วงหน้าที่รับประกันอธิปไตย ความมั่นคง และผลประโยชน์ในการพัฒนาของประเทศข้อเสนอเช่นนี้ไม่ใช่เรื่องใหม่ และพวกพรรคการเมืองกระแสหลักทั้งหมดในไต้หวันได้ปฏิเสธข้อเสนอดังกล่าว ซึ่งแทบไม่ได้รับการสนับสนุนจากชาวไต้หวันเช่นเดียวกัน โดยเฉพาะอย่างยิ่งหลังจากปักกิ่งบังคับใช้กฎหมายความมั่นคงแห่งชาติในฮ่องกงในปี 2020 หลังจากมีการประท้วงใหญ่ต่อต้านรัฐบาลและต่อต้านจีนอย่างรุนแรงที่นั่นนอกจากนั้น จีนยังไม่เคยปฏิเสธว่าอาจจะใช้กำลังเข้าควบคุมไต้หวัน รวมทั้งในปี 2005 ยังผ่านกฎหมายที่ให้กองทัพจีนสามารถจัดการไต้หวันได้ หากไต้หวันแยกประเทศหรือดูเหมือนเตรียมการแยกประเทศตั้งแต่ที่ประธานาธิบดีไช่ อิงเหวิน ขึ้นครองอำนาจในไต้หวันเมื่อปี 2016 จีนก็ปฏิเสธไม่ยอมเจรจาด้วย เนื่องจากเห็นว่าเธอเป็นพวกสนับสนุนการแบ่งแยกประเทศ ทั้งนี้ ไช่เสนอหลายครั้งให้มีการเจรจาอย่างเท่าเทียมและเคารพกันและกันแต่ก่อนหน้านั้น เมื่อปี 2015 หม่า อิงจิ่ว ประธานาธิบดีไต้หวันคนก่อนหน้าไช่ ได้พบกับประธานาธิบดีสี จิ้นผิง ที่สิงคโปร์ ซึ่ง ฉิว ไคหมิง หัวหน้าแผนกวิจัยของสำนักงานไต้หวันของพรรคก๊กมินตั๋งของหม่า กล่าวให้ความเห็นว่า การพบกันระหว่างสีกับหม่าแสดงถึงความยืดหยุ่นทางยุทธศาสตร์ที่มีต่อไต้หวัน และทำให้โลกเห็นว่า คนจีนทั้งสองฟากฝั่งช่องแคบไต้หวันฉลาดและมีความสามารถเพียงพอในการแก้ปัญหาของตนเองสำหรับการแถลงของโฆษกสำนักงานกิจการไต้หวันของจีนคราวนี้ เกิดขึ้นหนึ่งวันหลังจากเรือรบของอเมริกาและของแคนาดา แล่นผ่านช่องแคบไต้หวัน ในภารกิจที่มุ่งท้าทายจีนกองทัพเรือสหรัฐฯ แถลงเมื่อวันอังคาร (20) ว่า การปฏิบัติภารกิจร่วมกับกองทัพเรือแคนาดาคราวนี้ สะท้อนถึงความมุ่งมั่นของอเมริกาและพันธมิตรซึ่งมีต่อภูมิภาคอินโด-แปซิฟิกที่เสรีและเปิดกว้างความเคลื่อนไหวนี้ถือเป็นครั้งที่ 2 ในรอบหนึ่งเดือนที่เรือของกองทัพเรืออเมริกันล่องผ่านช่องแคบไต้หวัน และครั้งที่ 2 นับจากเดือนตุลาคมปีที่แล้วที่เป็นปฏิบัติการร่วมกันระหว่างอเมริกากับแคนาดาขณะที่ สือ อี้ โฆษกกองทัพจีน แถลงว่า กองทัพได้ติดตามและเตือนเรือพิฆาตติดอาวุธนำวิถี ยูเอสเอส ฮิกกินส์ ของอเมริกา และเรือฟรีเกต เอชเอ็มซีเอส แวนคูเวอร์ของแคนาดา และเสริมว่า กองทัพจีนจะปกป้องอธิปไตยและบูรณภาพแห่งดินแดนอย่างเด็ดขาด(ที่มา : รอยเตอร์, เอเอฟพี)",
    "จีนสร้าง “ห้องปฏิบัติการนิวตริโนใต้ดิน” ลึก 700 เมตร": "สำนักข่าวซินหัวรายงานจากเมืองเจียงเหมิน ประเทศจีน เมื่อวันที่ 23 ก.ย. ว่าโครงการห้องปฏิบัติการทดลองอนุภาคนิวตริโน ( neutrino ) แห่งสำคัญถูกสร้างขึ้นที่ชั้นใต้ดินลึก 700 เมตร ในเมืองเจียงเหมิน มณฑลกวางตุ้ง ทางตอนใต้ของจีน\n\n\n\nทั้งนี้ เชื่อกันว่านิวตริโนมีความสำคัญ ต่อการไขความกระจ่างเกี่ยวกับความลึกลับบางอย่างของจักรวาล และเป็นหนึ่งในอนุภาคมูลฐานที่มีจำนวนมากที่สุด แต่มีความรู้ความเข้าใจน้อยที่สุด โดยจำเป็นต้องมีการสร้างมวลขึ้นมาเพื่อทำความเข้าใจวิธีการทำงานของมัน\n\n\n\nนายเหอ เหมียว นักวิจัยจากสถาบันฟิสิกส์พลังงานสูง สังกัดสถาบันบัณฑิตวิทยาศาสตร์จีน กล่าวว่าห้องปฏิบัติการทดลองดังกล่าวถูกสร้างขึ้นที่ชั้นใต้ดินลึก 700 เมตร เนื่องจากบนพื้นดินมีรังสีคอสมิกรุนแรง ซึ่งจะผลิตสัญญาณนิวตริโนเท็จและรบกวนการตรวจจับนิวตริโน โดยความลึก 700 เมตรใต้พื้นดิน ช่วยให้สามารถลดความเข้มของรังสีคอสมิกลงได้ 100,000 เท่า\n\n\n\nอนึ่ง มีการคาดการณ์ว่าห้องปฏิบัติการนิวตริโนแห่งนี้ จะเริ่มเปิดใช้งานช่วงต้นปี 2567 โดยได้รับการออกแบบให้ใช้งานได้อย่างน้อย 20 ปี.\n\nข้อมูล-ภาพ : XINHUA",
    "สุดทึ่ง!!! โรงเรียนประถมจีนสร้างสนามกีฬาลอยฟ้า": "China Xinhua News เผยแพร่ภาพโรงเรียนประถมในมณฑลซานตง ประเทศจีน ที่มีการสร้าง \"สนามกีฬาลอยฟ้า\" เหนืออาคารเรียน และลานจอดรถอยู่ที่ชั้นใต้ดินโดยรายงานดังกล่าวระบุว่า โรงเรียนประถมหมายเลข 6 ในอำเภอฉีเหอ เมืองเต๋อโจว มณฑลซานตงทางตะวันออกของจีน ได้ก่อสร้างอาคารแบบบูรณาการ 3 ส่วน อันได้แก่ ลานจอดรถชั้นใต้ดิน อาคารเรียนตรงกลาง และสนามกีฬาชั้นบนสุด ซึ่งช่วยประหยัดที่ดินได้ถึงร้อยละ 54ทั้งนี้หลังมีการเผยแพร่ภาพดังกล่าว มีข้อความชื่นชมจากชาวไทยมากมาย- สุดยอดมาก..ที่อินโดฯ ก็ทำบ้านบนลานยอดตึกกลายเป็นหมู่บ้านย่อมๆลอยฟ้า..- สมประโยชน์ด้วยประการทั้งปวง- ไอเดียเยี่ยม คิดนอกกรอบอย่างสร้างสรรค์ภาพและเนื้อหาจากแฟนเพจ China Xinhua News",
    "ส่องตลาดการค้าออนไลน์จีน กุญแจประตูสู่ตลาดแดนมังกร": "ตลาดการค้าออนไลน์จีนเติบโตอย่างก้าวกระโดด คาดปี 65 มูลค่าตลาดจะสูงถึง15 ล้านล้านหยวน สคต.เซี่ยเหมิน ประเมิน ตลาดอีคอมเมิร์ซยังเป็นโอกาสทองการค้าไทย แนะศึกษาข้อมูลให้รอบด้าน\n\nตลาดการค้าออนไลน์ข้ามพรมแดนCross-border E-commerce คือ การซื้อขาย ระหว่างประเทศผ่านช่องทางอินเตอร์เนต ซึ่งผู้ซื้อและผู้ขายไม่ได้อยู่ในประเทศเดียวกัน โดยซื้อขายสินค้า ผ่านทางช่องทางออนไลน์ และขนส่งสินค้าโดยผ่านทางการขนส่งระหว่างประเทศ (Cross-border logistics) ปัจจุบันการค้าออนไลน์ข้ามพรมแดนได้รับความนิยมสูงขึ้นเรื่อยๆ โดยเฉพาะประเทศจีน จะเห็นได้จากมูลค่าการค้าข้ามพรมแดนข้าม พรมแดนของจีนมีมูลค่าสูงขึ้นทุกปี นางสาวนันท์นภัส งามแม้น ผู้อำนวยการสำนักงานส่งเสริมการค้าในต่างประเทศ (สคต.) หรือทูตพาณิชย์ ณ เมืองเซี่ยเหมิน ประเทศจีน ให้ข้อมูลว่า ในช่วงไม่กี่ปีที่ผ่านมานี้ ขนาดของตลาด Cross-border e-commerce ในประเทศจีนเพิ่มขึ้นอย่างต่อเนื่อง จากผลกระทบของการแพร่ระบาดของโควิด 19 นับตั้งแต่ปี 2563 ทำ ให้ผู้บริโภคเปลี่ยนไปใช้ช่องทางออนไลน์ในการ บริโภคมากขึ้น ส่งผลให้ขนาดตลาด Cross-border e-commerceในจีนเติบโตขึ้นอย่างก้าวกระโดด ข้อมูลจาก China Commercial Industry Research Institute แสดงให้เห็นว่า ขนาดของตลาด Cross-border e-commerceในจีน เติบโตจาก 8.1 ล้านล้านหยวนในปี 2560 เป็น 12.5 ล้านล้านหยวน ในปี 2563 โดยมีอัตราการเติบโตเฉลี่ยต่อปีถึง15.56% และคาดว่าในปี 2565 มูลค่าของตลาด Cross-border e-commerceจะสูงถึง 15 ล้านล้านหยวน เนื่องด้วยการพัฒนาอย่างรวดเร็วของตลาดอีคอมเมิร์ซข้ามพรมแดน ส่งผลให้อัตราการนำเข้าส่งออกสินค้า ระหว่างประเทศเพิ่มสูงขึ้นเช่นกัน สัดส่วนการค้าระหว่างประเทศผ่าน Cross-border e-commerceเพิ่มขึ้นจาก 28% ในปี 2559 เป็น 39% ในปี 2563 และคาดว่าในปี 2565 สัดส่วนการค้าระหว่างประเทศจะสูงถึง 42 % ปัจจุบันมีองค์กรธุรกิจที่เกี่ยวข้องกับ Cross-border e-commerce กว่า 30,000 แห่งในประเทศจีน\n\nสภาแห่งรัฐได้จัดตั้งเขตนำร่อง Cross-border e-commerce ที่ครอบคลุม 105 โซน 30 จังหวัด ซึ่งในเดือน ก.พ.2565 จีนได้จัดตั้งเขตน าร่องที่ครอบคลุมถึง 132 เมือง/ภูมิภาค โดยพื้นฐานได้ครอบคลุมทั้งประเทศ สร้าง ความเชื่อมโยงทั้งในและต่างประเทศ นอกจากนี้ในปี 2560-2563 ถึงแม้ว่าจำนวนการลงทุนใน Cross-border ecommerceจะลดลง แต่ปริมาณจำนวนเงินในการลงทุนเพิ่มสูงขึ้น ในปี 2564 มีการจัดหาเงินทุนทั้งหมด 77 รายการ เพิ่มขึ้น 133.33% คิดเป็นมูลค่า 20,700 ล้านหยวน เพิ่มขึ้น 191.96 % รัฐยังได้สนับสนุนการ พัฒนาอุตสาหกรรมและการลงทุนอีคอมเมิร์ซข้ามพรมแดนอย่างแข็งขัน คาดว่าในปี 2565 จะมีจำนวนเงินลงทุนถึง 24,500 ล้านหยวน ตัวอย่างองค์กรหลักในอุตสาหกรรม Cross-border e-commerceอย่างบริษัท Cross-border Tongbao ECommerce Co., Ltd. เป็นบริษัทชั้นนำการนำเข้าส่งออกสินค้าข้ามพรมแดน ขนาดตลาดติดอันดับต้นๆ ใน อุตสาหกรรม โดยมีสินค้าหลัก ได้แก่ เสื้อผ้า ของใช้ในบ้าน เครื่องใช้ในบ้าน และของใช้แม่และเด็ก เป็นต้น ทางบริษัทมี การส่งออกสินค้าผ่าน 2 แพลตฟอร์มหลัก คือ Globalegrow และ Patozon เป็นหลัก นอกจากนี้ยังมีการใช้ แพลตฟอร์ม Amazon, eBay, A1iExpress, Wish และ ซูเปอร์มาร์เก็ตออฟไลน์ ในการกระจายสินค้า ในไตรมาสแรก ของปี 2565 รายได้จากการด าเนินงานของบริษัทอยู่ที่ 1,466 ล้านหยวน ลดลง 51 % ในปี 2564 ธุรกิจการ นำเข้าผ่าน Cross-border e-commerce มีรายได้จากการนำ เข้าอยู่ที่ 6,122 ล้านหยวน ลดลง 2.59 % ใน ส่วนรายได้การส่งออกอยู่ที่ 2,679 ล้านหยวน ลดลง73.41 %",
    "จีน-ไต้หวัน : สหรัฐฯ อนุมัติขายอาวุธมูลค่า 1,100 ล้านดอลลาร์ให้ไต้หวัน สร้างความโกรธเคืองให้จีน": "สหรัฐฯ อนุมัติขายอาวุธ 1,100 ล้านดอลลาร์ให้ไต้หวัน ทำจีนฉุน\n\nที่มาของภาพ, Getty Images\n\n3 กันยายน 2022\n\nสหรัฐอเมริกาตกลงขายอาวุธมูลค่า 1,100 ล้านดอลลาร์สหรัฐ (40,000 ล้านบาท) ให้กับไต้หวัน ก่อให้เกิดความโกรธเคืองขึ้นจากทางฝั่งรัฐบาลของจีน\n\nข้อตกลงที่เสนอขายนี้รวมถึงระบบเรดาร์เพื่อติดตามการโจมตีที่เข้ามา และขีปนาวุธต่อต้านทางเรือและต่อต้านทางอากาศ\n\nข้อตกลงดังกล่าวเกิดขึ้นหลังจากที่นางแนนซี เพโลซี ประธานสภาผู้แทนราษฎรแห่งสหรัฐฯ ได้กลายเป็นเจ้าหน้าที่ระดับสูงของสหรัฐฯ คนแรกที่ได้ไปเยือนไทเปในรอบ 25 ปี เมื่อเดือนที่ผ่านมา\n\nสถานเอกอัครราชทูตจีนประจำกรุงวอชิงตันออกมาเรียกร้องให้สหรัฐฯ เพิกถอนข้อตกลงหรืออาจต้องเผชิญกับ \"มาตรการตอบโต้\"\n\nนายหลิว เผิงหยู โฆษกประจำสถานเอกอัครราชทูตจีนประจำกรุงวอชิงตัน กล่าวว่า ข้อตกลงดังกล่าว “เสี่ยงอันตรายอย่างยิ่ง” ต่อความสัมพันธ์ระหว่างวอชิงตันและปักกิ่ง\n\n“จีนจะใช้มาตรการตอบโต้ที่ถูกต้องตามกฎหมายและจำเป็นอย่างจริงจังโดยคำนึงถึงการพัฒนาของสถานการณ์” เขากล่าวเสริม\n\nปักกิ่งมองว่าเกาะที่ปกครองตนเองเป็นส่วนหนึ่งของอาณาเขตของตนและยืนยันว่าควรรวมเป็นหนึ่งเดียวกับแผ่นดินใหญ่ โดยใช้กำลังหากมีความจำเป็น\n\nทางการได้เริ่มการฝึกซ้อมทางทหารครั้งใหญ่ทั่วไต้หวันเมื่อเดือนที่แล้ว หลังจากการเยือนของคณะผู้แทนสหรัฐฯ\n\nการอนุมัติการขายอาวุธของสหรัฐฯ ได้ผ่านข้อตกลงกันเมื่อวานนี้ (2 ก.ย.) แต่ยังคงต้องได้รับการโหวตจากสภาคองเกรสแห่งสหรัฐฯ ที่สนับสนุนไต้หวัน\n\nที่มาของภาพ, Getty Images\n\nแพคเกจดังกล่าวประกอบด้วยระบบเตือนเรดาร์มูลค่า 655 ล้านดอลลาร์ และขีปนาวุธ Harpoon หรือขีปนาวุธต่อต้านเรือและวัตถุบนผิวน้ำ จำนวน 60 ลำ มูลค่า 355 ล้านดอลลาร์ ซึ่งสามารถจมเรือได้\n\nนอกจากนี้ยังมีขีปนาวุธอากาศสู่อากาศพิสัยใกล้ติดตามความร้อน หรือ Sidewinder ซึ่งสามารถนำไปใช้ในภารกิจทางอากาศและการโจมตีทางอากาศได้ในราคา 85.6 ล้านดอลลาร์ ตามรายงานของสำนักงานความร่วมมือด้านความมั่นคงด้านกลาโหม (Defense Security Cooperation Agency: DSCA) ของเพนตากอน\n\nโฆษกกระทรวงการต่างประเทศสหรัฐฯ กล่าวว่าข้อตกลงดังกล่าว “จำเป็นสำหรับความมั่นคงของไต้หวัน” และเรียกร้องให้ปักกิ่ง “ยุติแรงกดดันทางการทหาร การทูต และเศรษฐกิจต่อไต้หวัน และเข้าร่วมในการเจรจาที่สำคัญแทน”\n\n“ข้อเสนอการค้าอาวุธเหล่านี้เป็นเรื่องปกติในการสนับสนุนความพยายามอย่างต่อเนื่องของไต้หวันในการปรับปรุงกองกำลังติดอาวุธให้ทันสมัยและรักษาความสามารถในการป้องกันที่น่าเชื่อถือ” โฆษกกล่าว\n\nเมื่อเดือนที่แล้ว เพนตากอนได้จัดตั้งกองกำลังเฉพาะกิจเพื่อช่วยปรับปรุงการขายอาวุธของสหรับฯ ให้กับพันธมิตรต่างชาติ วารสารวอลล์สตรีทเจอร์นัล รายงานเมื่อวันศุกร์ที่ผ่านมา\n\nที่มาของภาพ, Getty Images\n\nฝ่ายนิติบัญญัติของสหรัฐกล่าวว่าคำสั่งของไต้หวันเมื่อหลายปีก่อนยังไม่บรรลุผล ในจำนวนที่รอดำเนินการ ได้แก่ ขีปนาวุธ Harpoon และ Stinger ซึ่งถูกส่งไปยังยูเครนแทน ตามรายงานของ Defense News\n\nในอีกการเคลื่อนไหวที่น่าจะก่อความรำคาญแก่ปักกิ่ง ฝ่ายบริหารของไบเดนกล่าวว่าจะคงไว้ซึ่งภาษีศุลกากรสำหรับสินค้านำเข้าจากจีนมูลค่าหลายพันล้านดอลลาร์ ซึ่งมีออกผลบังคับใช้ทางกฎหมายไว้ระหว่างการบริหารของทรัมป์\n\nสำนักงานตัวแทนการค้าของสหรัฐฯ กล่าวว่า ได้รับคำขอให้คงหน้าที่ปี 2018-2019 จากธุรกิจต่าง ๆ และผู้มีส่วนได้ส่วนเสียอื่น ๆ\n\nเจ้าหน้าที่สหรัฐฯ ได้พิจารณายกเลิกภาษี โดยอ้างว่าจำเป็นต้องผ่อนคลายอัตราเงินเฟ้อ\n\nขณะเดียวกันเมื่อวันศุกร์ (2 ก.ย.) ประธานาธิบดีโจ ไบเดน ได้ขอให้สภาคองเกรสอนุมัติเงินช่วยเหลือฉุกเฉิน 13,700 ล้านดอลลาร์เพื่อช่วยเหลือยูเครน ท่ามกลางสงครามที่ดำเนินกับรัสเซียอย่างต่อเนื่อง",
    "จีน ขู่ใช้กำลังผนวก ไต้หวัน หากสหรัฐฯ ยังแสดงท่าทีสนับสนุน": "นาย หวัง อี้ รัฐมนตรีว่าการกระทรวงการต่างประเทศของจีนยืนยันว่ารัฐบาลจีนยังมุ่งหวังและจะพยายามอย่างถึงที่สุดที่จะรวมชาติกับไต้หวันอย่างสันติวิธี แต่ด้วยความเคลื่อนไหวที่พยามผลักดันให้ไต้หวันเป็นประเทศเอกราช ทำให้การแก้ไขปัญหาด้วยสันติมีโอกาสที่จะประสบความสำเร็จน้อยลงไป\n\nนาย หวัง อี้ ระบุว่าหากมีการละเมิดกฎหมายต่อต้านการแบ่งแยกดินแดน จีนพร้อมจะใช้มาตรการตอบโต้ที่เด็ดขาด ตามที่กฎหมายฉบับนี้บัญญัติไว้เพื่อปกป้องอธิปไตยของชาติและบูรณภาพเหนือดินแดน\n\n“มาร์เกซ” คอนเฟิร์มลงบิดเจแปนนิส กรังด์ปรีซ์\n\nแฟนหงส์ร้องดึง \"ซัวเรซ\" ปลุกไฟ \"นูนเญซ\"\n\nโดยกฎหมายต่อต้านการแบ่งแยกดินแดนของจีนเริ่มบังคับใช้มาตั้งแต่ปี 2005 โดยเป็นการวางกรอบการทำงานให้กับรัฐบาลในการใช้กำลังเพื่อป้องปรามกลุ่มี่ผลักดันเอกราชในไต้หวันและแยกตัวจากจีนแผ่นดินใหญ่\n\nสำหรับคำพูดของหวัง อี้ เกิดขึ้นระหว่างการพบกับ นาย เฮนรี่ คิสซิงเจอร์ (Henry Kissinger) อดีตรัฐมนตรีว่าการกระทรวงการต่างประเทศของสหรัฐฯ ในนครนิวยอร์ก ซึ่ง หวัง อี้ อยู่ระหว่างเข้าร่วมการประชุมสมัชชาใหญ่ของสหประชาชาติ\n\nโดย คิสซิงเจอร์ ซึ่งเป็นรัฐมนตรีว่าการกระทรวงการประเทศสหรัฐในสมัยประธานาธิบดีริชาร์ด นิกสันในยุค 1970 เป็นผู้ที่มีบทบาทอย่างมากในการฟื้นฟูความสัมพันธ์อย่างเป็นทางการระหว่างสหรัฐฯ และ จีน เมื่อ 5 ทศวรรษก่อนก่อน ซึ่งปีนี้ยังเป็นครบรอบวาระ 50 ปี ที่ ประธานาธิบดี นิกสัน เยือนกรุงปักกิ่ง เมื่อปี 1972\n\nนอกจากนี้ คิสซิงเจอร์ ยังเป็นกลไกสำคัญในการสื่อสารระหว่าง 2 ประเทศ จนถึงทุกวันนี้ อย่างไรก็ตามความสัมพันธ์ระหว่างสหรัฐและจีน ยังคงมีสัญญาณความตึงเครียดมากขึ้นเรื่อยๆ โดยเฉพาะในประเด็นไต้หวัน\n\nโดยเมื่อวันอาทิตย์ที่ผ่านมา โจ ไบเดน ประธานาธิบดีสหรัฐฯ กล่าวย้ำอีกครั้งถึงจุดยืนของเขาต่อสถานการณ์ในช่องแคบไต้หวัน ซึ่งมีความตึงเครียกมากขึ้นว่า กองทัพสหรัฐฯจะส่งกำลังทหารไปปกป้องเกาะไต้หวัน หากถูกจีนโจมตี ซึ่งถือเป็นการแสดงจุดยืนชัดเจนที่สุดของไบเดน ต่อการเข้าไปแทรกแซงสถานการณ์บนเกาะไต้หวันหากถูกจีนรุกราน\n\nอย่างไรก็ตาม หลังจากประธานาธิบดีไบเดน กล่าวถึงจุดยืนของเขาที่จะส่งทหารสหรัฐฯ ไปช่วยปกป้องไต้หวันหากถูกจีนโจมตี ด้านทำเนียบขาวได้ออกมาย้ำทันทีว่า ถึงแม้นายไบเดนจะออกมาประกาศว่าพร้อมส่งกำลังทหารเข้าช่วยเหลือไต้หวัน แต่นโยบายของสหรัฐฯ ที่มีต่อไต้หวันจะยังไม่เปลี่ยนแปลง\n\nขณะที่โฆษกกระทรวงการต่างประเทศ เหมา หนิง กล่าวระหว่างการแถลงข่าวตามปกติในกรุงปักกิ่งเมื่อวันจันทร์ ว่า การพูดเช่นนี้ของไบเดน เป็นการส่ง “สัญญาณที่ผิดๆ อย่างร้ายแรง” ไปถึงพวกกองกำลังนักแบ่งแยกดินแดนซึ่งเรียกร้องต้องการแยกไต้หวันเป็นประเทศเอกราช\n\n“จีน “มีความไม่พอใจและคัดค้าน ต่อคำพูดของไบเดน และได้ยื่นประท้วงอย่างเป็นทางการไปแล้วด้วย เธอบอก พร้อมกับเตือนว่า จีนสงวนสิทธิที่จะใช้มาตรการที่จำเป็นทุกๆ อย่างเพื่อตอบโต้ลัทธิแบ่งแยกดินแดน\n\nกองทัพเมียนมา ถล่มโรงเรียน เด็กเสียชีวิต 11 ราย\n\nทีมกฎหมาย\"ประยุทธ์\" ไร้กังวลปม 8 ปี\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ไทยปลดโควิดจากโรคต้องห้าม จีน-ญี่ปุ่นจ่อเปิดประเทศ": "ไทยปลดโควิดจากโรคต้องห้าม จีน-ญี่ปุ่นจ่อเปิดประเทศ\n\nในที่สุด \"โจ ไบเดน\" ก็ประกาศว่าการระบาดของโควิด-19 ในสหรัฐอเมริกาใกล้จะสิ้นสุดลงแล้ว ขณะที่การประชุมคณะรัฐมนตรี (ครม.)เมื่อวันอังคารที่ผ่านมา รัฐบาลก็ตัดสินใจยกเลิก หรือปลดโควิด-19 ออกจากการเป็นโรคต้องห้ามสำหรับคนต่างด้าวที่เข้ามาในประเทศไทย หลังจากโควิดอยู่กับเรามาร่วมๆ 3 ปี\n\nเพราะฉะนั้นมองอีกนัยหนึ่ง การยกเลิกครั้งนี้ ก็คือรัฐบาลพร้อมจะเปิดประเทศแบบเต็มสูบแล้ว เพื่อเดินหน้ากระตุ้นการท่องเที่ยวจากนักท่องเที่ยวต่างประเทศ ที่ขาดหายไปในช่วง 2 ปีที่ผ่านมา\n\nประกอบกับสถานการณ์โควิดในประเทศ ตัวเลขผู้ติดเชื้อก็ลดลงเหลือหลักร้อย แม้จะเป็นตัวเลขที่นับจากคนเข้ารักษาตัวที่โรงพยาบาลก็ตาม ส่วนตัวเลขผู้เสียชีวิตก็เหลือเพียงแค่หลักสิบ ซึ่งถือว่าดีขึ้นมาตามลำดับ ดังนั้นจึงเหมาะสมที่รัฐบาลใช้สถานการณ์ช่วงนี้ในการประกาศยกเลิก\n\nนอกจากนี้ เราเข้าสู่ช่วงไตรมาสสุดท้ายของปี ซึ่งกำลังเป็นไฮซีซั่นของการท่องเที่ยวพอดี จึงยิ่งประจวบเหมาะกับการที่เราเอาโควิดออกจากโรคต้องห้ามของคนต่างด้าว และเมื่อรวมกับการคลายมาตรการต่างๆ ก่อนหน้านี้ ก็แทบจะบอกได้ว่าไทยแลนด์ พร้อมให้บริการเต็มที่\n\nเท่านั้นยังไม่พอ หลายประเทศในเอเชีย ต่างส่งสัญญาณการเปิดประเทศ ออกมากันถ้วนหน้า\n\nเริ่มที่จีน ที่ใมีแนวโน้มว่าการประชุมใหญ่พรรคคอมมิวนิสต์จีนในวันที่ 16 ต.ค. 65 จะผ่อนคลายมาตรการ Zero-COVID จนนำไปสู่การให้ประชาชนจีนออกเดินทางไปต่างประเทศได้นั้น ก็ยิ่งจะช่วยทำให้การท่องเที่ยวของไทยดีขึ้นไปอีก ตลอดจนดีต่อภาคการท่องเที่ยวและสายการบินทั่วโลก\n\nขณะที่ญี่ปุ่น จะเปิดประเทศรับนักท่องเที่ยวฟรีวีซ่า ให้เข้าไปเที่ยวได้เองไม่ต้องผ่านบริษัททัวร์ และยกเลิกการจำกัดจำนวน 50,000 คนต่อวัน ตั้งแต่วันที่ 11 ตุลาคม เป็นต้นไป รวมถึง ไต้หวัน - ฮ่องกงเอง ก็เตรียมแผนที่จะออกมาตรการเปิดประเทศรับนักท่องเที่ยวเช่นกัน\n\nเพราะฉะนั้นเมื่อมองมุมบวก ต่อเรื่องดังกล่าว จะทำให้นักท่องเที่ยวต่างประเทศเข้าไทยเพิ่มขึ้นต่อเนื่อง จากยอดตัวเลขล่าสุด ที่การท่องเที่ยวแห่งประเทศไทย (ททท.) เปิดเผยตั้งแต่วันที่ 1 ม.ค.-16 ส.ค. ที่ผ่านมา มียอดสะสมกว่า 4 ล้านคน โดย ททท.ยังคงตั้งเป้าหมายดึงนักท่องเที่ยวต่างชาติมาไทยปี 2565 ที่ 10 ล้านคน และคาดว่าไตรมาส 4 ตั้งแต่เดือนต.ค.- ธ.ค. จะมีนักท่องเที่ยวเข้ามาเฉลี่ย 1.5 ล้านคนต่อเดือน ทำรายได้จากตลาดต่างประเทศตลอดปีนี้ที่ 6.25 แสนล้านบาท\n\nในยุคเศรษฐกิจฝืดเคือง เงินเฟ้อพุ่ง ดอกเบี้ยขาขึ้น และจีดีพีเติบโตลดลง คงไม่มีอะไรดีเท่ากับหารายได้จากนักท่องเที่ยวต่างชาติอีกแล้วก็หวังว่า \"สยามเมืองยิ้ม\" จะกลับมายิ้มกว้างเหมือนตอนก่อนโควิด\n\n\n\n\n\n\n\n",
    "หุ้นบริษัทกาสิโนมาเก๊าพุ่งแรงเช้านี้ รับข่าวจีนอนุมัติกรุ๊ปทัวร์ครั้งแรกในรอบ 3 ปี : อินโฟเควสท์": "ราคาหุ้นผู้ประกอบการกาสิโนของมาเก๊าพุ่งขึ้นแข็งแกร่งในช่วงเช้านี้ หลังจากผู้ว่าการเขตปกครองพิเศษมาเก๊าเปิดเผยว่า จีนจะเปิดทางให้มีการใช้วีซ่าออนไลน์ (e-visa) สำหรับนักท่องเที่ยวจีนและอนุญาตให้กรุ๊ปทัวร์จีนเดินทางเข้ามาเก๊าได้ ซึ่งการดำเนินการดังกล่าวจะช่วยเพิ่มจำนวนนักท่องเที่ยวขาเข้าสู่มาเก๊าซึ่งเป็นศูนย์กลางการพนันที่ใหญ่ที่สุดในโลก\n\nนายโฮ ยัตเส่ง ผู้ว่าการมาเก๊าเปิดเผยว่า มาเก๊าซึ่งเป็นเขตปกครองเดียวของจีนที่ประชาชนสามารถเล่นการพนันในบ่อนกาสิโนได้อย่างถูกกฎหมายนั้น ตั้งเป้าที่จะเปิดรับกรุ๊ปทัวร์จีนในเดือนพ.ย. ซึ่งถือเป็นครั้งแรกในรอบเกือบ 3 ปี\n\nนักวิเคราะห์กล่าวว่า การประกาศดังกล่าวเกิดขึ้นเร็วกว่าที่คาด จากเดิมที่เคยคาดการณ์ไว้ว่ามาตรการนี้จะเริ่มนำมาใช้ในช่วงต้นปีหน้า ทั้งนี้ นักพนันชาวจีนสามารถสร้างรายได้ให้กับมาเก๊าในอัตราส่วนสูงถึง 90% ของรายได้ทั้งหมดที่ได้จากธุรกิจกาสิโน\n\nทั้งนี้ หุ้นแซนด์ ไชน่า พุ่งขึ้นกว่า 13%, หุ้นวินน์ มาเก๊า ดีดตัวขึ้น 7% และหุ้นกาแล็กซี เอนเตอร์เทนเมนท์ พุ่งขึ้น 10% ในขณะที่หุ้นเอสเจเอ็ม และหุ้นเอ็มจีเอ็ม ไชน่า ต่างก็ปรับตัวขึ้น 8%\n\nสำนักข่าวรอยเตอร์รายงานว่า แม้ว่าพรมแดนระหว่างมาเก๊าและจีนแผ่นดินใหญ่เปิดมาเป็นเวลานาน 2 ปีแล้ว แต่การเดินทางสัญจรยังคงไม่ได้รับความสะดวกเนื่องจากไม่มีการออกวีซ่าออนไลน์ซึ่งเป็นช่องทางที่บรรดานักพนันของจีนเคยใช้ในช่วงก่อนเกิดการแพร่ระบาดของโรคโควิด-19 ทำให้ปัจจุบัน นักท่องเที่ยวจีนต้องจองคิวนัดหมายเพื่อทำวีซ่าและจากนั้นต้องรอการอนุมัติอีกเป็นเวลา 1 สัปดาห์\n\nโดย สำนักข่าวอินโฟเควสท์ (26 ก.ย. 65)\n\nTags: กาสิโน",
    "โนมูระหั่นคาดการณ์ศก.จีนปีหน้าโต 4.3% ผลพวงนโยบายโควิดเป็นศูนย์": "สำนักข่าวซีเอ็นบีซีรายงานว่า การปรับลดคาดการณ์เศรษฐกิจของโนมูระมีขึ้น หลังจากเมื่อต้นสัปดาห์นี้โกลด์แมน แซคส์ เพิ่งปรับลดคาดการณ์เศรษฐกิจจีนในปี 2566 ลงสู่ระดับ 4.5% จากระดับ 5.3%\n\nด้านธนาคารเพื่อการพัฒนาเอเชีย (เอดีบี) คาดการณ์ว่า เศรษฐกิจจีนจะขยายตัว 3.3% ในปี 2565 ลดลงจากตัวเลขคาดการณ์ในเดือนก.ค.ที่ระดับ 4% และระดับ 5% ในเดือนเม.ย. ส่วนในปี 2566 คาดว่าเศรษฐกิจจีนจะขยายตัว 4.5% ซึ่งลดลงจากตัวเลขคาดการณ์เดิมที่ระดับ 4.8%\n\n",
    "ฝนถล่มทั่วไทย! ‘แม่น้ำท่าจีน’ เอ่อล้นท่วมบ้านเรือนประชาชน": "เมื่อวันที่ 26 ก.ย. ดร.เอกพันธุ์ อินทร์ใจเอื้อ นายกเทศมนตรีเมืองสุพรรณบุรี เปิดเผยว่า ช่วงเช้าที่ผ่านมา เกิดฝนตกหนักหลายพื้นที่ ทำให้ปริมาณน้ำในแม่น้ำท่าจีน สูงขึ้นอีก 13 ซม. อยู่ที่ระดับ 4.71 เมตร ต่ำกว่าถนนพระพันวษา 0.89 เมตร และมีแนวโน้มเพิ่มขึ้น ระยะนี้จะมีฝนมากขึ้นโดยเฉพาะอีก 2-3 วันข้างหน้า อาจมีฝนตกหนักจากพายุ” โนรู” ประกอบกับประตูน้ำพลเทพ เริ่มรับการระบายน้ำจากแม่น้ำเจ้าพะยาเพิ่มขึ้น ส่วนที่เขื่อนกระเสียว อ.ด่านช้าง มี ปริมาณน้ำ 80% ของความจุเขื่อน ทำให้ต้องติดตามข่าวสารอย่างใกล้ชิด ล่าสุดเทศบาลฯ ได้ดำเนินการทำแนวค้นกั้นน้ำยาวประมาณ 80 เมตร บริเวณแนวกำแพงริมเขื่อนที่พังลงในปีที่แล้วเสร็จเรียบร้อย และเฝ้าระวังระดับน้ำที่เพิ่มขึ้นอาจสร้างปัญหาให้กับประชาขนที่มีบ้านอยู่ริมแม่น้ำท่าจีน\n\nผู้สื่อข่าวรายงานด้วยว่า จากการที่ฝนถล่มทั่วไทย ทำให้บ้านเรือนประชาชนที่อยู่ริมแม่น้ำท่าจีน สุพรรณบุรี ถูกน้ำฝนเอ่อล้นเข้าท่วมบ้านเรือน โดยเฉพาะในพื้นที่ อ.เมือง อ.บางปลาม้า และ อ.สองพี่น้อง ต้องเร่งเก็บข้าวของขึ้นไว้ที่สูง.",
    "สุดยอด “โปรจีน” คว้าแชมป์กอล์ฟแอลพีจีเอทัวร์ รายการที่ 2 ศึกวอลมาร์ทฯ": "การแข่งขันกอล์ฟแอลพีจีเอ ทัวร์ รายการ วอลมาร์ท อาร์คันซอ แชมเปียนชิพ ที่สนามพินนาเคิล คันทรี คลับเมืองโรเจอร์ส รัฐอาร์คันซอ ประเทศสหรัฐอเมริกา เมื่อวันอาทิตย์ที่ 25 ก.ย. 65 ผ่านมา เป็นการดวลกันรอบสุดท้าย\n\nผลปรากฏว่า “โปรจีน” อาฒยา ฐิติกุล โปรสาวมากฝีมือของไทย มือ 5 ของโลก เก็บเพิ่ม 3 อันเดอร์พา 196 สกอร์รวม 17 อันเดอร์พาร์ 196 เท่ากับ ดาเนียล คัง โปรจากสหรัฐฯ ทำให้ต้องตัดสินหาผู้ชนะด้วยการเล่นเพลย์ออฟ\n\nและในการเล่นเพลย์ออฟที่หลุม 15 พาร์ 3 ทั้งคู่ต่างเก็บพาร์ ต้องไปต่อกันที่หลุม 16 พาร์ 4 และโปรจีนพัตต์เบอร์ดี้ลงไปขณะที่ คัง ได้พาร์ ส่งผลให้โปรจีนคว้าแชมป์ไปครอง รับเงินรางวัล 345,000 ดอลลาร์สหรัฐฯ (ประมาณ 12.9 ล้านบาท) และเป็นแชมป์ แอลพีจีเอ ทัวร์ รายการที่ 2 ต่อจากรายการ เจทีบีซี คลาสสิค เมื่อเดือนมีนาคมที่ผ่านมา",
    "ผู้เชี่ยวชาญชี้ จีนรุ่นใหม่ยึดหลัก ‘ประหยัด’ อาจสร้างปัญหาเศรษฐกิจให้ประเทศ": "ก่อนหน้าที่จะเกิดสถานการณ์โรคโควิด-19 ระบาด คนจีนรุ่นใหม่มักมีค่านิยมในการใช้ชีวิตและตั้งเป้าหมายทางสังคมที่เน้นการบริโภค เช่น การซื้อรถใหม่ คอนโดฯ ใหม่ นิยมซื้อของแบรนด์เนมจากต่างประเทศ รับประทานอาหารนอกบ้านช่วงสุดสัปดาห์ และไปเที่ยวต่างแดนในวันหยุด\n\nแต่ปัจจุบัน หนุ่มสาวชาวจีนจำนวนมากเริ่มลดการบริโภคต่าง ๆ ลง เพื่อเก็บเงินไว้ ในขณะที่เศรษฐกิจในจีนเริ่มถดถอย คนหนุ่มสาวตกงานเพิ่มขึ้น ตลาดอสังหาริมทรัพย์เริ่มขยายตัวได้น้อยลง\n\nแนวคิดเกี่ยวกับวิถีชีวิตแบบใหม่ที่เน้นความประหยัดกำลังแพร่หลายในหมู่คนหนุ่มสาวชาวจีน ด้วยอิทธิพลของบรรดาอินฟลูเอนเซอร์บนแพลตฟอร์มโซเชียลมีเดียต่าง ๆ ของจีน ซึ่งกลายเป็นสิ่งที่ส่งผลลบต่อเศรษฐกิจในตลาดที่ใหญ่ที่สุดเป็นอันดับสองของโลก ซึ่งใกล้จะประสบภาวะตลาดหดตัวในไตรมาสที่ 2 เต็มที เนื่องจากมูลค่า GDP ของจีนมากกว่าครึ่งมาจากการใช้จ่ายของผู้บริโภคในจีน\n\nเบนจามิน คาเวนเดอร์ ผู้อำนวยการฝ่ายจัดการแห่งบริษัท China Market Research Group (CMR) ให้สัมภาษณ์ว่า ทางบริษัทได้รวบรวมและร่างรูปแบบของพฤติกรรมผู้บริโภคมาเป็นเวลา 16 ปีแล้ว และแนวคิดนี้เป็นสิ่งที่น่าเป็นห่วงที่สุดในกลุ่มผู้บริโภคหนุ่มสาว\n\nนโยบาย ‘Zero-COVID’ ของจีนส่งผลกระทบอย่างมากต่อเศรษฐกิจของประเทศ รวมถึงการไล่ล่าตรวจสอบการดำเนินงานของกลุ่มบริษัทเทคโนโลยียักษ์ใหญ่ของประเทศ ได้ส่งผลกระทบ ทำให้มีการจ้างงานคนหนุ่มสาวลดลง ประมาณได้ว่าตอนนี้ระดับคนว่างงานในกลุ่มคนจีนอายุระหว่าง 16-24 ปี อยู่ที่ 19% ของประชากรทั้งหมดในช่วงอายุดังกล่าว\n\nตามข้อมูลจากทางการจีนในเดือน ก.ค. ที่ผ่านมา คนทำงานหนุ่มสาวจำนวนมากโดนบีบให้ลดเงินเดือนหรือค่าจ้าง โดยเฉพาะในพนักงานในกลุ่มบริษัทค้าปลีกและอี-คอมเมิร์ซ ฐานะเงินเดือนในเมืองใหญ่ทั่วประเทศ 38 เมืองลดลง 1% ในช่วงไตรมาสแรกของปีนี้\n\nเหล่านี้คือสิ่งที่ส่งผลกระทบต่อคนรุ่นหนุ่มสาวของจีน ให้เน้นเรื่องการประหยัดเงินมากกว่าจะใช้จ่ายอย่างเต็มที่เหมือนเมื่อก่อน\n\nในเดือน ก.ค. ที่ผ่านมา ยอดขายในวงการค้าปลีกของจีนเพิ่มขึ้นเพียง 2.7% เมื่อเทียบกับตัวเลขของปีที่แล้วในช่วงเวลาเดียวกัน จากนั้นจึงเพิ่มขึ้นเป็น 5.4% ในเดือน ส.ค. แต่ก็ยังนับว่าต่ำกว่าระดับ 7% ขึ้นไป ในช่วงปี 2562 ซึ่งเป็นช่วงก่อนที่จะเกิดโรคโควิด-19 ระบาด\n\nตามการสำรวจช่วงไตรมาสที่เพิ่งผ่านไปโดยธนาคารประชาชนของจีน (People’s Bank of China) พบว่า ประชาชนเกือบ 60% มีแนวโน้มที่จะเก็บออมเงินมากขึ้น แทนที่จะนำมาใช้จ่ายหรือลงทุน โดยตัวเลขของหัวข้อนี้เมื่อ 3 ปีที่แล้วคือ 45%\n\nในภาพรวมแล้ว ชาวจีนฝากเงินเพิ่มขึ้นถึง 10.8 ล้านล้านหยวน (ราว 56.9 ล้านล้านบาท) ภายในช่วง 8 เดือนแรกของปีนี้ เพิ่มจากจำนวน 6.4 ล้านล้านหยวน (ราว 33.7 ล้านล้านบาท) ในช่วงเวลาเดียวกันของปีที่แล้ว\n\nเงินฝากจำนวนมากขนาดนี้ กำลังจะกลายเป็นปัญหาสำหรับรัฐบาลในการวางแผนบริหารเศรษฐกิจของจีน ซึ่งตามปกติแล้วมักอาศัยมูลค่าการบริโภคในประเทศที่พุ่งสูงเพื่อส่งเสริมการเติบโตทางเศรษฐกิจ\n\nรัฐบาลจีนพยายามแก้ไขด้วยการลดดอกเบี้ยเงินฝากของปีนี้ เพื่อกระตุ้นเศรษฐกิจ ธนาคารใหญ่หลายแห่งที่รัฐบาลเป็นเจ้าของก็ลดยอดเงินฝากส่วนบุคคลตั้งแต่วันที่ 15 ก.ย. เป็นต้นไป เพื่อทำให้คนเลิกสนใจการเก็บออมและนำเงินไปใช้จ่ายหรือลงทุนมากขึ้น ขณะเดียวกันทางธนาคารประชาชนของจีนก็ยังยืนยันเมื่อเดือน ก.ค.ที่ผ่านมาว่า เมื่อสถานการณ์โรคระบาดคลี่คลายลง มูลค่าของการบริโภคและการลงทุนก็จะกลับมาสูงและมั่นคงเหมือนเดิม\n\nกระนั้น ความเคลื่อนไหวในหมู่ประชาชนกลับยังคงเน้นแนวทางของการประหยัด มีการแบ่งปันเคล็ดลับการประหยัดต่าง ๆ บนแพลตฟอร์มโซเชียล มีเดียของจีน และนำเสนอแนวทางการใช้ชีวิตในราคาประหยัดกลางเมืองใหญ่ในกลุ่มชาวเน็ตจีน และกระแสการกลับไปใช้สินค้าที่ผลิตในประเทศแทนการซื้อหาสินค้าแบรนด์เนมจากต่างประเทศ\n\nมีรายงานว่า แบรนด์สินค้าราคาแพง เช่น กลุ่มสินค้า LVMH และแฟรนไชส์กาแฟดังอย่าง Starbucks มียอดขายในจีนที่ลดลงอย่างรวดเร็วในช่วงไตรมาสล่าสุด\n\nขณะที่รัฐบาลจีนเองก็ยังไม่มีท่าทีว่าจะยกเลิกนโยบาย Zero-COVID ในเร็ว ๆ นี้ ชาวจีนในตอนนี้จึงพากันใส่ใจเรื่องการใช้จ่ายอย่างระมัดระวัง เพราะไม่มั่นใจว่าจะสามารถหารายได้ได้อย่างต่อเนื่องในอนาคต\n\nเครดิตภาพ : REUTERS"
}