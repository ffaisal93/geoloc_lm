{
    "ท่ามกลางวิกฤตสารพัด ปธน.เซอร์เบียเตือนสงครามโลกครั้งที่ 3 ใกล้เข้ามาแล้ว!": "\"คุณเห็นวิกฤตในทุกพื้นที่ของโลก\" วูซิช ให้สัมภาษณ์กับสถานีโทรทัศน์ RTS สื่อมวลชนแห่งรัฐของเซอร์เบีย พร้อมอ้างถึง อันโตนิโอ กูเตอร์เรส เลขาธิการใหญ่แห่งสหประชาชาติ ที่คาดการณ์ด้วยความมืดมน ระหว่างกล่าวสุนทรพจน์ต่อที่ประชุมสมัชชาใหญ่แห่งสหประชาชาติด้วยเช่นกัน\"ผมคิดว่าการคาดการณ์จริงๆ ควรจะมืดมนกว่านี้ด้วยซ้ำ\" วูซิชกล่าว \"สถานภาพของเราเลวร้ายกว่านั้น เนื่องด้วยสหประชาชาติอ่อนแอลง และถูกควบคุมโดยบรรดามหาอำนาจ และในทางปฏิบัติได้ทำลายระเบียบของสหประชาชาติมาตลอดหลายทศวรรษที่ผ่านมา\"เมื่อถามความคิดเห็นเกี่ยวกับแนวโน้มคำกล่าวสุนทรพจน์ของประธานาธิบดีวลาดิมีร์ ปูติน ของรัสเซีย ที่มีกำหนดขึ้นปราศรัยต่อที่ประชุมสมัชชาใหญ่แห่งสหประชาชาติหลังจากนี้ ทาง วูซิช ระบุว่าไม่ใช่เรื่องยากที่จะคาดเดากรอบการปราศรัยโดยทั่วไป\"สำหรับเราซึ่งเป็นประเทศเล็กๆ ที่อยากปลอดภัยและมอบความมั่นคงแก่พลเมืองของเรา ไม่มีข่าวดีเลย ผมคาดหมายว่าทุกอย่างจะมุ่งหน้าเข้าเกี่ยวพันในความสัมพันธ์ที่ซับซ้อนยิ่งขึ้นระหว่างตะวันตกกับรัสเซีย แต่รวมถึงระหว่างตะวันตกกับจีนด้วยเช่นกัน\" ประธานาธิบดีเซอร์เบียกล่าวเซอร์เบียอยู่ภายใต้แรงกดดันมหาศาลจากอียูและนาโต้ ให้กำหนดมาตรการคว่ำบาตรเล่นงานรัสเซียและยืนหยัดเคียงข้างตะวันตก อย่างไรก็ตาม วูซิช ยืนกรานเกี่ยวกับการธำรงไว้ซึ่งความเป็นกลาง แต่ก็เน้นย้ำถึงเป้าหมายของเบลเกรดที่ต้องการเข้าร่วมเป็นสมาชิกอียู ในช่วงเวลาใดเวลาหนึ่งในอนาคตอียูแจ้งกับเบลเกรดว่าข้อกำหนดเบื้องต้นของการรับเซอร์เบียเป็นรัฐสมาชิก คือพวกเขาจะต้องรับรองเอกราชของโคโซโว อย่างไรก็ตามมันเป็นสิ่งที่ทาง วูซิช ประกาศว่าจะไม่มีวันทำเช่นนั้นรัสเซียและจีนเป็นหนึ่งในบรรดารัฐบาลต่างๆ ครึ่งค่อนโลกที่ไม่รับรองโคโซโว ซึ่งเคยถูกนาโต้เข้ายึดครองในปี 1999 และเคยประกาศเอกราชแต่เพียงฝ่ายเดียวในปี 2008 ภายใต้แรงสนับสนุนจากสหรัฐฯ(ที่มา : อาร์ทีนิวส์)",
    "เซอร์เบีย แชมป์เก่า ร้อนแรงนัดเปิด, จีน-ญี่ปุ่น คว้าชัยเกมแรก ชชล": "เซอร์เบีย แชมป์เก่าปี 2018 ผลงานยอดเยี่ยมในเกมแรก ด้านสองทีมเอเชีย ทั้ง จีน และ ญี่ปุ่น ไม่พลาดเก็บชัย 3 เซตรวด วอลเลย์บอลหญิง ชิงแชมป์โลก 2022\n\nการแข่งขันวอลเลย์บอลหญิง ชิงแชมป์โลก 2022 ณ สนามเจลเรโดม เมืองอาร์เนม ประเทศเนเธอร์แลนด์ วันที่ 25-26 กันยายน 2565 เป็นการแข่งขันในวันที่สาม และผลการแข่งขันมีดังนี้\n\nกลุ่ม เอ เจ้าภาพร่วม เนเธอร์แลนด์ ยังคงทำผลงานได้ดีอย่างต่อเนื่อง นัดนี้เก็บชัยชนะต่อ แคเมอรูน ไปได้ 3-0 เซต 25-11, 25-20, 25-13 แอนเน เบาส์ ทำแต้มให้ทีม 11 คะแนน เนเธอร์แลนด์ ชนะไปแล้ว 2 เกมรวด มี 6 คะแนน ส่วน แคเมอรูน แพ้ 2 เกมรวด ยังไม่มีคะแนน\n\nอีกคู่ของกลุ่มนี้ เบลเยียม อีกทีมแกร่งจากยุโรป ลงพบกับ เคนยา และนัดนี้ เบลเยียม ไม่พลาดเก็บชัยชนะไปได้ 3-0 เซต 25-15, 25-14, 25- 11 บริตต์ แฮร์บอตส์ ทำไป 16 คะแนน พร้อมกับส่งให้ทีมของเธอชนะรวด 2 เกม มี 6 คะแนน รั้งอันดับ 2 ของตารางคะแนนกลุ่ม เอ\n\nกลุ่ม ซี มีแข่งขัน 2 คู่ และทั้ง 4 ทีม พึ่งจะลงสนามครั้งแรก คู่แรก เยอรมนี ลงสนามพบกับ บัลแกเรีย และต้องดวลกันถึง 4 เซต ก่อนที่ เยอรมัน จะเอาชนะไปได้ 3-1 เซต 25-22, 21-25, 25-23, 25-21\n\nส่วน เซอร์เบีย แชมป์เก่า ของกุนซือ ดานิเอเล ซานตาเรลลี ลงเล่นนัดเปิดสนามพบกับ แคนาดา และแชมป์เก่า ยังส่งผู้เล่นตัวหลักทั้ง ทิยานา บอสโควิช กัปตันทีม พร้อมด้วย บรันกิชา มิฮายโลวิช ลงสนาม ก่อนจะเอาชนะไปได้ 3-0 เซต 25-23, 25-16, 25-20\n\nและในกลุ่ม ดี สองทีมจากเอเชีย ประเดิมสนามได้ยอดเยี่ยม จีน อันดับ 3 จากปี 2018 ได้ หลี่ หยิงหยิง ทำไป 22 แต้ม คว้าชัยชนะต่อ อาร์เจนตินา ไปได้อย่างสนุก 3-0 เซต 25-23, 25-22, 25-20 เก็บ 3 คะแนนแรกไปก่อน\n\nขณะที่ ญี่ปุ่น อันดับ 5 จากปี 2018 ลงพบกับ โคลอมเบีย น้องใหม่ที่พึ่งจะผ่านเข้ามาแข่งขันในรายการชิงแชมป์โลกเป็นครั้งแรก และนัดนี้ ญี่ปุ่น เป็นฝ่ายเอาชนะไปได้ 3-0 เซต 25-20, 25-22, 25-17 อิโนอุเอะ อาริสะ ทำไป 21 คะแนน สูงสุดในเกมนี้ พาทีมประเดิมสนามได้อย่างสวยงาม\n\nสรุปผลทุกคู่\n\nกลุ่ม เอ\n\nเนเธอร์แลนด์ ชนะ แคเมอรูน 3-0 เซต 25-11, 25-20, 25-13\n\nเบลเยียม ชนะ เคนยา 3-0 เซต 25-15, 25-14, 25- 11\n\nกลุ่ม ซี\n\nเยอรมนี ชนะ บัลแกเรีย 3-1 เซต 25-22, 21-25, 25-23, 25-21\n\nเซอร์เบีย ชนะ แคนาดา 3-0 เซต 25-23, 25-16, 25-20\n\nกลุ่ม ดี\n\nจีน ชนะ อาร์เจนตินา 3-0 เซต 25-23, 25-22, 25-20\n\nญี่ปุ่น ชนะ โคลอมเบีย 3-0 เซต 25-20, 25-22, 25-17\n\nตารางคะแนน\n\nกลุ่ม เอ\n\n1. เนเธอร์แลนด์ ชนะ 2 แพ้ 0 มี 6 คะแนน\n\n2. เบลเยียม ชนะ 2 แพ้ 0 มี 6 คะแนน\n\n3. อิตาลี ชนะ 1 แพ้ 0 มี 3 คะแนน\n\n4. เปอร์โต ริโก ชนะ 0 แพ้ 1 มี 0 คะแนน\n\n5. แคเมอรูน ชนะ 0 แพ้ 2 มี 0 คะแนน\n\n6. เคนยา ชนะ 0 แพ้ 2 มี 0 คะแนน\n\nกลุ่ม บี\n\n1. โดมินิกัน ชนะ 1 แพ้ 0 มี 3 คะแนน\n\n2. โปแลนด์ ชนะ 1 แพ้ 0 มี 3 คะแนน\n\n3. ไทย ชนะ 1 แพ้ 0 มี 2 คะแนน\n\n4. ตุรกี ชนะ 0 แพ้ 1 มี 1 คะแนน\n\n5. โครเอเชีย ชนะ 0 แพ้ 1 มี 0 คะแนน\n\n6. เกาหลี ชนะ 0 แพ้ 1 มี 0 คะแนน\n\n\n\nกลุ่ม ซี\n\n1. สหรัฐอเมริกา ชนะ 1 แพ้ 0 มี 3 คะแนน\n\n2. เซอร์เบีย ชนะ 1 แพ้ 0 มี 3 คะแนน\n\n3. เยอรมนี ชนะ 1 แพ้ 0 มี 3 คะแนน\n\n4. บัลแกเรีย ชนะ 0 แพ้ 1 มี 0 คะแนน\n\n5. แคนาดา ชนะ 0 แพ้ 1 มี 0 คะแนน\n\n6. คาซัคสถาน ชนะ 0 แพ้ 1 มี 0 คะแนน\n\nกลุ่ม ดี\n\n1. ญี่ปุ่น ชนะ 1 แพ้ 0 มี 3 คะแนน\n\n2. จีน ชนะ 1 แพ้ 0 มี 3 คะแนน\n\n3. บราซิล ชนะ 1 แพ้ 0 มี 3 คะแนน\n\n4. เช็ก ชนะ 0 แพ้ 1 มี 0 คะแนน\n\n5. อาร์เจนตินา ชนะ 0 แพ้ 1 มี 0 คะแนน\n\n6. โคลอมเบีย ชนะ 0 แพ้ 1 มี 0 คะแนน\n\nโปรแกรมนัดต่อไป\n\nเมืองอาร์เนม ประเทศเนเธอร์แลนด์\n\nวันที่ 26 กันยายน 2565\n\nกลุ่ม ดี\n\n19.15 น. ญี่ปุ่น พบ เช็ก\n\nกลุ่ม ซี\n\n20.30 น. เยอรมนี พบ คาซัคสถาน\n\n21.00 น. เซอร์เบีย พบ บัลแกเรีย\n\nกลุ่ม เอ\n\n23.00 น. อิตาลี พบ เปอร์โต ริโก\n\nกลุ่ม ดี\n\n23.30 น. บราซิล พบ อาร์เจนตินา\n\nวันที่ 27 กันยายน 2565 (คืนวันที่ 26 กันยายน)\n\nกลุ่ม ซี\n\n02.00 น. สหรัฐอเมริกา พบ แคนาดา",
    "วิเคราะห์บอล เซอร์เบีย vs สวีเดน วันอาทิตย์ที่ 25 กันยายน 2565": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nเซอร์เบีย\n\nดราแกน สตอยโควิช กุนซือของ เซอร์เบีย บุกไปเสมอกับ สโลวีเนีย เกมล่าสุด ทำให้ตอนนี้ทีมมี 7 คะแนนยังลุ้นแชมป์กลุ่มได้ โดยเกมนี้ไม่มี นิโคล่า มิเลนโควิช กองหลังตัวเก่งที่เจ็บ\n\nเกมนี้จะมี วานย่า มิลินโควิช-ซาวิช เฝ้าเสา กองหลัง สตราอินย่า ปาฟโลวิช, มิลอส เวลจ์โควิช และ สเตฟาน มิโตรวิช ยืนสามประสาน แดนกลาง ดาร์โก้ ลาโซวิช, ซาซ่า ลูคิช, เซอร์เกจ์ มิลินโควิช-ซาวิช และ ฟิลิป คอสติช โดยมี ดูซาน ทาดิช ทำเกมหลัง อเล็กซานดาร์ มิโตรวิช กับ ดูซาน วลาโฮวิช คู่กองหน้า\n\nสวีเดน\n\nยานเน่ อันเดอร์สสัน กุนซือ สวีเดน ไปแพ้ นอร์เวย์ มาเกมล่าสุดทำให้ทีมแพ้มา 3 เกมติดหมดโอกาสเป็นแชมป์กลุ่มไปแล้ว โดยเกมนี้ มัตติอัส สวานเบิร์ก กับ คริฟตอฟเฟอร์ โอลส์สัน พ้นโทษแบนกลับมา แต่ อเล็กซานเดอร์ ไอซัค ถอนตัวไป\n\nโรบิน โอลเซ่น ยืนด่านสุดท้าย แนวรับ โยเอล อันเดอร์สสัน, ไอซัค ไฮเอน, วิคเตอร์ ลินเดอเลิฟ และ ลุดวิก ออกุ๊ดตินส์สัน คุมเกม มิดฟิลด์ เยสเปอร์ คาร์ลสตรอม, มาติอัส สวานเบิร์ก และ เอมิล ฟอร์สเบิร์ก ทำหน้าที่ แนวรุก เดยัน คูลูเซฟสกี้, วิคเตอร์ กยอเคเรส และ แอนโธนี่ เอลังก้า ล่าตาข่าย\n\n11 ผู้เล่นตามคาด\n\nเซอร์เบีย (3-4-1-2) : วานย่า มิลินโควิช-ซาวิช - สตราอินย่า ปาฟโลวิช, มิลอส เวลจ์โควิช, สเตฟาน มิโตรวิช - ดาร์โก้ ลาโซวิช, ซาซ่า ลูคิช, เซอร์เกจ์ มิลินโควิช-ซาวิช, ฟิลิป คอสติช - ดูซาน ทาดิช - อเล็กซานดาร์ มิโตรวิช, ดูซาน วลาโฮวิช\n\nสวีเดน (4-3-3) : โรบิน โอลเซ่น - โยเอล อันเดอร์สสัน, ไอซัค ไฮเอน, วิคเตอร์ ลินเดอเลิฟ, ลุดวิก ออกุ๊ดตินส์สัน - เยสเปอร์ คาร์ลสตรอม, มาติอัส สวานเบิร์ก, เอมิล ฟอร์สเบิร์ก - เดยัน คูลูเซฟสกี้, วิคเตอร์ กยอเคเรส, แอนโธนี่ เอลังก้า\n\nสนาม : สตาดิโอน รายโก้ มิติช\n\nผู้ตัดสิน : จอร์จี้ คายาคอฟ (บัลแกเรีย)\n\n\n\n",
    "มิโตรวิชแฮตทริกพาเซอร์เบียบุกขย้ำสวีเดน ยูฟ่า เนชั่นส์ลีก": "ผลบอลเมื่อคืนนี้ ศึกฟุตบอล ยูฟ่า เนชั่นส์ ลีก บี กลุ่ม 4 เกมนี้เป็นเกมที่ เซอร์เบีย เตรียมเปิดบ้านดวลกับ ฮังการี ดูบอลสด วันเสาร์ที่ 24 กันยายน เวลา 01.45 น. (เช้ามืดวันอาทิตย์) พรีวิวบอล พร้อมลิงก์ดูบอลออนไลน์ ทาง UEFA.TV\n\nผลบอลเมื่อคืนนี้ ผลบอลล่าสุด ผลบอล ยูฟ่า เนชั่นส์ ลีก เซอร์เบีย พบ ฮังการี เนชั่นส์ลีกสด\n\nสนาม : สตาดิโอน รายโก้ มิติช\n\n>> เช็คผลบอลสด-ไลฟ์สกอร์ ฟุตบอลทั่วโลก คลิกที่นี่ <<\n\nผลบอลเมื่อคืนนี้ เนชั่นส์ลีก ผลฟุตบอล เซอร์เบีย-สวีเดน : วันเสาร์ที่ 24 กันยายน 2565 เวลา 01.45 น. ที่สนาม สตาดิโอน รายโก้ มิติช การแข่งขันฟุตบอล ยูฟ่าเนชั่นส์ลีก บี กลุ่ม 4 พร้อมอัปเดต ผลบอลวันนี้ ผลบอลล่าสุด\n\n11 ผู้เล่นตัวจริงที่ลงสนาม\n\nเซอร์เบีย (3-5-2): วานย่า มิลินโควิช-ซาวิช – สเตฟาน มิโตรวิช, เซอร์จัน บาบิช – อันดริยา ซิฟโควิช, อันดริยา ซิฟโควิช, ฟิลิป คอสติช – เซอร์เก มิลินโควิช-ซาวิช, ดูซาน ทาดิช – อเล็กซานดาร์ มิโตรวิช, ดูชาน วลาโควิช\n\nสวีเดน (3-4-3) : โรบิน โอลเซ่น – วิคเตอร์ ลินเดอเลิฟ, อิซัค ไฮน์, ดาเนียล ซุนด์เกร็น – ลุดวิก ออกุสตินส์สัน เยนส์, ลีส มิเกล กายุสเต้, มัทเทียส สวานเบิร์ก – เดยัน คูลูเซฟสกี้, เอมิล ฟอร์สเบิร์ก, วิคตอร์ เกียวเกเรส\n\nไฮไลท์การแข่งขันของเกมนี้ : uefa.tv",
    "แบบนี้ก็ได้ \"ผู้ตัดสินลีกรองเซอร์เบีย\" เปลี่ยนใจให้ประตู หลังดูภาพจากโทรศัพท์ (คลิป)": "เหตุการณ์นี้เกิดขึ้นหลังจากที่ทีมเสื้อน้ำเงินโหม่งทำประตูได้จากจังหวะฟรีคิก แต่ผู้ตัดสินไม่ให้ประตูเพราะเป็นลูกล้ำหน้า ก่อนที่แฟนบอลเสื้อชมพูจะตะโกนบอกผู้ตัดสินว่าไม่ใช่ลูกล้ำหน้า ได้ถ่ายคลิปวิดีโอจังหวะนี้เอาไว้ สุดท้ายผู้ตัดสินนำโทรศัพท์ไปยืนดูอยู่นานก่อนเปลี่ยนคำตัดสินให้ประตูกับทีมเสื้อน้ำเงินในที่สุด\n\nสำหรับเหตุการณ์ที่มีการนำโทรศัพท์มาให้ผู้ตัดสินชมภาพย้อนหลังเคยเกิดขึ้นมาแล้วในฟุตบอลลีกของไทย ในศึกไทยลีก 2 เกมระหว่าง ลำพูน วอริเออร์ เปิดบ้านเอาชนะ เมืองกาญจน์ ยูไนเต็ด ไปด้วยสกอร์ 3-1 เมื่อเดือนกุมภาพันธ์ 2565 เป็นทาง วานเดอร์เลย์ กุนซือของฝั่ง ลำพูน วอริเออร์ หยิบโทรศัพท์และเปิดภาพช้าและเรียกให้ผู้ตัดสินเข้ามาชม จังหวะลูกยิงตีเสมอของ เลอันโดร อัสซัมเซา ซึ่งทำให้เจ้าตัวโดนใบเหลืองจากเหตุการณ์นี้",
    "ปีนี้แค่ชิมลาง! ปธน.เซอร์เบียเตือนยุโรป ฤดูเหมันต์ปีหน้าจะหนาวเหน็บสุดขั้ว": "นอกจากเรื่องอื่นๆ แล้ว ปูติน เน้นย้ำระหว่างกล่าวบนเวทีประชุมอีสเทิร์น อิโคโนมิก ฟอรัมในเมืองวลาดิวอสต็อก ริมฝั่งแปซิฟิกของรัสเซียในวันพุธ (7 ก.ย.) ว่ารัสเซียจะไม่ป้อนน้ำมันและก๊าซธรรมชาติไปยังประเทศต่างๆ ที่บังคับใช้มาตรการกำหนดเพดานราคาอุปทานพลังงานของมอสโก เนื่องจากมันเป็นการละเมิดสัญญาปูติน เน้นย้ำว่า ด้วยมาตรการคว่ำบาตรที่อียูกำหนดเล่นงานรัสเซีย ตอบโต้ปฏิบัติการทางทหารของมอสโกในยูเครน ดังนั้น รัสเซียจึงไม่ได้มองอียูว่าเป็นจุดหมายปลายทางหลักของการส่งออกอีกต่อไปแม้ เซอร์เบีย ไม่ได้เป็นรัฐสมาชิกของอียู แต่อุปทานพลังงานของประเทศต้องส่งผ่านประเทศต่างๆ เหล่านั้น นั่นหมายความว่ามาตรการคว่ำบาตรใดๆ ของอียูที่กำหนดเล่นงานรัสเซีย มันจะส่งผลกระทบต่อเซอร์เบียเช่นกันระหว่างแถลงข่าวร่วมกับ เรเจป ตัยยิบ แอร์โดอัน ประธานาธิบดีตุรกี ในกรุงเบลเกรด ทาง วูชิช ยอมรับว่าเขาได้ฟังคำกล่าวของปูตินแค่บางส่วน แต่เข้าใจสารที่ประธานาธิบดีรัสเซียถ่ายทอดออกมาได้เป็นอย่างดี \"ฤดูหนาวนี้กำลังจะเป็นฤดูหนาวที่หนาวมากสำหรับเราทุกคน\" วูชิชกล่าว แต่ระบุว่า \"ฤดูหนาวปีหน้า จะเป็นฤดูหนาวสุดขั้วทั่วทั้งยุโรป\"ด้วยไม่แน่ใจว่ากองกำลังรัสเซียจะเป็นฝ่ายพ่ายแพ้ง่ายๆ และไม่พบเห็นว่าจะมีฝ่ายใดกำลังหาทางประนีประนอม ผู้นำเซอร์เบียรายนี้จึงแนะนำว่า ยุโรปควรเตรียมเป็นอย่างดี สำหรับรับมือกับฤดูหนาวที่หนาวเหน็บและฤดูหนาวแบบสุดขั้วแอร์โดอัน แสดงความคิดเห็นในประเด็นเดียวกัน โดยบอกว่า \"ใครที่ประเมินรัสเซียต่ำเกินไปนั้น เป็นความคิดที่ผิด นี่ไม่ใช่ประเทศที่ทำเป็นเล่น รัสเซียหยุดป้อนอุปทานก๊าซ ราคาก็พุ่งสูง และตอนนี้ทุกคนจำเป็นต้องมองหาแหล่งพลังงานทางเลือกอื่น แล้วทำไมพวกคุณถึงไม่คิดอะไรที่มันง่ายกว่านี้\"ประธานาธิบดีตุรกีบอกต่อว่าเวลานี้ \"เมื่อทุกๆ คนโจมตีพวกเขา\" รัสเซียจะใช้ทุกหนทางเพื่อปัดเป่าการโจมตีราคาพลังงานพุ่งทะยานในช่วงไม่กี่เดือนที่ผ่านมา และคำแถลงเมื่อเร็วๆ นี้ของก๊าซพรอม รัฐวิสาหกิจพลังงานยักษ์ใหญ่ของรัสเซีย ที่บอกว่าจะปิดท่องลำเลียงนอร์ดสตรีม 1 เส้นทางหลักในการลำเลียงก๊าซธรรมชาติจากรัสเซียไปยังอียูแบบไม่มีกำหนด สืบเนื่องจากปัญหาการซ่อมบำรุงที่ได้รับผลกระทบจากมาตรการคว่ำบาตร ยิ่งทำให้ราคาก๊าซขายส่งดีดตัวขึ้นไปมากกว่าเดิมอย่างไรก็ตาม ทั้งตุรกีและเซอร์เบีย แสดงจุดยืนอย่างชัดเจนว่าพวกเขาจะยังคงเดินหน้าพึ่งพิงพลังงานรัสเซียต่อไป โดยเมื่อเร็วๆ นี้ เบลเกรด เพิ่งบรรลุข้อตกลงจัดซื้อก๊าซธรรมชาติของมอสโกเพิ่มเติม(ที่มา : อาร์ทีนิวส์)",
    "Football Fact – VAR (ฉบับ) ประชาชน กรรมการลีกสมัครเล่นเซอร์เบีย ดูคลิปจากโทรศัพท์มือถือแฟนบอลพลิกคำตัดสิน": "วานนี้ (16 กันยายน) GiveMeSport รายงานว่า บนโลกอินเทอร์เน็ตได้เกิดไวรัลเล็กๆ ในชั่วข้ามคืน สำหรับลีกฟุตบอลสมัครเล่นในประเทศเซอร์เบีย\n\nเหตุการณ์ดังกล่าวเกิดขึ้นหลังจากที่ทีมสวมชุดสีน้ำเงินโหม่งทำประตูได้ แต่ผู้ตัดสินในเกมนี้ปฏิเสธการให้ประตู เพราะมองว่าเป็นลูกล้ำหน้า\n\nระหว่างนั้นมีเสียงทักท้วงมาจากแฟนบอลข้างสนามบอกว่าจังหวะดังกล่าวไม่ล้ำหน้า พร้อมแสดงหลักฐานเป็นคลิปจากโทรศัพท์มือถือที่บันทึกจังหวะทำประตูให้ผู้ตัดสินดู\n\nและผู้ตัดสินเมื่อรู้ว่ามีคลิปให้ดู จึงตัดสินใจเดินตรงมาหาแฟนบอล พร้อมใช้คลิปจังหวะดังกล่าวมาประกอบการตัดสินใจอยู่ชั่วครู่ (เปรียบดั่งการดูภาพจาก VAR ของลีกฟุตบอลระดับสูง) ก่อนจะกลับคำตัดสินให้ประตูดังกล่าวแก่ทีมชุดสีน้ำเงินทันที\n\nชมคลิปผู้ตัดสินดูคลิปการแข่งขันจากโทรศัพท์มือถือแฟนบอล\n\n🇷🇸 A Sunday League referee in Serbia went to 'VAR’ on a fan's phone. 😂 🎥 @hidenakaa pic.twitter.com/BQJlIIqZGm — Sunday League Footy (@SundayChants) September 16, 2022\n\nอ้างอิง:",
    "เดือดทุกคู่ สรุปผลวอลเลย์บอลหญิงชิงแชมป์โลก เมื่อคืนวันอาทิตย์ที่ผ่านมา": "",
    "บาสหญิงเวิลด์คัพวุ่น! นักยัดห่วงมาลีสาวหมัดใส่เพื่อนร่วมทีมหลังพ่ายตกรอบแรก": "บาสหญิงเวิลด์คัพวุ่น! นักยัดห่วงมาลีสาวหมัดใส่เพื่อนร่วมทีมหลังพ่ายตกรอบแรก\n\nเกิดเหตุวุ่นวายขึ้นในการแข่งขันบาสเกตบอลหญิงเวิลด์คัพที่ประเทศออสเตรเลียซึ่งกำลังทำการแข่งขันอยู่ในขณะนี้ โดยเมื่อวันที่ 26 กันยายน ภายหลังจากทีมชาติมาลีพ่ายให้เซอร์เบีย 68-81 นักกีฬาของทีมมาลีได้ก่อเรื่องทะเลาะวิวาทกันเอง\n\nรายงานข่าวระบุว่า ขณะที่นักบาสหญิงมาลีเดินไปยังโซนสื่อมวลชนเพื่อให้สัมภาษณ์หลังจบเกมซึ่งทำให้ทีมตกรอบแน่นอนแล้วแม้จะยังเหลือการแข่งขันอีก 1 นัด ปรากฏว่า ผู้เล่นคนหนึ่งได้เข้าไปทำร้ายร่างกายผู้เล่นอีกคน และกล้องโทรทัศน์ของสื่อเซอร์เบียที่กำลังสัมภาษณ์นักกีฬาของตัวเองอยู่จับภาพได้พอดี\n\nซาลิมาตู คูรูม่า นักบาสสาวมาลีผู้ก่อเหตุ สาวหมัดใส่คามิเต้ เอลิซาเบ็ธ ดาบู เพื่อนร่วมทีม อย่างน้อย 3 ครั้ง ก่อนที่นักกีฬาคนอื่นๆ จะเข้าไปห้าม\n\nสำหรับมาลีได้สิทธิเข้าร่วมแข่งขันแบบส้มหล่น หลังจากไนจีเรีย แชมป์โซนแอฟริกาถอนตัวเพราะปัญหาภายในองค์กร มาลีที่เป็นรองแชมป์จึงได้สิทธิเข้าร่วมแทน แต่ในการแข่งขันรอบแรกแบบพบกันหมดในกลุ่ม ยังไม่สามารถเก็บชัยชนะได้เลย",
    "FIVB เผย 5 คำถามน่าสนใจ \"วอลเลย์บอลหญิงชิงแชมป์โลก 2022\"": "วันที่ 23 กันยายน 2565 สหพันธ์วอลเลย์บอลนานาชาติ หรือ FIVB เปิดเผยคำถามที่น่าสนใจก่อนที่การแข่งขันวอลเลย์บอลหญิงชิงแชมป์โลก 2022 ที่ประเทศโปแลนด์ กับ เนเธอร์แลนด์ เป็นเจ้าภาพ\n\n1.\"เซอร์เบีย\" จะป้องกันแชมป์ได้หรือไม่?\n\nการเป็นแชมป์ว่ายากแล้ว แต่การป้องกันแชมป์นั้นยากกว่า เซอร์เบียร์ แชมป์โลกเมื่อปี 2018 ซึ่งถือเป็นแชมป์สมัยแรกของพวกเธอ\n\nดาวดังยุคทองของเซอร์เบีย มิเลนา ราซิช, สเตฟาน่า เวล์โควิช, ทิจาน่า มาเลเซวิค อำลาทีมชาติไปแล้ว แม้ว่าจะไร้ผู้เล่นระดับท็อปแต่เซอร์เบีย ยังสามารถคว้าอันดับ 3 ศึกเนชันส์ ลีก 2022 โดยเซอร์เบียจะได้นักตบคนสำคัญ ทิยานา บอสโควิช อยู่ในทีมชุดชิงแชมป์โลก แต่จะไม่มีมือเซตอย่าง มายา อ็อคเยโนวิช\n\nปัจจัยที่อาจส่งผลต่อเซอร์เบียชุดนี้คือการเปลี่ยนโค้ชจากโซแรน เตอร์ซิช มาเป็น แดเนียล ซานตาเรลลี เบื้องต้นเขาพิสูจน์ให้เห็นแล้วว่าสามารถพา อิโมโค วอลเลย์ โคเนกิลอาโน เป็นแชมป์ลูกยางลีกอิตาลีฤดูกาลล่าสุด ปัจจุบันเซอร์เบียอยู่ในอันดับ 5 ของโลก\n\n2.\"อิตาลี\" จะคว้าแชมป์ 3 รายการใหญ่ติดต่อกันได้หรือไม่?\n\nแม้จะอยู่ในอันดับ 3 ของโลกแต่ อิตาลี ยังถูกยกให้เป็นทีมเต็งที่จะคว้าแชมป์โลก 2022 เพราะกำลังอยู่ในฟอร์มที่ยอดเยี่ยมหลังคว้ามา 2 แชมป์ระดับเมเจอร์ติด ไล่ตั้งแต่ \"วอลเลย์บอลหญิง ชิงชนะเลิศแห่งยุโรป 2021\" และ \"เนชันส์ ลีก 2022\" แต่คำถามคือพวกเธอยังมีความกระหายในการล่าความสำเร็จหรือไม่ โดยทีมชุดชิงแชมป์โลกยังเป็นชุดที่คว้าแชมป์เนชันส์ ลีก 2022 นำโดย \"เปาลา อีโกนู\"\n\n3. \"สหรัฐอเมริกา\" จะสามารถคว้าแชมป์ โอลิมปิก กับแชมป์โลก ต่อเนื่องกันได้หรือไม่?\n\nสหรัฐอเมริกา อันดับ 1 ของโลก มีโอกาสเรียกตัวเองว่าสามารถคว้าแชมป์โอลิมปิก กับ แชมป์โลก ต่อเนื่องกัน ซึ่งทีมที่ทำแบบนี้ได้คือ คิวบา โดยต้องย้อนไปถึง 20 ปีที่แล้ว ถือเป็นยุครุ่งเรืองของลูกยางสาวคิวบา 1994-2002\n\nคิวบา แชมป์โลก 1994, แชมป์โอลิมปิก 1996 / แชมป์โลก 1998 , แชมป์โอลิมปิก 2000\n\n4. \"โคลอมเบีย\" จะคว้าชัยชนะศึกชิงแชมป์โลกครั้งแรกของพวกเขาได้หรือไม่?\n\nโคลอมเบีย เป็นทีมเดียวที่มาแข่งขันชิงแชมป์โลกเป็นครั้งแรก ต้องลุ้นว่าจะสามารถสร้างประวัติศาสตร์คว้าชัยชนะเป็นครั้งแรกได้เลยที่ลงแข่งขัน เหมือนกับ \"เคนยา\" และ \"แคเมอรูน\" ได้เลยหรือไม่\n\nถือเป็นความท้าทายของโคลอมเบียเพราะคู่แข่งร่วมสายเป็นทีมระดับท็อปทั้งสิ้น บราซิล, จีน, ญี่ปุ่น, สาธารณรัฐเช็กและอาร์เจนตินา แต่อันดับโลกพวกเขาอยู่ที่ 16 เหนือกว่า เช็ก อันดับ 19 และอาร์เจนตินา อันดับ 22 ที่น่าสนใจคือรอบคัดเลือก โคลอมเบีย สามารถเอาชนะทีมอย่าง บราซิล กับ อาร์เจนตินา มาได้ พร้อมกับคว้ารองแชมป์ในศึกวอลเลย์บอลหญิงชิงแชมป์ทวีปอเมริกาใต้ 2021\n\n5. ใครจะเป็นท็อปสกอร์ในศึกชิงแชมป์โลก 2022\n\nการแข่งขันระดับสูงขึ้นคุณภาพนักตบก็จะสูงขึ้นด้วย ดังนั้นผู้เล่นที่จะเป็นท็อปสกอร์ได้ต้องสุดยอดจริงๆ โดยตัวเต็งประกอบด้วย เปาลา อีโกนู ของอิตาลี เธอทำไป 324 แต้ม ในการแข่งขันชิงแชมป์โลกในปี 2018\n\nทิยานา บอสโควิช ของเซอร์เบีย หลังสามารถคว้าท็อปสกอร์ในโอลิมปิก 2020\n\nนอกจากนั้นยังมี บริตต์ เฮอร์บอตส์ ของเบลเยียม, เอบรา คาราคูร์ต ของตุรกี, กาเบรียลา กิมาเรส ของบราซิล, อันเดรีย ดรูวส์ จากสหรัฐอเมริกา รวมทั้งทวีปเอเชีย ซารินะ โคกะ จากญี่ปุ่น และพิมพิชยา ก๊กรัมย์ จากไทย",
    "เกาะติดสถานการณ์ 'รัสเซีย-ยูเครน' (23 ก.ย.2565)": "ผู้นำสหรัฐฯ แถลงต่อที่ประชุมใหญ่สหประชาชาติ กล่าวหารัสเซียละเมิดหลักการเป็นสมาชิก UN ส่วนผู้นำยูเครนวอนตั้งศาลพิเศษลงโทษรัสเซีย ขณะที่ผู้นำเซอร์เบียเทียบปัญหาในยูเครนไม่ต่างกับเซอร์เบียกำลังเผชิญ\n\nประธานาธิบดีโจ ไบเดน ของสหรัฐฯ แถลงต่อที่ประชุมสมัชชาใหญ่แห่งสหประชาชาติ หรือ UNGA ในมหานครนิวยอร์กของสหรัฐฯ เมื่อวานนี้ (21 กันยายน) กล่าวหารัสเซียละเมิดหลักการสำคัญของการเป็นสมาชิกสหประชาชาติ ด้วยการเปิดปฏิบัติการทางทหารในยูเครนและข่มขู่จะใช้อาวุธนิวเคลียร์\n\nผู้นำสหรัฐฯ กล่าวโจมตี ประธานาธิบดีวลาดิเมียร์ ปูติน ของรัสเซีย เป็นคนเริ่มก่อปัญหาขัดแย้งและประเทศสมาชิก UN ประมาณ 40 ประเทศ กำลังให้การช่วยเหลือยูเครนทั้งด้านเงินทุนช่วยเหลือ และอาวุธ พร้อมประกาศว่าสหรัฐฯ จะอยู่เคียงข้างกับยูเครน\n\nขณะเดียวกัน ทำเนียบขาวประกาศให้เงินช่วยเหลือเพื่อแก้ปัญหาความไม่มั่นคงของอาหารโลก อีก 2,900 ล้านดอลลาร์สหรัฐฯ หรือประมาณ 1 แสนล้านบาท เพิ่มเติมกับเงินกองทุนเพื่อความมั่นคงอาหาร 6,900 ล้านดอลลาร์สหรัฐฯ หรือประมาณ 2.5 แสนล้านบาท ที่สหรัฐฯ ประกาศจะสนับสนุนไว้แล้วในปีนี้\n\nปัญหาขัดแย้งระหว่างรัสเซียและยูเครน ทำให้สหรัฐฯ และพันธมิตรตะวันตก ต้องแข่งกับรัสเซีย เพื่อสร้างอิทธิพลทางการทูต สหรัฐฯ ยอมรับว่า มีบางประเทศเริ่มเป็นห่วงว่าปัญหาขัดแย้งรัสเซียและยูเครนจะดึงความสนใจของประชาคมโลกไปจากวิกฤตอื่น ๆ\n\nข้อมูล TNN World\n\nภาพ: Reuters",
    "มีบิ๊กแมตช์บ้างมั้ย?ส่องชื่อทีมคู่แข่ง อังกฤษ ศึกเนชั่นส์ลีกปีหน้า": "อังกฤษ ภายใต้การกุมบังเหียนของ เซาธ์เกต ซึ่งมีผลงานที่น่าประทับใจทั้งในศึก ฟุตบอลโลก และฟุตบอล ยูโร กำลังโชว์ฟอร์มได้อย่างเลวร้ายถึงขนาดกำชัยไม่ได้เลยในการลงเล่นศึก เนชั่นส์ลีก ตลอดทั้งห้านัด และเป็นอันแน่นอนแล้วว่าพวกเขาจะโดนลดชั้นไปเล่นในลีกบีปีหน้าแทน หลังออกไปแพ้ให้กับ อิตาลี 1-0 ในเกมล่าสุดเมื่อวันศุกร์ที่ผ่านมาจนรั้งอันดับบ๊วยของกลุ่มเอ3\n\nต่อสถานการณ์ดังกล่าวก่อนที่ทีม สิงโตคำราม จะลงเล่นเกม เนชั่นส์ลีก ทิ้งทวนเป็นนัดสุดท้ายที่ เวมบลีย์ ต้อนรับการมาเยือนของ เยอรมัน ในวันจันทร์นี้ก่อนบินไปฟาดแข้ง ฟุตบอลโลก 2022 เดอะ ซัน ได้สอดส่องรายชื่อทีมคู่แข่งที่มีแววอยู่ร่วมกลุ่มเดียวกับ ทรี ไลอ้อนส์ ในลีกบีออกมาว่าน่าจะมีแต่ทีมในระดับต่ำชั้นแทบทั้งสิ้น",
    "ประชามติ 4 ภูมิภาคในยูเครน…จุดเริ่มต้นการปลดปล่อยความเป็นอิสระจากตะวันตก": "กระบวนการลงประชามติใน 4 ภูมิภาค ในเขตปกครองตนเองฝั่งตะวันออกของยูเครน ที่ดำเนินการอยู่ในระหว่างวันที่ 23-27 กันยายนนี้ คาดว่าแต่ละเขตปกครองตนเองจะมีผู้ไปเลือกตั้งเกิน 60% ซึ่งการลงประชามตินี้เป็นการยืมตัวแบบที่สหรัฐและข้ารับใช้ตะวันตกเคยนำมาใช้ในโคโซโว\n\n1. ประชามติแบบโคโซโว\n\nการตัดสินใจที่จะถอนตัวโคโซโวออกจากยูโกสลาเวียนั้น ขัดต่อเจตจำนงของรัฐยูโกสลาเวีย แม้ว่าทุกวันนี้เซอร์เบียจะไม่ยอมรับความจริงว่าตนได้สูญเสียโคโซโวไปแล้วก็ตาม และในปี 2010 ศาลระหว่างประเทศของสหประชาชาติได้มีคำตัดสินว่า การประกาศเอกราชของภูมิภาคโคโซโวนี้ไม่ได้ละเมิดกฎหมายระหว่างประเทศ\n\nรัฐสภาโคโซโวได้รับรองความเป็นเอกราชของตนเองเพียงฝ่ายเดียว โดยได้รับการสนับสนุนในสหรัฐอเมริกาและประเทศอื่นๆ ซึ่งสหรัฐอเมริกา ฝรั่งเศส และสหราชอาณาจักร ยอมรับในทันทีถึงเอกราชของโคโซโว เซอร์เบียยื่นอุทธรณ์ต่อศาลยุติธรรมระหว่างประเทศ ซึ่งยอมรับว่าคำตัดสินดังกล่าวไม่ขัดกับบรรทัดฐานของกฎหมายระหว่างประเทศ แต่ได้กลายเป็นแบบอย่างที่เรียกว่าประชามติแบบโคโซโว\n\n2. สหรัฐโดนเอาคืน\n\nในภูมิภาคโดเนตสค์ ลูฮันสค์ เคอร์ซอน และซาโปโรเช่ แม้ว่าก่อนเริ่มการลงคะแนนเสียง นาโต้และสหรัฐ ได้ประณามด้วยเงื่อนไขที่รุนแรงที่สุด ว่ารัสเซียมีแผนจะจัดให้มีการลงประชามติเกี่ยวกับการผนวกไปอยู่ในส่วนหนึ่งของรัสเซีย ในภูมิภาคยูเครนที่ควบคุมโดยกองทัพรัสเซียบางส่วนตามความเข้าใจของนาโต้ ที่ไม่ยอมรับการผนวกที่ผิดกฎหมายนี้ ดินแดนเหล่านี้คือยูเครน และไม่ยอมรับประชามติ โดยกล่าวหาว่ารัสเซียมีความพยายามยึดดินแดนดังกล่าว\n\nในช่วงเดือนเมษายนที่ผ่านมา ปูตินได้เตือนอันโตนิโอ กูเตอร์เรส เลขาธิการสหประชาชาติ เกี่ยวกับประสบการณ์ของโคโซโวระหว่างการสนทนาว่า ตนได้อ่านเอกสารทั้งหมดของศาลยุติธรรมระหว่างประเทศเกี่ยวกับสถานการณ์ในโคโซโว และจำได้ดีถึงการตัดสินใจของศาลยุติธรรมระหว่างประเทศ ซึ่งกล่าวว่าเมื่อใช้สิทธิในการตัดสินใจด้วยตนเอง ดินแดนของรัฐนี้หรือดินแดนนั้นไม่จำเป็นต้องขออนุญาตเพื่อประกาศอำนาจอธิปไตยต่อหน่วยงานกลางของประเทศ\n\nนี่คือคำตัดสินของศาลยุติธรรมระหว่างประเทศ และการตัดสินใจนี้ได้รับการสนับสนุนจากทุกคน โดยส่วนตัวแล้วตนอ่านความคิดเห็นทั้งหมดขององค์กรทางกฎหมาย การบริหาร และการเมืองของสหรัฐอเมริกา ประเทศในยุโรป ทุกคนสนับสนุนสิ่งนี้ ดังนั้นต้องไม่เป็นสองมาตรฐาน นั้นหมายความว่าประชามติจะได้รับการยอมรับหลังจากดินแดนดังกล่าวมีคำขอของตนเองเพื่อเป็นส่วนหนึ่งของสหพันธรัฐรัสเซีย\n\n3. ผลที่ตามมาของประชามติ\n\n1. จะมีทั้งการยอมรับและคัดค้านประชามติ การแถลงเป็นเอกสารระหว่างประเทศคงจะวุ่นวายในการอธิบายตัวแบบโคโซโว ซึ่งสหรัฐและข้ารับใช้ตะวันตกคงใช้ตรรกะเพี้ยนๆ ของตนเองและอวดอ้างประชาธิปไตยพร้อมกับมาตรการคว่ำบาตรที่มีอยู่กับผู้จัดทำประชามติ\n\n2. เซเลนสกี้ ประธานาธิบดียูเครนมีเส้นตายสำหรับการเจรจากับรัสเซียหลังจากนี้ไม่น่าจะเกินวันที่ 2 ตุลาคม เพื่อยอมรับสถานะความเป็นกลางของรัฐและเป็นเขตปลอดทหารยูเครน ลงนามในข้อตกลงมิตรภาพกับรัสเซีย และรับประกันในวงกว้างด้านสิทธิของชาวรัสเซียในยูเครนตามรัฐธรรมนูญ หากไม่ดำเนินการดังกล่าว คาดว่าจะมีประชามติเพิ่มเติมอีกหลายภูมิภาค เนื่องจากอาณาเขตของรัสเซียต้องไม่มีกองกำลังติดอาวุธคุกคามอธิปไตยแม้ว่าอยู่นอกชายแดนรัสเซียก็ตาม\n\n3. หลังจากนั้นจะเข้าสู่ขั้นตอนการปลดปล่อย (De-occupation) โดยเริ่มปลดปล่อยดินแดนที่กองทัพยูเครนเคยเป็นเจ้าของด้วยกองกำลังติดอาวุธของรัสเซีย ซึ่งเริ่มมีการโจมตีด้วยขีปนาวุธแบบเจาะจงบนโครงสร้างพื้นฐานด้านพลังงานของประเทศ การตัดสินใจเชิงกลยุทธ์เหล่านี้มีแนวโน้มที่จะนำไปสู่การล่มสลายอย่างรุนแรงในภาคพลังงานของยูเครน ในอนาคตอันใกล้ ยูเครนจะเผชิญกับวิกฤตพลังงาน เนื่องจากจะสูญเสียโรงไฟฟ้าพลังความร้อนเกือบทั้งหมด ท่ามกลางปัญหาร้ายแรงเกี่ยวกับการจัดหาไฟฟ้าในประเทศ การอพยพของประชากรจำนวนมากอาจเริ่มขึ้นในฤดูหนาว ระบอบการปกครองของเคียฟไม่สามารถดำเนินการได้อีกต่อไป ทางการเคียฟจะไม่สามารถรับมือกับปัญหาที่เกิดขึ้น ซึ่งจะนำไปสู่ความไม่สงบในสังคม จะมีผู้ประท้วงในเมืองหลวง ตามหัวเมือง และเรียกร้องให้ยุติระบบเซเลนสกี้ หลังจากนั้นจะเข้าสู่ขั้นตอนการปลดปล่อยความเป็นอิสระด้านจิตใจของพลเมืองที่เคยเป็นผู้รับใช้ตะวันตก\n\nเรื่อง : รศ.ดร.ชินสัคค สุวรรณอัจฉริย",
    "“ทีมเวิลด์” แซงเชือด “ยุโรป” ผงาดแชมป์เลเวอร์คัพสมัยแรก": "ศึกเทนนิส เลเวอร์ คัพ 2022 ที่สนามโอทู อารีนา กรุงลอนดอน ประเทศอังกฤษ เมื่อวันอาทิตย์ที่ผ่านมา เป็นการดวลแร็กเกตในวันสุดท้าย โดยใครเก็บแต้มได้ถึง 13 คะแนนก่อนจะคว้าแชมป์ไปครองได้ทันที ผลปรากฏว่า ทีมเวิลด์ เร่งเครื่องคว้าชัยเหนือ ทีมยุโรป 3 แมตช์รวดเก็บไป 9 คะแนนเต็มพลิกจากที่ตกเป็นรองอยู่ 4-8 คะแนนหลังผ่าน 2 วันแรกแซงคว้าแชมป์ไปครองได้เป็นสมัยแรก 13 – 8 คะแนน\n\nแจ็ค ซ็อค (สหรัฐ) และ เฟลิกซ์ อูเชร์-อเลียสซีม (แคนาดา) คว้า 3 คะแนนแรกของวันช่วยให้ ทีมยุโรป ตีตื้นขึ้นมาเป็น 7-8 คะแนน ด้วยชัยชนะเหนือ มัตเตโอ แบร์เร็ตตินี (อิตาลี) กับ แอนดี มาร์รีย์ (สหราชอาณาจักร) ในประเภทชายคู่ 2-1 เซต 2-6, 6-3, 10-8\n\nขณะที่ในประเภทชายเดี่ยว อูเชร์-อเลียสซีม ยังทำผงานได้อย่างยอดเยี่ยม เมื่อต้อน โนวัค ยอโควิช (เซอร์เบีย) ขาดลอย 2 เซตรวด 6-3, 7-6 (7-3) ช่วยให้ ทีมเวิลด์ แซงขึ้นนำ 11-8\n\nก่อนที่ ฟรานเซส ติอาโฟ (สหรัฐ) จะบดเอาชนะ สเตฟานอส ซิสซิปาส (กรีซ) ไปแบบสุดมัน 2-1 เซต 1-6, 7-6 (13-11), 10-8 ช่วยให้ ทีมเวิลด์ แซงเข้าวิน 13-8 คะแนน และทำให้แมตช์สุดท้ายระกว่าง แคสเปอร์ รุด (นอร์เวย์) กับ ไทเลอร์ ฟริตซ์ (สหรัฐ) ไม่จำเป็นต้องทำการแข่งขัน.\n\nภาพ REUTERS",
    "ซากเรือประจัญบานสมัยสงครามโลกครั้งที่ 2 โผล่กลางแม่น้ำดานูบ หลังแม่น้ำลดระดับจากภัยแล้ง – THE STANDARD": "หลายประเทศในยุโรปกำลังเผชิญกับภัยแล้งรุนแรงที่สุดในรอบหลายทศวรรษ ซึ่งไม่เพียงส่งผลกระทบต่อพื้นที่เพาะปลูกและเป็นอุปสรรคต่อการสัญจรทางแม่น้ำเท่านั้น แต่ขณะเดียวกัน ระดับน้ำที่ลดลงอันเนื่องมาจากภัยแล้ง ยังทำให้ส่วนหนึ่งของบันทึกหน้าประวัติศาสตร์ที่เกือบถูกลืมเลือนหวนกลับมาให้เห็นอีกครั้ง เมื่อซากเรือประจัญบานเยอรมันในสงครามโลกครั้งที่ 2 จำนวนหลายสิบลำโผล่ขึ้นกลางแม่น้ำดานูบ\n\nกลางแม่น้ำอันกว้างใหญ่ที่ขวางกั้นระหว่างประเทศเซอร์เบียกับประเทศโรมาเนีย ใกล้กับท่าเรือปราโฮโวของเซอร์เบีย ปรากฏลำเรือและส่วนประกอบของเรือบางส่วนโผล่พ้นขึ้นสู่ผิวน้ำ โดยเรือเหล่านี้เป็นของกองเรือทะเลดำของนาซีเยอรมนี ที่จงใจจมเรือระหว่างถอยทัพจากโรมาเนีย ท่ามกลางการรุกคืบของกองทัพโซเวียต\n\nนักประวัติศาสตร์กล่าวว่า เรือรบเยอรมัน 200 ลำจมลงโดยการเจาะรูใต้ท้องเรือเมื่อเดือนกันยายน 1944 ใกล้กับปราโฮโวในช่องเขาดานูบ หรือที่รู้จักกันในชื่อ The Iron Gates ตามคำสั่งของผู้บัญชาการกองเรือ เนื่องจากเรือถูกยิงถล่มอย่างหนักจากทางฝ่ายโซเวียต โดยฝ่ายเยอรมันเจตนาจมเรือเพื่อชะลอการรุกของโซเวียตในคาบสมุทรบอลข่าน แม้ในที่สุดแล้วการกระทำดังกล่าวไม่มีความหมาย เมื่อนาซีเยอรมนียอมจำนนต่อกองทัพโซเวียตในเดือนพฤษภาคม 1945\n\nนักวิทยาศาสตร์เชื่อมโยงสภาพอากาศที่ร้อนผิดปกติทั่วยุโรปในฤดูร้อนปีนี้ กับภาวะโลกร้อนและปัจจัยอื่นๆ ระดับน้ำที่ลดลงนับเป็นอันตรายต่อการขนส่งในแม่น้ำหลายสาย รวมถึงแม่น้ำดานูบ ซึ่งเป็นแม่น้ำที่ยาวเป็นอันดับสองของยุโรป โดยไหลผ่านถึง 10 ประเทศ\n\nภาพซากเรืออับปางโผล่พ้นน้ำอาจสร้างความตื่นตาตื่นใจให้กับใครหลายคน แต่สำหรับผู้ที่ต้องใช้แม่น้ำในการคมนาคมกลับไม่คิดเช่นนั้น\n\nทั้งนี้ แม้ซากเรือบางส่วนถูกเคลื่อนย้ายออกจากแม่น้ำโดยยูโกสลาเวียในช่วงหลังสงคราม แต่เรือส่วนใหญ่ยังคงอยู่ใต้น้ำ ส่งผลให้ขัดขวางการคมนาคมขนส่ง โดยเฉพาะอย่างยิ่งในฤดูร้อนที่ระดับน้ำลดต่ำลง ตลอดหลายปีที่ผ่านมา รัฐบาลเซอร์เบียมีแผนที่จะเคลื่อนย้ายซากเรือที่ยังคงหลงเหลืออยู่ออกจากแม่น้ำ แต่การดำเนินการดังกล่าวถือว่าเสี่ยงเกินไป เนื่องจากเรือบางลำยังมีวัตถุระเบิดอยู่ภายในเรือ ประกอบกับไม่มีเงินทุนในการดำเนินการ\n\nอย่างไรก็ดี ขณะนี้รัฐบาลเซอร์เบีย ซึ่งได้รับการสนับสนุนจากสหภาพยุโรป กำลังวางแผนที่จะจัดการเรือเหล่านี้ โดยสหภาพยุโรปและธนาคารเพื่อการลงทุนแห่งยุโรป ตกลงที่จะให้เงินกู้และเงินช่วยเหลือในการดำเนินการเคลื่อนย้ายเรือบางลำใกล้ท่าเรือปราโฮโว เพื่อเพิ่มความสามารถของแม่น้ำดานูบในการรองรับการจราจร\n\nผู้เชี่ยวชาญกล่าวว่า ปฏิบัติการกู้เรือจะเริ่มจากการนำวัตถุระเบิดออกจากเรือที่จม จากนั้นจึงทำลายซากเรือ แทนที่จะเป็นการลากเรือออกจากแม่น้ำ โดยค่าใช้จ่ายในการดำเนินการทั้งหมดอยู่ที่ประมาณ 30 ล้านยูโร (30 ล้านดอลลาร์)\n\nเอมานูเอเล โจเฟรต์ เอกอัครราชทูตสหภาพยุโรปประจำเซอร์เบีย กล่าวระหว่างการเดินทางไปยังจุดที่พบซากเรือครั้งล่าสุดว่า เรือที่จมอยู่ก้นแม่น้ำ “เป็นปัญหาสำหรับการจราจรในแม่น้ำดานูบ จำกัดความสามารถในการเดินทาง ทั้งยังเป็นอันตราย เพราะเรือบางลำยังคงมีสรรพาวุธที่ยังไม่ระเบิด”\n\nขณะที่ อเลสซานโดร บรากอนซี จากธนาคารเพื่อการลงทุนแห่งยุโรป ประจำคาบสมุทรบอลข่านตะวันตก ซึ่งเดินทางลงพื้นที่ด้วยเช่นกัน กล่าวว่า “ประมาณการกันว่ามีเรือจมอยู่ใต้น้ำมากกว่า 40 ลำ แต่เรือที่ขวางร่องเดินเรือของแม่น้ำดานูบ โดยเฉพาะอย่างยิ่งในช่วงที่ระดับน้ำต่ำนั้น มีอยู่ 21 ลำ”\n\nภาพ: Reuters\n\nอ้างอิง:",
    "ฟูแล่ม - มิโตรวิช อีกครั้งกับภารกิจเพื่อความอยู่รอด - FEATURE": "",
    "\"ปูติน\" สั่งระดมพล จุดชนวน \"ประชาชน\" อพยพหนี": "การตัดสินใจของ ปธน. ปูติน ในการประกาศระดมกำลังพลสำรองในรัสเซีย ได้จุดชนวนให้มีการอพยพของชายชาวรัสเซียจำนวนมากที่พยายามหลีกเลี่ยงการสู้รบในยูเครน\n\nเมื่อวันที่ 24 ก.ย.2565 สำนักข่าวต่างประเทศ DW ได้รายงานว่า ชายชาวรัสเซียหลายพันคน กำลังพยายามหนีออกนอกประเทศ เพราะพวกเขากลัวจะถูกเรียกตัวและส่งไปสู้รบในยูเครน ในขณะที่ กระทรวงกลาโหมของรัสเซีย อ้างว่าจะเรียกเฉพาะทหารที่อายุไม่เกิน 55 ปี มีประสบการณ์ด้านการทหาร เพียง 300,000 คน เท่านั้น\n\nแต่อย่างไรก็ตาม สื่อของรัสเซียได้รายงานว่า มีผู้สูงอายุและชายที่ไม่ได้ฝึกทหาร ถูกเรียกตัวเช่นกัน สื่อออนไลน์ของ Novaya Gazeta Europe ได้รายงานว่ารัฐบาลรัสเซีย มีแผนที่จะเกณฑ์ทหารมากถึง 1 ล้านคน เพื่อรับใช้ในกองทัพ\n\nพวกเขาสามารถจับใครก็ได้ ถ้าพวกเขาต้องการจริงๆ\n\nพวกเราพยายามปฏิเสธที่จะต่อสู้ เพราะเราไม่เข้าใจจุดประสงค์ของสิ่งที่เรียกว่า \"ปฏิบัติการทางทหารพิเศษ\" ของรัสเซีย ชายวัย 28 ปี ให้สัมภาษณ์กับสำนักข่าว DW\n\nพวกเขาบอกว่ามันคือหน้าที่ แต่คือหน้าที่อะไร ฉันจะเข้าใจถ้าประเทศของเราถูกโจมตี แต่ตอนนี้เรากำลังจะโจมตีเพื่อนบ้านของเรา\n\nชายชาวรัสเซียคนอื่นกล่าวเพิ่มเติม มีชายชาวรัสเซียอีกหลายคนมีที่ตัดสินใจออกจากประเทศอย่างรวดเร็ว ผู้ที่ไม่มีวีซ่า จะขับรถไปยัง จอร์เจีย คาซัคสถาน และมองโกเลีย มีรายงานบนสื่อสังคมออนไลน์ว่า ที่จุดผ่านแดนต่างๆ มีรถยนต์จอดเรียงรายมีความยาวหลายกิโลเมตร คนที่มีเงิน ก็จะบินออกนอกประเทศมุ่งหน้าไปยังสหรัฐอาหรับเอมิเรตส์ ตุรกี เซอร์เบียและฟินแลนด์\n\nออกจากรัสเซียด้วยหัวใจที่หนักหน่วง\n\n\n\nวิศวกรชายวัย 34 ปีคนหนึ่ง จากเมือง Krasnodar ซึ่งอยู่ทางตอนใต้ของรัสเซีย บอกกับ สำนักข่าว DW ว่าเขาเคยรับราชการเป็นทหารรัสเซียมาก่อน ซึ่งมันอาจจะทำให้เขามีแนวโน้มที่จะถูกเรียกตัวได้ เขาเคยมีความคิดที่จะออกจากรัสเซียมานานแล้ว และการประกาศระดมพลบางส่วนเมื่อวันพุธที่ผ่านมา ทำให้เขาตัดสินใจได้ทันที\n\n\n\nฉันจะไม่จากรัสเซียไปตลอดกาล ฉันรักรัสเซีย และจะกลับมาในวันหนึ่งอย่างแน่นอน\n\n\n\nพ่อค้าออนไลน์คนหนึ่งกล่าวเพิ่มเติมว่า เขาไม่ต้องการจากรัสเซียไป แต่ตั้งแต่เกิดสงครามขึ้นในวันที่ 24 กุมภาพันธ์ ที่ผ่านมา ทำให้เขาตระหนักว่าสิ่งต่างๆ กำลังไปในทิศทางที่แย่\n\n“เราทุกคนเข้าใจดีว่าสิ่งทั้งปวงนี้จะนำไปสู่สิ่งที่ไม่ดี”\n\nชายวัย 43 ปี อาศัยอยู่ทางตอนเหนือของรัสเซีย ได้อพยพออกจากรัสเซียเมื่อไม่นานมานี้ เขาเคยเป็นวิศวกรและเคยรับราชการในกองทัพ เมื่อเกิดสงครามขึ้นเขาถูกเรียกตัวหลายครั้งจากเขตทหารในท้องที่ของเขา แต่เขาไม่เคยตอบรับเลย เมื่อ ปูติน ประกาศระดมพลเขาตัดสินใจเก็บกระเป๋าและขับรถไปฟินแลนด์ที่ทันที\n\n“ผมเป็นเจ้าหน้าที่กองหนุนชั้นหนึ่งก็จริง แต่ผมไม่ต้องการถูกตัดสินว่าจะต้องเข้าคุกหรือเป็นที่ฆาตกร” เขากล่าว\n\nเรามันก็แค่อาหารสัตว์\n\n\n\nอย่างไรก็ตาม หลายรัฐในยุโรปได้ปิดพรมแดนระหว่างรัสเซียหรือจำกัดการเข้าประเทศ\n\nEdgars Rinkevics รัฐมนตรีต่างประเทศลัตเวีย ได้ชี้แจงว่า ประเทศของเขาจะไม่รับและไม่ให้การช่วยเหลือประชาชนรัสเซียที่เดินทางออกจากรัสเซีย โดยอ้างถึงความกังวลด้านความมั่นคงของชาติ\n\n\n\nนายกรัฐมนตรีเอสโตเนีย Kaja Kallas กล่าวว่าประเทศของเขาไม่อนุญาตให้ชาวรัสเซียที่หลบหนีออกจากประเทศเข้ามาในเอสโตเนีย และได้เรียกร้องให้รัสเซียเปลี่ยนแปลงระบอบการปกครอง\n\n\n\nลิทัวเนีย และ สาธารณรัฐเช็ก ก็แสดงจุดยืนที่จะไม่เสนอสถานะลี้ภัยให้กับชาวรัสเซียที่หลบหนีเข้ามา\n\n\n\nฟินแลนด์กำลังพิจารณาห้ามไม่ให้ชาวรัสเซียเดินทางข้ามประเทศ\n\nนักเคลื่อนไหวทางการเมืองชาวรัสเซียคนหนึ่ง ได้วิพากษ์วิจารณ์ข้อจำกัดเหล่านี้ เขากล่าวว่า รัฐบาลต่างๆ ในยุโรปตะวันออกกำลังเผชิญกับแรงกดดันจากประชานิยมฝ่ายขวา\n\nยิ่งช่องว่างระหว่างเรากว้างขึ้นเท่าไร เราทุกคนก็จะรวมกันได้ยากขึ้นเท่านั้น\n\nในขณะที่ Michail Bayankin กล่าวว่ารัฐบาลรัสเซียไม่ให้ความสำคัญต่อชีวิตมนุษย์\n\n“พวกเขาบอกเราว่ากำลังมุ่งไปข้างหน้า แต่พวกเขาไม่สนใจว่าเราจะกลับคืนมาได้หรือไม่ สำหรับพวกเขา เราเป็นแค่อาหารสัตว์ขนาดใหญ่”\n\n\n\n\n\nที่มา : www.dw.com",
    "ประเมิน \"นักวอลเลย์หญิงไทย\"ต่ำไป โปแลนด์มั่นใจเอาชนะไทยได้ ในศึกชิงแชมป์โลก 2022": "",
    "ผ่านไป 8 ปียังไม่ดีขึ้น \"ทีมชาติไทย\" ไม่ชนะ \"ทีมชาติมาเลเซีย\" ตั้งแต่ยุค \"ซิโก้\" (คลิป)": "8 ปีผ่านไปแล้วแต่ยังไม่ดีขึ้นสำหรับ \"ทีมชาติไทย\" ที่ยังไม่สามารถเอาชนะ \"ทีมชาติมาเลเซีย\" ได้เลย หลังจากที่ครั้งสุดท้ายเกิดขึ้นในยุค \"เกียรติศักดิ์ เสนาเมือง\"\n\nวันที่ 23 ก.ย. 65 เรียกได้ว่า 8 ปีผ่านไปแล้วแต่ยังไม่ดีขึ้นสำหรับ \"ช้างศึก\" ทีมชาติไทย ที่ยังไม่สามารถเอาชนะ \"เสือเหลือง\" ทีมชาติมาเลเซีย ได้เลย หลังจากที่ครั้งสุดท้ายเกิดขึ้นในยุค \"ซิโก้\" เกียรติศักดิ์ เสนาเมือง กุมบังเหียน หลังจากที่การเจอกันในนัดล่าสุดเมื่อค่ำวานที่ผ่านมา ลูกทีมของ มาโน โพลกิง หัวหน้าผู้ฝึกสอน ลูกครึ่งบราซิล-เยอรมนี พ่ายแพ้จากการดวลจุดโทษ ในศึกฟุตบอล ชิงถ้วยพระราชทาน \"คิงส์คัพ 2022\" ครั้งที่ 48 ณ สนามกีฬาสมโภช 700 ปี จังหวัดเชียงใหม่ ที่ผ่านมา\n\nเป็นที่เข้าใจกันว่า \"ทัพเสือเหลือง\" มาเลเซีย ได้ประตูขึ้นนำไปก่อน 1-0 จาก คอร์บิน อ่อง นาทีที่ 32 ส่วน \"ช้างศึก\" ทีมชาติไทย ตามตีเสมอเป็น 1-1 จาก พรรษา เหมวิบูลย์ ในนาทีที่ 90+5 ของเกม นั่นทำให้ต้องตัดสินหาผู้ชนะด้วยการยิงจุดโทษ ซึ่ง มาเลเซีย ยิงจุดโทษได้แม่นกว่าทำให้สามารถเอาชนะไปได้และผ่านเข้าสู่รอบชิงชนะเลิศ โดยจะเข้าไปชิงกับ ทีมชาติทาจิกิสถาน ในวันอาทิตย์ที่ 25 กันยายน 2565 เวลา 20.30 น. ส่วน \"ช้างศึก\" ทีมชาติไทย จะได้แค่เข้าชิงอันดับที่ 3 กับ ตรินิแดด แอนด์ โตเบโก ในวันเดียวกัน\n\nจากความพ่ายแพ้ดังกล่าวทำให้ \"ช้างศึก\" ทีมชาติไทย ยังไม่สามารถผงาดคว้าชัยชนะเหนือ \"เสือเหลือง\" ทีมชาติมาเลเซีย ได้เลย ตลอด 8 ปีหลังสุดที่ผ่านมา โดยชัยชนะครั้งสุดท้ายก่อนหน้านี้เกิดขึ้นเมื่อวันที่ 17 ธันวาคม ปี 2014 ในศึกชิงแชมป์ อาเซียน 2014 รอบชิงชนะเลิศ นัดแรก ครั้งนั้น ทีมชาติไทย เป็นฝ่ายเปิดบ้านเอาชนะไปได้ 2-0 จากประตูของ ชาริล ชัปปุยส์ และ เกริกฤทธิ์ ทวีกาญจน์ หลังจากนั้น \"ช้างศึก\" ทีมชาติไทย ในยุคต่อมาอย่าง มิโลวาน ราเยวัช กุนซือชาวเซอร์เบีย, อากิระ นิชิโนะ หัวหน้าผู้ฝึกสอนชาวญี่ปุ่น รวมถึงโค้ชคนล่าสุดอย่าง มาโน โพลกิง เฮดโค้ช บราซิล-เยอรมนี ก็ยังไร้ชัยชนะเหนือชาติคู่แข่งรายนี้จนมาถึงปัจจุบัน\n\nสถิติที่ ทีมชาติไทย ไม่ชนะ มาเลเซีย 8 ปีหลังสุด\n\n20/12/2014 : ทีมชาติมาเลเซีย 3-2 ทีมชาติไทย อาเซียนคัพ\n\n01/12/2018 : ทีมชาติมาเลเซีย 0-0 ทีมชาติไทย อาเซียนคัพ\n\n05/12/2018 : ทีมชาติไทย 2-2 ทีมชาติมาเลเซีย อาเซียนคัพ\n\n14/11/2019 : ทีมชาติมาเลเซีย 2-1 ทีมชาติไทย ฟุตบอลโลก รอบคัดเลือก โซนเอเชีย\n\n15/06/2021 : ทีมชาติไทย 0-1 ทีมชาติมาเลเซีย ฟุตบอลโลก รอบคัดเลือก โซนเอเชีย",
    "\"ดาโล่ต์\" เหมาสอง! โปรตุเกส ฮอตบุกยำ เช็ก แซงยึด จ่าฝูง ลีกเอ กลุ่ม 2": "ศึกฟุตบอล ยูฟ่า เนชั่นส์ ลีก เอ กลุ่ม 2 คืนวันเสาร์ที่ 24 กันยายน 2565 เจ้าถิ่น เช็ก ทีมอันดับ 3 ต้อนรับ โปรตุเกส รองจ่าฝูง ของกลุ่ม\n\nยาโรสลาฟ ซิลฮาวี่ เทรนเนอร์ทีมชาติเช็ก พาทีมแพ้สเปน 0-2 ในเกมเนชั่นส์ ลีกล่าสุด เป็นการแพ้ 2 นัดติด\n\nทางด้าน แฟร์นานโด ซานโต๊ส เทรนเนอร์ทีมชาติโปรตุเกส พาทีมแพ้สวิตเซอร์แลนด์ 0-1 ในเกมเนชั่นส์ ลีกล่าสุด เป็นการแพ้นัดแรกในรอบ 5 เกม\n\nเปิดฉากครึ่งแรก 5 นาที เช็ก ทำได้ดีกว่าได้ลุ้นจบสกอร์สองครั้งจากจังหวะของ วาคลาฟ เยเมลก้า และเป็น ปาทริค ชิค เก็บบอลในเขตโทษฝั่งขวาโยกเข้าซ้ายได้ช่องตะบันเหินข้ามคานออกหลัง\n\n10 นาทีผ่าน โปรตุเกส ตอบโต้บ้าง วิลเลี่ยม คาร์วัลโญ่ เก็บบอลในเขตโทษฝั่งขวาจ่ายยัดเข้ากรอบ 6 หลาติดแนวรับ เช็ก เด้งมาเข้าทาง รูเบน ดิอ๊าส หวดสวนยัดเสาแรกเสียดายหักไม่พอหลุดออกหลัง\n\nต่อมานาทีที่ 30 เช็ก หวิดได้เฮ วลาดิเมียร์ ซูฟัล ตั้งป้อมครอสทางขวาบอลโค้งเข้ากรอบ 6 หลาตกใส่หัว อันโตนิน บารัค ขึ้นดีกว่าแนวรับ โปรตุเกส ขวิดกระดอนพื้นเด้งหลุดเสาสองออกหลัง\n\nแต่แล้วอีก 3 นาทีต่อมา ฝอยทอง ทะยานออกนำ 1-0 บรูโน่ แฟร์นันเดส ขยับมาเก็บทางขวาปาดบอลโค้งเข้ากรอบ 6 หลาผ่านหน้าประตูหลุดไปเสาไกลเข้าทาง ราฟาเอล เลเอา ตามมาตบย้อนถึง ดิโอโก้ ดาโล่ต์ สอดมาชาร์จลอดขา โทมัส วาคลิค ตุงตาข่าย\n\nช่วงทดเจ็บนาทีที่ 45+2 โปรตุเกส ขยับหนีเป็น 2-0 มาริโอ รุย เติมเกมรุกขึ้นมาทางซ้ายปาดบอลเข้ากรอบ 6 หลาถึง บรูโน่ แฟร์นันเดส สอดมาชาร์จกระดอนพื้นเด้งข้ามตัว โทมัส วาคลิค ตุงตาข่าย\n\n2 นาทีต่อมา พลาดโอกาสทองจากจังหวะของ คริสเตียโน่ โรนัลโด้ เสียท่าไปทำแฮนด์บอลในเขตโทษ ผู้ตัดสิน หยุดเกมอยู่นานก่อนวิ่งออกไปดู วีเออาร์ แล้วหันมาชี้เป็นจุดโทษ ปาทริค ชิค รับหน้าที่สังหารข้ามคานไปไกล\n\nหมดครึ่งเวลาแรก เช็ก 0 โปรตุเกส 2\n\nนาทีที่ 52 โปรตุเกส ยำห่าง 3-0 จากความสามารถเฉพาะตัวของ ดิโอโก้ ดาโล่ต์ รับบอลจาก บรูโน่ แฟร์นันเดส ไขว้เข้าซ้ายข้างไม่ถนัดก่อนได้ช่องปั่นระยะร่วม 30 หลาโค้งผ่านมือ โทมัส วาคลิค เสียบเสาแรกงามหยด\n\nต่อมานาทีที่ 65 เช็ก พยายามตั้งเกมสู้ วาคลาฟ เยเมลก้า เติมเกมรุกขึ้นมาทางซ้ายครอสบอลโค้งเข้าเขตโทษถึง ปาทริค ชิค โขกแบบไร้ตัวประกบเสียดายโหนมากไปเหินข้ามคานออกหลังเหมือนเดิม\n\nเช็ก เจาะไม่เข้าพาบอลเข้าพื้นที่อันตรายได้น้อย ปาทริค ชิค โดดเดี่ยวต้องขยับมาเก็บหน้าเขตโทษดึงหนีแนวรับ โปรตุเกส ก่อนตะบันด้วยซ้ายปลิ้นออกหลังแบบไม่ได้ลุ้น\n\nแต่แล้วนาทีที่ 82 ฝอยทอง มาปิดกล่อง 4-0 จากลูกเตะมุมทางขวาบอลโค้งมาเสาแรกเข้าหัว คริสเตียโน่ โรนัลโด้ ขวิดเปลี่ยนทางไปเสาไกลเข้าทาง ดิโอโก้ โชต้า โหม่งชาร์จจ่อๆเข้าไปไม่พลาด\n\nท้ายเกมนาทีที่ 90 ทีมเยือน ได้เสียวส่งท้าย รูเบน เนเวส เก็บบอลหน้าเขตโทษได้ช่องตะบันด้วยขวาบอลโค้งหนีมือ โทมัส วาคลิค โค้งถากโคนเสาไกลออกไปนิดเดียว\n\nหลังจากนั้นไม่มีสกอร์เพิ่ม จบเกม เช็ก 0 โปรตุเกส 4\n\nรายชื่อนักเตะที่ลงสนาม\n\nเช็ก (3-4-3) : โทมัส วาคลิค - ดาวิด ซิม่า, ยาคุบ บราเบ็ค, วาคลาฟ เยเมลก้า - วลาดิเมียร์ ซูฟัล, โทมัส ซูเช็ค, อเล็กซ์ คราล, ยาโรสลาฟ เซเลนี่ - อันโตนิน บารัค, ปาทริค ชิค, อดัม โฮเช็ค\n\nเทรนเนอร์ : ยาโรสลาฟ ซิลฮาวี่\n\nโปรตุเกส (4-3-3) : ดีเอโก้ คอสต้า - ดิโอโก้ ดาโล่ต์, รูเบน ดิอ๊าส, ดานิโล่ เปเรยร่า (ชูเอา มาริโอ น.83), มาริโอ รุย - รูเบน เนเวส, วิลเลี่ยม คาร์วัลโญ่ (ชูเอา ปาลินญ่า น.77), บรูโน่ แฟร์นันเดส (มัทเธอุส นูเนส น.77) - แบร์นาร์โด้ ซิลวา (ริคาร์โด้ ฮอร์ต้า น.67), คริสเตียโน่ โรนัลโด้, ราฟาเอล เลเอา (ดิโอโก้ โชต้า น.67)\n\nเทรนเนอร์ : แฟร์นานโด ซานโต๊ส\n\nผู้ตัดสิน : เซอร์ดาน โยวาโนวิช (เซอร์เบีย)",
    "Meet The Girls 9 : เวโรนิก้า เพนซาเรวา": "เวโรนิก้า เพนซาเรวา (Veronika Pienzarieva) ถือเป็นนักกีฬาดาวรุ่งพุ่งแรงของวงการกรีฑายูเครน เธอเล่นกรีฑาถึง 2 ประเภท ได้แก่ กระโดดไกล และเขย่งก้าวกระโดด โดยเธอสามารถคว้าเหรียญทอง การแข่งขันกีฬานักเรียนชิงแชมป์โลก รุ่นอายุไม่เกิน 15 ปี ซึ่งชิงชัยกันที่กรุงเบลเกรด ประเทศเซอร์เบีย มาคล้องคอได้สำเร็จ\n\nไม่ใช่แค่ฝีไม้ลายมือเท่านั้นที่ยอดเยี่ยม แต่หน้าตาของเธอยังสวยสง่าเกินอายุ ขณะที่รูปร่างก็ได้สัดส่วนสมกับเป็นนักกีฬาคนเก่ง ด้วยวัยเพียงแค่ 15 ปี แต่ความสวยของเธอเกินอายุไปไกลมาก\n\nทั้งสวยทั้งเก่งแบบนี้ ทำให้ เวโรนิก้า มีผู้ติดตาม ig มากกว่า 2 แสน นอกจากเป็นนักกีฬา เธอยังเป็นนางแบบอีกด้วย สวยกระชากใจจริง ๆ สำหรับสาวน้อยเวโรนิก้า\n\nวันนี้ “พี่เช” จึงขอนำภาพสวย ๆ จาก ig ของเธอมาฝากแฟน ๆ Teen Zone กัน\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nติดตาม “เวโรนิก้า เพนซาเรวา” ได้ที่ Instagram\n\nhttps://www.instagram.com/nika_penzareva/",
    "ผลบอลสด เช็ก พบ โปรตุเกส ยูฟ่า เนชั่นส์ลีก": "ผลบอลสด ศึกฟุตบอล ยูฟ่า เนชั่นส์ ลีก เอ กลุ่ม 2 เกมนี้เป็นเกมที่ เช็ก เตรียมเปิดบ้านดวลกับ โปรตุเกส ดูบอลสด ในวันเสาร์ที่ 24 กันยายน เวลา 01.45 น. (เช้ามืดอาทิตย์) พรีวิวบอล ดูไฮไลท์ออนไลน์ ทาง UEFA.TV\n\nผลบอลสด ผลบอลล่าสุด ผลบอล ยูฟ่า เนชั่นส์ ลีก เช็ก พบ โปรตุเกส เนชั่นส์ลีกสด\n\nสนาม : เอเดน อารีน่า\n\n>> เช็คผลบอลสด-ไลฟ์สกอร์ ฟุตบอลทั่วโลก คลิกที่นี่ <<\n\nผลบอลสด เนชั่นส์ลีก ผลฟุตบอล เช็ก-โปรตุเกส : วันเสาร์ที่ 24 กันยายน 2565 เวลา 01.45 น. ที่ สนาม เอเดน อารีน่า การแข่งขันฟุตบอล ยูฟ่าเนชั่นส์ลีก เอ กลุ่ม 2 พร้อมอัปเดต ผลบอลวันนี้ ผลบอลล่าสุด",
    "อยากแข่ง!! โยโควิช ลุ้นยกเลิกกฎวัคซีนโควิด หวังได้ไปหวดออสซี่ โอเพ่น": "โนวัก โยโควิช หวังว่ารัฐบาลออสเตรเลียจะมีการเปลี่ยนแปลงระเบียบเกี่ยวการฉีดวัคซีนโควิด-19 เพื่อที่ตนเองจะได้บินไปลงทำศึกเทนนิสแกรนด์ สแลม ออสเตรเลียน โอเพ่น ช่วงต้นปีหน้า\n\nโนวัก โยโควิช นักหวดเซอร์เบีย มือ 7 ของโลก เปิดเผยว่า ยังคงรอดูว่าออสเตรเลียจะมีการเปลี่ยนแปลงระเบียบเรื่องการฉีดวัคซีนโควิด-19 เพื่ออนุญาตให้ผู้ที่ไม่ฉีดวัคซีนเข้าประเทศหรือทำกิจกรรมต่างๆ ก่อนการแข่งขันแกรนด์สแลม “ออสเตรเลียน โอเพ่น” ในระหว่าง 16-29 มกราคม ปีหน้า ได้หรือไม่ แต่ก็คาดหวังว่าจะได้รับข่าวดี\n\nโยโควิช กล่าวอีกว่า ยอมรับว่าเสียใจที่ไม่ได้แข่งทั้งออสเตรเลียน โอเพ่น และยูเอส โอเพ่น เพราะไม่ได้ฉีดวัคซีนโควิด-19 แต่ก็ยอมรับกับสิ่งที่เกิดขึ้น เพราะเป็นสิ่งที่ตัดสินใจเอง ที่สำคัญการไม่ได้แข่งขันรายการไหนเลยนับตั้งแต่จบศึกวิมเบิลดัน ตั้งแต่เดือนกรกฎาคมที่ผ่านมา ถือเป็นสถานการณ์ที่ไม่คุ้นเคยตลอด 15-20 ปีที่เล่นเทนนิสมา เพราะเป็นการเบรกที่ยาวนานมาก เมื่อได้กลับมาแข่งขันอีกครั้งก็จะรู้สึกตื่นเต้นเป็นพิเศษ\n\nโยโควิช มีชื่อร่วมทีมเทนนิสยุโรป ในการแข่งขันรายการพิเศษ “เลเวอร์ คัพ” ที่กรุงลอนดอน ประเทศอังกฤษ ระหว่างวันที่ 23-25 กันยายน\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "ตุรกี VS ไทย : พรีวิว วอลเลย์บอลหญิงชิงแชมป์โลก 2022 พร้อมช่องถ่ายทอดสด": "Cr. Photo : Grand Sport\n\nรายการ : วอลเลย์บอลหญิงชิงแชมป์โลก 2022 รอบแรก กลุ่ม B นัดแรก\n\nแมตช์การแข่งขัน : ทีมชาติตุรกี VS ทีมชาติไทย\n\nวัน/เวลาแข่งขัน : วันเสาร์ที่ 24 กันยายน 2565 เวลา 18.00 น.\n\nวันเสาร์ที่ 24 กันยายน 2565 เวลา 18.00 น. สนาม : เกลเร โดม, เมืองอาร์นเฮม ประเทศเนเธอร์แลนด์\n\nเกลเร โดม, เมืองอาร์นเฮม ประเทศเนเธอร์แลนด์ ถ่ายทอดสด : Workpoint TV (23)\n\n** หมายเหตุ : ไม่สามารถรับชมได้บนทรูไอดี เนื่องจากลิขสิทธิ์การถ่ายทอด ลูกค้าทรูไอดี สามารถรับชมได้ทางโทรทัศน์ภาคพื้นดินระบบดิจิทัล หรือ ทรูวิชั่นส์\n\nทีมชาติตุรกี\n\nทัพนักตบสาวตุรกี ทีมอันดับ 6 ของโลก เพิ่งคว้าอันดับ 4 ในศึกวอลเลย์บอล เนชั่นส์ ลีก ที่พวกเธอเป็นเจ้าภาพ หลังจากเอาชนะ ไทย 3-1 เซต ในรอบ 8 ทีมสุดท้าย ก่อนจะไปพ่ายให้กับ อิตาลี ในรอบตัดเชือก และแพ้ให้กับ เซอร์เบีย ในรอบชิงอันดับสาม ด้วยสกอร์ 0-3 เซต ทั้ง 2 นัด\n\nสำหรับรายชื่อของนักกีฬาทีมชาติตุรกีชุดนี้ เรียกได้ว่า จิโอวานนี่ กุยเด็ตติ กุนซือของทีม ยังคงส่งผู้เล่นชุดใหญ่ไฟกระพริบมาทำศึกเหมือนเช่นเคย ไม่ว่าจะเป็น เซห์ร่า กูเนส นางฟ้าบอลเร็วหน้าสวยหวาน หมายเลข 18 เจ้าของความสูงถึง 1.98 เมตร, หัวเสาหมายเลข 7 อย่าง ฮานเด บาลาดิน รวมทั้ง เอดา เออร์เด็ม บอลเร็วกัปตันทีม และคนที่ขาดไม่ได้เลย คงจะหนีไม่พ้น เอบรา คาราคูร์ต จอมตบตัวเก่งหมายเลข 99 วัย 22 ปี อาวุธสำคัญที่แผลงฤทธิ์ใส่ทีมสาวไทยในการพบกันครั้งที่แล้ว\n\nทีมชาติไทย\n\nทัพนักตบลูกยางสาวไทย ทีมอันดับ 14 ของโลก สร้างประวัติศาสตร์สามารถทะลุเข้าถึงรอบสุดท้าย ของศึกวอลเลย์บอล เนชั่นส์ ลีก ได้เป็นครั้งแรก ก่อนจะจบในอันดับ 8 ตามด้วยการได้อันดับ 3 ในศึกเอวีซี คัพ และผลงานล่าสุด คือการคว้าแชมป์อาเซียน กรังด์ ปรีซ์ ที่โคราช เมื่อราว 2 สัปดาห์ก่อน\n\nทั้งนี้ ทีมชาติไทย ยังไม่ได้ใช้นักกีฬาชุดที่ดีที่สุดใน 2 ทัวร์นาเมนต์หลัง เนื่องจาก \"โค้ชด่วน\" ดนัย ศรีวัชรเมธากุล ต้องการเก็บตัวผู้เล่นตัวหลักบางรายที่มีอาการบาดเจ็บเล็กน้อยหรือเหนื่อยล้าสะสม ให้ได้พักร่างกายกันอย่างเต็มที่ รวมทั้งยังเป็นการเปิดโอกาสให้ผู้เล่นคนอื่นๆ ได้มีโอกาสแสดงฝีมือด้วย\n\nอย่างไรก็ดี สำหรับการแข่งขันชิงแชมป์โลก ซึ่งถือเป็นรายการที่ยิ่งใหญ่ที่สุดแห่งปี ทัพนักตบสาวไทยได้รับข่าวดี เมื่อจะกลับมามีขุมกำลังแบบเต็มอัตราศึกจริงๆ เสียที หลังจาก \"แนน\" ทัดดาว นึกแจ้ง หายจากอาการบาดเจ็บ พร้อมกลับมาช่วยทีม ร่วมกับแกนหลักที่เหลือ ไม่ว่าจะเป็น พรพรรณ เกิดปราชญ์, พิมพิชยา ก๊กรัมย์, ชัชชุอร โมกศรี, อัจฉราพร คงยศ, หัตถยา บำรุงสุข รวมถึงลิเบอโร่อย่าง ปิยะนุช แป้นน้อย\n\nรายชื่อนักวอลเลย์บอลหญิงทีมชาติไทย ชุดลุยศึกชิงแชมป์โลก 2022\n\nปิยะนุช แป้นน้อย ณัฎฐพร สนิทกลาง พรพรรณ เกิดปราชญ์ (กัปตันทีม) ณัฏฐณิชา ใจแสน ทัดดาว นึกแจ้ง หัตถยา บำรุงสุข วัชรียา นวลแจ่ม ฑิชากร บุญเลิศ อัจฉราพร คงยศ ชัชชุอร โมกศรี พิมพิชยา ก๊กรัมย์ ศศิภาพร จันทวิสูตร ธนัชชา สุขสด คัทลีย์ ปิ่นสุวรรณ\n\nบทวิเคราะห์\n\nนี่จะเป็นการโคจรกลับมาพบกันอีกครั้ง ระหว่าง ทัพนักตบลูกยางสาวไทย กับ ตุรกี หลังจากที่ทั้ง 2 ทีม เพิ่งจะพบกันมาในศึก VNL2022 รอบ 8 ทีมสุดท้าย เมื่อ 2 เดือนก่อน ซึ่งแม้ว่าเกมนั้น สาวไทยจะพยายามสู้กันอย่างเต็มที่ และเล่นได้อย่างน่าประทับใจ จนเป็นฝ่ายเก็บเซตแรกไปได้ก่อน แต่สุดท้ายแล้วก็กลายเป็นเจ้าภาพจัดการแข่งขันอย่าง ตุรกี ที่พลิกกลับมาเอาชนะไปได้ 3-1 เซต\n\nอย่างไรก็ดี แม้ผลการแข่งขันครั้งนั้นอาจจะไม่ได้เป็นใจ แต่จากรูปเกมที่ออกมา มันก็สะท้อนให้เห็นได้อย่างชัดเจนว่า ทีมชาติไทย สามารถต่อกรกับ ตุรกี ได้อย่างสนุกสูสี แบบแทบไม่ได้เป็นรองเลย จึงเชื่อแน่ว่า เกมนี้สาวไทยคงหมายมั่นปั้นมือและมีความมั่นใจแบบเต็มเปี่ยม ที่จะกลับมาล้างแค้นให้จงได้ โดยเฉพาะอย่างยิ่ง เมื่อได้บอลเร็วตัวเก่งอย่าง แนน-ทัดดาว กลับมาประจำตำแหน่งแล้วด้วย แต่กระนั้นก็ยังต้องยอมรับว่า กว่าที่ทีมไทยจะได้แต่ละแต้มจาก ตุรกี ก็คงไม่ใช่งานง่ายแน่\n\nทั้งนี้ แม้ว่าจากสถิติการพบกัน ทีมไทยจะเป็นรอง แต่พวกเธอก็เคยเอาชนะ ตุรกี ได้ 2 ครั้ง โดยเกมนี้ หากทีมลูกยางสาวไทย สามารถแก้ไขจุดอ่อน ลดข้อผิดพลาด และเพิ่มความแน่นอนในทุกทักษะ ทั้งในเรื่องของการเสิร์ฟ, การรับบอลแรก, การขึ้นบล็อก รวมทั้งการโจมตีที่หลากหลาย ก็คงไม่ใช่เรื่องที่ยากจนเกินไป ที่จะได้เซตจาก ตุรกี อีกครั้ง แต่จะเป็นหนึ่ง, สอง หรือ สามเซตนั้น แฟนๆ ชาวไทย คงต้องร่วมลุ้นและส่งใจเชียร์ไปพร้อมกันทั้งประเทศ\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "ไม่ไหวไม่ฝืน!อิซัก หอก นิวคาสเซิ่ล ถอนตัวรับใช้ สวีเดน": "\"อเล็กซานเดอร์ อิซัก พลาดการซ้อมเมื่อวันพุธเนื่องจากรู้สึกไม่สู้ดี เขาเข้ารับการตรวจเช็คจากทีมแพทย์แล้ว และเป็นอันแน่นอนว่าเขาจะพลาดเกมกับ เซอร์เบีย และ สโลวีเนีย\" สมาคมฟุตบอล สวีเดน แถลง\n\nอิซัก ซึ่งย้ายมาจากทีม เรอัล โซเซียดาด ด้วยค่าตัว 58 ล้านปอนด์ (ราว 2,460 ล้านบาท) ไม่อาจลงซ้อมได้ตั้งแต่วันพุธซึ่งตรงกับวันเกิดอายุครบ 23 ปีของเขาพอดีก่อนที่ สวีเดน จะบุกไปเยือน เซอร์เบีย ในวันที่ 24 ก.ย.และกลับมาเล่นในบ้านปะทะกับ สโลวีเนีย วันที่ 27 ก.ย.กระทั่งล่าสุดมีการยืนยันว่าเขาถอนตัวออกจากทีมแล้ว และกลับสู่สโมสรเพื่อเข้ารับการเยียวยา\n\nด้าน ยานน์ อันเดอร์สสัน กุนซือทีมชาติ สวีเดน ได้เสริมว่า \"แน่นอนว่ามันน่าเศร้าสำหรับ อเล็กซ์ และรวมถึงทีมด้วย แต่หลังจากที่ได้ปรึกษากับทีมแพทย์ และ อเล็กซ์ แล้ว มันเป็นการตัดสินใจที่ถูกต้องแล้ว ผมหวังว่าเขาจะกลับมาได้โดยเร็ว\"\n\nสำหรับกองหน้าผิวสีได้เผยความรู้สึกว่า \"มันน่าเศร้าที่ผมต้องออกมาจากทีม ผมหวังว่าพวกเราจะโชคดีในวันเสาร์ และวันพุธ\"\n\nต่ออาการบาดเจ็บของ อิซัก ทำให้ เอ็ดดี้ ฮาว นายใหญ่ทีม สาลิกาดง ต้องรอลุ้นว่าเขาจะฟิตลงเล่นเกมต่อไปของสโมสรได้หรือไม่นัดที่พวกเขาจะบุกไปเยือน ฟูแล่ม ในวันที่ 1 ต.ค.\n\nทั้งนี้ อิซัก ลงเล่นให้ทีมอีสานของเมืองผู้ดีสามเกมแล้วนับตั้งแต่ย้ายสังกัด และซัดประตูได้ทันทีในแมตช์ประเดิมสนามที่ออกไปแพ้ ลิเวอร์พูล หวุดหวิด 2-1 รวมถึงเกมล่าสุดที่เขายิงลูกโทษให้ทีมไล่ตีเสมอ บอร์นมัธ 1-1 ที่ เซนต์ เจมส์พาร์ค โดยถึงขณะนี้ เดอะ แม็คพายส์ ยังกำชัยไม่ได้อีกเลยนับตั้งแต่เฝ้าบ้านสยบ ฟอเรสต์ 2-0 ในเกมเปิดซีซั่น",
    "‘ดาโล่ต์’ ซัดเบิ้ล! ‘โปรตุเกส’ บุกถล่ม ‘เช็ก’ 4-0 ศึกยูฟ่า เนชั่นส์ลีก": "‘ดาโล่ต์’ ซัดเบิ้ล! ‘โปรตุเกส’ บุกถล่ม ‘เช็ก’ 4-0 ศึกยูฟ่า เนชั่นส์ลีก\n\n“ฝอยทอง” โปรตุเกส บุกไปถล่มเอาชนะสาธารณรัฐเช็ก ได้ถึง 4-0 ในเกมยูฟ่า เนชั่นส์ลีก ลีกเอ กลุ่ม 2 ที่สนามฟอร์ทูน่า อารีน่า เมื่อคืนวันที่ 24 กันยายน\n\nโดยโปรตุเกสได้ประตูจาก ดิโอโก้ ดาโล่ต์ นาทีที่ 33 และ 52, บรูโน่ แฟร์นันเดส นาทีที่ 45 และดิโอโก้ โชต้า ปิดท้ายนาทีที่ 82\n\nด้านอีกคู่ในกลุ่มเดียวกัน สเปน แพ้ สวิตเซอร์แลนด์ 1-2\n\nผลคู่อื่นๆ\n\nลีกบี\n\nอาร์เมเนีย แพ้ ยูเครน 0-5\n\nสโลวีเนีย ชนะ นอร์เวย์ 2-1\n\nสกอตแลนด์ ชนะ ไอร์แลนด์ 2-1\n\nอิสราเอล ชนะ แอลเบเนีย 2-1\n\nเซอร์เบีย ชนะ สวีเดน 4-1\n\nลีกซี\n\nไอร์แลนด์เหนือ ชนะ โคโซโว 2-1\n\nไซปรัส ชนะ กรีซ 1-0",
    "พิษณุโลก ส่ง 3 นักมวยโรงเรียนกีฬา อบจ.เข้าร่วมแข่งขันชกมวยประเทศเซอร์เบีย": "พิษณุโลก ส่ง 3 นักมวยโรงเรียนกีฬา อบจ.เข้าร่วมแข่งขันชกมวยประเทศเซอร์เบีย\n\n\n\nวันที่ 13 กันยายน 2565 ที่องค์การบริหารส่วนจังหวัดพิษณุโลก โดย นายมนต์ชัย วิวัฒน์ธนาฒย์ นายกองค์การบริหารส่วนจังหวัดพิษณุโลก ขอเชิญชวนชาวพิษณุโลกร่วมส่งแรงเชียร์แรงใจให้กับทีมนักกีฬามวยโรงเรียนกีฬาองค์การบริหารส่วนจังหวัดพิษณุโลก จำนวน 3 รุ่น ประกอบด้วย นางสาวธรารัตน์ พรหมวิชัย รุ่น 60 กก. หญิง, นายธิติวัฒน์ โพล้งอุไร รุ่น 48 กก. ชาย และนายชาครินทร์ เอกปัชชา รุ่น 60 กก. ชาย\n\nโดยได้รับคัดเลือกเป็นตัวแทนนักกีฬามวยสากลเยาวชนทีมชาติไทย เดินทางไปเข้าร่วมการแข่งขันมวยสากลสมัครเล่นในรายการ The Golden Glove of Vojvodina Youth Men & Tournament ระหว่างวันที่ 12–19 กันยายน 2565 เมืองซูโบติก้า ประเทศเซอร์เบีย",
    "เพจหลัก FIVB ยอมเปลี่ยนภาพหน้าปก พร้อมข้อความได้ใจคนไทยสุดๆ": "ดูวอลเลย์บอลสด ล่าสุดทางเพจลูกยางโลกอย่าง Volleyball World ได้ยอมเปลี่ยนภาพหน้าปกแล้ว จากก่อนหน้านี้เป็นภาพสาวๆ ใส่ชุดแข่งขันสีขาว เมื่อครั้งลงสนามแข่งในเวที วอลเลย์บอลหญิงเนชันส์ลีก 2022 (FIVB Volleyball Women's Nations League 2022) ซึ่งภาพดังกล่าวได้รับความสนใจจากทั่วโลก ทว่ากลับโดนดราม่าจากฝั่งเพื่อนบ้านไทยอย่างเวียดนามไม่เห็นด้วย\n\n\n\nโดยทางเวียดนามมองว่า การแข่งขันเนชันส์ลีก 2022 จบลงไปแล้ว และก็ได้ผลชนะของทัวร์นาเมนต์นั้นแล้วก็คือ วอลเลย์บอลหญิงทีมชาติอิตาลีสามารถคว้าแชมป์ได้สำเร็จ ขณะที่ทีมชายเป็นของ ทีมชาติฝรั่งเศส ทว่าหน้าปกของเพจ Volleyball World ก็ยังเป็นภาพวอลเลย์บอลหญิงทีมชาติไทยอยู่ดีกระทั่งทัวร์นาเมนต์ชิงแชมป์โลก\n\n\n\nดูวอลเลย์ไทยพบโปแลนด์ล่าสุด เนื่องขากล่าสุด เพจหลักFIVB ได้เปลี่ยนภาพหน้าปกแล้วเป็นที่เรียบร้อย ซึ่งได้นำภาพแห่งความดีใจของ วอลเลย์บอลสาวไทย ในชุดแข่งสีดำมาเป็นหน้าปกเช่นเดิม ซึ่งภาพเหตุการณ์ดังกล่าวเป็นภาพแห่งความดีใจแห่งจากที่ วอลเลย์บอลหญิงไทยสามารถเอาชนะ ตุรเคีย ไปได้ 3 - 2 เซต เก็บชัยชนะประเดิมศึก วอลเลย์บอลหญิงชิงแชมป์โลกได้อย่างสวยงาม\n\n\n\nพร้อมกันนี้ ทางเพจลูกยางโลกยังได้ให้แคปชั่นแบบได้ใจคนไทยสุดๆ อีกว่า \"THAILAND : If a picture paints a thousand words...\" (หากภาพหนึ่งภาพสามารถแทนคำได้นับพันคำ...\" แน่นอนว่าหลังจากที่ภาพดังกล่าวได้ถูกเผยแพร่ไปในโลกออนไลน์แล้ว ทำให้มีแฟนๆ วอลเลย์บอลเข้ามาแสดงความคิดเห็นอย่างมาก และทั่วโลกแสดงความรักต่อทีมชาติไทยอย่างต่อเนื่อง\n\nโปรแกรมวอลเลย์บอลสาวไทย ต่อไปพวกเธอจะต้องเจอกับเจ้าภาพโปแลนด์ ที่เมืองกดังก์ ประเทศโปแลนด์ แข่งขันในช่วงกลางดึกคืนวันที่ 27 กันยายน (เข้าเช้าวันที่ 28 กันยายน) เวลา 01.30 น. ตามเวลาในประเทศไทย จากนั้นจะพบกับ โครเอเชีย ในวันที่ 28 กันยายน 2565 เวลา 19.00 น. ซึ่งนับว่าเป็นโปรแกรมที่โหดพอสมควรกับสาวไทย\n\n\n\n>>> ดูสดวอลเลย์บอลหญิงไทยวันนี้ <<<\n\n- โปแลนด์ พบ ไทย\n\n- โปแลนด์ พบ ไทย\n\n- โปแลนด์ พบ ไทย\n\nภาพจาก grandsport1961 และ Volleyball World\n\nติดตามข้อมูลข่าวสารเพิ่มเติมได้ที่ Thainewsonline",
    "ชาวรัสเซียแห่หนีออกนอกประเทศ หลังปูตินสั่งระดมพลรบยูเครน": "ชาวรัสเซียจำนวนมากกำลังเร่งหนีออกนอกประเทศ เพื่อจะได้ไม่ต้องถูกเรียกตัวเข้าร่วมกับกองทัพตามคำสั่งระดมพลของประธานาธิบดีวลาดิเมียร์ ปูติน ที่มีออกมาเมื่อวันพุธ หลังกองกำลังรัสเซียกลับเป็นฝ่ายสูญเสียหนักในการรบกับยูเครนในช่วงไม่กี่สัปดาห์ที่ผ่านมา\n\nสถานการณ์ที่เกิดขึ้นนี้ทำให้เจ้าหน้าที่ชาติยุโรปบางรายออกมาแสดงความกังวลว่า อาจะเกิดภัยคุกคามตนตามแนวชายแดนและกำลังพิจารณาดำเนินการกดดันผู้นำรัสเซียด้วยการปิดพรมแดนของตนเสีย\n\nสำนักข่าวเอพี รายงานว่า เอ็ดการส์ รินเควิชส์ รัฐมนตรีต่างประเทศลัตเวีย กล่าวเมื่อวันพฤหัสบดีว่า คนหลายคนที่กำลังหาทางหนีออกจากรัสเซีย “ไม่มีปัญหากับกรณีการสังหารชาวยูเครน และพวกเขาก็ไม่ได้คัดค้านเรื่องนี้เลย จึงเป็นเรื่องไม่ถูกต้องที่จะมองว่า คนเหล่านี้ เป็น 'ผู้ปฏิเสธการเข้ารับใช้ราชการโดยอ้างเหตุผลด้านมโนธรรม’”\n\nรายงานข่าวระบุว่า บริเวณพรมแดนทางบกของรัสเซีย ทางตะวันออก ทางใต้ และทางตะวันตก มีรถเข้าแถวยาวหลายกิโลเมตรในวันศุกร์ เนื่องจาก ประชาชนชาวรัสเซีย ซึ่งส่วนใหญ่เป็นชายในวัยเข้าเกณฑ์ พยายามหลบหนีการเกณฑ์ทหาร\n\nนอกจากนั้น คลิปวิดีโอโดย Radio Free Europe ซึ่งเป็นหน่วยงานภายใต้ US Agency for Global Media เช่นเดียวกับ วีโอเอ แสดงให้เห็นว่า มีทั้งรถยนต์ส่วนบุคคลและรถบรรทุกเข้าแถวยาวมากเพื่อข้ามพรมแดนไปยังประเทศจอร์เจีย โดยมีชาวรัสเซียรายหนึ่ง ที่เปิดเผยเพียงชื่อ อิวาน ระบุว่า การเดินทางข้ามแดนนี้ใช้เวลาถึง 12 ชั่วโมง และว่า เจ้าหน้าที่ชายแดนรัสเซียปล่อยให้คนผ่านช้ากว่าวันก่อนที่ผู้คนเดินทางผ่านด่านได้อย่างรวดเร็ว\n\nมีรายงานว่า เกิดสภาพการณ์เช่นเดียวกันที่บริเวณพรมแดนรัสเซียซึ่งติดกับคาซัคสถานและมองโกเลีย ส่วนที่พรมแดนทางตะวันตก เจ้าหน้าที่ชายแดนฟินแลนด์รายงานว่า การจราจรจากรัสเซียคับคั่งขึ้นกว่า 2 เท่าในช่วง 48 ชั่วโมงที่ผ่านมา\n\nขณะเดียวกัน เยอรมนีเปิดเผยว่า รัฐบาลจะเสนอความคุ้มครองให้กับชาวรัสเซียที่หนีการระดมพลของมอสโก แต่จะพิจารณาเป็นกรณี ๆ ไป แต่หลายประเทศในยุโรป ซึ่งรวมถึงประเทศที่อยู่ติดกับรัสเซีย อันได้แก่ ประเทศในแถบทะเลบอลติกและฟินแลนด์ กำลังดำเนินการจำกัดการเดินทางเข้าประเทศของประชาชนชาวรัสเซียอยู่\n\nทั้งนี้ การเดินทางทางอากาศนั้นเป็นเรื่องที่ยากยิ่งตั้งแต่มอสโกส่งกองทัพบุกยูเครน เนื่องจากหลายประเทศในยุโรปและอเมริกาเหนือสั่งห้ามสายการบินของรัสเซียบินเข้าน่านฟ้าตน ขณะที่ เที่ยวบินไปยังประเทศที่ชาวรัสเซียไม่ต้องใช้วีซ่า เช่น ตุรกี เซอร์เบีย และดูไบ มีรายงานข่าวว่า ขายหมดทุกที่นั่งตั้งแต่วันพฤหัสบดีแล้ว\n\nนอกจากประเด็นการหลบหนีของผู้คนแล้ว ยังมีรายงานเกี่ยวกับการประท้วงต่อต้านการระดมพลที่เกิดขึ้นทั่วรสเซีย โดยกลุ่มเคลื่อนไหวด้านสิทธิมนุษยชนหลายกลุ่มอ้างว่า มีผู้ชุมนุมราว 1,400 คนถูกจับกุมตัวไปตั้งแต่เมื่อวันพุธที่ผ่านมา และมีรายงานด้วยว่า ผู้ที่ถูกจับกุมบางส่วนถูกยื่นหมายเกณฑ์ทหารให้ระหว่างถูกควบคุมตัวด้วย",
    "": "อย่างไรก็ตามมีชายคนหนึ่งซึ่งสวมเสื้อเชิ้ตสีดำ ได้เข้ามาในสนาม และคาดว่าน่าจะเชียร์ทีมที่โดนปฏิเสธประตู ได้พยายามโต้เถียงกับกรรมการเพื่อหวังที่จะให้มีการเปลี่ยนคำตัดสิน ในขณะที่ท่านเปากำลังตรวจสอบภาพและคลิปจากมือถือของผู้ชมที่อยู่ข้างสนาม\n\nสำหรับแมตช์ดังกล่าวเป็นหนึ่งในเกมอย่างเป็นทางการในลีกระดับล่าง โดยตามเหตุการณ์สุดฉงนเกิดขึ้นเมื่อทีมที่สวมชุดน้ำเงินลายขาวโหม่งบอลจากลูกเปิดฟรีคิกเข้าประตูไป แต่โดนปฏิเสธเนื่องจากถูกจับว่าเป็นจังหวะล้ำหน้า\n\nในช่วงระหว่างที่ผู้ตัดสินพยายามวิเคราะห์เหตุการณ์ทั้งหมดผ่าน \"สมาร์ทโฟน\" นักเตะของทั้งสองทีมก็รู้สึกกระสับกระส่ายว่าจะมีการเปลี่ยนแปลงคำตัดสินหรือไม่ โดยหลังจากใช้เวลาอยู่สักใหญ่ๆ สุดท้ายท่านเปาตัดสินกลับคำด้วยการให้ประตูกับทีมเสื้อน้ำเงินลายขาวซึ่งพวกเขาวิ่งฉลองดีใจกันยกใหญ่\n\nทั้งนี้ยังไม่มีความชัดเจนเกี่ยวกับกฎการแข่งขันว่าสามารถที่จะกลับคำตัดสินโดยการอ้างอิงหลักฐานจากวีดิโอโดยเฉพาะอย่างยิ่งจากแฟนบอลแทนที่จะเช็คจากภาพถ่าย และวีดิโอจากโทรทัศน์ได้หรือไม่\n\nขณะที่แฟนบอลที่ได้เห็นเหตุการณ์ต่างเข้ามาแสดงความเห็นในสื่อออนไลน์มากมายอาทิเช่น \"มันดีกว่า วีเออาร์ ในพรีเมียร์ลีก ซะอีก\" หรือ \"ดูเหมือนว่าลีกระดับล่างจะใช้วีเออาร์ได้ดีกว่าใน 5 ลีกชั้นนำยุโรปซะอีก\" บางรายระบุว่า \"เขามีการประเมินจากมุมกล้องมากกว่าวีเออาร์ในเซเรีย อา ซะอีก\" เป็นต้น\n\n\n\n\n\n\n\n\n\n\n\n\n\n\n\n",
    "ตบสาวไทย สู้เต็มที่พร้อมดวลตุรกีแมตช์แรกชิงแชมป์โลก": "ส่วนที่เหลืออีก 21 ทีมมาจากทีมชนะเลิศและรองชนะเลิศจากการแข่งขันชิงแชมป์ทวีปปี 2021 ทั้งหมด 10 ทีม และ 11 ทีมจากการจัดอันดับโลกของสหพันธฺวอลเลย์บอลนานาชาติ (FIVB)ซึ่งทีมนักตบสาวไทยอยู่ในทีมอันดับ 14 ของโลกในปัจจุบัน เป็น 1 ใน 11 ชาติที่โควต้าเข้าร่วมแข่งขันการจัดอันดับโลกของสหพันธ์วอลเลย์บอลนานาชาติ\n\nศึกครั้งนี้นักตบสาวไทยอยู่ในสายบี ที่ประกอบไปด้วย โปแลนด์, ตุรกี, โดมินิกัน, เกาหลีใต้ และ โครเอเชีย โดยนัดเปิดสนามของสาวไทยในวันที่ 24 ก.ย.นี้ ที่สนามอาร์เนม ประเทศเนเธอร์แลนด์ นักตบสาวไทยจะลงสนาพบกับ ตุรกี มือวางอันดับ 6 ของโลก ทีมอันดับ 7 ในเนชั่นส์ลีก 2022 ซึ่งการพบกันนัดล่าสุดในศึกเนชั่นส์ ลีก 2022 ในรอบ 8 ทีมสุดท้าย นักตบสาวไทย พ่ายให้ ตุรกี รอบ 8 ทีมสุดท้าย 1-3 เซต\n\nสำหรับสถิติก่อนหน้านี้ระหว่างทีมไทยและทีมตุรกี เจอกันมาทั้งหมด 9 ครั้ง โดยทีมสาวไทยชนะได้ 2 ครั้ง ขณะที่ตุรกีคว้าชัยชนะ 7 ครั้ง จาก เนชั่นส์ ลีก 3 ครั้ง (ปี 2018,2019 และ 2021) ตุรกีชนะหมดทั้ง 3 ครั้ง, รายการ มองเทรอซ์ มาสเตอร์ส 2 ครั้ง (ปี 2016 และ 2019) ผลัดกันแพ้ผลัดกันชนะทีมละ 1 ครั้ง\n\nนอกจากนั้นในในรายการเวิลด์ แชมเปี้ยนชิพ 1 ครั้ง ตุรกี เป็นฝ่ายเอาชนะไทย และ ในรายการเวิลด์ กรังด์ปรีซ์ หรือ เนชั่นส์ ลีก (ในปัจจุบัน) เจอกัน ทั้งหมด 3 ครั้ง ตุรกีชนะ 2 ครั้ง และทีมสาวไทยชนะ 1 ครั้งนัดเปิดสนามของ สาวไทย แน่นอนว่าจะต้องสู้เต็มที่ แม้ว่า” แนน” ทัดดาว นึกแจ้ง ยังไม่หายจากอาการบาดเจ็บแบบ 100 เปอร์เซ็นต์ แต่การเดินทางไปครั้งนี้ “โค้ชด่วน” ดนัย ศรีวัชรเมธากุล ได้เลือกเอานักกีฬาตัวสำรองที่ฟิต และมีศักยภาพมากพอที่จะทดแทนตัวจริงได้\n\nร่วมส่งแรงใจเชียร์ทัพนักตบสาวไทย จะลงสนามแมตช์แรก กับตุรกีได้ทางเวิร์คพอยท์ ช่อง 23 ในวันที่ 24 ก.ย. 65 เวลา 18.00 น. ตามเวลาประเทศไทย",
    "โหมโรงก่อนชิงแชมป์โลก \"ตุรกี\" โชว์ฟอร์มหรู อุ่นชนะ แชมป์เก่า-แชมป์เนชันส์ลีก": "วอลเลย์บอลหญิงตุรกี งัดฟอร์มแกร่ง อุ่นเครื่องชนะ แชมป์เก่า-แชมป์เนชันส์ลีก ก่อนประเดิมบู๊ไทย ในศึก “ชิงแชมป์โลก 2022”\n\nวันที่ 16 ก.ย. 65 ความเคลื่อนไหวก่อนการแข่งขันวอลเลย์บอลหญิงชิงแชมป์โลก 2022 ที่ประเทศเนเธอร์แลนด์ และประเทศโปแลนด์ ระหว่าง 23 กันยายน - 15 ตุลาคม ที่จะถึงนี้ โดยไทยอยู่ร่วมสายกับ โปแลนด์ (เจ้าภาพร่วม), ตุรกี, โดมินิกัน, เกาหลีใต้ และ โครเอเชีย\n\nก่อนชิงแชมป์โลกจะมาถึง วอลเลย์บอลหญิงตุรกี ที่มีโปรแกรมประเดิมสนามพบ ทัพลูกยางสาวไทย ในวันที่ วันที่ 24 กันยายนที่จะถึงนี้ ได้จัดโปรแกรมอุ่นเครื่องกับ อิตาลี แชมป์วอลเลย์บอลหญิง เนชันส์ลีก 2022, เซอร์เบีย แชมป์โลกปี 2018 และ โปแลนด์ ผลปรากฏว่า ตุรกี เอาชนะได้ทั้ง 3 ทีม โดยมีผลการแข่งขันดังนี้\n\n12 ก.ย. 65 ตุรกี ชนะ อิตาลี 3-1 เซต (22-25, 25-23,25-18 และ 25-15)\n\n13 ก.ย. 65 ตุรกี ชนะ เซอร์เบีย 3-1 เซต (25-22, 25-22, 23-25 และ 27-25)\n\n15 ก.ย. 65 ตุรกี ชนะ โปแลนด์ 3-1 เซต (25-21, 21-25, 25-17, 25-21)\n\nสำหรับโปรแกรมการแข่งขันของ วอลเลย์บอลหญิงทีมชาติไทย ในศึกลูกยางชิงแชมป์โลก มีดังนี้\n\nวันที่ 24 กันยายน 2565 เวลา 18.00 น. ตุรกี พบ ไทย ที่เมืองอาร์เนม ประเทศเนเธอร์แลนด์\n\nวันที่ 28 กันยายน 2565 (คืนวันที่ 27 กันยายน) เวลา 01.30 น. โปแลนด์ พบ ไทย ที่เมืองกดังก์ ประเทศโปแลนด์\n\nวันที่ 28 กันยายน 2565 เวลา 19.00 น. ไทย พบ โครเอเชีย ที่เมืองกดังก์ ประเทศโปแลนด์\n\nวันที่ 29 กันยายน 2565 เวลา 19.00 น. เกาหลี พบ ไทย ที่เมืองกดังก์ ประเทศโปแลนด์\n\nวันที่ 1 ตุลาคม 2565 เวลา 19.00 น. โดมินิกัน พบ ไทย ที่เมืองกดังก์ ประเทศโปแลนด์",
    "‘รัสเซีย’ แห่หนีออกนอกประเทศ หวั่นเจอเกณฑ์ทหาร หลังปูตินสั่งระดมพลรบยูเครน": "ชาวรัสเซียจำนวนมาก โดยเฉพาะกลุ่มผู้ชาย พากันเร่งเดินทางออกนอกประเทศ เพื่อจะได้ไม่ต้องถูกเรียกตัวเข้าร่วมกองทัพ หลัง “ปูติน” สั่งระดมพล จากการที่กองทัพรัสเซีย กำลังสูญเสียหนักในการรบกับยูเครน ช่วงไม่กี่สัปดาห์ที่ผ่านมา\n\nวีโอเอ รายงานว่า ชาวรัสเซียจำนวนมาก ส่วนใหญ่เป็นชายที่อยู่ในวัยเกณฑ์ทหาร กำลังหาทางออกจากประเทศ โดยพรมแดนทางบกของรัสเซีย ทางตะวันออก ทางใต้ และทางตะวันตก มีรถเข้าแถวยาวหลายกิโลเมตร เมื่อวานนี้ (23 ก.ย.) หลังจากที่ประธานาธิบดีวลาดิเมียร์ ปูติน ผู้นำมอสโก ได้สั่งระดมพล ในการทำสงครามกับยูเครน ที่รัสเซียกำลังเป็นฝ่ายสูญเสียหนัก\n\nอย่างไรก็ดี นายเอ็ดการ์ส รินเควิชส์ รัฐมนตรีว่าการกระทรวงการต่างประเทศลัตเวีย ระบุว่า ที่ผ่านมา ชาวรัสเซียไม่ได้มีปัญหา กับกรณีการสังหารชาวยูเครน และพวกเขาก็ไม่ได้คัดค้านเรื่องนี้เลย จึงเป็นเรื่องไม่ถูกต้องที่จะมองว่า คนเหล่านี้เป็นผู้ปฏิเสธการเข้ารับใช้ราชการ โดยอ้างเหตุผลด้านมโนธรรม\n\nชาวรัสเซียรายหนึ่ง ที่บอกชื่อเพียงว่า อิวาน ซึ่งเดินทางข้ามพรมแดน เข้าไปยังจอร์เจีย เล่าวว่า การเดินทางข้ามแดนนี้ใช้เวลาถึง 12 ชั่วโมง และว่า เจ้าหน้าที่ชายแดนรัสเซียปล่อยให้คนผ่านช้ากว่าวันก่อน ที่ผู้คนเดินทางผ่านด่านได้อย่างรวดเร็ว\n\nมีรายงานว่า เกิดสภาพการณ์เช่นเดียวกันนี้ ที่บริเวณชายแดนรัสเซีย ติดกับคาซัคสถาน และมองโกเลีย ส่วนฝั่งตะวันตก เจ้าหน้าที่ชายแดนฟินแลนด์รายงานว่า การจราจรจากรัสเซียคับคั่งขึ้นกว่า 2 เท่าในช่วง 48 ชั่วโมงที่ผ่านมา\n\nทางด้านเยอรมนีเปิดเผยว่า รัฐบาลจะเสนอความคุ้มครองให้กับชาวรัสเซียที่หนีการระดมพลของมอสโก แต่จะพิจารณาเป็นกรณี ๆ ไป แต่หลายประเทศในยุโรป ซึ่งรวมถึงประเทศที่อยู่ติดกับรัสเซีย อันได้แก่ ประเทศในแถบทะเลบอลติก และฟินแลนด์ กำลังดำเนินการจำกัดการเดินทางเข้าประเทศของชาวรัสเซียอยู่\n\nทั้งนี้ การเดินทางทางอากาศนั้นเป็นเรื่องที่ยากยิ่งตั้งแต่มอสโกส่งกองทัพบุกยูเครน เนื่องจากหลายประเทศในยุโรป และอเมริกาเหนือ สั่งห้ามสายการบินของรัสเซียบินเข้าน่านฟ้าตน ส่วนเที่ยวบินไปยังประเทศที่ชาวรัสเซียไม่ต้องใช้วีซ่า เช่น ตุรกี เซอร์เบีย และดูไบ มีรายงานว่า ขายตั๋วหมดทุกที่นั่ง ตั้งแต่วันพฤหัสบดีที่ผ่านมา (22 ก.ย.)\n\nนอกจากประเด็นการหลบหนีของผู้คนแล้ว ยังมีรายงานเกี่ยวกับการประท้วงต่อต้านการระดมพลที่เกิดขึ้นทั่วรัสเซีย โดยกลุ่มเคลื่อนไหวด้านสิทธิมนุษยชนหลายกลุ่มอ้างว่า มีผู้ชุมนุมราว 1,400 คนถูกจับกุมตัวไปตั้งแต่เมื่อวันพุธที่ผ่านมา (21 ก.ย.) และมีรายงานด้วยว่า ผู้ที่ถูกจับกุมบางส่วน ถูกยื่นหมายเกณฑ์ทหารให้ระหว่างถูกควบคุมตัวด้วย\n\nอ่านข่าวเพิ่มเติม\n\nSHARE\n\nFOLLOW US",
    "\"เรือใบ\"ส่งนักกายภาพประกบดูแล \"ฮาลันด์\"": "“เรือใบสีฟ้า” แมนเชสเตอร์ ซิตี ส่งนักกายภาพของสโมสร มาริโอ พาฟันดี ตามประกบดูแล เออร์ลิง ฮาลันด์ กองหน้าตัวเก่งถึงแคมป์เก็บตัวทีมชาตินอร์เวย์ เพื่อคอยดูแลดาวยิงคนสำคัญที่ทำไปแล้ว 14 ประตู จาก 9 นัด ในฤดูกาลนี้\n\nนอร์เวย์ กำลังมีโปรแกรมทำศึกเนชันส์ลีกพบกับ สโลวีเนีย และ เซอร์เบีย วันที่ 24 ก.ย. และ 27 ก.ย. นี้ แมนฯ ซิตี ต้องการแน่ใจว่า ฮาลันด์ จะปฏิบัติตามกิจวัตรการซ้อมของสโมสรที่ดีมาตลอดตั้งย้ายมาร่วมทีม\n\nอย่างไรก็ตาม สเตล โซลบัคเคน เฮดโค้ชทีมชาติยืนยันว่า พาฟันดี ที่ทำงานกับซิตีมาตั้งแต่ปี 2016 จะทำงานเป็นนักกายภาพคนที่ 3 ของทีม ไม่ได้ดูแลแค่ฮาลันด์คนเดียว แหล่งข่าวเผยว่า แมนฯ ซิตี กะตือรือร้นที่จะสร้างความสัมพันธ์อันดีกับนอร์เวย์ และพร้อมแบ่งปันแนวทางปฏิบัติที่ได้ผลดีกับฮาลันด์",
    "คิงส์คัพจัดต่างจังหวัด 7 ครั้งทีมชาติไทยไม่เคยคว้าแชมป์": "โดยฟุตบอลรายการเก่าแก่ที่สุดของทวีปเอเชียที่ก่อตั้งแต่ปี 2511 มีการปรับโยกไปแข่งขันตามพื้นที่จังหวัดต่างๆ เพื่อสร้างการมีส่วนร่วมของแฟนบอลรวมครั้งนี้ด้วยเป็นครั้งที่ 7 แต่สิ่งที่ไม่น่าเชื่อคือทีมชาติไทยไม่เคยคว้าแชมป์รายการนี้จากการฟาดแข้งนอกพื้นที่ กทม.ได้เลย ทำได้ดีที่สุดคือการคว้ารองแชมป์ ครั้งที่ 39 ที่จังหวัดภูเก็ต คงต้องติดตามกันต่อว่า คิงส์คัพนอกเมืองหลวงครั้งต่อไปจะเป็นที่จังหวัดไหน? และ ทีมชาติไทยจะก้าวไปเถลิงบัลลังก์แชมป์ แน่นอนว่าสถานที่จัดการแข่งขันคงไม่ใช่เรื่องหลักในความสำเร็จ แต่การเตรียมการจัดการของทีมชาติและทรัพยากรนักเตะฝีเท้าดีรวมไปถึงองค์ประกอบอื่นๆ คือสิ่งสำคัญที่ทำให้ทีมก้าวไปสู่เป้าหมาย\n\nสถิติฟุตบอลคิงส์คัพ นอกพื้นที่ กทม.",
    "วิเคราะห์บอล สาธารณรัฐเช็ก vs โปรตุเกส วันอาทิตย์ที่ 25 กันยายน 2565": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nสาธารณรัฐเช็ก\n\nยาโรสลาฟ ชิลฮาวี่ ไม่มี มิชาล ซาดีเล็ค, ออนเดรย์ เชลูสต์ก้า, ยาน โบริล, โฮวอร์ก้า, โทมาช คาลาส, ยาน โคปิช, เครชี่, โทมาช เปตราเช็ค, ยาน ซีโกร่า กับ มาเตย์ วีดร้า สภาพร่างกายไม่สมบูรณ์ แต่ พาทริค ชิค, ปีเตอร์ เชฟชิค, อันโตนิน บารัค กับ อดัม ฮโลเช็ค พร้อมลงสนาม\n\nพาทริค ชิค จะเล่นกองหน้าคู่ อดัม ฮโลเช็ค แดนกลางมี วลาดิเมียร์ คูฟาล, โทมาช ซูเช็ค, ปีเตอร์ เชฟชิค, อันโตนิน บารัค, ยาโรสลาฟ เซเลนี่ ลงทำเกม ส่วน ดาวิด ซีม่า, ยาคุบ บราเบช, วาชลาฟ เยเมลก้า จะลงคุมแนวรับ โดยมี โทมาช วาชลิค เฝ้าเสา\n\nโปรตุเกส\n\nแฟร์นานโด ซานโตส ไม่มี ชูเอา เฟลิกซ์, ราฟาเอล เกร์เรยโร่, โอตาวีโอ เอ็ดมิลซอน ดา ซิลวา มอนเตยโร่ กับ คเลแปร์ ลาเวรัน ลีม่า แฟร์เรยร่า เปเป้ สภาพร่างกายไม่สมบูรณ์ แต่ คริสเตียโน่ โรนัลโด้, ดีโอโก้ โชต้า, รูเบน ดีอาส กับ ราฟาเอล เลเอา ฟิตพร้อมลงสนาม\n\nราฟาเอล เลเอา, คริสเตียโน่ โรนัลโด้, ดีโอโก้ โชต้า จะเล่นแนวรุก แดนกลางมี บรูโน่ แฟร์นันด์ส, รูเบน เนเวส, แบร์นาร์โด้ ซิลวา ลงทำเกม ส่วน ดีโอโก้ ดาโล่ต์, ดานีโล่ เปเรยร่า, รูเบน ดีอาส, นูโน่ เมนเดส จะลงคุมแนวรับ โดยมี ดีเอโก้ คอสต้า ลงเฝ้าเสา\n\n11 ผู้เล่นตามคาด\n\nสาธารณรัฐเช็ก (3-5-2) : โทมาช วาชลิค - ดาวิด ซีม่า, ยาคุบ บราเบช, วาชลาฟ เยเมลก้า - วลาดิเมียร์ คูฟาล, โทมาช ซูเช็ค, ปีเตอร์ เชฟชิค, อันโตนิน บารัค, ยาโรสลาฟ เซเลนี่ - พาทริค ชิค, อดัม ฮโลเช็ค\n\nโปรตุเกส (4-3-3) : ดีเอโก้ คอสต้า - ดีโอโก้ ดาโล่ต์, ดานีโล่ เปเรยร่า, รูเบน ดีอาส, นูโน่ เมนเดส - บรูโน่ แฟร์นันด์ส, รูเบน เนเวส, แบร์นาร์โด้ ซิลวา - ราฟาเอล เลเอา, คริสเตียโน่ โรนัลโด้, ดีโอโก้ โชต้า\n\nสนาม : ฟอร์ตูน่า อาเรน่า, ปราก\n\nผู้ตัดสิน : เซอร์ดาน โยวาโนวิช (เซอร์เบีย)\n\n\n\n",
    "ไม่ง้อVAR! กรรมการดูคลิปจากโทรศัพท์แฟนบอลก่อนกลับคำตัดสิน (มีคลิป)": "ไม่ง้อVAR! กรรมการดูคลิปจากโทรศัพท์แฟนบอลก่อนกลับคำตัดสิน (มีคลิป)\n\nผู้ตัดสินในประเทศเซอร์เบียขอดูคลิปเหตุการณ์จากโทรศัพท์ของแฟนบอลรายหนึ่ง ก่อนตัดสินยกเลิกประตู\n\nผู้ตัดสินรายหนึ่งในลีกสมัครเล่นของเซอร์เบียสร้างความฮือฮา เมื่อไปขอดูภาพช้าจากโทรศัพท์มือถือของแฟนบอลข้างสนาม ก่อนกลับคำตัดสิน\n\nโดยเหตุการณ์ในคลิปที่เป็นไวรัลดังตอนนี้คือ ทีมชุดสีฟ้าโหม่งประตูจากลูกเปิดฟรีคิกเข้าไปแต่ผู้ตัดสินไม่ให้เป็นประตูเพราะมองว่ามีการล้ำหน้าเกิดขึ้นก่อน\n\nแต่แล้วกลับมีเสียงทักท้วงจากแฟนบอลที่อยู่ข้างสนามว่ามันไม่ใช่ลูกล้ำหน้า เพราะเขาถ่ายวีดีโอจังหวะนี้ไว้พอดี\n\nผู้ตัดสินจึงขอดูคลิปที่แฟนบอลรายนี้ถ่ายไว้ ก่อนจะพิจารณาอย่างละเอียดและกลับคำตัดสินเป่าให้ลูกนี้เป็นประตู",
    "เปิดโปรไฟล์ 32 ผู้จัดการทีมจาก 32 ชาติในศึก ฟุตบอลโลก 2022 - FEATURE": "",
    "‘อัลคาราซ’ ยังไม่มั่นใจได้ช่วยสเปนบู๊ ‘เดวิสคัพ’ หรือไม่": "‘อัลคาราซ’ ยังไม่มั่นใจได้ช่วยสเปนบู๊ ‘เดวิสคัพ’ หรือไม่\n\nคาร์ลอส อัลคาราซ นักหวดมือ 1 ของโลกคนล่าสุด ที่เพิ่งคว้าแชมป์แกรนด์สแลม “ยูเอส โอเพ่น” มาครอง ยังไม่แน่ว่าจะช่วยทีมชาติสเปน ในการแข่งขันเทนนิสชิงแชมป์โลกประเภททีมชาย “เดวิสคัพ” ในสัปดาห์นี้หรือไม่ ถึงแม้จะมีชื่อติดทีมก็ตาม\n\nอัลคาราซกล่าวว่า ยังไม่แน่ใจว่าจะได้เล่นหรือไม่ เพราะเพิ่งเดินทางจากสหรัฐอเมริกากลับมาถึงสเปน คงต้องใช้เวลาพักอีกเล็กน้อย ก็ต้องดูกันว่าพร้อมหรือไม่ แต่อยากจะช่วยทีมให้ได้มากที่สุด\n\nสเปนร่วมกลุ่มกับเซอร์เบีย, แคนาดา และเกาหลีใต้ ในรอบเวิลด์กรุ๊ป ไฟนัลส์ โดยแมตช์แรก เมื่อวันที่ 14 กันยายน สเปน ชนะ เซอร์เบียไปแล้ว 3-0 คู่ แต่อัลคาราซยังไม่ได้ลงสนาม แมตช์ต่อไปจะเจอกับแคนาดา ในวันที่ 16 กันยายน และปิดท้ายรอบแบ่งกลุ่มกับเกาหลีใต้ ในวันที่ 18 กันยายน\n\nผลการแข่งขันแมตช์แรกในรอบแบ่งกลุ่ม\n\nสหรัฐอเมริกา ชนะ สหราชอาณาจักร 2-1\n\nสเปน ชนะ เซอร์เบีย 3-0\n\nอิตาลี ชนะ โครเอเชีย 3-0\n\nเยอรมนี ชนะ ฝรั่งเศส 2-1\n\nเนเธอร์แลนด์ ชนะ คาซัคสถาน 2-1\n\nแคนาดา ชนะ เกาหลีใต้ 2-1\n\nสวีเดน ชนะ อาร์เจนตินา 2-1\n\nออสเตรเลีย ชนะ เบลเยียม 3-0",
    "รัสเซียประกาศ ยกเว้นกลุ่มอาชีพ ไม่ต้องเป็นพลสำรอง รบกับยูเครน": "\n\nหลังจากประธานาธิบดีวลาดิเมียร์ ปูตินของรัสเซีย ลงนามในกฤษฎีกาเมื่อวันพุธเรื่องการระดมกำลังพลสำรอง 300,000 คนของกองทัพบกรัสเซียเข้าร่วมปฏิบัติการทางทหารในยูเครน ทำให้มีชายฉกรรจ์ชาวรัสเซียหลายคนเดินทางข้ามชายแดนไปยังประเทศเพื่อนบ้าน เช่น ฟินแลนด์ และจอร์เจีย เพื่อไม่ต้องร่วมรบ ล่าสุด กระทรวงกลาโหมรัสเซียออกประกาศเพิ่มเติมในวันนี้ เรื่องกลุ่มอาชีพที่ได้รับการยกเว้นไม่ต้องเข้ารายงานตัวเข้าร่วมเป็นกำลังเสริมของกองทัพรัสเซียในการสู้รบกับยูเครน ได้แก่ คนงานในธุรกิจด้านสารสนเทศหรือไอที อุตสาหกรรมเทคโนโลยีชั้นสูงหรือไฮเทค ตลอดถึงธุรกิจการเงิน-การธนาคารและนักข่าวที่ทำงานในหน่วยงานข่าวของรัฐ\n\n\n\nนอกจากนี้ กระทรวงกลาโหมรัสเซีย ยังขอให้บรรดานายจ้าง แจ้งรายชื่อของพนักงาน ซึ่งมีคุณสมบัติอยู่ในข่ายต้องถูกเกณฑ์เข้าร่วมเป็นกำลังพลสำรองต่อกระทรวงกลาโหมของรัสเซียด้วย ด้านนักวิเคราะห์บางคนระบุว่า เนื้อหาของกฤษฎีกาเรื่องการเกณฑ์กำลังพลสำรองเข้าร่วมสู้รบในยูเครนมีข้อความกำกวม ไม่ชัดเจน และเปิดช่องให้รัฐบาลรัสเซียขยายความได้เองตามที่ต้องการ ถ้ารัฐบาลเห็นว่าจำเป็น\n\n\n\nมีรายงานว่า ชายชาวรัสเซียหลายคนเริ่มทยอยหนีออกนอกประเทศ เพื่อเลี่ยงการถูกเกณฑ์ไปร่วมสู้รบในยูเครน นับเป็นการระดมกำลังพลสำรองเข้าร่วมสู้รบเป็นครั้งแรกนับแต่ยุคสงครามโลกครั้งที่ 2 เช่น ในภาคใต้ของประเทศ มีรถต่อแถวยาวหลายไมล์ในบริเวณชายแดนระหว่างรัสเซียกับจอร์เจีย ซึ่งโดยปกติ ชาวรัสเซียสามารถเดินทางไปได้โดยไม่ต้องมีวีซา แต่บางคนรอ 12 ชั่วโมงกว่าจะขับรถข้ามชายแดนรัสเซียเข้าไปยังจอร์เจีย ส่วนฟินแลนด์ ซึ่งมีชายแดนติดต่อกับรัสเซีย 1,300 กิโลเมตร มีชาวรัสเซียเดินทางเข้าประเทศเพิ่มขึ้นเช่นเดียวกันในระยะหลังๆมานี้\n\n\n\nขณะเดียวกัน จุดหมายปลายทางอื่นๆที่มีชาวรัสเซียจำนวนมากเดินทางโดยเครื่องบินเข้าไปในระยะนี้ เช่น เมืองอิสตันบูล (ตุรกี) กรุงเบลเกรด(เซอร์เบีย)และนครดูไบ(สหรัฐอาหรับเอมิเรตส์) ขณะที่นางแนนซี เฟรเซอร์ รัฐมนตรีความมั่นคงของเยอรมนีระบุว่า เยอรมนียินดีต้อนรับผู้อพยพชาวรัสเซียที่หลบหนีการเกณฑ์ทหารเข้าไปสู้รบในยูเครน โดยเยอรมนีจะตรวจสอบประวัติภูมิหลังชาวรัสเซียและอนุมัติเป็นรายๆ\n\n\n\nแต่อีกหลายประเทศในแถบยุโรปตะวันออกมีนโยบายที่แตกต่างจากเยอรมนี เช่น ลิทัวเนีย ลัตเวีย เอสโตเนียและสาธารณรัฐเช็ก ไม่อนุญาตให้ชาวรัสเซียเข้าไปลี้ภัย หวั่นเกรงชาวรัสเซียเป็นภัยคุกคามความมั่นคงของประเทศ\n\n\n\n#รัสเซีย\n\n\n\n#กลุ่มอาชีพที่ยกเว้นไม่ต้องเป็นกำลังพลสำรอง\n\n\n\n#การสู้รบกับยูเครน",
    "สถิติก่อนแข่ง วอลเลย์บอลไทย ตุรกี ก่อนดวลชิงแชมป์โลก 2022 นัดแรก": "สถิติก่อนแข่ง พบกัน 5 ครั้งหลังสุด วอลเลย์บอลไทย กับ วอลเลย์บอลตุรกี ก่อนดวลวอลเลย์บอลหญิงชิงแชมป์โลก 2022 นัดแรก\n\nเริ่มขึ้นแล้วกับทัวร์นาเมนต์ระดับสูงสุดของวงการลูกยาง วอลเลย์บอลหญิงชิงแชมป์โลก 2022 ที่จะเริ่มต้นนัดเปิดสนามคืนนี้ ระหว่างโปแลนด์ กับโครเอเชีย ส่วนตารางแข่งของทักวอลเลย์บอลหญิงไทย มีคิวลงตบกับอดีตคู่ปรับตลอดกาลอย่าง ตุรกี วันที่ 24 กันยายน 2565 เวลาดี 6 โมงเย็นบ้านเรา\n\nก่อนจะไปดูถ่ายทอดสดเลย์บอลไทยตุรกี นัดแแรก รอบแบ่งกลุ่ม ทางช่อง workpoint ไทยเกอร์จะพามาย้อนดู สถิติ ไทย ตุรกี Head-to-head พบกันก่อนหน้า 5 ครั้งหลังสุดว่าทีมใดมีเปอร์เซนต์โอกาสชนะมากกว่ากัน\n\nสถิติพบกัน 5 ครั้ง head-to-head วอลเลย์บอลไทย ตุรกี ใครชนะมากกว่ากัน\n\n14 กรกฎาคม 2022 วอลเลย์บอลหญิงเนชั่นส์ลีก ตุรกี ชนะ ไทย 3-1 เซต\n\n6 มิถุนายน 2021 วอลเลย์บอลหญิงเนชั่นส์ลีก ตุรกี ชนะ ไทย 3-1 เซต\n\n6 มิถุนายน 2019 วอลเลย์บอลหญิงเนชั่นส์ลีก ตุรกี ชนะ ไทย 3-0 เซต\n\n17 พฤษภาคม 2019 วอลเลย์บอล มองเทรอซ์ มาสเตอร์ ตุรกี ชนะ ไทย 3-1 เซต\n\n11 ตุลาคม 2018 วอลเลย์บอลหญิงชิงแชมป์โลก รอบ 2 ตุรกี ชนะ ไทย 3-1 เซต\n\nเป็นที่นน่าสังเกตว่า หลังจากที่ไทยสามารถเอาชนะตุกรีได้เป็นครั้งแรกในรายการ วอลเลย์บอล เวิร์ด กรังด์ ปรีซ์ 2017 คาบ้าน 3 เซตรวด ทีมชาติตุรกีที่นำโดยกุยเดตติ และการถือกำเนิดบีหลัง คาราคูตก็ไม่เคยแพ้ให้ไทยอีกเลย แต่การแพ้ทุกครั้งก็เป็นการสู้ได้แบบสูสี ได้เซตเกือบทุกครั้ง\n\nล่าสุดที่เจอกันใน VNL 2022 รอบ 8 ทีมสุดท้ายก็เป็นวอลเลย์บอลหญิงไทยด้วยซ้ำที่ออกขึ้นนำก่อนเซตแรก\n\nคลิป วอลเลย์บอลหญิงไทย ปะทะ ตุรกี\n\nอันดับโลกวอลเลย์บอลหญิงไทย VS ตุรกี ล่าสุด\n\nทีมชาติไทย อันดับที่ 14 ของโลก มี 204 คะแนน\n\nตุรกี หรือ ตุรเคย มีอันดับ 6 ของโลก มี 310 คะแนน\n\nดังนั้นถือเป็นนัดที่ไม่ใช่งานง่ายเลยสำหรับสายเลือดใหม่ของเรา แต่ใช่ว่าจะไม่มีโอกาสชนะ เพราะเปิดทัวร์นาเมนต์มานัดแรก สาว ๆ มาสร้างเซอร์ไพรส์ให้คนดูเสมอ เฉกเช่นเดียวกับ VNL 2022 สนามแรก ที่ชนะ บัลแกเรีย เซอร์เบีย จีน แบบช็อกโลก\n\nร่วมชมถ่ายทอดสด รายการวอลเลย์บอลหญิงชิงแชมป์โลก 2022 ระหว่างทีมชาติไทย พบ ตุรกี ได้ทาง เวิร์คพอยต์ทีวี และ VBTV ได้ตั้งแต่เวลา 17.45 น. เป็นต้นไป วันพรุ่งนี้\n\nภาพจาก : Volleyball World",
    "'เรือใบสีฟ้า' ส่งนักกายภาพดูแล 'ฮาแลนด์' ถึงแคมป์ทีมชาติ": "“เรือใบสีฟ้า” แมนเชสเตอร์ ซิตี ยอดทีมแห่งศึกพรีเมียร์ ลีก อังกฤษ ส่งทีมงานซึ่งเป็นนักกายภาพบำบัดเข้าไปอยู่ในแคมป์ทีมชาตินอร์เวย์แบบเฉพาะกิจ เพื่อตามดูแล เออร์ลิง เบราต์ ฮาแลนด์ ศูนย์หน้าตัวความหวังในช่วงโปรแกรมฟีฟ่า เดย์ เพราะกลัวจะได้รับบาดเจ็บ\n\nตามการรายงานจาก เดลีเมล สื่อชั้นนำของอังกฤษ เปิดเผยว่า มาริโอ ปาฟุนดี นักกายภาพบำบัดของแมนฯ ซิตี เข้ามาทำงานในทีม “เรือใบสีฟ้า” ภายใต้การคุมทีมของ เปป กวาร์ดิโอลา กุนซือชาวสแปนิชเป็นซีซั่นแรก และคอยดูแล เออร์ลิง ฮาแลนด์ อย่างใกล้ชิดมาโดยตลอด นับตั้งแต่ย้ายมาจาก โบรุสเซีย ดอร์ทมุนด์\n\nสตาเล โซลบักเคน กุนซือทีมชาตินอร์เวย์ ออกมายืนยันด้วยตัวเองเมื่อวันจันทร์ที่ผ่านมา ว่า ปาฟุนดี นักกายภาพของแมนฯ ซิตี ถือว่ามีบทบาทต่อทีมเป็นอย่างมากก่อนลงฟาดแข้งศึกยูฟ่า เนชันส์ ลีก พบ สโลวีเนีย และเซอร์เบีย ซึ่งเขาเข้ามาปฏิบัติหน้าที่โดยได้รับอนุญาตอย่างถูกต้องทุกอย่าง\n\nสำหรับงานของ ปาฟุนดี คือ ควบคุมกิจวัตรประจำวันของเออร์ลิง ฮาแลนด์ ให้ดำเนินไปทิศทางเดียวกับ แมนเชสเตอร์ ซิตี ซึ่งทัพ “เรือใบสีฟ้า” ใช้วิธีนี้เหมือนกับในรายของ เควิน เดอ บรอยน์ เพลย์เมคเกอร์เบลเยียม ที่มีทีมงานส่วนตัวจากสโมสรเดินทางไปอยู่ในแคมป์ทีมชาติด้วยเช่นกัน\n\nก่อนหน้านี้ เออร์ลิง ฮาแลนด์ เคยมีปัญหาอาการบาดเจ็บรุมเร้าในช่วงฤดูกาล 2021/22 เป็นเหตุให้ แมนฯ ซิตี ต้องติดตามสภาพร่างกายของเขาอย่างใกล้ชิด และพวกเขาก็เชื่อว่าการมาช่วยงานของ มาริโอ ปาฟุนดี นักกายภาพคนเก่ง จะทำให้ดาวยิงชาวนอร์เวย์รักษาความฟิตไว้ได้\n\nฤดูกาลนี้ เปป กวาร์ดิโอลา เทรนเนอร์สมองเพชร ใช้งานหัวหอกทีมชาตินอร์เวย์รายนี้ลงสนามเป็นตัวจริงทุกนัดรวม 9 เกม ซึ่งเจ้าตัวยิงถล่มทลายไปถึง 14 ประตูในทุกรายการ รวมถึงนัดล่าสุดในเกมที่บุกไปเอาชนะ วูล์ฟแฮมป์ตัน 3-0 เมื่อสุดสัปดาห์ที่ผ่านมา\n\nโดย สตาเล โซลบักเคน กุนซือนอร์เวย์กล่าวว่า “เนื่องจากเราเรียกนักเตะ 26-27 คน มันเป็นงานหนักเกินไปสำหรับนักกายภาพบำบัด 2 คน, เออร์ลิง เข้ามาแนะนำว่า เขารู้จักนักกายภาพที่เก่งมากคนหนึ่ง ผมพูดคุยกับเขาบ่อยมากตลอดสัปดาห์ที่ผ่านมา นั่นคือสาเหตุที่เราดึงนักกายภาพบำบัดคนที่ 3 เข้ามาทำงานแบบชั่วคราว”\n\n“มันไม่ใช่เหตุบังเอิญที่เขามาจาก แมนฯ ซิตี และเออร์ลิง เป็นนักเตะในสังกัดคนหนึ่ง แต่เขาก็คอยดูแลผู้เล่นคนอื่นเช่นกัน เขาไม่ใช่คนของ เออร์ลิง แค่คนเดียว”\n\nสำหรับทีมชาตินอร์เวย์ มีคิวลงเล่นในศึกเนชั่นส์ ลีก ด้วยการออกไปเยือนสโลวีเนีย วันเสาร์ที่ 24 กันยายน ต่อด้วยการกลับมาเล่นที่บ้านรับมือ เซอร์เบีย คืนวันที่ 27 กันยายน 2565",
    "จับตา 5 ดาวดังในศึกวอลเลย์บอลหญิงชิงแชมป์โลก 2022": "วอลเลย์บอลหญิงชิงแชมป์โลก รายการศักดิ์สิทธิ์และเก่าแก่ที่สุดของวงการวอลเลย์บอล มีกำหนดจัดขึ้น 4 ปีครั้ง ชาติใดที่สามารถคว้าตำแหน่งชนะเลิศของรายการนี้มาครองได้ จะได้รับการขนานนามว่าเป็น “แชมป์โลก”\n\nโดยอาจจะกล่าวได้ว่าศักดิ์และศรีของตำแหน่งแชมป์โลกในวงการวอลเลย์บอลนั้น เกือบเทียบเท่ากับตำแหน่งแชมป์โอลิมปิกก็คงไม่เกินไปนัก\n\nโดยศึกวอลเลย์บอลหญิงชิงแชมป์โลก ปี 2022 จะจัดขึ้นระหว่างวันที่ 23 กันยายน ถึงวันที่ 15 ตุลาคม 2565 ที่ประเทศเนเธอร์แลนด์ และโปแลนด์ ในครั้งนี้เราก็จะพาไปทำความรู้จัก กับผู้เล่น 5 ดาวเด่น ที่น่าจับตามองในการแข่งขันครั้งนี้กัน\n\nเปาลา เอโกนู – ทีมชาติอิตาลี\n\nถ้าจะเปิดให้แฟน ๆ วอลเลย์บอลทั่วโลกโหวตนักวอลเลย์บอลหญิงที่เก่งที่สุด ณ ปัจจุบันนี้ เชื่อได้ว่า 1 ใน 3 ของรายชื่อดังกล่าว จะต้องมีชื่อของ “เปาลา เอโกนู” มือตบเจ้าของส่วนสูง 194 เซนติเมตร ของทีมชาติอิตาลีติดอยู่ด้วย มือตบเชื้อชาติไนจีเรียคนนี้เพิ่งนำทีมชาติอิตาลีคว้าแชมป์รายการวอลเลย์บอลเนชั่นส์ ลีก 2022 พร้อมตำแหน่ง ผู้เล่นทรงคุณค่า (MVP) ของรายการมาได้เมื่อเดือนกรกฎาคมที่ผ่านมา\n\nซึ่งในปีนี้ถือว่าเป็นปีทองของเธอก็ว่าได้ นอกจากคว้าแชมป์เนชั่นส์ ลีกกับทีมชาติอิตาลีแล้ว ในระดับสโมสร เอโกนูยังนำสโมสรวอลเลย์บอลอีโมโก วอลเลย์โกเนลยาโน ทีมดังในอิตาลี คว้าแชมป์สโมสรยุโรป และแชมป์สโมสรโลกได้อีกด้วย ด้วยฟอร์มกำลังร้อนแรงขนาดนี้ทำให้เอโกนู และทีมชาติอิตาลี ถูกยกให้เป็น 1 ในทีมเต็งที่จะคว้าแชมป์โลกไปครองได้ในปีนี้\n\nทิยาน่า บอสโควิช – ทีมชาติเซอร์เบีย\n\n“ดาวตบซ้ายมหากาฬ” ทิยาน่า บอสโควิช ผู้ยกระดับทีมชาติเซอร์เบียให้กลายเป็นทีมชั้นนำระดับโลก หลังจากเปิดตัวกับทีมชาติชุดใหญ่ด้วยวัยเพียง 17 ปี ในรายการวอลเลย์บอลหญิงชิงแชมป์โลก 2014 เธอมาแจ้งเกิดอย่างเต็มตัว ด้วยการเป็นกำลังสำคัญของทีมชาติเซอร์เบียคว้าเหรียญเงิน จากมหกรรมกีฬาโอลิมปิก 2016 ที่กรุงริโอ เดอ จาเนโร ประเทศบราซิล\n\nหลังจากนั้นอีกเพียง 2 ปี บอสโควิชก็ประกาศศักดาด้วยการพาเซอร์เบียคว้าแชมป์โลกสมัยแรกอย่างยิ่งใหญ่ในปี 2018 พร้อมทั้งตำแหน่งผู้เล่นทรงคุณค่า (MVP) ของรายการอีกด้วย ถึงแม้ว่าโอลิมปิกเกมส์ 2020 ที่ผ่านมาเซอร์เบียจะทำได้เพียงเหรียญทองแดง แต่ในปัจจุบันด้วยวัย 25 ปี บอสโควิชที่พัฒนาตนเองขึ้นมาเป็นสตาร์ระดับโลกอย่างเต็มตัว ยังคงเป็นกำลังหลักให้ทีมชาติเซอร์เบีย “แชมป์เก่า” ที่มีเป้าหมายป้องกันตำแหน่งแชมป์โลกให้อยู่ในมือของตนเองไว้อีกครั้ง\n\nเคลซี่ โรบินสัน – ทีมชาติสหรัฐอเมริกา\n\nในการแข่งขันวอลเลย์บอลหญิงระดับโลกทุกรายการ ทีมชาติสหรัฐอเมริกาคือ 1 ในตัวเต็งที่จะคว้าแชมป์อยู่ด้วยทุกรายการ ด้วยทรัพยากรผู้เล่นที่ล้นเหลือ และระบบการเล่นที่ดีเยี่ยม ทำให้ไม่ว่าอเมริกาจะเปลี่ยนถ่ายตัวผู้เล่นไปกี่ยุคกี่สมัยก็ยังคงเป็นตัวเต็งที่จะคว้าตำแหน่งชนะเลิศอยู่เหมือนเดิม\n\nในศึกวอลเลย์บอลหญิงชิงแชมป์โลก 2022 ที่กำลังจะถึงนี้ก็เช่นเดียวกัน สหรัฐอเมริกา ที่มาในฐานะ “แชมป์โอลิมปิก” ก็เป็นหนึ่งในตัวเต็งที่จะคว้าแชมป์โลกอย่างไม่ต้องสงสัย แต่ถ้าหากจะให้หยิบยกชื่อดาวเด่นของทีม ต่างคนอาจจะเลือกมาแตกต่างกัน เนื่องจากระบบการเล่นของทีมอเมริกา จะไม่เน้นผู้เล่นคนใดคนหนึ่งมากเกินไป\n\nแต่ถ้าให้เราเลือกมาหนึ่งชื่อ “เคลซี่ โรบินสัน” ดาวตบชื่อเหมือนห้างสรรพสินค้าชื่อดังของไทย จนได้ฉายาจากแฟนวอลเลย์บอลชาวไทยว่า “ห้างเขียว” นั้นคือคำตอบ โรบินสันอาจจะไม่ใช่ผู้เล่นที่โดดเด่นในการทำคะแนนเหมือนเอโกนู หรือบอสโควิช แต่เป็นผู้เล่นที่ทีมขาดไม่ได้ เป็นสมดุลของทีม เล่นอย่างชาญฉลาด โดดเด่นในทุกทักษะทั้งรุกและรับ ซึ่งผู้เล่นในสไตล์นี้ จะถูกวางบทบาทเป็นแกนหลักคนสำคัญของทีมชาติอเมริกามาโดยตลอด นับตั้งแต่ตำนานอย่าง โลแกน ทอม มาถึง จอร์แดน ลาร์สัน และถูกส่งไม้ต่อมายังโรบินสันในยุคปัจจุบัน\n\nหลี่ หยิงหยิง – ทีมชาติจีน\n\n“พญามังกร” ทีมชาติจีน 1 ในชาติมหาอำนาจแห่งวงการวอลเลย์บอลหญิง เจ้าของตำแหน่งแชมป์โอลิมปิก 3 สมัย (1984, 2004, 2016) เจ้าของแชมป์โลก 2 สมัย (1982, 1986) กำลังอยู่ในยุคเปลี่ยนผ่านหลังจากการอำลาตำแหน่งของยอดโค้ชผู้เป็นตำนานอย่าง “หลาง ผิง” มาเป็นโค้ชคนใหม่แต่หน้าเก่าอย่าง “ไช่ บิ่น” นั้น ก็กระทบกับทีมอย่างพอสมควร โดยเฉพาะในรายการวอลเลย์บอลหญิงชิงแชมป์โลกครั้งนี้ ทีมจีนต้องขาดซูเปอร์สตาร์เบอร์ 1 ของทีมอย่าง จู ถิง ที่กำลังพักรักษาตัวจากการผ่าตัด ทำให้ความหวังในการทำคะแนนหลักก็จะมาตกอยู่ที่ “หลี่ หยิงหยิง” หัวเสามือซ้าย เจ้าของความสูง 192 เซนติเมตร ผู้ทำคะแนนสูงสุดของทีมในรายการเนชั่นส์ ลีก\n\nแต่อย่างไรก็ตามการฝากความหวังไว้กับดาวรุ่งวัยเพียงแค่ 22 ปี นั้นค่อนข้างจะเป็นภาระที่หนักหน่วงอยู่พอสมควร การเปลี่ยนแปลงโค้ชมาจนถึงการขาดผู้เล่นตัวหลัก ทำให้เราไม่อาจกล่าวได้ว่าจีนนั้นเป็นตัวเต็งเบอร์ต้นๆ ของการแข่งขันครั้งนี้ เว้นแต่ว่าถ้าหากจีนสามารถหาจุดลงตัวของทีมตนเองได้สำเร็จมังกรจีนตัวนี้ก็พร้อมที่จะเป็นม้ามืด ในการก้าวเข้าไปแย่งแชมป์ได้อยู่เสมอ\n\nกาเบรียลา กิมาเรส – ทีมชาติบราซิล\n\nกาเบรียลา กิมาเรส หรือที่แฟน ๆ วอลเลย์บอลส่วนใหญ่รู้จักในนาม “กาบี้” จากดาวรุ่งในอดีตปัจจุบันกลายเป็นผู้เล่นมากประสบการณ์ และได้รับความไว้วางใจจากโจเซ่ โรเบอร์โต กิมาเรส กุนซือทีมชาติบราซิลให้เป็นกัปตันทีมอีกด้วย\n\nกาบี้ อาจจะไม่ใช่ผู้เล่นที่มีรูปร่างสูงใหญ่ มีความสูงเพียง 180 เซนติเมตร ซึ่งถ้าเทียบกับผู้เล่นตำแหน่งหัวเสาของทีมชั้นนำแล้วยังถือว่าตัวเล็ก แต่ด้วยความแข็งแรงของร่างกายทำให้เธอมีพลังในการกระโดดได้สูงมาก จนสามารถกลบจุดด้อยของเธอไปได้ ในศึกวอลเลย์บอลหญิงชิงแชมป์โลกครั้งนี้ ด้วยขุมกำลังของทีมชาติบราซิลชุดปัจจุบันนั้นคงลุ้นแชมป์ได้ค่อนข้างยาก แต่เชี่อว่ากาบี้และเพื่อนร่วมทีมคงพยายามเต็มที่ในการตามล่าหาแชมป์โลกสมัยแรกของทีมต่อไป",
    "แบนตลอดชีพ! งานเข้า เปา ใช้ วีเออาร์ มือถือ มอบสกอร์": "เดอะ ซัน สื่อเมืองผู้ดีตีแผ่เหตุการณ์ดังกล่าวออกมาเมื่อวันก่อนว่า สเตฟาน ลาโซวิช สิงห์เชิ้ตดำที่ทำหน้าที่ในเกมระดับล่างของประเทศตัดสินใจเปลี่ยนคำตัดสินหลังจากมีแฟนบอลข้างสนามยื่นโทรศัพท์มือถือให้เขาเช็คประหนึ่งเป็น วีเออาร์ ว่าลูกยิงที่เขาชี้ว่าล้ำหน้านั้นความจริงแล้วไม่ล้ำ และทำให้เขาเปลี่ยนคำตัดสินเพื่อให้สิ่งที่เกิดขึ้นเป็นไปอย่างถูกต้อง\n\nอย่างไรก็ดี ถัดจากนั้นอีก 24 ชั่วโมง สื่อเจ้าดังกล่าวเผยว่าผู้หลักผู้ใหญ่ของวงการฟุตบอล เซอร์เบีย ไม่พอใจการกระทำของ ลาโซวิช และลงโทษเขาขั้นเด็ดขาดด้วยการแบนตลอดชีวิตขนส่งผลให้เกิดการประท้วงครั้งใหญ่ถึงขนาด มาติช ดาวดังทีม โรม่า ได้ออกโรงโพสต์อิโมจิบนอินสตาแกรมให้การสนับสนุนท่านเปาดวงแตกด้วยเช่นกัน\n\n\"ลงโทษคนที่ตัดสินผิดให้กลายเป็นถูกเนี่ยนะ\" แฟนบอลโวย ขณะที่อีกรายเสริมว่า\n\n\"เขาพยายามทำหน้าที่อย่างเถรตรง เขาไม่ได้ทำร้ายใคร เขาทำในสิ่งที่ถูกต้อง มันเป็นเรื่องที่ดีสำหรับ สเตฟาน ลาโซวิช\"\n\nด้านเว็บไซต์ ftbl.serbia ได้โพสต์สนับสนุนการทำหน้าที่อย่างถูกต้องของผู้ตัดสินเช่นกันว่า \"ขอสนับสนุน สเตฟาน ลาโซวิช!\"\n\n\"ทำไม่จึงมีแต่เขาที่โดนลงโทษ ทำไมต้องลงโทษเขาอย่างรุนแรงด้วยการแบนตลอดชีพ\"\n\n\"เป็นไปได้ยังไงที่ไม่มีการลงโทษเจ้าหน้าที่รายอื่นๆที่มีความรับผิดชอบเกมในระดับนี้เลย? เราปล่อยให้เกมดำเนินไปโดยปราศจากผู้ช่วยผู้ตัดสินได้ยังไง? ใครต้องรับผิดชอบเรื่องนี้? ทำไมต้องเป็น สเตฟาน ด้วย?\"\n\n\"อันที่จริง เขาดูวิดีโอ และเปลี่ยนคำตัดสินซึ่งแสดงให้เห็นว่าเขาต้องการทำให้ทุกอย่างยุติธรรม!\"",
    "ฟอเรสต์หนีโซนท้าย!ลุ้น จอห์นสัน ซัดกู้แต้ม,ฟูแล่มจัดหนัก มิโตรวิช นำทัพลั่นไก": "ฟอเรสต์ (19) - ฟูแล่ม (10)\n\nถ่ายทอดสด : True Sports 2 (เวลา 02.00 น.)\n\nสนาม : เดอะ ซิตี้ กราวน์ด\n\nสตีฟ คูเปอร์ พาทีม \"เจ้าป่า\" น็อตติ้งแฮม ฟอเรสต์ แพ้ 3 นัดรวดในลีกให้กับ สเปอร์ส 0-2 (เหย้า), แมนฯซิตี้ 0-6 (เยือน) และล่าสุดแพ้ บอร์นมัธ 2-3 (เหย้า) ทั้งที่นำไปก่อน 2-0 ทำให้ทีมน้องใหม่ต้องหล่นมาเป็นรองบ๊วยในเวลานี้\n\nสภาพทีม ฟอเรสต์ ล่าสุดจะไม่สามารถใช้บริการของ โอเรล ม็องกาล่า, มูสซ่า เนียคาเต้ และ โอมาร์ ริชาร์ดส์ ที่มีอาการบาดเจ็บได้\n\nขณะที่ ไทโว อโวนิยี่ และ ลูอิส โอไบรอัน จะถูกหมุนเวียนเข้าสู่ทีมตัวจริงในนัดนี้โดย เจสซี่ ลินการ์ด กับ ชีกู คูยาเต้ จะหลุดไปนั่งสำรอง\n\nด้าน มาร์โก ซิลวา กุนซือ \"เจ้าสัวน้อย\" ทำสถิติ ชนะ 2 เสมอ 2 แพ้ 2 ใน 6 เกมแรก โดยยิงได้ 9 และเสีย 9 ประตูอยู่ในอันดับที่ 10 ฟอร์ล่าสุดพวกเขาออกไปแพ้ สเปอร์ส 1-2 ในเกม ลอนดอน ดาร์บี้ แมตช์\n\nความพร้อมทีมในเกมนี้จะไม่สามารถใช้บริการของ แอนโทนี่ โรบินสัน ที่เจ็บเพิ่มเติมขึ้นมาอีก 1 ราย โดยก่อนหน้านี้ แฮร์รี่ วิลสัน และ มาเนอร์ โซโลม่อน ก็อยู่ในลิสต์ผู้เล่นบาดเจ็บอยู่ก่อนแล้ว\n\nการจัดทัพของ ฟูแล่ม จะนำมาโดย อเล็กซานดาร์ มิโตรวิช กองหน้าทีมชาติเซอร์เบียที่ยิงไป 6 ประตูจาก 6 เกม โดยมี อันเดรส เปไรร่า, บ็อบบี้ รีด และ นีส์เค่นส์ เคบาโน่ คอยสนับสนุนเกมรุกเช่นเคย\n\nรายชื่อนักเตะที่คาดว่าจะลงสนาม\n\nฟอเรสต์ (3-4-1-2) : จอร์แดน เฮนเดอร์สัน - โจ วอร์รัลล์, สตีฟ คุ้ก, สกอตต์ แม็คเคนน่า - เนโก วิลเลี่ยมส์, ไรอัน เยตส์, ลูอิส โอ'ไบรอัน, เรแนน โลดี้ - มอร์แกน กิ๊บบ์ส-ไวท์ - เบรนแนน จอห์นสัน, ไตโว อโวนิยี่\n\nฟูแล่ม (4-2-3-1) : แบรนด์ เลโน่ - เคนนี่ เตเต้, โตซิน อดาราไบโอโย่, ทิม รีม, เควิน เอ็มบาบู - แฮร์ริสัน รีด, ปาลินญ่า - บ็อบบี้ รีด, อันเดรส เปไรร่า, นีส์เค่นส์ เคบาโน่ - อเล็กซานดาร์ มิโตรวิช\n\nผู้ตัดสิน : จาร์เร็ด จิลเล็ตต์",
    "คนนี้ห้ามเจ็บ \"แมนฯ ซิตี้\" ส่งนักกายภาพตามประกบ \"ฮาลันด์\" ถึงแคมป์ทีมชาตินอร์เวย์": "วันที่ 20 ก.ย. 65 \"เรือใบสีฟ้า\" แมนเชสเตอร์ ซิตี้ สโมสรยักษ์ใหญ่แห่งศึกพรีเมียร์ลีก อังกฤษ ตัดสินใจส่ง มาริโอ ปาฟุนดี หนึ่งในทีมแพทย์ของสโมสร ไปช่วยดูแล เออร์ลิง ฮาลันด์ กองหน้าจอมถล่มประตู ที่ซัดไปแล้ว 14 ประตู จากการลงเล่น 10 นัดรวมทุกรายการในฤดูกาลนี้อย่างใกล้ชิด ในช่วงโปรแกรมพักเบรกทีมชาติ เพื่อให้แน่ใจว่า ฮาลันด์ จะกลับมาสู่สโมสรด้วยสภาพร่างกายที่สมบูรณ์ที่สุด\n\nขณะที่ สตาเล โซลบัคเคน กุนซือทีมชาตินอร์เวย์ ระบุว่า ทีมมีผู้เล่น 26-27 คน ดังนั้นการมีนักกายภาพบำบัดแค่ 2 คนนั้นไม่เพียงพออย่างแน่นอน ดังนั้นจึงเป็นเรื่องดีที่ ปาฟุนดี จะเข้ามาเป็นนักกายภาพบำบัดคนที่ 3 ของทีม แน่นอนว่าไม่ใช่เรื่องบังเอิญที่ ปาฟุนดี มาจากแมนเชสเตอร์ ซิตี้ และ ฮาลันด์ ก็เป็นส่วนหนึ่งของเรื่องนั้น แต่เขาก็จะทำงานร่วมกับผู้เล่นคนอื่นๆ ด้วยเช่นกัน ไม่ใช่มาดูแลแค่ฮาลันด์\n\nทั้งนี้ แมนเชสเตอร์ ซิตี้ เคยทำแบบนี้กับทั้ง เควิน เดอ บรอยน์ ที่ทีมชาติเบลเยียม และ เซร์คิโอ อเกวโร ที่ทีมชาติมาแล้ว และอีกเหตุผลสำคัญที่ เรือใบสีฟ้า ตัดสินใจส่งนักกายภาพบำบัดไปช่วยดูแล ฮาลันด์ ในครั้งนี้ก็เพราะฮาลันด์ มีประวัติการบาดเจ็บที่ไม่ค่อยดีนักในฤดูกาลที่ผ่านมากับ โบรุสเซีย ดอร์ทมุนด์ นั่นเอง",
    "หนีถูกระดมพล! ชายรัสเซียแห่เดินทางออกนอกประเทศ ‘เซเลนสกี’ ชี้ถูกส่งไปตาย": "บีบีซีรายงานว่าสถานการณ์ตามแนวชายแดนของรัสเซียยังคงวุ่นวายเมื่อผู้คนจำนวนมากพากันเดินทางออกนอกประเทศ หลังจากประธานาธิบดีวลาดิมีร์ ปูติน ของรัสเซียได้ประกาศระดมกำลังทหารกองหนุนถึง 300,000 นาย ซึ่งถือเป็นการระดมกำลังพลครั้งแรกนับตั้งแต่สงครามโลกครั้งที่ 2 ของรัสเซีย\n\nจำนวนแถวของผู้ไปเข้าคิวยาวเหยียดตามแนวชายแดนของรัสเซีย ขณะที่ชายรัสเซียจำนวนมากพยายามหาทางออกนอกประเทศเพื่อหลบเลี่ยงการถูกเรียกระดมกำลังพลดังกล่าว โดยมีรายงานว่าที่พรมแดนระหว่างรัสเซียกับจอร์เจียมีรถที่ไปเข้าคิวเพื่อรอออกนอกประเทศรัสเซียยาวหลายกิโลเมตร\n\nผู้เห็นเหตุการณ์หลายคนประเมินว่าจำนวนรถที่มาเข้าแถวรออยู่ที่จุดผ่านแดนมีความยาวถึง 5 กิโลเมตร ขณะที่คนอีกกลุ่มหนึ่งระบุว่าพวกเขาใช้เวลานานถึง 7 ชั่วโมงกว่าจะได้เดินทางออกจากรัสเซีย และยังมีภาพวิดีโอที่แสดงให้เห็นว่าคนขับรถบางคนได้ทิ้งรถของตนเองไว้เป็นการชั่วคราวเมื่อเผชิญกับสภาพการจราจรที่แน่นขนัดจนแน่นิ่ง\n\nจอร์เจียเป็นประเทศเพื่อนบ้านของรัสเซียที่เปิดให้ชาวรัสเซียสามารถเดินทางเข้าไปได้โดยไม่จำเป็นต้องยื่นขอวีซ่า ขณะที่โปแลนด์ ซึ่งมีพรมแดนติดกับรัสเซีย 1,300 กิโลเมตรยังคงต้องมีวีซ่าสำหรับการเดินทาง แต่ก็มีรายงานการเพิ่มขึ้นของผู้เดินทางข้ามแดน ซึ่งฟินแลนด์ระบุว่ายังอยู่ในระดับที่สามารถบริหารจัดการได้\n\nด้านเป้าหมายอื่นๆ ที่สามารถเดินทางออกจากรัสเซียโดยเครื่องบินได้ อาทิ นครอิสตันบูลของตุรกี กรุงเบลเกรดของเซอร์เบีย และนครดูไบ สหรัฐอาหรับเอมิเรตส์ ก็มีรายงานว่าราคาตั๋วเครื่องบินพุ่งสูงขึ้นทันทีหลังมีการประกาศเรียกระดมพลเข้าร่วมรบในสงครามดังกล่าว\n\nในบางเป้าหมายการเดินทางมีรายงานว่า ตั๋วเครื่องบินถูกขายหมดเกลี้ยง ขณะที่สื่อตุรกีรายงานว่าตั๋วเที่ยวเดียวจากรัสเซียที่มุ่งหน้าไปยังตุรกีราคาปรับเพิ่มขึ้นอย่างมาก โดยตั๋วเครื่องบินเครื่องบินเที่ยวเดียวที่มุ่งหน้าไปยังเป้าหมายที่ไม่จำเป็นต้องใช้วีซ่าสำหรับชาวรัสเซีย ราคาถีบสูงถึงหลายพันยูโร หรือมากกว่าแสนบาท\n\nรัฐมนตรีกระทรวงกิจการภายในของเยอรมนีส่งสัญญาณว่า ชาวรัสเซียที่หลบหนีออกนอกประเทศเพื่อหลีกเลี่ยงการเกณฑ์ทหารจะได้รับการต้อนรับเข้ามาในประเทศ อย่างไรก็ดี จะมีการพิจารณาเป็นรายบุคคลหลังผ่านการตรวจสอบข้อมูลและความมั่นคงแล้ว\n\nขณะที่อีกหลายประเทศ อาทิ ลิทัวเนีย ลัตเวีย เอสโตเนีย และสาธารณรัฐเช็กระบุว่า จะไม่ให้ที่หลบภัยสำหรับชาวรัสเซียแต่อย่างใด\n\nนอกจากนี้มีรายงานว่าผู้ที่เข้าร่วมการประท้วงต่อต้านการเรียกระดมกำลังพลในเมืองหลักๆ ของรัสเซีย ซึ่งถูกจับกุมไปราว 1,300 คน บางรายถูกยื่นหนังสือเรียกเพื่อให้เข้าร่วมการเกณฑ์ทหาร ขณะถูกจับกุมอยู่ที่สถานีตำรวจ ซึ่งนายดมิทรี เปสคอฟ โฆษกรัฐบาลรัสเซีย ยืนยันว่า การดำเนินการดังกล่าวไม่ถือเป็นเรื่องผิดกฎหมายแต่อย่างใด\n\nด้านนายโวโลดิมีร์ เซเลนสกี ประธานาธิบดียูเครน กล่าวปราศรัยในช่วงค่ำคืนโดยใช้ภาษารัสเซียเพื่อบอกกับพลเมืองรัสเซียว่า พวกเขากำลังถูกโยนให้ไปสู่ความตาย และถือเป็นผู้สมรู้ร่วมคิดในการก่ออาชญากรรม การฆาตกรรม และการทรมานชาวยูเครน โดยทางเลือกของชาวรัสเซียในการเอาชีวิตรอดคือการประท้วง ต่อสู้กลับ หลบหนี หรือยอมมอบตัวให้อยู่ภายใต้การจับกุมของยูเครน",
    "ข่าวยุโรปเผชิญภาวะเงินเฟ้อรุนแรง ส่อเศรษฐกิจโลกหดตัวเร็วกว่าคาดการณ์": "ประเทศไทยเป็นประเทศผู้นำเข้าน้ำมันอันดับ 14 ของโลก ตามหลังสิงคโปร์ที่อยู่ในอันดับ 13 แต่เมื่อเทียบมูลค่าการนำเข้าน้ำมันสุทธิต่อมูลค่า GDP กลับพบว่าประเทศไทยอยู่ในอันดับต้นๆ ของโลกสูงกว่าเกาหลีใต้ที่มีมูลค่าการนำเข้าน้ำมันเป็นอันดับ 5 ของโลก อัตราเงินเฟ้อของไทยที่สูงขึ้นในปีนี้ทำให้มีการประกาศปรับขึ้นค่าจ้างขั้นต่ำในยุโรป องค์กรขนาดใหญ่ต่างมีการปรับค่าจ้างขึ้นทุกปีเป็นปกติ เพื่อให้สอดคล้องกับค่าครองชีพที่สูงขึ้นตามอัตราเงินเฟ้อเฉลี่ยทั้งปี โดยไม่ได้ปรับแค่เพียงค่าจ้างขั้นต่ำ เพราะค่าครองชีพที่สูงขึ้น ไม่ได้สูงขึ้นและกระทบเฉพาะกลุ่มคนที่มีรายได้น้อย การจะปรับขึ้นมากน้อยเท่าไหร่นั้นยังขึ้นอยู่กับความเข้มแข็งของสหภาพแรงงานในแต่ละสาขาวิชาชีพหรือกลุ่มพนักงานภายในองค์กรวันนี้ #เศรษฐศาสตร์ตลาดสด จึงอยากชวนส่องสถิติอัตราเงินเฟ้อในยุโรป ที่ทวีความรุนแรงมากขึ้น ส่งผลให้ค่าครองชีพของประชาชนในยุโรปพุ่งขึ้นอย่างก้าวกระโดด แม้จะมีการปรับขึ้นค่าจ้างก็อาจไม่เพียงพออัตราเงินเฟ้อเดือนสิงหาคมในยุโรปยังคงพุ่งสูงขึ้นต่อเนื่อง และภาวะเงินเฟ้อรุนแรงกำลังเกิดขึ้นในหลายๆ ประเทศประเทศตุรกีมีอัตราเงินเฟ้อสูงสุดในยุโรป อยู่ที่ 80.21% ในเดือนสิงหาคม 2565 สูงขึ้นจาก 79.6% ในเดือนกรกฎาคม 2565 รองลงมาคือประเทศมอลโดวา ซึ่งมีอัตราเงินเฟ้ออยู่ที่ 34.29% ตามมาด้วยอันดับสาม คือ ประเทศเอสโตเนีย ซึ่งเป็นประเทศแรกที่สนับสนุนการใช้คริปโทเคอเรนซีภายในประเทศด้วยการปล่อยให้มีการออกเหรียญและซื้อขายเสรี อาศัยเพียงการออกใบอนุญาตซื้อขายคริปโทเคอเรนซี แต่ยังไม่นับคริปโทเคอเรนซีเป็นเงินชำระหนี้ได้ตามกฎหมาย ทำให้เมื่อเทียบกับประเทศอื่น ถือว่าเอสโตเนียมีการควบคุมกิจกรรมเกี่ยวกับคริปโทเคอเรนซีน้อยที่สุดในโลกปัจจุบันประเทศเอสโตเนียอยู่ในภาวะเงินเฟ้อรุนแรง มีอัตราเงินเฟ้ออยุ่ที่ 24.8% ในเดือนสิงหาคม 2565 สูงขึ้นจาก 22.8% ในเดือนกรกฎาคม 2565 ล่าสุดในเดือนมิถุนายน 2565 ด้วยมูลค่าคริปโทที่ลดลงและผันผวนทั่วโลก และภาวะเศรษฐกิจปัจจุบัน รัฐบาลเอสโตเนียกลับลำมาควบคุมการซื้อขาย ด้วยการออกกฎหมายเก็บภาษีคริปโทเคอเรนซี ที่มีผลตั้งแต่วันที่ 15 มิถุนายน 2565 บุคคลธรรมดาและนิติบุคคลของเอสโตเนียที่ซื้อขายคริปโทจะต้องรายงานรายได้จากกิจกรรมการซื้อขายคริปโทไม่ว่ากิจกรรมนั้นจะเกิดขึ้นในประเทศใดประเทศอื่นๆ ที่มีอัตราเงินเฟ้อเพิ่มขึ้นอย่างต่อเนื่อง และอยู่ในภาวะเงินเฟ้อรุนแรง มีระดับราคาสินค้าและค่าเช่าที่พักอาศัยภายในประเทศเพิ่มขึ้นสูงกว่า 10% เมื่อเทียบกับราคาเมื่อปีก่อนหน้า ส่วนใหญ่เป็นประเทศยุโรปตะวันออกและยุโรปกลาง ได้แก่- ยูเครนมีอัตราเงินเฟ้ออยู่ที่ 23.8% ในเดือนสิงหาคม สูงขึ้นจาก 22.2% ในเดือนกรกฎาคม- ลิทัวเนียมีอัตราเงินเฟ้ออยู่ที่ 22.4% ในเดือนสิงหาคม สูงขึ้นจาก 21.6% ในเดือนกรกฎาคม- สาธารณรัฐเช็กมีอัตราเงินเฟ้ออยู่ที่ 17.5% ในเดือนกรกฎาคม สูงขึ้นจาก 17.2% ในเดือนมิถุนายน- บัลกาเรียมีอัตราเงินเฟ้ออยู่ที่ 17.3% ในเดือนสิงหาคม สูงขึ้นจาก 16.9% ในเดือนกรกฎาคม- โปแลนด์มีอัตราเงินเฟ้ออยู่ที่ 16.1% ในเดือนสิงหาคม สูงขึ้นจาก 15.6% ในเดือนกรกฎาคม- ฮังการีมีอัตราเงินเฟ้ออยู่ที่ 15.6% ในเดือนสิงหาคม สูงขึ้นจาก 13.7% ในเดือนกรกฎาคม- สโลวาเกียมีอัตราเงินเฟ้ออยู่ที่ 13.6% ในเดือนกรกฎาคม สูงขึ้นจาก 13.2% ในเดือนมิถุนายน- เซอร์เบียมีอัตราเงินเฟ้ออยู่ที่ 12.8% ในเดือนกรกฎาคม สูงขึ้นจาก 11.9% ในเดือนมิถุนายน- โครเอเชียมีอัตราเงินเฟ้ออยู่ที่ 12.3% ในเดือนกรกฎาคม สูงขึ้นจาก 12.1% ในเดือนมิถุนายนมีสองประเทศทิ่อยู่ในฝั่งยุโรปตะวันตกที่มีอัตราเงินเฟ้อเพิ่มขึ้นและอยู่ในระดับที่สูงกว่า 10% คือ- เนเธอร์แลนด์มีอัตราเงินเฟ้ออยู่ที่ 12% ในเดือนสิงหาคม สูงขึ้นจาก 10.3% ในเดือนกรกฎาคม- สหราชอาณาจักร (อังกฤษ) มีอัตราเงินเฟ้ออยู่ที่ 10.1% ในเดือนกรกฎาคม สูงขึ้นจาก 9.4% ในเดือนมิถุนายนทั้งสองประเทศอาจพบกับภาวะเงินเฟ้อที่รุนแรงขึ้นในอีกไม่กี่เดือนข้างหน้า ทั้งสองเป็นประเทศพึ่งพาน้ำมันนำเข้าเป็นแหล่งพลังงานของประเทศ โดยเป็นประเทศผู้นำเข้าน้ำมันอันดับที่ 11 และ 10 ของโลก ตามลำดับหลายประเทศแม้จะมีอัตราเงินเฟ้อต่ำกว่า 10% แต่มีอัตราเงินเฟ้อเพิ่มขึ้นอย่างต่อเนื่อง จนอาจจะถึง 10% ในอีกไม่กี่เดือนข้างหน้า ได้แก่- เบลเยียมมีอัตราเงินเฟ้ออยู่ที่ 9.94% ในเดือนสิงหาคม สูงขึ้นจาก 9.62% ในเดือนกรกฎาคม- เดนมาร์กมีอัตราเงินเฟ้ออยู่ที่ 8.7% ในเดือนกรกฎาคม สูงขึ้นจาก 8.2% ในเดือนมิถุนายน- อิตาลีมีอัตราเงินเฟ้ออยู่ที่ 8.4% ในเดือนสิงหาคม สูงขึ้นจาก 7.9% ในเดือนกรกฎาคม- เยอรมนีมีอัตราเงินเฟ้ออยู่ที่ 7.9% ในเดือนสิงหาคม สูงขึ้นจาก 7.5% ในเดือนกรกฎาคม- ฟินแลนด์มีอัตราเงินเฟ้ออยู่ที่ 7.8% ในเดือนกรกฎาคมและมิถุนายน สูงขึ้นจาก 7% ในเดือนพฤษภาคมแม้ว่าบางประเทศจะเริ่มมีภาวะเงินเฟ้อชะลอตัวลง แต่ก็ยังมีอัตราเงินเฟ้อสูงกว่า 10% กลุ่มนี้ยังอยู่ในภาวะเสี่ยงที่จะมีอัตราเงินเฟ้อกลับมาสูงขึ้นในช่วงหน้าหนาว ซึ่งเป็นช่วงที่ต้องพึ่งพาพลังงานมากขึ้น- รัสเซียมีอัตราเงินเฟ้ออยู่ที่ 14.3% ในเดือนสิงหาคม ลดลงจาก 15.1% ในเดือนกรกฎาคม- กรีซมีอัตราเงินเฟ้ออยู่ที่ 11.4% ในเดือนสิงหาคม ลดลงจาก 11.6% ในเดือนกรกฎาคม- สเปนมีอัตราเงินเฟ้ออยู่ที่ 10.4% ในเดือนสิงหาคม ลดลงจาก 10.8% ในเดือนกรกฎาคมประเทศที่แม้ว่าจะมีการชะลอตัวลงของอัตราเงินเฟ้อ แต่ยังมีอัตราเงินเฟ้อสูงกว่าอัตราเงินเฟ้อเป้าหมาย ได้แก่- ไอซ์แลนด์มีอัตราเงินเฟ้ออยู่ที่ 9.7% ในเดือนสิงหาคม ลดลงจาก 9.9% ในเดือนกรกฎาคม- ออสเตรียมีอัตราเงินเฟ้ออยู่ที่ 9.1% ในเดือนสิงหาคม ลดลงจาก 9.3% ในเดือนกรกฎาคม- โปรตุเกสมีอัตราเงินเฟ้ออยู่ที่ 9% ในเดือนสิงหาคม ลดลงจาก 9.1% ในเดือนกรกฎาคม- ไอร์แลนด์มีอัตราเงินเฟ้ออยู่ที่ 8.7% ในเดือนสิงหาคม ลดลงจาก 9.1% ในเดือนกรกฎาคม- สวีเดนมีอัตราเงินเฟ้ออยู่ที่ 8.5% ในเดือนกรกฎาคม สูงขึ้นจาก 8.7% ในเดือนมิถุนายน- ฝรั่งเศสมีอัตราเงินเฟ้ออยู่ที่ 5.8% ในเดือนสิงหาคม ลดลงจาก 6.1% ในเดือนกรกฎาคมประเทศเหล่านี้อาจพบภาวะเงินเฟ้อที่มากขึ้นอีกครั้งในช่วงฤดูหนาว เนื่องจากเป็นประเทศที่ต้องพึ่งพาพลังงานที่นำเข้าจากประเทศอื่น เช่น ฝรั่งเศสเป็นประเทศนำเข้าน้ำมันอันดับที่ 12 ของโลกประเทศที่ยังมีอัตราเงินเฟ้อค่อนข้างต่ำเมื่อเปรียบเทียบกับประเทศเพื่อนบ้านได้แก่ สวิสเซอร์แลนด์ ซึ่งมีอัตราเงินเฟ้ออยู่ที่ 3.5% ในเดือนสิงหาคม สูงขึ้นเล็กน้อยจาก 3.4% ในเดือนก่อนหน้าในปีที่มีปัญหาทางเศรษฐกิจ เช่น ภาวะเศรษฐกิจตกต่ำหรืออัตราเงินเฟ้อสูง รัฐบาลอาจจะช่วยบรรเทาภาระให้แก่ประชาชน ด้วยการปรับขึ้นเงินรายได้ขั้นต่ำที่ได้รับการงดเว้นภาษี เพื่อสะท้อนค่าครองชีพหรือภาระในการดำรงชีวิตที่เพิ่มมากขึ้น แทนการปรับขึ้นค่าจ้างเพียงลำพังที่จะทำให้ราคาสินค้าและอาหารเพิ่มขึ้นตามจนกลายเป็นตัวเร่งอัตราเงินเฟ้อ เพราะหากขึ้นค่าจ้าง แต่ค่าจ้างที่เพิ่มขึ้นต้องนำไปเสียภาษีเพิ่มขึ้น การขึ้นค่าจ้างก็ไม่ได้ช่วยอะไรมากนัก",
    "“นักตบสาวไทย” ขอพร “ย่าโม” ก่อนทำศึก “อาเซียน กรังด์ปรีซ์” ค่ำวันนี้": "เมื่อวันที่ 9 ก.ย. ที่ผ่านมา คณะนักกีฬาวอลเลย์บอลหญิงทีมชาติไทย ภายใต้การคุมทีมของ “โค้ชด่วน” นายดนัย ศรีวัชรเมธากุล หัวหน้าผู้ฝึกสอน ได้นำทีมนักตบลูกยางยางไทย เดินทางไปสักการะท้าวย่าโม หรือ ท้าวสุรนารี วีรสตรีเมืองโคราช ที่อนุสาวรีย์ท้าวสุรนารี จ.นครราชสีมา ท่ามกลางสายฝนที่โปรยปรายชื่นฉ่ำใจ เพื่อเสริมสิริมงคลเป็นการเอาฤกษ์เอาชัยให้กับทีมสาวไทย ก่อนทำศึกวอลเลย์บอลหญิง “อาเซียน กรังด์ปรีซ์” ครั้งที่ 2 ปี 2022 ที่ยิมเนเซียมชาติชาย ฮอลล์ สนามกีฬาเฉลิมพระเกียรติ 80 พรรษา จ.นครราชสีมา ระว่างวันที่ 9-11 ก.ย.นี้ โดยทีมนักตบสาวไทย จะลงสนามนัดแรก พบกับสาวฟิลิปปินส์ ในวันนี้ เวลา 18.00 น.\n\nสำหรับโปรแกรมการแข่งขันวอลเลย์บอลหญิง “อาเซียน กรังด์ปรีซ์ 2022” แข่งขันแบบพบกันหมด นัดที่ 2 จะแข่งขันวันที่ 10 ก.ย. เวลา 15.00 น. เวียดนาม พบ ฟิลิปปินส์ เวลา 18.00 น. อินโดนีเซีย พบ ไทย และนัดสุดท้าย วันที่ 11 ก.ย. เวลา 15.00 น. ฟิลิปปินส์ พบ อินโดนีเซีย เวลา 18.00 น. ไทย พบ เวียดนาม ถ่ายทอดสดทั่วประเทศทางช่อง one โดยรายการนี้ทีมที่คว้าชัยชนะได้มากที่สุดจะคว้าแชมป์ไปครอง\n\nอนึ่ง หลังจบศึก “อาเซียน กรังด์ปรีซ์ 2022” ทีมวอลเลย์บอลหญิงของไทย จะเดินทางไปเข้าร่วมการแข่งขันวอลเลย์บอลหญิงชิงแชมป์โลก 2022 ที่ประเทศเนเธอร์แลนด์และโปแลนด์ ร่วมกันเป็นเจ้าภาพ ระหว่างวันที่ 23 ก.ย.-15 ต.ค.นี้ ซึ่งมี 24 ทีม ร่วมชิงชัย กลุ่ม A ประกอบด้วย เนเธอร์แลนด์ (เจ้าภาพร่วม), อิตาลี, เบลเยียม, เปอร์โตริโก, แคเมอรูน, เคนยา, กลุ่ม B โปแลนด์ (เจ้าภาพร่วม), ตุรกี, โดมินิกัน, เกาหลีใต้, ไทย, โครเอเชีย, กลุ่ม C สหรัฐอเมริกา, เซอร์เบีย (แชมป์เก่า), เยอรมนี, บัลแกเรีย, แคนาดา, คาซัคสถาน และกลุ่ม D : บราซิล, จีน, ญี่ปุ่น, โคลอมเบีย, อาร์เจนตินา, สาธารณรัฐเช็ก\n\nในรอบแรก นัดแรก วันที่ 24 ก.ย. เวลา 18.00 น. ไทย จะพบกับ ตุรกี (เมืองอาร์เนม/เนเธอร์แลนด์), นัดที่ 2\n\nวันที่ 28 ก.ย. (คืนวันที่ 27 ก.ย.) เวลา 01.30 น. ไทย พบ โปแลนด์ (เมืองกดังก์/โปแลนด์), นัดที่ 3 วันที่ 28 ก.ย. เวลา 19.00 น. ไทย พบ โครเอเชีย (เมืองกดังก์7โปแลนด์), นัดที่ 4 วันที่ 29 ก.ย. เวลา 19.00 น. ไทย พบ เกาหลีใต้ (เมืองกดังก์/โปแลนด์) และนัดที่ 5 วันที่ 1 ต.ค. เวลา 19.00 น. ไทย พบ โดมินิกัน (เมืองกดังก์/โปแลนด์).",
    "ผู้นำตุรกีชี้ ตะวันตกเน้นการยั่วยุรัสเซียเกินไป": "ประธานาธิบดีเรเจป ทายยิป แอร์โดอัน แห่งตุรกีกล่าวกับผู้สื่อข่าวเซอร์เบีย ระหว่างการแถลงร่วมกับประธานาธิบดีอเล็กซานดาร์ วูซิช แห่งเซอร์เบียว่า ตนไม่เห็นเลยว่า ทัศนคติของตะวันตกต่อรัสเซียจะถูกต้อง เนื่องจากมีชาติตะวันตกที่ปฏิบัติไปตามนโยบาย ที่อยู่บนพื้นฐานของการยั่วยุ ซึ่งตนคงไม่ต้องเอ่ยชื่อ แต่มีประเทศตะวันตกหลายประเทศ ที่ตนคิดว่ามีแนวทางไม่ถูกต้อง โดยเมื่อคุณปฏิบัติตามนโยบายที่เน้นการยั่วยุ คุณจะไม่สามารถบรรลุผลได้ และสำหรับผู้ที่คิดดูถูกรัสเซียนั้น ตนก็ขอพูดว่าเป็นการคิดผิด รัสเซียไม่ใช่ประเทศที่ประเมินค่าต่ำไปได้\n\nทั้งนี้ แอร์โดอันย้ำถึงนโยบายของตุรกีว่า ตุรกีจะดำเนินนโยบายที่เป็นสมดุลให้มากขึ้น เพื่อนำมาซึ่งผลลัพธ์ที่ดี เช่น ข้อตกลงการส่งออกธัญพืชที่ลงนามเมื่อปลายเดือนกรกฎาคม และตนจะยังคงไปเยือนทั้งยูเครนและรัสเซีย รวมถึงทำธุรกิจกับประเทศทั้ง 2 ต่อไป แม้จะทำให้สหภาพยุโรปไม่พอใจก็ตาม\n\nแอร์โดอันทิ้งท้ายว่า จะไม่มีผู้ชนะในสงครามแบบนี้ แต่ตนคิดว่าต้องมีผู้แพ้เป็นจำนวนมาก มีผู้คนต้องเสียชีวิต และยังมีเรื่องของต้นทุนทางการเงินอีกด้วย ซึ่งนโยบายของตุรกีคือการหาทางยุติความขัดแย้งให้เร็วที่สุด แต่ก็น่าเสียดาย ที่ตนเองก็คิดเช่นกันว่า ไม่น่าจะเป็นไปได้\n\nด้านวูซิชก็กล่าวว่า ท่ามกลางการคว่ำบาตรที่สหภาพยุโรปกำหนดขึ้น รัสเซียจึงไม่ได้ถือว่า สหภาพยุโรปเป็นปลายทางการส่งออกหลักอีกต่อไป ซึ่งแม้ว่าเซอร์เบียจะไม่ใช่ประเทศสมาชิก แต่แหล่งพลังงานของประเทศ ต้องส่งผ่านมาจากประเทศต่างๆ ซึ่งหมายความว่าการคว่ำบาตรของสหภาพยุโรปต่อรัสเซียก็ส่งผลกระทบต่อเซอร์เบียเช่นกัน ทั้งนี้ วูซิชยังได้เตือนว่า เมื่อไม่มีใครมองถึงการประนีประนอมกัน ยุโรปก็ควรเตรียมตัวให้พร้อม เพราะฤดูหนาวครั้งนี้ คงจะเป็นอากาศที่หนาวมาก แต่ในฤดูหนาวครั้งหน้า อากาศจะเหมือนกับขั้วโลกไปทั่วทั้งยุโรป"
}