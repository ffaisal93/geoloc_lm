{
    "‘แอฟริกาใต้’ โหมกระแสทวงคืน “เพชรคัลลินัน” จากราชวงศ์อังกฤษ": "“ดาวใหญ่แห่งแอฟริกา” (The Great Star of Africa)\n\nเพชรคัลลินันถูกขุดพบที่เหมืองในแอฟริกาใต้เมื่อเดือน ม.ค. ปี 1905 จัดเป็นเพชรคุณภาพอัญมณีดิบขนาดใหญ่ที่สุดเท่าที่เคยพบ มีน้ำหนักถึง 3,106.75 กะรัต (621.35 กรัม) ความยาวประมาณ 10.5 ซม. ต่อมาได้ถูกส่งมอบเป็นของขวัญแก่ราชวงศ์อังกฤษ และถูกตัดแบ่งเจียระไนเป็นทั้งหมด 9 เม็ดใหญ่ๆ และอีก 96 เม็ดย่อย โดยเม็ดที่มีขนาดใหญ่ที่สุดน้ำหนัก 530.4 กะรัต (106.1 กรัม) ได้รับการตั้งชื่อว่าปัจจุบันเพชรเม็ดนี้ถูกประดับไว้ที่ยอดคทากางเขน (Sceptre with the Cross) ซึ่งเป็นคทาประจำพระองค์พระมหากษัตริย์อังกฤษแม้ข่าวการสวรรคตของสมเด็จพระราชินีนาถจะนำมาซึ่งความโศกเศร้าและถ้อยคำอาลัยจากผู้คนทั่วโลก แต่ในขณะเดียวกัน ก็จุดกระแสถกเถียงเรื่องบทบาทและสถานะของราชวงศ์อังกฤษที่มีต่ออดีตรัฐในอาณานิคมสื่อแอฟริกาใต้เริ่มจุดกระแสทวงคืนเพชร โดยมีการนำเสนอข้อถกเถียงว่าใครกันแน่ที่ควรเป็นเจ้าของ “ดาวใหญ่แห่งแอฟริกา” รวมถึงอัญมณีล้ำค่าอื่นๆ ที่ขุดพบในเหมืองของแอฟริกาใต้ ขณะที่ ส.ส.คนหนึ่งของพรรค African Transformation Movement (ATM) ถึงขั้นเสนอให้รัฐบาลถือโอกาสนี้ “ตัดสัมพันธ์” กับเครือจักรภพ และร่างรัฐธรรมนูญใหม่“แอฟริกาใต้ควรออกจากเครือจักรภพ เรียกร้องเงินชดเชยความเสียหายต่างๆ ที่อังกฤษเคยทำกับเรา ร่างรัฐธรรมนูญใหม่ที่ยึดโยงกับความต้องการของชาวแอฟริกาใต้เอง และไม่ใช่กฎบัตรแมกนาคาร์ตา (Magna Carta) ของอังกฤษ รวมถึงเรียกร้องให้มีการคืนทองคำและเพชรที่อังกฤษขโมยไป” ส.ส.คนดังกล่าวให้สัมภาษณ์กับเว็บไซต์ timeslive.co.zaชาวแอฟริกาใต้กว่า 6,000 คนเข้าชื่อเรียกร้องให้อังกฤษคืน “ดาวใหญ่แห่งแอฟริกา” และนำมันมาจัดแสดงไว้ที่พิพิธภัณฑ์แห่งหนึ่งในแอฟริกาใต้ ขณะเดียวกัน ก็มีกระแสวิพากษ์วิจารณ์ไปถึงประธานาธิบดี ซีริล รามาโฟซา ว่า แทนที่จะถวายความอาลัยต่อควีน เขาควรที่จะจี้ให้รัฐบาลอังกฤษรีบส่งคืนเพชรมากกว่าที่มา : Daily Star, Wikipedia",
    "นักกอล์ฟในแอฟริกาใต้ผงะ สิงโต-ไฮยีน่ารุมกินยีราฟในสนาม": "ภาพนี้เกิดขึ้นภายในสนามกอล์ฟ \"สกูกูซา กอล์ฟ คลับ\" (Skukuza Golf Club) ซึ่งได้ชื่อว่าเป็นสนามกอล์ฟที่มีความเป็นธรรมชาติมากที่สุดแห่งหนึ่งของโลก\n\n\n\nจากภาพ จะเห็นว่าสิงโตตัวเมีย 2 ตัว กำลังกินซากยีราฟโตเต็มวัยที่ล่ามาได้ โดยมีฝูงไฮยีน่าหิวโหยกว่า 20 ตัว เข้าไปร่วมแจม จนสุดท้ายสิงโตต้องเป็นฝ่ายล่าถอยไป\n\nเหตุการณ์นี้เกิดขึ้นในช่วงเช้า ที่หลุม 3 ของสนามกอล์ฟ เล่นเอาเหล่านักกอล์ฟที่อยู่ในบริเวณนั้นขนลุกเป็นแถบ\n\nชมคลิป https://www.facebook.com/watch/?ref=external&v=1238104370323884\n\nโซเชียลจีนฮือฮา \"อาหาง\" สิงโตเพศผู้มีแผงคอทรงม้าเต่อ\n\n10 สิงหาคม “วันสิงโตโลก” นักล่าที่ใกล้สูญพันธุ์ เหลืออยู่ไม่ถึง 4 หมื่นตัว\n\nสำหรับสนามกอล์ฟแห่งนี้ ตั้งอยู่ในเขตอุทยานแห่งชาติครูเกอร์ ซึ่งเป็นเขตสงวนล่าสัตว์ เดิมที สร้างขึ้นเพื่อให้เจ้าหน้าที่อุทยานได้มาใช้ตีกอล์ฟพักผ่อน จึงไม่มีการตั้งรั้วกั้นอาณาเขตป้องกันสัตว์ป่า แต่ระยะหลัง เริ่มเปิดให้ชาวบ้านและผู้ที่มาเยี่ยมชมซาฟารี ได้เข้าใช้บริการด้วย\n\nวันดีคืนดี นักกอล์ฟจะได้เห็นบรรดาสัตว์ป่า อาทิ สิงโต เสือดาว ควายป่า ไฮยีน่า ช้าง แรด ยีราฟ และฮิปโปโปเตมัส โผล่มาทักทาย\n\nภาพจาก Skukuza Golf Club, South African National Parks\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "แอฟริกาใต้พบโควิดโอมิครอน BA.2.75 ครั้งแรกในประเทศ": "ฟอสเตอร์ โมฮาเล สำนักสาธารณสุขแห่งชาติแอฟริกาใต้ กล่าวว่าเชื้อไวรัสโควิด-19 สายพันธุ์ย่อยใหม่ บีเอ.2.75 (BA.2.75) ดังกล่าวถูกตรวจพบครั้งแรกจากตัวอย่างสารคัดหลั่งรายการหนึ่งในจังหวัดกัวเต็งเมื่อเดือนกรกฎาคม และจากนั้นยังไม่มีการตรวจพบเชื้อไวรัสฯ สายพันธุ์ย่อยใหม่ดังกล่าวในพื้นที่อื่นๆ อีก\n\nโมฮาเลกล่าวว่าเชื้อไวรัสฯ สายพันธุ์ย่อยใหม่ดังกล่าวเป็นสายพันธุ์ที่ต้องให้ความสนใจ (Variant of Interest) แต่ไม่ใช่สายพันธุ์ที่น่ากังวล (Variant of Concern) ดังนั้นไม่มีผลกระทบและความรุนแรงใดๆ เมื่อเทียบกับเชื้อไวรัสฯ สายพันธุ์ย่อยบีเอ.4 (BA.4) และบีเอ.5 (BA.5) ที่แพร่ระบาดหลัก",
    "แอฟริกาใต้ หวั่นใจ! ไข้หวัดนก เสี่ยงทำเพนกวินสูญพันธุ์": "รายงานข่าวแจ้งว่า โรคระบาดได้คร่าชีวิตนกกาน้ำที่ใกล้สูญพันธุ์ในจังหวัดเวสเทิร์นเคปไป 24,000 ตัว พื้นที่ที่ได้รับผลกระทบมากที่สุดคือเกาะไดร์เออร์ ไอร์แลนด์ (Dyer Island) ไม่ไกลจากเมืองกันส์บาย ซึ่งเป็นแหล่งขยายพันธุ์นกกาน้ำ และยอดของนกที่ตายตามจริงนั้นน่าจะสูงกว่านี้มาก โดยก่อนเกิดการระบาดของโรค แอฟริกาใต้มีคู่นกกาน้ำที่กำลังผสมพันธุ์ประมาณ 57,000 คู่ แต่จำนวนประชากรนกกลุ่มนี้ลดลงถึงร้อยละ 50 ในช่วง 30 ปีที่ผ่านมา\n\nทั้งนี้ ไข้หวัดนกคือโรคที่เกิดจากเชื้อไวรัสไข้หวัดใหญ่บางสายพันธุ์ที่สามารถพบได้ในนกและสัตว์ปีกทั่วโลก",
    "": "การแข่งขันกอล์ฟอาชีพรางวัลสูงสุดในโลกที่รัฐบาลซาอุดิอาระเบียสนับสนุนสนามที่ 4 รายการลิฟอินเตอร์เนชั่นแนลซีรี่ส์อินวิเตชั่นแนลบอสตันชิงรางวัลรวม25ล้านเหรียญสหรัฐหรือประมาณ908ล้านบาทวันแรกเมื่อวันศุกร์ที่ 2 ก.ย.2565 ที่สนามพาร์70ระยะ6,944หลา ทวินสปริงค์สกอล์ฟคอร์ส แขวงโบลตัน นครบอสตัน รัฐแมสซาซูเซตต์ ฝั่งตะวันออกของสหรัฐอเมริกาจบในวันแรกโดยมี 2 โปรชาวอเมริกันนำร่วมกันที่7 อันเดอร์พาร์ ได้แก่แมทธิว โวล์ฟฟ์กับเทเลอร์ กูช ในขณะที่แคเมอร่อน สมิธโปรหนุ่มออสเตรเลียได้อันดับ2 ร่วมที่สกอร์ 6 อันเดอร์พาร์ ปอล เคย์ซี่ย์ โปรชาวอังกฤษได้อันดับ 5 ร่วมเท่ากับลูอิส โอซุยเซ่นโปรชาวแอฟริกาใต้ที่สกอร์ 4 อันเดอร์พาร์\n\n“โปรเพชร” สดมภ์ แก้วกาญจนา โปรมือหนึ่งของไทยได้ที่ 10 ร่วมที่สกอร์ 3 อันเดอร์พาร์เท่ากับชาร์ลส โฮเวลล์เดอะเธิร์ดโปรชาวอเมริกัน ลี เวสต์วู้ด โปรชาวอังกฤษและดัสติน จอห์นสันโปรชาวอเมริกัน ส่วนไบรสัน เดอชอมโบร กับแพททริค รีด 2โปรชาวอเมริกันได้อันดับที่ 23 ร่วมสกอร์1อันเดอร์พาร์ ด้านเซร์คิโอ การ์เซีย โปรชาวสเปนกับบรู๊ค โคปค่าโปรชาวอเมริกันได้อันดับที่31ร่วมที่สกอร์อีเว่นพาร์ “โปรเพชร”พชร คงวัดใหม่ของไทยมาที่42 สกอร์ 2 โอเวอร์พาร์และสิงห์มือซ้ายโปรอาวุโสฟิล มิคเคิลสันโปรชาวอเมริกันได้อันดับที่45 จาก48 คนที่สกอร์4โอเวอร์พาร์ การแข่งขันรายการนี้มีฉลามขาว เกร็ก นอร์แมนชาวออสเตรเลียเป็นประธานบริหาร ไม่มีการตัดตัวแข่งระบบ 3 วัน54หลุม นักกอล์ฟจะได้รางวัลมากกว่าพีจีเอ3เท่าตัวแชมป์จะได้รางวัลมากถึง4ล้านเหรียญสหรัฐหรือ 146.72 ล้านบาท",
    "จะเกิดอะไรขึ้นกับ ‘มงกุฎอิมพีเรียลสเตท’ หลังฝังพระบรมศพควีนเอลิซาเบธ": "จะเกิดอะไรขึ้นกับ ‘มงกุฎอิมพีเรียลสเตท’ หลังฝังพระบรมศพควีนเอลิซาเบธ",
    "อินเดีย-แอฟริกาใต้ จุดกระแสทวงคืนเพชร หลังควีนอลิซาเบธที่ 2 สิ้นพระชนม์": "ชาวอินเดียและแอฟริกาใต้ จุดกระแสทวงคืนเพชรจากราชวงศ์อังกฤษ หลังการสิ้นพระชนม์ของควีนอลิซาเบธที่ 2 ท่ามกลางข้อโต้แย้งทางประวัติศาสตร์\n\nหลังจากที่ประกาศว่าควีนอลิซาเบธที่ 2 สิ้นพระชนม์ ในวันที่ 8 กันยายน 2565 ที่ผ่านมา ก็กลายเป็นข่าวใหญ่ไปทั่วโลก นอกจากการรู้สึกสูญเสียบุคคลในประวัติศาสตร์แล้วนั้น ยังเกิดกระแสหนึ่งที่กลายเป็นเรื่องที่ถูกพูดถึงในวงกว้าง\n\nนั่นคือ การทวงคืนเพชรจากราชวงศ์อังกฤษ โดยชาวอินเดียนั้นได้ทวงคืนเพชรโคห์อินัวร์ (Kohinoor) ส่วนชาวแอฟริกาใต้นั้น ก็ได้ออกมาทวงคืนเพชรคัลลินัน (Cullinan)\n\nโคห์อินัวร์ เป็นอัญมณีที่มีชื่อเสียงระดับโลก เพชรรูปวงรีขนาดปัจจุบัน 105.602 กะรัต ประดับอยู่บนมุงกุฏ ที่จัดทำขึ้นเพื่อสมเด็จพระราชินีอลิซาเบธ พระราชชนนีของควีนอลิซาเบธที่ 2 ตกเป็นของจักรวรรดิอังกฤษ เมื่อกลางศตวรรษที่ 19 เป็นส่วนหนึ่งของเครื่องราชกกุธภัณฑ์แห่งสหราชอาณาจักร จัดแสดงที่ทาวเวอร์ออฟลอนดอน คนอินเดียจำนวนมากเชื่อว่าอังกฤษโจรกรรมเพชรเม็ดนี้มาจากพวกเขา\n\nคัลลินัน (Cullinan) เป็นเพชรขนาด 530.4 กะรัต หนัก 106.1 กรัม ที่ถูกค้นพบในเหมืองแอฟริกาใต้เมื่อปี 1905 จากนั้นรัฐบาลของอาณานิคมทรานส์วาล (Transvaal Colony) ซื้อและนำขึ้นทูลเกล้าฯ ถวายแก่สมเด็จพระเจ้าเอ็ดเวิร์ดที่ 7 ในวันเฉลิมพระชนมพรรษา ปัจจุบันถูกนำมาติดไว้ที่คทากางเขน (Sceptre with the Cross) เป็นคทาประจำพระมหากษัตริย์อังกฤษ\n\nซอราฟ แดตต์ นักเขียนและนักวิจารณ์การเมือง ชาวอังกฤษ-อินเดีย กล่าวว่า โอกาสที่สหราชอาณาจักรจะคืนอัญมณีนี้มีน้อยมาก แต่การรับรู้ถึงความจริงในการได้เพชรโคอินัวร์จะเป็นก้าวสำคัญในการวางรากฐานให้กับคนรุ่นใหม่ อย่างน้อยที่สุด กษัตริย์ชาร์ลสที่ 3 จะต้องยอมรับในประวัติศาสตร์สีดำของเพชรเม็ดนี้\n\nที่มา: time",
    "จับตาประชุมใหญ่เอเชีย 'จี20' คึกคัก - 'เอเปค' กร่อย": "สมาชิกจี20 รวมกันคิดเป็นกว่า 80% ของจีดีพีโลก 75% ของการค้าระหว่างประเทศ และ 60% ของประชากรโลก เมื่อพิจารณาสมาชิกพบว่า ประกอบด้วยตัวละครที่เป็นคู่ขัดแย้งกันในเวลานี้ถึงสองคู่คือ สหรัฐกับจีน และรัสเซียกับยูเครน ที่ได้รับเชิญจากประธานอินโดนีเซีย\n\nที่ถูกจับตามองที่สุดหนีไม่พ้นจี20 ซัมมิต จี20 เป็นเวทีพหุภาคีเชิงยุทธศาสตร์เชื่อมเขตเศรษฐกิจพัฒนาแล้วรายสำคัญกับเศรษฐกิจตลาดเกิดใหม่ไว้ด้วยกัน สมาชิกจี20 ประกอบด้วย อาร์เจนตินา ออสเตรเลีย บราซิล แคนาดา จีน ฝรั่งเศส เยอรมนี อินเดีย อินโดนีเซีย อิตาลี ญี่ปุ่น สาธารณรัฐเกาหลี เม็กซิโก รัสเซีย ซาอุดีอาระเบีย แอฟริกาใต้ ตุรกี สหราชอาณาจักรสหรัฐ สหภาพยุโรป ส่วนสเปน ได้รับเชิญเป็นแขกถาวร แต่ละปีประธานจี20 จะเชิญหลายประเทศมาเป็นแขกเข้าร่วมการประชุมเต็มรูปแบบ รวมถึงเชิญองค์การระหว่างประเทศ และในภูมิภาคมาร่วมด้วยทำให้เวทีนี้มีตัวแทนเข้าร่วมกว้างขวางขึ้น\n\nระยะหลังสหรัฐกับจีนเป็นไม้เบื่อไม้เมากันมาตลอด เมื่อจีนแข็งแกร่งขึ้นเรื่อยๆ ทั้งเศรษฐกิจ และการทหาร มีโอกาสเป็นมหาอำนาจการเมืองโลกได้ไม่ยาก ตอนที่ประธานาธิบดี โดนัลด์ ทรัมป์ เปิดฉากทำสงครามการค้าโดยการเก็บภาษีสินค้านำเข้าจากจีนด้วยข้ออ้างจีนขโมยทรัพย์สินทางปัญญา ถือว่าสะเทือนโลกแล้วแต่ยังไม่เท่าสหรัฐในสมัยประธานาธิบดี โจ ไบเดน ที่เล่นงานจีนด้วยประเด็นประชาธิปไตย สิทธิมนุษยชน เสรีภาพในการเดินเรือในทะเลจีนใต้ แต่ที่จีนยอมไม่ได้คือ แนนซี เพโลซี ประธานสภาผู้แทนราษฎรสหรัฐนำคณะไปเยือนไต้หวัน เมื่อวันที่ 2-3 ส.ค. เป็นตัวแทนระดับสูงสุดของสหรัฐในรอบ 25 ปี ที่มาเยือนในลักษณะนี้ ทั้งๆ ที่จีนเตือนมาตลอดว่าอย่ามา ประธานาธิบดี สี จิ้นผิง โทรศัพท์คุยกับประธานาธิบดี ไบเดน ในวันที่ 28 ก.ค.แสดงความกังวลต่อเรื่องนี้ เตือน “อย่าเล่นกับไฟ” แต่เมื่อฝ่ายสหรัฐไม่ฟัง จีนจึงตอบโต้ด้วยการซ้อมรบกระสุนจริงรอบเกาะไต้หวัน ส่งเครื่องบินรบไปป้วนเปี้ยน และข้ามเส้นแบ่งเขตโดยพฤตินัยในช่องแคบไต้หวัน\n\nจีน “เล่นใหญ่” จนหลายฝ่ายหวั่นเกรงว่าจะเกิดสงครามระหว่างมหาอำนาจเบอร์ 1 และ เบอร์ 2 ของโลก งานนี้ควรต้องมีโอกาส “เคลียร์ใจ” ระหว่างกันแบบตัวต่อตัว แต่จะเคลียร์กันได้อย่างไร ในเมื่อประธานาธิบดี สี ไม่เคยออกนอกประเทศจีนเลยตั้งแต่โควิด-19 ระบาดในปี 2563 อีกทั้งพรรคคอมมิวนิสต์จีนจะมีการประชุมใหญ่ที่จัดขึ้นทุกๆ 5 ปี เริ่มตั้งแต่วันที่ 16 ต.ค. สื่อต่างประเทศคาดการณ์ว่า จะเป็นการกระชับอำนาจประธานาธิบดี สีมากขึ้นไปอีกด้วยการนั่งเลขาธิการพรรคครั้งประวัติศาสตร์เป็นวาระที่ 3\n\nอย่างไรก็ตาม หนังสือพิมพ์วอลล์สตรีท เจอร์นัล รายงานโดยอ้างอิงแหล่งข่าว เมื่อวันที่ 12 ส.ค.\n\nเจ้าหน้าที่เปิดเผยว่า ประธานาธิบดีสีจะเข้าร่วมการประชุมสุดยอดของกลุ่มจี20 ที่เกาะบาหลี ประเทศอินโดนีเซีย ในวันที่ 15-16 พ.ย.ก่อนที่จะเดินทางมายังกรุงเทพฯ เพื่อเข้าร่วมการประชุมผู้นำเขตเศรษฐกิจเอเปคในวันที่ 18 พ.ย.\n\nแหล่งข่าวระบุว่า เจ้าหน้าที่กำลังจัดเตรียมสำหรับการประชุมทวิภาคีระหว่างผู้นำของจีน และสหรัฐโดยอาจมีขึ้นนอกรอบการประชุมจี20 หรือการประชุมเอเปค ซึ่งการเตรียมการยังคงอยู่ในช่วงเริ่มต้น และอาจมีการเปลี่ยนแปลงได้\n\nรายงานข่าวเมื่อวันที่ 1 ก.ย. จอห์น เคอร์บี โฆษกสภาความมั่นคงแห่งชาติประจำทำเนียบขาว กล่าวว่า เจ้าหน้าที่ของสหรัฐ และจีนกำลังใช้ความพยายามอย่างหนักในการเตรียมจัดการประชุมแบบพบหน้ากันระหว่าง ไบเดน กับสี ในระหว่างการเดินทางเยือนเอเชียตะวันออกเฉียงใต้ ในเดือนพฤศจิกายน แม้ทั้งสองฝ่ายยังคงมีความตึงเครียดเกี่ยวกับประเด็นไต้หวัน\n\nถัดมาไม่กี่วันในวันที่ 6 ก.ย. ไบเดนพูดเองว่า เขาจะพบกับสี ในการประชุมจี20 ถ้าสีมาประชุมด้วย\n\n“ถ้าเขาไปที่นั่น ผมพบเขาแน่นอน” ไบเดนตอบคำถามผู้สื่อข่าว\n\nรัสเซีย-ยูเครน\n\nความพิเศษของการประชุมจี20 ปีนี้คือ ท่ามกลางกระแสคว่ำบาตรรัสเซียจากโลกตะวันตก อินโดนีเซียเจ้าภาพถูกกดดันให้กีดกันรัสเซียออกจากการประชุม แต่ประธานาธิบดี โจโก วิโดโด ใช้ความสามารถทางการทูตสร้างสมดุลกับทุกฝ่าย และเชิญยูเครนมาร่วมประชุมด้วยในฐานะประเทศผู้สังเกตการณ์ นอกจากนี้ช่วงปลายเดือน มิ.ย.โจโกวียังเดินทางไปกรุงเคียฟ และมอสโกพบกับประธานาธิบดีทั้งสองประเทศด้วยตนเอง\n\nเอเปคกร่อย ไบเดนไม่มา\n\nส่วนการประชุมผู้นำความร่วมมือทางเศรษฐกิจเอเชีย-แปซิฟิก ที่กรุงเทพฯ ระหว่างวันที่ 18-19 พ.ย. ที่เคยถูกสื่อตีข่าวว่า อาจเป็นตัวเลือกหนึ่งที่ไบเดนกับสีจะได้พบกันเป็นครั้งแรก ส่งสัญญาณไม่เป็นตามที่หวัง เมื่อมีรายงานข่าวในคืนวันเสาร์ (24 ก.ย.) ว่า ไบเดนติดภารกิจครอบครัวมาร่วมประชุมที่กรุงเทพฯ ไม่ได้ เสร็จการประชุมผู้นำจี20 ที่บาหลีแล้วบินกลับประเทศเลย โดยส่งรองประธานาธิบดี คามาลา แฮร์ริส มาประชุมผู้นำเอเปคที่กรุงเทพฯ แทน\n\nเช้าวันอาทิตย์ (25 ก.ย.) สำนักข่าวเอพีรายงานให้ความชัดเจนยิ่งขึ้นว่า ไบเดนไม่มาร่วมประชุมผู้นำเอเปคที่ประเทศไทยเป็นเจ้าภาพ เนื่องจาก“นาโอมิ ไบเดน” หลานสาวคนโตจะจัดงานแต่งงานกับปีเตอร์ นีล คู่หมั้น ที่ทำเนียบขาวในวันที่ 19 พ.ย. ซึ่งตรงกับวันประชุมผู้นำเอเปคในกรุงเทพฯ เมื่อประธานาธิบดีไบเดนไม่มา งานจึงดูจืดสนิทไปโดยปริยาย ไฮไลต์ทั้งหมดน่าจะไปรวมกันที่เวทีจี20 ที่จัดขึ้นก่อนหน้าเพียงไม่กี่วัน\n\nพิสูจน์อักษร....สุรีย์ ศิลาวงษ์",
    "5 ดาวรุ่งทีมชาติ \" อังกฤษ \" ที่น่าจับตามอง": "",
    "การพยากรณ์แรนด์ของแอฟริกาใต้: ZAR ได้รับผลกระทบจากความเชื่อมั่นทั่วโลกและข้อมูลจีนที่อ่อนแอ": "RAND จุดพูดคุย\n\nUSD ที่แข็งค่าขึ้นและสินค้าโภคภัณฑ์ตกต่ำส่งผลต่อ ZAR\n\nแรนด์ไม่แยแสหลังจาก PMI ภาคการผลิตของแอฟริกาใต้เอาชนะได้\n\nตลาดกระทิง USD/ZAR พุ่งขึ้นแตะระดับสูงสุดในปี 2022\n\nแบ็คดรอปพื้นฐาน USD/ZAR\n\nดิ แรนด์แอฟริกาใต้ กำลังทุกข์ทรมานจากความเชื่อมั่นในความเสี่ยงทั่วโลกที่ลดลงที่ด้านหลังของa เหยี่ยว ธนาคารกลางสหรัฐฯ. เมื่อวานเราเห็น เฟดลอเร็ตต้า เมสเตอร์ แห่ง ‘ลอเร็ตต้า เมสเตอร์’ โพสต์ข้อความก้าวร้าวโดยระบุว่าเธอคาดไม่ถึง อัตราดอกเบี้ย ลดในปีหน้าเช่นเดียวกับอัตราที่สูงกว่า 4% ระดับ. ลมปะทะสำหรับ ZAR ทับซ้อนกับ PMI การผลิตของจีน Caixin ที่พิมพ์กลับมาในพื้นที่หดตัว วิกฤตการณ์โควิด-19 ได้กลับมารวมตัวกันอีกครั้งในจีน ทำให้การบรรยายเรื่องการทำลายอุปสงค์รุนแรงขึ้น ทำให้เกิดความอ่อนไหวต่อความเสี่ยงและ สินค้าโภคภัณฑ์สกุลเงินที่เชื่อมโยงเช่นแรนด์ ความกังวลเหล่านี้ได้กรองผ่านไปยังกลุ่มสินค้าโภคภัณฑ์ที่กว้างขึ้น ทำให้แรนด์เสี่ยงต่อความเสี่ยงด้านลบเพิ่มเติม\n\nต่อจากผลลัพธ์ของ PMI ดัชนี PMI ภาคการผลิตของแอฟริกาใต้ได้ผลักกลับเข้าสู่ภูมิภาคที่มีการขยายตัว ทำให้ค่าแรนด์เพิ่มขึ้นเล็กน้อยหลังการเปิดตัว โดยรวมแล้ว ความเอนเอียงของฉันเอียงไปทางเงินดอลลาร์เมื่อพิจารณาจากความกลัวภาวะเศรษฐกิจถดถอยและนักลงทุนชอบความปลอดภัย พรุ่งนี้ นอกภาคเกษตร (NFP) ข้อมูลควรเป็นมาตรวัดที่ดีสำหรับเศรษฐกิจสหรัฐฯ และจะมีน้ำหนักมากขึ้นเมื่อพิจารณาจากการพึ่งพาข้อมูลของเฟดที่เพิ่มขึ้น ภายหลังวันนี้ มีกำหนดการจำหน่ายรถยนต์ใหม่ แต่มีแนวโน้มที่จะส่งผลกระทบน้อยที่สุดต่อแรนด์ เนื่องจากปัจจัยภายนอกทั่วโลกมีความสำคัญกว่า\n\nUSD/ZAR ปฏิทินเศรษฐกิจ\n\nแหล่งที่มา: ปฏิทินเศรษฐกิจ DailyFX\n\nการวิเคราะห์ทางเทคนิค\n\nUSD/ZAR รายวัน แผนภูมิ\n\nแผนภูมิที่จัดทำโดย Warren VenketasIG\n\nทางด้านเทคนิคนั้น การเคลื่อนไหวของราคา บน กราฟรายวันของ USD/ZAR แสดงให้เห็นการพุ่งขึ้นล่าสุดที่เคลียร์ swing highs ล่าสุด ตอนนี้ bulls มุ่งเน้นไปที่ swing high ในเดือนกรกฎาคมที่ 17.3074. กลับหัวกลับหางได้รับการสนับสนุนโดยแนวต้านของเส้นแนวโน้มที่แสดงโดย ดัชนีความแข็งแกร่งสัมพัทธ์ (RSI) (สีแดง).\n\nระดับแนวต้าน:\n\n17.5002 (23.6% ฟีโบนักชี )\n\n17.3074 – กรกฎาคม 2022 swing high\n\nระดับการสนับสนุน:\n\nติดต่อและติดตาม Warren บน Twitter: @Wenketas",
    "GWM เปิดตัว HAVAL H6 GT ณ การแข่งขันรักบี้ เวิลด์คัพ เซเวนส์ ประจำปี": "เมื่อวันที่ 9 กันยายนที่ผ่านมา GWM HAVAL H6 GT (จีดับบลิวเอ็ม ฮาวาล เอช6 จีที) ได้ปรากฏตัวที่การแข่งขันรักบี เวิลด์ คัพ เซเวนส์ (Rugby World Cup Sevens) ประจำปี 2565 ให้ผู้ชมได้ตื่นตากับยนตรกรรมสไตล์คูเป้เอสยูวี (coupe SUV)\n\nแบรนด์รถยนต์ฮาวาลได้เปิดโอกาสให้แฟนรักบี้และผู้ชมกลุ่มอื่น ๆ ได้สัมผัสกับรถยนต์ HAVAL H6 GT สไตล์สปอร์ตคูเป้ที่มีเอกลักษณ์ไม่ซ้ำใครอย่างใกล้ชิด ณ บริเวณด้านนอกสนามกีฬาเคปทาวน์ (Cape Town Stadium)\n\nดีไซน์อันโดดเด่นของ HAVAL H6 GT ได้รับแรงบันดาลใจมาจากสิ่งมีชีวิต โดยผสมผสานรูปร่างอันปราดเปรียวของฉลามเข้ากับตัวถังรถ เกิดเป็นดีไซน์สปอร์ตที่ดูคล่องตัว ด้านข้างของตัวรถตกแต่งอย่างประณีตด้วยการออกแบบเฉพาะตัว รวมถึงเส้นข้างรถที่เรียบและขรุขระ และช่วงท้ายเรียบหรูที่มาพร้อมกับสปอยเลอร์คู่ตัดแต่งเฉียบ รายละเอียดเหล่านี้ตอกย้ำดีไซน์ความสปอร์ตของรถยนต์รุ่นนี้ได้เป็นอย่างดี\n\nในสัปดาห์แรกของเดือนกันยายน HAVAL H6 GT ได้จัดการทดลองขับขี่ต่อหน้าสื่อมวลชนในแอฟริกาใต้ และก็ได้รับการยอมรับเป็นอย่างดีจาก TopGear.co.za, สมาคมผู้สื่อข่าวยานยนต์แห่งแอฟริกาใต้ (SAGMJ) และสื่อท้องถิ่นอื่น ๆ ของแอฟริกาใต้\n\nTopGear.co.za เว็บไซต์ผู้เชี่ยวชาญด้านยานยนต์ในท้องที่ ให้ความเห็นว่า \"HAVAL H6 GT เป็นการผสมผสานด้านอรรถประโยชน์ของรุ่น H6 เข้ากับสไตล์ที่ทันสมัย สามารถคว้าใจผู้ซื้อรถเอสยูวีได้อย่างไร้ข้อกังขา\"\n\nSAGMJ ให้ความเห็นว่า \"HAVAL H6 GT ได้พลิกโฉมรูปร่างของรถเอสยูวี ด้วยโมเดลที่สปอร์ตยิ่งกว่า ฉีกกรอบรถเอสยูวีรุ่น H6 ทุกรุ่น และเติมเต็มสไตล์อันเป็นเอกลักษณ์ของ HAVAL H6 ปัจจุบัน\"\n\nนอกจากนี้ HAVAL H6 GT ยังมาพร้อมกับโหมดติดตามและระบบคลื่นเสียงท่อไอเสีย (exhaust sound wave system) เพื่อมอบประสบการณ์ความสปอร์ตขั้นกว่าให้กับผู้ทดสอบขับขี่ทั่วโลก\n\nคอนราด โกรนวอลด์ (Conrad Groenewald) ประธานเจ้าหน้าที่ฝ่ายปฏิบัติการของฮาวาล แอฟริกาใต้ กล่าวว่า \"ฮาวาลได้นำเสนอแบรนด์ต่อสายตาผู้บริโภคในรูปแบบซึ่งเป็นที่ตื่นตาตื่นใจของตลาด ผ่านการเป็นผู้สนับสนุนอีเวนต์ต่าง ๆ อาทิ การแข่งขันรักบี เวิลด์ คัพ เซเวนส์\"\n\nในเดือนกรกฎาคมที่ผ่านมา HAVAL H6 GT ได้อวดโฉมในงาน เรด บูล ควิกแซนด์ (Red Bull Quicksand) ในแอฟริกาใต้ ให้เหล่าผู้ชมได้สัมผัสเสน่ห์รถยนต์สไตล์คูเป้เอสยูวี และในตลาดออสเตรเลีย ฮาวาลเดินหน้านำเสนอรถยนต์รุ่นต่าง ๆ ให้กับผู้ชมอย่างใกล้ชิดผ่านความร่วมมือในงานซิตีทูเซิร์ฟ (City2Surf) ซึ่งเป็นที่นิยมในหมู่คนหนุ่มสาว\n\nนอกเหนือจาก HAVAL H6 GT ฮาวาลยังผลักดันผลิตภัณฑ์รถยนต์ในตระกูล H6 อื่น ๆ ออกสู่ตลาดอย่างต่อเนื่อง รวมถึง H6 รุ่นขับเคลื่อนด้วยเชื้อเพลิง และรุ่นเอชอีวี/พีเอชอีวี ไฮบริด (HEV/PHEV hybrid)\n\nทั้งนี้ รถตระกูล GWM HAVAL H6 มีแผนที่จะเปิดตัวผลิตภัณฑ์รุ่นต่าง ๆ ในตลาดหลายแห่งทั่วโลกในอนาคตอันใกล้นี้ และหวังว่าจะมอบประสบการณ์การขับขี่เฉพาะตัวให้กับบรรดานักขับได้มากขึ้น\n\n\n\nรูปภาพ - https://mma.prnewswire.com/media/1902989/image_1.jpg\n\nคำบรรยายภาพ - GWM เปิดตัว HAVAL H6 GT ณ การแข่งขันรักบี้ เวิลด์คัพ เซเวนส์ ประจำปี 2565\n\n",
    "\"ไฮเซ่นส์\" ผนึกกำลัง \"ฟีฟ่า\" เปิดตัวโครงการด้านสิ่งแวดล้อมสำหรับเยาวชนในแอฟริกาใต้": "ไฮเซ่นส์ (Hisense) ผนึกกำลังกับฟีฟ่า (FIFA) ผ่านโครงการฟุตบอล ฟอร์ สคูลส์ (Football for Schools หรือ F4S) เพื่อรณรงค์สร้างความตระหนักรู้เรื่องสิ่งแวดล้อมให้กับเด็ก ๆ ในแอฟริกาใต้\n\nฟุตบอล ฟอร์ สคูลส์ เป็นโครงการระดับโลกที่เปิดโอกาสให้เด็ก ๆ ได้เข้าถึงและสนุกสนานกับฟุตบอลมากขึ้น ด้วยการบูรณาการฟุตบอลเข้ากับการศึกษา โครงการนี้เปิดตัวในแอฟริกาใต้เมื่อวันที่ 24 สิงหาคมที่เมืองโจฮันเนสเบิร์ก\n\nในช่วงไม่กี่ปีมานี้ การเปลี่ยนแปลงสภาพภูมิอากาศได้ส่งผลกระทบต่อแอฟริกาใต้ ซึ่งส่งผลกระทบต่อชีวิตของผู้คน และทำให้สูญเสียสนามฟุตบอลสีเขียวหลายแห่ง เพื่อรับมือกับสถานการณ์ดังกล่าว ฟีฟ่าได้ร่วมมือกับไฮเซ่นส์เพื่อเปิดตัวโครงการในแอฟริกาใต้ โดยหวังที่จะนำความสุขของการเล่นฟุตบอลมาสู่เด็ก ๆ พร้อมกับช่วยสร้างอนาคตสีเขียวที่เป็นมิตรต่อสิ่งแวดล้อมมากขึ้นสำหรับคนรุ่นต่อไป\n\nไฮเซ่นส์ได้จัดเวิร์กช็อปให้ความรู้เพื่อสร้างปฏิสัมพันธ์กับเด็ก ๆ โค้ช และทูตของฟีฟ่า ซึ่งช่วยให้เด็ก ๆ ได้รับความรู้และเคล็ดลับที่เป็นมิตรต่อสิ่งแวดล้อมและนำไปปฏิบัติได้จริงผ่านเกมที่น่าสนใจ และในกิจกรรมถาม-ตอบแสนสนุก ไฮเซ่นส์ได้แบ่งปันเคล็ดลับในการปกป้องสนามฟุตบอลที่กำลังหายไป เพื่อให้เด็ก ๆ เกิดความตระหนักรู้ในการอนุรักษ์สิ่งแวดล้อม และสร้างแรงบันดาลใจให้ช่วยกันปกป้องพื้นที่สีเขียวให้มากขึ้น กิจกรรมนี้จบลงอย่างสวยงามโดยผู้เข้าร่วมงานทั้งหมด ซึ่งรวมถึงเด็ก ๆ และนักเตะระดับตำนานของฟีฟ่าอย่าง ยาย่า ตูเร (Yaya Toure) ได้ช่วยกันสร้างสรรค์ภาพวาดในหัวข้อ \"สนามฟุตบอลในฝันของฉัน\" (My Dream Pitch)\n\nนอกจากนี้ ไฮเซ่นส์ได้บริจาคอุปกรณ์ไฮเทคแบรนด์ไฮเซ่นส์ เพื่อมอบประสบการณ์การเรียนรู้ที่สนุกสนานยิ่งขึ้น เช่น แท็บเล็ตถนอมสายตา เลเซอร์ทีวีขนาด 100 นิ้ว และกระดานดิจิทัลแบบอินเทอร์แอคทีฟ\n\nพอร์เทีย โมดิส (Portia Modise) นักฟุตบอลหญิงระดับตำนานของฟีฟ่า ก็เข้าร่วมกิจกรรมเพื่อสนับสนุนโครงการฟุตบอล ฟอร์ สคูลส์ ด้วยเช่นกัน\n\n\"การสร้างความตระหนักรู้ โดยเฉพาะอย่างยิ่งในหมู่เด็ก ๆ เป็นกุญแจสำคัญในการต่อสู้กับการเปลี่ยนแปลงสภาพภูมิอากาศและปัญหาสิ่งแวดล้อมในอนาคต\" ฟาติมาตา ซิดิเบ (Fatimata Sidibe) ผู้อำนวยการโครงการฟุตบอล ฟอร์ สคูลส์ กล่าว \"ฟุตบอลเป็นวิธีที่เหมาะสมในภารกิจนี้ และการเปิดตัวโครงการนี้ในแอฟริกาใต้ ด้วยการผสมผสานความสนุกสนานเข้ากับการศึกษา เป็นตัวอย่างที่แสดงให้เห็นอย่างชัดเจนว่าฟุตบอลสามารถมีบทบาทในการพัฒนาสังคมและส่งเสริมเด็ก ๆ ได้\"\n\n\"ไฮเซ่นส์มุ่งมั่นที่จะสร้างสภาพแวดล้อมการอยู่อาศัยที่ยั่งยืนและดีขึ้นสำหรับทุกคน ผ่านทางโครงการริเริ่มและเทคโนโลยีของเรา\" เว่ย หลิว ผู้จัดการทั่วไปของไฮเซ่นส์ แอฟริกาใต้ และรองประธานของไฮเซ่นส์ ตะวันออกกลางและแอฟริกา กล่าว \"ด้วยความร่วมมือระหว่างฟีฟ่ากับไฮเซ่นส์ เราประสบความสำเร็จในการยกระดับความตระหนักรู้ด้านสิ่งแวดล้อมทั่วโลก และเน้นย้ำถึงผลกระทบของการเปลี่ยนแปลงสภาพภูมิอากาศที่มีต่อชีวิตประจำวัน ผ่านกิจกรรมสนุกสนานที่ดึงดูดความสนใจของเด็ก ๆ เพื่อสร้างอนาคตที่เป็นมิตรต่อสิ่งแวดล้อมมากขึ้น\"\n\nตลอดหลายปีที่ผ่านมา ไฮเซ่นส์ได้ให้ความสำคัญกับแนวคิดการพัฒนาอย่างยั่งยืนในด้านสิ่งแวดล้อม สังคม และบรรษัทภิบาล (ESG) เพื่อสร้างโลกที่ดีขึ้น และด้วยความร่วมมือกับฟีฟ่า ไฮเซนส์ได้เดินหน้ายกระดับความเป็นอยู่ที่ดีของเด็ก ๆ และการพัฒนาที่ยั่งยืนของสังคม\n\nโครงการฟุตบอล ฟอร์ สคูลส์ ริเริ่มขึ้นในปี 2562 โดยเป็นโครงการใหญ่ที่มีเป้าหมายในการสนับสนุนการศึกษา การพัฒนา และการเสริมสร้างพลังให้แก่เด็ก ๆ ทั่วโลก โดยพยายามทำให้ฟุตบอลเข้าถึงได้ง่ายขึ้นสำหรับเด็กชายและเด็กหญิงทั่วโลก ด้วยการบูรณการกิจกรรมฟุตบอลเข้ากับระบบการศึกษา โดยร่วมมือกับหน่วยงานต่าง ๆ ที่เกี่ยวข้อง\n\nรูปภาพ - https://mma.prnewswire.com/media/1889753/image_1.jpg\n\nรูปภาพ - https://mma.prnewswire.com/media/1889754/image_2.jpg\n\nรูปภาพ - https://mma.prnewswire.com/media/1889755/image_3.jpg",
    "ด่วน \"ชาร์ลบิ ดีน\" ดารา ฮอลลีวูด ชื่อดัง เสียชีวิต กะทันหัน ในวัยเพียง 32 ปี": "เป็นอีกหนึ่งข่าวช็อกในวงการบันเทิงต่างประเทศเมื่อมีข่าวรายงานว่า \"ชาร์ลบิ ดีน\" (Charlbi Dean) นักแสดงและนางแบบสาวดาวรุ่งชาวแอฟริกาใต้ เสียชีวิต กะทันหัน ที่มหานครนิวยอร์ก ประเทศสหรัฐอเมริกา เมื่อวันที่ 29 สิงหาคมที่ผ่านมา ในวัยเพียง 32 ปีเท่านั้น โดยเธอเพิ่งกลายเป็นที่รู้จักมากขึ้นในวงกว้างกับการร่วมนำแสดงในผลงานหนัง Triangle of Sadness ที่สามารถคว้ารางวัลปาล์มทองคำอันเป็นรางวัลสูงสุดของเทศกาลหนังเมืองคานส์ ประเทศฝรั่งเศสปีนี้\n\nเรียกว่าน่าเสียดายเพราะผลงานหนังสร้างชื่อกับภาพจำของเธอในลุคสาวในบิกินี่สีส้มอย่าง Triangle of Sadness ซึ่งเธอได้ประชันบทบาทกับดาราฝีมือเก๋าอย่าง วูดดี แฮร์เรลสัน (Woody Harrelson) เตรียมจะชนโรงฉายในวงกว้างทั่วโลกในอีกไม่กี่วันข้างหน้าแล้ว งานนี้เพื่อนพี่น้องร่วมวงการ รวมถึงทีมงานที่เคยได้ร่วมงานกันต่างแสดงความอาลัยรักต่อนางเอกดาวรุ่งที่ตามข้อมูลประวัตินั้นระบุว่า เริ่มเป็นนางแบบโฆษณามีรายได้มาตั้งแต่อายุเพียง 6 ขวบ\n\nทั้งนี้ ดีนเคยรอดชีวิตจากอุบัติเหตุทางรถยนต์ เมื่อปี 2551 ใช้เวลารักษาตัวอยู่นาน แล้วกลับมารับงานในวงการอีกครั้ง เมื่อปี 2553 ตามรายงานระบุว่า ชาร์ลบิ ดีน เสียชีวิตที่โรงพยาบาลแห่งหนึ่ง ในนครนิวยอร์ก โดยตัวแทนของเธอให้ข้อมูลเกี่ยวกับสาเหตุของการเสียชีวิตเพียงแค่ว่า \"มาจากอาการป่วยที่เกิดขึ้นอย่างเหนือความคาดหมาย\"\n\nทั้งนี้หากไปตรวจสอบในอินสตาแกรมส่วนตัวของเธอพบว่า โพสต์ล่าสุดของเธอเป็นการถ่ายแบบเมื่อประมาณวันศุกร์ที่ 26 ส.ค.65 ที่ผ่านมา (ตามเวลาประเทศไทย) ซึ่งในช่องแนะนำตัวเธอระบุข้อความไว้ว่า \"You know they's a kind of bird that don't have legs so it can't light on nothing but has to stay all its life on its wings in the sky?\" โดยสามารถแปลได้คร่าวๆ ว่า \"คุณรู้ไหมว่ามันเป็นนกชนิดหนึ่งที่ไม่มีขาจึงไม่สามารถเฉิดฉายได้ แต่ต้องอาศัยปีกของมันอยู่บนท้องฟ้าตลอดชีวิต\"\n\n\n\nเช็กรายชื่อศิลปินเข้าชิง \"คมชัดลึก ลูกทุ่ง Awards 2565\" ใครคือ 6 Candidate กับ 8 สาขา Popular Vote https://www.komchadluek.net/entertainment/524524",
    "เปิดตัว HUAWEI Nova 10 SE กล้องสามตัว 108MP และมีชาร์จไว 66W": "HUAWEI Nova 10 SE สมาร์ทโฟนรุ่นล่าสุดในกลุ่ม Nova 10 Series เปิดตัวอย่างเป็นทางการที่แอฟริกาใต้ โดยที่รุ่น SE เป็นสมาชิกรุ่นที่ 3 ต่อจาก Nova 10 และ Nova 10 Pro ที่เปิดตัวไปเมื่อช่วงต้นเดือนที่ผ่านมา\n\nHUAWEI Nova 10 SE ใช้หน้าจอ OLED ขนาด 6.67 นิ้ว ความละเอียด Full HD+ เป็นจอบนอัตราส่วน 20:9 และมีอัตรารีเฟรชเรทสูงสุด 90Hz ใส่กล้องหน้ามาให้ 16 ล้านพิกเซล\n\nสำหรับกล้องหลังประกอบด้วยเซ็นเซอร์หลัก 108 ล้านพิกเซล, กล้อง Ultrawide 8 ล้านพิกเซล และกล้อง Macro 2 ล้านพิกเซล รันกับ Android 12 คลุมด้วย Magic UI แต่ไม่บริการและแอปจากทาง Google\n\nด้านหน่วยประมวลผลยังไม่มีการเปิดเผยแต่สมาร์ทโฟนรุ่นนี้จะมาพร้อม RAM 8GB กับความจำเครื่อง 256GB ใช้แบตเตอรี่ 4,500mAh รองรับชาร์จไว 66 ขณะที่การเชื่อมต่อเป็นแบบพื้นฐานทั่วไป อาทิเช่น รองรับ dual-SIM, Wi-Fi, Bluetooth, GPS และ USB-C เครื่องมีความหนา 7.39มม. และหนัก 184 กรัม",
    "'นพ.ธีระ' ชี้สายพันธุ์ BA.2.75 เพิ่มขึ้นช้าๆกระจายใน 48 ประเทศแล้ว": "'หมอธีระ' อัพเดตความรู้โควิด-19 ชี้โอมิครอนยังเป็นเจ้าของตลาด สายพันธุ์ BA.2.75 เริ่มเพิ่มขึ้นอย่างช้าๆ พบใน 48 ประเทศทั่วโลกแล้ว พร้อมอ้างอิงปัญหาลอง โควิดจากงานวิจัยมะกัน-แอฟริกาใต้\n\n22 ก.ย.2565 - รศ.นพ.ธีระ วรธนารัตน์ คณะแพทยศาสตร์ จุฬาลงกรณ์มหาวิทยาลัยโพสต์เฟซบุ๊กถึงสถานการณ์โควิดประจำวันที่ 22 กันยายน 2565 ว่า เมื่อวานทั่วโลกติดเพิ่ม 342,079 คน ตายเพิ่ม 907 คน รวมแล้วติดไป 618,386,136 คน เสียชีวิตรวม 6,534,535 คน\n\n5 อันดับแรกที่ติดเชื้อสูงสุดคือ รัสเซีย ไต้หวัน เกาหลีใต้ ญี่ปุ่น และฝรั่งเศส เมื่อวานนี้จำนวนติดเชื้อใหม่มีประเทศจากยุโรปและเอเชียครอง 9 ใน 10 อันดับแรก และ 19 ใน 20 อันดับแรกของโลก จำนวนติดเชื้อใหม่ในแต่ละวันของทั่วโลกตอนนี้ มาจากทวีปเอเชียและยุโรป รวมกันคิดเป็นร้อยละ 90.46 ของทั้งโลก ในขณะที่จำนวนการเสียชีวิตคิดเป็นร้อยละ 70.89\n\n...สถานการณ์ระบาดของไทย จากข้อมูล Worldometer เช้านี้พบว่า จำนวนเสียชีวิตเมื่อวาน สูงเป็นอันดับ 14 ของโลก และอันดับ 7 ของเอเชีย แม้สธ.ไทยจะปรับระบบรายงานตั้งแต่ 1 พ.ค.จนทำให้จำนวนที่รายงานนั้นลดลงไปมากก็ตาม\n\n...อัพเดตความรู้โควิด-19\n\n1. สัดส่วนสายพันธุ์ที่ระบาด องค์การอนามัยโลกออกรายงาน WHO Weekly Epidemiological Update เมื่อคืนนี้ 21 กันยายน 2565 Omicron สายพันธุ์ BA.5 (และลูกหลาน) ยังครองการระบาด 76.6%, BA.4 (และลูกหลาน) 7.5% ในขณะที่สายพันธุ์ย่อยที่กำลังเป็นที่จับตามองคือ BA.2.75 นั้นเพิ่มขึ้นอย่างช้าๆ ปัจจุบันพบ 1.26% โดยมีประเทศที่ตรวจพบแล้ว 48 ประเทศทั่วโลก\n\nความสำคัญ: ทั้งนี้ไวรัสที่กลายพันธุ์ที่เกิดขึ้นนั้นมักพัฒนาสมรรถนะการหลบหลีกภูมิคุ้มกัน การแพร่เชื้อ การจับกับตัวรับที่เซลล์เป้าหมาย และ/หรือนำไปสู่การป่วยรุนแรงและเสียชีวิตได้ หากมองไปในอนาคต ภูมิจากวัคซีนที่ฉีดจะลดลงตามกาลเวลา หากนโยบายและสภาพแวดล้อมในการใช้ชีวิตประจำวันมีการเดินทาง พบปะกันมาก คนติดเชื้อไม่ได้แยกตัวจากคนอื่น ความใส่ใจสุขภาพและการป้องกันตัวเองของประชาชนแต่ละคนจะกลายเป็นปัจจัยเดียวที่เหลืออยู่ และมีความสำคัญมาก โดยเฉพาะอย่างยิ่งการใส่หน้ากากอย่างถูกต้องสม่ำเสมอ\n\nเพราะสุดท้ายแล้ว จะเกิดปัญหาติดเชื้อ ป่วย ตาย และ Long COVID ตามมาอย่างแน่นอน จะมากน้อยขึ้นอยู่กับพฤติกรรมของคนในสังคม แต่ผลกระทบระยะยาวที่เกิดขึ้นนั้นจะมีทั้งเรื่องความสูญเสียด้านสุขภาพ เศรษฐกิจ และสังคม ไม่ว่าจะต่อตัวผู้ป่วยเอง ครอบครัว และประเทศ\n\n2. การดูแลรักษา Long COVID การศึกษาของทีมงานมหาวิทยาลัยจอห์น ฮอปกินส์ ประเทศสหรัฐอเมริกา เปิดเผยว่า แนวทางการดูแลรักษาผู้ป่วย Long COVID ที่มีอาการอ่อนเพลีย/เหนื่อยล้าและมีปัญหาด้านความคิดความจำ โดยใช้วิธีฟื้นฟูสภาพร่างกายผ่านการจัดโปรแกรมอาหารและออกำลังกายนั้น หลังดำเนินการศึกษามา 3 เดือนแล้ว พบว่าไม่ได้ผล จึงจำเป็นต้องทำการศึกษากลไกการเกิดปัญหา เพื่อหาแนวทางอื่นในการรักษา ทั้งนี้ผู้ป่วยจำเป็นต้องหาทางปรับตัวที่จะดำเนินชีวิตประจำวันให้เหมาะสมกับอาการป่วยของตน เช่น การทำกิจกรรมที่พอจะทำได้เท่าที่จำเป็น\n\n3. กระบวนการอักเสบสัมพันธ์กับภาวะ Long COVID ทีมงานจากประเทศแอฟริกาใต้ เผยแพร่ผลการศึกษา พบว่าในกลุ่มผู้ป่วยที่มีอาการ Long COVID นั้นจะตรวจพบสารเคมีในเลือดที่บ่งถึงกระบวนการอักเสบ และส่งผลให้เกิดความผิดปกติของกลไกการละลายลิ่มเลือด ทีมวิจัยคาดว่า การเกิดพยาธิสภาพเหล่านี้น่าจะนำไปสู่ปัญหาการทำงานของระบบต่างๆ ในร่างกาย จนนำมาสู่อาการผิดปกติต่างๆ ที่เกิดขึ้นในผู้ป่วย Long COVID\n\n...การป้องกันตัวไม่ให้ติดเชื้อย่อมดีที่สุด ใส่หน้ากากอย่างถูกต้องสม่ำเสมอนะครับ... อัตตาหิ...อัตตโน...นาโถ\n\nอ้างอิง\n\n1. WHO Weekly Epidemiological Update. 21 September 2022.\n\n2. Owens B et al. How “long covid” is shedding light on postviral syndromes. BMJ. 21 September 2022.\n\n3. Kruger A et al. Proteomics of fibrin amyloid microclots in long COVID/post-acute sequelae of COVID-19 (PASC) shows many entrapped pro-inflammatory molecules that may also contribute to a failed fibrinolytic system. Cardiovascular Diabetology. 21 September 2022.",
    "สาลิกาคาบข่าว Vol.260": "โซนี่ เตรียมเปิด “โคลัมเบีย พิคเจอร์ส อควาเวิร์ส” สวนน้ำ-สวนสนุกในอีอีซี ดึงนักท่องเที่ยวทั่วโลกปั๊มเงินหมื่นล้าน\n\nน.ส.รัชดา ธนาดิเรก รองโฆษกประจำสำนักนายกรัฐมนตรี เปิดเผยว่า บริษัท โซนี่ พิคเจอร์ส เดินหน้าลงทุนไม่ต่ำกว่า 1,000 ล้านบาท ลุยสร้างโครงการ “โคลัมเบีย พิคเจอร์ส อควาเวิร์ส” มูฟวี่ ธีม พาร์ค ไทยแลนด์ ณ พัทยา ภายใต้การสนับสนุนของอีอีซี ซึ่งถือเป็นโปรเจกต์สวนสนุกแห่งแรกของโซนี่พิคเจอร์ส เป็นที่แรกของประเทศไทยและของโลก โดยโครงการดังกล่าวเป็นสวนสนุกและสวนน้ำในธีมภาพยนตร์ระดับโลกบนพื้นที่ 100 ไร่ (8 ธีม) เช่น การแสดงไลฟ์โชว์ ความบันเทิงในโลกเสมือนจริง อุปกรณ์เครื่องเล่นอินเตอร์แอคทีฟ ฉากในสวนสนุกที่ออกแบบให้มีเอกลักษณ์เฉพาะ ร้านอาหารอร่อยที่ตกแต่งหลากหลายตามธีมภาพยนตร์ และร้านขายของที่ระลึก คาดจะเปิดให้บริการอย่างเป็นทางการเฟสแรกในวันที่ 12 ต.ค.65 โดย โซนี่ พิคเจอร์ส จะทำการประชาสัมพันธ์ผ่านสำนักงาน 80 ประเทศทั่วโลก ดึงกลุ่มเป้าหมายมาท่องเที่ยวประเทศไทย คาดว่าจะมีนักท่องเที่ยวเดินทางเข้ามาท่องเที่ยวในประเทศไทยเพิ่มไม่ต่ำกว่า 1 ล้านคน เกิดมูลค่าทางเศรษฐกิจกว่า 10,000 ล้านบาท การจ้างงานและสร้างรายได้โดยตรงให้คนไทยไม่ต่ำกว่า 1,000 คน\n\nAIS ผนึก 4 หน่วยงานรัฐ เปิดหลักสูตร “อุ่นใจไซเบอร์” ยกระดับการศึกษายุคดิจิทัลครั้งแรกของไทย\n\nนายสมชัย เลิศสุทธิวงค์ ประธานเจ้าหน้าที่บริหาร AIS กล่าวว่า เป้าหมายการทำงานของ AIS ไม่ได้มุ่งเน้นเพียงการพัฒนาคุณภาพเครือข่ายเพื่อให้ตอบโจทย์การใช้งานเท่านั้น แต่เราตระหนักถึงการสร้างสังคมดิจิทัลให้ดีขึ้นด้วย ดังนั้นที่ผ่านมาตั้งแต่ปี 2562 เราจึงเปิดตัว โครงการ อุ่นใจไซเบอร์ เพื่อเป็นแกนกลาง สร้างเครือข่าย ชวนทุกภาคส่วนให้เข้ามาร่วมสร้างการเปลี่ยนแปลงในทางบวกให้กับสังคมดิจิทัลของไทย ทั้งในมุมของการนำเทคโนโลยีดิจิทัลมาเป็นเครื่องมือ เพื่อช่วยให้ใช้งานได้อย่างปลอดภัย และในมุมของการสร้างภูมิปัญญา ในลักษณะขององค์ความรู้เพื่อส่งเสริมและสร้างทักษะดิจิทัลให้คนไทยรู้เท่าทัน พร้อมอยู่กับโลกดิจิทัลได้อย่างปลอดภัยและสร้างสรรค์ วันนี้ AIS ยังคงเดินหน้าตามเจตนารมณ์ดังกล่าวอย่างเป็นรูปธรรมมากยิ่งขึ้น โดยร่วมมือกับ 3 กระทรวงหลักของประเทศ สร้างสื่อการเรียนรู้ดิจิทัลในชื่อ หลักสูตรอุ่นใจไซเบอร์ ซึ่งมี กระทรวงสาธารณสุข โดยกรมสุขภาพจิต พัฒนาเนื้อหาหลักสูตร ร่วมกับ มหาวิทยาลัยเทคโนโลยีพระจอมเกล้าธนบุรี ที่ออกแบบให้อยู่ในลักษณะขอกราฟิกหรือแอนิเมชัน และมีกระทรวงศึกษาธิการ โดย สพฐ. ช่วยรับรองให้เป็นไปตามมาตรฐานของหลักสูตรด้านการศึกษา ที่พร้อมให้นักเรียนสามารถเข้ามาเรียนได้ เช่นเดียวกับกระทรวงมหาดไทยที่ส่งต่อไปยังโรงเรียนในสังกัดเช่นกัน\n\nจับตา! สัปดาห์หน้าเงินบาทอาจอ่อนค่าแตะ 37.50 บาท\n\nศูนย์วิจัยกสิกรไทยสรุปความเคลื่อนไหวของค่าเงินบาทสัปดาห์ที่ผ่านมา โดยเงินบาทอ่อนค่าทะลุแนว 37.00 ไปแตะระดับอ่อนค่าสุดในรอบเกือบ 16 ปีที่ 37.10 บาทต่อดอลลาร์ หลังอัตราเงินเฟ้อ CPI และ Core CPI ของสหรัฐ ออกมาสูงกว่าที่ตลาดคาด ขณะที่เงินหยวนอ่อนค่าลงหลุดระดับ 7 หยวนต่อดอลลาร์ แตะระดับอ่อนค่าสุดในรอบกว่า 2 ปี สำหรับสัปดาห์ถัดไป (19-23 ก.ย.) ธนาคารกสิกรไทยมองกรอบการเคลื่อนไหวของเงินบาทที่ระดับ 36.50-37.50 บาทต่อดอลลาร์ ขณะที่ศูนย์วิจัยกสิกรไทยประเมินปัจจัยสำคัญที่ต้องติดตาม ได้แก่ ผลการประชุมนโยบายการเงิน Dot Plots และตัวเลขประมาณการเศรษฐกิจและเงินเฟ้อของเฟด ตัวเลขส่งออกเดือน ส.ค.ของไทย รวมถึงกระแสเงินทุนต่างชาติและทิศทางค่าเงินหยวน\n\nรัฐบาลชื่นชม น้องบาส กล้าหาญ มีสติ ช่วยผู้ถูกไฟดูดจากน้ำท่วม เตือนประชาชนระวังไฟฟ้ารั่ว\n\nน.ส.ไตรศุลี ไตรสรณกุล รองโฆษกประจําสํานักนายกรัฐมนตรี เปิดเผยว่า รัฐบาลโดย พล.อ.ประวิตร วงษ์สุวรรณ รองนายกรัฐมนตรี แสดงความชื่นชมน้องบาส หรือ นายอรรถชัย อาจอุดม อายุ 19 ปี นักศึกษาวิทยาลัยเทคนิคอุดรธานี จ.อุดรธานี เข้าช่วยเหลือนักเรียนบริเวณหลังโรงเรียนสตรีราชินูทิศ จ.อุดรธานี จากเหตุการณ์ไฟฟ้าดูดเนื่องจากฝนตกน้ำท่วม โดยทั้งคู่ปลอดภัย และขณะนี้พักรักษาตัวอยู่ที่โรงพยาบาล รองนายกรัฐมนตรี ได้ชื่นชมในความกล้าหาญ มีสติ ถือเป็นแบบอย่างที่ดีในการช่วยเหลือผู้ประสบเหตุอย่างถูกต้อง รองนายกรัฐมนตรี ยังกำชับให้การไฟฟ้านครหลวง และการไฟฟ้าส่วนภูมิภาค ได้ติดตามสถานการณ์ระดับน้ำอย่างต่อเนื่อง และเฝ้าระวังตรวจสอบเครื่องวัดหน่วยไฟฟ้าที่ติดตั้งบนเสาไฟฟ้าให้อยู่ในระดับที่ปลอดภัย รวมถึงพร้อมให้ความช่วยเหลือด้านระบบไฟฟ้าแก่ประชาชนตลอด 24 ชั่วโมง พร้อมกันนี้ ยังขอให้เพิ่มการประชาสัมพันธ์ ย้ำเตือนประชาชน ให้ระมัดระวังอันตรายจากไฟฟ้ารั่วในสถานการณ์อุทกภัย ซึ่งพบเจออยู่บ่อยครั้ง ทั้งนี้ หากพบว่ามีแนวโน้มที่ระดับน้ำบริเวณบ้านจะเริ่มท่วมสูงขึ้นจนใกล้ถึงอุปกรณ์ไฟฟ้า ให้สับคัทเอาท์เพื่อตัดกระแสไฟ, ย้ายอุปกรณ์เครื่องใช้ไฟฟ้าและปลั๊กไฟขึ้นที่สูง, อย่าใช้เครื่องใช้ไฟฟ้าขณะร่างกายเปียกหรือยืนแช่น้ำอยู่, หลีกเลี่ยงการเดินลุยน้ำเข้าใกล้ปลั๊กไฟ สายไฟ เสาไฟ ฯลฯ\n\nแอฟริกาใต้พบโอมิครอน ‘สายพันธุ์ย่อยใหม่’ ไม่น่ากังวล ขณะที่บีเอ.4-5 ลดความรุนแรง",
    "เปิดตัว HUAWEI Nova 10 SE มาพร้อมจอ OLED 90Hz, กล้องหลัง 3 ตัว 108MP และชาร์จไว 66W": "หลังจากที่ HUAWEI เปิดตัว HUAWEI Nova 10 Series ซึ่งประกอบด้วย Nova 10 และ Nova 10 Pro ที่ประเทศจีนไปเมื่อเดือนกรกฎาคมที่ผ่านมา ล่าสุดได้เปิดตัว HUAWEI Nova 10 SE สมาชิกใหม่รุ่นที่ 3 ในตระกูล Nova 10 Series อย่างเป็นทางการที่แอฟริกาใต้แล้ว\n\nสเปก HUAWEI Nova 10 SE\n\nตัวเครื่องมาพร้อมความบาง 7.39 มม. และน้ำหนัก 184 กรัม หน้าจอแสดงผลทรง Punch Hole Display แบบ OLED ความละเอียด FHD+ 1080 x 2400 พิกเซล ขนาด 6.67 นิ้ว ในอัตราส่วน 20:9 และมีอัตรารีเฟรชเรท 90Hz\n\nใช้หน่วยประมวลผลซีพียูแบบ Octa Core ไม่มีข้อมูลระบุว่าใช้ชิปเซ็ทอะไร แต่จับคู่กับ RAM 8GB, หน่วยความจำภายใน 256GB และรันบนระบบปฎิบัติการ Android 12 ครอบทับด้วย Magic UI ไม่มี GMS\n\nติดตั้งกล้องหลัง 3 ตัว Triple Camera พร้อมไฟแฟลช LED ประกอบด้วย\n\nกล้องหลักความละเอียด 108 ล้านพิกเซล\n\nกล้องตัวที่ 2 เลนส์ Ultra Wide ความละเอียด 8 ล้านพิกเซล\n\nกล้องตัวที่ 3 เลนส์ Macro ความละเอียด 2 ล้านพิกเซล\n\nส่วนกล้องหน้าเซลฟี่ความละเอียด 16 ล้านพิกเซล\n\nรวมทั้งติดตั้งเซ็นเซอร์สแกนลายนิ้วมือแบบฝังใต้หน้าจอ, รองรับ 2 SIM, รองรับ 4G LTE, Wi-Fi 802.11 a/b/g/n/a/6, dual-band, Wi-Fi Direct, hotspot, Bluetooth 5.2,พอร์ต USB Type-C และแบตเตอรี่ความจุ 4,500mAh รองรับการชาร์จเร็ว 66W\n\nทั้งนี้ HUAWEI Nova 10 SE มีให้เลือก 2 สีคือ Black และ Silver ส่วนราคายังไม่มีการประกาศออกมาในตอนนี้ฟ\n\nที่มา : Gizmochina",
    "“มิญอซซี” วงร้อนรัว 9 อันเดอร์ฯแซงคว้าแชมป์สวิงโอเพ่นเดอฟรองซ์": "ศึกกอล์ฟ ดีพี เวิลด์ ทัวร์ รายกร “โอเพ่น เดอ ฟรองซ์” ที่ประเทศฝรั่งเศส เมื่อวันอาทิตย์ที่ผ่านมา เป็นการดวลวงสวิงในรอบสุดท้าย ผลปรากฏว่า กีโด มิญอซซี โปรหนุ่มจากอิตาลี มาแรงแซงทางโค้ง เมื่อรัวเข้ามา 9 อันเดอร์พาร์ 62 จากการทำ 9 เบอร์ดี้ โดยไม่เสียเลยแม้แต่โบกี้เดียว สกอร์รวม 16 อันเดอร์พาร์ 268 ผงาดคว้าแชมป์ไปครองได้สำเร็จ และเป็นการคว้าแชมป์ใน ดีพี เวิลด์ ทัวร์ ได้เป็นหนแรกในรอบ 3 ปี โดยเฉือน ราสมุส ฮอยการ์ด รองแชมป์จากเดนมาร์ก ที่รั้งตำแหน่งผู้นำมาตลอด 3 วันแรก และทำสกอร์รวม 15 อันเดอร์พาร์ 269 เพียงสโตรกเดียวเท่านั้น\n\nขณะที่อันดับ 3 ร่วมเป็น ปอล บาร์กฌง จากฝรั่งเศส, จอร์จ โคตซี จากแอฟริกาใต้ และ โธมัส ปีเตอร์ส จากเบลเยียม ที่ทำสกอร์รวม 11 อันเดอร์พาร์ 273 เท่ากัน โดยมี เจมี โดนัลด์สัน จากเวลส์ ตามมาเป็นอันดับ 6 ด้วยสกอร์รวม 10 อันเดอร์พาร์ 274\n\nด้าน “โปรแจ๊ส” อติวิชญ์ เจนวัฒนานนท์ โปรหนุ่มขวัญใจชาวไทย รอบนี้หวดเข้ามา 2 อันเดอร์พาร์ 69 สกอร์รวม 5 อันเดอร์พาร์ 279 คว้าอันดับ 13 ร่วม ส่วน “โปรอาร์ม” กิรเดช อภิบาลรัตน์ ตีเกินไป 2 โอเวอร์พาร์ 73 สกอร์รวมอีเวนพาร์จบที่อันดับ 45 ร่วม.\n\nภาพ gettyimages",
    "กระแสดิ่ง “ดัชเชสเมแกน” โดนจับโป๊ะเอา “เรื่องไม่จริง” คุยพอดแคสต์": "“เมแกน มาร์เคิล” เข้าโหมดขาลงในสหรัฐ นอกจากให้สัมภาษณ์ The Cut แล้วถูกจับโป๊ะที่เอา “เรื่องไม่จริง” มาพูด ส่วนพอดแคสต์ก็ทำท่าไม่รุ่ง เพราะแม้แขกรับเชิญจะเป็นตัวแม่ แต่ก็ยังไม่วายใส่สีใส่ไข่จนโดนกระแสตีกลับอีก\n\nหลังจากเมแกน มาร์เคิล ชายาในเจ้าชายแฮร์รี ที่สื่อหลายสำนักตั้งฉายาให้ว่า“ดัชเชสแห่งมอนเตซิโต”โดยอ้างอิงจากแหล่งพำนักคือคฤหาสน์ราคา 14 ล้านดอลลาร์ ในย่านหรูมอนเตซิโตของแอลเอ รัฐแคลิฟอร์เนีย เพิ่งจะเปิดตัวพอดแคสต์รายการใหม่ ที่ใช้ชื่อว่า Archetypesภายใต้ดีล 20 ล้านดอลลาร์ ก็ปรากฎว่าร่วงจากอันดับ top ลงไปอยู่ที่ 2 เสียแล้ว ทั้งที่ผ่านไปได้แค่ 2 ตอน ส่วนแขกรับเชิญก็ระดับตัวเแม่อย่างเซเรนา วิลเลียมส์และมารายห์ แครี ที่มีประเด็นร้อนให้ครหา เช่น ตอนให้คุยกับเซเรนาในชื่อตอนว่า “The Misconceptions of Ambition with Serena Williams’” ก็พูดถึงเมื่อครั้งตามเจ้าชายวิลเลียมไปเยือนแอฟริกาใต้ ในฐานะสมาชิกพระบรมวงศานุวงศ์ชั้นสูงของอังกฤษ ที่เป็นตัวแทนปฏิบัติพระราชกรณียกิจแทนสมเด็จพระราชินีนาถเอลิซาเบธที่ 2 เมแกน กล่าวว่า เกิดไฟไหม้ที่ห้องนอนของอาร์ชี่โอรสองค์โตที่ทางการแอฟริกาใต้จัดไว้ให้ที่เมืองเคปทาวน์ แต่เธอกับเจ้าชายแฮร์รีก็ยังต้องไปทำหน้าที่ที่ได้รับมอบหมาย ทั้งที่ตัวเองตกใจจนตัวสั่นห่วงลูกจนร้องไห้ แต่แทนที่จะได้ไปดูลูกกลับต้องไปงานอื่น\n\n“เราเสร็จงานเข้าไปนั่งในรถ และพวกเขาบอกเราว่ามีไฟไหม้ที่ที่พัก อะไรนะ... มีไฟไหม้ในห้องเด็ก” เธอบอกว่าในฐานะแม่ก็อยากจะรีบไปดูแต่กลับต้องไปงานอื่น",
    "ข้าวไทยเจอปัญหาขนส่งล่าช้า ทำส่งออกข้าวเดือนก.ค.ลดลง 24.3%": "ร.ต.ท.เจริญ เหล่าธรรมทัศน์ นายกสมาคมผู้ส่งออกข้าวไทย เปิดเผยว่า การส่งออกข้าวในเดือนก.ค. 2565 มีปริมาณ 578,177 ตัน ลดลง 24.3% มูลค่า 10,173.2 ล้านบาท ลดลง 22.5% เมื่อเทียบกับเดือนมิ.ย. 2565 ที่มีปริมาณ 764,131 ตัน มูลค่า 13,129.5 ล้านบาท เนื่องจากในเดือนก.ค.ที่ผ่านมามีช่วงวันหยุดติดต่อกันหลายวัน ประกอบมีฝนตกลงมาอย่างต่อเนื่องทำให้การขนถ่ายสินค้าขึ้นเรือต้องล่าช้ากว่ากำหนด จึงทำให้การส่งออกข้าวทุกชนิดมีปริมาณลดลงเมื่อเทียบกับเดือนก่อนหน้า\n\nโดยในเดือนก.ค. มีการส่งออกข้าวขาวปริมาณ 313,023 ตัน ลดลง 22.9% เมื่อเทียบกับเดือนก่อน โดยส่วนใหญ่ส่งไปยังประเทศอิรัก ฟิลิปปินส์ โมซัมบิก ญี่ปุ่น สาธารณรัฐประชาธิปไตยคองโก มาเลเซีย เป็นต้น ขณะที่ข้าวนึ่งมีการส่งออกปริมาณ 115,658 ตัน ลดลง 17.5% เมื่อเทียบกับเดือนก่อน ส่วนใหญ่ยังคงส่งไปยังตลาดหลักในแอฟริกาและตะวันออกกลาง เช่น แอฟริกาใต้ เบนิน ตูนิเซีย เป็นต้น ส่วนการส่งออกข้าวหอมมะลิ (ต้นข้าว) มีปริมาณ 67,110 ตัน ลดลง 35.4% เมื่อเทียบกับเดือนก่อน โดยส่งไปยังตลาดประจำ เช่น สหรัฐอเมริกา ฮ่องกง แคนาดา สิงคโปร์ ออสเตรเลีย เป็นต้น",
    "'ดีเอชแอล’ชี้ 'ค้าข้ามแดน' เฟื่องฟูทั่วโลกดัน 'อีคอมเมิร์ซ'ข้ามประเทศโต!": "โดยพบว่า การค้าระหว่างประเทศเพิ่มขึ้นสูงถึง 10% สูงกว่าก่อนเกิดการแพร่ระบาด แม้จะเผชิญกับปัญหาคอขวดด้าน ซัพพลายเชน ที่รั้งการเติบโตก็ตาม\n\nนายจอห์น เพียร์สัน ประธานเจ้าหน้าที่บริหาร ดีเอชแอล เอ๊กซ์เพรส กล่าวว่า จากการศึกษาการเปลี่ยนแปลงในเรื่องส่วนแบ่งการค้าโลกของภูมิภาคและประเทศต่างๆ ดีเอชแอลพบว่า การระบาดของโควิด-19 ไม่ใช่อุปสรรคสำคัญสำหรับการค้าโลกเหมือนที่หลายคนคาดการณ์\n\nนอกจากนี้ ยอดขายอีคอมเมิร์ซเติบโตอย่างมากในช่วงการแพร่ระบาด และคาดว่าอีคอมเมิร์ซระหว่างประเทศยังคงเติบโตอย่างต่อเนื่องต่อไป\n\nอย่างไรก็ดี แนวโน้มการเติบโตทางการค้าในอนาคตยังคงเป็นไปในเชิงบวก แม้มีการคาดการณ์การเติบโตของการค้าโลกถูกปรับลดระดับลงเนื่องจากสงครามยูเครน ทว่าในความเป็นจริงการค้าโลกยังคงเติบโตขึ้นเล็กน้อยในปี ​2565 และ 2566 ซึ่งมากกว่ารอบสิบปีที่ผ่านมา\n\nสำหรับศูนย์กลางการเติบโตทางการค้าแห่งใหม่เกิดขึ้นในเอเชียตะวันออกเฉียงใต้ และเอเชียใต้ และการเติบโตทางการค้าคาดว่าจะเติบโตอย่างรวดเร็วในแอฟริกาใต้ซาฮารา (Sub-Saharan Africa)\n\nดีเอชแอล ระบุว่า การเติบโตทางการค้าขยายไปในหลายประเทศ โดยจีนมีอัตราเติบโตทางการค้าถึงหนึ่งในสี่ในช่วงไม่กี่ปีที่ผ่านมา และคาดว่าจะยังเติบโตสูงสุดต่อไป แต่ส่วนแบ่งทางการค้าของประเทศจีนมีแนวโน้มจะลดลงเหลือครึ่งหนึ่ง หรืออยู่ที่ 13%\n\nด้านประเทศเวียดนาม อินเดีย และฟิลิปปินส์มีความโดดเด่นในด้านความเร็วและการขยายตัวทางการค้า โดยมีการคาดการณ์ว่าจะเติบโตอย่างต่อเนื่องจนถึงปี 2569 ซึ่งได้รับประโยชน์จากการที่บริษัทต่างๆ ขยายฐานการผลิตที่เน้นจีนเป็นศูนย์กลาง และใช้กลยุทธ์การจัดหาแรงงาน (sourcing) ที่กระจายมากขึ้น\n\nขณะที่ ประเทศเศรษฐกิจเกิดใหม่มีส่วนแบ่งการค้าโลกเพิ่มจาก 24% เป็น 40% ในปี 2543 ถึงปี 2555 โดยครึ่งหนึ่งของการเติบโตนั้นมาจากจีนเพียงประเทศเดียว ส่วนแบ่งเหล่านี้แทบไม่เปลี่ยนแปลงในช่วง 10 ปีที่ผ่านมา\n\nอย่างไรก็ดี ประเทศเศรษฐกิจเกิดใหม่ยังคงแข่งขันกันต่อไปจากความสามารถในการเชื่อมต่อ (connectivity) รวมถึงนวัตกรรม และบริษัทชั้นนำที่เกิดขึ้นในประเทศเหล่านี้ ซึ่งได้กลายเป็นผู้ส่งออกที่สำคัญของผลิตภัณฑ์ที่อาศัยความเชี่ยวชาญในการผลิตซึ่งมีการแข่งขันสูงทั้งด้านการลดต้นทุน นวัตกรรม และคุณภาพสินค้า\n\nรายงาน “DHL Trade Growth Atlas” สำรวจแนวโน้มการเติบโตของการค้าโลก รวมถึงการเปลี่ยนแปลงด้านภูมิศาสตร์ ผลิตภัณฑ์ประเภทต่างๆ ที่มีการซื้อขาย และการเปลี่ยนแปลงของสภาพแวดล้อมทางธุรกิจในวงกว้าง\n\nโดยวิเคราะห์การซื้อขายสินค้าทั่วโลกแยกตามภูมิภาค และมีการเปรียบเทียบตลาดที่พัฒนาแล้วกับตลาดเกิดใหม่ครอบคลุม 173 ประเทศ ซึ่งประเทศเหล่านี้ครองสัดส่วนมากกว่า 99% ของการค้าโลก จีดีพี และจำนวนประชากร",
    "ทะเลยามเช้า ที่กลายเป็นทะเลสีเลือด สาวโดน ฉลามขาวขนาดยักษ์ กัดในโซนน้ำตื้นดับสยอง": "ทะเลยามเช้าที่เจิ่งนองไปด้วยเลือด สาววัย 39 จบชีวิตอย่างสยดสยองหลังถูก ฉลามขาวขนาดยักษ์ เข้าโจมตีทั้งที่เป็นโซน้ำตื้น\n\nการว่ายน้ำตอนเช้าตรู่ของเพลิดเพลินเมื่อวันอาทิตย์ที่ผ่านมา กลายเป็นฝันร้ายสยองนองเลือดให้กับทุกคนที่เห็นเหตุการณ์ ฉลามขาวยักษ์โจมตี หญิงวัย 39 ปีจากแอฟริกาใต้จนเสียชีวิต เหยื่อผู้เคราะห์ร้ายซึ่งมาจาก Cape Town (เคปทาวน์) ที่กำลังว่ายน้ำในโซนน้ำตื้นบริเวณอ่าวเพลตเตนเบิร์ก ในจังหวัดเวสเทิร์นเคป มีฉลามมาจากน้ำลึกพุ่งเข้ากัดเธอ เจ้าหน้าที่ท้องถิ่นและผู้เห็นเหตุการณ์กล่าว\n\n“มีเมฆครึ้มเล็กน้อย แต่มีแดดออกบ้าง และมีคนไม่กี่คนที่ลงเล่นน้ำแต่เช้า เนื่องจากอุณหภูมิค่อนข้างอบอุ่น” พยานคนหนึ่งกล่าว “จากนั้นฉันได้ยินเสียงกรีดร้องมากมายและเห็นผู้คนกำลังวิ่งขึ้นจากน้ำ ฉันเดาว่ามันเป็นการโจมตีของฉลาม แต่ฉันอยู่ค่อนข้างไกล แล้วเรือชูชีพก็โผล่ขึ้นมา” หน่วยกู้ภัยพบร่างของหญิงสาวห่างจากฝั่งประมาณ 50 ฟุต รายงานระบุ “เมื่อไปถึงที่เกิดเหตุ ศพของหญิงสาววัย 39 ปีจากเคปทาวน์ ถูกนำตัวขึ้นทะเลแล้ว” หลังเกิดเหตุเจ้าหน้าที่ปิดชายหาดในพื้นที่เพื่อตอบสนองต่อเหตุการณ์ ซึ่งเป็นการเสียชีวิตจากฉลามครั้งที่สองของเพลตเตนเบิร์กเบย์ในรอบสามเดือน\n\nข้อมูลจาก nypost\n\nติดตามข่าวสาร Bright Today ช่องทางอื่น ๆ\n\nWebsite : BRIGHT TODAY\n\nFacebook : BRIGHT TV\n\nLine Today : BRIGHT TODAY",
    "อิหยังวะ! หนุ่มหนีคดี 7 ปี ตายน้ำตื้น โดนรวบคาโรงพัก หลังสมัครงานที่สถานีตำรวจ": "อิหยังวะ! หนุ่มหนีคดีมา 7 ปี สุดท้ายตายน้ำตื้น โดนรวบคาสถานีตำรวจ หลังไปสมัครงานที่สถานี ซื่อจนได้รับฉายา “อาชญากรที่โง่ที่สุดในแอฟริกาใต้”\n\nเมื่อช่วงสัปดาห์ที่ผ่านมา เรื่องราวของอาชญากรวัย 40 ปี ผู้ไปสมัครงานที่สถานีตำรวจ ได้รับปฏิกิริยาตลกจากผู้คน พวกเขาต่างตั้งฉายาให้ว่าเป็น “อาชญากรที่โง่ที่สุดในแอฟริกาใต้”\n\nตามรายงาน “โธมัส เอ็นโกโบ” หลบหนีคดีมาตั้งแต่ปี 2015 หลังจากขโมยผลิตภัณฑ์ฮาร์ดแวร์มูลค่า 41,000 บาท ขณะที่ทำงานเป็นคนส่งของ นอกจากนี้เขายังลักลอบเปลี่ยนเส้นทางการส่งมอบสินค้าไปยังที่อื่นหลายครั้ง เมื่อผู้จัดการรับรู้เข้า ชื่อของเขาก็อยู่ในลิสต์รายชื่อที่ตำรวจต้องการตัวทันที\n\nตลอดเวลา 7 ปีที่ผ่านมา โธมัสสามารถหลบหนีรอดพ้นสายตาตำรวจได้เสมอ แต่ไม่รู้ว่าปีนี้เขาคิดเช่นไร ถึงเดินเข้ามาในสถานีตำรวจแล้วพูดว่า เขายังไม่ได้รับจดหมายตอบกลับเรื่องการสมัครงานที่สถานี\n\nแน่นอนว่ามาเยือนถึงถิ่นขนาดนี้ โธมัสโดนตำรวจรวบตัวตามระเบียบ แต่ที่ตลกร้ายไปกว่านั้นคือ ตำรวจได้เคลมผลงานและได้หน้าไปเต็ม ๆ ทั้ง ๆ ที่ทางตำรวจแทบไม่ได้ลงมืออะไร\n\nสื่อท้องถิ่นรายงานว่า ขณะนี้โทมัสยังถูกควบคุมตัวอยู่ หลังจากเรื่องราวของเขาถูกเผยแพร่ ผู้คนต่างหัวเราะเยาะในความซื่อของเขา พร้อมทั้งเสียดสีการทำงานของตำรวจที่ปล่อยให้คนทำผิดลอยนวลมานานนับ 7 ปี\n\nขอบคุณที่มา economictimes",
    "ทำความรู้จัก \"เครือจักรภพ\" ที่มี \"กษัตริย์อังกฤษ\" เป็นสัญลักษณ์": "เครือจักรภพมีการดำเนินงานโดยยึดหลักฉันทามติของชาติสมาชิกจากที่ประชุม ดำเนินงานโดยสำนักเลขาธิการเครือจักรภพ ปัจจุบันมี แพทริเซีย สกอตแลนด์ ดำรงตำแหน่งเลขาธิการเครือจักรภพ โดยมีกษัตริย์แห่งราชอาณาจักรเป็นประมุขของเครือจักรภพเป็นสัญลักษณ์ขององค์กร\n\nเครือจักรภพมีต้นกำเนิดขึ้นเมื่อมี ปฏิญญาลอนดอน ในปี 2492 ส่วนใหญ่เป็นอดีตอาณานิคมของจักรวรรดิบริเตน แต่บางประเทศสมัครเข้ารวมเครือจักรภพเองโดยความสมัครใจ ทั้งที่ไม่ได้ตกเป็นอาณานิคมหรือมีความเกี่ยวข้องทางรัฐธรรมนูญมาก่อน คือ โมซัมบิก รวันดา และกาบอง ที่เข้าร่วมเป็นสมาชิกในปี 2538 และ 2552 ตามลำดับ ส่วน 2 ประเทศล่าสุดที่พึ่งเข้าเป็นสมาชิกในปีนี้ คือ กาบอง และ โตโก ซึ่งไม่เคยเป็นอาณานิคมของจักรวรรดิบริเตนเช่นกัน\n\n“ เครือจักรภพแห่งประชาชาติ ” ( Commonwealth of Nations ) เดิมมีชื่อว่า “ เครือจักรภพบริเตน ” ( British Commonwealth ) หรือที่เรียกกันสั้นๆ ว่า “ เครือจักรภพ ” เป็นองค์กรระหว่างประเทศในระดับรัฐบาล ประกอบด้วย 56 ประเทศทั่วโลก ได้แก่ แอนทีกาและบาร์บิวดา ออสเตรเลีย บาฮามาส บังกลาเทศ บาร์เบโดส เบลีซ บอตสวานา บรูไน แคเมอรูน แคนาดา ไซปรัส ดอมินีกา เอสวาตินี ฟีจี กาบอง แกมเบีย กานา เกรเนดา กายอานา อินเดีย จาเมกา เคนยา คิริบาส เลโซโท มาลาวี มาเลเซีย มัลดีฟส์ มอลตา มอริเชียส โมซัมบิก นามิเบีย นาอูรู นิวซีแลนด์ ไนจีเรีย ปากีสถาน ปาปัวนิวกินี รวันดา เซนต์คิตส์ และเนวิส เซนต์ลูเชีย เซนต์วินเซนต์ และเกรนาดีนส์ ซามัว เซเชลส์ เซียร์ราลีโอน สิงคโปร์ หมู่เกาะโซโลมอน แอฟริกาใต้ ศรีลังกา แทนซาเนีย โตโก ตองกา ตรินิแดดและโตเบโก ตูวาลู ยูกันดา สหราชอาณาจักร วานูอาตู และ แซมเบีย ทำให้เครือจักรภพมีประชากรรวมกันกว่า 2,500 ล้านคน และมีมูลค่า GDP ของประเทศเครือจักรภพในปี 2564 รวมอยู่ที่ 13.1 ล้านล้านดอลลาร์\n\nหลังจากนั้น ยังมีการจัดประชุมสุดยอดผู้นำกลุ่มเครือจักรภพ หรือ CHOGM (Commonwealth Heads of Government Meeting) ทุก 2 ปี เพื่อหาทางออก เสนอวิธีแก้ไข หรือแลกเปลี่ยนความคิดเห็นในประเด็นต่าง ๆ ที่กำลังเกิดขึ้น และมีผลกระทบต่อประเทศสมาชิก สำหรับการประชุมครั้งล่าสุดนั้นจัดขึ้นที่กรุงคิกาลี ประเทศรวันดา เมื่อวันที่ 21-23 มิ.ย. ที่ผ่านมา\n\nนอกจากนี้ เครือจักรภพแห่งประชาชาติ ยังจัดการแข่งขันกีฬาเพื่อสร้างความสามัคคีในกลุ่มประเทศสมาชิกในชื่อว่า “ Commonwealth Games ” ขึ้นทุก 4 ปีเช่นเดียวกับกีฬาโอลิมปิก โดยครั้งล่าสุดพึ่งจัดไปเมื่อวันที่ 28 ก.ค. - 8 ส.ค. 2565 ณ เมืองเบอร์มิงแฮม สหราชอาณาจักร\n\nอย่างไรก็ตาม ชาติสมาชิกเครือจักรภพ ต่างไม่มีข้อผูกพันทางกฎหมายใดๆ ระหว่างกัน มีเพียงหลักการในด้านต่างๆ ที่จะปฏิบัติร่วมกันคือ ประชาธิปไตย สิทธิมนุษยชน เสรีภาพในการพูด และนิติธรรม พร้อมทั้งการแบ่งปันเป้าหมายด้านการพัฒนา ประชาธิปไตย และสันติภาพ ตามที่ทุกชาติสมาชิกต่างได้ลงนามไว้ใน กฎบัตรเครือจักรภพ ( Commonwealth Charter )\n\nราชอาณาจักรเครือจักรภพ (Commonwealth Realm)\n\nแม้ว่าเครือจักรภพแห่งประชาชาติจะมีกษัตริย์แห่งสหราชอาณาจักรเป็นสัญลักษณ์ขององค์กร แต่ไม่ได้หมายความว่ากษัตริย์แห่งสหราชอาณาจักรจะเป็นประมุขในทุกประเทศสมาชิก เพราะ 36 ชาติสมาชิกมีสถานะเป็นสาธารณรัฐ และอีก 5 ชาติสมาชิกมีราชวงศ์เป็นของตนเอง\n\nดังนั้นจะมีเพียง 15 ชาติเท่านั้นที่มีกษัตริย์แห่งสหราชอาณาจักรเป็นประมุข ซึ่งจะเรียกกลุ่มประเทศเหล่านี้ว่า “ราชอาณาจักรเครือจักรภพ” ประกอบไปด้วย แอนทีกาและบาร์บิวดา ออสเตรเลีย บาฮามาส เบลีซ แคนาดา เกรเนดา จาเมกา นิวซีแลนด์ ปาปัวนิวกีนี เซนต์คิตส์ และเนวิส เซนต์ลูเชีย เซนต์วินเซนต์ และเกรนาดีนส์ หมู่เกาะโซโลมอน ตูวาลู และสหราชอาณาจักร ซึ่งประเทศเหล่านี้ล้วนแต่เคยเป็นอาณานิคมของสหราชอาณาจักรด้วยกันทั้งสิ้น ยกเว้นเพียงแต่สหราชอาณาจักร และปาปัวนิวกินีที่เคยเป็นอาณานิคมของออสเตรเลีย\n\nตามพระราชบัญญัติเวสต์มินสเตอร์ พ.ศ.2474 พระราชบัญญัติแห่งสหราชอาณาจักรที่กำหนดหลักการความสัมพันธ์ระหว่างราชอาณาจักรเครือจักรภพกับพระมหากษัตริย์ (The Crown) ระบุว่า ประเทศในเครือจักรภพที่มีความสามารถในการปกครองตนเองระดับหนึ่งสามารถมีเอกราชทางนิติบัญญัติได้อย่างสมบูรณ์จากสหราชอาณาจักร ธรรมนูญนี้จึงเป็นการถอดถอนอำนาจแทบทั้งหมดของรัฐสภาสหราชอาณาจักรในการตรากฎหมายสำหรับประเทศในเครือจักรภพ มีผลทำให้ประเทศเหล่านี้มีเอกราชเป็นของตนเองโดยปริยาย\n\nท่าทีสมาชิกบางส่วนหลังควีนอังกฤษสวรรคต\n\nอย่างไรก็ตาม ในแต่ละประเทศในราชอาณาจักรเครือจักรภพนั้นจะมีนายกรัฐมนตรีของตนเอง ทำหน้าที่บริหารประเทศ และแต่ละประเทศ (ยกเว้นสหราชอาณาจักร) ยังต้องมี “ผู้สำเร็จราชการ” ซึ่งทำหน้าที่เป็นผู้แทนพระองค์พระมหากษัตริย์สหราชอาณาจักรอีกด้วย โดยภายหลังจากที่ สมเด็จพระราชินีนาถเอลิซาเบธที่ 2 แห่งสหราชอาณาจักร เสด็จสวรรคต แต่ละประเทศในราชอาณาจักรเครือจักรภพจะต้องลงนามในคำประกาศรับรอง กษัตริย์ประองค์ใหม่ ซึ่งในที่นี้คือ สมเด็จพระเจ้าชาร์ลส์ที่ 3 แห่งสหราชอาณาจักร เป็นประมุขพระองค์ใหม่แห่งเครือจักรภพ\n\nการเสด็จสวรรคตของควีนเอลิซาเบธที่ 2 เป็นชนวนเหตุสำคัญที่ทำให้หลายฝ่ายจับตาดู 14 ประเทศที่เหลือในราชอาณาจักรเครือจักรภพว่าจะแสดงท่าทีอย่างไรเกี่ยวกับการทำประชามติเพื่อเปลี่ยนระบอบการปกครองจากระบอบประชาธิปไตยอันมีพระมหากษัตริย์ทรงเป็นประมุขภายใต้รัฐธรรมนูญ (Constitutional Monarchy) มาเป็นระบอบสาธารณรัฐ (Republic) หลังจากที่ปีที่แล้วบาร์เบโดส อดีตประเทศสมาชิกประสบความสำเร็จในการเปลี่ยนระบอบการปกครองเป็นสาธารณรัฐ\n\nเริ่มกันที่ ฟิลิป เดวิส นายกรัฐมนตรีของบาฮามาส กล่าวว่า ในตอนนี้ ฝ่ายบริหารยังไม่ได้ตัดสินใจใดๆ ในเรื่องนี้ ท้ายที่สุดแล้วจะต้องขึ้นอยู่กับประชามติ ว่าเสียงของประชาชนไปในทิศทางใด\n\nขณะที่ แกสตัน บราวน์ นายกรัฐมนตรีของแอนติกาและบาร์บูดา ระบุว่า จะทำประชามติว่าประชาชนต้องการเปลี่ยนระบอบการปกครองเป็นสาธารณรัฐหรือไม่ ภายใน 3 ปีนับจากนี้\n\n“นี่เป็นขั้นตอนสุดท้ายของการเป็นเอกราช เพื่อให้แน่ใจว่าเราเป็นประเทศที่มีอำนาจอธิปไตยอย่างแท้จริง” บราวน์ กล่าวสรุป\n\nเป็นไปในทิศทางเดียวกับประเทศในกลุ่มละตินอเมริกาอื่นๆ ที่พร้อมจะเดินหน้าสู่ระบอบสาธารณรัฐ แอนดรูว์ โฮลเนส นายกรัฐมนตรีจาเมกา กล่าวกับ เจ้าชายและเจ้าหญิงแห่งเวลส์ขณะที่เยือนจาเมกาเมื่อ มี.ค. ที่ผ่านมาว่า ประเทศของเขาพร้อมที่ก้าวเป็นสาธารณรัฐแล้ว โดยหนังสือพิมพ์ Independent รายงานว่าขณะนี้รัฐบาลจาเมกาได้แต่งตั้งเจ้าหน้าที่สำหรับเริ่มกระบวนการเปลี่ยนไปสู่สาธารณรัฐแล้ว\n\nส่วน เฮนรี ชาร์ลส อัชเชอร์ รัฐมนตรีว่าการกระทรวงการปฏิรูปรัฐธรรมนูญและการเมืองของเบลีซ บอกกับรัฐสภาว่า “บางทีอาจถึงเวลาแล้วที่เบลีซจะต้องก้าวไประดับเพื่ออิสรภาพที่แท้จริง แต่ชาวเบลีซทุกคนต้องร่วมกันตัดสินใจ”\n\nทาฮิรา คาร์เตอร์ เลขาธิการสำนักข่าวในสำนักนายกรัฐมนตรีเกรเนดา ระบุว่า รัฐบาลยังไม่มีแผนจะเปลี่ยนระบอบการปกครองในตอนนี้ แต่ยอมรับว่ามันจะเกิดขึ้นในอนาคตอย่างค่อยเป็นค่อยไป\n\nขณะที่ จาซินดา อาร์เดิร์น นายกรัฐมนตรีของนิวซีแลนด์ กล่าวว่า แม้จะมีการโต้เถียงเรื่องการเปลี่ยนแปลงการปกครองมาตลอดเวลาหลายปี แต่จะไม่เกิดขึ้นในเร็ววันนี้อย่างแน่นอน ซึ่งเธอคาดว่าอย่างเร็วที่สุดน่าจะเกิดขึ้นภายในช่วงชีวิตของเธอ\n\nเช่นเดียวกับการให้สัมภาษณ์ของ แอนโทนี แอลบานีส นายกรัฐมนตรีคนล่าสุดของออสเตรเลีย เปิดเผยว่า เรื่องการเปลี่ยนระบอบการปกครองไม่ได้อยู่ในวาระสำคัญของรัฐบาลของเขา แต่ไม่ปฏิเสธว่ามันจะเกิดขึ้นในอนาคตหรือไม่\n\nด้าน จัสติน ทรูโด นายกรัฐมนตรีแคนาดา ทวีตผ่านบัญชีส่วนตัวว่า “ในขณะที่เรายังคงไว้อาลัยต่อการจากไปสมเด็จพระราชินีนาถเอลิซาเบธที่ 2 ผู้ทรงครองราชย์ยาวนานที่สุดของแคนาดา และเรามองไปยังอนาคตด้วยการประกาศรับตำแหน่งกษัตริย์ชาร์ลส์ที่ 3 ขึ้นเป็นกษัตริย์ของแคนาดา”\n\nขณะที่ เจมส์ มาราเป นายกรัฐมนตรีของปาปัวนิวกินี กล่าวในพิธีไว้อาลัยควีนเอลิซาเบธที่ 2 ว่า “เราทุกคนมารวมตัวกันที่นี่เพื่อรับทราบการจากไปของพระองค์ และเป็นสักขีพยานในการเสด็จขึ้นครองบัลลังก์ของสมเด็จพระเจ้าชาร์ลส์ที่ 3” ไม่ต่างจาก ซาวาลี อามาโซเน ฟาโตกา รองเลขาธิการสำนักนายกรัฐมนตรีตูวาลู ที่ระบุว่าจะยังคงมีพระเจ้าชาร์ลส์ที่ 3 เป็นประมุขต่อไป\n\nสุดท้ายแล้ว จนถึงขณะนี้ ทั้ง 14 ประเทศยังคงราชอาณาจักรเครือจักรภพที่มีสมเด็จพระเจ้าชาร์ลส์ที่ 3 ทรงเป็นประมุข ไม่มีใครรู้ว่าสุดท้ายแล้วจะมีกี่ประเทศที่ออกไปเป็นสาธารณรัฐ เสียงของประชาชนเท่านั้นที่จะให้คำตอบได้\n\n\n\nที่มา: BBC, Bloomberg, Royal, The Common Wealth\n\n\n\n\n\nพิสูจน์อักษร....สุรีย์ ศิลาวงษ์",
    "‘สโตนฮิลล์’ พร้อมรับสตาร์ดังระดับโลกประชัน ‘ลิฟ กอล์ฟ แบงค็อก’ ชิงรวม 900 ล้านบาท 7-9 ต.ค. นี้": "‘สโตนฮิลล์’ พร้อมรับสตาร์ดังระดับโลกประชัน ‘ลิฟ กอล์ฟ แบงค็อก’ ชิงรวม 900 ล้านบาท 7-9 ต.ค. นี้\n\nStonehill สโตนฮิลล์ สถานที่ที่ให้ได้มากกว่าสนามกอล์ฟ ถือเป็นแลนด์มาร์คแห่งใหม่ด้านกีฬา และการท่องเที่ยว ที่เปิดตัวอย่างเป็นทางการไปเมื่อวันที่ 30 กรกฎาคมที่ผ่านมา โดยมีแขกผู้มีเกียรติเข้าร่วมแสดงความยินดีอย่างล้นหลาม ในครั้งนี้ Stonehill พร้อมแล้วที่จะเปิดตัวสู่สายตาคนทั่วโลก ได้รับเกียรติจาก LIV Golf (ลิฟ กอล์ฟ) ให้เป็นเจ้าภาพในการจัดทัวร์นาเมนต์การแข่งขันในรายการ LIV GOLF INVITATIONAL BANGKOK (“ลิฟ กอล์ฟ อินวิเตชั่นแนล แบงค็อก) ชิงเงินรางวัลรวม 25 ล้านเหรียญสหรัฐฯ หรือราว 900 ล้านบาท เรียกได้ว่ายิ่งใหญ่ที่สุดเท่าที่เคยจัดมาในเมืองไทย\n\nนายสาริศ รัตนาวะดี กรรมการบริหาร บริษัท สโตนฮิลล์ เอสเตท จำกัด เปิดเผยถึงการร่วมมือกับ ลิฟ กอล์ฟ ในการแข่งขันที่จะสร้างปรากฏการณ์ขึ้นที่เมืองไทยในครั้งนี้ว่า “ทาง Stonehill ได้ร่วมมือกับลิฟ กอล์ฟ ในการจัดการแข่งขัน “ลิฟ กอล์ฟ อินวิเตชั่นแนล ซีรีส์” ทัวร์กอล์ฟน้องใหม่ที่มีศักยภาพระดับสากลในปีนี้เป็นปีแรก ถึงแม้ว่าจะมีเวลาในการเตรียมการค่อนข้างกระชั้นชิด แต่ท้ายที่สุดด้วยความตั้งใจและศักยภาพที่ Stonehill มี ก็ทำให้เราพร้อมสำหรับการจัดการแข่งขันในครั้งนี้ โดยจะเป็นการแข่งขันสโตรกเพลย์ 3 วัน 54 หลุม แบบชอตกันสตาร์ท มีนักกอล์ฟเข้าร่วมแข่งขันทั้งสิ้น 48 คน ไม่มีการตัดตัว และหนึ่งในนั้นคือ โปรสดมภ์ แก้วกาญจนา สวิงหนุ่มจากนราธิวาส เจ้าของแชมป์ เอเชียน ทัวร์ 2 รายการ ที่เข้ามาเป็นหนึ่งในสมาชิกของ ลิฟ กอล์ฟ ด้วย ที่สำคัญคือ การแข่งขันในครั้งนี้เป็นการแข่งขันชิงเงินรางวัลรวมสูงมากถึง 25 ล้านเหรียญสหรัฐฯ หรือราว 900 ล้านบาท นับเป็นการสร้างปรากฏการณ์ใหม่ให้กับวงการกอล์ฟในเมืองไทยอย่างแท้จริง\n\nรายการ “ลิฟ กอล์ฟ อินวิเตชั่นแนล ซีรีส์” เริ่มแข่งขันรายการแรกเมื่อวันที่ 9 มิถุนายน 2022 ที่สนาม เซนจูเรี่ยน คลับ ที่กรุงลอนดอน ประเทศอังกฤษ โดยมี เกร็ก นอร์แมน ตำนานสวิงชาวออสเตรเลีย รับหน้าที่ ซีอีโอ ของการแข่งขัน โดยการแข่งขันที่ผ่านมาทั้งสิ้น 4 สนามนั้น รายการแรกแชมป์ตกเป็นของ ชาร์ลส ชวาร์เซล นักกอล์ฟชาวแอฟริกาใต้ ก่อนที่รายการต่อมาที่ พอร์ตแลนด์ ประเทศสหรัฐอเมริกา จะเป็น แบรนดอน เกรซ นักกอล์ฟจากแอฟริกาใต้ เช่นกัน ส่วนสนามที่ 3 จะเป็น เฮนริก สเตนสัน นักกอล์ฟชาวสวีดิช และสนามที่ 4 แชมป์เป็น ดัสติน จอห์นสัน อดีตมือ 1 ของโลกชาวสหรัฐฯ\n\nStonehill ได้รับการออกแบบโดยนักออกแบบสนามกอล์ฟอย่าง Kyle Phillips (ไคล์ ฟิลลิปส์) ร่วมด้วยสถาปนิกชื่อดังจากบริษัท Hart Howerton ชาวอเมริกันอย่าง Timothy Slattery (ทิโมตี้ สแลทเทอรี่) โดยในการออกแบบนี้ทั้งสองคนต่างมองถึงจุดเดียวกันว่าต้องการจะสร้างสถานที่แห่งนี้ให้เป็นจุดหมายระดับโลก เสริมสร้างความท้าทายให้กับผู้เล่น และจะต้องช่วยให้ผู้เล่นแต่ละคนได้สัมผัสถึงความยิ่งใหญ่ของผืนดินได้อย่างเต็มที่ ยกระดับให้สนามกอล์ฟ Stonehill มีมาตรฐานเทียบเท่าระดับสากล\n\nนายสาริศ กล่าวว่า การที่ Stonehill ได้รับเกียรติและความไว้วางใจในการรับเลือกให้เป็นเจ้าภาพจัดแมตช์แข่งขันระดับโลก นับเป็นความภาคภูมิใจที่สุดของทางเราและคนไทยที่จะนำพาเราก้าวไปสู่ระดับสากลอย่างแท้จริง เช่นเดียวกับที่เราเองก็เป็นสนามน้องใหม่ จึงทำให้มีอะไรหลายอย่างที่คล้ายคลึงกัน ดังนั้นเราหวังว่าการจัดการแข่งขันในครั้งนี้จะสามารถสร้างปรากฎการณ์นักกอล์ฟหน้าใหม่ในเมืองไทย รวมถึงเป็นการประกาศศักยภาพของเมืองไทยในการจัดการแข่งขันระดับโลกอีกด้วย\n\n“ผมมองว่าวงการกอล์ฟในบ้านเรากำลังเติบโตไปในทางที่ดี เรามีโปรทัวร์ชั้นนำมากมายที่สร้างชื่อเสียงในต่างประเทศ ซึ่งรวมถึง สดมภ์ แก้วกาญจนา หนึ่งในสมาชิกลิฟ กอล์ฟ และ “น้องทีเค” รัชชานนท์ ฉันทานุวัฒน์ สวิงสมัครเล่นที่สร้างชื่อเสียงด้วยการคว้าแชมป์ระดับอาชีพใน เอเชียน ทัวร์ ดังนั้น จึงมองว่านี่เป็นอีกก้าวสำคัญ ของวงการกอล์ฟในบ้านเรากับการได้เป็นเจ้าภาพจัดแมตช์แข่งขันระดับโลกเช่นนี้” นายสาริศกล่าว\n\nโปรแกรมแข่งขัน “ลิฟ กอล์ฟ อินวิเตชั่นแนล ซีรีส์”\n\nการแข่งขันประเภทบุคคล\n\n9-11 มิ.ย. 2565 สนามเซนตูเรี่ยน ประเทศอังกฤษ (แชมป์ : ชาร์ล ชวาร์เซล, แอฟริกาใต้)\n\n1-3 ก.ค. 2565 สนามพัมพ์กิ้นริดจ์ ที่ พอร์ตแลนด์ สหรัฐ (แชมป์ : แบรนดอน แกรซ, แอฟริกาใต้)\n\n29-31 ก.ค. 2565 สนามทรัมส์ เนชั่นเนล ที่ นิว เจอร์ซี่, สหรัฐ (แชมป์ : เฮนริค สเตนสัน, สวีเดน)\n\n2-4 ก.ย. 2565 สนามเดอะ อินเตอร์เนชั่นเนล บอสตัน สหรัฐ (แชมป์ : ดัสติน จอห์นสัน, สหรัฐ)\n\n16-18 ก.ย. 2565 สนามริช ฮาร์เวสต์ ฟาร์มส ชิคาโก้ สหรัฐ\n\n7-9 ต.ค. 2565 สนามสโตนฮิลล์ ประเทศไทย\n\n14-16 ต.ค. 2565 สนามรอยัล กรีนส์ ซาอุดีอาระเบีย\n\n27-30 ต.ค. 2565 สนามทรัมป์ เนชั่นเนล โดรัล สหรัฐอเมริกา",
    "‘ดัสตี้ จอห์นสัน’นำเดี่ยวลิฟกอล์ฟสนามที่5 ชิคาโก": "“ดัสติน จอห์นสัน” โปรกอล์ฟชาวอเมริกันผิวขาวเครางามอดีตมืออันดับ1 ของโลกยังมาแรงในการแข่งขันกอล์ฟของซาอุดิอาระเบียรายการลิฟกอล์ฟอินเตอร์เนชั่นแนลซีรี่ส์อินวิเตชั่นแนลสนามที่ 5 ที่กอล์ฟริชฮาร์เวสต์ฟาร์มกอล์ฟคลับพาร์72ระยะ7,408หลาแขวงบิ๊กร็อค นครชิคาโก รัฐอิลลินอยส์สหรัฐอเมริกาภาคมิดเวสต์รอบแรกชิงรางวัลรวม25ล้านเหรียญสหรัฐหรือราว925ล้านบาทเมื่อวันศุกร์ที่ 16 ก.ย.2565 ที่ผ่านมาโดยเขาทำสกอร์ได้9อันเดอร์พาร์63สโตรคนำเดี่ยว\n\nส่วนอันดับ2เป็นแคเมอร่อน สมิธโปรหนุ่มชาวออสเตรเลียที่ทำได้6อันเดอร์พาร์ 66 สโตรค อันดับ3คือแมทธิว โวล์ฟฟ์โปรหนุ่มชาวอเมริกันทำได้5อันเดอร์พาร์67สโตรค กลุ่มที่ตามมาในอันดับ4 ร่วมที่หวดได้คนละ4อันเดอร์พาร์68สโตรคได้แก่เฮนริค สเตนสันโปรชาวสวีดิช ชาร์ลส โฮเวลล์เดอะเธิร์ดโปรชาวอเมริกันและลี เวสต์วู้ด โปรชาวอังกฤษ กลุ่มที่ได้อันดับ8ร่วมทำได้คนละ3 อันเดอร์พาร์69สโตรคได้แก่ชาร์ล ซวาร์ทเซลโปรแอฟริกาใต้,หลุยส์ โอสธุยเซ่น โปรชาวแอฟริกาใต้,ไบรสัน เดอชอมโบรโปรชาวอเมริกัน\n\nส่วนโปรเพชรหนึ่งของไทย สดมภ์ แก้วกาญจนาหวดรอบแรกได้อันดับที่11ร่วม2 อันเดอร์พาร์ 70สโตรคเท่ากับสิงห์มือซ้ายฟิล มิคเคลสันโปรอาวุโสชาวอเมริกัน ในขณะที่โปรเพชรสอง พชร คงวัดใหม่ได้อันดับที่28ร่วมสกอร์อีเว่นพาร์ 72 สโตรคเท่ากับคิม ชีวานโปรอเมริกันเชื้อสายเกาหลีและเซร์คิโอ การ์เซียโปรชื่อดังชาวสเปน\n\nสำหรับลิฟกอล์ฟสนามที่5จะมีการแข่งขันรวม 3 วัน54หลุมไม่มีการตัดตัวมีโปรนานาชาติเข้าแข่งขันรวม48คนทุกสนาม สนามที่6 จะมาแข่งขันที่ประเทศไทยในวันที่ 7-9ต.ค.2565นี้ที่สนามกอล์ฟสโตนฮิลล์จังหวัดปทุมธานีที่เปิดบริการใหม่เอี่ยมในปี2565นี้",
    "ซิมบับเว ‘เคลื่อนย้ายสัตว์ป่า’ 2,500 ชีวิต หนีวิกฤตภูมิอากาศ": "Clip Cr. TIME Daily เฮลิคอปเตอร์บินต้อนฝูงอิมพาลานับพันให้เข้าไปอยู่ในคอก เครนยกช้างขึ้นไปหลังรถบรรทุกขนาดใหญ่ เจ้าหน้าที่พิทักษ์ป่าขับรถต้อนสัตว์อีกสารพัดให้เข้าไปอยู่ในกรง ก่อนที่ขบวนรถบรรทุกจะออกเดินทางกว่า 700 กิโลเมตรเพื่อพาสัตว์ป่าเหล่านี้ไปยังบ้านแห่งใหม่เมื่อต้นเดือนกันยายนนี้ ซิมบับเวเริ่มต้นการ ‘เคลื่อนย้ายสัตว์ป่า’ กว่า 2,500 ชีวิตจากพื้นที่อนุรักษ์ทางตอนใต้ไปยังพื้นที่อนุรักษ์อีกแห่งหนึ่งทางตอนเหนือเพื่อช่วยพวกมันจากภัยแล้ง ผลกระทบจากการเปลี่ยนแปลงสภาพภูมิอากาศที่ขึ้นแท่นภัยคุกคามสัตว์ป่าอันดับหนึ่งที่น่ากังวลกว่าการถูกล่าช้าง 400 เชือก อิมพาลา 2,000 ตัว ยีราฟ 70 ตัว ควายป่า 50 ตัว วิลเดอบีสต์ 50 ตัว ม้าลาย 50 ตัว กวางมูส 50 ตัว สิงโต 10 ตัว ฝูงสุนัขป่า 10 ตัว นี่คือตัวอย่างของเหล่าสัตว์ป่าที่กำลังถูกย้ายจากพื้นที่อนุรักษ์ Save Valley ไปยังพื้นที่อนุรักษ์อีก 3 แห่งทางตอนเหนือ นับเป็นการเคลื่อนย้ายสัตว์ป่าครั้งใหญ่อันดับต้นๆ ของแอฟริกาใต้ปฏิบัติการดังกล่าวมีชื่อว่า “Project Rewild Zambezi (โครงการฟื้นฟูธรรมชาติลุ่มน้ำซัมเบซี)” ซึ่งเป็นการ ‘เคลื่อนย้ายสัตว์ป่า’ ไปยังพื้นที่ในหุบเขาลุ่มแม่น้ำซัมเบซีเพื่อฟื้นฟูประชากรสัตว์ป่าในพื้นที่ดังกล่าวนับเป็นครั้งแรกในรอบ 60 ปีที่ซัมบับเวปฏิบัติการเคลื่อนย้ายสัตว์ป่าครั้งใหญ่ ย้อนกลับไปเมื่อราวปี พ.ศ. 2501 รัฐบาลเคยดำเนินการเคลื่อนย้ายสัตว์ป่ากว่า 5,000 ชีวิตในปฏิบัติการที่ชื่อว่า “Operation Noah” เพื่อช่วยเหลือสัตว์ป่าจากการจมน้ำเพราะการก่อสร้างเขื่อนผลิตไฟฟ้าขนาดใหญ่ยักษ์บนลำน้ำซัมเบซี พื้นที่ท้ายเขื่อนดังกล่าวยังติดอันดับหนึ่งในทะเลสาบที่ใหญ่ที่สุดที่มนุษย์สร้างขึ้นอีกด้วยแต่การอพยพสัตว์ป่าครั้งปัจจุบันกลับตรงกันข้าม เพราะเหล่าสัตว์ป่ากำลังเผชิญภาวะขาดแคลนน้ำเพราะถิ่นที่อยู่อาศัยดั้งเดิมเผชิญกับภาวะภัยแล้งยาวนาน สำนักงานอุทยานแห่งชาติจึงอนุญาตให้ขนย้ายสัตว์ป่าไปยังพื้นที่แห่งอื่นเพื่อหลีกเลี่ยง “ไม่ให้เกิดหายนะ” Tinashe Farawo โฆษกประจำกรมอุทยานแห่งชาติและการจัดการสัตว์ป่า ซิมบับเว ระบุซิมบับเว (Zimbabwe) มีชื่อทางการคือ สาธารณรัฐซิมบับเว (Republic of Zimbabwe) เป็นประเทศที่ไม่มีทางออกสู่ทะเลที่ตั้งอยู่ทางตอนใต้ทวีปแอฟริกาอยู่ระหว่างแม่น้ำซัมเบซีและแม่น้ำลิมโปโป มีอาณาเขตทิศเหนือติดกับประเทศแซมเบียทิศตะวันออกติดกับประเทศโมซัมบิก ทิศตะวันตกติดกับประเทศบอตสวานาและทิศใต้ติดกับประเทศแอฟริกาใต้ มีพื้นที่ประเทศ 390,580 ตารางกิโลเมตร เมืองหลวงคือ กรุงฮาราเรข้อมูลอ้างอิง",
    "\"แบงก์ชาติแอฟริกา\" มีมติปรับขึ้นดอกเบี้ย 0.75% แม้เงินเฟ้อชะลอตัวลง": "สำนักข่าวบลูมเบิร์กรายงานเมื่อวันที่ 21 กันยายน 2565 ว่า ธนาคารกลางแอฟริกาใต้มีมติปรับขึ้นอัตราดอกเบี้ย 0.75% ติดต่อกันเป็นครั้งที่ 2 แม้ว่าอัตราเงินเฟ้อจะชะลอตัวลงเป็นครั้งแรกนับตั้งแต่มกราคม 2565\n\n\n\nโดยดัชนีราคาผู้บริโภค (CPI) เพิ่มขึ้น 7.6% จากปีก่อนหน้า เทียบกับ 7.8% ในเดือนกรกฎาคม แต่นโยบายการเงินที่เข้มงวดยังคงอยู่ เนื่องจากธนาคารกลางต้องการให้การคาดการณ์เงินเฟ้อคงเส้นคงวาและบรรเทาแรงกดดันต่อค่าเงินแรนด์\n\n\n\nLesetja Kganyago ผู้ว่าการธนาคารกลางแอฟริกา กล่าวในการให้สัมภาษณ์เมื่อวันที่ 8 กันยายนว่า คณะกรรมการนโยบายการเงินต้องทำทุกวิถีทางเพื่อควบคุมการเติบโตของเงินเฟ้อจนกว่าจะอยู่ภายใต้การควบคุมและอยู่จุดกึ่งกลางของกรอบเป้าหมายเงินเฟ้อ\n\n\n\nในการประชุมครั้งล่าสุดในเดือนกรกฎาคม เส้นทางอัตราดอกเบี้ยโดยนัยของแบบจำลองการคาดการณ์รายไตรมาสของธนาคารกลาง ซึ่ง กนง.ใช้เป็นแนวทาง ระบุว่าเกณฑ์มาตรฐานจะอยู่ที่ 5.61% ภายในสิ้นปีนี้ อัตราเงินเฟ้อพื้นฐาน ซึ่งไม่รวมสินค้าที่มีความผันผวน เช่น อาหารและเชื้อเพลิง ชะลอตัวลงเหลือ 4.4% จากระดับสูงสุดในรอบ 5 ปีที่ 4.6% ซึ่งอาจแสดงให้เห็นว่าแรงกดดันด้านเงินเฟ้อกำลังชะลอตัวลง\n\n\n\nทั้งนี้ค่าอาหารและเชื้อเพลิงที่พุ่งขึ้นก่อนหน้านี้ และความกดดันที่เพิ่มขึ้นต่อค่าเงินแรนด์จากการเร่งรัดการเงินของสหรัฐ ซึ่งรวมถึงการปรับขึ้นอัตราดอกเบี้ย 0.75% ในวันนี้ อาจนำไปสู่ผลกระทบด้านเงินเฟ้อได้\n\n\n\n\n\n\n\nอ้างอิง : https://www.bloomberg.com/news/articles/2022-09-21/s-african-inflation-slows-for-first-time-since-january-to-7-6?srnd=markets-vp",
    "พาณิชย์ เร่งจัดตั้ง JTC เจาะตลาดศักยภาพกำลังซื้อสูง แอฟริกา-ตะวันออกกลาง : อินโฟเควสท์": "นางอรมน ทรัพย์ทวีธรรม อธิบดีกรมเจรจาการค้าระหว่างประเทศ กระทรวงพาณิชย์ เปิดเผยภายหลังได้ร่วมคณะนายจุรินทร์ ลักษณวิศิษฏ์ รองนายกรัฐมนตรีและรมว.พาณิชย์ เยือนมองโกเลีย เพื่อลงนามบันทึกข้อตกลงความร่วมมือ (MOU) จัดตั้งคณะกรรมการร่วมทางการค้า (Joint Trade Committee: JTC) และประชุมคณะกรรมการร่วมการค้า JTC ไทย-มองโกเลีย JTC ครั้งแรก เมื่อต้นเดือนก.ย.65 ว่า กรมฯ มีแผนเดินหน้าจัดตั้ง JTC กับตลาดใหม่ โดยเฉพาะประเทศในทวีปแอฟริกา และตะวันออกกลาง ที่ไทยเห็นศักยภาพในการขยายการค้าการลงทุน\n\nอย่างไรก็ดี ที่ผ่านมายังไม่มีเวทีหารือระดับรัฐบาลอย่างเป็นทางการ ที่จะกำหนดเป้าหมายทางการค้า และจัดทำแผนความร่วมมือทางเศรษฐกิจระหว่างกัน ดังนั้น กรมฯ จึงจะต้องเร่งเดินหน้าหารือกับประเทศกลุ่มเป้าหมาย อาทิ ซาอุดีอาระเบีย สหรัฐอาหรับเอมิเรตส์ (UAE) และอียิปต์ เพื่อจัดตั้ง JTC ให้แล้วเสร็จภายในปี 2565-2566\n\nนางอรมน กล่าวว่า ประเทศตลาดใหม่ในแอฟริกา และตะวันออกกลาง ถือเป็นตลาดที่น่าสนใจและมีศักยภาพสามารถเติบโตได้ดี เนื่องจากมีประชากรจำนวนมากและมีกำลังซื้อสูง ซึ่งนอกจากจะเป็นตลาดรองรับการส่งออกสินค้าของไทย โดยเฉพาะสินค้าเกษตรและอาหาร ยังเป็นแหล่งนำเข้าวัตถุดิบการผลิตและพลังงานที่สำคัญของไทยอีกด้วย อีกทั้งยังมีทำเลที่ตั้งทางยุทธศาสตร์ที่สำคัญ สามารถพัฒนาไปเป็นจุดกระจายสินค้าได้ ซึ่งเป็นปัจจัยสนับสนุนที่จะเอื้อต่อการเชื่อมโยงห่วงโซ่การผลิต และการส่งออกของไทยกับภูมิภาคเอเชีย ยุโรป และแอฟริกาในอนาคต\n\nปัจจุบัน ไทยมี JTC กับประเทศสมาชิกอาเซียน และเวทีหารือสองฝ่ายระหว่างระดับรัฐมนตรี และเจ้าหน้าที่ระดับสูงของไทยกับคู่ค้าสำคัญ รวม 32 เวที เช่น จีน ญี่ปุ่น อินเดีย สหรัฐฯ สหภาพยุโรป และสหราชอาณาจักร เป็นต้น\n\nทั้งนี้ ในปีงบประมาณ 2566 ไทยมีแผนจะเป็นเจ้าภาพการประชุม JTC กับ 10 ประเทศคู่ค้า เช่น แอฟริกาใต้ มัลดีฟส์ อินเดีย อิสราเอล สิงคโปร์ กัมพูชา และอินโดนีเซีย เป็นต้น รวมทั้งเข้าร่วมการประชุม JTC ที่ประเทศคู่ค้าจะเป็นเจ้าภาพ เช่น บังกลาเทศ โมร็อกโก ภูฏาน และมาเลเซีย เป็นต้น\n\nนางอรมน กล่าวเพิ่มเติมว่า โดยสรุปเวที JTC ที่มีอยู่แล้วในภูมิภาคแอฟริกา มี 5 ประเทศ คือ โมร็อกโก ตูนิเซีย แอฟริกาใต้ โมซัมบิก และเคนยา ส่วนที่กำลังจัดตั้ง คือ อียิปต์ อย่างไรก็ดี โมร็อกโก และเคนยา ยังไม่เคยมีการจัดประชุมในระดับรัฐมนตรี กรมฯ จึงอยู่ระหว่างหารือกับประเทศเหล่านั้น เพื่อจัดการประชุม JTC และทำแผนความร่วมมือเพื่อส่งเสริมและแก้ปัญหาทางการค้าและการลงทุน ส่วนเวที JTC ที่มีในภูมิภาคตะวันออกกลาง มีกับ 4 ประเทศ คือ อิรัก อิหร่าน บาห์เรน และอิสราเอล และที่กำลังจัดตั้งเพิ่ม คือ ซาอุดีอาระเบีย และ UAE\n\nทั้งนี้ ในปี 2564 การค้าระหว่างไทยกับประเทศในภูมิภาคแอฟริกาและตะวันออกกลาง มีมูลค่า 43.94 พันล้านเหรียญสหรัฐ (1.40 ล้านล้านบาท) โดยเป็นการส่งออกจากไทย มูลค่า 15.87 พันล้านเหรียญสหรัฐ (0.5 ล้านล้านบาท) และไทยนำเข้า มูลค่า 28.07 พันล้านเหรียญสหรัฐ (0.9 ล้านล้านบาท) เพิ่มขึ้น 46.32% จากปีก่อนหน้า คิดเป็น 8.15% ของการค้ารวมของไทย\n\nสำหรับสินค้าส่งออกสำคัญ อาทิ รถยนต์ อุปกรณ์ และส่วนประกอบ ไม้และผลิตภัณฑ์ไม้ ข้าว เครื่องปรับอากาศและส่วนประกอบ และอาหารทะเลกระป๋องและแปรรูป สินค้านำเข้าสำคัญ อาทิ น้ำมันดิบ น้ำมันสำเร็จรูป ก๊าซธรรมชาติ สินแร่โลหะอื่นๆ เครื่องเพชรพลอย อัญมณี เงินแท่งและทองคำ และเคมีภัณฑ์ สำหรับในช่วงเดือน ม.ค.-ก.ค. 65 การค้ารวมมีมูลค่า 37.04 พันล้านเหรียญสหรัฐ (1.25 ล้านล้านบาท) เพิ่มขึ้น 58.28%\n\nโดย สำนักข่าวอินโฟเควสท์ (12 ก.ย. 65)\n\nTags: JTC",
    "ข่าวมาเลเซีย จัดงานแสดงสินค้าฮาลาลที่ใหญ่ที่สุดในโลก": "ผู้นำมาเลเซียเปิดงานแสดงสินค้าฮาลาลนานาชาติ ที่ใหญ่ที่สุดในโลก คาดตลาดฮาลาลกำลังขยายตัวกว้างขึ้น ตามจำนวนประชากรชาวมุสลิม รวมทั้งความสนใจจากต่างชาติที่เพิ่มขึ้นด้วยบริษัทพัฒนาการส่งออกมาเลเซีย หรือ มาเทรด (MATRADE) จัดงานแสดงสินค้าฮาลาลนานาชาติ มาเลเซีย ครั้งที่ 18 หรือ มิฮาส 2022 (MIHAS 2022) ซึ่งนับเป็นการจัดแสดงสินค้าฮาลาลที่ใหญ่ที่สุดในโลก โดยมีผู้ประกอบการเข้าร่วมจัดแสดงสินค้าฮาลาล กว่า 13 ประเภท อาทิ อาหาร, เวชภัณฑ์, งานศิลปะ, แฟชั่น, การท่องเที่ยวที่เป็นมิตรกับชาวมุสลิม, สื่อ และสินเชื่ออิสลาม รวมเกือบ 400 บริษัท ทั้งจากมาเลเซีย และอีก 32 ประเทศทั่วโลก อาทิ คูเวต, อินโดนีเซีย แอฟริกาใต้ ขณะที่ มาเทรด เปิดเผยว่า ปีนี้มีธุรกิจระดับเล็ก ถึงระดับกลาง เข้าร่วมงานแสดงสินค้าเพิ่มขึ้นถึง 411 เปอร์เซ็นต์ เมื่อเทียบกับปี 2547 ที่จัดงานเป็นครั้งแรกขณะเดียวกัน กรมส่งเสริมการส่งออก กระทรวงพาณิชย์ ได้ร่วมนำสินค้าฮาลาลไทยหลากหลายประเภท โดยเฉพาะสินค้าประเภทอาหารฮาลาล มาร่วมจัดแสดงในงานครั้งนี้ด้วย และนอกจากการจัดแสดงสินค้าฮาลาลจากนานาชาติแล้ว มาเทรด ยังจัดงานจับคู่ธุรกิจระหว่างผู้ซื้อจากทั่วโลกกับผู้ส่งออกสินค้าฮาลาลจากมาเลเซียด้วย ซึ่งประเทศผู้ซื้อที่สนใจเข้าร่วมงานมากที่สุด คือ ภูฏาน เวียดนาม และไทย ตามลำดับ รวมทั้งมีการจัดงานแบบออนไลน์ควบคู่ไปพร้อม ๆ กันนายกรัฐมนตรี”อิซมาอิล ซาบรี ยาคบ” แห่งมาเลเซีย กล่าวว่า ในปี 2564 จำนวนประชากรชาวมุสลิมอยู่ที่ราว 1,900 ล้านคน ซึ่งถือเป็นโอกาสที่อุตสาหกรรมฮาลาลจะพัฒนา และขยายตัวกว้างขึ้นด้วย ขณะเดียวกัน ภาคอี-คอมเมิร์ซ ที่ขยายตัวเพิ่มขึ้น ทำให้ความต้องการผลิตภัณฑ์ฮาลาลจากนานาชาติ เพิ่มขึ้นตามไปด้วย ซึ่งขณะนี้ มาเลเซียมีบริษัทผู้ผลิตสินค้าฮาลาล รวม 295 แห่ง รวมถึงบริษัทต่างชาติอีก 42 แห่ง ในนิคมอุตสาหกรรมฮาลาล (Halal Parks) 22 แห่ง ทั่วประเทศด้านรัฐมนตรีกระทรวงการค้าและอุตสาหกรรม มาเลเซีย เปิดเผยว่า จากการประเมินมูลค่าการค้าของตลาดสินค้าฮาลาลในภูมิภาคอาเซียน อยู่ที่ประมาณ 900,000 ล้านเหรียญสหรัฐฯ หรือราว 32.8 ล้านล้านบาททั้งนี้ งาน”มิฮาส 2022” จัดขึ้นตั้งแต่วันที่ 7 ถึง 10 กันยายนนี้ ที่ศูนย์จัดแสดงสินค้า”ไมเทค” (MITEC) ที่กรุงกัวลาลัมเปอร์ ของมาเลเซีย",
    "THE STANDARD CALENDAR: อีเวนต์และกิจกรรมน่าสนใจระหว่างวันที่ 19-25 กันยายน 2565": "ในสัปดาห์นี้เอาใจสายถ่ายรูปทั้งหลายด้วยนิทรรศการภาพถ่ายที่มีให้เลือกอย่างหลากหลายทั้งที่เกี่ยวกับธรรมชาติ สังคม ไปจนถึงเรื่องเซ็กส์ แถมกิจกรรมอื่นๆ ก็น่าสนใจไม่แพ้กัน ถ้าใครยังไม่รู้จะไปไหน เลือกดูตามลิสต์นี้ได้เลย\n\n1. Beyond Animation Festival\n\nเทศกาลภาพยนตร์แอนิเมชันกลับมาอีกครั้ง พร้อมจัดฉายภาพยนตร์ทั้งยาวและสั้นให้ทุกคนชมไปทั่วประเทศ โดยเริ่มกันที่กรุงเทพฯ เป็นอันดับแรก\n\nงานนี้มาพร้อมกิจกรรมต่างๆ ที่จัดโดยผู้เชี่ยวชาญด้านอุตสาหกรรมภาพยนตร์แอนิเมชันให้ทุกคนเข้าร่วม เช่น งานสนทนา เวิร์กช็อป และมาสเตอร์คลาส โดยเทศกาลนี้เป็นความร่วมมือกันระหว่างสถานเอกอัครราชทูตฝรั่งเศสประจำประเทศไทยกับสมาคมผู้ประกอบการแอนิเมชันและคอมพิวเตอร์\n\nWhen: 22 กันยายน – 1 ตุลาคม 2565\n\nWhere: House Samyan, Alliance Française Bangkok\n\nMore Info: La Fête\n\n2. เดินตามหนังสือ Bangkok Shophouses ตึกแถวกรุงเทพฯ และชีวิตชาวย่าน\n\nกิจกรรมพาเดินเล่นย่านพระนครที่จะพาเราไปทำความรู้จักเรื่องราวต่างๆ ผ่านตึกเก่าและภาพวาดสีน้ำจากหนังสือ Bangkok Shophouses ของ Louis Sketcher โดยกิจกรรมนี้มีค่าเข้าร่วมคนละ 600 บาท ซึ่งจะได้รับหนังสือ Bangkok Shophouses 1 เล่มให้พกติดตัวไประหว่างเดินด้วย\n\nWhen: 24 กันยายน 2565\n\nWhere: MRT สามยอด ทางออก 2\n\nMore Info: JUST READ\n\n3. LOVE & FIRE: A Photographic Solo Exhibition By Tanapol Kaewpring\n\nนิทรรศการเดี่ยวของ ธนพล แก้วพริ้ง ที่บันทึกและถ่ายทอดเรื่องราวความรุนแรงและเกรี้ยวกราด ระหว่างการกลืนกินและเปลี่ยนแปลงของไฟในนามของความรัก\n\nศิลปินเลือกถ่ายทอดมุมมองของเขาผ่านรูปถ่ายวัตถุต่างๆ ที่ถูกโอบล้อมด้วยเปลวไฟ เพื่อพาทุกคนกลับมาพิจารณาสามัญสำนึกของตนเองอีกครั้งภายใต้สถานการณ์การเมืองที่สับสน\n\nWhen: 24 กันยายน – 20 พฤศจิกายน 2565\n\nWhere: ซีคอนสแควร์​ ศรีนครินทร์ ชั้น 3\n\nMore Info: HOP Hub Of Photography\n\n4. Timirbhu: the New World Order exhibition\n\nนิทรรศการโดยศิลปิน นักรบ มูลมานัส ที่จะเชื่อมโยงวรรณคดีสมัยสุโขทัยอย่าง ไตรภูมิพระร่วง ฉบับพระยาลิไท เข้ากับเทคโนโลยีสมัยใหม่ ผ่านการนำวิธีการทางภาษาศาสตร์คอมพิวเตอร์เข้ามาวิเคราะห์ตัวบทวรรณคดี และสร้างแบบจำลองภาษาที่สามารถเรียบเรียงไตรภูมิพระร่วงขึ้นมาใหม่ได้อีกครั้ง จนเกิดเป็นผลงานที่จัดแสดงในงานให้ทุกคนชม พร้อมกับชิ้นงานศิลปะจัดวาง\n\nWhen: 22 กันยายน – 23 ตุลาคม 2565\n\nWhere: ห้องสมุดวิลเลียม วอร์เรน หอศิลป์บ้านจิม ทอมป์สัน\n\nMore Info: Faamai Digital Arts Hub\n\n5. RCB Film: TOORBOS (DREAM FOREST)\n\nริเวอร์ ซิตี้ แบงค็อก ชวนทุกคนมาชมภาพยนตร์จากแอฟริกาใต้ ‘Toorbos’ ซึ่งสร้างอิงจากนวนิยายเรื่อง Forest Novels ของนักเขียนรางวัล Dalene Matthee โดยเป็นเรื่องราวเกี่ยวกับการขับไล่ชนเผ่าออกจากป่า Knysna อีกทั้งหนังเรื่องนี้ยังใช้เวลาพัฒนาบทนานถึง 8 ปีเพื่อสร้างเป็นภาพยนตร์\n\nโดยภาพยนตร์ถ่ายทำในโลเคชันจริงที่ป่า Knysna และตั้งใจใช้ภาษาแอฟริกาใต้ในการแสดงด้วย เนื่องจากเป็นภาษาทางการของประเทศแอฟริกาใต้ ทว่าตอนนี้แทบหายสาบสูญ หนังเรื่องนี้จึงเป็นเหมือนการพยายามฟื้นคืนชีพภาษาแอฟริคานส์ขึ้นมาอีกครั้งหนึ่ง\n\nWhen: 24 กันยายน 2565 เวลา 16.00 น.\n\nWhere: RCB Forum ชั้น 2\n\nMore Info: River City Bangkok\n\n6. “Twilight of the Icons” by Uttaporn Nimmalaikaew\n\nนิทรรศการจัดแสดงผลงานของ อัฐพร นิมมาลัยแก้ว ร่วมกับ SAC Gallery เพื่อนำเสนอการสร้างสรรค์ผลงานบนผ้าโปร่งด้วยเทคนิคเฉพาะ และถ่ายทอด ‘พื้นผิว’ ของประติมากรรมชั้นสำคัญของประเทศไทยให้อยู่ในรูปแบบของ ‘เงา’ บนผ้าโปร่งบาง\n\nWhen: ตั้งแต่วันนี้จนถึง 3 ธันวาคม 2565\n\nWhere: SAC Gallery สุขุมวิท 39\n\nMore Info: SAC Gallery\n\n7. CREATURES OF TRILOGA\n\nจะเป็นอย่างไรหากเทพ อสูร ยักษ์ และสิ่งมีชีวิตทั้งหมดในไตรภูมิ ล้วนมีชีวิตจิตใจและใช้ชีวิตเฉกเช่นคนปกติ ไม่ใช่สิ่งศักดิ์สิทธิที่จับต้องไม่ได้อีกต่อไป นิทรรศการนี้จะนำความเชื่อ ‘ไตรภูมิ’ มาตั้งคำถามใหม่ ผ่านการคิด วิเคราะห์ และออกแบบ ด้วยมุมมองของผู้คนในยุคปัจจุบัน\n\nWhen: วันนี้ถึง 20 พฤศจิกายน 2565\n\nWhere: TCDC เจริญกรุง\n\nMore Info: Thailand Creative & Design Center(TCDC)\n\n8. จินตนานัปการ\n\nนิทรรศการนำเสนอภาพถ่ายความงามในธรรมชาติ ผ่านมุมมองการใช้กล้องดิจิทัลดัดแปลงให้สามารถรับแสงสีปกติรวมกับแสงอินฟราเรด จนก่อให้เกิดความงามที่แตกต่างออกไปและสร้างคำถามให้แก่ผู้รับชม\n\nWhen: วันนี้ถึง 28 กันยายน 2565\n\nWhere: หอศิลป์ร่วมสมัยราชดำเนิน\n\nMore Info: RCAC BKK หอศิลป์ร่วมสมัยราชดำเนิน\n\n9. KinkyBKK Sexhibition\n\nนิทรรศกาลที่ชวนเราพูดเรื่อง ‘เซ็กส์’ ด้วยการเปิดมุมมองใหม่ๆ ผ่านผลงานภาพถ่ายจากศิลปินทั้งในและนอกประเทศที่เต็มไปด้วยความแปลกใหม่และหวือหวาในคราวเดียวกัน แถมยังมีเวิร์กช็อปต่างๆ ให้คนที่สนใจเข้าร่วมอีกด้วย (มีค่าเข้าร่วม)\n\nWhen: วันนี้ถึง 30 กันยายน 2565\n\nWhere: อาคารมหาทุน พลาซ่า เพลินจิต\n\nMore Info: PULSE Gallery",
    "ตามแชมป์ 7 ช็อต!! โปรเม จบที่ 13 ร่วม ศึกกอล์ฟซีพี วีเมนส์ ที่แคนาดา": "\"โปรเม\" เอรียา จุฑานุกาล ปิดฉากกอล์ฟ ซีพี วีเมนส์ โอเพ่น ที่แคนาดา ด้วยผลงาน 11 อันเดอร์พาร์ คว้าอันดับ 13 ร่วม ส่วนตำแหน่งแชมป์เป็นของ พอลล่า เรโต้ โปรสาวแอฟริกาใต้\n\n“โปรเม” เอรียา จุฑานุกาล อดีตแชมป์ปี 2016 เป็นนักกอล์ฟไทยที่ทำผลงานดีที่สุดในการแข่งขัน “ซีพี วีเมนส์ โอเพ่น” ที่ประเทศแคนาดา หลังจบการแข่งขันรอบสุดท้าย เมื่อวันที่ 28 สิงหาคม โปรเมเก็บเพิ่มอีก 2 อันเดอร์พาร์ ทำให้สกอร์รวมเป็น 11 อันเดอร์พาร์ 273 ปิดฉากในอันดับ 13 ร่วม\n\nด้านสาวไทยอีก 2 รายที่ผ่านการตัดตัว “โปรแจน” วิชาณี มีชัย จบอันดับ 26 ร่วม สกอร์ 9 อันเดอร์พาร์ 275 และ “โปรจีน” อาฒยา ฐิติกุล โปรมือ 6 ของโลก ทำสกอร์ 4 อันเดอร์พาร์ 280 ในอันดับ 56 ร่วม\n\nสำหรับตำแหน่งแชมป์เป็นของ พอลล่า เรโต้ โปรสาวชาวแอฟริกาใต้ซึ่งขยับจากอันดับ 3 ไปคว้าแชมป์หลังทำวันเดียว 5 อันเดอร์พาร์ สกอร์รวมเป็น 19 อันเดอร์พาร์ 265 เฉือน เนลลี่ คอร์ด้า โปรมือ 3 ของโลกชาวอเมริกัน และชเว ฮเยจิน โปรชาวเกาหลีใต้ ผู้นำร่วมในรอบสาม ที่ต่างจบอันดับ 2 ร่วม สโตรกเดียว\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "ส่องความสวย ‘เบฮาติ พรินส์ลู’ ภรรยาอดัม เลอวีน ดีกรีนางแบบวิกตอเรียซีเคร็ด": "ส่องความสวยของ เบฮาติ พรินส์ลู (Behati Prinsloo Levine) ภรรยานางแบบสุดฮอตของ อดัม เลอวีน สวยแซ่บ แม้เป็นคุณแม่ลูกสาม ดีกรีนางแบบวิคตอเรีย\n\nกลายเป็นประเด็นร้อนของครอบครัว เลอวีน หลังนางแบบสาวออกมาแฉว่าที่คุณพ่อลูกสามอย่าง อดัม เลอวีน Maroon 5 ว่าทั้งสองเคยเป็นชู้รักกัน งานนี้ทัวร์ลงทั้งสองหนักมาก ในขณะที่ทางด้านของภรรยาตัวจริงอย่าง เบฮาติ พรินส์ลู ยังไม่มีความเคลื่อนไหวใด ๆ แต่ก็มีคนหลั่งไหลมาให้กำลังใจเะออยู่ไม่ขาด\n\nเชื่อว่าใครเป็นแฟนคลับของ Victoria’s Secret จะต้องเคยเห็นสาว เบฮาติ อย่างแน่นอน เพราะความสวยที่โดดเด่น และราศีจับสุด ๆ แม้ว่าจะเป็นคุณแม่ลูกสามแล้วก้ตามความแซ่บปังก้ไม่ได้ลดลงแม้แต่น้อย\n\nเบฮาติ พรินส์ลู (Behati Prinsloo)\n\nเบฮาติ พรินส์ลู เลอวีน (Behati Prinsloo Levine) เกิดเมื่อวันที่ 16 พฤษภาคม ปีค.ศ. 1989 ปัจจุบันอายุ 33 ปี นางแบบสาวชาวแอฟริกาใต้-นามิเบีย อดีตหนึ่งในนางฟ้าวิกตอเรียส์ซีเคร็ต ในปี ค.ศ. 2009 และเธอได้เดินโชว์ในงาน วิกตอเรียส์ซีเคร็ตแฟชั่นโชว์ ตั้งแต่ปี 2007-2015 และปี 2018\n\nพรินส์ลู เกิดที่ประเทศแอฟริกาใต้ แต่ย้ายมาอยู่ที่ฟันเดอร์ไบล์ปาร์ก ประเทศนามิเบีย เป็นลูกสาวเพียงคนเดียวของลูอิส ฟรานคอยส์ ปรินส์ลัว และแมคดา รอสซัว อดีตนักวิ่งทีมชาตินาบิเบีย โดยที่เธอนั้นเริ่มเข้าสู่วงการนางแบบตั้งแต่อายุ 16 ปีผ่านการชักชวนของแมวมอง\n\nเมื่อวันที่ 19 กรกฎาคม ค.ศ. 2014 เบฮาติ พรินส์ลู ได้แต่งงานกับ อดัม เลอวีน นักร้องนำแห่งวง Maroon 5 ที่ประเทศเม็กซิโก ทั้งคู่มีลูกสาวด้วยกัน 2 คนคือ ดัสตี โรส และกีโอ เกรซ ปัจจุบันเธอยังตั้งครรภ์ลูกคนที่ 3 อยู่\n\n👉 สามารถติดตาม เบฮาติ พรินส์ลู (Behati Prinsloo) ได้ที่ IG @behatiprinsloo 👈",
    "“ดอน” เสนอเวที FPGH ปฏิรูปสาธารณสุขระหว่างประเทศ รับมือภัยคุกคามใหม่": "การประชุมนี้ มีวัตถุประสงค์เพื่อหารือแนวทางความร่วมมือระหว่างประเทศสมาชิกกลุ่มฯ ในประเด็นสำคัญด้านสาธารณสุข ได้แก่ 1.การปฏิรูปโครงสร้างทางสถาปัตยกรรมด้านสาธารณสุขระหว่างประเทศ\n\n3. ข้อเสนอแนะที่เป็นรูปธรรมเพื่อลดช่องว่างด้านสาธารณสุข และเพิ่มการเข้าถึงวัคซีน และ 4.หารือเกี่ยวกับร่างข้อมติของกลุ่มฯ ที่จะเสนอต่อสมัชชาสหประชาชาติ สมัยที่ 77\n\nรองนายกรัฐมนตรีและรัฐมนตรีว่าการกระทรวงการต่างประเทศ กล่าวว่า โครงสร้างทางสถาปัตยกรรมด้านสาธารณสุขฯ ต้องได้รับการปฏิรูปเชิงโครงสร้างและการทำงาน เพื่อรับมือกับภัยคุกคามด้านสุขภาพที่เกิดใหม่อย่างมีประสิทธิภาพมากขึ้น โดยคำนึงถึง 3 มิติหลัก ดังนี้\n\n1. มิติด้าน \"ความเท่าเทียมกัน\" รองนายกรัฐมนตรีและรัฐมนตรีว่าการกระทรวงการต่างประเทศ ย้ำความสำคัญของการจัดสรรทรัพยากรเพื่อฟื้นฟูระบบสาธารณสุขภายหลัง COVID-19 โดยเร่งบรรลุเป้าหมายหลักประกันสุขภาพถ้วนหน้า และเพิ่มขีดความสามารถของระบบสาธารณสุขมูลฐาน ทั้งนี้ เพื่อปกป้องและคุ้มครองสิทธิด้านสุขภาพของประชาชนทุกคนทั้งชาวไทยและต่างชาติ ผ่านการให้บริการด้านสาธารณสุขเกี่ยวกับ COVID-19 และด้านอื่นอย่างครอบคลุม “ความเท่าเทียมกัน” ยังหมายถึง การพัฒนาขีดความสามารถของประเทศกำลังพัฒนาในการผลิตเทคโนโลยีทางการแพทย์รวมทั้งการพัฒนาศักยภาพในการเป็นศูนย์การผลิตและการกระจายวัคซีนในระดับภูมิภาคเพื่อเพิ่มโอกาสในการเข้าถึงเทคโนโลยีดังกล่าว\n\nนอกจากนี้ ได้ย้ำความสำคัญของการลงทุนด้านสุขภาพ เพื่อส่งเสริมวิถีการดำเนินชีวิตเพื่อสุขภาพที่ดี และป้องกันปัญหาสุขภาพโดยเนิ่น ในการนี้ ประเทศไทยจะเสนอตัวเป็นเจ้าภาพจัดนิทรรศการนานาชาติในปี 2571 ที่จังหวัดภูเก็ต ภายใต้หัวข้อ “อนาคตของชีวิต : อยู่ร่วมกันอย่างสามัคคี แบ่งปันความเจริญรุ่งเรือง”เพื่อเน้นความสำคัญของการใช้ชีวิตอย่างมีสุขภาพและแสดงศักยภาพของประเทศไทยในฐานะศูนย์กลางการแพทย์ระดับโลกและจุดหมายการท่องเที่ยวชั้นนำเชิงการแพทย์\n\n2.มิติด้าน \"ความครอบคลุม\" รองนายกรัฐมนตรีและรัฐมนตรีว่าการกระทรวงการต่างประเทศ กล่าวถึง การเปิดโอกาสให้ทุกคนมีส่วนร่วมในการป้องกัน เตรียมพร้อม และรับมือกับการระบาดใหญ่เพื่อประโยชน์ส่วนรวม พร้อมพัฒนาขีดความสามารถของบุคลากรด้านสาธารณสุข อาสาสมัครชุมชน และอาสาสมัครที่เป็นผู้โยกย้ายถิ่นฐานและอาศัยอยู่ในบริเวณชายแดน อีกทั้งอบรมบุคลากรในประเทศเพื่อนบ้านเพื่อสร้างนักระบาดวิทยาผ่านโครงการInternational Field Epidemiology Training Program (IFETP)\n\n3. มิติด้าน “ความสอดคล้อง” ของการปฏิรูปฯ กับข้อริเริ่มอื่นด้านสาธารณสุข รองนายกรัฐมนตรีและรัฐมนตรีว่าการกระทรวงการต่างประเทศ ย้ำความจำเป็นในการกำหนดเป้าหมายและประเด็นสำคัญในลำดับต้นอย่างชัดเจน เพื่อให้การดำเนินการปฏิรูปฯ เป็นไปในทิศทางเดียวกัน โดยเฉพาะการจัดทำตราสารระหว่างประเทศเพื่อรับมือกับการระบาดใหญ่ภายใต้ WHO และการปรับแก้ไขข้อบทสำคัญของกฎอนามัยระหว่างประเทศ ค.ศ. 2005\n\nนอกจากนี้ ยังกล่าวถึงประสบการณ์ในการเข้าร่วมกลไก Universal Health and Preparedness Review (UHPR) ของ WHO เพื่อทบทวนจุดแข็ง-จุดอ่อนของระบบสาธารณสุขไทย พร้อมเชิญชวนให้ประเทศสมาชิกกลุ่มฯ เข้าร่วมกลไกฯ และแลกเปลี่ยนประสบการณ์ระหว่างประเทศสมาชิกในกลุ่มฯ และกับประชาคมโลก\n\nกลุ่ม FPGH ก่อตั้งขึ้นเมื่อปี 2549 โดยเป็นกรอบความร่วมมือที่เชื่อมโยงประเด็นด้านสาธารณสุขกับนโยบายต่างประเทศ ประกอบด้วย 7 ประเทศ ได้แก่ นอร์เวย์ ฝรั่งเศส บราซิล อินโดนีเซีย เซเนกัล แอฟริกาใต้ และไทย ทั้งนี้ กลุ่มFPGH ได้เสนอร่างข้อมติในการประชุมสมัชชาสหประชาชาติ เป็นประจำทุกปี โดยมีหัวข้อ/ประเด็นที่ต้องการผลักดันในด้านสาธารณสุขในแต่ละปี ซึ่งกำหนดโดยประธานกลุ่มฯ โดยในปีนี้ หัวข้อการดำเนินงานประจำปี 2565 ได้แก่“Strengthening consensus on global health in a Post-COVID-19 world: building a healthier world for all”",
    "\"ฟาบิโอ จินดา\" ร่วมโปรโมตงานแฟชั่นผ้าไทย ย่านโซโห กลางเมืองแมนฮัตตัน": "",
    "ONE ยืนยันจ่ายค่าตัวนักกีฬาสูงสุดในไทย หนึ่งในนโยบาย ONE Lumpinee เริ่ม ม.ค.ปีหน้า": "บิ๊กบอส ONE “ชาตรี ศิษย์ยอดธง” คอนเฟิร์มจ่ายค่าตัวนักกีฬาสูงสุดในไทย หนึ่งในแผนงานหลัก 5 ประการในการผลักดันกีฬามวยไทย เพื่อสร้างปรากฏการณ์ใหม่ ภายใต้ความร่วมมือครั้งประวัติศาสตร์ “ONE Lumpinee”\n\nในงานแถลงข่าวความร่วมมือระหว่าง ONE และสนามมวยเวทีลุมพินี ภายใต้ชื่อ “ONE Lumpinee” เมื่อวันจันทร์ที่ 12 ก.ย.ที่ผ่านมา “ชาตรี ศิษย์ยอดธง” ผู้ก่อตั้ง ประธาน และซีอีโอ ONE สร้างความเชื่อมั่นด้วยการชี้ให้เห็นศักยภาพของ ONE ที่ความสามารถผลักดัน “มวยไทย” อันเป็นศิลปะประจำชาติให้เติบโตสู่ตลาดสากลได้ ในฐานะสื่อกีฬาที่มี “ยอดการเข้าถึงผู้ชมทางทีวี” และ “ยอดการรับชมวิดีโอแบบออร์แกนิก” (ไม่จ่ายค่าโฆษณา) สูงที่สุดติดอันดับ Top 5 ของโลก และยังเป็นสื่อกีฬาระดับโลกที่มีอัตราการเติบโตเร็วที่สุดอีกด้วย\n\n\n\n\n\nONE มียอดการเข้าถึงผู้ชมทางทีวี” และ “ยอดการรับชมวิดีโอแบบออร์แกนิก” (ไม่จ่ายค่าโฆษณา) สูงที่สุดติดอันดับ Top 5 ของโลก\n\n\n\nหลังได้มีการหารือถึงแผนการและทิศทางระหว่าง ONE กับสนามมวยเวทีลุมพินี จึงตกลงเดินหน้าเมกกะโปรเจกต์ “ONE Lumpinee” อย่างเต็มขั้น ภายใต้แผนงาน 5 ประการที่บิ๊กบอส ONE ได้ประกาศกลางงานแถลงข่าว\n\n\n\n\n\n1. แผนการลงทุนกว่า 3,600 ล้านบาท\n\nด้วย ONE คือองค์กรที่มีกลุ่มนักลงทุนและกองทุนระดับโลกให้ความเชื่อมั่น และร่วมลงทุนไปแล้วกว่า 18,000 ล้านบาท อาทิ Sequoia, Temasek, Guggenheim, Mission Holdings, QIA, Vulcan, Iconiq และ Greenoaks จึงได้มีการวางแผนลงทุนในอุตสาหกรรม และระบบนิเวศน์มวยไทยในตลาดโลกกว่า 3,600 ล้านบาท\n\n\n\n\n\n2. เครือข่ายพันธมิตรทั่วโลก\n\nเครือข่าย Road To ONE ทั่วโลก\n\n\n\n\n\nONE สร้างเครือข่ายพันธมิตรกับโปรโมเตอร์ที่ใหญ่ที่สุดในประเทศต่าง ๆ ทั่วโลก เช่น สหรัฐอเมริกา แคนาดา สหราชอาณาจักร เยอรมนี แอฟริกาใต้ มองโกเลีย จีน รัสเซีย ญี่ปุ่น ฟิลิปปินส์ ออสเตรเลีย และไทย เพื่อจัดรายการแข่งขันค้นหาดาวรุ่งมุ่งสู่การเป็นนักสู้ระดับโลก ภายใต้โปรเจกต์ Road To ONE โดยในอนาคตจะมีประเทศอื่น ๆ เข้าร่วมในเครือข่ายพันธมิตรระดับโลกนี้มากยิ่งขึ้น\n\n\n\n\n\n3. จัดการแข่งขันทุกสัปดาห์\n\n\n\n\n\nวางแผนจัดการแข่งขัน ONE Lumpinee ทุกสัปดาห์ ไม่ต่ำกว่า 52 รายการต่อปี ที่สนามมวยเวทีลุมพินี ทุกคืนวันศุกร์ เริ่มตั้งแต่เดือนมกราคม 2566 เป็นต้นไป แฟนกีฬาหมัดมวยจะได้อิ่มหนำสำราญกับความสนุกเร้าใจในรูปแบบสปอร์ต เอนเตอร์เทนเมนต์\n\n\n\n\n\n4. ยิงสด 154 ประเทศทั่วโลก\n\n\n\n\n\nONE Lumpinee จะมีการถ่ายทอดไปสู่ผู้ชมกว่า 154 ประเทศทั่วโลก จึงเป็นที่แน่นอนว่า กีฬามวยไทย นักกีฬา และค่ายมวยที่นักกีฬาสังกัดอยู่ จะเป็นที่รู้จักในระดับสากลมากขึ้น สำหรับประเทศไทยจะมีช่องโทรทัศน์พันธมิตรออกอากาศรายการ ONE Lumpinee ทุกสัปดาห์\n\n\n\n\n\n5. ค่าตอบแทนสูงที่สุด\n\n\n\n\n\nONE Lumpinee ยืนยันให้ค่าตอบแทนสูงที่สุดในประเทศไทย แก่นักกีฬาที่ร่วมแข่งขันในรายการ เพื่อยกระดับคุณภาพชีวิต และความเป็นอยู่ของนักกีฬา และบุคคลที่มีส่วนเกี่ยวข้องซึ่งจะเป็นการเกื้อกูลกันทั้งระบบ\n\nรวมถึงเจตจำนงในการ “ปั้นฮีโร” เพื่อให้นักกีฬาซึ่งทรงคุณค่าแห่งเกียรติและศักดิ์ศรี สมควรได้รับการยกย่อง เป็นผู้ที่สร้างแรงบันดาลใจในด้านต่าง ๆ ที่ดีงามแก่ผู้คนทั่วโลก\n\n\n\n\n\n\n\n\n\nชาตรี ศิษย์ยอดธง และ พล.อ.สุชาติ แดงประไพ ผู้อำนวยการศูนย์พัฒนากีฬากองทัพบก (มวยไทยลุมพินี)\n\n\n\n\n\nด้าน “พล.อ.สุชาติ แดงประไพ” ผู้อำนวยการศูนย์กีฬากองทัพบก (มวยไทยลุมพินี) เน้นย้ำความร่วมมือของกองทัพบก ที่มีนโยบายเดียวกับ ONE ในการทำให้ “มวยไทย” มีความโปร่งใส บริสุทธิ์ ยุติธรรม ในการตัดสิน โดยต้องการให้ภายในสนามมวยเวทีลุมพินีปลอดการพนันโดยเด็ดขาด ด้วยเล็งเห็นอนาคตของมวยไทยจะเติบโตก้าวไกล ต้องคิดใหม่ ทำใหม่ ให้สอดคล้องกับวิถีของผู้ชมรุ่นใหม่ในตลาดโลกอย่างแท้จริง\n\nทั้งนี้ ONE Lumpinee มีกำหนดประเดิมการถ่ายทอดสดการแข่งขันนัดแรกในเดือนมกราคม 2566 ติดตามข่าวสารและความคืบหน้าได้ที่นี่และโซเชียลมีเดียของ ONE ทุกช่องทาง\n\n\n\n\n\n\n\n\n\nอ่านเพิ่มเติม:",
    "อะไรของเอ็ง! หนุ่มหนีคดี 7 ปี โดนตำรวจรวบคา สน. หลังไปสมัครเป็นตำรวจ": "หนุ่มหนีคดี 7 ปี โดนตำรวจรวบคา สน. หลังไปสมัครเป็นตำรวจ สมกับคำว่าที่ๆอันอันตรายที่สุดคือที่ๆปลอดภัยที่สุด\n\nชายวัย 40 ปีได้รับสมยานามว่า ‘อาชญากรที่โง่ที่สุดในแอฟริกาใต้’ หลังจากเดินเข้าไปในสถานีตำรวจเพื่อหางานทำที่นั่น แม้จะเขาจะมีชื่ออยู่ในลิสต์อาชญากรที่ตำรวจต้องการตัว Thomas Ngcobo ถูกตำรวจตามล่าตัวตลอดช่วง 7 ปีที่ผ่านมาหลังจากขโมยผลิตภัณฑ์ฮาร์ดแวร์มูลค่ากว่า 1,200 ดอลลาร์ ในขณะที่ทำงานเป็นคนส่งของในปี 2558 มีรายงานว่าเขาลักลอบเปลี่ยนเส้นทางการส่งมอบสินค้าไปยังที่อื่นหลายครั้ง\n\nจนทำให้ผู้จัดการรู้เข้า ชื่อของ Ngcobo จึงถูกเพิ่มลงในรายชื่ออาชญากรที่ตำรวจต้องการทันทีที่ เขาพยายามหลบหนีการจับกุมเป็นเวลา 7 ปี แล้วอยู่ๆเขาก็เดินเข้าไปในโรงพักเหมือนไม่มีหมายจับ…โฆษกตำรวจ กล่าวกับผู้สื่อข่าวว่า เจ้าหน้าที่ตำรวจรู้สึกงุนงงกับการมาของ Thomas Ngcobo เมื่อวันที่ 15 สิงหาคม เขาเดินเข้าไปในสถานีเพื่อบ่นว่าเขาไม่ได้รับจดหมายตอบกลับการสมัครงานของสถานี แต่ที่ตลกก็คือตำรวจดันเคลมออกสื่อว่านี่คือผลงานการทำงานอย่างไม่รู้จักเหน็ดเหนื่อย ทั้งๆที่ผู้ก่อเหตุเดินเข้ามาให้จับเอง นับตั้งแต่ข่าวการจับกุมของเขาก็กลายเป็นไวรัลในโลกออนไลน์ Thomas Ngcobo จึงได้รับการขนานนามว่าเป็น ‘อาชญากรที่โง่ที่สุดในแอฟริกาใต้’\n\nข้อมูลจาก odditycentral\n\nติดตามข่าวสาร Bright Today ช่องทางอื่น ๆ\n\nWebsite : BRIGHT TODAY\n\nFacebook : BRIGHT TV\n\nLine Today : BRIGHT TODAY",
    "\"เอฟวัน\"เปิดตารางแข่งขันใหม่ฤดูกาล 2023": "ผู้จัดศึกรถฟอร์มูล่าวัน เปิดเผยปฏิทินแข่งขันสำหรับปี 2023 มีมากสุดเป็นสถิติ 24 รายการ โดย ลาส เวกัส เป็นสนามใหม่ที่ได้จัดเป็นครั้งแรก วันเสาร์ที่ 18 พ.ย. นับเป็นรายการแรกนับแต่ปี 1985 อีกด้วยที่แข่งขันวันเสาร์\n\nสเตฟาโน โดเมนิคาลี บริหารระดับสูงของเอฟวัน เผยว่า เส้นทางในเวลกัส 6.12 กม. จะล้วนผ่านสถานที่สำคัญของเมือง เช่น น้ำพุเบลลาจิโอ และซีซาร์ พาเลซ คาดว่าจะดึงดูดแฟนๆ มากถึง 170,000 คน\n\nการออกสตาร์ตฤดูกาลเริ่มต้นที่บาห์เรน 5 มี.ค. และสิ้นสุดในอาบู ดาบี 26 พ.ย. ขณะที่จีนคืนปฏิทินแข่งขันหลังหายไป 3 ปี นับแต่โควิด-19 แพร่ระบาด อย่างไรก็ตาม ยังมีข้อกังวลเนื่องจากนโยบายควบคุมโรคของรัฐบาลแดนมังกรที่ยังเข้มงวดจนถึงตอนนี้\n\nด้าน โมนาโก และเบลเยียม ยังคงรักษารายการของตนไว้หลังจากต่อสัญญาใหม่ โมนาโก ต่อจนถึงปี 2025 ส่วน เบลเยียม ต่อเพิ่มอีกปีเดียว นอกจากนี้เอฟวันยังคงเจรจากับ คยาลามี เซอร์กิต ของแอฟริกาใต้ แต่ยังไม่ได้ข้อสรุป\n\nสรุปตารางแข่งขัน 5 มี.ค – บาห์เรน, 19 มี.ค. – ซาอุดีอาระเบีย (เจดดาห์), 2 เม.ย.- ออสเตรเลีย (เมลเบิร์น), 16 เม.ย. – ประเทศจีน (เซี่ยงไฮ), 30 เม.ย. – อาเซอร์ไบจาน (บากู), 7 พ.ค. – ไมอามี, 21 พ.ค. – เอมิเลีย โรมานยา (อิโมลา), 28 พ.ค. – โมนาโก, 4 มิ.ย. – สเปน (บาร์เซโลนา), 18 มิ.ย. – แคนาดา (มอนทรีออล), 2 ก.ค. – ออสเตรีย (สปีลเบิร์ก)\n\n9 ก.ค. – สหราชอาณาจักร (ซิลเวอร์สโตน), 23 ก.ค. – ฮังการี, 30 ก.ค. – เบลเยียม (สปา-ฟรังโคชองป์ส), 27 ส.ค. – เนเธอร์แลนด์ (ซานด์วูร์ต), 3 ก.ย. – อิตาลี (มอนซา), 17 ก.ย. – สิงคโปร์, 24 ก.ย. – ญี่ปุ่น (ซูซูกะ), 8 ต.ค. – กาตาร์, 22 ต.ค. – สหรัฐอเมริกา (ออสติน), 29 ต.ค. – เม็กซิโก, 5 พ.ย. – บราซิล (อินเตอร์ลากอส), 18 พ.ย. – ลาสเวกัส, 26 พ.ย. – อาบูดาบี.",
    "ไทยหนุนเปิดเจรจา ‘เอฟทีเอเอเปค’ ขอมติเวทีประชุมผู้นำ 21 เขตเศรษฐกิจ พ.ย.นี้": "นางอรมน ทรัพย์ทวีธรรม อธิบดีกรมเจรจาการค้าระหว่างประเทศ เปิดเผยว่า ในการประชุมรัฐมนตรีการค้าเอเปค (ความร่วมมือทางเศรษฐกิจในภูมิภาคเอเชีย-แปซิฟิก) 21 เขตเศรษฐกิจ ในวันที่ 17 พฤศจิกายน 2565 ซึ่งเป็นการเจรจาด้านต่างๆ ภายใต้ธีม “Open. Connect. Balance หรือเปิดกว้างสร้างสัมพันธ์ เชื่อมโยงกัน สู่สมดุล” รวมถึงจะหารือการเปิดเจรจาการค้าเสรี (เอฟทีเอ) เอเปค ซึ่งเป็นประเด็นหลักที่จะนำเสนอที่ประชุมผู้นำเอเปคในวันที่ 18-19 พฤศจิกายน 2565\n\nนางอรมนกล่าวต่อว่า ในปี 2566 กรมยังเดินหน้าในกรอบการเจรจาเอฟทีเอและกรอบความร่วมมือทางการค้า (JTC) ทั้งนี้ วันที่ 30 สิงหาคม และ 1 กันยายนที่ผ่านมา ได้ประชุมคณะกรรมการเจรจาความตกลงการค้าเสรีอาเซียน-แคนาดา (ACAFTA) ครั้งที่ 1 ผ่านระบบการประชุมทางไกล หารือภาพรวมการเจรจา โครงสร้างการเจรจา และวางแผนการเจรจาในอนาคต คาดว่าจะจัดประชุม 4 ครั้งต่อปี และตั้งเป้าสรุปผลการเจรจาภายใน 2 ปี ซึ่งอาเซียนและแคนาดาได้ตั้งคณะทำงานเจรจากลุ่มย่อย 17 กลุ่ม เพื่อหารือลงในรายละเอียด อาทิ การค้าสินค้า กฎว่าด้วยถิ่นกำเนิดสินค้า การลงทุน ทรัพย์สินทางปัญญา การเยียวยาทางการค้า วิสาหกิจขนาดกลาง ขนาดย่อม และรายย่อย เป็นต้น โดย 11 กลุ่มมีความคืบหน้าแล้ว เหลืออีก 6 กลุ่มอยู่ระหว่างหารือเดือนกันยายนนี้ โดยจะรายงานผลความคืบหน้าในการเจรจารอบต่อไปเดือนพฤศจิกายนนี้ โดยครึ่งปีแรก 2565 การค้าระหว่างอาเซียนกับแคนาดา มีมูลค่า 1.46 หมื่นล้านเหรียญสหรัฐ\n\nนางอรมนกล่าวต่อว่า ล่าสุด จัดตั้งคณะกรรมการร่วมการค้า JTC ไทย-มองโกเลียครั้งแรก ต้นเดือนกันยายนที่ผ่านมา อีกทั้งจะเร่งเดินหน้าหารือกับประเทศกลุ่มเป้าหมาย อาทิ ซาอุดีอาระเบีย สหรัฐอาหรับเอมิเรตส์ (UAE) และอียิปต์ จัดตั้ง JTC ให้แล้วเสร็จภายในปี 2565-2566 ซึ่งปัจจุบันไทยมี JTC กับประเทศสมาชิกอาเซียน และเวทีหารือสองฝ่ายระหว่างระดับรัฐมนตรี และเจ้าหน้าที่ระดับสูงของไทยกับคู่ค้า รวม 32 เวที เช่น จีน ญี่ปุ่น อินเดีย สหรัฐ สหภาพยุโรป และสหราชอาณาจักร เป็นต้น โดยปีงบประมาณ 2566 ไทยมีแผนจะเป็นเจ้าภาพการประชุม JTC กับ 10 ประเทศคู่ค้า เช่น แอฟริกาใต้ มัลดีฟส์ อินเดีย อิสราเอล สิงคโปร์ กัมพูชา และอินโดนีเซีย เป็นต้น รวมทั้งเข้าร่วมการประชุม JTC ที่ประเทศคู่ค้าจะเป็นเจ้าภาพ เช่น บังกลาเทศ โมร็อกโก ภูฏาน และมาเลเซีย เป็นต้น\n\nนางอรมนกล่าวต่อว่า โดยสรุปเวที JTC ที่มีอยู่แล้วในภูมิภาคแอฟริกา มีประมาณ 5 ประเทศ คือ โมร็อกโก ตูนิเซีย แอฟริกาใต้ โมซัมบิก และเคนยา ส่วนที่กำลังจัดตั้ง คือ อียิปต์ อย่างไรก็ดี โมร็อกโกและเคนยา ยังไม่เคยมีการจัดประชุมในระดับรัฐมนตรี กรมจึงอยู่ระหว่างหารือกับประเทศเหล่านั้น เพื่อจัดการประชุม JTC และทำแผนความร่วมมือเพื่อส่งเสริมและแก้ปัญหาทางการค้าและการลงทุน ส่วนเวที JTC ที่มีในภูมิภาคตะวันออกกลาง มีกับ 4 ประเทศ คือ อิรัก อิหร่าน บาห์เรน และอิสราเอล และที่กำลังจัดตั้งเพิ่ม คือ ซาอุดีอาระเบีย และ UAE\n\nทั้งนี้ ปี 2564 การค้าระหว่างไทยกับประเทศในภูมิภาคแอฟริกาและตะวันออกกลาง มีมูลค่า 43.94 พันล้านเหรียญสหรัฐ (1.40 ล้านล้านบาท) โดยเป็นการส่งออกจากไทย มูลค่า 15.87 พันล้านเหรียญสหรัฐ (0.5 ล้านล้านบาท) และไทยนำเข้า มูลค่า 28.07 พันล้านเหรียญสหรัฐ (0.9 ล้านล้านบาท) เพิ่มขึ้น 46.32% จากปีก่อนหน้า คิดเป็น 8.15% ของการค้ารวมของไทย สินค้าส่งออกสำคัญ อาทิ รถยนต์ อุปกรณ์ และส่วนประกอบ ไม้และผลิตภัณฑ์ไม้ ข้าว เครื่องปรับอากาศและส่วนประกอบ และอาหารทะเลกระป๋องและแปรรูป สินค้านำเข้าสำคัญ อาทิ น้ำมันดิบ น้ำมันสำเร็จรูป ก๊าซธรรมชาติ สินแร่โลหะอื่นๆ เครื่องเพชรพลอย อัญมณี เงินแท่งและทองคำ และเคมีภัณฑ์ สำหรับในช่วงเดือน ม.ค.-ก.ค.65 การค้ารวมมีมูลค่า 37.04 พันล้านเหรียญสหรัฐ (1.25 ล้านล้านบาท) เพิ่มขึ้น 58.28%",
    "กสญ.ณ นครนิวยอร์ก สหรัฐฯ นำข้าราชการร่วมถวายพระพรชัยมงคล สมเด็จพระพันปีหลวง": "",
    "ดร. จงรัก วัชรินทร์รัตน์ อธิการบดี มก. ให้การต้อนรับคณะทูตและอุปทูตฯ เยี่ยมชม มก. กพส.": "รายการเกษตรช่อง 5 พัฒนาชุมชน ภูมิใจเสนอ รายการ ชุด เฉลิมฉลองครบรอบ 80 ปี แห่งการสถาปนามหาวิทยาลัยเกษตรศาสตร์ วันที่ 2 ก.พ. 2566 ตอน คณะทูตและอุปทูตของประเทศในภูมิภาคเอเชียใต้ ตะวันออกกลางและแอฟริกาเยี่ยมชมมหาวิทยาลัยเกษตรศาสตร์ วิทยาเขตกำแพงแสน Visit of Ambassadors of the Countries in South Asia, Middle East and Africa to Kasetsart University Kamphaeng Saen Campus On Thursday, September 15, 2022\n\nโดยเมื่อวันพฤหัสบดีที่ 15 กันยายน 2565 มหาวิทยาลัยเกษตรศาสตร์ ร่วมกับ กรมเอเชียใต้ ตะวันออกกลางและแอฟริกา ให้การต้อนรับคณะทูตและอุปทูตของประเทศในภูมิภาคเอเชียใต้ ตะวันออกกลางและแอฟริกา จาก 7 ประเทศ ประกอบด้วย เอกอัครราชทูตสาธารณรัฐอาหรับอิมิเรต ประจำประเทศไทย เอกอัครราชทูตสหพันธ์สาธารณรัฐประชาธิปไตยเนปาลประจำประเทศไทยเอกอัครราชทูตสหพันธ์สาธารณรัฐไนจีเรียประจำประเทศไทย เอกอัครราชทูตราชอาณาจักรบาห์เรนประจำประเทศไทย อุปทูต สถานเอกอัครราชทูตราชอาณาจักรซาอุดิอาระเบียประจำประเทศไทย\n\nอุปทูต สถานเอกอัครราชทูตสาธารณรัฐแอฟริกาใต้ประจำประเทศไทย และ อุปทูต สถานเอกอัครราชทูตสาธารณรัฐอิสลามปากีสถานประจำประเทศไทย\n\nรายการเกษตรช่อง 5 พัฒนาชุมชน\n\nประจำ วันที่ 25 ก.ย. 65 ทางแฟนเพจ Kasettv5 Program, broadcasted at Royal Thai Army Radio and Television (TV5 HD)\n\nhttps://fb.watch/fLLFEu3jgM/\n\nรายการเกษตรช่อง 5 พัฒนาชุมชน\n\nประจำ วันที่ 25 ก.ย. 65 ทางยูทูป Kasettv5 Program, broadcasted at Royal Thai Army Radio and Television (TV5 HD)\n\n\n\nในโอกาสการเยือนมหาวิทยาลัยเกษตรศาสตร์ วิทยาเขตกำแพงแสน โดย ดร. จงรัก วัชรินทร์รัตน์ อธิการบดี มหาวิทยาลัยเกษตรศาสตร์ รองอธิการบดีวิทยาเขตกำแพงแสน พร้อมคณะผู้บริหารฯ ให้การต้อนรับอย่างอบอุ่นด้วยการแสดงรำอวยพรจากนักเรียนโรงเรียนสาธิตแห่งมหาวิทยาลัยเกษตรศาสตร์ ศูนย์วิจัยและพัฒนาการศึกษา (Thai classical Dance Performance) และนำเสนอวิดีทัศน์แนะนำมหาวิทยาลัยเกษตรศาสตร์\n\nจากนั้น ดร. จงรัก วัชรินทร์รัตน์ อธิการบดีมหาวิทยาลัยเกษตรศาสตร์กล่าวต้อนรับคณะฯ ว่านับเป็นเกียรติอย่างยิ่งที่มหาวิทยาลัยเกษตรศาสตร์ได้ให้การต้อนรับทุกท่าน ซึ่งมหาวิทยาลัยเกษตรศาสตร์เป็น 1 ใน 9 ของมหาวิทยาลัยวิจัยของประเทศไทย และมุ่งมั่นในการจัดการเรียนการสอนในรูปแบบของบูรณาการศาสตร์ มีความยินดีที่ท่านให้ความสนใจและเดินทางมาเยี่ยมชมและศึกษาดูงาน ความก้าวหน้านวตกรรมทางการเกษตร ประมง อาหารและวิศวกรรมศาสตร์ของมหาวิทยาลัยเกษตรศาสตร์\n\nนายดามพ์ บุญธรรม อธิบดีกรมเอเชียใต้ ตะวันออกกลาง และแอฟริกา (หัวหน้าคณะ) กล่าวว่า ขอขอบคุณในการต้อนรับของคณะจากมหาวิทยาลัยเกษตรศาสตร์อย่างอบอุ่นยิ่ง ซึ่งกิจกรรมครั้งนี้ เป็นครั้งที่ 4 ที่กรมเอเชียใต้ฯ จัดขึ้น เพื่อนำคณะทูตและอุปทูตของประเทศในภูมิภาคเอเชียใต้ ตะวันออกกลางและแอฟริกา เยือนมหาวิทยาลัยเกษตรศาสตร์ ซึ่งเป็นสถาบันการศึกษาชั้นนำในประเทศไทยในด้านเกษตร อาหาร ประมง หวังเป็นอย่างยิ่งว่าการเดินทางเยือนในครั้งนี้ จะนำไปสู่ความร่วมมือด้านการพัฒนาทรัพยากรบุคคล การแลกเปลี่ยนบุคลากรทางการวิจัย การศึกษาร่วมกันต่อไป\n\nต่อมาอธิการบดีมหาวิทยาลัยเกษตรศาสตร์ ได้มอบผลิตภัณฑ์ของ The Premium KU เป็นที่ระลึกแก่คณะทูตและอุปทูตของประเทศในภูมิภาคเอเชียใต้ ตะวันออกกลางและแอฟริกา พร้อมพาคณะฯ เยี่ยมชมนวัตกรรมและผลงานวิจัยของคณะวิชาต่างๆ ของมหาวิทยาลัยเกษตรศาสตร์ พร้อมเยี่ยมชม คณะวิชาต่างๆ ของวิทยาเขตกำแพงแสน ก่อนเดินทางกลับ ดร.จงรัก วัชรินทร์รัตน์ ได้มอบภาพหมู่ที่ระลึกในพิธีเปิดช่วงเช้าให้แก่คณะฑูตฯ โดยบรรยากาศตลอดกิจกรรม เป็นไปอย่างอบอุ่นยิ่ง\n\nขอบคุณข้อมูลจาก เครือข่ายวิเทศสัมพันธ์ และ ฝ่ายประชาสัมพันธ์ มหาวิทยาลัยเกษตรศาสตร์ ติดตามรับชมชุดรายการ “ครบรอบ 80 ปี มก. พ.ศ. 2566 #KU80years #KUniverse” ร่วมยินดีและเฉลิมฉลอง ในโอกาสก้าวสู่ 80 ปี แห่งการสถาปนามหาวิทยาลัยเกษตรศาสตร์ ได้ในรายการ “เกษตรช่อง 5 พัฒนาชุมชน” รายการสาระความรู้ด้านการเกษตร งานด้านอาสา และสิ่งแวดล้อม สนับสนุนโดย เดอะ เวโรน่า แอท ทับลาน ปราจีนบุรี บริษัท อัศว เม็ททอล (ไทยแลนด์) จำกัด ปุ๋ยรุ่งอรุณ เครือประวิทย์กรุ๊ป บริษัท เอ็มพี กรุ๊ป (ประเทศไทย) จำกัด ออกอากาศทุกวันอาทิตย์ เวลา 13.10 น. ทางสถานีโทรทัศน์กองทัพบก ททบ. 5 กดหมายเลข 5 พร้อมช่องทางรับชมย้อนหลังได้ทางเพจ/ยูทูปของรายการเกษตรช่อง 5 พัฒนาชุมชน และทางสถานีวิทยุ แห่ง มหาวิทยาลัยเกษตรศาสตร์ KURPlusTV ทุกวัน จันทร์ถึงศุกร์ เวลา 10.00-10.30 น.\n\nติดต่อประสานงานส่งข้อมูลประชาสัมพันธ์ได้ที่ ผู้ดูแลรายการ “เกษตรช่อง 5 พัฒนาชุมชน” อาจารย์เกวลิน ศรีจันทร์ และ รศ. ดร. จุรีย์รัตน์ ลีสมิทธิ์ (อาจารย์แมว) ผู้อำนวยการ ศูนย์ “หนึ่งใจ…ช่วยเหลือเกษตรกร” มูลนิธิมิราเคิล ออฟไลฟ์ฯ อีเมล์ molku@ku.ac.th",
    "โรคร้ายคร่าชีวิตดาราสาว \"ชาร์ลบี ดีน\" แห่งหนังปาล์มทองคำ": "นักแสดงชาวแอฟริกาใต้เสียชีวิตด้วยวัย 32 ปี ที่โรงพยาบาลในนิวยอร์ก ในวันที่ 30 ส.ค. ที่ผ่านมา จากอาการป่วยที่เกิดขึ้นอย่างกะทันหันโดย ชาร์ลบี ดีน เพิ่งจะมีบทเด่นในภาพยนตร์ที่คว้ารางวัลใหญ่ในเทศกาลภาพยนตร์เมืองคานส์ และเป็นการรับบทนำร่วมกับ วูดดี ฮาเรลสันดีน ยังมีผลงานในหนัง และซีรีส์มาแล้วหลายเรื่อง รวมถึงบทสมทบในซีรีส์จากการ์ตูน DC เรื่องของสถานีโทรทัศน์ CW ที่เธอรับบทเป็น ซีโอนิด นักฆ่าที่มีผิวหนังกันกระสุน และอาวุธสำหรับเรื่องชีวิตส่วนตัว ดีน เพิ่งจะหมั้นหมายกับ ลูค วอลเกอร์ นายแบบชาวแอฟริกาใต้บ้านเดียวกันชาร์ลบี ดีน เริ่มทำงานเป็นนางแบบตั้งแต่อายุ 6 ขวบ และได้เซ็นสัญญาเป็นนางแบบในสังกัดของ Alfa Model Management ตั้งแต่อายุ 12 จนมีผลงานทั้งถ่ายภาพลงปกนิตยสาร และแคตาล็อกต่าง ๆ มานานหลายปี",
    "‘สโตนฮิลล์’ จัดกระหึ่มแข่ง ‘ลิฟ กอล์ฟ แบงค็อกฯ’ รับนักกอล์ฟระดับโลก 7-9 ต.ค.นี้": "สโตนฮิลล์ แลนด์มาร์คแห่งใหม่ด้านกีฬา การท่องเที่ยว พร้อมรับนักกอล์ฟชื่อดังระดับโลก ร่วมแข่ง “ลิฟ กอล์ฟ แบงค็อกฯ” 7-9 ต.ค.นี้ ชิงเงินรางวัลรวม 900 ล้านบาท\n\nคุณสาริศ รัตนาวะดี กรรมการบริหาร บริษัท สโตนฮิลล์ เอสเตท จำกัด ผู้บริหาร Stonehill (สโตนฮิลล์) สนามกอล์ฟและแลนด์มาร์คแห่งใหม่ ด้านกีฬาและการท่องเที่ยว เปิดเผยว่า หลังจากเปิดตัวอย่างเป็นทางการไปเมื่อวันที่ 30 กรกฎาคมที่ผ่านมา ล่าสุด สโตนฮิลล์ พร้อมแล้วที่จะเปิดตัวสู่สายตาคนทั่วโลก\n\nทั้งนี้ สโตนฮิลล์ ได้รับเกียรติจาก LIV Golf (ลิฟ กอล์ฟ) ให้เป็นเจ้าภาพในการจัดทัวร์นาเม้นท์การแข่งขันในรายการ LIV GOLF INVITATIONAL BANGKOK (ลิฟ กอล์ฟ อินวิเตชั่นนอล แบงค็อก) ชิงเงินรางวัลรวม 25 ล้านเหรียญสหรัฐฯ หรือราว 900 ล้านบาท เรียกได้ว่ายิ่งใหญ่ที่สุดเท่าที่เคยจัดมาในเมืองไทย\n\nความร่วมมือกับ ลิฟ กอล์ฟ ในการจัดการแข่งขัน อินวิเตชั่นนอล ซีรีส์ ทัวร์กอล์ฟน้องใหม่ที่มีศักยภาพระดับสากลในปีนี้ นับเป็นปีแรก โดยจะเป็นการแข่งขันสโตรกเพลย์ 3 วัน 54 หลุม แบบชอตกันสตาร์ท มีนักกอล์ฟเข้าร่วมแข่งขันทั้งสิ้น 48 คน ไม่มีการตัดตัว\n\nสำหรับหนึ่งในไฮไลต์นักกอล์ฟระดับโลกคือ โปร สดมภ์ แก้วกาญจนา สวิงหนุ่มจากนราธิวาส เจ้าของแชมป์ เอเชียน ทัวร์ 2 รายการ ที่เข้ามาเป็นหนึ่งในสมาชิกของ ลิฟ กอล์ฟ ด้วย\n\nที่สำคัญคือ การแข่งขัน ลิฟ กอล์ฟ แบงค็อกฯ ครั้งนี้เป็นการแข่งขันชิงเงินรางวัลรวมสูงมากถึง 25 ล้านเหรียญสหรัฐฯ หรือราว 900 ล้านบาท นับเป็นการสร้างปรากฏการณ์ใหม่ให้กับวงการกอล์ฟในเมืองไทยอย่างแท้จริง\n\nรายการ ลิฟ กอล์ฟ อินวิเตชั่นนอล ซีรีส์ เริ่มแข่งขันรายการแรกเมื่อวันที่ 9 มิถุนายน 2565 ที่สนาม เซนจูเรี่ยน คลับ ที่กรุงลอนดอน ประเทศอังกฤษ โดยมี เกร็ก นอร์แมน ตำนานสวิงชาวออสเตรเลีย รับหน้าที่ ซีอีโอ ของการแข่งขัน\n\nการแข่งขันที่ผ่านมาทั้งสิ้น 4 สนามนั้น รายการแรกแชมป์ตกเป็นของ ชาร์ลส ชวาร์เซล นักกอล์ฟชาวแอฟริกาใต้ ก่อนที่รายการต่อมาที่ พอร์ตแลนด์ ประเทศสหรัฐอเมริกา จะเป็น แบรนดอน แกรซ นักกอล์ฟจากแอฟริกาใต้ เช่นกัน ส่วนสนามที่ 3 จะเป็น เฮนริค สเตนสัน นักกอล์ฟชาวสวีดิช และสนามที่ 4 แชมป์เป็น ดัสติน จอห์นสัน อดีตมือ 1 ของโลกชาวสหรัฐฯ\n\nคุณสาริศ กล่าวว่า การที่สโตนฮิลล์ได้รับเกียรติ และความไว้วางใจ ในการรับเลือกให้เป็นเจ้าภาพจัดแมตช์แข่งขันระดับโลก ลิฟ กอล์ฟ แบงค็อกฯ นับเป็นความภาคภูมิใจที่สุดของทางเรา และคนไทยที่จะนำพาเราก้าวไปสู่ระดับสากลอย่างแท้จริง เช่นเดียวกับที่เราเองก็เป็นสนามน้องใหม่ จึงทำให้มีอะไรหลายอย่างที่คล้ายคลึงกัน\n\nเราหวังว่าการจัดการแข่งขันในครั้งนี้จะสามารถสร้างปรากฎการณ์นักกอล์ฟหน้าใหม่ในเมืองไทย รวมถึงเป็นการประกาศศักยภาพของเมืองไทยในการจัดการแข่งขันระดับโลกอีกด้วย\n\nนอกจากนี้ ยังมองว่า วงการกอล์ฟในบ้านเรา กำลังเติบโตไปในทางที่ดี มีโปรทัวร์ชั้นนำมากมายที่สร้างชื่อเสียงในต่างประเทศ ซึ่งรวมถึง สดมภ์ แก้วกาญจนา หนึ่งในสมาชิกลิฟ กอล์ฟ และ น้องทีเค รัชชานนท์ ฉันทานุวัฒน์ สวิงสมัครเล่นที่สร้างชื่อเสียงด้วยการคว้าแชมป์ระดับอาชีพใน เอเชียน ทัวร์\n\nดังนั้น จึงมองว่านี่เป็นอีกก้าวสำคัญ ของวงการกอล์ฟในบ้านเรา กับการได้เป็นเจ้าภาพจัดแมตช์แข่งขันระดับโลกเช่นนี้\n\nสโตนฮิลล์ ได้รับการออกแบบโดยนักออกแบบสนามกอล์ฟอย่าง Kyle Phillips (ไคล์ ฟิลลิปส์) ร่วมด้วยสถาปนิกชื่อดังจากบริษัท Hart Howerton ชาวอเมริกันอย่าง Timothy Slattery (ทิโมตี้ สแลทเทอรี่)\n\nขณะที่แนวคิดในการออกแบบ ทั้งสองคนต่างมองถึงจุดเดียวกันว่า ต้องการจะสร้างสถานที่แห่งนี้ให้เป็นจุดหมายระดับโลก เสริมสร้างความท้าทายให้กับผู้เล่น และจะต้องช่วยให้ผู้เล่นแต่ละคนได้สัมผัสถึงความยิ่งใหญ่ของผืนดินได้อย่างเต็มที่ ยกระดับให้สนามกอล์ฟสโตนฮิลล์มีมาตรฐานเทียบเท่าระดับสากล\n\nโปรแกรมแข่งขัน ลิฟ กอล์ฟ อินวิเตชั่นนอล\n\nการแข่งขันประเภทบุคคล\n\n9-11 มิถุนายน 2565​ สนาม เซนตูเรี่ยน, ประเทศอังกฤษ (แชมป์: ชาร์ล ชวาร์เซล, แอฟริกาใต้)\n\n1-3 กรกฎาคม 2565​ สนาม พัมพ์กิ้นริดจ์ ที่ พอร์ตแลนด์, สหรัฐ (แชมป์: แบรนดอน แกรซ, แอฟริกาใต้)\n\n29-31 กรกฎาคม 2565​ สนาม ทรัมส์ เนชั่นเนล ที่ นิว เจอร์ซี่, สหรัฐ (แชมป์: เฮนริค สเตนสัน, สวีเดน)\n\n2-4 กันยายน 2565 ​สนาม เดอะ อินเตอร์เนชั่นเนล, บอสตัน, สหรัฐ (แชมป์: ดัสติน จอห์นสัน, สหรัฐ)\n\n16-18 กันยายน 2565​ สนาม ริช ฮาร์เวสต์ ฟาร์มส, ชิคาโก้, สหรัฐ\n\n7-9 ตุลาคม 2565​ สนาม สโตนฮิลล์, ประเทศไทย\n\n14-16 ตุลาคม 2565 ​สนาม รอยัล กรีนส์, ซาอุดิ อาระเบีย\n\n27-30 ตุลาคม 2565​สนาม ทรัมป์ เนชั่นเนล, โดรัล, สหรัฐอเมริกา\n\nอ่านข่าวเพิ่มเติม\n\nSHARE\n\nFOLLOW US",
    "อุตสาหกรรมพลังงานลมเตือนรัฐบาลนานาประเทศต้องลงมือทำไม่ใช่แค่พูด": "บริษัทพลังงานลมชั้นนำมากกว่า 100 แห่งเรียกร้องให้ประเทศภาคี \"ความตกลงปารีส\" ปรับปรุงการวางแผนและการอนุมัติโครงการพลังงานหมุนเวียน ยกระดับโครงสร้างพื้นฐานโครงข่ายไฟฟ้า และพัฒนาตลาดพลังงานเพื่อนำไปสู่การใช้พลังงานหมุนเวียนอย่างรวดเร็วขึ้น\n\nกลุ่มความร่วมมือระดับโลกของสมาคมและบริษัทพลังงานลมชั้นนำรวม 108 แห่ง ซึ่งคิดเป็น 81% ของการติดตั้งพลังงานลมทั่วโลก ได้เรียกร้องให้รัฐบาลนานาประเทศดำเนินการอย่างจริงจังเพื่อเพิ่มสัดส่วนการใช้พลังงานลมและพลังงานหมุนเวียนภายในทศวรรษนี้\n\nหากทั่วโลกต้องการจำกัดการเพิ่มขึ้นของอุณหภูมิโลกให้ไม่เกิน 1.5 องศาเซลเซียส และบรรลุเป้าหมายคาร์บอนสุทธิเป็นศูนย์ การติดตั้งพลังงานลมต่อปีทั่วโลกจำเป็นต้องเพิ่มขึ้น 4 เท่าภายในปี 2573 สู่ระดับ 390 กิกะวัตต์ต่อปี จากการรายงานของสำนักงานพลังงานสากล (International Energy Agency) และภายในปี 2593 พลังงานลมจะต้องผลิตกระแสไฟฟ้ามากกว่าหนึ่งในสามของการผลิตไฟฟ้าทั้งหมดทั่วโลก เพิ่มขึ้นจากระดับ 6% ในปัจจุบัน\n\nทั่วโลกจำเป็นต้องดำเนินการอย่างเร่งด่วนเพื่อให้บรรลุเป้าหมายดังกล่าวและปลดปล่อยศักยภาพของเทคโนโลยีพลังงานลมอย่างเต็มที่ เพื่อจัดหาพลังงานที่ปลอดภัย ราคาไม่แพง และสะอาดให้แก่ชุมชนทั่วโลก\n\nแถลงการณ์พลังงานลมโลกสำหรับการประชุม COP27 (Global Wind Energy Manifesto for COP27) เตือนว่า พลังงานลมเป็นหนึ่งในเทคโนโลยีพลังงานที่มีความสามารถในการแข่งขันสูงสุด เติบโตเต็มที่ และนำไปใช้งานได้อย่างรวดเร็วที่สุดในปัจจุบัน แต่การที่จะประสบความสำเร็จนั้นจำเป็นต้องมีปริมาณมาก มีความมั่นคงเพียงพอต่อการใช้งาน และมีห่วงโซ่อุปทานระดับโลกที่แข็งแกร่ง\n\nการบรรลุเป้าหมายดังกล่าวต้องอาศัยการลงมือทำอย่างจริงจังและชัดเจนตามที่ระบุในแถลงการณ์ ดังนี้\n\nเร่งปรับปรุงการวางแผนและการอนุมัติโครงการพลังงานหมุนเวียนระดับโครงข่ายไฟฟ้า\n\nเร่งสร้างโครงสร้างพื้นฐานโครงข่ายไฟฟ้าที่สำคัญ เพื่อบูรณาการพลังงานสะอาดและการลดคาร์บอนจากภาคส่วนต่าง ๆ\n\nพัฒนาตลาดพลังงานเพื่อกระตุ้นให้เกิดการลงทุนผลิตพลังงานหมุนเวียน และช่วยให้ประชาชนได้รับประโยชน์จากการผลิตไฟฟ้าที่ปลอดภัยและราคาไม่แพง\n\nเพื่อตอกย้ำว่าอุตสาหกรรมพลังงานลมพร้อมที่จะทำงานร่วมกันเพื่อยกระดับการติดตั้งพลังงานลมในทศวรรษนี้ ผู้ลงนามในแถลงการณ์ดังกล่าวจึงประกอบด้วยบริษัทยักษ์ใหญ่ในอุตสาหกรรมจำนวนมาก เช่น อิเบร์โดรลา (Iberdrola), ออร์สเตด (?rsted), อีดีพี รีนิวเอเบิลส์ (EDP Renewables), เวสทัส (Vestas), ซีเมนส์ กาเมซ่า รีนิวเอเบิล เอ็นเนอร์ยี (Siemens Gamesa Renewable Energy), โคเปนเฮเกน อินฟราสตรักเจอร์ พาร์ทเนอร์ส (Copenhagen Infrastructure Partners) ตลอดจนสมาคมอุตสาหกรรมพลังงานลมในจีน บราซิล แอฟริกาใต้ ยุโรป สหราชอาณาจักร ออสเตรเลีย และอื่น ๆ\n\nอุตสาหกรรมพลังงานลมมีส่วนส่งเสริมการเติบโตและสร้างประโยชน์อย่างมีนัยสำคัญให้แก่ระบบพลังงานโลกทั้งในด้านความมั่นคง ต้นทุน และสภาพภูมิอากาศ โดยในปี 2564 มีการเพิ่มกำลังการผลิตพลังงานลมราว 94 กิกะวัตต์ทั่วโลก ซึ่งสามารถผลิตไฟฟ้าได้ 275 เทระวัตต์ชั่วโมงต่อปี หรือมากกว่าความต้องการใช้ไฟฟ้าต่อปีของออสเตรเลียในปัจจุบัน และเทียบเท่าหนึ่งในสามของความต้องการนำเข้าก๊าซจากรัสเซียของสหภาพยุโรปก่อนเกิดสถานการณ์ความขัดแย้ง\n\nแต่การตัดสินใจที่จะเกิดขึ้นในการประชุม COP27 และในอีกไม่กี่ปีข้างหน้าจะเป็นตัวกำหนดว่าโลกของเราสามารถใช้ประโยชน์จากพลังงานลมและพลังงานหมุนเวียนเพื่อบรรลุเป้าหมายคาร์บอนสุทธิเป็นศูนย์ พร้อมกับเปลี่ยนผ่านด้านพลังงานอย่างเหมาะสม ยุติธรรม และเสมอภาคได้หรือไม่\n\nอ่านแถลงการณ์และคำพูดอ้างอิงได้ที่ https://gwec.net/cop27-coalition-manifesto-released/\n\nโลโก้ - https://mma.prnewswire.com/media/1661794/GWEC_Logo.jpg"
}