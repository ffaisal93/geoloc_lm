{
    "": "\"ต้นไม้\" ธนภัทร นิรันดร นักเทนนิสเยาวชนไทย วัย 18 ปี อันดับ 52 เยาวชนโลก ควง ไมเคิล เจิ้ง นักหวดชาวอเมริกัน ฉลุยเข้ารอบก่อนรองชนะเลิศ หรือ 8 คู่สุดท้าย ในศึกเทนนิสเยาวชน แกรนด์สแลม \"ยูเอส โอเพ่น 2022\" ที่กรุงนิวยอร์ก สหรัฐอเมริกาได้แล้ว หลังทั้งคู่ผนึกกำลังโชว์ฟอร์มเจ๋ง ต้อนเอาชนะ ดาร์วิน บลานซ์ กับ สติเลส บร็อกเก็ตต์ คู่นักเทนนิสอเมริกัน 2 เซตรวด ด้วยสกอร์ 6-1 และ 6-4 ในการลงแข่งรอบสอง เมื่อวันที่ 8 ก.ย.65 (ตามเวลาท้องถิ่น) โดยรอบก่อนรองชนะเลิศ ธนภัทร กับ ไมเคิล จะดวลกับคู่มือวาง 2 ของรายการ กอนซาโล บูโน่ กับ อิ๊กนาซิโอ บุช จากเปรู ต่อไป\n\nด้าน \"รวงข้าว\" ลัลนา ธาราฤดี เยาวชนวัย 18 ปีของไทย อันดับ 56 เยาวชนโลก จับคู่กับ ซายากะ อิชิอิ นักหวดวัย 17 ปีจากญี่ปุ่น อันดับ 39 เยาวชนโลก ดวลแร็กเกตพ่าย มีอา คูเปรส จากแคนาดา กับ รานาห์ อาคัว สโตเบอร์ จากสหราชอาณาจักร 0-2 เซต ด้วยสกอร์ 5-7 และ 4-6 ทำให้ต้องตกรอบสอง ประเภทคู่ไปอย่างน่าเสียดาย",
    "พบหลุมศพอายุ 3,000 ปี ในประเทศเปรู": "วันนี้ (31 ส.ค. 65) สำนักข่าวรอยเตอร์รายงานว่า รัฐมนตรีว่าการกระทรวงวัฒนธรรมของเปรู เผยว่า นักโบราณคดีชาวเปรูและนักโบราณคดีชาวญี่ปุ่นค้นพบหลุมฝังศพอายุ 3,000 ปีในประเทศเปรู ซึ่งคาดว่าน่าจะเป็นที่ฝังศพของนักบวชคนสำคัญในยุคสมัยนั้นโดยหลุมศพถูกพบที่แหล่งโบราณคดี “ปาโกปามปา” (Pacoampa) เมือง\"กาฆามาร์กา\" (CAJAMARCA) ซึ่งภายในหลุมศพพบโครงกระดูกอยู่ในสภาพดี คาดว่าเป็นของของนักบวช และพบวัตถุโบราณและเครื่องดนตรีที่แปลก ซึ่งทำจากเปลือกหอยและหินทางนักโบราณคดี ยูจิ เซกิ กล่าวว่า เปลือกหอยที่ฝังอยู่ในหลุมศพของนักบวชคือหอยทากสตรอมบัส ซึ่งพบได้เฉพาะในน่านน้ำเอกวาดอร์ ซึ่งอาจบ่งบอกว่า นักบวชดำรงตำแหน่งสำคัญ",
    "‘กรมเจรจาฯ’ ชี้เป้าใช้ FTA เจาะตลาดชิลี-เปรู ขยายโอกาสทางการค้าการลงทุน": "กรมเจรจาการค้าระหว่างประเทศ เผยผลสัมมนาเจาะตลาดอเมริกาใต้ แนะใช้ประโยชน์จาก FTA ไทย-ชิลี และไทย-เปรู เป็นใบเบิกทาง ชี้! เปรู สนใจอาหาร ประมง เครื่องสำอาง ยา ชิ้นส่วนยานยนต์ ส่วนชิลีสนใจสินค้าอิเล็กทรอนิกส์ใช้ในการผลิตหุ่นยนต์ การแพทย์ รถอีวี แนะผู้ประกอบการควรศึกษาให้รอบด้านก่อนทำการค้าและการลงทุน\n\nนางอรมน ทรัพย์ทวีธรรม อธิบดีกรมเจรจาการค้าระหว่างประเทศ เปิดเผยว่า เมื่อวันที่ 18 สิงหาคม ที่ผ่านมา กรมได้จัดงานสัมมนาออนไลน์ เรื่อง ?FTA ไทย-ชิลี และไทย-เปรู : โอกาสสู่ตลาดอเมริกาใต้? โดยได้รับเกียรติจากเอกอัครราชทูตสาธารณรัฐเปรูประจำประเทศไทย อุปทูตรักษาการเอกอัครราชทูตสาธารณรัฐชิลีประจำประเทศไทย และวิทยากรผู้เชี่ยวชาญจากภาครัฐและเอกชน ร่วมถ่ายทอดความรู้เกี่ยวกับการค้าการลงทุนของเปรูและชิลี โอกาส ความท้าทาย และข้อเสนอแนะในการทำการค้ากับประเทศในภูมิภาคอเมริกาใต้\n\nนางสาวจณัญญา บัณฑุกุล ผู้อำนวยการสำนักอเมริกา แปซิฟิกและองค์การระหว่างประเทศ ให้ข้อมูลว่า ภูมิภาคอเมริกาใต้ มีทรัพยากรธรรมชาติอุดมสมบูรณ์ มีแหล่งน้ำมันและก๊าซธรรมชาติ และมีจำนวนประชากรราว 700 ล้านคน หรือประมาณ 10% ของประชากรโลก โดยในช่วงครึ่งปีแรก (ม.ค.-มิ.ย. 2565) การค้ารวมของไทยกับภูมิภาคอเมริกาใต้ มีมูลค่า 8,166.70 ล้านเหรียญสหรัฐ (2.77%) เมื่อเทียบกับการค้าของไทยกับโลก นอกจากนี้ ยังได้จัดทำความตกลงการค้าเสรี (FTA) ไทย-ชิลี และความตกลงว่าด้วยการเป็นหุ้นส่วนทางเศรษฐกิจที่ใกล้ชิดยิ่งขึ้น ไทย-เปรู โดยในช่วงเดือน ม.ค.-มี.ค. 2565 มีสัดส่วนการใช้สิทธิประโยชน์ทางภาษีจากความตกลงทั้งสองสูงเป็นอันดับต้นๆ เมื่อเทียบกับ FTA กรอบอื่นๆ ของไทย\n\nด้านนางสาวเซซิเลีย ซูนิลดา กาลาเรตา บาซาน เอกอัครราชทูตสาธารณรัฐเปรูประจำประเทศไทย เพิ่มเติมว่า เปรูเป็นประเทศที่มีเศรษฐกิจเติบโตเร็วที่สุดในลาตินอเมริกา และปัจจุบันมีความตกลงทางการค้าเสรีมากถึง 22 ฉบับ ครอบคลุม 58 ตลาดทั่วโลก สำหรับไทยเป็นประเทศคู่ค้าลำดับที่ 2 ของเปรู ในภูมิภาคเอเชียตะวันออกเฉียงใต้ นอกจากนี้ ผู้ประกอบการเปรูสนใจไทยในอุตสาหกรรมด้านอาหาร ประมง เครื่องสำอาง ยา และชิ้นส่วนยานยนต์ สำหรับผู้ประกอบการไทยสนใจเปรูในอุตสาหกรรมการผลิตอาหารที่มีโภชนาการสูงรายใหญ่ของโลก อาทิ ควินัว และเมล็ดเจีย\n\nนายเฟอร์นันโด เบร์กุนโญ อุปทูตรักษาการเอกอัครราชทูตสาธารณรัฐชิลีประจำประเทศไทย และนายบรูโน โรเวโต้ รักษาการแทนหัวหน้าสำนักส่งเสริมการส่งออกของชิลี ให้ข้อมูลว่า ไตรมาสแรกของปีนี้ ชิลีมีมูลค่าการส่งออกเพิ่มขึ้น โดยเอเชียเป็นตลาดส่งออกหลัก คิดเป็นสัดส่วนกว่า 50% ของการส่งออกทั้งหมด และเห็นว่าไทยเป็นฐานการผลิตชิ้นส่วนอิเล็กทรอนิกส์ที่สำคัญในภูมิภาค ซึ่งใช้ในอุตสาหกรรมการผลิตหุ่นยนต์ เครื่องมือทางการแพทย์ และรถยนต์ EV ทั้งนี้ FTA ไทย-ชิลี มีส่วนสำคัญต่อการค้าระหว่างทั้งสองประเทศ ทั้งด้านการค้าสินค้าที่มีสินค้ากว่า 7,000 รายการ ลดภาษีเป็น 0 และด้านการค้าบริการที่ผู้ประกอบการไทยสามารถเข้าไปลงทุนในชิลีได้ 100%\n\nนางสาวรัตนาภรณ์ สิงห์ศักดา ผู้อำนวยการสำนักงานส่งเสริมการค้าในต่างประเทศ ณ กรุงซันติอาโก เสริมว่า ชิลีเป็นหนึ่งในประเทศที่ทำ FTA เป็นจำนวนมาก จึงเป็นประโยชน์กับผู้ประกอบการที่สามารถเลือกใช้สิทธิประโยชน์จาก FTA นอกจากนี้ ชิลีมีแนวโน้มความต้องการสินค้าออนไลน์ สินค้าอาหารจัดเลี้ยง และสินค้าเพื่อสุขภาพมากขึ้น พร้อมเปิดกว้างให้นักลงทุนเข้าไปลงทุนอุตสาหกรรมแปรรูปอาหาร ไร่ไวน์ การท่องเที่ยว เหมืองแร่ และพลังงานทดแทน ดังนั้น ผู้ประกอบการที่ต้องการเข้าไปลงทุนในชิลี ควรศึกษาและพิจารณาความต้องการและพฤติกรรมผู้บริโภคอย่างรอบด้าน และปัจจัยด้านการขนส่งและโลจิสติกส์ รวมทั้งการใช้ภาษาสเปนเป็นภาษาราชการ\n\nดร.จักรกรินทร์ ศรีมูล ผู้อำนวยการศูนย์ศึกษาการค้าอาเซียนและลาตินอเมริกา มหาวิทยาลัยหอการค้าไทย ได้แนะนำว่า ผู้ประกอบการควรเตรียมตัวให้พร้อมก่อนไปลงทุนในอเมริกาใต้ โดยจะต้องศึกษาข้อมูลประเทศที่ต้องการไปเจาะตลาดให้รอบด้าน อาทิ ภาษา นโยบายการค้า การลงทุน ภาวะเศรษฐกิจ ความตกลงการค้าเสรี และภาวะเงินเฟ้อ โดยที่สำคัญผู้ประกอบการจะต้องมีความกล้าในการแสวงหาตลาดใหม่ๆ ในภูมิภาคอเมริกาใต้ ซึ่งประเทศที่น่าสนใจ คือ บราซิล ซึ่งเป็นตลาดที่สำคัญอันดับหนึ่งของไทย และโคลอมเบียเป็นตลาดใหม่ที่ผู้ประกอบการควรให้ความสนใจเช่นกันทั้งนี้ ผู้สนใจสามารถรับชมงานสัมมนาย้อนหลังได้ที่ Facebook กรมเจรจาการค้าระหว่างประเทศ\n\n15 กันยายน 2565\n\nที่มา: กรมเจรจาการค้าระหว่างประเทศ",
    "เปรู พบโครงกระดูกมนุษย์ อายุกว่า 3 พันปี": "นักโบราณคดีเปรู ค้นพบ โครงกระดูกมนุษย์อายุกว่า 3 พันปี ซึ่งคาดว่าเป็นโครงกระดูกของนักบวชที่สำคัญในยุคสมัยดังกล่าวรัฐมนตรีว่าการกระทรวงวัฒนธรรมของเปรู ออกมารายงานว่า คณะนักโบราณคดีเปรู ซึ่งร่วมมือกับนักโบราณคดีญี่ปุ่น ค้นพบโครงกระดูกมนุษย์ อายุกว่า 3 พันปี ซึ่งถูกฝังอยู่ในหลุมฝังศพแห่งหนึ่ง ในเขตโบราณคดี ในเมืองกาฆามาร์กา แคว้นกาฆามาร์กา (CAJAMARCA) ทางตอนเหนือของประเทศ โดยภายในหลุมศพดังกล่าว พบโครงกระดูกมนุษย์ซึ่งยังคงอยู่ในสภาพดี รวมไปถึงวัตถุโบราณ เครื่องประดับต่าง ๆ และเครื่องดนตรี ที่ทำขึ้นจากเปลือกหอย และหิน โดยนักโบราณคดีคาดว่า โครงกระดูกดังกล่าว น่าจะเป็นของนักบวชที่สำคัญในยุคสมัยดังกล่าว ซึ่งใช้ชีวิตอยู่ในช่วง 700 ปีก่อนคริสตกาล เนื่องจากเปลือกหอยที่พบนั้นไม่สามารถหาพบได้ในเปรู",
    "ศึกชนเผ่าอเมริกาใต้ : ฟุตบอลของชนพื้นเมือง และจุดเริ่มต้นของ ‘หลุยส์ ดิอาซ’ | Main Stand": "สำหรับคอฟุตบอลคงรู้จักชื่อของ “หลุยส์ ดิอาซ” ปีกชาวโคลอมเบียของลิเวอร์พูลเป็นอย่างดี เพราะหลังจากย้ายมาสู่ถิ่นแอนฟิลด์ เขาก็สามารถโชว์ฟอร์มการเล่นได้อย่างโดดเด่น\n\n\n\nอย่างไรก็ดีชายหนุ่มที่ชื่อ ดิอาซ ไม่เคยผ่านอคาเดมีฟุตบอลอย่างเป็นระบบในวัยเด็ก ไม่เคยได้รับวิธีการฝึกสอนอย่างถูกต้อง รูปร่างเล็กผอมซูบ แต่เมื่อ 7 ปีก่อน ฟุตบอลรายการ Indigenous Copa America หรือ ฟุตบอลชนเผ่าชิงแชมป์อเมริกาใต้ ที่จัดขึ้นที่ชิลี ได้เปลี่ยนชีวิตเขา\n\nมันคือรายการอะไร มีความสำคัญอย่างไรต่อชนพื้นเมืองในอเมริกาใต้ และเปลี่ยนแปลงชีวิต ดิอาซ ได้อย่างไร ติดตามไปพร้อมกับ Main Stand\n\nคนชายขอบ\n\nอเมริกาใต้ คือหนึ่งในดินแดนที่มีอารยธรรมเก่าแก่ของโลก เมื่อในอดีตที่แห่งนี้เต็มไปด้วยจักรวรรดิโบราณที่สามารถสืบย้อนกลับไปได้นับร้อยนับพันปี ไม่ว่าจะเป็น อารยธรรมคารัล (ปัจจุบันอยู่ในเปรู) หรือที่คุ้นหูกันอย่าง อินคา (ครอบคลุมเปรู โบลิเวีย โคลอมเบีย ชิลี เอกวาดอร์ และบางส่วนของอาร์เจนตินาในปัจจุบัน)\n\nอย่างไรก็ดีในช่วงปลายศตวรรษที่ 15 เค้าลางหายนะของพวกเขาก็มาถึง จากการมาเยือนของ คริสโตเฟอร์ โคลัมบัส ที่ตอนแรกจะล่องเรือไปอินเดีย แต่ไปผิดทางมาเจอทวีปอเมริกาในปี 1492\n\nและการค้นพบโลกใหม่ของเขาก็เปิดทางให้ชาวสเปนได้เข้ามาพิชิตดินแดนแห่งนี้อย่างต่อเนื่อง บวกกับเมื่อปี 1494 พวกเขาได้ทำ สนธิสัญญาตอร์เดซิยัส หรือสัญญาแบ่งโลกกับโปรตุเกส ที่ทำให้อเมริกาใต้ตกอยู่ภายใต้การปกครองของสองชาตินี้ในเวลาต่อมา\n\nทั้งนี้การเข้ามาล่าอาณานิคมของทั้งสเปนและโปรตุเกส ไม่เพียงแต่เข้ามาฉกฉวยทรัพยากร แต่มันยังทำให้จำนวนคนพื้นเมืองในดินแดนแห่งนี้ลดฮวบลงในระยะเวลาไม่กี่ปี ทั้งจากการถูกเข่นฆ่า เอาโรคระบาดมาติด หรือจับไปเป็นทาสแรงงานอย่างทารุณ\n\nดอล์ฟ รัมเมล ศาสตราจารย์ทางด้านรัฐศาสตร์ กล่าวว่าการเข้ามาพิชิตอเมริกาใต้แค่จากสเปนก็ทำให้ชนพื้นเมืองต้องสังเวยชีวิตไปตั้งแต่ 2-15 ล้านคน โดยแยกเป็น 1.4 -2.3 ล้านคนจากการถูกสังหารและใช้แรงงานจนตาย และอีก 10 ล้านคนจากโรคระบาด และทำให้อารยธรรมที่ยิ่งใหญ่ของชนพื้นเมืองต้องล่มสลายไป\n\nถึงแม้ปัจจุบันยังคงมีชนพื้นเมืองหลงเหลืออยู่บ้าง ทั้งจากการสืบทอดเชื้อสายในเผ่าหรือด้วยการแต่งงานกับผู้อพยพที่เข้ามา แต่ผู้คนเหล่านี้ต้องมีชีวิตความเป็นอยู่ที่แร้นแค้น ถูกเลือกปฏิบัติ รวมถึงถูกทอดทิ้งจากรัฐ และมีสถานะเป็นเพียง “คนชายขอบ”\n\nอย่างไรก็ดีในช่วงหลายปีที่ผ่านมา ได้มีความพยายามที่จะปกป้องสิทธิ์ของคนกลุ่มนี้ ยกตัวอย่างเช่นในรัฐธรรมนูญปี 1991 ของโคลอมเบีย ระบุไว้ว่ารัฐจะรับรองและปกป้อง “ความหลากหลายทางชาติพันธุ์และวัฒนธรรมของโคลอมเบีย”\n\nสิ่งนี้รวมถึงการปกป้องกรรมสิทธิ์เรื่องที่ดินของชนเผ่า และยอมให้พวกเขาเข้ามามีตัวแทนในสภานิติบัญญัติ รวมถึงกำหนดว่าต้องปรึกษาหารือกับชนพื้นเมืองก่อนหากโครงการจะส่งผลกระทบต่อชุมชนของพวกเขา\n\nจนกระทั่งในปี 2015 ชนพื้นเมืองก็มีโอกาสทำให้โลกได้รู้จักพวกเขามากขึ้น ผ่านการแข่งขันโคปา อเมริกา ที่ไม่ใช่การแข่งขันของพวกนักเตะอาชีพ แต่เป็นศึกชิงแชมป์ระดับทวีปของชนเผ่า\n\nโคปา อเมริกา ของกลุ่มชาติพันธ์\n\n“ไม่ว่าจะร่วมฉลองหรือหรือรู้สึกล่มจม ฟุตบอลก็มีความสำคัญในละตินอเมริกา บางครั้งก็มากกว่าสิ่งใด” เอดูอาร์โด กาเลียโน นักเขียนชาวอุรุกวัยกล่าวไว้ในหนังสือ Football in Sun and Shadow\n\nปฏิเสธไม่ได้ว่านับตั้งแต่ฟุตบอลถูกนำเข้ามาโดยผู้อพยพ มันก็หยั่งรากลึกจนกลายเป็นกีฬายอดนิยมของอเมริกาใต้ และแพร่หลายไปทั่วทุกพื้นที่\n\nไม่เว้นแม้แต่กับชนพื้นเมือง โดยเฉพาะชนเผ่าที่อาศัยอยู่ใกล้กับเขตเมือง เมื่อเกมลูกหนังได้หลอมรวมเข้ากับวัฒนธรรมของพวกเขาในแบบที่สิ่งที่ถูกนำเข้ามาจากยุโรปอย่างภาษาสเปนหรือนิกายโรมันคาทอลิกเคยเป็น แถมยังสามารถส่งต่อไปยังพื้นที่ห่างไกลผ่านเส้นทางการค้าได้อีกด้วย\n\nจริงอยู่ที่พวกเขาอาจจะขาดแคลนระบบโครงสร้างพื้นฐาน แต่ความรักในเกมลูกหนังก็ได้ผลักดันให้ชนพื้นเมืองพยายามปรับตัวให้เข้ากับสภาพแวดล้อมที่มี อย่างชนเผ่าในป่าแอมะซอนของโคลอมเบีย พวกเขาจะเล่นฟุตบอลด้วยเท้าเปล่า โดยมีพลาสติกหรือใบไม้มาทำเป็นลูกบอล และหนึ่งเกมอาจจะกินเวลาถึง 3 ชั่วโมง หรือการต้องเล่นฝั่งละ 5 คนของเผ่ายัคปา เนื่องจากมีพื้นที่ไม่พอ\n\nและด้วยความแพร่หลายของฟุตบอลทำให้ในปี 2015 นอกจากจะมีการแข่งขัน โคปา อเมริกา ที่ชิลีแล้ว ทางผู้จัดงานยังประกาศว่าจะมีการแข่งขันโคปา อเมริกา ของชนพื้นเมืองในชื่อ Copa Americana de Pueblos Indígenas หรือภาษาอังกฤษคือ Copa America of Indigenous People ในปีเดียวกัน\n\nแผนดังกล่าวได้รับการสนับสนุนจากการประชุมของคณะกรรมการทางการเมืองของชนพื้นเมืองที่เพิ่งก่อตั้งขึ้นมาใหม่ในการประชุมกลุ่มเศรษฐกิจอเมริกาใต้ตอนล่างหรือ Mercosur เมื่อเดือนธันวาคม 2014 และ Fondo Indígena องค์กรระหว่างประเทศที่ส่งเสริมสิทธิของคนพื้นเมืองในแถบละตินอเมริกาและแคริบเบียน\n\n“ทัวร์นาเมนต์นี้เป็นรายการใหญ่รายการแรกที่เกี่ยวข้องกับทีมของชนพื้นเมืองทั้งทวีป มันมีเป้าหมายที่จะให้เป็นสถาบันทางกีฬาด้วยวัตถุประสงค์ที่เน้นถึงวัฒนธรรม คุณค่า และประเพณีของชุมชนชาวพื้นเมือง” รายงานของ Red Deporte Para el Cambio Social\n\n“นอกจากนี้มันยังสร้างสายสัมพันธ์ของมิตรภาพผ่านกีฬา และข้อความหลักนี้จะเชื่อมโยงไปถึงการจัดการและการเติบโต”\n\nรัฐบาลชิลีที่เป็นเจ้าภาพจะเป็นผู้สนับสนุนค่าใช้จ่ายในการแข่งขันโคปา กลุ่มชาติพันธุ์ ตั้งแต่ค่าเดินทางและค่าที่พัก โดยพวกเขาถือเป็นประเทศที่มีจำนวนชนพื้นเมืองมากเป็นอันดับ 3 ของอเมริกาใต้ ที่ 2.1 ล้านคน และเป็นรองเพียงแค่ เปรู (5.9 ล้านคน) และ โบลิเวีย (4.1 ล้านคน)\n\n“วัฒนธรรมของชนพื้นเมืองเป็นส่วนหนึ่งของอัตลักษณ์ของเรา” เฮรัลโด มูญอซ รัฐมนตรีต่างประเทศชิลีในตอนนั้น กล่าวกับ Fusion\n\n“โคปา อเมริกา ครั้งนี้ทำให้เห็นแง่มุมทางวัฒนธรรมชัดขึ้น และเป็นหนึ่งในวิธีรวมชนพื้นเมืองในประเทศของเรา”\n\nแต่ที่สำคัญที่สุดคือทัวร์นาเมนต์ดังกล่าวยังเป็นจุดเริ่มต้นของยอดแข้งในอนาคตของลิเวอร์พูลอีกด้วย\n\nแข้งชนเผ่าจากโคลอมเบีย\n\nหลุยส์ ดิอาซ อาจจะกำลังเฉิดฉายกับลิเวอร์พูล แต่หากย้อนกลับไปเมื่อ 7 ปีก่อน การที่เด็กหนุ่มจากชนเผ่าวายูรายนี้จะได้ไปเล่นในพรีเมียร์ลีก ลีกระดับท็อปของโลก คงเป็นเรื่องเหลือเชื่อเกินคาดคิด\n\nเพราะเขาเกิดและเติบโตในดินแดนที่แร้นแค้นท่ามกลางหุบเขาที่ชื่อว่า บารันคาซ ในภูมิภาคลากัวจิรา พื้นที่ด้อยพัฒนาทางภาคตะวันออกเฉียงเหนือของโคลอมเบีย ที่มีรายงานว่ามีเด็กมากถึง 4,770 คนต้องเสียชีวิต จากภาวะอดอยากในระหว่างปี 2008-2016\n\n“เขาเกิดในลากัวจิรา ภูมิภาคที่ยากจนที่สุดของประเทศที่เด็กต้องตายจากความอดอยากและการเข้าถึงน้ำสะอาดก็ทำได้ยากมาก” ฮวน เฟลิเป เซียรา นักข่าวชาวโคลอมเบียกล่าวกับ The Athletic\n\nอันที่จริง ดิอาซ มีความใฝ่ฝันอยากเป็นนักฟุตบอลมาตั้งแต่เด็ก โดยมี โรนัลดินโญ่ สตาร์ชาวบราซิลเป็นไอดอล แต่การเป็นกลุ่มชาติพันธุ์ที่อาศัยอยู่ในดินแดนห่างไกลทำให้ “โอกาส” ของเขานั้นรางเลือน\n\n“มีผู้เล่นเพียงไม่กี่คนจากโซนนั้นที่ออกมาได้ และนั่นคือส่วนหนึ่งที่ทำให้เรื่องราวของเขาพิเศษ” คาร์ลอส ปาเนียกัว อดีตโค้ช U-20 ทีมชาติโคลอมเบีย กล่าวกับ Sky Sports\n\nแต่ความหวังของเขาก็มาถึงในปี 2015 เมื่อแอตเลติโก จูเนียร์ สโมสรในลีกสูงสุดที่มีฐานที่มั่นอยู่ทางตอนเหนือของโคลอมเบีย ได้เปิดการทดสอบฝีเท้า ก่อนที่เขาจะกลายเด็กหนึ่งใน 3,000 คนที่เข้าร่วมการคัดเลือกที่บารันกียา ซึ่งต้องใช้เวลาเดินทางจากบ้านของเขาราว 6 ชั่วโมง\n\n“เขาไม่ได้ดูดีขนาดนั้นในแวบแรก นั่นเป็นเหตุผลว่าทำไมเขาจึงไม่ได้รับความสนใจก่อนหน้านั้น” ออคตาวิโบ ริเวรา ผู้อำนวยการฝ่ายเยาวชนของจูเนียร์ กล่าวกับ Sky Sports\n\n“มันเป็นเรื่องปกติของนักเตะเยาวชนในโคลอมเบีย พวกเขาไม่มีสุขภาพร่างกายที่ดีพอสำหรับการพัฒนา เพราะว่าขาดสารอาหารและขาดการสนับสนุนทางการเงิน”\n\nอย่างไรก็ดีแม้จะมีโอกาสเพียงน้อยนิด แต่เด็กหนุ่มจากกลุ่มชาติพันธุ์รายนี้ก็คว้ามันไว้ได้ หลังทำผลงานได้อย่างน่าประทับใจ ด้วยลีลาการลากเลื้อย จนทำให้ ฮวน คาร์ลอส แคนติญโญ่ แมวมองของทีมต้องเอ่ยปากว่า\n\n“มันมีนักเตะที่มีความต่างจากรุ่นและระดับเดียวกัน แต่ฮวน คาร์ลอส บอกผมว่าลูโช (ชื่อเล่นของดิอาซ) แสดงให้เห็นถึงความสามารถที่แตกต่างจากคนอื่นมากที่สุดเท่าที่เขาเคยเห็นมา” ริเวรา กล่าวต่อ\n\n“เขาผอมมากแต่มีความอึดและพลังงานในระดับที่ไม่ธรรมดาสำหรับเด็กในรุ่นเดียวกัน และมันทำให้เขาเฉิดฉายเหนือคนอื่นทุกคน จากทักษะการเลี้ยงบอล การหลอกล่อ และความเร็ว รวมถึงบุคลิก เขาดูเป็นเลิศในทุกด้าน”\n\nผลงานดังกล่าวไม่เพียงทำให้เขาได้เป็นหนึ่งในนักเตะเยาวชนของจูเนียร์เท่านั้น แต่มันยังทำให้เขาถูกเรียกติดทีมชนเผ่าทีมชาติโคลอมเบีย เพื่อสู้ศึกโคปา อเมริกา กลุ่มชาติพันธ์ที่กำลังจะจัดขึ้นในปีนั้นอีกด้วย\n\nก่อนที่มันจะกลายเป็นเวทีแจ้งเกิดของเขาอย่างแท้จริง\n\nทัวร์นาเมนต์สร้างชื่อ\n\nย้อนกลับไปไม่ถึง 6 เดือนก่อน ดิอาซ ยังเป็นเพียงแค่นักเตะไร้ชื่อ แต่กลางเดือนกรกฎาคม 2015 เขาก็กลายเป็นหนึ่งในคนที่สื่อจับตามอง หลังถูกเรียกติดทีมชนเผ่าทีมชาติโคลอมเบีย ที่มี คาร์ลอส วัลเดอร์รามา อดีตซูเปอร์สตาร์ของโลกคุมทัพ ลุยศึกโคปา อเมริกา กลุ่มชาติพันธ์ ที่ชิลี\n\n“การแข่งขันนี้จัดขึ้นที่ชิลี ดังนั้นเราต้องบินกว่า 5 ชั่วโมงเพื่อไปที่นั่น และคุณจะเห็นแววตาของเขาที่ลุกวาวจากประสบการณ์นั้น” จอห์น โปซิลโญ ดิอาซ โค้ชของทีมชุดนั้นบอกกับ BBC Sports\n\n“ลูโช ถามเราว่าเขาสามารถกินอาหารแบบเดิมอีกครั้งได้ไหม เขาเป็นคนถ่อมตัวขนาดนั้น”\n\nอันที่จริง ดิอาซ เกือบจะไม่ได้ติดทีมชุดนี้ด้วยซ้ำ เพราะเมื่อมองจากภายนอกเขาผอมเกินไป แถมยังชอบก้มหน้าเล่นบอล แต่ทักษะอันเหลือล้นและความพริ้วที่หาตัวจับยากก็ทำให้โค้ชอดไม่ได้ที่จะหนีบเขาไปด้วย\n\n“ในตอนนั้นเราคิดว่ามันเป็นเรื่องยากมากสำหรับเขาที่จะทำผลงานได้ เพราะลูโชดูเหมือนจะมีปัญหาขาดสารอาหาร เขาผอมมากและแพ้การดวลกับผู้เล่นคนอื่น” โปซิลโญ กล่าวต่อ\n\n“แต่ทั้งที่เป็นอย่างนั้นเขาก็สามารถทำผลงานได้โดดเด่นจากผู้เล่นทั้งหมด 400 กว่าคน และเป็น 26 คนสุดท้ายของเรา เขาเริ่มต้นในตำแหน่งกองหน้า แต่เขาก็มีปัญหาในการเล่น เขาเคยก้มหน้าก้มตาวิ่งไปกับบอล บางครั้งเขาไม่ได้สังเกตด้วยซํ้าว่าเขาออกนอกสนามไปแล้ว”\n\nอย่างไรก็ดี ดิอาซ ก็ไม่ทำให้ วัลเดอร์รามาผิดหวัง เขาทำผลงานได้อย่างยอดเยี่ยม ยิง 2 จ่าย 1 และเป็นกำลังสำคัญให้กับทีมชนเผ่าของโคลอมเบีย หักด่าน อาร์เจนตินา และ ชิลี เจ้าภาพ จนทะลุเข้าไปชิงชนะเลิศกับปารากวัย\n\n“เขาเร็วมากและมีเทคนิคที่ยอดเยี่ยม บอลติดเท้าของเขาราวกับทากาวเอาไว้” โปซิลโญ อธิบาย\n\nน่าเสียดายที่ท้ายที่สุด โคลอมเบีย ทำได้เพียงแค่ตำแหน่งรองแชมป์ หลังพ่ายปารากวัยไปอย่างหวุดหวิด 0-1 ในนัดชิงชนะเลิศ แต่ถึงอย่างนั้นก็ทำให้ชื่อเสียงของแข้งจากชนเผ่าวายูคนนี้ดังกระหึ่มไปทั่วประเทศ\n\nผลงานอันโดดเด่นในทัวร์นาเมนต์ดังกล่าวทำให้เขาได้รับสัญญาอาชีพกับ บาร์รันกิญญา สโมสรในลีกรองซึ่งเป็นทีมพันธมิตรของ จูเนียร์ ก่อนจะถูกดึงตัวกลับมาในอีก 2 ปีต่อมา และได้ย้ายไปเล่นในยุโรปกับ เอฟซี ปอร์โต ตามด้วย ลิเวอร์พูล\n\nเรียกได้ว่า โคปา อเมริกา ชาติพันธุ์ คือรายการที่มอบโอกาสให้ ดิอาซ อย่างแท้จริง และทำให้เขาสามารถต่อยอดในเส้นทางอาชีพ รวมถึงก้าวขึ้นไปติดทีมชาติชุดใหญ่ตั้งแต่ปี 2018 รวมถึงเพิ่งคว้ารางวัลดาวซัลโว โคปา อเมริกา ร่วมกับ ลิโอเนล เมสซี เมื่อปี 2021 อีกด้วย\n\nทัวร์นาเมนต์ดีที่หายไป\n\nอันที่จริงเป้าหมายในการจัดการแข่งขันโคปา อเมริกา กลุ่มชาติพันธุ์ นอกจากจะทำให้กลุ่มชาติพันธุ์มีตัวตนในโลกที่บางคนหลงลืมพวกเขาไปแล้ว ยังทำให้พวกเขาได้มีโอกาสทำความรู้จักหรือสานสัมพันธ์กับชนพื้นเมืองของชาติอื่น\n\n“ทัวร์นาเมนต์นี้เป็นมากกว่าฟุตบอล เราอยากจะเจอกับวัฒนธรรมของชนเผ่าอื่นในเปรู อาร์เจนตินา และที่อื่น ๆ และเรียนรู้เกี่ยวกับพวกเขาให้มากขึ้นกว่านี้เช่นกัน” เทเยอร์ ทาบอน กองหน้าโคลอมเบียจากเผ่านาซา กล่าวกับ Fusion\n\nแต่สิ่งสำคัญที่สุดคือมันเป็นทัวร์นาเมนต์ที่มอบโอกาสให้แก่คนกลุ่มนี้โดยเฉพาะชนพื้นเมืองในโคลอมเบีย ที่ก่อนหน้านี้วัยรุ่นมักจะถูกชักชวนเข้าร่วมกับกองกำลังติดอาวุธที่มีสายสัมพันธ์กับผู้ค้ายาเสพติด\n\n“ในพื้นที่ภูเขาที่ผมจากมา เด็กหนุ่มจำนวนมากเข้าร่วมกับกองกำลังติดอาวุธ เพราะว่าพวกเขาไม่มีโอกาสในเรื่องงานมากนัก ดังนั้นนี่จึงเป็นโอกาสที่จะทำให้เราไล่ตามความฝันและทำในสิ่งที่ต่างออกไป” ทาบอน อธิบาย\n\nโปซิลโญ โค้ชของทีมชาติโคลอมเบีย ชุดนั้นก็เห็นด้วยกับเรื่องนี้ เขามองว่ารายการนี้จะกลายเป็นใบเบิกทางชั้นดีในการลงเล่นในระดับอาชีพของนักเตะกลุ่มชาติพันธุ์\n\n“รายการนี้มีทรัพยากรบุคคลที่ใช้งานได้อยู่มากมาย นักเตะเหล่านี้ต้องการเพียงแค่การฝึกฝนและค้นพบ” เขากล่าวกับ Al Jazeera\n\nอย่างไรก็ดี น่าเสียดายที่ทัวร์นาเมนต์เมื่อปี 2015 กลายเป็นครั้งแรกและครั้งเดียวของการแข่งขันนี้ เมื่อมันไม่ได้ถูกจัดขึ้นอีกเลยหลังจากนั้น\n\nดังนั้นมันคงจะดีหากมีการฟื้นคืนชีพฟุตบอลรายการนี้ขึ้นมาอีกครั้ง เพราะบางทีมันอาจจะทำให้เราได้พบนักเตะกลุ่มชาติพันธุ์ ที่ขึ้นมาสร้างปรากฏการณ์ในแบบที่ หลุยส์ ดิอาซ เคยทำมาแล้วก็เป็นได้\n\nแหล่งที่มา :\n\nhttps://unpo.org/article/18415\n\nhttp://america.aljazeera.com/articles/2015/3/21/in-the-americas-soccer-goes-native.html\n\nhttps://globalvoices.org/2015/07/22/latin-american-indigenous-communities-compete-in-the-other-copa-america/\n\nhttps://www.skysports.com/football/story-telling/11661/12550610/inside-the-rise-of-luis-diaz-from-underweight-teenager-to-liverpool-star\n\nhttps://www.thisisanfield.com/2022/02/from-la-guajira-to-anfield-the-incredible-story-of-luis-diaz/\n\nhttps://www.bbc.com/sport/football/59352834\n\nhttps://www.thesun.co.uk/sport/17469481/liverpool-luis-diaz-colombia-tribe-valderrama/\n\nhttps://inews.co.uk/sport/football/luis-diaz-malnourished-teenager-liverpool-sensation-carlos-valderrama-1484462 https://www.archyworldys.com/diaz-from-the-indigenous-team-to-goals-in-the-copa-america/ https://remezcla.com/lists/sports/meet-the-8-teams-participating-in-the-copa-america-indigena/\n\nhttps://theathletic.com/3092002/2022/01/29/luis-diaz-why-liverpool-pounced-what-hell-bring-his-signature-move-and-the-noodle-nickname/\n\nhttps://www.the101.world/tag/%e0%b8%8a%e0%b8%b2%e0%b8%95%e0%b8%b4%e0%b8%99%e0%b8%b4%e0%b8%a2%e0%b8%a1%e0%b9%83%e0%b8%99%e0%b8%a5%e0%b8%b2%e0%b8%95%e0%b8%b4%e0%b8%99%e0%b8%ad%e0%b9%80%e0%b8%a1%e0%b8%a3%e0%b8%b4%e0%b8%81%e0%b8%b2/\n\nhttps://www.thaipost.net/main/detail/75256\n\nhttps://www.amnesty.or.th/our-work/indigenouspeoples/\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "ปรากฏการณ์ลานีญา ส่งผลกระทบกับโลก และไทยอย่างไร ?": "สิ่งที่ใช้พิจารณาก็คือ เมื่อลบกันแล้ว มีค่าความต่างมากน้อยกันขนาดไหน โดยค่าความต่างดังกล่าว จะแสดงให้เห็นถึงความแรงและเบาของลมค้า หรือลมสินค้า (Trade Winds) ซึ่งเป็นตัวแปรสำคัญที่ทำให้เกิดเอลนีโญและลานีญา\n\nโดยสรุปก็คือ ถ้าหากค่าความกดอากาศของเกาะตาฮิติ กับเมืองดาร์วินต่างกันน้อย จะส่งผลให้ลมค้าพัดเบากว่าสภาวะปกติ ทำให้เกิดปรากฏการ์เอลนีโญ\n\nในทางกลับกัน ถ้าค่าความกดอากาศของทั้ง 2 แห่งแตกต่างกันมาก จะทำให้ลมค้าพัดแรงขึ้นกว่าสภาวะปกติ ส่งผลให้เกิดปรากฏการณ์ลานีญา\n\n3. “ลมค้า” ตัวแปรสำคัญทำให้เกิดเอลนีโญและลานีญา\n\n3.1 สภาวะปกติ\n\nในสภาวะปกติ ลมค้าจะพัดกระแสน้ำอุ่นจากมหาสมุทรแปซิฟิก ฝั่งตะวันออก คือ แถบทวีปอเมริกาใต้ ไปยังมหาสมุทรแปซิฟิก ฝั่งตะวันตก คือ แถบทวีปเอเชียและออสเตรเลีย\n\nเมื่อผิวน้ำอุ่นถูกลมค้าพัด น้ำเย็นจากใต้มหาสมุทรก็จะเข้ามาแทนที่ทีละชั้น จากชั้นน้ำลึก (Deep Water) มายังชั้นกลาง (Thermocline) กระทั่งถึงชั้นผสมผิวหน้าน้ำ (Mixed Layer) ซึ่งเป็นชั้นที่น้ำอุ่นเคยอยู่ก่อนถูกลมค้าพัดพา ส่งผลให้น้ำทะเลฝั่งตะวันตก สูงกว่าฝั่งตะวันออก 0.8 -1 เมตร\n\nน้ำอุ่นที่ถูกลมค้าพัดไปทางเอเชีย จะระเหยกลายเป็นไอน้ำ ยกตัวขึ้นบริเวณประเทศอินโดนีเซีย ทำให้เกิดพายุฝนพัดเข้าแผ่นดิน ฝนในเอเชียจึงตกต้องตามฤดูกาล เอื้อประโยชน์ทางด้านการเกษตร\n\nส่วนแถบอเมริกาใต้ ได้ประโยชน์จากแร่ธาตุที่พัดมากับกระแสน้ำเย็น แพลงก์ตอนจึงเจริญเติบโตได้ดี ทำให้ปลาชุกชุม เอื้อประโยชน์ทางด้านการประมง\n\n3.2 ปรากฏการณ์เอลนีโญ\n\nแต่ถ้าค่าความกดอากาศของเกาะตาฮิติ กับเมืองดาร์วินต่างกันน้อย จะทำให้ลมค้าพัดเบาลงกว่าสภาวะปกติ ส่งผลให้เกิดปรากฏการณ์เอลนีโญ\n\nเพราะเมื่อลมค้าพัดเบาลง แทนที่ปลายทางของกระแสน้ำอุ่นจะเป็นฝั่งตะวันตกของมหาสมุทรแปซิฟิก (เอเชีย ออสเตรเลีย) กระแสน้ำอุ่นก็จะย้อนกลับฝั่งอเมริกาใต้ น้ำเย็นจากชั้นน้ำลึก จะขึ้นมาได้น้อยกว่าปกติ เพราะถูกกระแสน้ำอุ่นบนผิวน้ำที่ไหลกลับกดทับ ทำให้ระดับทะเลฝั่งตะวันออกของมหาสมุทรแปซิฟิก สูงกว่าฝั่งตะวันตก\n\nส่วนฝั่งตะวันตกของมหาสมุทรแปซิฟิก น้ำเย็นจะไหลมาแทนที่น้ำอุ่น (ที่ไหลย้อนกลับ) ส่งผลให้ฝั่งตะวันตกของมหาสมุทรเอเชียแปซิฟิก ซึ่งก็คือทวีปเอเชีย และออสเตรเลีย เกิดความแห้งแล้ง อันเนื่องมาจากฝนตกน้อยลงเมื่อเทียบกับสภาวะปกติ จนอาจเกิดภัยแล้งได้\n\nส่วนฝั่งตะวันออกของมหาสมุทรแปซิฟิก ก็จะได้รับผลกระทบที่ตรงกันข้าม ฝนจะตกหนักผิดปกติ เพราะน้ำอุ่นระเหยเป็นไอน้ำมาก ส่งผลให้เกิดสถานการณ์น้ำท่วม แพลงก์ตอนถูกกระแสน้ำอุ่นกดทับ ทำให้ปลาขาดแคลนอาหารจนลดจำนวนลง\n\n3.3 ปรากฏการณ์ลานีญา\n\nแต่ถ้าค่าความกดอากาศระหว่างเกาะตาฮิติ กับเมืองดาร์วิน ต่างกันมาก จะทำให้ลมค้าพัดแรงกว่าปกติ การเดินทางของกระแสน้ำอุ่นจากฝั่งตะวันออกของมหาสมุทรแปซิฟิกเป็นไปอย่างรุนแรง ส่งผลให้กระแสน้ำอุ่นกินพื้นที่มากกว่าสภาวะปกติ น้ำเย็นจากชั้นน้ำลึกของทะเลฝั่งอเมริกาใต้ จะขึ้นมาบนผิวน้ำแทนที่น้ำอุ่นที่ถูกพัดพา\n\nซึ่งผลกระทบที่เกิดขึ้นจากปรากฏการณ์ลานีญา จะตรงข้ามกับเอลนีโญ โดยในฝั่งตะวันตกของมหาสมุทรแปซิฟิก เอเชียและออสเตรเลีย จะมีฝนมากกว่าปกติ จนก่อให้เกิดสถานการณ์น้ำท่วมได้ ในทางกลับกันฝั่งตะวันออกของมหาสมุทรแปซิฟิก คือ อเมริกาใต้ ก็จะแห้งแล้งกว่าปกติ จนอาจเกิดสถานการณ์ภัยแล้งตามมา\n\nโดยสรุปแล้ว ปรากฏการณ์ลานีญา สถานการณ์ที่เกิดขึ้นจะมากกว่าปกติ เช่น ในช่วงฤดูฝน ฝนก็จะตกมากกว่าปกติ จนอาจทำให้เกิดน้ำท่วมได้ ส่วนปรากฏการณ์เอลนีโญ จะทำให้เกิดสถานการณ์ตรงข้ามกับสภาวะปกติ เช่น ฤดูฝน แต่กลับเกิดภัยแล้ง ฝนไม่ตกต้องตามฤดูกาล เป็นต้น\n\nซึ่งปรากฏการณ์ลานีญา ที่ส่งผลกระทบกับประเทศไทย ได้เกิดขึ้นตั้งแต่เมื่อปลายปีที่แล้ว และรุนแรงมากขึ้นเรื่อยๆ ส่งผลให้ในปี 2565 มีฝนตกมากตั้งแต่ต้นฤดูกาล โดยคาดการณ์ว่า สถานการณ์ลานีญาจะอ่อนตัวลงในช่วงปลายปีนี้\n\nReferences\n\nลานีญา\n\nLa Niña\n\nLa Nina - ลานีญา\n\nปรากฏการณ์ลานีญา\n\nลมค้า\n\nDLIT Resources คลังสื่อการสอน ตอน 1\n\nDLIT Resources คลังสื่อการสอน ตอน 2\n\nเอลนีโญ\n\nปรากฏการณ์เอลนีโญ\n\nผู้เชี่ยวชาญ เตือน กรุงเทพฯ เสี่ยงน้ำท่วม ช่วงตุลาคม 2565",
    "\"สภาพอากาศ\" ที่เปลี่ยนแปลงอย่างสุดขั้วกับผลกระทบ": "หมู่นี้เรามักจะได้ข่าวเกี่ยวกับภัยพิบัติตามธรรมชาติที่เกิดแทบทุกวันในประเทศต่างๆ ทั่วโลก เช่น ได้เกิดเหตุการณ์แผ่นดินไหวอย่างรุนแรงในจีนและพม่า ภูเขาดินโคลนถล่มในเปรูและเนปาล พายุทอร์นาโดที่โหมกระหน่ำรัฐทางตอนใต้ของสหรัฐอเมริกา ภูเขาไฟระเบิดที่ฟิลิปปินส์และอินโดนีเซีย สึนามิคุกคามญี่ปุ่น ไฟป่าลุกลามในออสเตรเลียและบราซิล ตลอดไปจนถึงเหตุการณ์น้ำท่วมรอระบายในพื้นที่นับแสนไร่ในประเทศไทยข่าวลักษณะนี้ได้ทำให้เราทุกคนตระหนักว่า ภัยธรรมชาติกับภัยที่มนุษย์มีส่วนในการสร้างขึ้นนั้น มีหลากหลายรูปแบบ และภัยเหล่านี้สามารถเกิดขึ้นได้ในทุกหนแห่งอย่างไม่มีการเตือนให้คนทั่วไปได้รู้เนื้อรู้ตัวล่วงหน้าเป็นเวลานานๆ จึงทำให้เกิดการสูญเสียทั้งชีวิต เศรษฐกิจ และสุขภาพจิตของสังคมอย่างมหาศาล และเมื่ออุบัติแล้วก็จะมีผลทำให้นักวิทยาศาสตร์และนักเทคโนโลยีพยายามหาหนทางแก้ไข และหาวิธีบรรเทาภัยพิบัติเหล่านี้ ด้วยการศึกษาธรรมชาติให้เข้าใจถ่องแท้ขึ้น เพื่อสามารถพยากรณ์ภัยได้ว่ามีแนวโน้มจะเกิดขึ้นได้มากหรือน้อยเพียงใด เกิด ณ ที่ใด เวลาใด และจะรุนแรงเพียงใด รวมถึงให้รู้ด้วยว่า สิ่งมีชีวิตชนิดใด (คน สัตว์ พืช) จะล้มตายบ้าง ตลอดจนถึงการให้รู้ด้วยว่าหลังจากที่ภัยยุติบทบาทแล้ว ทุกชีวิตจะได้รับการเยียวยาและการฟื้นฟูอย่างไร และประการสุดท้าย มนุษย์เราจะมีวิธีป้องกันหรือต่อสู้กับภัยที่ธรรมชาติบันดาล และภัยที่มนุษย์เนรมิตเองได้หรือไม่ทุกวันนี้ เรามีเทคโนโลยีสำรวจระยะไกล เช่น การใช้ดาวเทียมสำรวจสภาพของอากาศ ทะเล และพื้นดิน เพื่อติดตามดูการเปลี่ยนแปลงของเมฆ สังเกตดูพายุที่กำลังก่อตัว วัดความเร็ว และรู้ทิศการเคลื่อนที่ของมัน จนสามารถจะบอกได้ว่าพายุ เช่น cyclone มีพลังในการทำลายล้างมากเพียงใด ข้อมูลที่ได้จึงจะช่วยให้เราสามารถป้องกันความเสียหายที่จะเกิดขึ้นได้ เพราะผู้คนจะมีเวลาอพยพออกจากสถานที่ที่พายุจะเคลื่อนที่ผ่านก่อนที่มันจะมาถึง สำหรับกรณีภัยบนดิน เราก็ยังมีอุปกรณ์วัดความสั่นสะเทือนของแผ่นดินก่อนที่ภูเขาไฟจะระเบิด และมีทุ่นลอยในทะเล เพื่อเตือนภัยสึนามิ อุปกรณ์เตือนภัยเหล่านี้จะช่วยให้ความสูญเสียลดน้อยลงได้มากแต่ความพร้อมของสังคมทุกระดับชั้น และความทันสมัยของอุปกรณ์ที่ใช้ในการเตือนภัยก็ยังมิได้มีพร้อมทั่วทุกหนแห่ง โดยเฉพาะในบรรดาประเทศที่กำลังพัฒนา ซึ่งมักถูกภัยธรรมชาติคุกคามบ่อยยิ่งกว่าในประเทศที่พัฒนาแล้ว ดังนั้นเมื่อใดที่ฟ้าพิโรธ หรือธรณีโกรธ และทะเลกริ้ว ความเสียหายที่เกิดตามมาก็จะรุนแรงมหาศาล เพราะโครงสร้างของการบริหารจัดการภัยไม่ดีดังเหตุการณ์น้ำท่วมหนักมากในขณะนี้ ทั้งๆ ที่ลางร้ายของเหตุการณ์นี้ได้เริ่มปรากฏตั้งแต่เดือนมิถุนายน แล้วความรุนแรงของภาวะน้ำหลากก็ได้เพิ่มขึ้น ๆ ตลอดมาจนถึงเดือนกันยายน ซึ่งมีผลทำให้พื้นที่ 1 ใน 3 ของประเทศต้องจมอยู่ใต้น้ำ ผู้คน 33 ล้านคน (ประมาณ 15% ของประชากรทั้งประเทศ) ประสบความเดือดร้อน เพราะพื้นที่เกษตรกรรมประมาณ 4 ล้านไร่ถูกทำลาย สัตว์ 8 แสนตัวล้มตาย อาคารบ้านเรือน 1.2 ล้านหลังถูกน้ำท่วม ถนน 5,000 สายถูกตัดขาด สะพาน 240 แห่งทรุดพัง โรงพยาบาล 180 แห่งไม่สามารถให้บริการรักษาคนไข้ได้ ภาวะอาหารขาดแคลนที่ติดตามมาได้ทำให้ประชากร 27 ล้านคนอดอยาก สำหรับคนที่รอดชีวิตนั้นก็ต้องประสบปัญหาค่าครองชีพสูง เพราะอาหารมีราคาแพง และไม่เพียงพอ นอกจากนี้ก็มีการระบาดของโรคมาลาเรียและไข้เลือดออกด้วยเมื่อความวินาศสันตะโรที่กำลังเกิดขึ้นมีความรุนแรงมากเช่นนี้ องค์การสหประชาชาติ องค์การอนามัยโลก และรัฐบาลอังกฤษ จึงได้เข้ามาช่วยเหลือ โดยการนำอาหารและยาเวชภัณฑ์มูลค่าประมาณ 10,000 ล้านบาทมาช่วย รัฐบาลจีนก็ได้ส่งเครื่องบินนำสัมภาระ และอาหารที่จำเป็นมาลงที่สนามบินในกรุง Karachi เพื่อให้รัฐบาลปากีสถานนำไปแจกจ่ายให้แก่ประชาชนที่กำลังจะล้มตาย สำหรับจำนวนคนที่เสียชีวิตไปแล้วนั้น ก็มีมากถึง 1,200 คน และ 400 คน ในจำนวนนี้ เป็นเด็กในการค้นหาสาเหตุของอุทกภัยที่ร้ายแรงที่สุดแห่งศตวรรษของปากีสถานนั้น นักอุตุนิยมวิทยาได้เคยรายงานการเห็นลางร้ายตั้งแต่เดือนเมษายนว่า มีวันหนึ่งที่อุณหภูมิในเมือง Jacobabad ซึ่งอยู่ในแคว้น Sindh มีค่าสูงถึง 51 องศาเซลเซียส จากเดิมที่เคยมีอุณหภูมิเฉลี่ยเท่ากับ 40 องศาเซลเซียส สำหรับสาเหตุที่ทำให้ประเทศมีฝนตกหนักมากนั้น ก็เพราะมวลอากาศร้อนในเดือนเมษายนปีนี้ สามารถโอบอุ้มความชื้นได้ดี ด้วยเหตุนี้ฝนในเดือนกรกฎาคมถึงกันยายนจึงตกในปริมาณมากกว่าปกติ นอกจากนี้อากาศร้อนยังได้ทำให้ธารน้ำแข็งบนยอดเขา K2 (ที่สูง 8,611 เมตร เป็นอันดับสองของโลก รองจากยอดเขา Everest) ในเทือกเขาของปากีสถาน ได้ละลายอย่างรวดเร็ว สายน้ำหลากที่เกิดขึ้นจึงไหลลงตามไหล่เขา เข้าสู่แม่น้ำ Hunza แล้วไหลต่อสู่แม่น้ำ Indus (แม่น้ำสินธุ) ซึ่งเป็นแม่น้ำสายสำคัญที่สุดของชาวปากีสถานมาตั้งแต่สมัยอารยธรรม Harappa ในยุคพุทธกาล การไหลอย่างรุนแรงของกระแสน้ำได้พัดพาโคลน ดิน และก้อนหินตลอดระยะทางให้ไหลตามไปด้วย กระแสน้ำที่เชี่ยวกรากนี้ ยังได้รับการสนับสนุนจากการมีภาวะความดันอากาศต่ำเหนือทะเลอาหรับ (Arabian Sea) ด้วย จนมีผลทำให้บรรดาเมืองที่ตั้งอยู่ตามบริเวณชายฝั่งทะเลมีฝนตกชุก โดยเฉพาะในเดือนมิถุนายน ซึ่งเป็นฤดูมรสุม เมื่อปัจจัยต่าง ๆ ได้ทำงานประสานกันอย่างพร้อมเพรียงเช่นนี้ ในปีนี้ปากีสถานจึงมีปริมาณฝนตกมากเป็น 5 เท่าของปริมาณที่เคยตกตามปกตินอกจากนี้ประเทศก็ยังได้รับผลกระทบจากปรากฏการณ์ที่ทำให้อุณหภูมิของน้ำทะเลที่ผิวมีค่าต่ำ ซึ่งได้ช่วยเพิ่มปริมาณฝนตกในทุก 2-7 ปีด้วย สถิติที่ได้จากการสำรวจตั้งแต่ปี 1952-2009 ได้แสดงให้เห็นว่าอุณหภูมิของอากาศในปากีสถานได้เพิ่มขึ้น 0.3 องศาเซลเซียสในทุก 10 ปี ทั้ง ๆ ที่ปากีสถานเป็นประเทศที่ปลดปล่อยแก๊สเรือนกระจกได้น้อยกว่า 1% ของทั้งโลก นั่นแสดงว่าผลกระทบอันเนื่องจากอากาศร้อนที่มีต่อประเทศปากีสถานมีสาเหตุมาจากการกระทำของบรรดาชาติอื่น ๆ มากกว่าชาติของตนเอง ด้านองค์กรประเมินภัยอันเนื่องจากสภาพอากาศเปลี่ยนแปลง ก็ได้จัดให้ปากีสถานเป็นประเทศที่มีโอกาสสูงเป็นอันดับ 8 ของโลกที่จะได้รับผลกระทบจากการเปลี่ยนแปลงนี้เหตุการณ์ทั้งหลายที่เกิดขึ้นนี้ได้ทำให้ซึ่งเป็นเลขาธิการสหประชาชาติในปัจจุบัน ได้แสดงความกังวลว่าโลกของเรากำลังเผชิญภัยที่เกิดจากภาวะโลกร้อน ซึ่งได้ทำให้เกิดการสูญเสียทั้งชีวิตและทรัพยากร รวมถึงการทำลายสิ่งแวดล้อมมากยิ่งขึ้น ๆ ตลอดเวลา โดยมีสาเหตุหลักมาจากการไร้ประสิทธิภาพของระบบเตือนภัย และการบริหารจัดการทรัพยากรมนุษย์ รวมถึงสิ่งแวดล้อมด้วย ยิ่งไปกว่านั้นในบรรดาประเทศที่ด้อยพัฒนาก็ยังมีปัญหาเรื่อง เสถียรภาพทางการเมืองบ่อย จนทำให้ไม่มีใครสนใจเรื่องภัยพิบัติทางธรรมชาติที่จะเกิดเท่าที่ควร เมื่อเป็นเช่นนี้ ปัญหาภัยพิบัติของแต่ละประเทศจึงไม่ได้รับการเหลียวแล ด้านทางราชการก็ได้ปล่อยให้ประชาชนอพยพเข้าไปตั้งถิ่นฐานอยู่ในบริเวณที่มีแนวโน้มจะมีภัยคุกคามชีวิตค่อนข้างสูง โดยไม่ได้กล่าวเตือนใด ๆ คนเหล่านั้นจึงต้องประสบภัยชีวิตอย่างไม่รู้ตัวแม้ปัญหาของปากีสถานส่วนหนึ่งจะเกิดจากการบริหารจัดการ แต่ความหนักหนาสาหัสในภาพรวมก็ยังไม่มากเท่าความเดือดร้อนที่ชาวปากีสถานกำลังเผชิญอยู่ ณ ขณะนี้ และจะต้องต่อสู้กับมันต่อไปอีกนานในอนาคตย้อนอดีตไปก่อนที่ปากีสถานจะเผชิญปัญหาน้ำท่วมทั้งประเทศนั้น ในที่รัฐในสหรัฐอเมริกา เมื่อปี 2018 ก็มีพายุเฮอริเคน ชื่อ Florence ซึ่งได้พัดกระหน่ำจนทำให้ประชากร 1.5 ล้านคน ต้องอพยพหนีเอาตัวรอด เพราะพายุ Florence ได้ทำให้เมือง Elizabethtown จมอยู่ในน้ำลึก 1 เมตร เป็นเวลานาน 4 วัน และมีผู้เสียชีวิตหลายสิบคน พายุยังได้สร้างความเสียหายมูลค่านับหลายหมื่นล้านบาทด้วย แม้พายุจะสลายตัวไปเป็นเวลานานแล้ว แต่สภาพจิตใจของชาวเมืองที่ประสบเคราะห์กรรมก็ยังไม่กลับคืนมาเหมือนเดิม เพราะทุกคนรู้ดีว่า เมื่ออุณหภูมิของโลกสูงขึ้น พายุในอนาคตจะรุนแรงขึ้น ฝนจะตกมากขึ้น และน้ำก็จะท่วม Elizabethtown อีกและในปี 2018 เดียวกัน ที่แคว้น Kerala ในอินเดีย ก็มีพายุฝนตกมากเช่นกัน จนมีคนเสียชีวิต 470 คน ซึ่งลางร้ายของภัยพิบัติครั้งนี้ได้เกิดขึ้นตั้งแต่เดือนมิถุนายน ลุถึงเดือนสิงหาคม ก็ปรากฏว่าปริมาณฝนได้ตกมากกว่าปกติถึง 164% ดินโคลนจากภูเขาได้เลื่อนไถลลงถล่มทับอาคารที่อยู่อาศัย มีผลทำให้ชาวเมืองกว่า 1 ล้านคนต้องอพยพ การวิเคราะห์สาเหตุและผลของเหตุการณ์นี้ แสดงว่าพายุฝนเกิดจากอากาศเหนือแคว้นมีความชื้นสูง และความชื้นสูงนี้ก็เกิดจากอากาศร้อน โดยที่ถ้าอุณหภูมิเพิ่มขึ้น 1 องศาเซลเซียส ความชื้นในอากาศก็จะเพิ่มมากขึ้น 7% ซึ่งก็ตรงกับที่องค์การ Intergovernmental Panel on Climate Change (IPCC) ได้เคยสรุปไว้ว่าเมื่อต้นเดือนกันยายนที่มีความรุนแรงมากที่สุดในประวัติศาสตร์ของเกาหลีใต้ ได้พัดผ่านเมือง Busan ไปในวันอังคารที่ผ่านมา และกำลังเคลื่อนที่ต่อไปสู่ประเทศญี่ปุ่น โดยผ่านทางเกาะ Okinawa ด้วยความเร็วประมาณ 148 กิโลเมตร/ชั่วโมง โดยไต้ฝุ่นลูกเดียวกันนี้ เมื่อครั้งอยู่ที่ฟิลิปปินส์มีชื่อว่า Henry ก็ได้ทำให้ชาวฟิลิปปินส์บนเกาะ Luzon ต้องเสียชีวิตไป 1 คนความจริงคำว่าล้วนเป็นชื่อย่อยของชื่อหลัก คือ cyclone ซึ่งการจะมีชื่อเช่นไร ก็ขึ้นกับสถานที่ที่ให้กำเนิดพายุนั้น ในบริเวณมหาสมุทรแปซิฟิกตอนเหนือและเอเชีย พายุมีชื่อเรียกว่าแต่ในบริเวณมหาสมุทรแอตแลนติกและอ่าวเม็กซิโก พายุมีชื่อว่ารัฐบาลเกาหลีใต้ได้รายงานความเสียหายที่เกิดจากไต้ฝุ่น Hin Nam Nor คือ อาคารบ้านเรือนในเมือง Busan สองหมื่นหลังไม่มีไฟฟ้าใช้ คน 3,400 คน ต้องอพยพออกจากเมือง เพราะฝนตกน้ำท่วมมาก ลมพายุที่มีความเร็วถึง 196 กิโลเมตร/ชั่วโมงนี้ ได้ทำให้เสาไฟฟ้า ต้นไม้ และถนนหนทาง ฯลฯ ถูกทำลาย ปริมาณฝนที่ตกหนักทำให้น้ำท่วมเมืองสูงถึง 1 เมตร โรงเรียน 600 แห่ง ต้องหยุดสอน เที่ยวบินกว่า 250 เที่ยวถูกยกเลิก ท่าเรือกว่า 70 แห่ง หยุดให้บริการ เรือหาปลาและเรือทัศนาจรที่จะเดินทางไปเกาะ Je Ju ก็หยุดทำงานคำถามต่อไปที่น่าสนใจ คือ ในขณะที่สภาพอากาศทั่วโลกกำลังทวีความรุนแรง และความเลวร้ายเช่นนี้ คนทั่วไปควรจะระมัดระวังเรื่องสุขภาพอย่างไร เพราะการเตรียมร่มเวลาจะออกจากบ้าน และการเตรียมกระสอบทรายเพื่อวางกั้นน้ำไม่ให้ไหลเข้าท่วมบ้านคงไม่เพียงพอ นอกจากนี้สภาพอากาศที่เปลี่ยนแปลงอย่างสุดขั้ว ยังมีอิทธิพลต่อสุขภาพจิตของทุกคนด้วยเมื่อวันที่ 22 สิงหาคมที่ผ่านมานี้ Ken Graham แห่งองค์กร National Weather Service ของอเมริกาได้เสนอให้บรรดาคนที่อาศัยอยู่ใกล้บริเวณที่น้ำท่วมบ่อยยกของมีค่า และเฟอร์นิเจอร์ขึ้นที่สูง และแนะให้ซื้อประกันภัยน้ำท่วม เพราะน้ำท่วมจะทำลายอาคารบ้านเรือนจนเสียหายและไม่ปลอดภัยอีกต่อไป Graham ยังกล่าวอีกว่า นอกจากจะมีปัญหาน้ำท่วมแล้ว ลมร้อนที่มักเกิดก่อนฝนจะตกหนักก็เป็นปัญหาอีกรูปแบบหนึ่งสำหรับผู้สูงอายุ และผู้ที่มีรายได้น้อย ซึ่งต้องอาศัยอยู่ในบริเวณคับแคบที่ไม่มีการระบายอากาศที่ดี จึงทำให้อุณหภูมิของห้องที่อาศัยมีค่าสูงกว่าปกติ จนมีผลทำให้คนสูงวัยเป็นลมหมดสติและเสียชีวิตก็ได้ อนึ่งคนเหล่านี้เวลามีพายุรุนแรงจะไปไหนมาไหนก็ไม่สะดวก ดังนั้นจึงมีอารมณ์เครียด เพราะไม่สามารถจะออกไปซื้ออาหารหรือยาได้ และถนนหนทางก็มีน้ำท่วม ทำให้การเดินทางเป็นไปได้อย่างยากลำบาก ดังนั้นจึงอาจจะต้องมีหน่วยบรรเทาภัยช่วยจัดการเรื่องนี้ ท้ายที่สุด Graham ได้กล่าวสรุปว่า ภัยอากาศเปลี่ยนแปลงอย่างสุดขั้วมีจริง และจะมีอยู่กับโลกเราไปอีกเป็นเวลานาน เพราะสภาพดิน ฟ้า อากาศ ณ วันนี้แตกต่างจากสภาพอากาศเมื่อ 20 ปีก่อนมากเพียงใด ในอนาคตอีก 20 ปี ความร้ายแรงและความรุนแรงก็จะมากยิ่งขึ้นไปอีก ถ้าเราไม่มีวิธีป้องกันภัยโลกร้อนในอดีตเมื่อ 30 ปีก่อน ที่ประเทศฟิลิปปินส์ได้มีการระเบิดของภูเขาไฟ Pinatubo ส่งเถ้าถ่าน ฝุ่นละออง และแก๊ส suffur dioxide ที่เป็นพิษลอยขึ้นไปในบรรยากาศถึงชั้น stratosphere ฝุ่นละอองนับล้านตันได้บดบังแสงอาทิตย์บางส่วนนานเป็นปี และมลวัตถุนี้ได้สะท้อนแสงอาทิตย์กลับไปในอวกาศ จนมีผลทำให้อุณหภูมิโลกเย็นลง 0.5 องศาเซลเซียส แต่ภาวะการลดอุณหภูมินี้ก็ไม่มีจีรังยั่งยืน เพราะแก๊สและฝุ่นได้สลายตัวไป เหตุการณ์นี้ได้ทำให้นักเทคโนโลยีหลายคนมีความคิดจะทำวิศวกรรมเปลี่ยนแปลงบรรยากาศของโลก โดยให้แก๊ส suffur dioxide และวัสดุ เช่น กระจกที่มีขนาดใหญ่มากสะท้อนแสงอาทิตย์กลับออกไปสู่อวกาศ ซึ่งจะทำให้อุณหภูมิของโลกเย็นลง แต่เทคโนโลยีนี้ต้องการทุนสูงมาก และแก๊ส suffur dioxide จะทำลายชั้นโอโซน นอกจากนี้กระจกที่ใช้ก็จะกลายเป็นส่วนหนึ่งของขยะอวกาศด้วย ดังนั้นโครงการนี้ จึงได้ล้มเลิกไปความคิดเรื่อง geo-engineering (วิศวกรรมโลก) นี้ ได้รับการพัฒนายิ่งขึ้นตามลำดับ เมื่อนักวิทยาศาสตร์รู้ว่าโลกของเราจะร้อนขึ้นเรื่อย ๆ เพราะแก๊สคาร์บอนไดออกไซด์ที่วงการอุตสาหกรรมในทุกประเทศปลดปล่อยออกมานั้น จะคงอยู่ในบรรยากาศเป็นเวลานานนับ 1,000 ปี ดังนั้นนักเทคโนโลยีจึงคิดจะใช้วิธีดูดซับแก๊สคาร์บอนไดออกไซด์ออกไปจากบรรยากาศ แต่เทคนิคก็ยังไม่ได้ผลดี ดังนั้นวิธีที่เหลือก็คือ ทุกชาติจะต้องลดการผลิตแก๊สคาร์บอนไดออกไซด์ในปี 2001 สนธิสัญญาโลกร้อน ซึ่งได้รับการรับรองที่กรุง Kyoto ในญี่ปุ่น ได้มี 40 ประเทศลงนามว่าจะลดการปลดปล่อยปริมาณแก๊ส CO2 ลง 5.2% ภายในปี 2012 แต่ในที่สุดก็ทำไม่ได้ เพราะมี 21 ประเทศในจำนวนนี้กลับเพิ่มการปลดปล่อยแก๊ส CO2 ออกมามากขึ้น โดยจีนและอเมริกาเป็นชาติที่ทำผิดข้อตกลงมากเป็นอันดับ 1 และ 2 ตามลำดับ ความมุ่งหวังในอนาคต คือ โลกจะต้องมีอุณหภูมิสูงไม่เกิน 2 องศาเซลเซียสภายในปี 2100 เพราะถ้าอุณหภูมิสูงกว่านั้นสภาพแวดล้อมของโลกจะถูกทำลาย ภัยแล้งที่รุนแรงจะบังเกิด ชายฝั่งทะเลจะถูกกัดเซาะจนทรุด ระดับน้ำทะเลทั่วโลกจะเพิ่มสูงจนท่วมเมืองที่ตั้งอยู่ติดทะเล และการทำเกษตรกรรมจะไม่ได้ผล โลกจะสูญเสียสิ่งมีชีวิตในปริมาณมาก ความหลากหลายทางชีวภาพจะลดลง และสิ่งมีชีวิตหลายชนิดจะสูญพันธุ์ นี่จึงเป็นเรื่องวิกฤต และมีแนวโน้มจะแก้ไขได้ยาก เพราะทั้งจีนและอินเดียจำเป็นต้องใช้เทคโนโลยีมากในการให้ประชากรของชาติหลุดพ้นจากความยากจน ดังนั้นการจะให้ประเทศทั้งสองลดการทำอุตสาหกรรม จึงเปรียบเสมือนการสั่งให้ฆ่าคนในชาติของตน และนั่นก็อาจจะหมายถึงการล่มสลายของประเทศต่าง ๆ เหมือนดังเหตุการณ์การล่มสลายของอารยธรรมโบราณที่ได้เคยเกิดเมื่อนานมากแล้ว อันเป็นผลเนื่องจากสภาพดิน ฟ้า อากาศได้เปลี่ยนแปลงมาก เช่น เมื่อ 4,200 ปีก่อน อาณาจักร Akkadian ใน Mesopotamia ได้ล่มสลาย เพราะต้องเผชิญภาวะอากาศแห้งแล้งติดต่อกันนานเป็นศตวรรษเมื่อ 4,200 ปีก่อนได้ล่มสลาย เพราะต้องเผชิญภาวะอากาศแห้งแล้งติดต่อกันนานเป็นศตวรรษเมื่อ 3,800 ปีก่อนในปากีสถาน ก็ล่มสลาย เพราะพายุมรสุมได้ทำให้เกิดภัยน้ำท่วมทั่วทั้งอาณาจักรเมื่อ 3,100 ปีก่อนได้ล่มสลาย เพราะประสบภัยแล้งเป็นเวลานานนับศตวรรษเช่นกันเมื่อประมาณค.ศ.250-500ได้ประสบภาวะอากาศแปรปรวนมาก จนทำให้เกิดเหตุการณ์ทุพภิกขภัย เพราะการทำเกษตรกรรมไม่ได้ผล ท้องฟ้ามีเมฆ แต่ฝนไม่ตก ผู้คนจำนวนมากขาดอาหารและล้มตายไป เพราะถูกโรคระบาดคุกคาม อาณาจักรถูกรุกราน และได้ล่มสลายไปในที่สุดเมื่อประมาณค.ศ.800-1400เพราะถูกน้ำท่วมหนัก และภาวะภัยแล้งได้เกิดติดต่อกันเป็นเวลานานเมื่อประมาณค.ศ.1500ก็ประสบภัยแล้งเป็นเวลานาน และได้ล่มสลายไปด้วยเหตุผลอันเดียวกันข้อควรสังวรณ์ก็คือ สภาพอากาศที่เปลี่ยนแปลงอย่างเลวร้ายได้ทำให้หลายอารยธรรมโบราณในอดีตต้องล่มสลาย สภาพอากาศที่เปลี่ยนแปลงอย่างสุดขั้วในปัจจุบันก็สามารถทำลายอารยธรรมของมนุษย์ได้เช่นกัน“Why extreme rains are gaining strength as the climate warms”Alexandra Witze ในวารสาร Nature- ราชบัณฑิต สำนักวิทยาศาสตร์ สาขาฟิสิกส์และดาราศาสตร์ และ ศาสตราจารย์ ระดับ 11 ภาควิชาฟิสิกส์ มหาวิทยาลัยศรีนครินทรวิโรฒ, นักวิทยาศาสตร์ดีเด่นและนักวิจัยดีเด่นแห่งชาติ สาขากายภาพและคณิตศาสตร์ ประวัติการศึกษา-ปริญญาตรีและโทจากมหาวิทยาลัยลอนดอน, ปริญญาเอกจากมหาวิทยาลัยแคลิฟอร์เนียอ่านบทความได้ทุกวันศุกร์",
    "ชิลี เนื้อเต้น!จับตา เอกวาดอร์ ส่อวืดเตะบอลโลกเหตุนักเตะปลอมพาสปอร์ต": "กระทั่งล่าสุดเมื่อ 12 ก.ย.สื่อเจ้าดังกล่าวได้งัดหลักฐานใหม่ออกมาตีแผ่ทั้งเอกสาร และบทสนทนาว่า ไบรอน คาสติลโญ่ แบ็คขวาทีมชาติ เอกวาดอร์ เกิดใน โคลอมเบีย และใช้พาสปอร์ตปลอมลงเล่นให้ เอกวาดอร์ ซึ่งสามารถนำมาใช้เป็นหลักฐานสำคัญช่วยให้ ชิลี ได้รับสิทธิ์ฟาดแข้งที่ กาตาร์ แทนได้โดยคณะกรรมการรับเรื่องอุทธรณ์จะประกาศผลการพิจารณาออกมาในวันพฤหัสบดีนี้\n\nเดลี่ เมล สื่อเมืองผู้ดีเคยรายงานข่าวดังกล่าวไปแล้วว่า ชิลี ร้องขอให้ตรวจสอบสัญชาตินักเตะที่แท้จริงของทีมคู่แข่ง แต่ ฟีฟ่า ปิดฉากการไต่สวนหลังใช้เวลาพิจารณานานร่วมเดือนโดยยืนยันเมื่อเดือนมิ.ย.ให้ เอกวาดอร์ ได้สิทธิ์ฟาดแข้งศึก เวิร์ลคัพ ปี 2022 ตามเดิม\n\nสำหรับ คาสติลโญ่ วัย 23 ปีลงเล่นเกม ฟุตบอลโลก รอบคัดเลือกแปดนัด และเคยถูกตรวจสอบมาแล้วครั้งหนึ่งตั้งแต่สี่ปีก่อน (2018) ตอนที่เขาติดทีมชาติชุดเยาวชนของ เอกวาดอร์ แต่สุดท้ายได้รับการยืนยันว่าเขามีสัญชาติ เอกวาดอร์ จริง กระทั่งล่าสุด ชิลี ยื่นเรื่องอุทธรณ์อีกหนโดย เมล เปิดโปงถึงหลักฐานสำคัญซึ่งตัวนักเตะเคยยอมรับกับสื่อว่าข้ามแดนมาจาก โคลอมเบีย บ้านเกิด พร้อมทั้งมีการเปลี่ยนชื่อด้วยจาก เบย์รอน ฮาเวียร์ คาสติลโญ่ เซกูร่า มาเป็น ไบรอน ดาวิด คาสติลโญ่ เซกูร่า รวมถึงเปลี่ยนแปลงปีเกิดจาก 1995 เป็น 1998 เมื่อครั้งที่เขาถูกสอบสวนคราวแรก\n\n\"ผมข้ามชายแดนมา ผมไปทดสอบฝีเท้าที่ ซาน โลเรนโซ่ ผมจำได้ดี ผมไม่ถูกทีมไหนเลือกเลย แต่เพื่อนของผมซึ่งถูกเลือกไม่เดินทางไป ผมจึงไปแทน\" เจ้าตัวเคยเอ่ยกับเจ้าหน้าที่\n\nพร้อมกันนี้ คาสติลโญ่ เอ่ยชื่อ มาร์โก ซามบราโน่ เจ้าของทีม นอร์เต้ อเมริกา ใน เอกวาดอร์ ที่เขาเซ็นสัญญาด้วยเป็นสโมสรแรกตั้งแต่ระดับเยาวชนก่อนก้าวขึ้นสู่ทีมชุดใหญ่ในเวลาต่อมาว่าเป็นคนปลอมแปลงหนังสือเดินทางให้เขาเพื่อช่วยเหลือเขา\n\nต่อความเคลือบแคลงดังกล่าว ชิลี จึงหวังได้สิทธิ์เสียบแทน เอกวาดอร์ ลงเล่นเกมเปิดสนามกับเจ้าภาพ กาตาร์ ในวันที่ 20 พ.ย.เนื่องจาก คาสติลโญ่ ลงเล่นรอบคัดเลือกดวลกับพวกเขาทั้งสองเกมซึ่ง ชิลี เก็บได้แค่แต้มเดียว แต่หาก ฟีฟ่า ใช้เกณฑ์มาตรฐานประกาศให้พวกเขาชนะ เอกวาดอร์ 3-0 ทั้งสองนัด ชิลี ก็จะกระโดดจากอันดับเจ็ดขึ้นสู่อันดับสี่ของอันดับตารางรอบคัดเลือกโซนอเมริกาใต้เหนือ เปรู ด้วยผลต่างประตูได้เสียที่ดีกว่า\n\nอนึ่ง ต่อกรณีฉาวดังกล่าว ถึงขณะนี้ ฟีฟ่า และ เอกวาดอร์ ยังไม่มีการคอมเมนต์ใดๆ\n\n\n\n\n\n\n\n",
    "คุณหมี Paddington กล่าวอำลาควีนอังกฤษสั้นๆ แต่กินใจ 'Thank you Ma’am, for everything'": "• Paddington Bear หมีเปรู คาแรคเตอร์ตัวเอก ที่เพิ่งปรากฏตัวร่วมกับสมเด็จพระราชินีนาถอลิซาเบธที่ 2 ในคลิปหนังสั้นที่ชื่อ “Ma’amalade sandwich Your Majesty?” เมื่อเดือนมิถุนายนที่ผ่านมา และสร้างรอยยิ้มให้ผู้คนทั่วโลก กล่าวคำอำลาสมเด็จพระราชินีนาถอลิซาเบธที่ 2 สั้น ๆ ผ่านทวิตเตอร์ Paddington ว่า “Thank you Ma’am, for everything”\n\nPaddington Bear คือใคร?\n\nหมี Paddington Bear เป็นตัวละครเอกในวรรณกรรม “A Bear Called Paddington - หมีที่ชื่อแพดดิงตัน” โดยเกิดจากการเขียนอย่างสร้างสรรค์ของไมเคิล บอนด์ (Michael Bond) นักประพันธ์ชาวอังกฤษ ที่สร้างให้ Paddington Bear โลดแล่นในวรรณกรรมจำนวนมากกว่า 20 เล่ม\n\n“A Bear Called Paddington” ครองใจคนวัยเด็กมาตั้งแต่ ค.ศ. 1958 (พ.ศ. 2501) เด็ก ๆ ชอบกันมากเพราะในเรื่องนี้มีภาพการ์ตูนหมีน่ารัก วาดโดย Peggy Fortnum และศิลปินอีกหลายคน\n\n• หมีแพดดิ้งตัน ได้รับการผูกเรื่องโดยไมเคิล บอนด์ ให้เป็นหมีเปรูผู้มีความสุภาพ หลังจากที่บอนด์สะดุดตากับตุ๊กตาหมีตัวหนึ่ง ที่วางอยู่โดดเดี่ยวบนชั้นขายของในร้านใกล้กับสถานีรถไฟ Paddington ในวันคริสต์มาสอีฟ ปี 2499 เขาจึงซื้อมาเป็นของขวัญให้ภรรยา\n\nหมี Paddington Bear เกี่ยวข้องกับ ควีนมัมแห่งอังกฤษ อย่างไร?\n\nหลายคนอาจสงสัยว่า คุณหมีสุภาพ Paddington Bear เกี่ยวข้องอย่างไรกับสมเด็จพระราชินีนาถอลิซาเบธที่ 2\n\nนั่นเป็นเพราะ เมื่อเดือนมิถุนายน 2565 (เมื่อไม่กี่เดือนที่ผ่านมานี้เอง) BBC และ ช่องยูทูป The Royal Family ได้เผยแพร่คลิปหนังสั้นชวนสร้างรอยยิ้ม ที่ชื่อ \"Ma’amalade sandwich Your Majesty?\" และได้รับความนิยมไปทั่วโลก เพราะหนังสั้นเรื่องนี้ สมเด็จพระราชินีนาถอลิซาเบธที่ 2 ทรงเข้าฉากร่วมกับหมี Paddington ในท้องพระโรงพระราชวังวินด์เซอร์ คลิปนี้ถ่ายทำกันเป็นความลับ รู้กันเฉพาะทีมงาน กับควีนเท่านั้น และทันทีที่เปิดตัวคลิปนี้ในงานแสดงคอนเสิร์ตฉลองวันสำคัญ The Palace Jubilee Concert 4 มิถุนายน 2565 คลิปนี้ก็เป็นที่นิยมอย่างมากมีคนดูหลายล้านวิว\n\nตามเนื้อเรื่อง หมี Paddington มาแสดงความยินดีที่พระองค์ ทรงครองสิริราชสมบัติครบ 70 ปี (Platinum Jubilee) พระองค์จึงพระราชทานเลี้ยงน้ำชายามบ่าย คุณหมี Paddington ผู้สุภาพดีใจจนลืมมารยาทไปหมดสิ้น หยิบกาน้ำชามาดื่มจากพวยกาอึก ๆๆๆ พอรู้ตัวก็กล่าวขออภัยแล้วก็พยายามคะเย้อเขย่งเอื้อมรินชาจากกานั้นให้สมเด็จพระราชินี แต่ชาหมดเกลี้ยง พระองค์จึงตรัสว่าไม่เป็นไร\n\nแล้วจุดพีคก็เกิดขึ้นเมื่อกาน้ำชาหลุดมือ คุณหมี Paddington รีบตะครุบวุ่นอุตลุด แล้วก็พลาดทำมือขวาทับขนมปังบนโต๊ะจนบี้แบน คุณหมีจึงหยิบขนมปังแซนด์วิชแยมส้มออกจากหมวก เชื้อเชิญพระองค์เสวยด้วยกัน สมเด็จพระราชินีตรัสตอบว่า \"ข้าพเจ้าก็มีเหมือนกัน เก็บไว้ในกระเป๋านี้\" พลางทรงหยิบแซนด์วิชออกมาจากกระเป๋าของพระองค์ พร้อมแย้มพระสรวลอย่างมีพระเมตตา\n\nระหว่างนั้น ชายในฉากซึ่งทำหน้าที่ผู้ดูแลทูลลว่า งานฉลองครบการครองสิริราชสมบัติ กำลังจะเริ่มขึ้นแล้ว คุณหมี Paddington จึงทูลว่า \"Happy Jubilee, Ma'am. And thank you for everything.\" อันเป็นประโยคเดียวกับที่ คุณหมี Paddington ทูลลาพระองค์ทางทวิตเตอร์ หลังแถลงการณ์เสด็จสวรรคตของสมเด็จพระราชินีอลิซาเบธที่ 2\n\nเรียบเรียงโดย : วัชรินทร์ เศรษฐกุดั่น\n\n-(016)",
    "WHO เผยการแพร่ระบาดโรคฝีดาษลิง เริ่มชะลอลงแล้ว": "วันนี้ (03 ก.ย. 65) สำนักข่าวต่างประเทศรายงานว่า องค์การอนามัยโลก เผยว่า การแพร่ระบาดของโรคฝีดาษลิงเริ่มชะลอลง ขณะที่ยอดผู้ติดเชื้อทั่วโลก พุ่งเกิน 50,000 คนแล้วทั้งนี้นายทีโดรส อัดฮานอม กีบรีเยซุส ผู้อำนวยการใหญ่องค์การอนามัยโลก หรือ WHO เปิดเผยว่า จากข้อมูลล่าสุด จนถึงวันที่ 30 ส.ค. ที่ผ่านมา มีรายงานผู้เสียชีวิตจากโรคฝีดาษลิงแล้ว 16 คน และมีรายงานผู้ติดเชื้อทั้งสิ้น 50,496 คน ใน 125 ประเทศและภูมิภาคทั่วโลก ซึ่งในจำนวนนี้มี 9 ประเทศ ที่พบผู้ติดเชื้อสูงกว่า 1,000 คน คือ สหรัฐอเมริกา, สเปน, บราซิล, ฝรั่งเศส, เยอรมนี, สหราชอาณาจักร, เปรู, แคนาดา และเนเธอร์แลนด์นอกจากนี้ นายทีโดรส ยังกล่าวต่ออีกว่า การลดลงของผู้ติดเชื้อรายใหม่ เป็นหลักฐานที่แสดงให้เห็นว่า เราสามารถชะลอการแพร่ระบาดของโรคนี้ได้โดยในทวีปอเมริกา ซึ่งเป็นพื้นที่ที่พบผู้ติดเชื้อมากกว่าครึ่งหนึ่งของผู้ติดเชื้อทั่วโลก ที่แคนาดาพบแนวโน้มการระบาดของโรคลดลงต่อเนื่อง แม้ว่าในหลายประเทศของทวีปอเมริกาจะมีผู้ติดเชื้อเพิ่มขึ้นก็ตาม ส่วนหลายประเทศในทวีปยุโรป อาทิ เยอรมนี และเนเธอร์แลนด์ พบตัวเลขผู้ติดเชื้อที่ลดลงอย่างมีนัยยะสำคัญ ซึ่งแสดงให้เห็นถึงประสิทธิภาพของการแทรกแซงทางสาธารณสุข",
    "WHO เผยสหรัฐฯมีจำนวนผู้ติดเชื้อฝีดาษลิง แซงหน้ายุโรปแล้ว": "องค์การอนามัยโลก เปิดเผยรายงานตัวเลขของผู้ติดเชื้อฝีดาษลิงทั่วโลก ในช่วง 4 สัปดาห์ที่ผ่านมาว่า กว่า 2 ใน 3 ของผู้ติดเชื้อฝีดาษลิงทั่วโลกอยู่ในสหรัฐฯ โดยในช่วงสัปดาห์ที่ผ่านมา แม้ตัวเลขของผู้ติดเชื้อฝีดาษลิงทั่วโลก จะลดลง 21 เปอร์เซ็นต์ แต่ตัวเลขผู้ติดเชื้อรายใหม่ในสหรัฐฯ กลับเพิ่มสูงที่สุดอยู่ที่ 60.3 เปอร์เซ็นต์จากผู้ติดเชื้อทั่วโลก ขณะที่ยุโรป มีผู้ติดเชื้อเพิ่มราว 38.7 เปอร์เซ็นต์ แม้ว่าการแพร่ระบาดของโรคฝีดาษลิงจะเกิดขึ้นในยุโรปมาก่อนก็ตามขณะที่ เมื่อวันจันทร์ที่ผ่านมา มีรายงาน 10 ประเทศ ที่มีผู้ติดเชื้อฝีดาษลิงสะสมสูงที่สุดเรียงตามลำดับ คือ สหรัฐฯ สเปน บราซิล เยอรมนี สหราชอาณาจักร ฝรั่งเศส แคนาดา เนเธอร์แลนด์ เปรู และโปรตุเกส ซึ่งรวมยอดผู้ติดเชื้อของประเทศเหล่านี้ อยู่ที่ 88.9 เปอร์เซ็นต์ ของตัวเลขผู้ติดเชื้อทั่วโลก ทั้งนี้ จากตัวเลขดังกล่าว ทำให้สื่อ และผู้เชี่ยวชาญของสหรัฐฯ ตั้งคำถามถึงแนวทางจัดการรับมือกับโรคฝีดาษลิงของรัฐบาลสหรัฐฯ พร้อมวิพากษ์วิจารณ์ว่า รัฐบาลสหรัฐฯ ไม่ได้จัดสรรงบประมาณที่จำเป็นในการจัดหาวัคซีน และสวัสดิการด้านการรักษาโรคที่ดีพอ",
    "เรื่องราวอันแสนเศร้า ของ เจ้าหมา ผู้ จ้องมองไปยังสุดขอบฟ้าโดยหวังว่าเจ้าของจะกลับมา": "ไวรัลแสนเศร้าของ Vaguito เจ้าหมาผู้ จ้องมองไปยังสุดขอบฟ้า โดยหวังว่าเจ้าของจะกลับมา แม้ว่าความจริงจะไม่มีวันนั้นแต่มันก็ยังคงรอคอยต่อไป\n\nVaguito สุนัขที่ใช้เวลาทั้งวันบนชายหาดใน Punta Negra ประเทศเปรู รอให้เจ้าของชาวประมงของเขากลับมาจากการตกปลา ที่การกระทำของมันได้สร้างความเศร้าซึ้งให้กับผู้คนไปทั่วโลก โดย เรื่องราวที่น่าสะเทือนใจของ Vaguito ถูก เผยแพร่โดย Jolie Mejía หญิงชาวเปรูที่บังเอิญกำลังเดินอยู่บนชายฝั่งของ Punta Negra อำเภอหนึ่งของจังหวัดลิมา เมื่อเธอสังเกตเห็นสุนัขตัวหนึ่งจ้องมองไปที่มหาสมุทรอย่างจดจ่อ\n\nเธอพบว่าเจ้าสุนัขตัวนี้ดูเนื้อตัวสะอาดดี ไม่น่าจะใช่หมาจร จึงคาดว่าที่มันมาอยู่ตรงนี้น่าจะมารอเจ้าของที่ออกล่องเรือไปในทะเล เธอจึงให้อาหารมันระหว่างรอให้เจ้าของกลับมาหามัน เธอใช้เวลาหลายนาทีในการพูดคุยและเล่นกับเจ้า Vaguito แต่ก็ไม่มีใครกลับมาหามัสักที ในที่สุดมีชายคนหนึ่งเดินผ่านมาซึ่งสังเกตเห็นสีหน้าที่กังวลของJolie ที่กับอยู่นั่งอยู่กับมัน เขาจึงได้เล่าเรื่องราวชะตากรรมอันน่าเศร้าของเจ้า Vaguito ให้เธอฟัง\n\nเจ้า Vaguito นั้นเป็นสุนัขที่เป็นที่รักของทุกคนในชุมชน ตอนนี้มันอยู่กับหญิงสาวคนหนึ่งที่ดูแลมันเป็นอย่างดี ซึ่งอยู่ไม่ไกลจากชายฝั่ง แต่เรื่องเศร้าก็คือก่อนหน้านี้มันเคยอยู่กับชาวประมงคนหนึ่ง ที่มันมักจะติดตามเขาไปทุกหนแห่งแต่ทว่าครั้งสุดท้ายที่เขาออกทะเลไปเพื่อหาปลาเขาก็เสียชีวิตกลางทะเลและไม่เคยกลับมาหาเจ้า Vaguito อีกเลย ทำให้มันได้แต่เฝ้ารอวันที่เจ้านายของมันจะกลับขึ้นฝั่งแบบทุกครั้งที่ผ่านมาซึ่งมันก็จะรออยู่ที่เดิมเสมอ\n\nJolie Mejía โพสต์ข้อความว่า “เขาบอกเราว่าเจ้าหมาอาศัยอยู่กับชาวประมงที่เสียชีวิตไปเมื่อนานมาแล้ว และตั้งแต่นั้นมาเขาก็มาที่นี่ทุกวันและเฝ้ามองดูทะเลเพื่อรอให้เขากลับมา” ชายคนนั้นบอก Jolie ว่าทุกคนในพื้นที่รู้เรื่องราวที่น่าสลดใจของ Vaguito และมันมักจะเดินกลับบ้านหลังจากจ้องมองทะเลเป็นเวลา 2-3 ชั่วโมง ซึ่งมันก็จะกลับมาในวันรุ่งขึ้นเสมอ… เรื่องราวของมันได้กลายเป็นไวรัลที่โด่งดังไปทั่วโลกซึ่งมันได้ละลายหัวใจผู้คนทั่วโลก ด้วยความซื่อสัตย์ที่ถูกแสดงออกมาผ่านสายตาที่เปื่อยไปด้วยความหวังอันแรงกล้าของมัน\n\nข้อมูลจาก Radio Dos Corrientes / odditycentral\n\nติดตามข่าวสาร Bright Today ช่องทางอื่น ๆ\n\nWebsite : BRIGHT TODAY\n\nFacebook : BRIGHT TV\n\nLine Today : BRIGHT TODAY",
    "5 เกิร์ลกรุ๊ป K-POP กับการคัมแบ็กในครึ่งปีหลัง 2022 แบบปังสะท้านเทรนด์!": "เปิดค่าตัวนักร้องลูกทุ่งมาแรง2022 เห็นราคาอึ้ง ไม่แปลกใจทำไมรวยอู้ฟู่",
    "เอเปค2022 “พาณิชย์” เตรียมดันประเด็นการค้า ก่อนชงผู้นำเอเปค พ.ย.นี้": "นางอรมน ทรัพย์ทวีธรรม อธิบดีกรมเจรจาการค้าระหว่างประเทศ เปิดเผยว่า ในช่วงการประชุมคณะกรรมการว่าด้วยการค้าและการลงทุน (Committee on Trade and Investment: CTI) และการประชุมเจ้าหน้าที่อาวุโสเอเปค (Senior Officials’ Meeting: SOM) ครั้งที่ 3/2565 ที่จัดขึ้นเมื่อปลายเดือนสิงหาคม 2565 ณ จังหวัดเชียงใหม่ สมาชิกเอเปคได้หารือและรับทราบผลการดำเนินงานที่สำคัญของเอเปคในปี 2565 ไม่ว่าจะเป็น\n\nโครงการของเอเปค เพื่อส่งเสริมการค้าที่ครอบคลุมและยั่งยืน เช่น การส่งเสริมธุรกิจเครื่องนุ่งห่มและสิ่งทอสีเขียว การศึกษามาตรการที่ใช่ภาษีกับการลดการปล่อยก๊าซเรือนกระจก และการประชุมเชิงปฏิบัติการเรื่องการกำหนดราคาคาร์บอนและตลาดคาร์บอน เป็นต้น",
    "Huobi Global ประกาศจับมือ Astropay เพิ่มตัวเลือกใช้เงิน ‘Fiat ซื้อ Crypto’ ในแถบละตินอเมริกา": "คริปโตเคอร์เรนซี และ โทเคนดิจิทัลมีความเสี่ยงสูง ท่านอาจสูญเสียเงินลงทุนได้ทั้งจํานวน โปรดศึกษาและลงทุนให้เหมาะสมกับระดับความเสี่ยงที่ยอมรับได้",
    "สาวไลฟ์สตรีม ทำท่าทางแปลก ๆ หารู้ไม่ว่า เงาสะท้อนในกระจกสะท้อนชัด...ตาแตกเลย !": "\n\nวันที่ 27 สิงหาคม 2565 วันที่ 27 สิงหาคม 2565 เว็บไซต์แอปเปิลเดลี่ เผยว่า มีหญิงสาวรายหนึ่งซึ่งคาดว่ามาจากประเทศเปรู ผู้ใช้บัญชีชื่อ Kimmikka บนแพลตฟอร์มสตรีมมิ่ง Twitch โดยเธอเป็นสาวสตรีมเมอร์หน้าใหม่ เพิ่งเริ่มไลฟ์ครั้งแรก เมื่อเดือนที่ผ่านมา และมีผู้ติดตามเพียง 231 ราย จนกระทั่งไม่กี่วันก่อน ที่เธอได้สร้างประเด็นร้อนแรง\n\nภายหลังจากเหตุการณ์ที่เกิดขึ้นถูกนำไปเผยแพร่ไปบนโซเชียลมีเดีย หญิงสาวเจ้าตัวได้ออกมาอ้างว่า \"เป็นความผิดพลาดจากการเมา\" จนต่อมาทาง Twitch ได้รับรายงานเรื่องร้องเรียน จึงลบคลิปไลฟ์ของ Kimmikka ออกจากระบบ พร้อมทั้งแบนบัญชีของเธอไป และไม่ชัดเจนว่าเธอจะสามารถกลับมาใช้บริการได้อีกครั้งเมื่อใด\n\n\n\n\n\nKimmikka ได้ตั้งกล้องไลฟ์สตรีมภายในห้องของเธอ แต่ทั้งมุมกล้องและท่าทางของเธอนั้นดูแปลก ๆ มีบางจังหวะที่เธอเก็บอารมณ์และสีหน้าไม่อยู่ ควบคุมการแสดงออกของเธอไม่ได้ ในตอนแรก แฟน ๆ เข้าใจว่าเธอยังไม่คุ้นเคยหรือเธอมีอาการไม่สบายตัว จนกระทั่งมีคนตาดีมองเห็นเงาสะท้อนในกระจกความจริงถูกเปิดเผยว่า เธอไม่ได้อยู่ในห้องตามลำพัง มีแฟนหนุ่มของเธออยู่ที่ด้านหลัง และกำลังทำกิจกรรมชวนสยิวไปพร้อม ๆ กับการไลฟ์ถ่ายทอดไปให้ผู้คนได้ชม หลังจากนั้น เมื่อมีคนสังเกตเห็นเพิ่มมากขึ้น สุดท้ายเธอก็ตัดจบไลฟ์ไปอย่างรวดเร็วอย่างไรก็ตาม มีชาวเน็ตได้บันทึกคลิปวิดีโอดังกล่าวเอาไว้ได้ และนำไปแชร์ต่อกันจนกลายเป็นไวรัล กลายเป็นที่วิพากษ์วิจารณ์กว้างขวาง แต่ทั้งนี้ ก็มีบางส่วนเชื่อว่า คลิปวิดีโอดังกล่าวดูไม่ใช่ของจริง เป็นเพียงการจัดฉากขึ้นมาขอบคุณข้อมูลจาก ettoday",
    "เอกวาดอร์โล่งยังได้สิทธิเล่นบอลโลก หลังฟีฟ่าปัดตกคำร้องนักเตะในทีมโกงสัญชาติ": "เอกวาดอร์โล่งยังได้สิทธิเล่นบอลโลก หลังฟีฟ่าปัดตกคำร้องนักเตะในทีมโกงสัญชาติ\n\nเมื่อวันที่ 16 กันยายน สื่อต่างประเทศรายงานว่า ทีมชาติเอกวาดอร์ยังคงมีสิทธิเข้าร่วมแข่งขันฟุตบอลโลก 2022 ที่ประเทศกาตาร์ ปลายปีนี้ตามเดิม หลังจากคณะกรรมการอุทธรณ์ของสหพันธ์ฟุตบอลนานาชาติ (ฟีฟ่า) ตัดสินว่าไบรอน คาสตินโย่ แบ๊กขวาทีมชาติที่โดนร้องเรียนสามารถลงแข่งขันให้ทีมได้\n\nก่อนหน้านี้ สมาคมฟุตบอลชิลีและเปรูได้ยื่นอุทธรณ์ต่อฟีฟ่าว่า คาสตินโย่ไม่มีสิทธิลงเล่นให้เอกวาดอร์ เนื่องจากใช้หลักฐานสูติบัตรปลอมในการลงทะเบียนเป็นนักเตะของเอกวาดอร์ โดยมีบทสัมภาษณ์ของเจ้าตัวยอมรับว่า เกิดที่ประเทศโคลอมเบียในปี 1995 ไม่ใช่เมืองเจเนอรัล วียามิล ปลายาส ของเอกวาดอร์ในปี 1998 ตามที่ระบุในสูติบัตร โดยในการแข่งขันฟุตบอลโลก 2022 รอบคัดเลือกที่ผ่านมา เขาลงเล่นให้ทีมชาติ 8 นัด\n\nอย่างไรก็ตาม คณะกรรมการอุทธรณ์ของฟีฟ่าแถลงว่า หลังจากพิจารณาเอกสารหลักฐานต่างๆ แล้ว เอกสารระบุว่า คาสตินโย่ถือสัญชาติเอกวาดอร์ถาวรในเวลานี้ จึงยกคำร้องอุทธรณ์ดังกล่าว อย่างไรก็ตาม ฟีฟ่าเปิดช่องให้ผู้ร้องเรียนสามารถส่งหนังสืออุทธรณ์ไปยังศาลอนุญาโตตุลาการกีฬาโลก (ซีเอเอส) ตัดสินชี้ขาดได้ ซึ่งทางทนายความของสมาคมฟุตบอลชิลียืนยันว่าจะอุทธรณ์ต่อซีเอเอสต่อไป\n\nสำหรับเอกวาดอร์อยู่ในกลุ่มเอร่วมกับกาตาร์ เนเธอร์แลนด์ และเซเนกัล โดยมีคิวเตะนัดเปิดสนามกับกาตาร์ในวันที่ 20 พฤศจิกายน",
    "เผยโฉม TOPS CLUB สโตร์สินค้านำเข้า แห่งแรกย่านพระราม 2 เปิด 28 ก.ย. นี้": "วันนี้ (26 ก.ย.) บริษัท เซ็นทรัล รีเทล คอร์ปอเรชั่น จำกัด (มหาชน) ได้นำสื่อมวลชนเยี่ยมชม ท็อปส์ คลับ (Tops CLUB) สโตร์แห่งใหม่ในรูปแบบเมมเบอร์ชิปสโตร์ บนพื้นที่กว่า 15,000 ตารางเมตร ตั้งอยู่ด้านหลังศูนย์การค้าเซ็นทรัล พระราม 2 ถนนพระรามที่ 2 แขวงแสมดำ เขตบางขุนเทียน กรุงเทพฯ โดยมี น.ส.จิตรลดา ณ เชียงใหม่ ผู้จัดการทั่วไปท็อปส์ คลับ บริษัท เซ็นทรัล ฟู้ด รีเทล จำกัด และคณะ พาสื่อมวลชนเยี่ยมชมโซนต่างๆ ที่แบ่งออกเป็น 3 โซนใหญ่ ได้แก่ โซนสินค้าทั่วไป, โซนสินค้าอาหารแห้ง และโซนสินค้าอาหารสดนำเข้า สุราและไวน์ คาเฟ่ และแคชเชียร์สำหรับท็อปส์ คลับ เป็นโมเดลธุรกิจล่าสุดของท็อปส์ จำหน่ายสินค้านำเข้าจากทั่วโลกระดับพรีเมียมกว่า 3,500 รายการ อาทิ อาหารสด อาหารแห้ง ขนม เบเกอรี่ สินค้าเครื่องครัว ของใช้ภายในบ้าน เครื่องใช้ไฟฟ้า อุปกรณ์กลางแจ้ง ของเล่นสำหรับเด็ก อุปกรณ์กีฬา อุปกรณ์สำหรับสัตว์เลี้ยง เครื่องดื่มทั้งแอลกอฮอลล์และนอน-แอลกอฮอล์ และไวน์นำเข้าจากต่างประเทศ เจาะกลุ่มลูกค้าทั่วไปทั้งคนไทย รวมทั้งชาวต่างชาติที่พักอาศัยในประเทศไทย (Expat) โดยเน้นไปที่ลูกค้าซื้อไปบริโภคเอง (B2C) ส่วนมากจะเป็นสินค้าแพ็คใหญ่ ราคาประหยัดกว่าขายปลีก โดยสินค้าที่จำหน่ายจะหมุนเวียนทุกสัปดาห์ พร้อมจุดชิมสินค้าเพื่อให้ลูกค้าสัมผัสรสชาติก่อนตัดสินใจซื้อ ซึ่งทั่วสโตร์มีมากกว่า 40 จุดโมเดลดังกล่าวท็อปส์ได้พัฒนามานานกว่า 2 ปี พร้อมกับเปิดป๊อบ-อัพสโตร์ไปเมื่อเดือน ก.ค. 2565 ที่ผ่านมา ได้แก่ เซ็นทรัล พระราม 2, เซ็นทรัล เอ็มบาสซี, เมกา บางนา ซึ่งพบว่าผลตอบรับดี มีผู้สนใจสมัครสมาชิกแบบพรีเมียมกว่า 12,000 ราย สำหรับเหตุผลที่เลือกทำเลย่านพระราม 2 เพราะจากฐานลูกค้าพบว่ามีกำลังซื้อที่สูง มีที่อยู่อาศัยราคาสูงนับร้อยโครงการ และมีครัวเรือนที่อยู่อาศัยโดยรอบนับล้านคน ซึ่งที่ผ่านมา เซ็นทรัล ฟู้ด รีเทล ได้อัปเกรดท็อปส์ มาร์เก็ต ที่อยู่ภายในศูนย์การค้าเซ็นทรัล พระราม 2 ให้กลายเป็นเซ็นทรัล ฟู้ด ฮอลล์ ไปเมื่อไม่นานมานี้อย่างไรก็ตาม ท็อปส์ คลับ ไม่ได้จำกัดว่าจะต้องเป็นผู้ที่อยู่อาศัยย่านพระรามที่ 2 เท่านั้น แต่คนที่อยู่ย่านอื่นอาจจะเดินทางมาซื้อสินค้าที่นี่ 2-3 เดือนต่อครั้ง นอกจากนี้ ท็อปส์ คลับ ต่างจากโมเดลค้าส่งรูปแบบอื่น คือ สินค้าที่จำหน่ายจะเป็นสินค้าแพ็คใหญ่ในราคาประหยัด สำหรับใช้เองหรือแบ่งกับเพื่อนและเป็นของขวัญ ไม่ใช่สินค้าขายยกโหล อีกทั้งเป็นสินค้านำเข้าระดับพรีเมียม เจาะกลุ่มลูกค้าซื้อไปใช้เอง ต่างจากห้างค้าส่งรูปแบบอื่นที่จะเน้นไปที่ผู้ประกอบการร้านอาหาร ร้านโชวห่วย ฯลฯ แต่ก็มีกลุ่มลูกค้าร้านอาหาร เช่น ร้านอาหารอิตาลี ที่ต้องการเครื่องปรุงเป็นการเฉพาะโดยไฮไลต์สินค้าแต่ละโซน เริ่มจากโซนที่ 1 จะเป็นสินค้าอิเล็กทรอนิกส์ เช่น อุปกรณ์กลางแจ้ง เต็นท์ เก้าอี้สนามขนาดใหญ่ ชุดเตา-อุปกรณ์ย่างบาร์บีคิว อุปกรณ์กีฬา เครื่องครัว สินค้าสำหรับสัตว์เลี้ยง ของใช้ในบ้าน เครื่องครัว อุปกรณ์รถยนต์ อุปกรณ์กีฬา เครื่องใช้ไฟฟ้า สินค้าที่น่าสนใจจะเป็นเก้าอี้เกมมิ่งดีไซน์ล้ำ ตุ๊กตาหมีไซส์ยักษ์ สูงกว่า 3 เมตร ของเล่นเด็กปลอดสารพิษ แพยางยูนิคอร์น นกฟลามิงโก้ไซส์ยักษ์ รองรับได้ 8 คน ซึ่งพบว่ามีผู้ประกอบการโรงแรมให้ความสนใจซื้อไปรับรองลูกค้าโซนที่ 2 โซนอาหารแห้ง ประกอบด้วย ชา กาแฟ ขนม เครื่องปรุงรส บะหมี่ เส้น ถัดจากนั้นจะเป็นสินค้าแช่แข็ง บนตู้แช่ที่ออกแบบเป็นพิเศษ ไอศกรีม และผัก-ผลไม้ในห้องเย็น (Walk-in Cooler) สินค้าที่น่าสนใจ อาทิ เมล็ดกาแฟนำเข้าจากจาไมกา โคลัมเบีย เปรู พร้อมบริการบดฟรี, ชารอยบอส (ROOIBOS) ซึ่งเป็นชาเพื่อสุขภาพ ไม่มีคาเฟอีน นำเข้าจากแอฟริกาใต้, บะหมี่ THE DEVIL OF FIRE จากเกาหลีใต้ ขึ้นชื่อว่าเผ็ดที่สุด, ไอศกรีม KILLINCHY GOLD นำเข้าจากนิวซีแลนด์ครบทั้ง 6 รสชาติโซนที่ 3 โซนอาหารสด อาทิ เนื้อสัตว์ อาหารทะเลนำเข้าจากต่างประเทศ อาทิ เนื้อวัว เนื้อแกะ เนื้อปลาแซลมอน หอยนางรม หอยเชลล์ กุ้งล็อบสเตอร์ อาหารพร้อมทาน เบเกอรี่ ถัดจากนั้นจะเป็นเครื่องดื่มแอลกอฮอล์ เช่น สุรา ไวน์ เบียร์ สินค้าขนม คาเฟ่ แคชเชียร์ 32 ช่อง ตู้เอทีเอ็มธนาคารกสิกรไทย และจุดบริการสมาชิก ไฮไลต์จะเป็นคาเฟ่ มีขนมที่ใช้วัตถุดิบนำเข้าจากสหรัฐอเมริกา อาทิ ฮอทดอกที่เป็นไส้กรอกเนื้อ พายไก่อบ พิซซ่า พร้อมที่นั่งรับประทานอาหารในร้าน และซื้อกลับบ้าน",
    "วิบากกรรมผู้นำประเทศ สยามรัฐ": "เสรี พงศ์พิศ\n\nFb Seri Phongphit\n\nAnimal farm ของ George Orwell เขียนมา 70 กว่าปี เปลี่ยนผู้นำจากคนไปเป็นหมู จากหมูกลับไปเป็นคน วนเวียนไปมาไม่รู้กี่รอบ ประเทศต่างๆ ยังเป็น “ฟาร์มสัตว์” ที่แย่งอำนาจกันเหมือนเดิม\n\nประเทศศรีลังกา เคยประกาศหลายสิบปีก่อนว่าจะพัฒนาให้เหมือนสิงคโปร์ แต่ตอนนี้ล้มละลาย ไล่ประธานาธิบดี ไล่นายกฯ ผู้นำประเทศทั้งตระกูล “ราชปักษา” ที่ถูกหาว่า “โกงทั้งโคตร” ออกนอกประเทศ\n\nมาเลเซียจับอดีตนายกรัฐมนตรีราจิบ นาซัก ติดคุก 12 ปี ที่อาร์เจนตินา อัยการเสนอศาลให้ลงโทษจำคุก 12 ปีรองประธานาธิบดีกริสตินา เฟร์นันเดซ เด กีร์ชเนร์ ด้วยข้อหา “คอร์รัปชัน” เมื่อครั้งเป็นประธานาธิบดีระหว่างปี 2007-2015 ต่อจากสามี\n\nเปโดร กัสติโย ประธานาธิบดีเปรูจากพรรค “สังคมนิยม” ได้รับเลือกเพียงปีเดียว แต่ถูกลงมติ “ไล่” จากสภาสองครั้งด้วยข้อหา “คอร์รัปชัน” แต่ไม่สำเร็จ เป็นอดีตครูโรงเรียนประถม ผู้นำสหภาพ ที่นำการนัดหยุดงานประท้วงรัฐบาลเรื่องงบประมาณการศึกษาของชาติ\n\nละตินอเมริกายังมีปัญหาเกี่ยวกับผู้นำในอีกหลายประเทศ ไม่ว่าบราซิลที่กำลังจะเลือกตั้ง หรือเวเนซุเอลา ที่ “ซ้ายจัด” อย่างชัดเจนตั้งแต่อดีตประธานาธิบดีฮูโก ชาเวซ ที่ถึงแก่กรรม นายมาดูโร อดีตคนขับรถบัส และประธานสหภาพ ผงาดขึ้นมาทางการเมืองเมื่อปี 2000 และเป็นประธานาธิบดีตั้งแต่ปี 2013\n\nนายมาดูโรนำเวเนซุเอลาฝ่าวิกฤติแบบฝุ่นตลบมองไม่เห็นทางมานานหลายปี ชาวบ้านอดอยากยากแค้น อพยพหนีไปประเทศอื่น 3 ล้านคน ประเทศล้มละลาย เงินเฟ้อสี่แสนเปอร์เซ็นต์ วันนี้ลดลงมาเหลือร้อยกว่า เป็นประเทศที่มีน้ำมันและก๊าซมากที่สุดประเทศหนึ่ง แต่นายชาเวซยึดจากเอกชนมาเป็นของรัฐ อเมริการับไม่ได้ บอยคอตและหาทางโค่นนายชาเวซและนายมาดูโรหลายวิธี แต่ไม่สำเร็จ\n\nละตินอเมริกาได้ผู้นำประเทศ “ฝ่ายซ้าย” อย่างท่วมท้นตั้งแต่ปี 2018 จนถึงวันนี้ ที่เม็กซิโก โบลิเวีย อาร์เจนตินา ชิลี เปรู เอกวาดอร์ ล่าสุดที่โคลอมเบีย และอาจจะได้อีกคนที่บราซิลในปลายปีนี้\n\nกระแสฝ่ายซ้ายที่กลับมาเป็นผู้นำมาจากสภาวะปัญหาเศรษฐกิจสังคมของประเทศ ความเหลื่อมล้ำ ความไม่เป็นธรรมทางสังคม ที่คนจนคนรากหญ้าเผชิญ ทำให้พรรคฝ่ายซ้ายที่ยืนอยู่ข้างคนจนได้รับโอกาส\n\nแต่ก็ไม่สามารถแก้ปัญหาเศรษฐกิจของบ้านเมืองได้มากนัก เพราะอิทธิพลของอเมริกาและประเทศพัฒนาที่ครอบงำทวีปนี้มานาน ผลประโยชน์มหาศาลที่ไม่อาจให้หลุดไปโดยง่าย จึงเห็นบทบาทสหรัฐอเมริกาเบื้องหน้าเบื้องหลังประเทศเหล่านี้ในรูปแบบต่างๆ\n\nนายกุสตาโว เปโตร ประธานาธิบดีคนใหม่ของโคลอมเบีย ประกาศนโยบาย 10 ข้อในวันปฏิญาณตนเข้ารับตำแหน่งเมื่อต้นเดือนสิงหาคม หนึ่งในนั้น คือ “สร้างสันติภาพถ้วนหน้า” (total paz) บอกว่า พร้อมที่จะ “พูดคุย” กับทุกฝ่าย รวมทั้งบรรดานักรบนักสู้กู้ชาติบนดินใต้ดิน ในป่าในเมือง (guerillas)\n\nนายเปโตร ผู้นำที่น่าจับตา เป็นอดีตนักรบกู้ชาติ ที่ทิ้งปืนออกมาสู้กันทางการเมืองตั้งแต่ 30 กว่าปีก่อน ศึกษาเศรษฐศาสตร์ การบริหารในและต่างประเทศจนได้ปริญญาเอก เสนอให้ยูเอ็นทบทวนยุทธศาสตร์การปราบปรามยาเสพติด ที่เน้นแต่จัดการกับคนค้ายา แต่ไม่ได้ทำการป้องกันในบ้านเมืองตนเองเข้มแข็งพอ\n\nเขาประกาศไม่กี่วันก่อนว่า พร้อมที่จะเจรจากับนักค้ายา บอกว่าจะไม่ส่งต่อไปให้สหรัฐเหมือนที่ทำกันมา เพราะคนเหล่านั้นส่วนใหญ่ตายในคุก แต่ถ้าหากไม่เจรจา ไม่เลิก จับได้ก็จะส่งแน่\n\nไม่ว่าอเมริกาจะรับแนวทางดังกล่าวหรือไม่ นายเปโตรแสดงให้เห็น “กระบวนทัศน์” ใหม่ในเรื่องการแก้ปัญหายาเสพติด และมองเห็น “การแบ่งแยกและปกครอง” ของอำนาจนอกประเทศต่อโคลอมเบีย\n\nสถานการณ์การเมืองในประเทศต่างๆ ส่วนใหญ่ ไม่ว่ากำลังพัฒนา หรือพัฒนาแล้ว ต่างก็อยู่ในสภาวะของความแตกแยกแบ่งฝ่ายของพลเมืองเป็นสองขั้วชัดเจน หลายแห่งถึงกับออกมาเข่นฆ่าราวี หรือไม่ก็สู้กันในรูปแบบต่างๆ ทางสังคม เศรษฐกิจ และการเมือง จนประเทศชาติหยุดนิ่งถอยหลัง ไม่ก้าวหน้าพัฒนา\n\nมีนักวิเคราะห์การเมืองในสหรัฐบอกว่า ไม่ว่านายโดนัลด์ ทรัมป์ จะกลับมาเป็นประธานาธิบดีในสมัยหน้าอีกหรือไม่ ไม่ใช่ปัญหา ใครมาก็ไม่ได้สร้างความแตกต่างให้สังคมอเมริกันที่แตกแยกหนักหน่วงอยู่แล้ว\n\nการเติบโตของขบวนการขวาจัด จนถึง “นาซีใหม่” ในหลายรูปแบบที่ยุโรป เป็นเรื่องที่น่าติดตาม ไม่ว่าที่ฝรั่งเศส เยอรมนี และที่อิตาลี ที่กำลังจะมีการเลือกตั้ง ที่โพลยกให้พรรคขวาจัดที่มีผู้นำเป็นสตรีวัย 40 จะได้รับเลือกตั้งมากที่สุด และถ้าได้เป็นนายกรัฐมนตรี อาจนำอิตาลีไปสู่ความขัดแย้งมากกว่าเดิม\n\nผู้นำประเทศหลายคนใช้แนวคิด “แบ่งแยกแล้วปกครอง” แม้วันเข้ารับตำแหน่งจะประกาศเสียงดังว่า จะเป็นผู้นำของคนทั้งประเทศ ประเทศไทยก็ไม่ยกเว้น เห็นได้ตลอดมาว่าประเทศนี้มีกี่ฝักกี่ฝ่าย\n\nหลายประเทศชื่นชมประเทศไทยที่ใช้นโยบาย 66/23 ทำให้ “คนเข้าป่า” กลับออกมาร่วมกันพัฒนาบ้านเมืองว่าเป็นผลของวิสัยทัศน์ของผู้นำ แต่ความจริง คงมาจากการ “ล่มสลาย” ของพรรคคอมนิวนิสต์ไทย มากกว่า เนื่องด้วยสถานการณ์ทางการเมืองในภูมิภาคนี้ที่เมื่อ “พคท.” ไม่ได้รับการสนับสนุนจากพันธมิตรต่างประเทศ ก็ยากที่จะคงอยู่ต่อไปได้ ผู้นำไทยจึง “รับลูก” ต้อนรับคน “กลับบ้าน” ความขัดแย้งทางสังคมไม่ได้หมดไป เปลี่ยนเพียงรูปแบบ และขบวนการเท่านั้น\n\nประเทศไทยได้พยายามใช้ “สุนทรียสนทนา” มานานจนคนทั่วไปลืมไปแล้ว สิ้นหวังกับสถานการณ์ที่ “พูดคุยกันไม่ได้” แบ่งฝักแบ่งฝ่ายชัดเจน แบ่งแยกแล้วปกครอง จึงมีแต่เรื่องซื้อสิทธิ ซื้อคน ซื้อนักการเมือง เรื่อง “งูเห่า” จึงเป็นเรื่อง “ธรรมดา” และสัญลักษณ์ของสังคมที่แตกแยก และแสวงประโยชน์\n\nผู้นำการเมืองไทยไม่มีวิสัยทัศน์ “สันติภาพถ้วนหน้า” อย่างผู้นำโคลอมเบีย ถ้ามี จังหวัดชายแดนภาคใต้ และสังคมโดยรวมไม่น่าจะอยู่ในสภาพเช่นนี้ ที่มีเสื้อเหลือง เสื้อแดง สะหลิ่ม สามกีบ ทั้งแตกต่างและแตกแยกสร้างสมความเกลียดชัง สู้กันไม่เพียงแต่ทางความคิด แต่พร้อมที่จะนองเลือดเมื่อถึงจุดเดือด\n\nนักการเมืองสร้างได้แต่พรรคในบ้านเมืองที่แตกแยก รัฐบุรุษสร้างชาติ สร้างบ้านเมืองที่สมานฉันท์",
    "ลูกศิษย์ระดมทุนซื้อรถให้ \"ครูผู้ทุ่มเท\" หลังรู้ว่าต้องเดินทางไปกลับ 4 ชม.": "คูลีโอ กาสโตร ครูคณิตศาสตร์ โรงเรียนมัธยมปลาย YULA Boys ย่านปีโค-รอบเบอร์ตสัน นครลอสแองเจลิส คิดว่าเขาไปสายไม่ทันงานชุมนุมนักเรียนเพื่อแสดงความขอบคุณครู เมื่อเช้าวันพฤหัสบดีที่ผ่านมา โดยไม่รู้ว่าแท้จริง เป็นกิจกรรมที่จัดขึ้นเป็นพิเศษเพื่อเซอร์ไพรส์เขาโดยเฉพาะ เริ่มจากการเปิดคลิปซึ้ง และให้ครูเดินผ่านแถวนักเรียนที่ยกแขนจับกันเป็นอุโมงค์ ไปยัง ของขวัญชิ้นใหญ่อย่าง รถมาสดา CX-3 ปี 2019 ที่ลูกศิษย์ระดมทุนซื้อให้แด่ครูผู้ทุ่มเท เพื่อลดความยากลำบากในการเดินทาง\n\nครูวัย 31 ปี อาศัยอยู่ที่เมืองซานตา แคลริตา ใช้เวลาเดินทางไปกลับวันละ 4 ชม. เพราะไม่มีรถส่วนตัว ต้องตื่นตีสี่ครึ่ง ขี่สกูตเตอร์เป็นระยะทางเกือบ 10 กม. ไปที่ป้ายรถประจำทาง จากนั้น นั่งรถ 90 นาทีไปลงที่เซ็นจูรี ซิตี้ ลงรถบัส แล้วขี่สกูตเตอร์อีก 1กม.เศษต่อไปโรงเรียนเอกชนที่สอนอยู่ โดยรวม ๆ ใช้เวลาประมาณ 2 ชม. หากตกรถเมล์ ก็จะต้องรออีกครึ่งชม.- 1 ชม. และกว่าจะกลับถึงบ้าน ก็เวลาประมาณ 21.30 น. ลูก 3 คนหลับกันหมด\n\nสำหรับนักเรียน คาสโตรไม่ใช่แค่ครูสอนหนังสือ แต่เป็นทั้งที่ปรึกษา และเป็นเพื่อน แม้เดินทางไกลหลายชม.เพื่อไปสอน แต่ยังทุ่มเวลาให้กับนักเรียนอย่างเต็มที่ ไม่เว้นแม้แต่พักกลางวันและหลังเลิกเรียน\n\n\n\nนักเรียนใช้โซเชียลมีเดียระดมทุนในช่วงปิดเทอมได้ 3,000 ดอลลาร์ ผ่านการขายของและจัดกิจกรรม อีกส่วนได้จากพ่อแม่ผู้ปกครองที่ลงมาช่วยกันหลายทาง บวกกับส่วนลด 5,000 ดอลลาร์จากบริษัทที่ขายรถให้ รวมเงินได้ทั้งหมด 3 หมื่นดอลลาร์ พอซื้อ มาสดา สีน้ำเงิน เครื่องยนต์ 2.4 ลิตร เบาะหนัง ติดเครื่องเสียงยี่ห้อ Bose ผ่านการใช้งานมาแค่ 4.8 หมื่นกม. ในราคา 1.3 หมื่นดอลลาร์ ที่เหลือเป็นค่าประกันรถ และค่าน้ำมันรถเป็นเวลา 1 ปี\n\nกาสโตร กล่าวว่า นักเรียนรู้ว่า เขาเดินทางอย่างไรจากอพาร์ตเมนต์ไปทำงานในแอลเอ แต่ไม่คาดว่าพวกเขาจะทำแบบนี้ เขารู้สึกเซอร์ไพรส์ และพิเศษมาก ๆ และขอขอบใจนักเรียนทุกคน เขาสอนนร.เสมอว่า ให้ทำทุกอย่างแบบเต็มที่ที่สุด หากชีวิตไม่ได้เป็นอย่างที่หวัง อย่าร้องไห้คร่ำครวญ แต่ให้ขอบคุณกับสิ่งที่มีอยู่แล้ว ทำในสิ่งที่ต้องทำต่อไป และต้องทำจากหัวใจ ไม่ใช่เพราะรอรางวัล ซึ่งเขาก็ไม่เคยคาดหวัง แต่วันหนึ่งเรื่องดี ๆ จะเกิดขึ้นเอง และนี่ก็คือหลักฐาน และว่าเวลานี้เขามีรถแล้ว สามารถไปส่งลูกที่โรงเรียนได้ทุกเช้า แถมมีเวลามากขึ้นที่จะใช้วางแผนการเรียนการสอน\n\nโจชัว เกเรนดาช นร.ที่เป็นโต้โผระดมทุน กล่าวว่า ครูนั่งข้างๆเขาตอนพักกลางวันและหลังเลิกเรียน สอนจนกว่าเขาจะเข้าใจ ครูคาสโตรไม่ใช่ครูที่จะยอมถอดใจกับนักเรียน ต้องมั่นใจว่าทุกคนจะเข้าใจในเรื่องที่สอน เป็นคนที่ให้และใจดี เชื่อในตัวนักเรียน และกระตุ้นให้พวกเขามีกำลังใจ เชื่อในศักยภาพของตัวเอง ขณะที่ชาร์ลี ลีด นักเรียนอีกคน กล่าวว่า เขาเชื่อว่า การมีรถคันนี้ บวกกับโอกาสใหม่ๆ ที่ได้มา ครูคาสโตรจะพบหนทางช่วยเหลือผู้อื่นรอบตัวมากขึ้นอย่างแน่นอน\n\nอย่างไรก็ดี ครูหนุ่ม กล่าวว่า การทำงานหนักอยู่ในสายเลือด ในฐานะลูกของผู้อพยพจากเปรู และไม่ได้รู้สึกว่าการเดินทางหลายต่อ เป็นเรื่องที่หนักหนา และมีคนที่รู้จักอีกมากมายที่ลำบากกว่าเขา\n\n\n\n\n\nคาสโตรเกิดมาเพื่อเป็นครู เขาเริ่มสอนตั้งแต่มัธยมต้น แลกกับขนมและเงินเล็กๆน้อยๆ เขาจบการศึกษาที่โรงเรียนม.ปลายดาวนีย์ และมหาวิทยาลัยแคลิฟอร์เนีย ซานตา ครูซ เริ่มเป็นครูที่โรงเรียน ยูลา บอยส์ ปี 2562 หลักการสอนของเขาคือมุ่งสร้างแรงจูงใจ กระตุ้นให้นักเรียนถาม เพราะสิ่งสำคัญไม่ใช่เรื่องการรู้คำตอบ แต่เป็นการทำอย่างไรถึงจะได้คำตอบ\n\nที่มา patch latimes\n\nติดตาม คมชัดลึก ที่นี่\n\nเพิ่มเพื่อน Line: https://lin.ee/qw9UHd2\n\nFacebook : https://www.facebook.com/komchadluek/\n\n\"คมชัดลึก ลูกทุ่ง Awards 2565\" ใครคือ 6 Candidate กับ 8 สาขา Popular Vote ได้ที่นี่ (https://awards.komchadluek.net/#)",
    "ชูชัน! ต้นไม้แปลก ปาล์ม ฮัวคราโปนา เจ้าของสมยา ต้นองคชาต ใหญ่ยาวตั้งตระหง่าน": "ต้นไม้แปลก ปาล์ม ฮัวคราโปนา เจ้าของสมยา ต้นองคชาต ใหญ่ยาวตั้งตระหง่าน แม้หน้าตาชวนคิดไม่ดีแต่ประโยชน์มีมากมาย\n\nHuacrapona Palm Tree ต้นปาล์ม ฮัวคราโปนา หรือที่ผู้คนมักเรียกว่าต้น องคชาต ซึ่งไม่ต้องบอกก็รู้ว่าทำไมมันถ฿งถูกเรียกแบบนั้น พบได้ทั่วไปใน ทวีป อเมริกาเหนือ -ใต้ นิคารากัว ปานามา โคลอมเบีย เอกวาดอร์ เปรู เวเนซุเอลา และบราซิล Huacrapona เป็นต้นปาล์มขนาดใหญ่ที่มีลักษณะเป็นกอที่เติบโตอย่างหลวม ๆ จากยอดกราบหรือลำต้นใต้ดินจะมีเส้นผ่านศูนย์กลางไม่เกิน 45 ซม.\n\nซึ่งนอกจากรูปลักษณ์ที่สะดุดตาจนเป็นที่สนใจของผู้คนแล้วนั้น ต้นปาล์ม ฮัวคราโปนา ยังเป็นที่สนใจเหล่านักวิทยาศาตรา์อีกด้วยด้วย โดยเฉพาะผลของมันที่มีการระบุว่า มันสามรถรักษาโรคมาลาเรียได้ ขณะเดียวกันผู้คนยังเชื่อว่ามันมีความสามารถในการปลุกเร้าให้ท่านชายแข็งตัวง่าย อึดถึกทน และไปถึงจุดสุดยอดอย่างมีประสิทธิภาพ ซึ่งมีการดึงสรรพคุณของมันมาทำเป็นสมุนไพร ซึ่งแต่เดิมชาวพื้นเมืองอเมริกันใช้ผลปาล์มชนิดต่างๆเพื่อสรรพคุณทางโภชนาการ ยาขับปัสสาวะ ยากล่อมประสาท และบรรเทาอาการไอ มาอย่างยาวนาน\n\nติดตามข่าวสาร Bright Today ช่องทางอื่น ๆ\n\nWebsite : BRIGHT TODAY\n\nFacebook : BRIGHT TV\n\nLine Today : BRIGHT TODAY\n\n\n\n",
    "สรุปภาวะสินค้าเกษตรประจำสัปดาห์ วันที่ 19-23 กันยายน 2565": "ราคาสินค้าเกษตรสัปดาห์นี้ ข้าวโพดและข้าวเพิ่มขึ้น ถั่วเหลือง ปลาป่น สุกร ไก่เนื้อและไข่ไก่ราคาทรงตัว\n\nข้าวโพด : ราคาเพิ่มขึ้น ข้าวโพดเลี้ยงสัตว์ ณ ไซโลโรงงานอาหารสัตว์ ราคาปรับเพิ่มขึ้นจากหาบละ 705 บาท เป็นหาบละ 711 บาท เนื่องจากสภาวะฝนตกในทุกพื้นที่อย่างต่อเนื่อง ด้านตลาดซื้อขายล่วงหน้าชิคาโก ประจำวันที่ 21 กันยายน 2565 ข้าวโพดเลี้ยงสัตว์ รอบส่งมอบเดือนธันวาคม 2565 ราคาอยู่ที่ 685.4 เซนต์/บุชเชล ราคาปรับเพิ่มขึ้นเล็กน้อย กระทรวงเกษตรสหรัฐฯ ประเมินปริมาณข้าวโพดคุณภาพที่อยู่ในเกณฑ์ดีถึงยอดเยี่ยม (Good to Excellent) ลดลงจาก 53% เป็น 52% และรายงานความคืบหน้าในการเก็บเกี่ยวผลผลิตปัจจุบันอยู่ที่ 7% ซึ่งช้ากว่าค่าเฉลี่ยเล็กน้อย ส่วนฝั่งประเทศบราซิลปัจจุบันกำลังเพาะปลูกข้าวโพดรุ่นหนึ่ง ความคืบหน้าอยู่ที่ 26% เร็วกว่าค่าเฉลี่ยเล็กน้อย ขณะที่ด้านอุปสงค์ หน่วยงานด้านพลังงานสหรัฐฯ (EIA) รายงานยอดการผลิตเอทานอลในสัปดาห์ที่ผ่านมาอยู่ที่ 901,000 บาร์เรลต่อวัน ซึ่งต่ำที่สุดในรอบ 19 เดือน ทำให้ระดับสต็อกเอทานอลลดลง จาก 22.8 บาร์เรล เป็น 22.5 บาร์เรล ส่วนปัจจัยภายนอก ความขัดแย้งระหว่างประเทศยูเครนและรัสเซียที่ปัจจุบันยังคงน่าเป็นห่วง เนื่องจากประเทศยูเครนเป็นประเทศที่สำคัญต่อตลาดธัญพืช รวมถึงเป็นผู้ส่งออกข้าวโพดอันดับ 4 ของโลก แนวโน้ม : คาดว่าราคาข้าวโพดในประเทศน่าจะทรงตัว ถั่วเหลือง : ราคาทรงตัว กากถั่วเหลืองจากเมล็ดถั่วเหลืองนำเข้า ราคาทรงตัวในระดับสูงที่กิโลกรัมละ 22.90 บาท หลังจากที่ประเทศจีนเริ่มมีการผ่อนปรนมาตรการล็อกดาวน์ ทำให้ปริมาณการซื้อจากจีนเข้ามาในตลาดมากขึ้น โดยเฉพาะรายงานจากกระทรวงเกษตรสหรัฐฯ (USDA) ที่แจ้งว่ามียอดสั่งซื้อล่วงหน้าจากจีนสำหรับผลผลิตฤดูกาลใหม่ที่กำลังจะออกนี้แล้ว ส่งผลให้ตลาดมองว่าความต้องการซื้อจากจีนยังอยู่ในระดับที่ค่อนข้างดี ด้านการเพาะปลูกฝั่งอเมริกาเริ่มใกล้เก็บเกี่ยวผลผลิตแล้ว คาดการณ์ผลผลิตต่อไร่ยังอยู่ในระดับที่ดี\n\nด้านตลาดซื้อขายล่วงหน้าชิคาโก ประจำวันที่ 21 กันยายน 2565 เมล็ดถั่วเหลือง รอบส่งมอบเดือนธันวาคม 2565 ราคาอยู่ที่ 1,461.25 เซนต์/บุชเชล และ กากถั่วเหลือง รอบส่งมอบเดือนพฤศจิกายน 2565 อยู่ที่ 438.8 ดอลลาร์สหรัฐฯ/ช็อตตัน ราคาปรับเพิ่มขึ้น จากที่กระทรวงเกษตรสหรัฐฯ ประเมินคุณภาพของถั่วเหลืองที่อยู่ในเกณฑ์ดีถึงยอดเยี่ยม (Good to Excellent) อยู่ที่ 54% ลดลงมา 1% จากสัปดาห์ที่ผ่านมา และปัจจุบันเริ่มมีการเก็บเกี่ยวถั่วเหลืองสหรัฐฯ แล้ว 3% ของพื้นที่เพาะปลูกทั้งหมด โดยส่วนใหญ่เป็นบริเวณรัฐตอนใต้ ด้านประเทศบราซิลเริ่มต้นเพาะปลูกถั่วเหลืองฤดูกาลใหม่ 2565/66 แล้วประมาณ 1% ของพื้นที่ และคาดการณ์ปริมาณน้ำฝนจะดีทั่วทุกพื้นที่เพาะปลูก สวนทางกับประเทศอาร์เจนตินาที่คาดว่าปริมาณน้ำฝนจะค่อนข้างเบาบาง ไปจนถึง 3 เดือนข้างหน้า โดยเฉพาะฝั่งตะวันออก ด้านอุปสงค์ หลังจากที่ประเทศจีนเริ่มคลายล็อกดาวน์ในหลายๆ รัฐ ทำให้เริ่มมีรายงานคำสั่งซื้อถั่วเหลืองสหรัฐฯ ไปยังประเทศจีนกลับเข้ามา ล่าสุดคิดเป็นจำนวน 136,000 ตัน แนวโน้ม : คาดว่าราคาถั่วเหลืองนำเข้าน่าจะทรงตัว ปลาป่น : ราคาทรงตัว ราคาซื้อปลาป่นนำเข้าจากประเทศเปรูส่งตรงไปยังประเทศจีน ปรับตัวลดลงเล็กน้อย แต่ราคาซื้อปลาป่นที่ผลิตได้ภายในประเทศยังคงสูงทรงตัว ส่วนปริมาณซื้อหน้าท่าเรือในสัปดาห์ที่ผ่านมายังสูง ขณะที่สต็อกหน้าท่าเรือปรับตัวลงเล็กน้อย ปลาป่นเกรดกุ้ง ยืนราคาที่กิโลกรัมละ 50.00 บาท ส่วนปลาป่นเบอร์ 1 เกรดที่สูงกว่า 60 โปรตีนขึ้นไป ยืนราคาที่กิโลกรัมละ 44.70 บาท และปลาป่นเกรดที่ต่ำกว่า 60 โปรตีน ราคาทรงตัวที่กิโลกรัมละ 42.20 บาท",
    "ทวิตเตอร์เผยไทยคว้าอันดับ 2 ทวีต K-Content มากที่สุดในปี 65 คอนเทนต์บันเทิงเกาหลีสุดฮิตเติบโต 546 % ทั่วโลกในรอบทศวรรษ สยามรัฐ": "ทวิตเตอร์ เผยคอนเท้นท์บันเทิงเกาหลี (K-Content) ตั้งแต่ ดนตรี K-Pop ซีรีส์ ภาพยนตร์ เว็บตูน และอีกมากมายที่เคยได้รับกระแสความนิยมเหล่าแฟนคลับในเอเชีย ปัจจุบันได้ขยายอิทธิพลไปยังทั่วโลก คล้ายกับการเติบโตของกระแส K-Pop โดยในช่วง 10 ปีที่ผ่านมาทวีตจำนวนมากที่เกี่ยวข้องกับ K-Content เพิ่มขึ้นถึง 546%\n\nคิมยอนจอง หัวหน้าฝ่ายพันธมิตรวงการ K-pop และ K-content ระดับโลกของทวิตเตอร์ กล่าวว่า “ชุมชน K-Pop บนทวิตเตอร์เป็นกลุ่มคนที่มีแพสชั่นและตอนนี้เราได้เห็นถึงวัฒนธรรมอันแข็งแกร่งของแฟนด้อมที่มีการเติบโต รวมทั้ง K-Content หลากหลายประเภทที่มีการเติบโตเช่นกัน แฟนคลับจากทั่วโลกคือผู้ที่ทำให้ K-Content เผยแพร่ไปในระดับโลกด้วยการเข้าไปมีส่วนร่วมในบทสนทนาที่เกี่ยวข้องกับกระแสเกาหลีบนทวิตเตอร์แบบเรียลไทม์ ทุกคนสามารถเข้ามาพูดคุยถึงเรื่องนี้ได้บนทวิตเตอร์ไม่ว่าจะอยู่ที่ไหน หรือดูอะไรอยู่ก็ตาม”\n\nโดยประเทศติดอันดับ Top 10 ที่มีการทวีตถึง K-Content มากที่สุดในโลก 7 อันดับ เป็นประเทศในแถบเอเชียโดยประเทศไทยอยู่ในอันดับที่ 2 ของโลก แต่ก็ยังมีอีกหลายประเทศทั่วโลกที่เข้าร่วมบทสนทนาที่เกี่ยวกับK-Content อาทิ สหรัฐอเมริกา บราซิล สหราชอาณาจักร เม็กซิโก แคนาดา ฝรั่งเศส เวียดนาม สเปน อิตาลี ตุรกี เยอรมนี และเปรู\n\nทั้งนี้จากการที่ศิลปิน K-Pop ได้ทำงานด้านอื่นๆ ช่วยกระตุ้นความสนใจต่อ K-Content ได้จากทั่วโลกการปรากฎตัวของศิลปิน K-Pop ชื่อดังหลายคน เช่น คิมเซจอง ในซีรีส์เรื่อง “Business Proposal” (นัดบอดวุ่น ลุ้นรักท่านประธาน), อีจุนโฮ ในซีรีส์เรื่อง “The Red Sleeve” (นางในหัวใจแกร่ง), อีจีอึน (หรือ ไอยู) ในภาพยนตร์ระดับรางวัลหนังเมืองคานส์เรื่อง “Broker” (จัดหารัก) และ อ๊กแทคยอน ในภาพยนตร์เรื่อง “Hansan” ทำให้แฟนๆ ทั่วโลกเข้ามาทวีตถึงซีรีส์และภาพยนตร์ดังกล่าว หรือในวันที่ วี สมาชิกวง BTS ปล่อยเพลง “Christmas Tree” เพลงประกอบซีรีส์เรื่อง “Our Beloved Summer” (ร้อนนั้นเรารักกัน) ก็ทำให้ในวันนั้นมีการทวีตถึงซีรีส์มากที่สุดเป็นประวัติการณ์ ส่วนซีรีส์เกาหลีที่สร้างมาจากเว็บตูน เช่น “All of Us Are Dead” (มัธยมซอมบี้) และ “Our Beloved Summer” (ร้อนนั้นเรารักกัน) ก็ทำให้เกิดบทสนทนาที่เกี่ยวข้องกับทั้งซีรีส์และเว็บตูนต้นฉบับ\n\nส่วนในประเทศไทย ซีรีส์เรื่อง “Twenty Five Twenty One” (ยี่สิบห้า ยี่สิบเอ็ด) เป็นซีรีส์ที่ถูกทวีตถึงมากที่สุดในปีนี้ ตามด้วยซีรีส์เรื่อง “Snowdrop” และ “Business Proposal” (นัดบอดวุ่น ลุ้นรักท่านประธาน)\n\nภาพยนตร์เกาหลีที่ถูกทวีตถึงมากที่สุดในโลกจนถึงขณะนี้ คือเรื่อง “Broker” (จัดหารัก) จากนักแสดงมากความสามารถอย่าง “ซงคังโฮ” ได้รับรางวัลนักแสดงนำชายยอดเยี่ยมจากเทศกาลภาพยนตร์เมืองคานส์ ทำให้ภาพยนตร์เรื่องนี้ได้รับความสนใจเป็นอย่างมาก โดยอันดับที่สองและ สามคือภาพยนตร์เรื่อง “HUNT” (ล่าคนปลอมคน) และ “The Witch: Part2. The Other One” (แม่มดมือสังหาร 2) ตามลำดับ­­",
    "‘Bangkok Goals on BCG’ เป้าหมายฟื้นศก.เอเปคอย่างยั่งยืน": "‘Bangkok Goals on BCG’\n\nเป้าหมายฟื้นศก.เอเปคอย่างยั่งยืน\n\nการประชุมเจ้าหน้าที่อาวุโสเอเปค (ซอม) ครั้งที่ 3 และการประชุมอื่นๆ ที่เกี่ยวข้อง ระหว่างวันที่ 16-31 สิงหาคม ที่จ.เชียงใหม่ ซึ่งถือเป็นการประชุมใหญ่ครั้งสำคัญก่อนที่จะนับถอยหลังไปสู่การประชุมผู้นำเอเปคในเดือนพฤศจิกายน เสร็จสิ้นไปแล้วอย่างดี โดยที่ประชุมได้มีการหารือเพื่อผลักดันประเด็นต่างๆ ให้เกิดความคืบหน้า ก่อนที่จะนำเสนอผลประชุมที่ทำกันมาตลอดปีให้ที่ประชุมผู้นำเอเปครับรองในอีกราว 2 เดือนครึ่งข้างหน้า\n\nนายธานี ทองภักดี ปลัดกระทรวงการต่างประเทศและประธานเจ้าหน้าที่อาวุโสเอเปค กล่าวว่า ที่ประชุมได้หารือกันถึงการจัดทำเอกสาร “เป้าหมายกรุงเทพภายใต้แนวคิดเศรษฐกิจชีวภาพ เศรษฐกิจหมุนเวียน และเศรษฐกิจสีเขียว” หรือ “Bangkok Goals on BCG Economy” ซึ่งจะเป็นเอกสารที่จะมีการรับรองในการประชุมผู้นำเขตเศรษฐกิจเอเปคปีนี้ เพื่อยืนยันความมุ่งมั่นของเอเปคในการก้าวไปสู่การเติบโตทางเศรษฐกิจที่ยั่งยืนและครอบคลุม\n\nเพื่อเป็นการเน้นถึงย้ำความสำคัญของการมีส่วนร่วมของสังคมทั้งหมดในฐานะที่เป็นตัวขับเคลื่อนให้เศรษฐกิจบีซีจีเดินหน้าไปได้อย่างแท้จริง ระหว่างการประชุมที่เชียงใหม่ในวันที่ 22 สิงหาคม ไทยได้เป็นเจ้าภาพจัดการประชุมโต๊ะกลมว่าด้วยความร่วมมือสู่เศรษฐกิจที่ยั่งยืนและเติบโตผ่านโมเดลเศรษฐกิจบีซีจี โดยมีการรวบรวมผู้มีส่วนได้ส่วนเสียสำคัญทั้งจากภาครัฐ ภาคเอกชน และภาคการเงิน รวมถึงภาควิชาการ และเยาวชน ให้มาร่วมแบ่งปันเรื่องราวความสำเร็จในการสร้างพันธมิตร และพลิกโฉมธุรกิจบนเส้นทางที่ยั่งยืน นอกจากนี้ยังได้มีการแลกเปลี่ยนความเห็นเกี่ยวกับวิธีการออกแบบนโยบายผสมผสานที่ถูกต้อง และทำให้เกิดระบบนิเวศที่สามารถช่วยเหลือธุรกิจให้เอาชนะความท้าทายในการเปลี่ยนผ่านสู่ไปความยั่งยืนในทางปฏิบัติได้อย่างแท้จริง\n\nนายธานีกล่าวว่า เพื่อให้มั่นใจว่าเป้าหมายกรุงเทพฯมีความเหมาะสมตามวัตถุประสงค์และสะท้อนความต้องการเฉพาะของเศรษฐกิจเอเปคทั้งหมด จึงได้มีการจัดประชุมขึ้นอีกครั้งในวันที่ 29 สิงหาคม เพื่อให้ผู้แทนเขตเศรษฐกิจต่างๆ ร่วมแสดงความคิดเห็นเกี่ยวกับร่างฉบับแก้ไข และนำความเห็นเหล่านี้ไปใช้ในการปรับปรุงร่างเอกสารเพิ่มเติม ก่อนที่จำเสนอให้ที่ประชุมผู้นำเอเปคให้การรับรองในเดือนพฤศจิกายนนี้ต่อไป\n\nนายธานีกล่าวว่า การประชุมซอม 3 ถือว่ามีความคืบหน้าซึ่งจะนำไปสู่การบรรลุผลสำเร็จภายใต้หัวข้อหลักของการประชุมเอเปคซึ่งไทยเป็นเจ้าภาพในปีนี้คือ “เปิดกว้างสร้างสัมพันธ์ เชื่อมโยงกัน สู่สมดุล” หรือ “Open. Connect. Balance.”\n\n๐ส่งเสริมการเปิดโอกาสทางเศรษฐกิจให้คนทุกกลุ่ม\n\nที่ประชุมซอม 3 ได้มีการสานต่อผลความสำเร็จจากที่ประชุมรัฐมนตรีการค้าเอเปคในเดือนพฤษภาคมที่ผ่านมา ในประเด็นความตกลงเขตการค้าเสรีของเอเชีย-แปซิฟิก หรือ FTAAP ที่ได้มีการนำมาหารือใหม่ในบริบทยุคหลังโควิด-19 โดยเขตเศรษฐกิจเอเปคต่างมีส่วนร่วมอย่างแข็งขันในการพัฒนาแผนงานที่ครอบคลุมการดำเนินการระยะหลายปีของ FTAAP เพื่อนำเสนอต่อที่ประชุมระดับรัฐมนตรีเอเปคในเดือนพฤศจิกายน\n\nแผนงานดังกล่าวจะรวมถึงโครงการเสริมสร้างขีดความสามารถ พุ่งเป้าไปที่การลดช่องว่างระหว่างสมาชิกเขตเศรษฐกิจเอเปคซึ่งมีระดับการพัฒนาที่หลากหลาย ผ่านการแบ่งปันความรู้และแนวปฏิบัติที่ดีในหัวข้อต่างๆ ภายใต้ 3 เสาหลักความร่วมมือ ประกอบด้วย การค้าการลงทุน นวัตกรรมและดิจิทัล และการเติบโตอย่างยั่งยืน ซึ่งถือเป็นปัจจัยขับเคลื่อนเศรษฐกิจตามวิสัยทัศน์ปุตราจายา 2040\n\nขณะที่แผนงานหลายปีของ FTAAP ดังกล่าวจะสร้างกรอบการทำงานระยะยาวสำหรับเอเปค ถือเป็นความสำเร็จที่สำคัญในการเป็นเจ้าภาพเอเปคของไทยในปีนี้\n\n๐ส่งเสริมความเชื่อมโยงในทุกมิติ\n\nที่ประชุมเอเปคในปีนี้ได้มีการดำเนินการในหลายขั้นตอนสำคัญ โดยเฉพาะอย่างยิ่งผ่าน APEC Safe Passage Taskforce เพื่อส่งเสริมการเดินทางข้ามพรมแดนและการเชื่อมต่อกันใหม่ในภูมิภาคให้เป็นไปด้วยความปลอดภัยและมีความต่อเนื่องต่อเนื่อง ฟื้นฟูการการเดินทางและอุตสาหกรรมการท่องเที่ยว และฟื้นฟูเศรษฐกิจของภูมิภาคซึ่งได้รับผลกระทบจากโควิด-19\n\nเขตเศรษฐกิจเอเปคได้หารือถึงการรับรองข้อเสนอการเดินทางที่ปลอดภัย รวมทั้งข้อริเริ่มของไทยในการสร้างพอร์ทัลข้อมูลการเดินทางของเอเปค ซึ่งจะเริ่มใช้งานได้ในเดือนกันยายนนี้ หลายเขตเศรษฐกิจซึ่งรวมถึงออสเตรเลีย อินโดนีเซีย เปรู และสิงคโปร์ ยังได้วางแนวปฏิบัติภายใต้ “หลักการโดยสมัครใจเกี่ยวกับการทำงานร่วมกันของใบรับรองการฉีดวัคซีน”\n\nที่ประชุมยังได้หารือกันความคิดริเริ่มใหม่และประเด็นต่อเนื่อง เช่น APEC Bussiness Travel Card (ABTC) ให้ครอบคลุมกลุ่มคนที่หลากหลายยิ่งขึ้น รวมถึงการเดินทางข้ามพรมแดนที่ปลอดภัยสำหรับลูกเรือและเทคโนโลยีด้านสุขภาพ แม้ว่าการทำงานของ APEC Safe Passage Taskforce จะสิ้นสุดลงในเดือนพฤศจิกายนนี้ แต่เอเปคจะยังคงทำงานร่วมกันต่อไปภายใต้กลไกที่เหมาะสม ในการจัดการกับความท้าทายต่างๆ และสร้างความยืดหยุ่นในการรับมือกับโรคระบาดอื่นๆ ที่จะเกิดขึ้นในอนาคต\n\n๐ประชุมระดับรัฐมนตรี 4 สาขา\n\nนอกจากการประชุมซอม 3 แล้ว ในช่วงเวลาเดียวกันยังมีการประชุมระดับรัฐมนตรีเอเปค 4 ด้าน ประกอบด้วย รัฐมนตรีด้านท่องเที่ยว ป่าไม้ สาธารณสุข และความมั่นคงทางอาหาร โดยในระหว่างการประชุมระดับรัฐมนตรีทั้งหมด ได้มีการเน้นย้ำถึงโมเดลเศรษฐกิจบีซีจีว่าเป็นวิธีที่จะช่วยจัดการกับปัญหาอันแตกต่างกันที่ทั้งภูมิภาคต้องเผชิญ\n\nในการประชุมรัฐมนตรีท่องเที่ยวเอเปค ได้มีการหารือเกี่ยวกับการฟื้นฟูอุตสาหกรรมการท่องเที่ยวของภูมิภาค ด้วยการปฏิรูปแนวคิดเกี่ยวกับการท่องเที่ยว เพื่อส่งเสริมให้เกิดนโยบายการท่องเที่ยวที่มีความครอบคลุมและยั่งยืนมากขึ้น มีการอนุรักษ์ความหลากหลายทางชีวภาพและความหลากหลายทางวัฒนธรรม\n\nขณะที่รัฐมนตรีด้านป่าไม้ได้ตอกย้ำว่า โมเดลเศรษฐกิจบีซีจีถือป็นยุทธศาสตร์ในการบริหารจัดการป่าไม้อย่างยั่งยืน ด้วยการใช้เทคโนโลยีและนวัตกรรมเพื่อสร้างมูลค่า และส่งเสริมธุรกิจที่ยั่งยืนที่มีส่วนร่วมในการพัฒนาชุมชนท้องถิ่น ทั้งยังมีส่วนช่วยป้องกันการเปลี่ยนแปลงสภาพภูมิอากาศ\n\nด้านรัฐมนตรีสาธารณสุขเอเปคเน้นย้ำถึงการสร้างสมดุลระหว่างนโยบายด้านสุขภาพและเศรษฐกิจ เพื่อเตรียมความพร้อมในการรับมือกับโรคระบาดในอนาคต รวมถึงภัยคุกคามด้านสุขภาพอื่นๆ ผ่านการลงทุนที่เพิ่มมากขึ้นในเรื่องความมั่นคงด้านสุขภาพ\n\nส่วนที่ประชุมรัฐมนตรีความมั่นคงด้านอาหาร เน้นย้ำความเร่งด่วนสำหรับเอเปคในการเปลี่ยนแปลงระบบด้านการเกษตร-อาหารอย่างยั่งยืน เพื่อรับประกันถึงความสามารถในการดำรงชีพของเกษตรกรรายย่อยและวิสาหกิจขนาดกลางและขนาดย่อม (MSMEs)\n\nในหลายเดือนข้างหน้า ไทยยังจะเป็นเจ้าภาพประชุมระดับรัฐมนตรีเอเปคอีก 3 เวที ประกอบด้วย รัฐมนตรีว่าด้วยสตรี วิสาหกิจขนาดกลางและขนาดย่อม และการคลัง โดยการประชุมเหล่านี้มีเป้าหมายเพื่อส่งเสริมความยั่งยืนและเติบโตอย่างครอบคลุมด้วยการเสริมพลัง MSMEs และสตรี รวมถึงเพิ่มการเข้าถึงการเงินที่เป็นมิตรต่อสิ่งแวดล้อมและยั่งยืน\n\nนายธานีได้เน้นย้ำว่า ประเด็นท้าทายต่างๆ ที่เอเปคตั้งไว้แต่แรกเริ่มมีพัฒนาการอย่างต่อเนื่อง ควบคู่กับการเกิดขึ้นของไวรัสสายพันธุ์ใหม่และภัยคุกคามด้านสุขภาพอื่นๆ นอกจากนี้ยังมีความท้าทายทางเศรษฐกิจใหม่ๆ ที่คาดไม่ถึงที่ปรากฎขึ้น รวมถึงการหยุดชะงักของห่วงโซ่อุปทานทั่วโลก ภาวะเงินเฟ้อรุนแรง ภัยคุกคามของความมั่นคงด้านอาหารและวิกฤตด้านพลังงาน\n\nสิ่งเหล่านี้ทำให้เกิดความไม่แน่นอนและส่งผลกระทบต่อการขับเคลื่อนการฟื้นตัวทางเศรษฐกิจ ขณะเดียวกันก็ย้ำเตือนเราให้เราต้องเดินหน้าไปตามแนวทางที่วางไว้ และเน้นย้ำถึงความสำคัญของการเตรียมความพร้อม เอเปคต้องมุ่งมั่นเพื่ออนาคตที่ยืดหยุ่นมากขึ้น ที่ซึ่งธุรกิจและผู้คนของเราสามารถเติบโตได้อย่างยั่งยืนและเตรียมพร้อมสำหรับการหยุดชะงักในอนาคตให้ดียิ่งขึ้น\n\nปลัดกระทรวงการต่างประเทศยังได้ขอบคุณความร่วมมือจากนายประจญ ปรัชญ์สกุล ผู้ว่าราชการจังหวัดเชียงใหม่ และคณะ รวมถึงสำนักงานสงเสริมการจัดประชุมและนิทรรศการ (สสปน.) สำหรับการต้อนรับและการให้การสนับสนุนที่ดี ที่ทำให้การประชุมซอม 3 เอเปค ซึ่งเป็นการประชุมที่ใหญ่ที่สุดในรอบปี ด้วยการประชุมทั้งสิ้น 67 ประชุม มีผู้แทนจาก 21 เขตเศรษฐกิจเข้าร่วมถึงกว่า 1,800 คนผ่านพ้นไปได้ด้วยดี โดยเฉพาะอย่างยิ่งในฐานะที่เชียงใหม่เป็นแหล่งรวมองค์ความรู้และศูนย์กลางด้านนวัตกรรมของภาคเหนือของไทย ซึ่งมีเอสเอ็มอีและสตาร์ทอัพถึง 1 แสนราย ขณะที่กิจกรรมต่างๆ ที่จัดขึ้นร่วมกับภาคธุรกิจท้องถิ่นและมหาวิทยาลัยเชียงใหม่ ซึ่งมุ่งเน้นไปที่ประเด็นที่แสดงให้เห็นว่า งานของเอเปคก็มีส่วนเอื้อต่อการพัฒนาเศรษฐกิจของเชียงใหม่ด้วยเช่นกัน",
    "JPMorgan หั่นเป้าการออกตราสารหนี้ทั่วโลก35% หลังเงินเฟ้อทำต้นุทนพุ่ง": "สำนักข่าวรอยเตอร์รายงานว่า JPMorgan ปรับลดคาดการณ์การออกตราสารหนี้ทั่วโลกในปีนี้ลง 35% สู่ระดับ 2.6 แสนล้านดอลลาร์ เมื่อเทียบกับการคาดการณ์ก่อนหน้านี้ซึ่งอยู่ที่ 4 แสนล้านดอลลาร์ หลังหลายประเทศเผชิญกับแรงกดดันทางเศรษฐกิจที่เกิดจากปัญหาเงินเฟ้อ ทำให้ต้นทุนการกู้ยืมทั่วโลกเพิ่มสูงขึ้น และทำให้ไม่สามารถเจาะตลาดในต่างประเทศได้\n\nนักวิเคราะห์ของ JPMorgan กล่าวว่า ทั้งนี้ตลาดในประเทศยักษ์ใหญ่ยังคงอ่อนตัวโดยมีสัญญานการฟื้นตัวเพียงเล็กน้อยเท่านั้น จึงไม่คาดหวังจะมีการรีบาวด์ที่แข็งแกร่งเกิดขึ้นในอนาคตอันใกล้นี้ หลังจากที่ก่อนหน้านี้ได้เห็นการเทขายหุ้นครั้งใหญ่ในประเทศตลาดเกิดใหม่ เนื่องจากอัตราเงินเฟ้อที่เพิ่มขึ้นทั่วโลก สงครามยูเครน-รัสเซีย และเศรษฐกิจจีนที่ชะลอตัวลงอย่างรุนแรง ซึ่งทั้ง 3 ปัจจัยส่งผลกระทบกับความเชื่อมั่นของเศรษฐกิจโลก\n\nนอกจากนี้ JPMorgan ได้ปรับลดคาดการณ์การออกหุ้นกู้ของบริษัทในทวีปเอเชียลง 34% สู่ระดับ 1.77 แสนล้านดอลลาร์ หลังจากธุรกิจอสังหาริมทรัพย์ในประเทศจีนตกต่ำ รวมถึงปรับลดการออกหุ้นกู้ของทวีปอเมริกาใต้ลง 34% สู่ระดับ 4.1 หมื่นล้านดอลลาร์ และการออกหุ้นกู้ของทวีปแอฟริกาและยุโรปกลางลง 39% สู่ระดับ 1.5 หมื่นล้านดอลลาร์\n\nJPMorgan ได้คาดการณ์ว่าจีนจะเป็นประเทศที่กู้ยืมเงินมากที่สุดในปีนี้ โดยมีวงเงินการกู้ยืมอยู่ที่ 1 หมื่นล้านดอลลาร์ มีตุรกีอยู่ในอันดับ 2 ที่ 6 พันล้านดอลลาร์ และเปรู อยู่ในอันดับที่ 3 ที่ 4 พันล้านดอลลาร์",
    "แข้งเจ้าปัญหาเอกวาดอร์ ลุ้นยก3ไปบอลโลก!!! สวมสิทธิ์-แปลงเอกสาร-ชัวร์หรือมั่วนิ่ม!?!?!": "ฟุตบอลโลก ครั้งประวัติศาสตร์ แหวกและแหกม่านประเพณีด้วยการ“เตะผ่าฤดูกาล” ที่ประเทศกาตาร์ ในยุค “เงินใช้ผีโม่แป้ง”\n\nไม่ได้เป็นประเภทบ้าความถูกต้อง หรือเปลี่ยนแปลงไม่ได้ แต่เป็นประเภทที่ว่า อะไรถูกอะไรควร\n\nเหมือนทำงาน จะเอาแต่คนรู้จัก หรือคนที่ควบคุมได้ เอาแต่คนที่เข้าหาเลียขาแข้ง\n\nที่ไหนทำแบบนี้ ไม่นานก็จะฉิบหาย\n\n“ผลงาน” และ “การกระทำ” ในยุคนี้สมัยนี้ มันถูกบดบังด้วยเรื่องของพรรคพวกเพื่อนพ้องกันจนไม่ลืมหูลืมตา น่าสงสารคนที่เกี่ยวข้อง และคนรุ่นก่อนที่ทำมาดีๆ\n\n......ฟุตบอลโลก เดินมาถึงวันนี้เหลืออีก 64 วัน ที่จะเปิดแข่งขัน ยังคงมีเรื่องรุงรังวุ่นวาย และดูเหมือนว่าจะ “จบแบบไม่จบ”\n\nโดยเฉพาะคู่เปิดสนาม ที่เกิดความเฮงซวยไม่รู้อะไรเลยของเจ้าภาพ ที่ใช้เงินเป็นอย่างเดียว และทำให้การแข่งขันที่มันก็วุ่นวายอยู่แล้วต้องมา “เปลี่ยนวันเปิด” จากเดิมวันที่ 21 มาเป็นวันที่ 20 พฤศจิกายนนี้แทน\n\nทีมที่จะเปิดกับเจ้าภาพ กาตาร์ นั่นก็คือ ทีมชาติเอกวาดอร์ ซึ่ง ณ เวลานี้ก็ยังมีปัญหา แม้ว่า “ยกที่ 2” จะชนะไปแล้วก็ตามทีแต่เค้าลางตอนนี้\n\nอาจมี “ยกที่ 3” และถ้าเป็นจริงอาจมีการ “เปลี่ยนคู่เตะ”ไปโน่นเลย!!!\n\n….ต้นเรื่องมาจาก ไบร่อน กาสติลโญ่ หรือชื่อเต็มว่า ไบร่อน ดาวิด กาสติลโญ่ เซกูร่า แบ๊กขวาวัย 23 ปี ถูกฟ้องร้องว่า คือจุดปัญหาที่ เอกวาดอร์ เล่นไม่ซื่อต่อชาวโลก\n\nกาสติลโญ่ ลงเล่นในรอบคัดเลือกฟุตบอลโลก 8 นัด ให้กับ เอกวาดอร์ แต่ สมาคมบอลชิลี กับ สมาคมบอลเปรู ยืนยันว่า เขาใช้สูติบัตรปลอมเพื่อลงทะเบียนเป็นชาวเอกวาดอเรี่ยน\n\nกล่าวคือ กาสติลโญ่ เกิดในโคลอมเบียในปี 1995 คือ ถิ่นกำเนิดที่แท้จริง ไม่ใช่ตามทะเบียนราษฎร์ ที่ระบุว่า เขาเกิดในเมืองเจเนรัล วิลลัมมิล พลายาส ในเอกวาดอร์ในปี 1998\n\nมีการปลอมแปลงเอกสารขึ้นจริงหรือไม่อย่างไร น่าสนใจมากๆ เพราะตัวของ กาสติลโญ่ เล่นดีถึงขั้นมีข่าวกับ “หงส์แดง” ลิเวอร์พูล และ “จิ้งจอกน้ำเงิน” เลสเตอร์ ซิตี้ ในพรีเมียร์ลีก มาแล้ว\n\nตามประวัติคือ เริ่มเล่นบอลและเทิร์นโปร กับ นอร์ท อเมริกาในลีกล่างของเอกวาดอร์ แต่ไม่ได้ลงสนามในลีกแม้แต่นัดเดียว แล้วถูกส่งไปยัง เดปอร์ติโบ อโซเกส, เอเมเลค และอาอูกาส ก่อนจะได้ย้ายไปปักหลักจนดังขึ้นมากับ บาร์เซโลนา เอสซี ทีมใหญ่ในเอกวาดอร์ และตอนนี้ไปอยู่กับ เลออง ในเม็กซิโก\n\nก่งขนาดนั้นเลยล่ะหรือ.....ฤาแค่สมอ้างของฝั่งผู้แพ้?!?!?!?\n\nl 6 พฤษภาคม 2022\n\nสมาคมฟุตบอลอาชีพประเทศชิลี หรือ The AsociaciÓn Nacional de FÚtbol Profesional (ANFP) พร้อมด้วย สมาคมฟุตบอลประเทศเปรู หรือ FederaciÓn Peruana de Futbol (FPF) ได้ยื่นคำร้องต่อ สหพันธ์ฟุตบอลนานาชาติ หรือ ฟีฟ่า\n\nเรื่องสำคัญในครั้งนี้ก็คือ ขอให้สอบสวนทีมชาติเอกวาดอร์ กรณีส่งนักเตะผิดกฎลงสนาม หลังสงสัยว่า “ไบรอน กาสติลโญ” แบ็กของเอกวาดอร์ น่าจะเป็นนักเตะสัญชาติโคลอมเบีย และปลอมแปลงอายุจริง\n\nมีการระบุว่า โทษจากเหตุการณ์นี้ จะทำให้ เอกวาดอร์ อาจถูกปรับเป็นแพ้หมดทั้ง 8 เกมที่ กาสติลโญ่ ลงสนาม ซึ่งจะส่งผลให้ ชิลี มีแต้มแซงจากอันดับ 7 ขึ้นมารั้งอันดับ 4 คว้าสิทธิไปลุยรอบสุดท้ายโดยอัตโนมัติแทนทันที\n\nl 12 พฤษภาคม 2022\n\nสหพันธ์ฟุตบอลนานาชาติ (ฟีฟ่า) เปิดฉากสอบสวนทีมชาติเอกวาดอร์ หลังถูกกล่าวหาว่าพวกเขาส่งนักเตะที่มีสัญชาติโคลอมเบียลงสนามในศึกฟุตบอลโลก รอบคัดเลือก\n\nโดยที่ สหพันธ์ฟุตบอลชิลี หรือ The Football Federation of Chile (FFCH) ซึ่งเป็นองค์กรที่ควบคุมดูแล สมาคมฟุตบอลอาชีพประเทศชิลี(ANFP) อีกที ได้กระโดดเข้ามาสนับสนุนเรื่องนี้อย่างเต็มตัว\n\nl 10 มิถุนายน 2022\n\nคณะกรรมการวินัยของฟีฟ่า ได้ตัดสินว่า สหพันธ์ฟุตบอลเอกวาดอร์ หรือ The Ecuadorian Football Federation (FEF) และทีมชาติเอกวาดอร์ ไม่มีความผิดทุกกรณี และ ฟีฟ่า เองไม่มีคำตอบใดๆ ที่จะตอบ พร้อมทั้งขอยกเลิกการอุทธรณ์ของชิลี\n\nการตัดสินครั้งนี้ ANFP ยังคงสามารถเลือกที่จะอุทธรณ์คำตัดสินนี้ต่อคณะกรรมการอุทธรณ์ของ ฟีฟ่า\n\nl 13 กันยายน 2022\n\nมีการแฉเอกสารและคลิปเสียงที่ยืนยันหนักแน่นว่า กาสติลโญเป็นชาวโคลอมเบีย ผ่านสื่อต่างๆ และมีหลักฐานว่า มีผู้ช่วยเหลือในการปลอมแปลงเอกสารบางอย่าง เพื่อให้เขาเล่นให้เอกวาดอร์ ได้ในเวลาต่อมา\n\nหลักฐานทั้งหมดที่เพิ่งเปิดเผยกับสื่อชื่อดังอย่าง เดลี่เมล์ ในอังกฤษ ชิ้นนี้ ยังไม่ได้ใช้ในการประกอบพิจารณาคดีนี้เมื่อเดือนมิถุนายน แต่จะถูกนำไปประกอบการพิจารณาของคณะกรรมการอุทธรณ์ที่จะลงมติกันในวันที่ 16 กันยายน โดยคณะกรรมการอุทธรณ์ของฟีฟ่า\n\nเมื่อมาถึงวันที่ 16 กันยายน 2022\n\nคณะกรรมการอุทธรณ์ของฟีฟ่า ยืนยันแล้วว่า กาสติลโญ่ มีคุณสมบัติเพียงพอสำหรับทีมชาติเอกวาดอร์\n\nแถลงการณ์ของฟีฟ่า ระบุว่า “ตามเอกสารที่นำเสนอผู้เล่นถือสัญชาติเอกวาดอร์อย่างถาวร คำตัดสินในปัจจุบันยังคงอยู่ภายใต้การอุทธรณ์ต่อศาลอนุญาโตตุลาการกีฬา ดังนั้น เอกวาดอร์ จะได้แข่งขันฟุตบอลโลกต่อไป”\n\n“ตามเอกสารที่นำเสนอ ให้ถือว่าผู้เล่นมีสัญชาติเอกวาดอร์ถาวรตามมาตรา 5 วรรคหนึ่งของข้อบังคับของฟีฟ่าว่าด้วยการใช้กฎเกณฑ์นี้”\n\nสหพันธ์ฟุตบอลชิลี The Football Federation of Chile หรือ FFCH โจมตีทันทีว่าเป็น “วันที่มืดมน” สำหรับฟุตบอล หลังจากที่ ฟีฟ่า ปฏิเสธการอุทธรณ์เรื่องสิทธิ์ของไบรอน กาสติลโญ่ และปูทางให้เอกวาดอร์เข้าร่วมการแข่งขันฟุตบอลโลกปีนี้ที่กาตาร์\n\n“นี่คือวันที่มืดมนสำหรับฟุตบอลและความน่าเชื่อถือของระบบ” ฮอร์เก้ ยุนเก้ เลขาธิการทั่วไปของ FFCH กล่าว “วงการฟุตบอลได้รู้ถึงผู้เล่นที่ช่วยให้เอกวาดอร์ผ่านเข้ารอบสำหรับการแข่งขัน ฟุตบอลโลก ซึ่งยอมรับว่าเขาเกิดในโคลัมเบียและเขาได้รับหนังสือเดินทางเอกวาดอร์โดยใช้ข้อมูลเท็จ ไม่น่าแปลกใจที่เขาปฏิเสธที่จะเข้าร่วมการพิจารณาคดีของฟีฟ่า น่าแปลกใจตรงที่คณะกรรมการอุทธรณ์ ซึ่งล้มเหลวในการดำเนินการกับเรื่องนี้”\n\n“แน่นอนว่า เราจะส่งต่อเรื่องนี้ไปยังศาลอนุญาโตตุลาการกีฬา(CAS) เนื่องจากหลักฐานมีน้ำหนักชัดเจน และเราขอเรียกร้องให้คณะกรรมการอุทธรณ์ดำเนินการตัดสินอย่างรวดเร็ว เพราะมีความล่าช้าและการเลื่อนออกไปอย่างไม่สมเหตุสมผลเพียงพอในกรณีนี้”\n\nเอดูอาร์โด้ การ์เลซโซ่ ทนายความของสมาคมลูกหนังชิลี กล่าวเสริมว่า ผมไม่เคยเห็นความอยุติธรรมแบบนี้มาก่อนเลยในชีวิต ในฐานะทนายความ\n\n“มีเอกสารจำนวนมากที่พิสูจน์โดยปราศจากข้อสงสัยอันสมเหตุสมผลกว่า ผู้เล่นเกิดในโคลอมเบียเพียงคนเดียวเท่านั้น นอกจากนี้ทุกคนได้ยินคำสารภาพของเขา ในระหว่างการสอบสวนอย่างเป็นทางการที่ดำเนินการโดยสหพันธ์เอกวาดอร์ของตัวเอง นอกจากนี้ผู้เล่นยังพูดติดตลกกับระบบโดยไม่ได้เข้าร่วมการพิจารณาคดี และไม่มีผลใดๆ เกิดขึ้น แล้วยังต้องการอะไรอีก?”\n\nทีนี้น่าสนใจว่า “ยก 3” จะเกิดขึ้นหรือไม่กับเรื่องนี้\n\nบอลโลก 2022 หนนี้ “ยังคง” มีอะไรแปลกๆ อยู่เสมอ........\n\nบี แหลมสิงห์",
    "Twitter เผยคอนเทนต์เกาหลีเติบโตทั่วโลกในรอบ 10 ปี ⋯ ไทยครองอันดับ 2 ของโลกที่ทวีตถึง K-Content มากที่สุด": "Twitter เผยคอนเทนต์เกาหลี (K-Content) เติบโตกว่า 546% ทั่วโลกในรอบ 10 ปี ซึ่งประเทศไทยติดเป็นอันดับ 2 ของโลก ที่มีการพูดถึงคอนเทนต์เกาหลีมากที่สุดในปี 2565 นี้\n\nแรกเริ่มเดิมทีนั้น กระแสความนิยมของคอนเทนต์เกาหลี (K-Content) กระจุกตัวอยู่ที่แฟนคลับจากทางฝั่งของภูมิภาคเอเชียเท่านั้น แต่เมื่อระยะเวลาผ่านไปคอนเทนต์เกาหลี (K-Content) ได้ขยายอิทธิพลไปยังทั่วโลก ทั้งทางฝั่งยุโรป อเมริกาเหนือ หรือแม้กระทั่งเปรู ก็เข้ามาเป็น 1 ใน Top 20 ประเทศที่มีการพูดถึงเกี่ยวกับคอนเทนต์เกาหลี (K-Content) มากที่สุดเช่นกัน ซึ่งจากการเก็บข้อมูลในช่วง 10 ปีที่ผ่านมา พบว่าทั่วโลกมีการทวีตเกี่ยวกับคอนเทนต์เกาหลี (K-Content) เพิ่มขึ้นกว่า 546% ด้วยกัน\n\nทางด้าน คิมยอนจอง หัวหน้าฝ่ายพันธมิตรวงการ K-Pop และ K-Content ระดับโลกของทวิตเตอร์ ได้กล่าวว่า\n\n“ชุมชน K-Pop บนทวิตเตอร์เป็นกลุ่มคนที่มีแพชชั่น และตอนนี้เราได้เห็นถึงวัฒนธรรมอันแข็งแกร่งของแฟนด้อมที่มีการเติบโตมากขึ้น รวมทั้งคอนเทนต์เกาหลี (K-Content) ในหลากหลายประเภทก็มีการเติบโตมากขึ้นเช่นกัน ซึ่งแฟนคลับจากทั่วโลกคือผู้ที่ทำให้คอนเทนต์เกาหลี (K-Content) เผยแพร่ไปในระดับโลก ด้วยการเข้าไปมีส่วนร่วมในบทสนทนาที่เกี่ยวข้องกับกระแสเกาหลีบนทวิตเตอร์แบบเรียลไทม์ ซึ่งเป็นแพลตฟอร์มที่ทุกคนสามารถเข้ามาพูดคุยถึงเรื่องต่าง ๆ ได้ไม่ว่าจะอยู่ที่ไหนหรือดูอะไรอยู่ก็ตาม”\n\nTOP 20 ประเทศที่ทวีตเกี่ยวกับ K-Content มากที่สุด\n\nADVERTISEMENT Your browser does not support iframes. ขออภัยค่ะ ไม่สามารถแสดงผลบนเบราเซอร์ของคุณได้ค่ะ Your browser does not support iframes. ขออภัยค่ะ ไม่สามารถแสดงผลบนเบราเซอร์ของคุณได้ค่ะ Today’s Webtoon ดูย้อนหลังได้ที่ Viu คลิก!\n\nเมื่อพูดถึงประเทศจากทางฝั่งเอเชีย มีทั้งหมด 7 ประเทศด้วยกันที่ติดอยู่ในอันดับ Top 10 ซึ่งประเทศไทยครองอันดับ 2 ของโลกที่ทวีตถึงคอนเทนต์เกาหลี (K-Content) มากที่สุด นอกจากนี้ยังมีอีกหลากหลายประเทศทั่วโลกที่ทวีตถึงคอนเทนต์เกาหลี (K-Content) ด้วยเช่นกัน อาทิ สหรัฐอเมริกา บราซิล สหราชอาณาจักร เม็กซิโก แคนาดา ฝรั่งเศส เวียดนาม สเปน อิตาลี ตุรกี เยอรมนี และ เปรู\n\nในขณะเดียวกันมีศิลปิน K-Pop ชื่อดังมากมายที่ได้ข้ามสายงานมายังฝั่งนักแสดงมากยิ่งขึ้น ซึ่งศิลปินเหล่านี้ได้สร้างความน่าสนใจให้กับคอนเทนต์เกาหลี (K-Content) ได้จากทั่วโลก ไม่ว่าจะเป็น คิมเซจอง จากซีรีส์ Business Proposal, อีจุนโฮ จากซีรีส์ The Red Sleeve, อีจีอึน (หรือ ไอยู) จากภาพยนตร์ Broker และ อ๊กแทคยอน จากภาพยนตร์ Hansan หรือแม้กระทั่งการที่ วี (สมาชิกของวง BTS) ได้ปล่อยเพลง “Christmas Tree” ประกอบซีรีส์เรื่อง Our Beloved Summer ก็ได้ทำให้วันนั้นมีการทวีตถึงซีรีส์มากที่สุดเป็นประวัติการณ์ ส่วนซีรีส์ที่อ้างอิงมาจากเว็บตูนอย่าง All of Us Are Dead และ Our Beloved Summer ก็ทำให้เกิดประเด็นที่พูดถึงเกี่ยวกับทั้งซีรีส์และเว็บตูนต้นฉบับด้วยเช่นกัน\n\nTOP 10 ซีรีส์เกาหลีที่ถูกทวีตถึงมากที่สุดในประเทศไทย\n\nสำหรับประเทศไทยนั้น ซีรีส์เกาหลีที่ถูกทวีตถึงมากที่สุดในปี 2565 ในส่วนของ 3 อันดับแรกคือ ซีรีส์ Twenty Five Twenty One ตามมาด้วยซีรีส์ Snowdrop และ Business Proposal ตามลำดับ\n\nTOP 10 ภาพยนตร์เกาหลีที่ถูกทวีตถึงมากที่สุดในโลก\n\nในส่วนของภาพยนตร์เกาหลีที่ถูกทวีตถึงมากที่สุดทั่วโลกนั้น้ ใน 3 อันดับแรกคือ ภาพยนตร์ Broker อันดับต่อไปคือ ภาพยนตร์ HUNT และอันดับที่ 3 คือ ภาพยนตร์ The Witch: Part2. The Other One\n\nบทความที่เกี่ยวข้อง\n\nTwitter Korea เผยการจัดอันดับ TOP10 รายการ-ซีรีส์เกาหลี ที่ถูกพูดถึงมากที่สุดในช่วงไตรมาสที่ 2 ของปี 2022\n\nติดตามข่าวสารและสิ่งที่น่าสนใจจากเราได้ที่\n\n\n\nFacebook Fanpage : facebook.com/korseries\n\nTwitter : twitter.com/korseries\n\nWebsite : korseries.com\n\nYoutube : Korseries\n\nขอความกรุณาไม่คัดลอก-ดัดแปลงบทความไปโพสต์ลงในเพจ-สำนักข่าวอื่น รวมถึงไม่นำบทความไปอ่านลง YouTube หรือแพลตฟอร์มใด ๆ โปรดช่วยแชร์เป็นลิ้งก์นะคะ ♡\n\nRelated Contents",
    "ข้อตกลง IMF ของชิลีช่วยรักษาเสถียรภาพของเงินเปโซ": "ชิลีหันไปหา IMF\n\nชิลีบรรลุข้อตกลงกับกองทุนการเงินระหว่างประเทศสำหรับการจัดการวงเงินสินเชื่อแบบยืดหยุ่น (FCL) ระยะเวลาสองปี มูลค่า 18.5 พันล้านดอลลาร์ FCL แตกต่างจากโครงการ IMF ทั่วไป ซึ่งเมื่อตกลงกันได้แล้ว ไม่มีเงื่อนไขในการใช้งาน และโดยทั่วไปจะถือเป็นมาตรการ “ป้องกันไว้ก่อน” นอกจากนี้ยังสงวนไว้สำหรับประเทศที่ IMF อธิบายไว้ว่า “กรอบนโยบายที่เข้มแข็งและบันทึกผลการปฏิบัติงานทางเศรษฐกิจ” ชิลี โคลอมเบีย เม็กซิโก เปรู และโปแลนด์ มีการจัดเตรียม FCL ตั้งแต่เริ่มก่อตั้งในปี 2552 ในขณะที่โคลอมเบียเท่านั้นที่ใช้ทรัพยากรเหล่านี้\n\nการย้ายดังกล่าวดูมีความสำคัญสำหรับชิลี เนื่องจากความผันผวนที่เห็นได้ในเงินเปโซในปีนี้และการประกาศโครงการแทรกแซงมูลค่า 25 พันล้านดอลลาร์ในเดือนกรกฎาคมโดยธนาคารกลางในเดือนกรกฎาคม ทุนสำรองระหว่างประเทศที่ธนาคารกลางลดลงเหลือ 44.4 พันล้านดอลลาร์จากระดับสูงสุดที่ 55 พันล้านดอลลาร์ในเดือนตุลาคม 2564 ดังนั้นขนาดของ FCL จึงควรให้การต้อนรับที่ดีแต่จำเป็น และให้ความสะดวกสบายแก่นักลงทุนต่างชาติที่อาจกังวลเกี่ยวกับขนาด ของการแทรกแซง FX ที่วางแผนไว้ ธนาคารกลางตั้งใจจะดึง FCL ในกรณีฉุกเฉินเท่านั้น แต่ถ้าเคาะจะเป็นการเพิ่มทุนสำรอง FX ที่มีอยู่ของประเทศ\n\nชิลีประสบปัญหาในปีนี้เนื่องจากการขาดดุลบัญชีเดินสะพัดเพิ่มขึ้นมากกว่า 8% ของ GDP ทุกปี ณ ไตรมาสที่สองของปีนี้ โดยได้แรงหนุนจากเงื่อนไขการค้าที่อ่อนตัวลง ราคาทองแดงซึ่งเป็นสินค้าส่งออกที่สำคัญได้ลดลงหลังจากปรับตัวขึ้นไปจนถึงเดือนเมษายน ขณะที่ราคาพลังงานที่พุ่งสูงขึ้นทำให้การนำเข้าสูงขึ้น เมื่อเทียบกับฉากหลังนี้ ประเทศยังคงให้เครดิตอธิปไตยสกุลเงินแข็งที่แข็งแกร่งขึ้นในพื้นที่ EM โดยมีการจัดอันดับ A1/A/A- แต่ได้ดำเนินการที่อ่อนแอกว่าคู่แข่งในปีนี้ โดยพันธบัตรดอลลาร์มีการแพร่กระจายกว้างขึ้นประมาณ 50bp โดยเฉลี่ย YTD . โดยรวมแล้ว ข้อตกลงล่าสุดกับ IMF นี้ส่งสัญญาณการยอมรับว่าฉากหลังภายนอกนั้นยากสำหรับชิลี แต่ควรถูกมองว่าเป็นผลบวกเล็กน้อย",
    "มหกรรมแสดงสินค้านำเข้านานาชาติจีน ครั้งที่ 5 ขยายโอกาสให้กับประเทศในโครงการหนึ่งแถบหนึ่งเส้นทาง": "มหกรรมแสดงสินค้านำเข้านานาชาติจีน (China International Import Expo หรือ CIIE) ซึ่งเป็นงานแสดงสินค้านำเข้าระดับประเทศงานแรกของโลก ได้เปิดเวทีเพื่อแบ่งปันโอกาสทางการตลาดในจีนให้แก่ประเทศในโครงการหนึ่งแถบหนึ่งเส้นทาง (Belt and Road Initiative หรือ BRI) อย่างต่อเนื่อง\n\nมหกรรมแสดงสินค้านำเข้านานาชาติจีน ซึ่งจัดขึ้นครั้งแรกในปี 2561 ประกอบด้วยการแสดงสินค้าจากภาคธุรกิจ การแสดงสินค้าของแต่ละประเทศ และการประชุมเศรษฐกิจนานาชาติหงเฉียว (Hongqiao International Economic Forum)\n\nมหกรรมแสดงสินค้างานนี้เติบโตขึ้นทั้งในแง่ของขนาดและอิทธิพล โดยพื้นที่จัดแสดงสินค้าจากภาคธุรกิจเพิ่มขึ้นจาก 270,000 ตารางเมตร ในปี 2561 เป็น 366,000 ตารางเมตร ในปี 2564 ขณะที่การจัดงานสามครั้งแรกสามารถดึงดูดเม็ดเงินลงทุนจากต่างประเทศได้ราว 3.05 หมื่นล้านดอลลาร์สู่โครงการต่าง ๆ รวม 622 โครงการ\n\nมหกรรมแสดงสินค้านำเข้านานาชาติจีน ครั้งที่ 5 จะจัดขึ้นที่นครเซี่ยงไฮ้ระหว่างวันที่ 5-10 พฤศจิกายนตามกำหนด และเช่นเคย มีบริษัทจำนวนมากที่จะเข้าร่วมงานเป็นครั้งแรก ซึ่งรวมถึงบริษัทเหมืองแร่ยักษ์ใหญ่ระดับโลกอย่าง ริโอ ทินโต กรุ๊ป (Rio Tinto Group) และบริษัทเซมิคอนดักเตอร์ข้ามชาติจากญี่ปุ่นอย่าง เรเนซัส อิเล็กทรอนิกส์ คอร์ป (Renesas Electronics Corp.)\n\nมหกรรมแสดงสินค้านำเข้านานาชาติจีนได้กลายเป็นเวทีที่หลายบริษัทใช้เปิดตัวสินค้าใหม่ ๆ โดยในการจัดงาน 4 ครั้งที่ผ่านมา ผู้แสดงสินค้าได้เปิดตัวผลิตภัณฑ์ เทคโนโลยี และบริการใหม่มากกว่า 1,500 รายการ\n\nมหกรรมแสดงสินค้านำเข้านานาชาติจีนได้เปิดตลาดจีนที่มีขนาดใหญ่และสร้างความแตกต่างอย่างมากให้แก่ผู้ขายสินค้าจากทั่วโลก โดยเฉพาะอย่างยิ่งจากประเทศที่พัฒนาน้อยที่สุด ประเทศในยุโรปกลางและยุโรปตะวันออก รวมถึงประเทศในโครงการหนึ่งแถบหนึ่งเส้นทาง\n\nยกตัวอย่างเช่น มามานี (Mamani) ช่างฝีมือจากเปรูที่เคยหาเลี้ยงชีพด้วยการขายผลงานศิลปะเกี่ยวกับอัลปากาที่แผงลอยข้างถนน และมีรายได้ไม่ถึง 20 ดอลลาร์ต่อวัน แต่หลังจากเข้าร่วมมหกรรมแสดงสินค้านำเข้านานาชาติจีน เขาก็ได้รับคำสั่งซื้อมากมายจากจีนจนมีรายได้ถึง 50,000 ดอลลาร์ต่อเดือน และยังช่วยสร้างงานที่มั่นคงให้กับช่างฝีมืออีกกว่า 200 คนที่ทำงานเช่นเดียวกับเขา “หากไม่ได้รับคำสั่งซื้อจากจีน ช่างฝีมือแบบผมหลายคนต้องตกงาน” เขากล่าว\n\nผลลัพธ์ที่เด่นชัดในวงกว้างทำให้มหกรรมแสดงสินค้านำเข้านานาชาติจีนได้รับความสนใจมากยิ่งขึ้น\n\nในมหกรรมแสดงสินค้านำเข้านานาชาติจีน ครั้งที่ 4 ผลิตภัณฑ์จำนวนมากจากตรินิแดดและโตเบโกได้รับความสนใจจากผู้บริโภคชาวจีน “เราจะเข้าร่วมมหกรรมแสดงสินค้านำเข้านานาชาติจีน ครั้งที่ 5 ในปีนี้ เพื่อจัดแสดงสินค้าพิเศษของเรา” คุณอนาลิซา โลว์ (Analisa Low) เอกอัครราชทูตตรินิแดดและโตเบโกประจำประเทศจีน ให้สัมภาษณ์เมื่อไม่นานนี้\n\nในส่วนของการจัดแสดงสินค้าจากภาคธุรกิจ มหกรรมแสดงสินค้านำเข้านานาชาติจีน ครั้งที่ 5 จะแบ่งพื้นที่จัดแสดงออกเป็น 6 โซนเช่นเคย ได้แก่ ผลิตภัณฑ์อาหารและการเกษตร อุตสาหกรรมอัจฉริยะและเทคโนโลยีสารสนเทศ อุปกรณ์การแพทย์และผลิตภัณฑ์เพื่อสุขภาพ สินค้าอุปโภคบริโภค การค้าภาคบริการ และรถยนต์\n\nนอกจากนั้นยังมีการจัดกิจกรรมคู่ขนานอีกมากมาย เช่น กิจกรรมส่งเสริมการขายในต่างประเทศ พิธีลงนามข้อตกลง และการประชุมต่าง ๆ ซึ่งทำให้มหกรรมแสดงสินค้านำเข้านานาชาติจีนเป็นมากกว่างานแสดงสินค้า 6 วัน โดยเป็นช่องทางในการเปลี่ยนผู้จัดแสดงสินค้าให้กลายเป็นนักลงทุนอีกด้วย\n\nกรุณาเยี่ยมชมเว็บไซต์อย่างเป็นทางการของมหกรรมแสดงสินค้านำเข้านานาชาติจีน เพื่อดูข้อมูลเพิ่มเติมเกี่ยวกับการจัดงานครั้งที่ 5 ที่กำลังจะมาถึง: https://www.ciie.org/zbh/en/\n\nติดต่อ: คุณชุยเหยียน (Ms. Cui Yan)\n\nโทร: 0086-21-968888\n\nอีเมล: ciie2022@ciie.org\n\nเว็บไซต์: http://www.ciie.org/zbh/en/\n\nเฟซบุ๊ก: https://www.facebook.com/ciieonline\n\nทวิตเตอร์: https://twitter.com/ciieonline\n\nรูปภาพ – https://mma.prnewswire.com/media/1901010/CIIE.jpg\n\nโลโก้ – https://mma.prnewswire.com/media/1077995/CIIE_Logo.jpg\n\nที่มา: พีอาร์นิวส์ไวร์/อินโฟเควสท์",
    "อดีตทูตอังกฤษติดคุกพม่า เป็นสัญญาณว่าไม่มีใครปลอดภัยฤา": "หนังสือพิมพ์นิกเกอิเอเชียเสนอรายงานพิเศษเรื่อง “จับอดีตทูตอังกฤษประจำเมียนมาเป็นสัญญาณว่าในพม่าไม่มีใครปลอดภัยอีกต่อไป”\n\nนิกเกอิให้รายละเอียดว่า นางวิกกี โบว์แมนถือเป็นบุคคลผู้ทรงอิทธิพลทางความคิดในหมู่นักลงทุนต่างชาติที่อยู่ในประเทศเมียนมา ตลอดถึงคนธรรมดาสามัญทั่วไป เธอเป็นผู้กว้างขวาง และมีคอนเนคชั่นหลากหลายทั้งในวงการทูตและเครือข่ายทางการเมืองจากสามีที่เคยเป็นนักโทษการเมือง เป็นนักกิจกรรมการเมืองที่มีชื่อเสียงมาตั้งแต่สมัยที่นักศึกษาถูกปราบปรามครั้งใหญ่ปี 888 (เหตุการณ์ 8 ส.ค.2531 ที่รัฐบาลพลเอกซอ หม่องปราบปรามผู้ประท้วงอย่างรุนแรง=ผู้เขียน)\n\nอดีตทูตอังกฤษประจำเมียนมา ผู้ผันตัวเป็นเอ็นจีโอ และก่อตั้ง “ศูนย์ความรับผิดชอบทางธุรกิจ” (Responsibility Business) โบว์แมน อุทิศตนอย่างมุ่งมั่นในการเคลื่อนไหว เพื่อให้มีความรับผิดชอบทางธุรกิจทั้งจากนักลงทุนต่างชาติและนักธุรกิจพม่า\n\nนิกเกอิ รายงานด้วยว่า “ศูนย์ความรับผิดชอบทางธุรกิจ” ของเธอได้รับทุนสนับสนุนจากองค์กรต่างประเทศทั้งภาครัฐ และเอกชน อาทิ จากประเทศอังกฤษ นอร์เวย์ สวิตเซอร์แลนด์ เนเธอร์แลนด์ เดนมาร์ก และอื่นๆ ศูนย์ฯนี้เป็นที่จัดการอบรมสัมมนา วิจัยและแลกเปลี่ยนประสานงานออกแถลงการณ์ร่วมระหว่างองค์กรธุรกิจ ผู้บริหารและแรงงาน เร็วๆ นี้ วิกกี โบว์แมน ออกแถลงการณ์แสดงความไม่พอใจการจำกัดใช้อินเตอร์เนต ตลอดถึงกิจกรรมของรัฐบาลทหาร ฯลฯ\n\nนักลงทุนต่างชาติในเมืองย่างกุ้ง ผู้ไม่ประสงค์เปิดเผยนามกล่าวกับนิกเกอิว่า “การจับโบว์แมนอดีตนักทูตผู้กว้างขวางและศาลตัดสินจำคุกเธอแสดงให้เห็นว่า ไม่มีใครปลอดภัยในพม่าอีกต่อไป” เขากล่าว\n\nนักการทูตจากประเทศตะวันตกกล่าวกับนิกเกอิ ว่า การที่ศาลตัดสินคดีอย่างรีบเร่งแสดงว่ารัฐบาลทหารพม่ากำลังหาทางเนรเทศ โบว์แมนและสามีของเธอให้ได้กลับไปอยู่กับลูกสาวของพวกเขาในลอนดอน “#อย่างไรก็ตามการจับกุมอดีตทูตครั้งนี้ เป็นสัญญาณเตือนที่แข็งกร้าวว่า คนต่างชาติไม่ควรยุ่มย่ามกับกิจการภายในพม่า” นักการทูตผู้ไม่ประสงค์เปิดนามกล่าว\n\nสำนักข่าวต่างประเทศ รายงานว่าเมื่อวันศุกร์ที่ 2 ก.ย.ว่า ศาลที่ควบคุม โดยรัฐบาลทหารเมียนมาตัดสินจำคุก วิกกี โบว์แมน อดีตเอกอัครราชทูตอังกฤษประจำเมียนมา และ เถิ่ง ลิน สามี ซึ่งเป็นศิลปินที่มีชื่อเสียงชาวเมียนมาคนละ 1 ปี จากความผิดละเมิดกฎหมายคนเข้าเมือง\n\nโบว์แมน เอกอัครราชทูตอังกฤษประจำเมียนมาระหว่างปี 2545-2549 โดนจับกุมพร้อมสามีที่บ้านพักในนครย่างกุ้งเมื่อสัปดาห์ที่แล้ว ในความผิด ไม่ได้แจ้งกับเจ้าหน้าที่ว่าเธอพักอาศัยอยู่ในอีกเมืองของเมียนมา ต่างจากที่อยู่ในนครย่างกุ้ง ซึ่งระบุไว้ในใบรับรองการลงทะเบียนชาวต่างชาติของเธอ ส่วนสามีของเธอโดนจับ ในข้อหาให้การช่วยเหลือเธอ\n\nแหล่งข่าวจากกลุ่มชาติพันธุ์บอก กับแนวหน้าว่า หลังจากพลเอกมิน อ่อง หลาย ยึดอำนาจจากพรรคเอ็นแอลดีของ นางออง ซาน ซู จี โบว์แมน กับเถิ่งลินสามี ซึ่งเป็นนักกิจกรรมทางการเมืองใช้เวลาส่วนใหญ่อยู่ที่ กะโล้ เมืองชนบททางภาคใต้ของรัฐฉาน ที่มีการเคลื่อนไหวของฝ่ายต่อต้านรัฐบาลทหารพม่าที่เรียกว่า “กองกำลังพิทักษ์ประชาชน” (People Defense force=PDF)\n\n“บางทีการที่อดีตทูตไปอาศัยอยู่บ้านกะโล้ อาจทำให้รัฐบาลทหารสงสัยว่า เธอเกี่ยวข้องกับ พีดีเอฟ ก็เป็นไปได้” แหล่งข่าวในกลุ่มชาติพันธุ์ กล่าว\n\nพีดีเอฟ เป็นกองกำลังติดอาวุธของรัฐบาลสามัคคีแห่งชาติ (National Unity Government=NUG) พรรคเอ็นแอลดี เป็นรัฐบาลเงาที่ได้รับการสนับสนุนจากตะวันตกโดยเฉพาะอย่างยิ่งสหรัฐอเมริกา\n\nในขณะที่ตะวันตกโหมกระแสกดดันให้ปล่อยตัวอดีตทูต และนักการทูตมีความเห็นว่าการที่ศาลตัดสินคดีอย่างฉับไวเป็นสัญญาณว่าอดีตทูตอาจถูกเนรเทศในไม่ช้า แต่สื่อออนไลน์ฝ่ายที่สนับสนุนรัฐบาลทหารพม่า สงสัยว่า วิกกี โบว์แมน เป็นสปายให้ประเทศตะวันตก\n\nเอนพีนิวส์ สื่อออนไลน์ที่สนับสนุนรัฐบาลทหารพม่า รายงานเมื่อวันที่ 5 สิงหาคมว่า “วิกกี โบแมนอาจเป็นหน่วยข่าวกรอง เอ็มไอ 6 เพราะเอกอัครราชทูตและเลขานุการ คือ สายลับ เอ็มไอ 6 หรือหน่วยข่าวกรองของประเทศนั้นๆ วิกกี โบว์แมน อาจไม่ได้ออกจากประเทศเร็วๆ นี้ ดังที่พวกเขาคิด เพราะการกระทำของเธอที่ส่อไปในทางที่เป็นสายลับจึงถูกจับ ดังนั้น การกระทำของวิกกี โบว์แมน อาจมีคดีอื่นๆ ตามมาก็ได้..”\n\nพิเคราะห์จากพฤติกรรมของอดีตทูตอังกฤษประจำประเทศเมียนมา ซึ่งนำมาสู่การจับกุมและศาลสั่งจำคุกเธอ ทำให้นึกถึงนสพ.เดอะ การ์เดี้ยน ประเทศอังกฤษ ที่เสนอรายงานพิเศษเรื่อง “สาวสังคมผู้ทำให้เจ้าหน้าที่นาโตในเมืองเนเปิลส์หลงเสน่ห์เป็นสายลับรัสเซีย”\n\nเดอะ การ์เดี้ยน อ้างคณะผู้สอบสวนชุดหนึ่งว่า พวกเขาได้ฉีกหน้ากากสายลับของหน่วยงานมั่นคงรัสเซีย ที่ฝังตัวอยู่ลึกมากของ GRU รัสเซียว่า “สายลับสาวใช้เวลานานเป็นทศวรรษปลอมตัว เป็นนักออกแบบเครื่องประดับเชื้อสายลาตินอเมริกา และ ทำตัวหรูเป็นสาวสังคมเข้าร่วมสังสรรค์กับเจ้าหน้าที่ระดับสูงของนาโตที่ประจำการอยู่ในเมืองเนเปิลส์\n\nทีมสอบสวนเปิดเผยว่าสายสับผู้ใช้ชื่อจัดตั้งว่า #มาเรีย อเดลา คูห์เฟต ริเวอร่า ซึ่งบอกคนทั่วไปว่าเธอเกิดจากพ่อเยอรมันและแม่เปรูในเมืองคาเลาประเทศเปรู ความจริงคือเธอเป็นสายลับ GRU ของรัสเซีย\n\nจากข้อมูลของสื่อสอบสวนร่วมมือกันรวมทั้ง Le Republica ในอิตาลี และ The spiegal ในเยอรมนีและแลกเปลี่ยนข้อมูลกับ เดอะ การ์เดี้ยน ก่อนที่จะเผยแพร่เรื่อง “ริเวอร่า” ต่อสาธารณะ เปิดเผยว่า\n\nGRU วางสายลับนอกกฎหมายมานานหลายปีกล่าวคือ คนที่ GRU ให้ทำงานโดยไม่ได้รับความคุ้มครองทางการทูต และคนที่อาศัยอยู่ภายใต้การปลอมตัวในต่างประเทศ เป็นสายลับที่ฝังตัวลึกมากและปลอมตัวเป็นคนต่างชาติ\n\nหน่วยงานลับของรัสเซีย ใช้คนพวกนี้นอกกฎหมายตั้งแต่ยุคโซเวียตในบางกรณีพวกเขาใช้ชีวิตภายใต้ชื่อปลอม อยู่นานเป็นทศวรรษ\n\nสายลับผู้ใช้ชื่อ “ริเวอร่า” เคลื่อนไหวไป-มาระหว่างกรุงโรม มอลตา และปารีส ในที่สุดก็ตั้งฐานปฏิบัติการในเมืองเนเปิลส์ ซึ่งเป็นศูนย์กลางกองบัญชาการปฏิบัติการร่วมพันธมิตรนาโต ราวปี 2556สายลับรหัส “ริเวอร่า” เปิดร้านอัญมณีเครื่องประดับ วางตัวในบทบาทของสาวสังคมชั้นสูง\n\nผู้คุ้นเคยกับเธอกล่าวว่า การได้รับตำแหน่งเลขาฯสโมสรไลออนส์สากลสาขาเนเปิลส์ ริเวอร่า ได้มีโอกาสใกล้ชิดเป็นเพื่อนสนิทกับเจ้าหน้าที่ระดับสูงของนาโต และได้แทรกซึมเข้าไปในหมู่ลูกจ้างนาโต เจ้าหน้าที่ระดับสูงนาโตคนหนึ่งบอกสื่อสืบสวนสอบสวนว่าเขาเคยมีสัมพันธ์ลึกซึ่งกับริเวอร่า ในระยะเวลาสั้นๆ\n\nโดยประเพณีปฏิบัติแล้ว พวกสายลับนอกกฎหมายปลอมตัว ได้แนบเนียนยากมากที่ฝ่ายต่อต้านจารชนจะค้นพบ แต่ในโลกของข้อมูลชีวะมิติ(biometric data) ที่ ซอฟต์แวร์ จดจำใบหน้า และอัตลักษณ์บุคคลตลอดถึงลายนิ้วมือได้ ทำให้การสอบสวนเป็นไปได้ และทำให้รัสเซียยากมากที่จะเก็บความลับของสายลับนอกกฎหมายคนนี้เอาไว้ได้\n\nครัสโต โครเซฟ ผู้นำทีมสอบสวนที่ชื่อเบลลิงแคต ให้สัมภาษณ์ว่า เขาได้พบร่องรอยของ GRU จากข้อมูลการผ่านแดนเบลารุส ที่แฮกเกอร์ฝ่ายตรงข้ามรัฐบาลจัดให้\n\nการค้นหาเส้นทางผู้ถือหนังสือเดินทางรัสเซียซึ่งมีเลขรหัสบ่งชี้ระดับปฏิบัติการ GRU เขาพบหมายเลขที่สะดุดตาจำนวนหนึ่ง ส่วนใหญ่เป็นชื่อชาวรัสเซีย แต่ที่เด่นชัดมากเป็นพิเศษชื่อ มาเรียอเดลา คูห์เฟต ริเวอร่า\n\nเมื่อเจาะลึกลงไป โครเซฟ พบว่า ริเวอร่า ใช้หนังสือเดินทางรัสเซีย ที่มีเลขรหัสเคยใช้ในฝ่ายปฏิบัติการของผู้อื่น รวมถึงเลขรหัสของจารชน\n\nผู้ถูกสั่งฟ้องข้อหาใช้ยาพิษสังหารพ่อค้าอาวุธชาวบัลกาเรีย ชื่อ อิมิเลี่ยน เกเบรพ และจารชนของ GRU คนอื่นๆ ที่โจมตี นายเชอร์ไก สครีปอล และลูกสาวเขาใน Salisbury ในปี 2561\n\nรายงานสืบสวนสอบสวนของทีมเฉพาะกิจครั้งนี้ยาวและลึกลับซับซ้อนมาก จำเป็นต้องสรุปสั้นๆ ว่า “สายลับรัสเซีย รหัส “ริเวอร่า” ใช้เวลาหลายปีแทรกซึมเช้าไปในกองบัญชาการร่วมพันธมิตรนาโต และมีความสัมพันธ์ลึกซึ้งกับเจ้าหน้าที่ระดับสูงนาโต ก่อนหายตัวไปจากจุดนั้นในปี 2562 ฝ่ายสอบสวนได้พบร่องรอยของเธออีกครั้งจากเฟซบุ๊คโพสต์จากประเทศมอลตา\n\nจึงพิเคราะห์ได้ว่า “ริเวอร่า” ได้ข้อมูลบางส่วนจากกองบัญชาการปฏิบัติการร่วมพันธมิตรนาโต และอาจเป็นข้อมูลบางส่วนที่ทำให้รัสเซียเปิดฉากปฏิบัติการพิเศษทางทหารกับยูเครน เมื่อวันที่ 24 ก.พ.เป็นปฏิบัติการเปิดฉากก่อนหน้าที่นาโต คาดการณ์ไว้หลายสัปดาห์\n\nในกรณีศาลสั่งจำคุกอดีตทูตอังกฤษประจำเมียนมา จะเหมือน “ริเวอร่า” หรือ ไม่ขึ้นอยู่กับเมียนมาเป็นผู้พิจารณาแต่ที่แน่ๆ คือ รัฐบาลทหารพม่า สงสัยในพฤติกรรมของคนต่างชาติมากถึงได้จับขังคุกมาแล้วหลายรายไม่ว่าจะเป็น ออสเตรเลีย อเมริกัน อังกฤษ และญี่ปุ่น\n\nหนึ่งในข้อกล่าวหานางออง ซาน ซู จี ในการยึดอำนาจคือสมคบกับต่างชาติละเมิดกฎหมายความมั่นคงแห่งรัฐว่าด้วยความลับทางราชการ\n\nสุทิน วรรณบวร",
    "\"ธนภัทร\"ควงนักหวดมะกันพ่ายคู่มือ2ชวดเข้าตัดเชือกศึกเยาวชนยูเอสโอเพ่น": "การแข่งขันเทนนิสเยาวชน แกรนด์สแลม \"ยูเอส โอเพ่น 2022\" ที่กรุงนิวยอร์ก สหรัฐอเมริกา เมื่อ 9 ก.ย.65 (ตามเวลาท้องถิ่น) นักกีฬาเทนนิสดาวรุ่งไทย \"ต้นไม้\" ธนภัทร นิรันดร นักเทนนิสเยาวชนไทย วัย 18 ปี อันดับ 52 เยาวชนโลก มีคิวลงสนามทำการแข่งขัน โดยจับคู่ ไมเคิล เจิ้ง นักหวดชาวอเมริกัน ลงแข่งรอบก่อนรองชนะเลิศ\n\nเกมรอบก่อนรองชนะเลิศประเภทชายคู่ ธนภัทร และเพื่อนนักหวดชาวอเมริกัน ลงสนามพบคู่มือวาง 2 ของรายการ กอนซาโล บูโน่ กับ อิ๊กนาซิโอ บุช จากเปรู ซึ่งผลปรากฎว่า ธนภัทร กับ ไมเคิล พยายามช่วยกันอย่างเต็มที่ แต่ก็ต้านความแกร่งของคู่แข่งไม่ไหว พ่ายไป 0-2 เซตด้วยสกอร์ 6-7(5) และ 4-6 ชวดโอกาสเข้าไปเล่นในรอบตัดเชือกชายคู่อย่างน่าเสียดาย",
    "สรุปภาวะสินค้าเกษตรประจำสัปดาห์ วันที่ 5-9 กันยายน 2565": "ราคาสินค้าเกษตรสัปดาห์นี้ ข้าวเพิ่มขึ้น ข้าวโพด ถั่วเหลือง ปลาป่น สุกร ไก่เนื้อและไข่ไก่ราคาทรงตัว\n\nข้าวโพด : ราคาทรงตัว ข้าวโพดเลี้ยงสัตว์ ณ ไซโลโรงงานอาหารสัตว์ ราคาทรงตัวที่หาบละ 690 บาท ด้านตลาดซื้อขายล่วงหน้าชิคาโก ประจำวันที่ 7 กันยายน 2565 ข้าวโพดเลี้ยงสัตว์ รอบส่งมอบเดือนธันวาคม 2565 ราคาอยู่ที่ 671.0 เซนต์/บุชเชล ราคาทรงตัว เนื่องจากข้าวโพดสหรัฐฯ ที่คุณภาพอยู่ในเกณฑ์ดีถึงยอดเยี่ยม (Good to Excellent) ถูกประเมินอยู่ที่ 54% เท่ากับสัปดาห์ที่ผ่านมา ดีกว่าที่ตลาดคาดการณ์ไว้ที่ 53% ขณะที่ปัจจุบันเป็นช่วงการเจริญเติบโตในช่วงท้ายของข้าวโพด ก่อนที่จะเริ่มเก็บเกี่ยวผลผลิตในช่วงกลางเดือนนี้ ด้านอุปสงค์ข้าวโพดที่ใช้ผลิตเอทานอล สำนักงานสารสนเทศด้านการพลังงาน (EIA) รายงานการผลิตเอทานอลที่ 970,000 บาเรลล์ต่อวัน โดยลดลงเล็กน้อยเป็นเมื่อเทียบกับสัปดาห์ที่ผ่านมาซึ่งอยู่ที่ 987,000 บาเรลล์ต่อวัน ขณะที่ปัจจุบันการเก็บเกี่ยวข้าวโพดรุ่นสองของประเทศบราซิลดำเนินการแล้ว 97% ส่วนการปลูกข้าวโพดรุ่นหนึ่งสำหรับปี 2565/66 ลงปลูกแล้ว 9% ของพื้นที่คาดการณ์ ด้านสภาพอากาศในสัปดาห์หน้า คาดการณ์ว่าจะมีปริมาณน้ำฝนดี ช่วยเพิ่มความชื้นในดิน ขณะที่ตลาดติดตามรายงานภาวะอุปสงค์-อุปทานสินค้าเกษตรโลก (WASDE) ที่จะประกาศในสัปดาห์หน้า โดยตลาดคาดการณ์ว่าผลผลิตต่อไร่ (yield potentials) ของข้าวโพดสหรัฐฯ จะลดลงจาก 175.4 เป็น 172.5 บุชเชลต่อเอเคอร์ แนวโน้ม : คาดว่าราคาข้าวโพดในประเทศน่าจะทรงตัว ถั่วเหลือง : ราคาทรงตัว\n\nกากถั่วเหลืองจากเมล็ดถั่วเหลืองนำเข้า ยืนราคาในระดับสูงที่กิโลกรัมละ 22.90 บาท สถานการณ์ล็อกดาวน์ในประเทศจีนทำให้ปริมาณซื้อในตลาดปรับตัวลดลง ประกอบกับความกังวลเรื่องภาวะเศรษฐกิจของจีนที่ประกาศออกมามีอัตราเติบโตต่ำกว่าที่คาดการณ์ จึงยังคงต้องติดตามปริมาณซื้อจากจีนว่าจะกลับมาได้มากน้อยเพียงใด ขณะที่คาดการณ์ผลผลิตยังคงทรงตัว\n\nด้านตลาดซื้อขายล่วงหน้าชิคาโก ประจำวันที่ 7 กันยายน 2565 เมล็ดถั่วเหลือง รอบส่งมอบเดือนธันวาคม 2565 ราคาอยู่ที่ 1,383.5 เซนต์/บุชเชล และ กากถั่วเหลือง รอบส่งมอบเดือนพฤศจิกายน 2565 อยู่ที่ 415.0 ดอลลาร์สหรัฐฯ/ช็อตตัน ราคาปรับลดลงจากสัปดาห์ที่ผ่านมา ถั่วเหลืองในสหรัฐฯ ที่อยู่ในกลุ่มเกณฑ์ดีถึงยอดเยี่ยม (Good to Excellent) อัตราเท่าเดิมเป็นสัปดาห์ที่สามติดต่อกันที่ 57% สูงกว่าที่ตลาดคาดไว้ที่ 56% ปัจจุบันถั่วเหลืองส่วนใหญ่เริ่มเข้าสู่ช่วงครบอายุ และจะเริ่มมีการเก็บเกี่ยวในช่วงสัปดาห์ข้างหน้า ก่อนที่จะมีการประกาศรายงานภาวะอุปสงค์-อุปทานสินค้าเกษตรโลก (WASDE) ฉบับเดือนกันยายน ตลาดได้คาดการณ์ไว้ว่าระดับสต็อกถั่วเหลืองคงเหลือของสหรัฐฯ สำหรับฤดูกาล 2565/66 จะเพิ่มขึ้นเล็กน้อยเป็น 247 ล้านบุชเชล ขณะที่ผลผลิตต่อไร่ (yield potentials) จะปรับลดลงมาเล็กน้อย จาก 51.9 บุชเชลต่อเอเคอร์ เป็น 51.5 บุชเชลต่อเอเคอร์ ด้านอุปสงค์จากจีนยังคงซบเซา เนื่องจากสถานการณ์โควิด-19 ที่ขยายตัวมากขึ้น ทำให้ทางรัฐบาลจีนใช้มาตรการล็อกดาวน์ แนวโน้ม : คาดว่าราคาถั่วเหลืองนำเข้าน่าจะทรงตัว\n\nปลาป่น : ราคาทรงตัว การออกสำรวจน่านน้ำทะเลของประเทศเปรู เพื่อกำหนดโควต้าจับปลาสำหรับฤดูกาลในปลายปีนี้ คาดว่าจะเริ่มช่วงปลายเดือนกันยายนนี้ และจะประกาศโควต้าได้ภายในต้นเดือนพฤศจิกายน ขณะที่ราคาซื้อที่จีนปรับลดลงเล็กน้อย จากปริมาณสต็อกหน้าท่าเรือที่ยังคงปรับตัวสูงขึ้น รวมทั้งการล็อกดาวน์ที่จีนที่ทำให้ความต้องการซื้อลดลง และปริมาณซื้อหน้าท่าเรือในสัปดาห์ที่ผ่านมาปรับตัวลงเช่นกัน ปลาป่นเกรดกุ้ง ยืนราคาที่กิโลกรัมละ 50.00 บาท ส่วนปลาป่นเบอร์ 1 เกรดที่สูงกว่า 60 โปรตีนขึ้นไป ยืนราคาที่กิโลกรัมละ 44.70 บาท และปลาป่นเกรดที่ต่ำกว่า 60 โปรตีน ราคาทรงตัวที่กิโลกรัมละ 42.20 บาท",
    "กรมเจรจาฯ หนุนชาวดอย แม่ฮ่องสอน ใช้ประโยชน์เอฟทีเอ": "นางอรมน ทรัพย์ทวีธรรม อธิบดีกรมเจรจาการค้าระหว่างประเทศ เปิดเผยว่า กรมได้ลงพื้นที่จังหวัดแม่ฮ่องสอน ระหว่างวันที่ 26 – 28 สิงหาคมที่ผ่านมา โดยจับมือกับสภาเกษตรกรแห่งชาติ สำนักงานพาณิชย์จังหวัดแม่ฮ่องสอน และสำนักงานสภาเกษตรกรจังหวัดแม่ฮ่องสอน พบหารือกับเกษตรกร วิสาหกิจชุมชน และผู้ประกอบการ ผู้ผลิตสินค้าเกษตรและเกษตรแปรรูปที่มีคุณภาพและพร้อมส่งออกไปตลาดต่างประเทศ โดยหารือวิสาหกิจชุมชนภูมิไทยถั่วลายเสือ ผู้ผลิตถั่วลายเสือ ป๊อบคอร์นดอย และถั่วเสือซ่อนลาย มีพื้นที่เพาะปลูกใน 4 อำเภอ คือ เมืองแม่ฮ่องสอน ปางมะผ้า ปาย และขุนยวม ถือเป็นพืชเศรษฐกิจที่จะสร้างรายได้ให้กับเกษตรกร สำหรับถั่วลายเสือเป็นสินค้าที่ได้ขึ้นทะเบียนเป็นสินค้าสิ่งบ่งชี้ทางภูมิศาสตร์ (จีไอ) อีกทั้งยังได้เข้าร่วมจำหน่ายสินค้าและจับคู่ธุรกิจในงาน FTA Fair ที่กรมจัดขึ้นที่กรุงเทพฯ ทุกปี และเตรียมพร้อมส่งออกไปตลาดมาเลเซียอีกด้วย\n\nนางอรมน กล่าวต่อว่า ยังได้ลงพื้นที่ร่วมแลกเปลี่ยนข้อมูลกับวิสาหกิจชุมชนกะเหรี่ยงดูลาเปอร์ อำเภอแม่ลาน้อย ผู้ผลิตกาแฟอาราบิกาห้วยห้อมเกรดพรีเมียม ภายใต้ชื่อ “กาแฟดูลาเปอร์” โดยเป็นการรวมกลุ่มสมาชิกในหมู่บ้านดูลาเปอร์ เพื่อพัฒนาเป็นหมู่บ้านต้นแบบให้กับชุมชนอื่นๆ ในด้านการคงวิถีชีวิตแบบดั้งเดิม ซึ่งได้ปลูกกาแฟแบบปลอดสารเคมี ที่กำลังจำหน่ายตลาดในประเทศและต้องการขยายส่งออกตลาดไปต่างประเทศ ทั้งนี้ ยังได้หารือกับผู้ประกอบการวอลเลย์ เฮ้าส์ หมู่บ้านรักไทย อำเภอเมืองแม่ฮ่องสอน ผู้มีประสบการณ์ปลูกและผลิตชาอู่หลงมากกว่า 30 ปี เช่น ชายอดน้ำค้าง ชาหอมหมื่นลี้ ชาก้านอ่อน เป็นต้น โดยมีกระบวนการผลิตแบบธรรมชาติไม่ใช้สารเคมี และคิดค้นพัฒนา ชาเปลือกส้ม ที่นำชาอู่หลงมาผสมกับเปลือกส้มสายน้ำผึ้งอบแห้ง ถือเป็นชาสูตรพิเศษและเป็นผลิตภัณฑ์ใหม่ของบ้านรักไทย\n\nนางอรมน กล่าวว่า กรมได้ให้คำแนะนำเรื่องการใช้ประโยชน์จากเอฟทีเอ กฎระเบียบทางการค้า อัตราภาษีศุลกากร กลยุทธ์การทำตลาดเจาะกลุ่มผู้บริโภค และการขยายช่องทางจำหน่ายแบบออนไลน์และออฟไลน์ รวมทั้งแนวทางการเพิ่มมูลค่าสินค้าเกษตรของแม่ฮ่องสอน ทั้งการสร้างเรื่องราว กระบวนการผลิตสินค้าที่มีมาตรฐานรับรอง การใช้นวัตกรรมสร้างความแตกต่างของสินค้า เพื่อให้จำหน่ายสินค้าในราคาสูงขึ้น ซึ่งจะช่วยให้ผู้ประกอบการนำข้อมูลไปต่อยอดพัฒนาผลิตภัณฑ์ให้ตอบโจทย์ความต้องการของตลาดมากขึ้น\n\nปัจจุบัน ไทยเป็นประเทศผู้ส่งออกสินค้าเมล็ดกาแฟ อันดับที่ 42 ของโลก และเป็นอันดับที่ 5 ของอาเซียน รองจากเวียดนาม อินโดนีเซีย สิงคโปร์ และมาเลเซีย โดยในช่วงครึ่งปีแรก 2565 ไทยส่งออกสินค้าเมล็ดกาแฟไปตลาดโลก มูลค่า 1.3 ล้านเหรียญสหรัฐ ตลาดส่งออกสำคัญ ได้แก่ อาเซียน ญี่ปุ่น เยอรมนี แคนาดา และเกาหลีใต้ และไทยเป็นผู้ส่งออกผลิตภัณฑ์กาแฟอันดับที่ 15 ของโลก และเป็นอันดับที่ 4 ของอาเซียน รองจากเวียดนาม อินโดนีเซีย และมาเลเซีย โดยครึ่งปีแรก 2565 ไทยส่งออกผลิตภัณฑ์กาแฟไปตลาดโลก มูลค่า 54 ล้านเหรียญสหรัฐ ตลาดส่งออกสำคัญ ได้แก่ อาเซียน ออสเตรเลีย ฮ่องกง จีน และเนเธอร์แลนด์ ทั้งนี้ สำหรับสินค้าเมล็ดกาแฟ 14 ประเทศ คู่เอฟทีเอของไทย ได้ยกเว้นภาษีศุลกากรจากไทยทุกรายการแล้ว ยกเว้น ญี่ปุ่น จีน อินเดีย และเปรู ส่วนสินค้าผลิตภัณฑ์กาแฟ ประเทศคู่ FTA ยกเลิกการเก็บภาษีศุลกากรจากไทยทุกรายการ ยกเว้นอินเดีย",
    "เอกวาดอร์ เสี่ยงถูกตัดจากบอลโลก 2022 หลังพบหลักฐานเสียงมัด กาสติลโญ่": "จากกรณีที่สมาคมฟุตบอลชิลี มีการร้องเรียนเมื่อเดือนเมษายนโดยอ้างว่า ไบรอน กาสติลโญ่ แนวรับวัย 23 ปีทีมชาติเอกวาดอร์ทีมอันดับ 4 โซนอเมริกาใต้ ที่ได้โควตาไปเล่นฟุตบอลโลก 2022 รอบสุดท้าย ถูกต้องสงสัยเป็นผู้อพยพผิดกฎหมาย ซึ่งไม่ใช่ชาวเอกวาดอร์โดยกำเนิด แต่เป็นชาวโคลอมเบีย ที่เกิดที่เมืองตูมาโก ในปี 1995 พร้อมกับมีการปลอมแปลงสูติบัตร เป็นชาวเมือง เจเนรัล วิลามิล ประเทศเอกวาดอร์ ที่เกิดในปี 1998 ก่อนที่ในช่วงเดือนมิถุนายน สหพันธ์ฟุตบอลนานาชาติ หรือ ฟีฟ่า จะมีคำสั่งยุติไม่ดำเนินการสอบสวนตามคำร้องของ ชิลี\n\nเอกวาดอร์ ยังได้ไปบอลโลก 2022 หลังฟีฟ่าปัดคำร้องชิลี\n\nฟีฟ่า ส่อตัด 1 ทีมพ้นบอลโลก 2022 หลังนำแข้งชาติอื่นร่วมเล่น\n\nล่าสุด เดลี่ เมล สื่อในอังกฤษ ได้มีการเผยแพร่ถึงเอกสารและเสียง ที่ดูเหมือนจะยืนยันได้ว่า กาสติลโญ่ นั้นเกิดในประเทศโคลอมเบีย\n\nในการบันทึกเสียงที่นำมาจากการสัมภาษณ์กับหัวหน้าคณะกรรมการสืบสวนของ FEF เมื่อเดือนธันวาคม ปี 2018 กาสติลโญ่ ยืนยันว่าตัวนักเตะเกิดในปี 1995 และ 1998 และมีการพูดคุยเกี่ยวกับการออกจาก ตูมาโก ไปที่ ซาน ลอเรนโซ่ ในประเทศเอกวาดอร์เพื่อพัฒนาอาชีพนักฟุตบอลของตัวนักเตะ\n\nขณะที่ ชื่อในสูติบัตรของเอกวาดอร์ของ กาสติลโญ่ อ่านว่า 'Byron David Castillo Segura' แต่ตั้งชื่อเต็ม 'Bayron Javier Castillo Segura' นั้นตรงกับเอกสารโคลอมเบียของตัวเขา หลังจากที่เขาถูกถามถึงชื่อจริงขึ้นมา\n\nนอกจากนี้ กาสติลโญ่ยังเปิดเผยว่า มาร์โก้ แซมบราโน่นักธุรกิจชาวเอกวาดอร์ อยู่เบื้องหลังไอดีปลอม\n\n“แน่นอน เขาบอกผมว่าเขาจะช่วยผม เรื่องนี้และเรื่องนั้น”\n\nอย่างไรก็ตาม หลักฐานดังกล่าวไม่ได้ใช้ในการไต่สวนเดือนมิถุนายน แต่จะไม่ต้องสงสัยเลยว่าจะเป็นเวทีกลางเมื่อคณะกรรมการพิจารณาอุทธรณ์ของฟีฟ่า ได้วิเคราะห์สถานการณ์ในสัปดาห์นี้ ซึ่งทาง ต าสติลโญ่ จะ ถูกขอให้ตอบคำถามผ่านลิงก์วิดีโอ โดย คำตัดสินขั้นสุดท้ายจะได้รับในวันพฤหัสบดี\n\nสำหรับ เอกวาดอร์ จบอันดับ 4 ของโซนอเมริกาใต้ ทำให้ ได้สิทธิ์ไปเล่นฟุตบอลโลก 2022 อัตโนมัติ ซึ่ง กาสติลโญ่ ลงเล่นไป 8 นัด และก็มีชื่อในการพบกับ ชิลี ที่จบอันดับ 7 ทั้ง 2 เกม ขณะที่ เปรู ที่จบอันดับ 5 ในโซนเพลย์ออฟ หากฟีฟ่า ตัดสินกรณีนี้ว่า เอวาดอร์ ผิดจริง ผลคือ เอกวาดอร์ ถูกปรับแพ้ ด้วยสกอร์ 0-3 เท่ากันเท่ากับว่า ชิลี จะขยับมาจบอันดับเหนือเปรู ด้วยผลต่างประตูได้เสียที่ดีกว่า\n\nโดยกฏตรงนี้เทียบเหมือนในปี 2018 กับกรณี เนลสัน คาเบรร่า ปราการหลังวัย 33 ปี ที่เล่นให้กับโบลิเวีย แต่ถูกพบว่าเคยเล่นให้ ปารากวัย บ้านเกิดมาแล้ว 1 นัด ซึ่งครั้งนั้นฟีฟ่า ระบุว่า โบลิเวีย ทำผิดกฎวินัยมาตราที่ 55 วรรค 1 ของและกฎระเบียบมาตราที่ 8 ของฟุตบอลโลก 2018\n\nในการแบ่งสาย รอบสุดท้ายฟุตบอลโลก 2022 ที่ประเทศกาตาร์ เอกวาดอร์อยู่ในกลุ่ม เอ ร่วมกับเจ้าภาพ กาตาร์, เนเธอร์แลนด์ และ เซเนกัล\n\nMARCA were able to get a hold of Byron Castillo’s birth certificate which says he was in fact born in Colombia https://t.co/VUtDCY47Vo pic.twitter.com/O2EV7u4eoy — δяеш (@awndrezawndrez) May 8, 2022\n\nThe saga continues…..Byron Castillo was kicked out of Emelec in 2015 due to inconsistencies regarding his nationality. They dissolved his contract because they didn’t want to illegally sign a player whom they didn’t have records of. https://t.co/lXSZOtw6cJ pic.twitter.com/xEvJlb9MSK — δяеш (@awndrezawndrez) May 6, 2022\n\nเบ็คแฮม-โรนัลโด้ ถูกตำหนิประเด็นสิทธิมนุษยชน-เหยียดเพศ\n\n\"โค้ชด่วน\" ปลื้ม วอลเลย์ไทยแชมป์อาเซียน เผยเป้าหมายศึกชิงแชมป์โลก\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ศักดิ์สยาม พาทีมบินสิงคโปร์ แลกองค์ความรู้ขนส่งทางน้ำ มุ่งพัฒนาโลจิสติกส์ไทย": "ศักดิ์สยาม และคณะผู้บริหารการท่าเรือแห่งประเทศไทยเดินทางเยี่ยมชมสำนักงาน PSA Marine ณ สาธารณรัฐสิงคโปร์ เพื่อแลกเปลี่ยนประสบการณ์และองค์ความรู้เกี่ยวกับการบริหารจัดการการขนส่งทางน้ำ มุ่งเป้าหมายสู่การพัฒนาระบบ Paperless ในการดำเนินธุรกรรมระบบโลจิสติกส์ประเทศไทย\n\nเมื่อวันที่ 8 กันยายน นายศักดิ์สยาม ชิดชอบ รัฐมนตรีว่าการกระทรวงคมนาคม ปลัดกระทรวงคมนาคม คณะกรรมการการท่าเรือแห่งประเทศไทย ผู้อำนวยการการท่าเรือแห่งประเทศไทย และผู้แทนกระทรวงคมนาคม และการท่าเรือแห่งประเทศไทย เข้าร่วมประชุมกับ Port of Singapore Authority (PSA) Marine ซึ่งเป็นหน่วยงานภายใต้ PSA Corporation มีหน้าที่กำกับการขนส่งทางน้ำและเป็นผู้ให้บริการท่าเรือในสิงคโปร์ เปิดดำเนินงานตั้งแต่ปี 2540 ทั้งนี้ เพื่อให้มีการขยายบริการด้านการขนส่งที่ครอบคลุมมากขึ้น\n\nรวมถึงเพื่ออำนวยความสะดวกในการขนส่งทางน้ำ PSA ได้จัดตั้งกิจการสายการเดินเรือ PSA Marine ทำหน้าที่ให้บริการเรือนำร่อง เรือลากจูง และเรือขนส่งสินค้าในเขตท่าเรือของสิงคโปร์ เปรู ไต้หวัน อินเดีย โอมาน ฮ่องกง อินเดีย และจีน และให้คำปรึกษาการดำเนินธุรกิจพาณิชยนาวี โดยปัจจุบัน PSA Marine ได้มีการปรับปรุงเรือลากจูง และรูปแบบการดำเนินธุรกิจช่วยสนับสนุนการขนส่งขนส่งระหว่างท่าเรือต่างๆ ในสิงคโปร์ เพื่อลดปริมาณการจราจรบนท้องถนน ซึ่งเป็นการพัฒนาเพื่อสนับสนุนการขนส่งที่ยั่งยืนและเป็นมิตรต่อสิ่งแวดล้อม\n\nโดยการประชุมหารือในครั้งนี้จะเป็นประโยชน์ในการแลกเปลี่ยนข้อมูลและประสบการณ์ ด้านการขนส่งทางน้ำ เพื่อต่อยอดในการสนับสนุนการกำกับนโยบายและวางแผนการพัฒนาการขนส่งให้มีประสิทธิภาพอย่างไร้ร้อยต่อ และส่งเสริมนโยบายการจัดตั้งสายเรือแห่งชาติของไทยให้เกิดอย่างเป็นรูปธรรม\n\nรัฐมนตรีว่าการกระทรวงคมนาคม ได้มอบนโยบายให้การท่าเรือแห่งประเทศไทยศึกษาถึงแนวทางการใช้เอกสารแบบอิเล็กทรอนิกส์ ในการดำเนินธุรกรรม เพื่อลดการใช้กระดาษ และเพิ่มความสะดวกในการบริหารจัดการขนส่ง รวมไปถึงพัฒนาแนวทางการบริหารจัดการข้อมูลดิจิทัลมาวิเคราะห์สถิติเกี่ยวกับการเดินเรือต่างๆ เพื่อใช้ในการวางแผนนโยบายที่มีประสิทธิภาพตามแนวปฏิบัติที่ดีจากศึกษาดูงานดังกล่าว อีกทั้งการหารือในวันนี้ยังเป็นหนึ่งในกิจกรรมสำคัญที่จะช่วยส่งเสริมการเชื่อมโยงการขนส่งทางทะเลในภูมิภาคอาเซียนอย่างยั่งยืน และผลักดันให้อาเซียนเป็นภูมิภาคที่มีความสำคัญเชื่อมโยงเส้นทางการขนส่งทางทะเลของโลก",
    "‘กรมเจรจาฯ’ ลุยน่าน ดันสินค้าพรีเมียมใช้ประโยชน์จาก FTA บุกตลาดต่างประเทศ": "กรมเจรจาการค้าระหว่างประเทศ จับมือสภาเกษตรกรแห่งชาติ ลงพื้นที่ จ.น่าน พบหารือเกษตรกร วิสาหกิจชุมชน และผู้ประกอบการที่มีศักยภาพ ผู้ผลิตสินค้ากาแฟ สมุนไพรแปรรูป มะม่วง และผ้าทอพื้นเมือง พร้อมนำทัพกูรูจัดเวทีวิเคราะห์สินค้า แนะยกระดับการผลิตที่มีคุณภาพมาตรฐาน ตอบโจทย์ผู้บริโภค สร้างเอกลักษณ์และแนวทางการเพิ่มมูลค่าสินค้าจากนวัตกรรมและเทคโนโลยี ชี้ช่องโอกาสใช้ประโยชน์จาก FTA ขยายส่งออก\n\nนางสาวบุณิกา แจ่มใส รองอธิบดีกรมเจรจาการค้าระหว่างประเทศ เปิดเผยว่า ได้รับมอบหมายจากอธิบดีกรมเจรจาการค้าระหว่างประเทศ (นางอรมน ทรัพย์ทวีธรรม) ลงพื้นที่จังหวัดน่าน ร่วมกับสภาเกษตรกรแห่งชาติ พร้อมด้วยพาณิชย์จังหวัดน่าน และสำนักงานสภาเกษตรกรจังหวัดน่าน ระหว่างวันที่ 18 ? 20 กันยายน 2565 โดยได้พบหารือกับเกษตรกร วิสาหกิจชุมชน และผู้ประกอบการผู้ผลิตสินค้าที่มีศักยภาพ ได้แก่ กาแฟ สมุนไพรแปรรูป มะม่วง ผ้าทอพื้นเมือง เพื่อส่งเสริมให้ใช้ประโยชน์จากความตกลงการค้าเสรี (FTA) ขยายการส่งออกสู่ตลาดต่างประเทศ ภายใต้โครงการ ?การเพิ่มศักยภาพเกษตรกรในยุคการค้าเสรี? ซึ่งเป็นการดำเนินงานตามนโยบาย ?เกษตรผลิต พาณิชย์ตลาด? ของกระทรวงพาณิชย์\n\nนางสาวบุณิกา กล่าวว่า การลงพื้นที่ครั้งนี้ กรมได้จัดการสัมมนาและเปิดเวทีวิเคราะห์สินค้า โดยนำทีมวิทยากรผู้เชี่ยวชาญมาให้คำแนะนำเรื่องการใช้ประโยชน์จาก FTA กฎระเบียบทางการค้า การออกแบบบรรจุภัณฑ์ การผลิตสินค้าเกษตรอินทรีย์ BCG และ Zero Waste กลยุทธ์การทำตลาดแบบออนไลน์และออฟไลน์ รวมทั้งแนวทางเพิ่มมูลค่าสินค้าจากกระบวนการผลิตที่มีคุณภาพและมาตรฐาน การขึ้นทะเบียนสินค้า GI การสร้างเรื่องราวของสินค้า และการใช้นวัตกรรมและเทคโนโลยีสร้างเอกลักษณ์ของผลิตภัณฑ์ สามารถตอบโจทย์ผู้บริโภค ซึ่งจะเป็นประโยชน์กับเกษตรกร วิสาหกิจชุมชน และผู้ประกอบการ เพื่อนำไปพัฒนาต่อยอดผลิตภัณฑ์ให้ตรงกับความต้องการของตลาดและจำหน่ายได้ในราคาสูงขึ้น\n\nนางสาวบุณิกา เพิ่มเติมว่า กรมยังได้พบหารือกับผู้ประกอบการห้างหุ้นส่วนจำกัด น่านดูโอ คอฟฟี่ อำเภอเวียงสา และวิสาหกิจชุมชนกาแฟเดอม้งมณีพฤกษ์ อำเภอทุ่งช้าง ซึ่งเป็นผู้ผลิตเมล็ดกาแฟและผลิตภัณฑ์กาแฟแปรรูป โดยจุดเด่นของน่านดูโอคอฟฟี่ คือ รับซื้อเมล็ดกาแฟพันธุ์อะราบิกาและโรบัสตาจากเกษตรกรลูกไร่ 1,400 ครัวเรือน และควบคุมวัตถุดิบตั้งแต่ต้นน้ำถึงปลายน้ำ มีผลิตภัณฑ์กาแฟคั่ว กาแฟสำเร็จรูป 3 in 1 และร้านกาแฟแฟรนไชส์ โดยวางจำหน่ายในห้างโมเดิร์นเทรดทั่วประเทศ ทั้งแม็คโคร บิ๊กซี โลตัส และ Tops Supermarket รวมทั้งได้นำกากกาแฟมาพัฒนาเป็นสบู่กาแฟ และเครื่องสำอาง ส่วนกาแฟเดอม้งมณีพฤกษ์เป็นกาแฟพันธุ์อะราบิกา ปลูกในพื้นที่ดินภูเขาไฟมีแร่ธาตุโพแทสเซียมสูง มีคุณสมบัติสามารถช่วยลดความเสี่ยงของโรคหัวใจและหลอดเลือด ปลูกแบบเกษตรอินทรีย์ทุกขั้นตอน รวมถึงได้รับรางวัลจากการประกวดแข่งขันคุณภาพกาแฟ อาทิ รางวัลชนะเลิศการประมูล 10 สุดยอดกาแฟไทย ปี 2565 ประเภทกาแฟอะราบิกาแบบกึ่งแห้ง ได้ราคาประมูลสูงถึงกิโลกรัมละ 23,000 บาท ซึ่งกาแฟของน่านถือเป็นสินค้าที่มีศักยภาพและมีชื่อเสียงอันดับต้นของประเทศ\n\nนอกจากนี้ ยังได้แลกเปลี่ยนข้อมูลการค้ากับเกษตรกรและผู้ประกอบการของวิสาหกิจชุมชนชีววิถีตำบลนาเกี๋ยน อำเภอภูเพียง ซึ่งเป็นวิสาหกิจชุมชนที่มีความเข้มแข็ง มีสมาชิก 700 ราย เป็นผู้ผลิตสินค้าสมุนไพรแปรรูปมากกว่า 40 รายการ อาทิ เครื่องสำอาง แชมพู ครีมทาผิวกายและผิวหน้า โดยวางจำหน่ายทั่วประเทศที่ร้านสมุนไพรตำรับไทย 7-11 และ Tops Supermarket ซึ่งวิสาหกิจชุมชนสนใจส่งออกสินค้าไปตลาด CLMV ทั้งนี้ ยังได้พบหารือกับเกษตรกรและผู้ประกอบการวิสาหกิจชุมชนแปลงใหญ่ปลูกมะม่วงเพื่อการส่งออกป่ากลาง อำเภอปัว ผู้ผลิตมะม่วงและลำไยคุณภาพ โดยจำหน่ายตลาดในประเทศและส่งออกไปตลาดญี่ปุ่นและเกาหลีใต้\n\n?จังหวัดน่านมีสินค้าเกษตรที่มีคุณภาพและมาตรฐานระดับพรีเมียมที่จำหน่ายได้ในราคาสูง สามารถสร้างรายได้ให้กับเกษตรกรและคนในพื้นที่ กรมจึงมุ่งผลักดันให้เกษตรกร วิสาหกิจชุมชน และผู้ประกอบการ ใช้ประโยชน์จาก FTA ที่ไทยทำไว้ 14 ฉบับ กับ 18 ประเทศ อาทิ อาเซียน จีน อินเดีย และญี่ปุ่น ซึ่งประเทศคู่ค้าได้ลดและยกเว้นภาษีนำเข้าศุลกากรให้กับสินค้าจากไทยแล้ว เพื่อสร้างแต้มต่อทางการค้าขยายการส่งออกไปตลาดโลก? นางสาวบุณิกาเสริม\n\nปัจจุบันประเทศคู่ค้า FTA ได้ยกเว้นภาษีนำเข้าสินค้าเมล็ดกาแฟจากไทยทุกรายการแล้ว ยกเว้น 4 ประเทศ ได้แก่ ญี่ปุ่น จีน เปรู และอินเดีย สำหรับในช่วงเดือน ม.ค. ? ก.ค. 2565 ไทยส่งออกสินค้าเมล็ดกาแฟไปตลาดโลก มูลค่า 1.8 ล้านเหรียญสหรัฐ ตลาดส่งออกสำคัญ ได้แก่ อาเซียน ญี่ปุ่น สหรัฐฯ เยอรมนี และแคนาดา สำหรับสินค้าผลิตภัณฑ์กาแฟ พบว่า 17 ประเทศคู่ค้า FTA ได้ยกเว้นภาษีนำเข้าผลิตภัณฑ์กาแฟจากไทยทุกรายการแล้ว ยกเว้นอินเดียที่ยังคงเก็บภาษีร้อยละ 30 โดยในช่วงเดือน ม.ค. ? ก.ค. 2565 ไทยส่งออกผลิตภัณฑ์กาแฟไปตลาดโลก มูลค่า 60 ล้านเหรียญสหรัฐ ตลาดส่งออกสำคัญ ได้แก่ อาเซียน ออสเตรเลีย ฮ่องกง จีน และเนเธอร์แลนด์\n\n22 กันยายน 2565\n\nที่มา: กรมเจรจาการค้าระหว่างประเทศ",
    "เส้นทางในอาชีพของอาร์ตูร์ เมโล่ สู่แอนฟิลด์": "ลิเวอร์พูลเป็นสโมสรใหญ่ทีมที่สามในยุโรปในอาชีพของอาร์ตูร์ เมโล่\n\nกองกลางทีมชาติบราซิลย้ายจากยูเวนตุสมาอยู่ในแอนฟิลด์ด้วยสัญญายืมตัวระยะยาวยาวตลอดทั้งฤดูกาลในวันสุดท้ายของตลาดนักเตะในเดือนกันยายน 2022\n\nนักเตะวัย 26 ปีมีจุดเด่นในด้านชั้นเชิง และเทคนิคในการยืนกลางสนาม เขาลงเล่น 63 เกมระหว่างสองฤดูกาลกับยูเว่ หลังจากย้ายจากบาร์เซโลนาในเดือนมิถุนายน 2020 โดยคว้าแชมป์โคปปา อิตาเลียน และซูเปอร์โคปปา อิตาเลียนา\n\nสองฤดูกาลที่อยู่ในคัมป์ นูตั้งแต่ย้ายจากเกรมิโอ ที่เขาชูถ้วยโกปา ลิแบร์ตาโดเรสในปี 2017 หลังจากคว้ารางวัลแมน ออฟ เดอะ แมตช์ในเลกที่สองของนัดชิงชนะเลิศ รวมถึงได้เหรียญแชมป์ลา ลีกา และซูเปร์โกปา เด เอสปาญ่า\n\nอาร์ตูร์ลงเล่น 72 เกมให้กับบาร์ซ่า และเคยมีประสบการณ์ในแอนฟิลด์ในฐานะคู่แข่ง ในเกมที่หงส์แดงคัมแบ็กสร้างประวัติศาสตร์แห่งความทรงจำในรอบรองชนะเลิศ แชมเปียนส์ลีก ปี 2019\n\nเจ้าของเสื้อเบอร์ 29 คนใหม่ของลิเวอร์พูลขึ้นชั้นจากเกรมิโอมาอยู่ในทีมชุดใหญ่ในปี 2015 ภายใต้การคุมทีมของลุยซ์ เฟลิปเป้ สโคลารี และลงเล่น 50 เกมก่อนจะย้ายไปอยู่ในแคว้นกาตาลุนย่า\n\nฟอร์มที่น่าประทับใจกับเกรมิโอทำให้อาร์ตูร์ถูกเรียกตัวติดทีมชาติบราซิลชุดใหญ่เป็นครั้งแรกตั้งแต่กันยายน 2017 และได้ประเดิมสนามในทีมชุดใหญ่เต็มตัว 12 เดือนต่อมาในวัย 22 ปี\n\nด้วยการลงเล่นเคียงข้างกับอลีสซง เบ็คเกอร์ และโรแบร์โต้ เฟอร์มิโน่ เขามีส่วนสำคัญในทีมเซเลเซาชุดคว้าแชมป์โกปา อเมริกาในบ้านเกิดเมื่อปี 2019 โดยลงเป็นตัวจริง 5 จาก 6 เกม รวมถึงรอบก่อนรองชนะเลิศ, รอบรอง และชิงชนะเลิศ\n\nนอกจากนั้นเขายังทำแอสซิสต์ในชัยชนะนัดชิงชนะเลิศเหนือเปรู และตามด้วยติดทีมยอดเยี่ยมของทัวร์นาเมนต์เคียงข้างเพื่อนร่วมสังกัดในอนาคตอย่างอลีสซิง โดยเขาติดทีมชาติรวม 22 เกม และทำไป 1 ประตูจนถึงเวลานี้\n\nตอนนี้อาร์ตูร์จะร่วมทีมกับเพื่อนร่วมชาติอย่างอลีสซง, เฟอร์มิโน่ และฟาบินโญ่ ภายใต้การคุมทีมของเจอร์เก้น คล็อปป์ และจะเข้ามาเป็นตัวเลือกในแดนกลางในทีมลิเวอร์พูลตลอดฤดูกาล 2022-23",
    "น่ากลัวแค่ไหน? รู้จักโอไมครอน BA.4.6 โควิดสายพันธุ์ใหม่ที่อาจจะมาแทน BA.5": "ขณะที่ข้อมูลจากหน่วยงานความมั่นคงด้านสุขภาพของสหราชอาณาจักรหรือ UKHSA นั้นระบุว่าโอไมครอนสายพันธุ์ย่อย BA.4.6 นั้นถูกพบว่ามีสัดส่วนจากการลำดับทางพันธุกรรมหรือก็คืออัตราการระบาดอยู่ที่ 3.31 เปอร์เซ็นต์เท่านั้น ในช่วงวันที่ 14 ส.ค.ที่ผ่านมา แต่ในวันที่ 5 ก.ย. กลับปรากฏว่าอัตราส่วนนี้พุ่งขึ้นไปถึง 36 เปอร์เซ็นต์ สอดคล้องกับการที่โควิดโอไมครอนสายพันธุ์ย่อย BA.5 นั้นกลายเป็นโควิดที่ระบาดเป็นสายพันธุ์หลัก\n\nถึงแม้ว่าโควิดสายพันธุ์โอไมครอนจะกลายเป็นจุดเปลี่ยนทำให้โควิดนั้นมีความอ่อนแรงลง แต่ว่าโควิดสายพันธุ์ใหม่และสายพันธุ์ย่อยในปีกของสายพันธุ์โอไมครอนต่างๆก็ยังคงปรากฎตัวขึ้นอยู่โดยตลอด\n\nโดยนับตั้งแต่มีการปรากฏตัวของไวรัสโควิดที่มีความอันตรายนับตั้งแต่ปี 2563 ก็มีการกลายพันธุ์และการเปลี่ยนแปลงของสายพันธุ์ดั้งเดิมเกิดขึ้นมาโดยตลอด\n\nและล่าสุดก็เกิดกรณีการระบาดของโควิดโอไมครอนสายพันธุ์ย่อย BA.4.6 ขึ้นมา ท่ามกลางบรรยากาศการผ่อนปรนมาตรการป้องกันโควิดที่เกิดขึ้นทั่วโลก นี่ทำให้หลายฝ่ายกังวลกันว่าโควิดอาจจะระบาดหนักขึ้นอีกหรือไม่\n\nสำนักข่าวอิศรา (www.isranews.org) จึงได้มีการนำเสนอรายงานที่เกี่ยวข้องกับสายพันธุ์ย่อย BA.4.6 มีรายละเอียดดังต่อไปนี้\n\nโควิดโอไมครอนสายพันธุ์ย่อย BA.4.6 นั้นมีรายงานว่าถูกพบเห็นการแพร่ระบาดไปแล้วจากการตรวจพบเชื้อโควิด-19ในประเทศสเปน,ชิลี,อาร์เจนตินา,บราซิล,เอกวาดอร์,เม็กซิโก,คอสตาริกา,เปรู อิสราเอล,โคลอมเบีย,ออสเตรีย สหราชอาณาจักร และสหรัฐอเมริกา และในประเทศอื่นๆ\n\nสำหรับข้อมูลไวรัสโควิดโอไมครอนสายพันธุ์ย่อย BA.4.6 นั้นถือว่าเป็นแขนงย่อยของ BA.4 อีกทีหนึ่ง ซึ่งสายพันธุ์ย่อยดังกล่าวนี้นั้นมีคุณสมบัติด้านการกลายพันธุ์แบบเดียวกับสายพันธุ์ย่อย BA.4 ซึ่งการกลายพันธุ์ที่โดดเด่นนั้นเกิดขึ้น ณ ตำแหน่งโปรตีนหนาม ที่เรียกกันว่า R346T โดยจุดกลายพันธุ์ดังกล่าวนั้นถือว่าเป็นที่สนใจของเหล่าบรรดานักวิจัยเป็นอย่างยิ่ง\n\nในข้อมูลบนเว็บไซต์ Infobae ได้รายงานบทสัมภาษณ์ของ นพ.ฮัมเบอร์โต เดบัต นักวิจัยไวรัสวิทยาที่สถาบันเทคโนโลยีการเกษตรแห่งชาติ (INTA) และสมาชิกของโครงการประเทศซึ่งเป็นสมาคมเฝ้าระวังจีโนม coronavirus ของกระทรวงวิทยาศาสตร์เทคโนโลยีและนวัตกรรมแห่งชาติของประเทศอาร์เจนตินา ระบุว่าแม้ว่าจะมีการศึกษาที่ค่อนข้างน้อย แต่การกลายพันธุ์ที่ตำแหน่ง R346T ในจุดเล็กๆนี้อาจทำห้มีข้อได้เปรียบเหนือกว่าการกลายพันธุ์ในจุดอื่นๆ แต่อย่างไรก็ตาม เขาไม่เชื่อว่าการเกิดขึ้นของสายพันธุ์ใหม่ดังกล่าวจะไม่ได้ทำให้การระบาดพุ่งเป็นคลื่อนลูกใหญ่ของผู้ติดเชื้อจำนวนมากเมื่อเทียบกับโควิดสายพันธุ์ย่อยอื่นๆ หรือสรุปก็คือเขาไม่คิดว่าผลกระทบในทางการระบาดวิทยาจะรุนแรงนั่นเอง\n\nมีรายงานว่าตัวอย่างทางพันธุกรรมชุดแรกของผู้ป่วยโอไมครอนสายพันธุ์ย่อย BA.4.6 นั้นถูกอัปโหลดลงในฐานข้อมูลโครงการ GISAID (Global Initiative on Sharing Avian Influenza Data) ไปเมื่อวันที่ 25 เม.ย.ที่ผ่านมา โดยเป็นผู้ป่วยที่มาจากประเทศสเปน ซึ่งจากตอนนั้นจนถึงตอนนี้ ก็พบว่ามีตัวอย่างพันธุกรรมกว่า 14,000 ชุดจากมากกว่า 60 ประเทศแล้วในฐานของมูล GSAID\n\nขณะที่ข้อมูลจากหน่วยงานความมั่นคงด้านสุขภาพของสหราชอาณาจักรหรือ UKHSA นั้นระบุว่าโอไมครอนสายพันธุ์ย่อย BA.4.6 นั้นถูกพบว่ามีสัดส่วนจากการลำดับทางพันธุกรรมหรือก็คืออัตราการระบาดอยู่ที่ 3.31 เปอร์เซ็นต์เท่านั้น ในช่วงวันที่ 14 ส.ค.ที่ผ่านมา แต่ในวันที่ 5 ก.ย. กลับปรากฏว่าอัตราส่วนนี้พุ่งขึ้นไปถึง 36 เปอร์เซ็นต์ สอดคล้องกับการที่โควิดโอไมครอนสายพันธุ์ย่อย BA.5 นั้นกลายเป็นโควิดที่ระบาดเป็นสายพันธุ์หลัก\n\nการระบาดของโอไมครอน BA.4.6 ในสหรัฐอเมริกาและในสหราชอาณาจักร (อ้างอิงวิดีโอจาก OneIndia News)\n\n“ยังไม่มีความชัดเจนว่า BA.4.6 นั้นพุ่งขึ้นมาได้อย่างไร แต่ว่าก็มีความเป็นไปได้ที่สายพันธุ์นี้แท้จริงแล้วจะเป็นสายพันธุ์ลูกผสมเกิดใหม่ ซึ่งการรวมตัวกันทำให้เกิดสายพันธุ์ลูกผสมนั้นเกิดขึ้นได้เมื่อมีไวรัสต่างสายพันธุ์ที่ต่างก็ทำให้เกิดโควิด-19 นั้นมาเจอกันและติดเชื้ออยู่ในร่างผู้ติดเชื้อคนเดียวกัน ซึ่งแม้ว่า BA.4.6 จะมีความเหมือนกับ BA.4 ในหลายๆแง่มุมด้วยกัน อาทิ การกลายพันธุ์บนโปรตีนหนาม ซึ่งมีส่วนทำให้เข้าสู่เซลล์ของร่างกายมนุษย์ แต่ว่าการกลายพันธุ์ที่ R346T นั้นก็มีให้เห็นในสายพันธุ์อื่นๆ และยังเกี่ยวข้องกับการหลีกเลี่ยงภูมิคุ้มกัน ซึ่งหมายความว่ามันช่วยให้ไวรัสหนีจากแอนติบอดีหรือสารภูมิคุ้มกันทั้งจากการฉีดวัคซีนและจากการติดเชื้อก่อนหน้านี้” นพ.มานาล โมฮัมเหม็ด นักวิจัยด้านจุลชีววิทยาทางการแพทย์ที่มหาวิทยาลัยเวสต์มินสเตอร์ในอังกฤษ ระบุลงบนเว็บไซต์ The Conversation\n\nมีรายงานด้วยว่าสายพันธุ์ย่อย BA.4.6 ดังกล่าวนั้นเริ่มจะครองพื้นที่การระบาดในสหรัฐฯมากขึ้นแล้ว สืบเนื่องจากข้อมูลในศูนย์ควบคุมโรคติดต่อสหรัฐฯหรือว่า CDC ระบุว่า BA.4.6 นั้นได้กลายเป็นสายพันธุ์ที่มีการระบาดในอัตราส่วน 9 เปอร์เซ็นต์แล้ว\n\n“ในอาร์เจนตินา เรายังตรวจพบโอไมครอนสายพันธุ์ย่อย BA.4.6 ในตัวอย่างผู้ป่วยโควิด-19 แต่ว่าความจริงแล้วเราไม่เห็นการเพิ่มขึ้นอย่างมีนัยยะสำคัญของโควิดสายพันธุ์ย่อยที่ว่านี้เมื่อเทียบกับสายพันธุ์อื่นๆ ซึ่งรวมไปถึง BA.5 ” นพ.เดบัต ระบุ\n\nที่มหาวิทยาลัยออกซ์ฟอร์ดก็มีรายงานเช่นกันว่าพบว่ามีผู้ที่ได้รับวัคซีนแบบ mRNA คิดเป็นจำนวนสามโดสแล้ว แต่กลับพบว่าร่างกายผลิตแอนติบอดีต่อต้านสายพันธุ์ย่อย BA.4.6 ได้น้อยมากเมื่อเทียบกับ BA.4 หรือ BA.5\n\n“อย่างไรก็ตาม ความสามารถในการหลบภูมิของสายพันธุ์ย่อย BA.4.6 นั้นอาจจะถูกรับมือได้ ถ้าหากมีการฉีดวัคซีนไบวาเลนต์เป็นบูสเตอร์โดสที่มุ่งเน้นเฉพาะสายพันธุ์โอไมครอน” นพ.มูฮัมเหม็ดกล่าว\n\nจากมุมมองของ นพ.เดบัต เขามองว่าการฉีดบูสเตอร์โดสซึ่งฉีดหลังจากวัคซีนชุดหลักนั้นยังคงเป็นกุญแจสำคัญในการป้องกันโอไมครอนสายพันธุ์ย่อย ที่กำลังหมุนเวียนอยู่ ณ เวลานี้\n\n“สายพันธุ์ย่อยอย่างเช่นโอไมครอน BA.4.6 นั้นอาจจะไปกระทบต่อการลดลงอย่างมีนัยยะสำคัญของภูมิคุ้มกันที่มาจากวัคซีน อย่างไรก็ตาม วัคซีนประเภทที่มีนั้นยังคงมีศักยภาพที่สูงในการป้องกันไม่ให้เกิดการป่ายรุนแรง ดังเช่นที่เราเห็นแล้วกับโอไมครอนสายพันธุ์อื่น” นพ.เดบัตระบุ\n\nวัคซีนรับมือกับโควิดสายพันธุ์โอไมครอน (อ้างอิงวิดีโอจาก CGTN)\n\nมีรายงานจากงานวิจัยของ นพ.เดวิด ดี โฮ นักวิทยาศาสตร์ชื่อดัง ระบุด้วยว่าพบข้อมูลว่าในไต้หวัน และในสหรัฐฯว่ายาบางชนิดที่ใช้รักษาโควิด-19 อาจจะมีประสิทธิภาพลดลงถ้าหากผู้ป่วยติดสายพันธุ์ย่อย BA.4.6\n\nโดยถ้าหากเปรียบเทียบกันแล้ว พบว่าสายพันธุ์ย่อยชื่อว่า BA.4.6, BA.4.7 และ BA.5.9 นั้นเมื่อมาเปรียบเทียบกับโอไมครอนสายพันธุ์ย่อย BA.5 จะพบว่ามีการลดลงของแอนติบอดีที่เป็นกลาง โดยการใช้แอนติบอดีแบบผสมระหว่าง tixagevimab และ cilgavimab ซึ่งมักจะใช้กันในยาแอนติบอดีออกฤทธิ์ยาวแบบผสม AZD7442 (ส่วนผสมระหว่างแอนติบอดีสองชนิด ได้แก่ tixagevimab และ cilgavimab) หรือ \"LAAB\" ของ แอสตร้าเซนเนก้า นั้นพบว่ามีประสิทธิภาพที่น้อยลงมาก เมื่อต้องรับมือกับสายพันธุ์ย่อย BA.4.6 ,BA.4.7 และ BA.5.9\n\nโดย ณ เวลานี้มีรายงานว่ายา bebtelovimab ซึ่งเพิ่งจะได้รับอนุญาตให้ใช้งานฉุกเฉินจากองค์การอาหารและยาของสหรัฐฯ เมื่อวันที่ 16 ก.ย. ที่ผ่านมานั้น ยังคงเป็นยาชนิดเดียวในกลุ่มยาแอนติบอดีแบบผสม” ในกลุ่มโมโนโคลนอลแอนติบอดี (Monoclonal Antibody) ที่ยังคงสามารถรับมือกับสายพันธุ์โควิดที่หมุนเวียน ณ ตอนนี้ได้\n\nเรียบเรียงจาก:https://thenewstrace.com/what-is-known-about-the-new-omicron-ba-4-6-sub-variant-should-we-worry/253765/",
    "“ศักดิ์สยาม” เยือน PSA Marine สิงคโปร์ แลกเปลี่ยนความรู้ ตั้งสายเดินเรือแห่งชาติ": "“ศักดิ์สยาม” เยี่ยมชมสำนักงาน PSA Marine สิงคโปร์ แลกเปลี่ยนความรู้บริหารจัดการการขนส่งทางน้ำ เดินหน้านโยบายตั้งสายเดินเรือแห่งชาติ และพัฒนาระบบ Paperless หนุนธุรกรรมระบบโลจิสติกส์ของไทยวันที่ 8 กันยายน ณ ประเทศสิงคโปร์ นายศักดิ์สยาม ชิดชอบ รัฐมนตรีว่าการกระทรวงคมนาคม พร้อมด้วย ปลัดกระทรวงคมนาคม คณะกรรมการการท่าเรือแห่งประเทศไทย ผู้อำนวยการการท่าเรือแห่งประเทศไทย และผู้แทนกระทรวงคมนาคม และการท่าเรือแห่งประเทศไทย ได้เข้าร่วมประชุมกับ Port of Singapore Authority (PSA) Marine ซึ่งเป็นหน่วยงานภายใต้ PSA Corporation มีหน้าที่กำกับการขนส่งทางน้ำและเป็นผู้ให้บริการท่าเรือในสิงคโปร์ เปิดดำเนินงานตั้งแต่ปี 2540ทั้งนี้เพื่อให้มีการขยายบริการด้านการขนส่งที่ครอบคลุมมากขึ้น รวมถึงเพื่ออำนวยความสะดวกในการขนส่งทางน้ำ PSA ได้จัดตั้งกิจการสายการเดินเรือ PSA Marine ทำหน้าที่ให้บริการเรือนำร่อง เรือลากจูง และเรือขนส่งสินค้า ในเขตท่าเรือของสิงคโปร์ เปรู ไต้หวัน อินเดีย โอมาน ฮ่องกง อินเดีย และจีน และให้คำปรึกษาการดำเนินธุรกิจพาณิชยนาวี โดยปัจจุบัน PSA Marine ได้มีการปรับปรุงเรือลากจูง และรูปแบบการดำเนินธุรกิจช่วยสนับสนุนการขนส่งระหว่างท่าเรือต่างๆ ในสิงคโปร์ เพื่อลดปริมาณการจราจรบนท้องถนน ซึ่งเป็นการพัฒนาเพื่อสนับสนุนการขนส่งที่ยั่งยืนและเป็นมิตรต่อสิ่งแวดล้อมการประชุมหารือในครั้งนี้จะเป็นประโยชน์ในการแลกเปลี่ยนข้อมูลและประสบการณ์ด้านการขนส่งทางน้ำ เพื่อต่อยอดในการสนับสนุนการกำกับนโยบายและวางแผนการพัฒนาการขนส่งให้มีประสิทธิภาพอย่างไร้รอยต่อ และส่งเสริมนโยบายการจัดตั้งสายเรือแห่งชาติของไทยให้เกิดอย่างเป็นรูปธรรมนายศักดิ์สยาม ชิดชอบ รมว.คมนาคม ได้มอบนโยบายให้การท่าเรือแห่งประเทศไทยศึกษาถึงแนวทางการใช้เอกสารแบบอิเล็กทรอนิกส์ในการดำเนินธุรกรรม เพื่อลดการใช้กระดาษ และเพิ่มความสะดวกในการบริหารจัดการขนส่ง รวมไปถึงพัฒนาแนวทางการบริหารจัดการข้อมูลดิจิทัลมาวิเคราะห์สถิติเกี่ยวกับการเดินเรือต่างๆ เพื่อใช้ในการวางแผนนโยบายที่มีประสิทธิภาพตามแนวปฏิบัติที่ดีจากการศึกษาดูงานดังกล่าว อีกทั้งการหารือในวันนี้ยังเป็นหนึ่งในกิจกรรมสำคัญที่จะช่วยส่งเสริมการเชื่อมโยงการขนส่งทางทะเลในภูมิภาคอาเซียนอย่างยั่งยืน และผลักดันให้อาเซียนเป็นภูมิภาคที่มีความสำคัญเชื่อมโยงเส้นทางการขนส่งทางทะเลของโลก",
    "\"Cup of Excellence\" มาแล้ว ปักหมุด! ประกวดสุดยอด \"กาแฟไทย\"": "การจัดแข่งขันเพื่อเฟ้นหาสุดยอดกาแฟตามมาตรฐาน \"Cup of Excellence (CoE)\" ที่เน้นความสำคัญสูงสุดกับมาตรฐานกลิ่นรสกาแฟ ได้รับการขนานนามว่าเป็น \"ออสการ์โลกกาแฟ\" ถือเป็นรางวัลใหญ่สำหรับเกษตรกรผู้ปลูกที่ส่งกาแฟเข้าแข่งขันเพื่อประเมินวัดคุณภาพในแต่ละปี\n\nCup of Excellence เป็นหนึ่งในมหกรรมการแข่งขันประเมินคุณภาพ กาแฟพิเศษ ที่มีชื่อเสียงที่สุดรายการหนึ่งของโลก เกิดขึ้นเป็นครั้งแรกเมื่อปีค.ศ.1999 ที่ประเทศบราซิล จนถึงบัดนี้ก็ 23 ปีเข้าไปแล้ว ได้ชื่อว่าเป็นเวทีคัดสรรสุดยอดกาแฟของแต่ละแหล่งปลูก ผ่านทางการชิมเพื่อทดสอบคุณภาพของกาแฟหรือที่นิยมเรียกกันสั้นๆในวงการว่า คัปปิ้ง (cupping) ในระดับที่เข้มข้นและเข้มงวดจากคณะผู้เชี่ยวชาญระดับโปรเฟสชั่นแนลทั้งจากประเทศผู้ผลิตและจากต่างประเทศ ที่จัดว่าโหดหินแต่โปร่งใสและแม่นยำมากที่สุดเวทีหนึ่ง\n\nใช่ครับ Best of Thailand ไม่ได้เขียนผิดแต่ประการใด เพราะกำลังจะมีการแข่งขันขึ้นในประเทศไทยเป็นครั้งแรก เรียกว่าเป็น \"Best of Thailand 2022\" ตามเจตนารมณ์ของทีมงาน ACE & CoE ที่แถลงผ่านแฟลตฟอร์มออนไลน์ทุกช่องทางขององค์กรไปเมื่อไม่กี่วันที่ผ่านมา อย่างไรก็ตาม ในปีแรกจะอยู่ในรูปของการประกวดแบบโปรเจกต์พิเศษไปก่อน เป็นการปูทางไปสู่การจัดแบบเต็มตัวในปีต่อๆ ไป\n\nแต่ไม่ใช่งานง่ายๆ เลย เพราะกาแฟ 30 ล็อตแรกที่มีคะแนนคัปปิ้งสกอร์ 87+ ขึ้นไปเท่านั้น จึงจะได้รับการันตีว่าได้ติดสัญลักษณ์ CoE บนถุงกาแฟล็อตนั้นๆ มีการจัดอันดับ Rank ตามคะแนนที่ได้ ก่อนถูกนำออกประมูลทางออนไลน์ในฐานะสุดยอดกาแฟของประเทศนั้นๆ เช่น Best of Colombia, Best of Ethiopia, Best of Costa Rica และ Best of Thailand ...!\n\nทีมงาน ACE & CoE ระบุเหตุผลไว้ใน www.facebook.com/bestofthailandcoe ว่า อุตสาหกรรมกาแฟของไทยเติบโตอย่างมากในช่วงหลายปีที่ผ่านมา โดยการเพิ่มขึ้นของราคาสารกาแฟและราคาเมล็ดกาแฟขายปลีกที่สูงขึ้น แต่เกษตรกรที่ปลูกกาแฟก็ยังลำบากและรายได้ไม่สูงมากแม้ว่าราคากาแฟจะสูงขึ้นก็ตาม เป้าหมายของเราคือคอยผลักดันช่วยเหลือให้เกษตรกรผ่านการแข่งขัน Cup of Excellence เพื่อทุ่มเทแรงกายแรงใจให้กับการพัฒนากาแฟ เพื่อให้ได้ผลลัพธ์ดีที่สุดสำหรับกาแฟของเกษตรกรเหล่านั้น\n\nท้ายที่สุดเป้าหมายของเราคือ การสร้างแนวทางปฏิบัติที่ยั่งยืนในการผลิตกาแฟสำหรับเกษตรกรที่กำลังพัฒนาและปรับปรุงคุณภาพชีวิตของพวกเขา \"คุณภาพกาแฟต้องเท่ากับคุณภาพชีวิต\"\n\nในช่วงหลายเดือนที่ผ่านมา ทีมงาน ACE & CoE ได้เตรียมโครงการพิเศษในประเทศไทย ซึ่งเป็นโครงการ Pilot Cup of Excellence Best of Thailand เป็นโครงการนำทางสู่โปรแกรม Cup of Excellence Thailand เต็มรูปแบบในอนาคต เราหวังว่าด้วยโครงการดีๆ แบบนี้ จะสามารถช่วยเกษตรกรในประเทศไทยและนำกาแฟที่ตื่นตาตื่นใจมาสู่ผู้ซื้อทั่วโลก\n\nทุกสิ่งทุกอย่างมีจุดเริ่มต้นเสมอ...คำประกาศนี้สร้างความ \"ฮือฮา\" ไปทั่ววงการกาแฟพิเศษของไทย ทำเอาหลายๆ คนตื่นเต้นกันยกใหญ่ รวมไปถึงตัวผู้เขียนเองด้วย หลังจากพัฒนาคุณภาพอย่างพิถีพิถันและประคบประหงมมาหลายปีดีดัก ในที่สุด การรอคอยก็สิ้นสุดลง...กาแฟไทยมีโอกาสได้รับการประเมินคุณภาพจากองค์กรระดับโลก จากนี้ไปไม่แน่ว่ากาแฟไทยอาจถูกนำไปใช้บนเวทีการประกวดชงกาแฟในระดับสากลก็เป็นได้ เช่น รายการบาริสต้าชิงแชมป์โลก เป็นต้น\n\nธุรกิจกาแฟพิเศษเติบโตขึ้นอย่างรวดเร็วในตลาดกาแฟระหว่างประเทศ / ภาพ : Photo by Michael Burrows on pexels\n\nการแข่งขันประเมินคุณภาพกาแฟพิเศษของ \"Cup of Excellence\" เป็นโปรแกรมที่กำหนดมาตรฐานต่างๆ โดยองค์เอกชนไม่หวังผลกำไรที่ชื่อว่า \"Alliance For Coffee Excellence\" แปลตรงตัวได้ความว่า พันธมิตรเพื่อความเป็นเลิศของกาแฟ เนื่องจากชื่อยาวและจำยากสักหน่อย จึงมักเรียกกันสั้นๆว่า ACE องค์กรนี้มีฐานที่ตั้งอยู่ในสหรัฐอเมริกา นอกจากคอยเฟ้นหาความเป็นเลิศในอุตสาหกรรมกาแฟแล้ว ยังสร้างแฟล็ตฟอร์มขึ้นมาเพื่อประมูลกาแฟทางออนไลน์พร้อมกันทั่วโลกอีกด้วย\n\nACE จึงถูกก่อตั้งขึ้นมาในปีค.ศ. 2002 หลังการประมูลกาแฟบราซิลในรูปแบบ CoE ผ่านไปแล้ว 3 ปี เนื่องจากความสำเร็จในบราซิล จึงต้องการให้มีองค์กรหนึ่งทำหน้าที่จัดการแข่งขันให้เป็นระบบระเบียบมากขึ้น และขยายการรับรู้ออกสู่ต่างประเทศ มีสมาคมกาแฟพิเศษบราซิลเป็นผู้ให้การสนับสนุน หลังจากผู้ผลิตกาแฟในประเทศถูกสบประมาทว่าทำกันแต่กาแฟเกรดคอมเมอร์เชียล\n\nสำหรับขั้นตอนการแข่งขันแบบสรุปคร่าวๆ นั้น เริ่มต้นด้วยการเปิดรับสารกาแฟจากเกษตรกรผู้ปลูกทั่วประเทศ จากนั้นก็ตรวจกายภาพสารกาแฟเป็นการคัดเลือกเบื้องต้น แล้วจึงเข้าสู่การประเมินคุณภาพอย่างเข้มข้น ด้วยการคัปปิ้งหลายครั้งซ้ำแล้วซ้ำอีกเพื่อความชัวร์ โดยช่วงแรกเป็นหน้าที่ของคณะกรรมการผู้เชี่ยวชาญพิเศษภายในประเทศนั้นๆ เรียกว่า National Jury โดยกาแฟล็อตไหนได้คัปปิ้งสกอร์ 86+ ก็ได้เข้ารอบต่อไป\n\nช่วงสองเป็นหน้าที่การประเมินของคณะกรรมการผู้เชี่ยวชาญระหว่างประเทศ (International Jury) เพื่อคัดเลือกกาแฟที่มีคะแนนคัปปิ้งสกอร์ 87+ เพียง 30 ล็อตเท่านั้น ให้เข้าสู่รอบ Cup Of Excellence บางปีไม่ครบ 30 ก็มีขึ้นอยู่กับคะแนน ส่วนกาแฟล็อตที่หลุดจากรอบนี้ไป จะได้รับตำแหน่ง National Winner ในรอบต่อไปก็จะเป็นการคัดเลือกให้เหลือ 10 อันดับ มีการจัด Rank กันตรงรอบนี้แหละ กาแฟที่ได้คะแนนสกอร์ 90+ จะได้รับรางวัล President’s Award ซึ่งเป็นงานหินมากๆ แต่หากมีไร่ไหนได้ไปครอบครอง รับรองเหมือนถูก “แจ๊คพอต” ราคากาแฟพุ่งขึ้นปรู๊ดปร๊าด\n\nเพื่อสร้าง \"ความโปร่งใส\" ในการตัดสินแต่ละรอบ จะมีคณะบุคคลที่มิได้มีส่วนได้ส่วนเสียกับการแข่งขันเข้าร่วมสังเกตุการณ์ด้วย และในรอบ International Jury ผู้ทำหน้าที่ประเมินจะไม่รู้ว่าตนเองกำลังคัปปิ้งกาแฟตัวไหนหรือเป็นกาแฟของใครเลย ผู้เขียนเคยอ่านเจอแล้วก็ชื่นชอบคำสรุปนี้มากๆ นั่นคือ แม้การประมูลกาแฟ CoE เป็นแบบเปิดกว้าง แต่การประเมินคุณภาพกาแฟที่ร่วมประกวดเป็นแบบปิด\n\nข้อมูลของ CoE ระบุว่า ในการประเมินคุณภาพกาแฟของบางประเทศ มีการส่งกาแฟเข้าประกวดถึง 150 ล็อต นั่นหมายความว่า จะต้องมีการคิปปิ้งกันถึง 8,720 ครั้งทีเดียว กว่าจะได้ผลลัพธ์ออกมาเป็นสุดยอดกาแฟท็อปสกอร์สูงสุด\n\nเมื่อได้ผู้ชนะเลิศรอบสุดท้ายแล้ว ก็จะประกาศผล และกำหนดวันออกประมูลผ่านทางระบบอินเทอร์เน็ต\n\nพูดง่ายๆ ก็คือ หน้าที่ของ CoE ช่วยคัดสรรกาแฟท้องถิ่น ประทับตราคุณภาพจากแบรนด์ที่น่าเชื่อถือ สร้างช่องทางไปถึงมือผู้ซื้อรายใหญ่ในตลาดโลก แล้วราคากาแฟแต่ละล็อตที่ประมูลกันส่วนใหญ่ก็สูงทีเดียว สูงกว่าวิธีขายแบบเดิมๆ หลายเท่า เรียกว่าทุบสถิติสูงสุดกันแทบทุกปี\n\nยกตัวอย่างการประมูลกาแฟ CoE เป็นครั้งแรกของเอกวาดอร์ จำนวน 23 ไมโครล็อต ทำเงินจากการประมูล 250,000 ดอลลาร์สหรัฐ ราคาเฉลี่ย 33.55 ดอลลาร์ต่อปอนด์ (0.45 กิโลกรัม) กาแฟท็อปสกอร์ของการประกวด มีบริษัทไต้หวันบิดซื้อไปในราคา 97.10 ดอลลาร์ต่อปอนด์\n\nจำนวน 25 ล็อต ปรากฎว่าได้เงินกว่า 540,000 ดอลลาร์ ราคากาแฟตกเฉลี่ย 30.79 ดอลลาร์ต่อปอนด์ ทุบสถิติเดิมของกาแฟเอธิโอเปียที่ทำไว้ 28.44 ดอลลาร์ต่อปอนด์ นอกจากนั้น กาแฟติดท็อปสกอร์สูงสุดได้คะแนนถึง 90.61 เป็นสายพันธุ์เกชา/เกอิชา จากฟาร์ม Obraj มีการประมูลกันไปในราคา 135.10 ดอลลาร์ต่อปอนด์ ผู้ซื้อได้แก่ บริษัท เค วี เอ็น อิมปอร์ต เอกซ์ปอร์ต (1991) ธุรกิจผลิตและจำหน่ายกาแฟสดคั่วบด ภายใต้ชื่อ \"อโรม่า กรุ๊ป\" หนึ่งในแบรนด์กาแฟยักษ์ใหญ่ของบ้านเรา\n\nกาแฟ CoE COLOMBIA RANK 1 กับคะแนนคัปปิ้งสกอร์ 90.61 ที่ อโรม่า กรุ๊ป ชนะประมูลไปเมื่อปีที่แล้ว / ภาพ : www.facebook.com/hariocafebkk\n\nปัจจุบัน เวทีประกวดแข่งขันของ CoE จัดขึ้นในหลายแหล่งปลูกกาแฟที่มีชื่อเสียง เริ่มจากบราซิล ในปีค.ศ.1999 ตามมาด้วยกัวเตมาลา, นิการากัว, เอลซัลวาดอร์, ฮอนดูรัส, โบลิเวีย, โคลอมเบีย, คอสตาริก้า, รวันดา, บุรุนดี, เม็กซิโก, เปรู และเอธิโอเปีย จะเห็นว่ามีเพียงสองทวีปเท่านั้น ละตินอเมริกาและแอฟริกา ในปีค.ศ.2021 ก็มีเพิ่มเข้ามา 2 ประเทศคือเอกวาดอร์และอินโดนีเซีย นับรวมแล้วก็ 15 ประเทศพอดี\n\nอินโดนีเซีย ประเทศเพื่อนบ้านไทย กลายเป็น \"แหล่งปลูกแรก\" ในทวีปเอเชียที่ได้เข้าร่วมมหกรรมการประกวดกาแฟรายการนี้\n\nเคสของอินโดนีเซียก่อนจะเข้าสู่ \"Cup of Excellence\" ในปีที่แล้วนั้น ก็มีโปรเจกต์พิเศษมาเช่นเดียวกับบ้านเรา โดยจัดขึ้นเมื่อต้นปีค.ศ. 2019 ที่อาเจะห์ มีสมาคมกาแฟพิเศษอินโดนิเซียกับรัฐบาลท้องถิ่นอาเจะห์ เป็นโต้โผจัดงานร่วมกันทีมงาน ACE & CoE หลังจากนั้นก็มีแผนเปิดการแข่งขันแบบเต็มตัวเป็นครั้งแรกในปีค.ศ 2020 แต่บังเอิญ สมาคมกาแฟพิเศษประสบปัญหาด้านการ \"ระดมเงินทุน\" จำต้องเลื่อนการจัดออกไป มาจัดกันใหม่พร้อมประกาศผลไปแล้วเมื่อช่วงต้นปีนี้เอง\n\nอินโดนีเซีย เป็นแหล่งปลูกกาแฟแห่งแรกในเอเชียที่เข้าร่วม Cup of Excellence / ภาพ : www.instagram.com/cupofexcellence\n\nหากว่าสมาคมกาแฟพิเศษของแต่ละประเทศมีภารกิจหลักในการยกระดับมาตรฐานกาแฟที่ผลิตในแต่ละแหล่งปลูก ACE & CoE ก็คงมีหน้าที่ช่วยเฟ้นหาความเป็นเลิศด้านกาแฟของประเทศนั้นๆ อีกแรง เข้าใจว่าในโปรเจกต์นำร่อง \"Best of Thailand\" ถ้าไม่มีอะไรผิดพลาด อาจมีสมาคมกาแฟพิเศษไทย (SCATH) เกี่ยวข้องด้วยไม่ทางใดก็ทางหนึ่ง\n\nในบราซิลเอง นอกจากมีการประกวดสุดยอดกาแฟที่ดำเนินการร่วมกันระหว่างสมาคมกาแฟพิเศษกับ CoE แล้ว ยังจัดการแข่งขันชิงรางวัล \"Coffee of The Year\" ในงานเทศกาลสัปดาห์กาแฟสากลที่มีขึ้นเป็นประจำทุกปีอีกด้วย ไม่มีกฎหมายบังคับให้แต่ละประเทศจัดการประกวดกาแฟได้เพียงรายการเดียว\n\nในปานามา มีสุดยอดกาแฟ \"Best of Panama\" เหมือนกัน ไม่ได้จัดโดยองค์กรต่างประเทศ แต่อยู่ในความรับผิดชอบของสมาคมกาแฟพิเศษปานามาที่เกิดขึ้นจากการรวมตัวของเกษตรกรผู้ปลูกกาแฟ จัดขึ้นเป็นประจำทุกปีมาตั้งแต่ค.ศ.1996 มีระบบประเมินคุณภาพ, คัปปิ้ง และประมูลออนไลน์ เช่นเดียวกับ CoE จนกระทั่งปีค.ศ. 2004 การปรากฎโฉมขึ้นของกาแฟสายพันธุ์\"เกชา/เกอิชา ปานามา\" จากไร่ฮาเซียนด้า ลา เอสเมอรัลดา ก็ส่งผลให้ทั้งกาแฟ,ฟาร์มกาแฟ และเวทีประกวดโด่งดังเป็นพลุแตกมาจนถึงทุกวันนี้\n\nในประเทศไทยที่ \"Cup of Excellence\" กำลังเกิดขึ้น ถามใจผู้เขียนว่าคาดหวังอะไรมากที่สุด\n\nจริงๆ ก็อยากรู้ว่ากาแฟสายพันธุ์อาราบิก้าที่มีการผสมยีนของสายพันธุ์โรบัสต้าเข้าไปซึ่งปลูกกันมากของบ้านเราอย่าง \"คาติมอร์\" ในแบบซิงเกิล ออริจิ้น จะมีพื้นที่ให้โชว์ตัวบนเวทีการประกวดโปรเจกต์พิเศษ Best of Thailand 2022 ได้มากน้อยขนาดไหน หรือจะยังเป็นตัวหลักในการขับเคลื่อนอุตสาหกรรมกาแฟไทยต่อไปในอนาคตได้หรือไม่\n\nหมายเหตุ : ติดตามความเคลื่อนไหวของการแข่งขัน Pilot Cup of Excellence Best of Thailand ได้ที่เฟซบุ๊ก www.facebook.com/bestofthailandcoe",
    "ทวิตเตอร์เผย ไทยคว้าอันดับ 2 ทวีต K-Content มากที่สุดในปี 65 คอนเท้นท์บันเทิงเกาหลีสุดฮิตเติบโต 546% ทั่วโลกในรอบทศวรรษ": "Social sharing\n\nทวิตเตอร์ เผยคอนเท้นท์บันเทิงเกาหลี (K-Content) ตั้งแต่ ดนตรี K-Pop ซีรีส์ ภาพยนตร์ เว็บตูน และ\n\nอีกมากมายที่เคยได้รับกระแสความนิยมเหล่าแฟนคลับในเอเชีย ปัจจุบันได้ขยายอิทธิพลไปยังทั่วโลก คล้ายกับการเติบโตของกระแส K-Pop โดยในช่วง 10 ปีที่ผ่านมาทวีตจำนวนมากที่เกี่ยวข้องกับ K-Content เพิ่มขึ้นถึง 546%[1]\n\nคิมยอนจอง หัวหน้าฝ่ายพันธมิตรวงการ K-pop และ K-content ระดับโลกของทวิตเตอร์ กล่าวว่า “ชุมชน K-Pop บนทวิตเตอร์เป็นกลุ่มคนที่มีแพสชั่นและตอนนี้เราได้เห็นถึงวัฒนธรรมอันแข็งแกร่งของแฟนด้อมที่มีการเติบโต รวมทั้ง K-Content หลากหลายประเภทที่มีการเติบโตเช่นกัน แฟนคลับจากทั่วโลกคือผู้ที่ทำให้ K-Content เผยแพร่ไปในระดับโลกด้วยการเข้าไปมีส่วนร่วมในบทสนทนาที่เกี่ยวข้องกับกระแสเกาหลีบนทวิตเตอร์แบบเรียลไทม์ ทุกคนสามารถเข้ามาพูดคุยถึงเรื่องนี้ได้บนทวิตเตอร์ไม่ว่าจะอยู่ที่ไหน หรือดูอะไรอยู่ก็ตาม”\n\nโดยประเทศติดอันดับ Top 10 ที่มีการทวีตถึง K-Content มากที่สุดในโลก 7 อันดับ เป็นประเทศในแถบเอเชีย\n\nโดยประเทศไทยอยู่ในอันดับที่ 2 ของโลก แต่ก็ยังมีอีกหลายประเทศทั่วโลกที่เข้าร่วมบทสนทนาที่เกี่ยวกับ\n\nK-Content อาทิ สหรัฐอเมริกา บราซิล สหราชอาณาจักร เม็กซิโก แคนาดา ฝรั่งเศส เวียดนาม สเปน อิตาลี ตุรกี เยอรมนี และเปรู[2]\n\nทั้งนี้จากการที่ศิลปิน K-Pop ได้ทำงานด้านอื่นๆ ช่วยกระตุ้นความสนใจต่อ K-Content ได้จากทั่วโลก\n\nการปรากฎตัวของศิลปิน K-Pop ชื่อดังหลายคน เช่น คิมเซจอง ในซีรีส์เรื่อง “Business Proposal” (นัดบอดวุ่น ลุ้นรักท่านประธาน), อีจุนโฮ ในซีรีส์เรื่อง “The Red Sleeve” (นางในหัวใจแกร่ง), อีจีอึน (หรือ ไอยู) ในภาพยนตร์ระดับรางวัลหนังเมืองคานส์เรื่อง “Broker” (จัดหารัก) และ อ๊กแทคยอน ในภาพยนตร์เรื่อง “Hansan” ทำให้แฟนๆ ทั่วโลกเข้ามาทวีตถึงซีรีส์และภาพยนตร์ดังกล่าว หรือในวันที่ วี สมาชิกวง BTS ปล่อยเพลง “Christmas Tree” เพลงประกอบซีรีส์เรื่อง “Our Beloved Summer” (ร้อนนั้นเรารักกัน) ก็ทำให้ในวันนั้นมีการทวีตถึงซีรีส์มากที่สุดเป็นประวัติการณ์ ส่วนซีรีส์เกาหลีที่สร้างมาจากเว็บตูน เช่น “All of Us Are Dead” (มัธยมซอมบี้) และ “Our Beloved Summer” (ร้อนนั้นเรารักกัน) ก็ทำให้เกิดบทสนทนาที่เกี่ยวข้องกับทั้งซีรีส์และเว็บตูนต้นฉบับ\n\nส่วนในประเทศไทย ซีรีส์เรื่อง “Twenty Five Twenty One” (ยี่สิบห้า ยี่สิบเอ็ด) เป็นซีรีส์ที่ถูกทวีตถึงมากที่สุดในปีนี้ ตามด้วยซีรีส์เรื่อง “Snowdrop” และ “Business Proposal” (นัดบอดวุ่น ลุ้นรักท่านประธาน)[3]\n\nภาพยนตร์เกาหลีที่ถูกทวีตถึงมากที่สุดในโลกจนถึงขณะนี้ คือเรื่อง “Broker” (จัดหารัก) จากนักแสดงมากความสามารถอย่าง “ซงคังโฮ” ได้รับรางวัลนักแสดงนำชายยอดเยี่ยมจากเทศกาลภาพยนตร์เมืองคานส์ ทำให้ภาพยนตร์เรื่องนี้ได้รับความสนใจเป็นอย่างมาก โดยอันดับที่สองและ สามคือภาพยนตร์เรื่อง “HUNT” (ล่าคนปลอมคน) และ “The Witch: Part2. The Other One” (แม่มดมือสังหาร 2) ตามลำดับ[4]\n\n­­\n\nมาร่วมสนทนากับผู้คนจากทั่วโลกเกี่ยวกับ K-Content แบบเรียลไทม์ซึ่งเกิดขึ้นเฉพาะบนทวิตเตอร์เท่านั้น!! #OnlyOnTwitter\n\n[1] ที่มา: ข้อมูลภายในทวิตเตอร์, ทวีตจากทั่วโลก, ก.ค. 2554 – มิ.ย. 2565\n\n[2] ที่มา: ข้อมูลภายในทวิตเตอร์, ทวีตภาษาอังกฤษและเกาหลีจากทั่วโลก, ตั้งแต่ 1 ม.ค. – 18 ส.ค. 2565\n\n[3] ที่มา: ข้อมูลภายในทวิตเตอร์, ทวีตภาษาอังกฤษและเกาหลีในประเทศไทย, ตั้งแต่ 1 ม.ค. – 18 ส.ค. 2565\n\n[4] ที่มา: ข้อมูลภายในทวิตเตอร์, ทวีตภาษาอังกฤษและเกาหลีจากทั่วโลก, ตั้งแต่ 1 ม.ค. – 18 ส.ค. 2565",
    "สาลิกาคาบข่าว Vol.246": "รัฐบาลเตือนลงทุนคริปโตฯ เช็คบริษัทได้ไลเซ่นส์กับ ก.ล.ต. ป้องกันการสูญเสีย\n\nวว. ล้ำพัฒนาระบบตรวจวัดน้ำหนักรถไฟ & ติดตามตู้คอนเทนเนอร์ขนส่งสินค้าทางราง\n\nศ.(วิจัย)ดร.ชุติมา เอี่ยมโชติชวลิต ผู้ว่าการ สถาบันวิจัยวิทยาศาสตร์และเทคโนโลยีแห่งประเทศไทย (วว.) กล่าวว่า วว. โดย ศูนย์ทดสอบมาตรฐานระบบขนส่งทางราง (ศทร.) ได้ริเริ่มพัฒนาเทคโนโลยีตรวจติดตามและเฝ้าระวังทางระบบรางเพื่อเสริมสมรรถนะงานซ่อมบำรุง จนประสบผลสำเร็จในการวิจัยและพัฒนา “ระบบและอุปกรณ์วัดน้ำหนักพลวัตรของล้อรถไฟ” หรือ TWD โดยเป็นงานระบบตรวจวัดน้ำหนักรถไฟแบบพลวัตร ซึ่งสามารถวัดน้ำหนักรถไฟและตู้สินค้าได้อย่างแม่นยำขณะแล่นบนราง และสามารถใช้ติดตามตู้คอนเทนเนอร์ขนส่งสินค้าทางรางเชื่อมต่อกับการขนส่งตู้คอนเทนเนอร์ทางถนนได้อีกด้วย โดยระบบนี้จะเสริมประสิทธิภาพและความปลอดภัยของการขนส่งสินค้าทางระบบรางและทางถนน ส่งเสริมการผลิต local content ระบบรางให้แก่ผู้ประกอบการไทย ในด้านเทคโนโลยีสนับสนุนการเดินรถขนส่งทางราง โดยเป็นเทคโนโลยีที่นักวิจัย ศทร. วว. พัฒนาขึ้นทั้งหมด ทั้งด้านฮาร์ดแวร์และซอร์ฟแวร์ โดยได้รับทุนสนับสนุนงานวิจัยจากกองทุน The Pérez-Guerrero Trust Fund for South-South Cooperation (PGTF) จาก The United Nations Office for South-South Cooperation (UNOSSC) ที่มีวัตถุประสงค์เพื่อสนับสนุนด้านประสิทธิภาพและความปลอดภัยของการขนส่งสินค้าทางระบบราง โดยใช้เทคโนโลยีที่ผลิตและคิดค้นขึ้นใช้เองในประเทศ พึ่งพาเทคโนโลยีของตนเองได้ในอนาคต (self-reliance) ลดการพึ่งพาเทคโนโลยีต่างชาติ สอดคล้องกับเป้าหมายของโปรแกรมการพัฒนาของสหประชาชาติ (UNDP) ภายใต้กองทุน PGTF ช่วยให้หน่วยงานเดินรถไฟ เช่น การรถไฟแห่งประเทศไทยและผู้ประกอบการเจ้าของตู้สินค้าที่ขนส่งสินค้ากับการรถไฟแห่งประเทศไทย สามารถติดตามสถานะของตู้คอนเทนเนอร์ขนส่งสินค้าทางรางและทางถนนได้อย่างรวดเร็ว ทำให้สามารถบริหารจัดการเวลาและค่าพลังงานในการขนส่งสินค้าตั้งแต่ต้นทางถึงปลายทางได้อย่างมีประสิทธิภาพมากยิ่งขึ้น\n\nตั้งสภาธุรกิจไทย – ซาอุดีอาระเบีย สร้างยอดซื้อขาย 10,000 ล้านบาทภายใน 1 ปี\n\nเมื่อวันที่ 27 – 30 ส.ค. 65 ที่ผ่านมา กระทรวงพาณิชย์นำทีมภาครัฐและเอกชนไทยเยือนประเทศซาอุดีอาระเบีย โดยไฮไลท์สำคัญของการเยือนครั้งนี้ คือ การลงนาม MOU ระหว่างสภาเอกชนของไทยกับซาอุดีฯ และการจัดตั้งสภาธุรกิจไทย – ซาอุดีอาระเบีย เพื่อเดินหน้าเจรจาการค้าที่คาดว่าจะสามารถทำการค้าร่วมกันได้ไม่ต่ำกว่า 10,000 ล้านบาท ภายใน 1 ปี สินค้าของไทยที่ได้รับความสนใจ คือ อาหาร เครื่องปรุงรส ผักสด เครื่องแกง อาหารกระป๋อง อาหารทะเล ผลไม้กระป๋องและผลไม้สด รวมทั้งสินค้าอื่นๆ ที่ใช้วัตถุดิบทางการเกษตร โดยขณะนี้ได้มีการวางขายในซูเปอร์มาร์เก็ตของซาอุดีฯ แล้ว นับเป็นประตูสู่การกระจายสินค้าไทยไปยังกลุ่มประเทศตะวันออกกลาง – อ่าวอาหรับ ขณะที่ รมว.พาณิชย์ได้เชิญชวนให้นักลงทุนชาวซาอุดีฯ มาลงทุนในประเทศไทย โดยจะได้รับสิทธิประโยชน์ทางการค้าจาก FTA ที่ไทยทํากับ 18 ประเทศ 14 ฉบับ เช่น อาเซียน จีน ญี่ปุ่น เกาหลีใต้ ออสเตรเลีย นิวซีแลนด์ อินเดีย ฮ่องกง เปรู ชิลี RCEP เป็นต้น และย้ำว่าไทยพร้อมเป็นแหล่งความมั่นคงทางอาหารให้กับซาอุดีฯ ขณะที่ซาอุดีฯ จะเป็นแหล่งความมั่นคงทางพลังงานให้กับไทยต่อไป\n\nธุรกิจออนไลน์หนุนอุตสาหกรรมกระดาษโลกปี 65 พุ่ง 958.8 พันล้านดอลลาร์\n\nนายสรรชาย นุ่มบุญนำ ผู้จัดการทั่วไป อินฟอร์มา มาร์เก็ตส์ ประเทศไทย กล่าวถึงแนวโน้มอุตสาหกรรมกระดาษและความสำคัญของงาน Tissue & Paper Bangkok 2022 ว่า การเติบโตและการฟื้นตัวของตลาดผลิตภัณฑ์จากกระดาษ บรรจุภัณฑ์ และผลิตภัณฑ์ที่เกี่ยวข้อง ยังเป็นไปในทิศทางที่ดี เนื่องจากในทุกกระบวนการผลิตจนถึงการบริโภคมีกระดาษเข้ามาเกี่ยวข้องอยู่เกือบทุกขั้นตอน โดยรายงานมูลค่าของตลาดผลิตภัณฑ์กระดาษทั่วโลกระบุว่า ผลิตภัณฑ์กระดาษและผลิตภัณฑ์ต่อเนื่อง สามารถเติบโตได้เพิ่มขึ้นจาก 890.44 พันล้านดอลลาร์ในปี 2564 เป็น 958.8 พันล้านดอลลาร์ในปี 2565 โดยเฉพาะในกลุ่มประเทศที่พัฒนาแล้วและกำลังพัฒนาจำนวนมาก โดยตลาดผลิตภัณฑ์กระดาษ ปี 2564 ที่ใหญ่ที่สุดคือ เอเชียแปซิฟิก รองลงมาคือ อเมริกาเหนือ สำหรับประเทศไทย กระทรวงพาณิชย์ยังคงจัดอันดับธุรกิจที่เกี่ยวข้องกับกระดาษและบรรจุภัณฑ์ยังเป็น 1 ใน 10 ของธุรกิจที่น่าจับตามอง โดยธุรกิจกล่องกระดาษและบรรจุภัณฑ์กระดาษ เป็นกลุ่มที่ได้รับปัจจัยสนับสนุนจากการแพร่ระบาดของโรคโควิด-19 ทำให้ผู้บริโภคลดการเดินทางออกจากที่พักและตัดสินใจซื้อสินค้าผ่านออนไลน์มากขึ้น ประกอบกับการปรับตัวของผู้ประกอบการที่ต้องการเพิ่มช่องทางการค้าออนไลน์มากขึ้น ส่งผลให้มีความต้องการบรรจุภัณฑ์สำหรับการจัดส่งสินค้าให้แก่ผู้บริโภคจำนวนมาก สอดคล้องกับธุรกิจ e-Commerce ที่มีการเติบโตอย่างโดดเด่น\n\nเมียนมาจ่อเปิดตัว “เอ็มทูบ” สู้ยูทูบ ขจัดข่าวปลอม",
    "ส่องคดีทุจริตโลก:เมื่อ บ.นอกอาณาเขตเอื้อ ปย.อดีตพ่อค้าอาวุธให้ 'ซัดดัม' นานเกือบ 30 ปี": "เอกสารที่รั่วไหลออกมายังได้ระบุด้วยว่าในช่วงปี 2549 นั้น ทาง ARIFA รับทราบอยู่แล้วเกี่ยวกับความไม่โปร่งใสของนายคาร์โดเอน และมีการส่งคำแจ้งเตือนไปยังนายคาร์โดเอนว่าสำนักกฎหมายตั้งใจที่จะตัดความสัมพันธ์และการให้บริการจดทะเบียนบริษัทต่างๆลง ซึ่งนี่รวมถึงการให้บริการด้านผู้อำนวยการบริษัทให้กับบริษัทแห่งหนึ่งของนายคาร์โดเอนที่จดทะเบียนในประเทศปานามา ชื่อว่าบริษัท Farkit Trading Corp\n\nส่องคดีทุจริตโลก สำนักข่าวอิศรา (www.isranews.org) สัปดาห์นี้ขอนำเสนอประเด็นความไม่โปร่งใสเรื่องบริษัทนอกอาณาเขต ซึ่งกลายเป็นแหล่งความมั่งคั่งให้กับผู้ถูกออกหมายจับจากตำรวจสากลนานนับสิบปี\n\nโดยเว็บไซต์เครือข่ายผู้สื่อข่าวสืบสวนสอบสวนนานาชาติ หรือ ICIJ (International Consortium of Investigative Journalists) ได้รายงานข่าวระบุว่าเมื่อเดือน มี.ค. 2549 นายคาร์ลอส คาร์โดเอน (Carlos Cardoen) นั้นถูกบรรจุให้ไปอยู่ในบัญชีรายชื่อผู้ต้องหาที่เป็นที่ต้องการตัวโดยตำรวจสากลมากที่สุด เป็นระยะเวลานานมากกว่าทศวรรษ\n\nย้อนไปเมื่อปี 2536 คณะลูกขุนใหญ่จากศาลในเมืองไมอามี่ รัฐฟลอริดา ได้มีการลงมติฟ้องร้องมหาเศรษฐีชาวชิลีรายนี้ด้วยข้อหาว่าว่ามีส่วนในการนำเข้าโลหะที่ชื่อว่าเซอร์โคเนียมโดยผิดกฎหมาย จากประเทศสหรัฐอเมริกา เพือที่จะนำเอาเซอร์โคเนียมไปทำระเบิดคลัสเตอร์แล้วก็ขายระเบิดคลัสเตอร์ที่ว่ามานี้ให้กับนายซัดดัม ฮุสเซน เผด็จการผู้ปกครองประเทศอิรัก\n\nจนเป็นเหตุทำให้หลังจากนั้นตำรวจสากลและหน่วยงานผู้บังคับใช้กฎหมายต้องมีการออกหมายแดง ซึ่งเป็นหมายแจ้งเตือนขั้นสูงสุดที่เรียกร้องให้หน่วยงานผู้บังคับใช้กฎหมายทั่วโลกนั้นดำเนินการจับกุมนายคาร์โดเอนทันทีถ้าหากเขาเข้าไปยังพื้นที่ภายใต้อำนาจทางกฎหมายของหน่วยงานนั้นๆ แล้วจึงดำเนินการส่งตัวนายคาร์โดเอนกลับมารับการดำเนินคดีที่สหรัฐฯ\n\nมีรายงานด้วยว่านอกจากนายซัดดัมแล้ว บริษัทของนายคาร์โดเอนยังได้ดำเนินการผลิตอาวุธให้กับกองทัพชิลีในช่วงเวลาที่นายเอากุสโต ปิโนเช ผู้นำเผด็จการปกครองประเทศชิลีอยู่ ในช่วงประมาณคริสตทศวรรษที่ 90\n\nอย่างไรก็ตามแม้ว่านายคาร์โดเอนจะมีปัญหาทางกฎหมายมากมาย แต่นั่นก็ไม่ได้หยุดยั้งบริษัทกฎหมายที่ชื่อว่า Fàbrega & Fàbrega ซึ่งเป็นสำนักกฎหมายรายใหญ่สัญชาติปานามาดำเนินการช่วยเหลือนายคาร์โดเอนในด้านของการให้บริการนอกอาณาเขต อาทิการจัดตั้งสำนักงานบริษัทนอกอาณาเขตต่างๆให้กับนายคาร์โดเอนเป็นระยะเวลานานหลายปีหลังจากที่มีหมายแดงออกมาเป็นต้น\n\nในข้อมูลเอกสารที่รั่วไหลยังได้ระบุด้วยว่ามีบริษัทกฎหมายอีกแห่งที่ชื่อว่า ARIFA ได้ดำเนินการจัดตั้งบริษัทเปลือกหอยเป็นจำนวนหลายแห่ง และจัดตั้งมูลนิธิผลประโยชน์ส่วนบุคคลเพื่อเอื้อผลประโยชน์ในนามของนายคาร์โดเอน และสำนักกฎหมายนี้ยังได้ดำเนินการจัดหาผู้อำนวยการบริษัทเพื่อจะทำให้ความเป็นผู้รับผลประโยชน์และความผูกพันที่มีต่อบริษัทเปลือกหอยของนายคาร์โดเอนนั้นเป็นความลับมากขึ้นไปอีก\n\nข้อมูลเอกสารที่รั่วไหลออกมาเมื่อไม่นานมานี้ระบุรายละเอียดถึงการที่เจรจาในเชิงลับระหว่างนายคาร์โดเอนกับสำนักกฎหมาย ระบุว่านายคาร์โดเอนจะมอบผลประโยชน์ให้กับสำนักกฎหมายได้อย่างไรบ้าง โดยหลังจากที่นายคาร์โดเอนได้มีการไปพบปะกับสำนักกฎหมายเป็นระยะเวลาหลายสิบครั้ง ทนายความคนหนึ่งของสำนักกฎหมายก็ได้ออกคำแนะนำว่าไม่ควรจะทำงานร่วมกับนายคาร์โดเอน อย่างไรก็ตามในปี 2549 สำนักกฎหมายก็ได้ละเลยคำแนะนำดังกล่าว และตัดสินใจที่จะทำงานกับนายคาร์โดเอนต่อไป\n\nจนกระทั่งปี 2553 บริษัท ARIFA ก็ได้ตัดสินใจที่จะยุติความสัมพันธ์ทุกอย่างกับทุกบริษัทนอกอาณาเขตของนายคาร์โดเอน ทำให้นายคาร์โดเอนต้องไปหานักกฎหมายสัญชาติปานามาอีกคนชื่อว่านายโรลันโด แคนดาเนโด ซึ่งนายแคนดาเนโดคนนี้ก็ทำหน้าที่เป็นผู้จดทะเบียนธุรกิจต่างๆให้กับนายคาร์โดเอนต่อไป\n\nอย่างไรก็ตามเมื่อ ICIJ ได้มีการเปิดโปงเอกสารแพนโดร่า หรือแพนโดร่า เปเปอร์ส ในปี 2564 เพื่อนำเสนอว่าเหล่าบรรดามหาเศรษฐีนั้นมีวิธีการเก็บความมั่งคั่งของตัวเองผ่านผู้ให้บริการนอกอาณาเขตอย่างไร\n\nก็พบบันทึกเกี่ยวกับบริษัท ARIFA เป็นจำนวนมากกว่า 86,000 รายการ และยังพบเอกสารอื่นๆที่เกี่ยวข้องกับบริษัทให้บริการนอกอาณาเขตอีกแห่งชื่อว่า Amicorp ซึงในส่วนของการทำงานเพื่อให้ได้เอกสารดังกล่าวมานั้น ทาง ICIJ ได้มีการร่วมมือกับสื่อในประเทศอื่นๆในแถบละตินอเมริกา อาทิ Convoca จากประเทศเปรู, La Nación and El DiarioAr จากประเทศอาร์เจนตินา, และ CIPER and LaBot จากประเทศชิลี\n\nสำหรับชุดข้อมูลเกี่ยวกับ ARIFA นั้นพบว่ามีช่วงเวลาตั้งแต่ต้นปี 2533 เป็นต้นมาจนถึงปี 2556 โดยรายละเอียดชุดข้อมูลประกอบไปด้วยสัญญา,ข้อตกลงทางการเงิน,และความเห็นทางกฎหมายต่างๆ\n\nเอกสารที่รั่วไหลออกมายังได้ระบุด้วยว่าในช่วงปี 2549 นั้น ทาง ARIFA รับทราบอยู่แล้วเกี่ยวกับความไม่โปร่งใสของนายคาร์โดเอน และมีการส่งคำแจ้งเตือนไปยังนายคาร์โดเอนว่าสำนักกฎหมายตั้งใจที่จะตัดความสัมพันธ์และการให้บริการจดทะเบียนบริษัทต่างๆลง ซึ่งนี่รวมถึงการให้บริการด้านผู้อำนวยการบริษัทให้กับบริษัทแห่งหนึ่งของนายคาร์โดเอนที่จดทะเบียนในประเทศปานามา ชื่อว่าบริษัท Farkit Trading Corp\n\nโดยสาเหตุที่ ARIFA ต้องการจะตัดความสัมพันธ์นั้นก็มีคำอธิบายระบุว่าสำนักกฎหมายแห่งนี้รับทราบเรื่องที่ว่านายคาร์โดเอนมีส่วนเกี่ยวข้องกับอุตสาหกรรมการค้าอาวุธ หรือมีส่วนร่วมในการผลิตและจำหน่ายอาวุธที่จะถูกนำไปใช้ในสงคราม\n\nนายคาร์ลอส คาร์โดเอนกับนายซัดดัม ฮุสเซน\n\nอย่างไรก็ตามตัวแทนของนายคาร์โดเอนได้พยายามที่จะล็อบบี้ไม่ให้สำนักกฎหมายตัดสินใจตัดความสัมพันธ์ดังกล่าว โดยบันทึกเอกสารระบุว่าสามเดือนหลังจากนั้น (ปี 2549) ผู้บริหารคนหนึ่งของบริษัทที่ชื่อว่า Empresas Cardoen ซึ่งเป็นหนึ่งในบริษัทในเครือของนายคาร์โดเอนที่ทำธุรกิจหลายอย่างรวมไปถึงการทำเหมืองและการทำโรงบ่งไวน์ได้แจ้งกลับไปยังสำนักกฎหมายว่านายคาร์โดเอนนั้นออกจากอุตสาหกรรมผลิตอาวุธไปแล้วเป็นระยะเวลานานกว่าสิบปี และผู้บริหารอีกรายของบริษัทนี้ก็ได้ชี้แจงว่ามีสำนักกฎหมายอีกแห่งที่ค่อนข้างจะมีชื่อเสียงในประเทศชิลี ซึ่งมีหุ้นส่วนบริษัทเป็นรัฐมนตรีว่าการกระทรวงยุติธรรมของชิลีในเวลานั้น ได้ดำเนินการสู้คดีให้กับนายคาร์โดเอน ต่อข้อกล่าวหาในประเทศสหรัฐฯ\n\nขณะที่หนึ่งในทนายความของบริษัท ARIFA ที่ชื่อว่านายเลอรอย วัตสัน ก็ได้พยายามที่จะเตือนบริษัท ARIFA ให้ยึดมั่นในการตัดสินใจดั้งเดิมที่จะตัดความสัมพันธ์กับนายคาร์โดเอนเอาไว้ ซึ่งในเอกสารระบุว่า “บริษัทควรที่จะลาออกจากทุกตำแหน่งที่เกี่ยวข้องเพียงฝ่ายเดียว”\n\nส่วนนายฟรานซิสโก ฮาเวียร์ อิลลาเนส ทนายความจากบริษัทในเครือจากประเทศชิลีก็ได้เตือน ARIFA เช่นกันว่านายคาร์โดเอนนั้นเป็นบุคคลที่มีความเสี่ยงเรื่องชื่อเสียงเป็นอย่างยิ่ง และไม่ใช่เรื่องที่ดีเลยที่บริษัทจะไประบุว่านายคาร์โดเอนนั้นเป็นลูกค้าของบริษัท\n\nอย่างไรก็ตาม คำเตือนดังกล่าวนี้ก็ถูกละเลย เนื่องจากในช่วงเดือน มิ.ย. 2549 สำนักกฎหมายได้แจ้งกลับไปยังตัวแทนของนายคาร์โดเอนว่าบริษัทได้มีการทบทวนการตัดสินใจเกี่ยวกับการตัดความสัมพันธ์อีกครั้งหนึ่ง โดยระบุว่า “สืบเนื่องจากที่ได้รับแจ้งข้อมูลมาเมื่อไม่กี่วันก่อน” ซึ่งรายละเอียดของคำว่าข้อมูลดังกล่าวนั้นได้อ้างอิงถึงข้อมูลอีกชุดหนึ่งที่ไม่ปรากฎอยู่ในเอกสารซึ่งรั่วไหลแต่อย่างใด ทว่ามีการระบุกันว่าข้อมูลชุดนี้นั้นเกี่ยวกับประเด็นพิพาททางกฎหมายของนายคาร์โดเอนในสหรัฐฯ\n\nในช่วงเวลาไม่กี่เดือนหลังจากนั้น ARIFA ก็ได้มีการสร้างบริษัทเปลือกหอยให้กับนายคาร์โดเอนจำนวนสองแห่ง และจัดตั้งมูลนิธิเพื่อผลประโยชน์ส่วนบุคคลขึ้นมา ซึ่งรายละเอียดของมูลนิธิที่ว่ามานี้ก็คล้ายกับกองทุนทรัสต์ ที่จะได้รับการปกป้องมากว่าที่บริษัทเปลือกหอยโดยทั่วไปจะสามารถดำเนินการให้ได้\n\nทั้งนี้เมื่อมีการสอบถามคำถามไปยังตัวแทนของบริษัท Empresas Cardoen ทางตัวแทนบริษัทก็ระบุว่าบริษัทของนายคาร์โดเอนในปานามานั้นมีโครงสร้างที่เก่าแก่ จัดตั้งขึ้นมาหลังจากที่มีหมายแดงในปี 2536 ซึ่งทำให้การดำเนินการทางการเงินต่างๆของนายคาร์โดเอนนั้นมีความยากลำบากมากยิ่งขึ้น\n\nขณะที่ทาง ARIFA ก็ได้มีการตอบคำถามของผู้สื่อข่าวกลับมาเช่นกัน ระบุว่าบริษัทนั้นได้ประเมินความเสี่ยงแล้วหลายปัจจัย เมื่อจะต้องตรวจสอบลูกค้า ซึ่งการตรวจสอบนั้นรวมไปถึงความสัมพันธ์ของลูกค้ากับบุคคลทางการเมือง และธุรกิจของพวกเขา\n\nโดย ARIFA ได้มีการอ้างถึงบันทึกสาธารณะ ระบุว่าในปี 2549 ได้มีการตรวจสอบธุรกิจของนายคาร์โดเอน ก็ไม่พบว่าเข้าข่ายว่ามีความเสี่ยงสูงแต่อย่างใด อีกทั้งเจ้าหน้าที่ รวมไปถึงผู้ถือหุ้นของบริษัทนอกอาณาเขตก็ยังไม่เคยต้องข้อหาว่ามีพฤติกรรมอาชญากรรม อาทิ การฟอกเงิน และการสนับสนุนการก่อการร้ายด้วยเช่นกัน เพราะถ้าหากพบ ทาง ARIFA ก็จะต้องมีการรายงานข้อมูลไปให้กับทางการได้รับทราบ\n\n@ไม่มีใครที่เป็นเทวดาบนโลกใบนี้\n\nสำหรับประวัติของ ARIFA นั้นพบว่าเป็นบริษัทสัญชาติเปรูที่มีความเป็นไปเป็นมาอย่างยาวนาน โดยสำนักกฎหมายแห่งนี้ถูกก่อตั้งในปี 2475 หรือในปีเดียวกับที่ประเทศไทยมีการเปลี่ยนแปลงระบอบการปกครอง โดยผู้ก่อตั้งคนหนึ่งของสำนักกฎหมายนั้นก็คือนายฮาร์โมดิโอ อาเรียส มาดริด ที่หลังจากก่อตั้งไม่นานเขาก็ลาออกเพื่อจะไปเป็นประธานาธิบดีของปานามา ขณะที่ผู้ก่อตั้งและผู้ร่วมค้ากับบริษัทในภายหลังนั้นก็พบว่ามีตำแหน่งระดับสูงมากในแวดวงราชการ\n\nทั้งนี้เป็นเวลาเกือบศตวรรษแล้วที่ปานามานั้นมีชื่อเสียงสำหรับชาวต่างชาติหากต้องการจะดำเนินการจัดตั้งบริษัทเปลือก การให้บริการบริษัทนอกอาณาเขตซึ่งสำหรับบริษัท ARIFA นั้นก็ได้มีการระบุบนเว็บไซต์ของบริษัทว่าพันธมิตรของบริษัทได้มีการร่างกฎหมายที่จะนำมาซึ่งการให้บริการนอกอาณาเขตอันเป็นสิ่งที่มีความต้องการสูงที่สุดสำหรับลูกค้า\n\nโดยรัฐบาลปานามานั้นได้มีการแก้ไขกฎหมายและข้อบังคับต่างๆใหม่ เพื่อที่จะทำให้มีความโปร่งใสมากขึ้นในด้านของอุตสาหกรรมการให้บริการนอกอาณาเขต ซึ่งการเปลี่ยนแปลงด้านกฎหมายและข้อบังคับดังกล่าวนั้นเป็นการดำเนินการให้สอดคล้องกับมาตรฐานความเป็นสากลที่เริ่มจะมีความเข้มงวดในด้านความลับทางการเงินมากขึ้น อย่างไรก็ตาม ผู้สนับสนุนกฎหมายบางคนกล่าวว่ากฎหมายนี้ยังใช้ไม่ได้\n\nสำหรับบริษัท Farkit Trading Corp นั้นพบว่าก่อตั้งขึ้นในปี 2528 ซึ่งในช่วงเวลานั้นกฎหมายของปานามายังอนุญาตให้มีการปกปิดตัวตนที่แท้จริงของเจ้าของบริษัทที่จดทะเบียนในประเทศปานามาได้ ซึ่งตามจดหมายที่ ARIFA ได้ชี้แจงกับ ICIJ ได้อ้างถึงบันทึกบริษัทระบุว่าในช่วงเวลาดังกล่าว ARIFA ไม่ได้มีความเชื่อมโยงกับทั้งนายคาร์โดเอนหรือบริษัท Farkit Trading Corp ในช่วงที่มีการจัดตั้งบริษัทแต่อย่างใด\n\nแต่ว่าในปีถัดมา ก็พบว่าบริษัท Farkit Trading Corp ได้ดำเนินการซื้อที่ดินในประเทศชิลี ซึ่งที่ดินที่ว่านี้นั้นได้ถูกโอนมายังบริษัทโฮลดิ้งอีกแห่งที่เชื่อมโยงกับนายคาร์โดเอน\n\nโดยในช่วงเวลาที่บริษัท Farkit Trading Corp ถูกก่อตั้งขึ้นนั้น บริษัทค้าอาวุธของนายคาร์โดเอนที่ชื่อว่า Industrias Cardoen ได้ดำเนินการค้าอาวุธให้กับกองทัพของรัฐบาลปิโนเชต์ในชิลี และบริษัทแห่งนี้ยังได้มีการลูกจ้างบริษัทเพิ่มจำนวนกว่า 800 คน ซึ่งมาจากทั้งละตินอเมริกาและยุโรป\n\nสำหรับผลิตภัณฑ์ที่มีชื่อเสียงมากที่สุดของบริษัทของนายคาร์โดเอนก็ได้แก่ระเบิดคลัสเตอร์ ที่มีศักยภาพในการระเบิดกลางอากาศเพื่อกระจายวัตถุระเบิดขนาดเล็กออกมาครอบคลุมอาณาบริเวณกว้างเท่ากับสนามฟุตบอลจำนวนหลายสนาม ซึ่งบริษัทของนายคาร์โดเอนนั้นได้เคยขายระเบิดดังกล่าวให้กับอิรักในช่วงปี 2523 ในช่วงสงครามระหว่างอิรักและอิหร่าน โดยบริษัทของนายคาร์โดเอนสามารถขายระเบิดที่ว่านี้คิดเป็นมูลค่ารวมมากกว่า 200 ล้านดอลลาร์สหรัฐฯ หรือประมาณ 4 พันกว่าล้านบาท ตามอัตราแลกเปลี่ยนในช่วงเวลาดังกล่าว\n\nส่วนนายคาร์โดเอนนั้นพบว่าจบการศึกษาในระดับชั้นปริญญาเอกในสาขาวิศวกรรมโลหะจากมหาวิทยาลัยยูทาห์ โดยเขาได้เคยจดสิทธิบัตรระเบิดคลัสเตอร์ที่มีลักษณะปลอดภัยและมีความเรียบง่ายมากกว่าในสหรัฐฯ ในช่วงปี 2531ซึ่งระเบิดชนิดดังกล่าวนั้นก็ได้ถูกแบนไม่ให้ใช้ในช่วงปี 2551 ภายใต้อนุสัญญาระหว่างประเทศว่าด้วยอาวุธยุทโธปกรณ์คลัสเตอร์ แต่อย่างไรก็ตามชาติมหาอำนาจทั้งรัสเซีย,จีนและสหรัฐฯ ก็ไม่ได้เซ็นเข้าร่วมอนุสัญญานี้แต่อย่างใด\n\nข้อมูลจากคำฟ้องในสหรัฐฯระบุว่านายคาร์โดเอนนั้นสมรู้ร่วมคิดกับบริษัทสัญชาติอเมริกันอีกแห่ง ดำเนินการส่งออกโลหะเซอร์โคเนียมอย่างผิดกฎหมายจำนวนกว่า 130 ตัน ไปยังประเทศชิลี และใช้โลหะเพื่อทำระเบิดคลัสเตอร์กว่า 24,000 ขายให้กับซัดดัม ฮุสเซน เพื่อให้ทำสงครามกับอิหร่าน ซึ่งในข้อกล่าวหาดังกล่าวนี้นั้นนายคาร์โดเอนกล่าวว่าตัวเขานั้นถูกทำให้เป็นแพะรับบาปหลังจากที่เกิดเหตุอิรักรุกรานคูเวตในเดือน ส.ค. 2533\n\nโดยคำฟ้องดังกล่าวส่งผลทำให้เกิดข้อพิพาททางกฎหมายเป็นระยะเวลานานกว่า 30 ปี ซึ่งตัวของนายคาร์โดเอนเองก็ถูกห้ามไม่ให้เดินทางออกนอกประเทศชิลี เนื่องจากว่าข้อกลาวหาทางอาญานั้นยังคงค้างคากันอยู่ และหมายแดงของตำรวจสากลก็ยังคงมีผลบังคับใช้ ซึ่งนี่ก็ทำให้นายคาร์โดเอนต้องกระจายการถือครองธุรกิจของตัวเองไปสู่ธุรกิจทางด้านการท่องเที่ยวและการผลิตไวน์ และในที่สุดเขาก็ทิ้งธุรกิจอาวุธไว้เบื้องหลัง\n\nมีรายงานว่าในช่วงเวลาที่มีปัญหาทางกฎหมาย นายคาร์โดเอนได้เปิดมูลนิธิอีกแห่งในปี 2548 เพื่อจะสนับสนุนสถาบันทางวัฒนธรรมชิลี ซึ่งในช่วงเวลานั้น รัฐมนตรีว่าการกระทรวงศึกษาธิการก็ได้มอบรางวัลให้กับนายคาร์โดเอนชื่อว่ารางวัล Gabriela Mistral Order of Education and Cultural Merit และเสนอชื่อนายคาร์โดเอนให้ได้รับรางวัลโนเบล\n\nโดยนายเซร์คิโอ บิทาร์ รัฐมนตรีว่าการกระทรวงศึกษาธิการในช่วงเวลานั้นกล่าวในระหว่างพิธีมอบรางวัลระบุว่า “ผู้คนอาจจะเคยทำเรื่องอะไรบางอย่างมาก่อน ก่อนที่จะไปทำอย่างอื่น เราต้องพิจารณาถึงเรื่องดีๆที่ผู้คนได้ทำให้ มากกว่าจะมาถกเถียงกันว่าคนๆนั้นอาจเคยมีประเด็นที่พัวพันกับเรื่องสงครามและอาวุธ”\n\nและนายบิทาร์ยังกล่าวทิ้งท้ายด้วยว่า “ยิ่งไปกว่านั้น ไม่มีใครที่เป็นเทวดาบนโลกใบนี้”\n\n@มูลนิธิผลประโยชน์ส่วนบุคคล\n\nในช่วงเวลา 6 เดือนหลังจากที่สำนักกฎหมาย ARIFA ตัดสินใจจะรักษาความสัมพันธ์กับนายคาร์โดเอนในฐานะลูกค้าต่อไป สำนักกฎหมายแห่งนี้ได้ดำเนินการจัดตั้งมูลนิธิชื่อว่า Fundación Colchagua ซึ่งมูลนิธินี้นั้นเป็นมูลนิธิเพื่อผลประโยชน์ส่วนบุคคล ตั้งชื่อตามจังหวัดในชิลีที่เป็นบ้านเกิดของนายคาร์โดเอน\n\nทั้งนี้แม้คำว่า ‘มูลนิธิ’ มักจะต้องเป็นสิ่งที่เกี่ยวข้องกับองค์กรการกุศล,องค์กรไม่แสวงหาผลกำไร แต่ว่าคำว่ามูลนิธิพื่อผลประโยชน์ส่วนบุคคลในปานามานั้นเป็นหน่วยงานทางการเงินที่สามารถจะให้ความคุ้มครองได้เหนือยิ่งขึ้นไปกว่าบริษัทเปลือกหอยมากนัก\n\nโดยภายใต้กฎหมายของปานามานั้นระบุเอาไว้ว่าทรัพย์สินที่ได้รับการคุ้มครองภายใต้มูลนิธิเพื่อผลประโยชน์ส่วนบุคคลจะไม่สามารถดำเนินการยึดทรัพย์สินนั้นได้ ส่วนทรัพย์สินที่มาจากต่างประเทศทั้งหมดจะได้รับการยกเว้นภาษี ไม่มีข้อกำหนดทางกฎหมายในการเปิดเผยข้อมูลแก่เจ้าหน้าที่ และไม่มีข้อกำหนดในเรื่องของการเปิดรายชื่อผู้รับผลประโยชน์สูงสุดแต่อย่างใด\n\nปรากฏข้อมูลว่านายคาร์โดเอนนั้นก็เป็นทั้งผู้รับผลประโยชน์จากมูลนิธิ Fundación Colchagua และยังทำหน้าที่เป็นผู้พิทักษ์อีกด้วย นี่ส่งผลทำให้เขาเป็น \"บุคคลเดียวที่มีสิทธิได้รับทรัพย์สินของมูลนิธิและรายได้ของมูลนิธิ”\n\nส่วนบุตรทั้งสองของนายคาร์โดเอนนั้นพบว่าถูกแต่งตั้งให้เป็นบอร์ดบริหารของมูลนิธิ ซึ่งข้อมูลจากเอกสารที่รั่วไหลและบันทึกสาธารณะระบุว่าถ้าหากนายคาร์โดเอนเสียชีวิต ผู้รับผลประโยชน์จากมูลนิธิก็จะเป็นบริษัทอีกสองแห่งที่เชื่อมโยงกับนายคาร์โดเอนด้วยเช่นกัน โดยทั้งสองบริษัทที่ว่ามานั้นถูกก่อตั้งโดยสำนักกฎหมาย ARIFA ชื่อว่าบริษัท Totorilla Corp และบริษัท Pantanillo ส่วนผู้รับผลประโยชน์รายที่สามชื่อว่าบริษัท Inversiones Nancagua SA จดทะเบียนในประเทศชิลี\n\nขณะที่บนเว็บไซต์ของสำนักกฎหมาย ARIFA ระบุว่าในระหว่างปี 2523-2533 นักกฎหมายจำนวนสองคนของสำนักกฎหมายได้เข้าไปมีส่วนร่วมในการร่างกฎหมายเกี่ยวกับกองทุนทรัสต์และมูลนิธิผลประโยชน์ส่วนตน ซึ่งกฎหมายดังกล่าวที่มีผลบังคับใช้ในปี 2538 นั้นก็ถูกปรับเปลี่ยนรายละเอียดไปแค่บางอย่าง แต่ว่าก็ยังคงมีผลจนถึงปัจจุบัน\n\nหน้าเว็บไซต์สำนักกฎหมาย ARIFA ระบุว่าได้รับรางวัลสำนักกฎหมายชั้นนำประจำปี 2565 ในประเทศปานามา\n\nส่วนในเอกสารโปรโมชั่นส่งเสริมการขายของสำนักกฎหมาย ARIFA นั้นระบุถึงบริการปกป้องคุ้มครองลูกค้าด้วยเช่นกัน ภายใต้กลไกของมูลนิธิผลประโยชน์ส่วนบุคคลด้วยเช่นกัน\n\nในบันทึกได้ระบุต่อไปด้วยว่าในปี 2553 สำนักกฎหมาย ARIFA ได้ยุติการให้บริการกับบริษัทของนายคาร์โดเอนและมูลนิธิ Fundación Colchagua ซึ่งในเอกสารนั้นไม่ได้ให้เหตุผลของการยุติความสัมพันธ์แต่อย่างใด อย่างไรก็ตามมีการรายงานว่าในปี 2552 บริษัททางด้านผลิตภัณฑ์ในครัวเรือนสัญชาติบราซิลชื่อว่า Bombril SA ได้มีการเรียกร้องให้ ARIFA ดำเนินการตรวจสอบภายในกับนายคาร์โดเอนและบริษัท Farkit Trading ของเขาอีกครั้งหนึ่ง\n\nและในปี 2553 เช่นเดียวกัน นายคาร์โดเอนก็ได้ติดต่อกับทนายความสัญชาติปานามาอีกคนชื่อว่านายโรลันโด แคนดาเนโด เพื่อให้นายแคดาเนโดนั้นทำหน้าที่เป็นผู้จดทะเบียนบริษัท,สถาบันการเงินนอกอาณาเขตให้ ซึ่งนายแคนดาเนโดนั้นมักจะถูกใช้ใช้บริการโดยกลุ่มชาวชิลีผู้ร่ำรวย เพื่อที่จะดำเนินการสร้างบริษัทเปลือกหอยในต่างแดนนั่นเอง\n\nส่วนนายแคนดาเนโดได้มีการชี้แจงกับ ICIJ ว่าบริษัทของเขานั้นได้ดำเนินการตามกฎหมายของประเทศปานามาด้วยมาตรฐานทางกฎหมายสูงสุด แต่อย่างไรก็ตาม ด้วยหน้าที่ในการรักษาความลับของลูกค้า ทำให้เขาไม่สามารถจะชี้แจงข้อซักถามของ ICIJ ได้ หรือแม้แต่กระทั่งจะยืนยันว่าใครเป็นหรือไม่เป็นลูกค้า เขาก็ไม่สามารถจะทำได้\n\nต่อมาในปี 2562 นายอันเดรส คาร์โดเอน บุตรชายของนายคาร์ลอส คาร์โดเอน ได้ให้สัมภาษณ์กับหนังสือพิมพ์ท้องถิ่นยืนยันว่าพ่อของเขาและสมาชิกครอบครัวคนอื่นๆนั้นไม่มีและไม่เคยมีทุนจดทะเบียนอยู่ในต่างแดนแต่อย่างใด และเมื่อช่วงฤดูร้อน (ประมาณเดือน มิ.ย.)ที่ผ่านมานี้เองนายคาร์ลอส คาร์โดเอนก็ได้ให้สัมภาษณ์สื่อเช่นกันว่าเขาไม่ได้อยู่ในกลุ่มนักธุรกิจที่มีการโยกย้ายทุนออกนอกประเทศแต่อย่างใด\n\nสำหรับนายแคนดาเนโดนั้นยังคงทำหน้าที่เป็นตัวแทนผู้จดทะเบียนให้กับมูลนิธิ Fundación Colchagua จนถึงวันที่ 17 ธ.ค. 2556 ซึ่งในวันนั้นเอง คณะกรรมการมูลนิธิได้ตัดสินใจยุบมูลนิธิ Fundación Colchagua ลง และตัดสินใจย้ายทรัพย์สินยังบริษัทของนายคาร์โดเอนอีกแห่งในปานามา พร้อมกับแต่งตั้งให้นายแคนดาเนโดเป็นตัวแทนผู้ทำหน้าที่จดทะเบียน\n\nสำหรับบริษัท Farkit Trading นั้นยังคงดำเนินกิจการต่อไปอีกเกือบสิบปี ก่อนที่บริษัทจะถูกระงับการดำเนินกิจการลงเนื่องจากว่าไม่ได้ชำระเงินค่าดำเนินธุรกิจในประเทศปานามา ซึ่งข้อมูลจากทะเบียนธุรกิจในปานามาระบุว่านายแคนดาเนโดนั้นยังคงทำหน้าที่เป็นตัวแทนให้กับบริษัทของนายคาร์โดเอนต่อไปอย่างน้อยสามบริษัท\n\nโดยนายคาร์โดเอนนั้นเพิ่งจะมีอายุได้ 80 ปี เมื่อช่วงเดือน พ.ค.ที่ผ่านมา แต่เขาก็ยังคงต้องต่อสู้ทางกฎหมายเพื่อให้ตำนวจสากลนั้นหมายแดงออกไป ส่วนสหรัฐฯ นั้นก็ไม่เคยจะยื่นคำร้องขอส่งตัวผู้ร้ายข้ามแดนเลย จนกระทั่งถึงเดือน มี.ค. 2562 หรือก็คือหลังจากการฟ้องร้องผ่านพ้นไปแล้วเป็นระยะเวลากว่า 26 ปีนั่นเอง\n\nนายคาร์ลอส คาร์โดเอนเข้าฟังคำตัดสินของศาลฎีกาต่อกรณีคำร้องขอส่งตัว (อ้างอิงวิดีโอจากซีเอ็นเอ็น ชิลี)\n\nต่อมาในเดือน มี.ค. 2563 ศาลฎีกาชิลีก็ปฏิเสธคำร้องขอส่งตัวผู้ร้ายข้ามแดน โดยระบุว่าระยะเวลานั้นผ่านไปนานมากแล้วนับตั้งแต่ที่นายคาร์โดเอนถูกตั้งข้อกล่าวหาอาชญากรรม และนายคาร์โดเอนก็ไม่ได้มีความผิดภายใต้กฎหมายชิลีแต่อย่างใด\n\nส่วนนายคาร์โดเอนก็ได้ยื่นคำร้องขอไปยังกระทรวงการต่างประเทศชิลีเพื่อให้มอบเอกสิทธิ์คุ้มครองทางการทูต และยังขอให้กระทรวงนั้นเดินเรื่องไปถึงตำรวจสากลเพื่อจะยกหมายแดงออกไป ด้วยข้ออ้างว่าสถานะการเป็นผู้ร้ายที่เป็นที่ต้องการตัวมาเป็นระยะเวลานานนับสิบปีนั้นได้ละเมิดสิทธิขั้นพื้นฐานของเขาในการเข้าถึงความยุติธรรมและเสรีภาพส่วนบุคคล ซึ่งหลังจากที่นายคาร์โดเอนส่งคำร้องมา ทางกระทรวงการต่างประเทศก็ได้ส่งเรื่องไปยังกรมบัญชีกลางเพื่อจะสอบถามแนวทางปฏิบัติแล้ว\n\nแต่ว่าอธิบดีกรมบัญชีกลางกลับสรุปว่าหากไม่มีกระบวนการทางกฎหมายที่กำหนดไว้ชัดเจนสำหรับประเด็นเรื่องเอกสิทธิ์คุ้มครองทางการทูต ก้ให้เป็นดุลยพินิจของกระทวงการต่างประเทศได้เลย\n\nโดยนี่ทำให้การตัดสินใจค้างอยู่ที่กระทรวงการต่างประเทศ และทำให้เกิดความสับสนในระบบบริหารราชการของชิลีเป็นอย่างยิ่ง\n\nเรียบเรียงจาก:https://www.icij.org/inside-icij/2022/09/most-wanted-chilean-arms-dealer-concealed-ties-to-companies-with-help-from-panamas-offshore-industry/"
}