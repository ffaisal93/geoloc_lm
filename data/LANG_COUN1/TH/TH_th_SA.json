{
    "ซาอุดีอาระเบียตั้งเป้าส่งนักบินอวกาศ ออกนอกโลกภายในปี 2566": "สำนักข่าวซินหัวรายงานจากกรุงริยาด ประเทศซาอุดีอาระเบีย เมื่อวันที่ 23 ก.ย. ว่า คณะกรรมการอวกาศซาอุดีอาระเบีย ประกาศโครงการการเดินทางสู่อวกาศแบบมีมนุษย์ควบคุม เป็นครั้งแรกของประเทศ โดยตั้งเป้าหมายส่งนักบินอวกาศชาวซาอุดีอาระเบีย จำนวน 2 คน แบ่งเป็นชาย 1 คน และหญิงอีกคนหนึ่ง เดินทางออกไปปฏิบัติภารกิจนอกโลก ภายในปี 2566\n\n\n\nทั้งนี้ โครงการดังกล่าวเกี่ยวข้องกับการฝึกอบรมผู้สมัครชาวซาอุดีอาระเบีย ซึ่งมีคุณสมบัติผ่านเกณฑ์ ทำการบินในอวกาศทั้งระยะสั้นและระยะยาว ควบคู่กับทำการทดลองและการวิจัยทางวิทยาศาสตร์ ในด้านสุขภาพ ความยั่งยืน และเทคโนโลยีอวกาศ\n\n\n\nนอกจากนั้น ซาอุดีอาระเบียยังวางแผน เปิดตัวแผนยุทธศาสตร์อวกาศแห่งชาติ ภายในอีกไม่กี่เดือนข้างหน้า ซึ่งเกี่ยวข้องกับโครงการอวกาศและแผนริเริ่มที่มุ่งเน้นให้บริการมนุษยชาติจากอวกาศ.\n\nข้อมูล-ภาพ : XINHUA",
    "ครบ 8 เดือน ฟื้นสัมพันธ์ ไทย-ซาอุฯ \"โอกาสอันมากมาย\" ของธุรกิจ ส่วนแรงงานไทยยังไม่ได้ส่งออก": "ครบ 8 เดือน ฟื้นสัมพันธ์ ไทย-ซาอุฯ \"โอกาสอันมากมาย\" ของธุรกิจ ส่วนแรงงานไทยยังไม่ได้ส่งออก\n\nที่มาของภาพ, กระทรวงพาณิชย์ คำบรรยายภาพ, กระทรวงพาณิชย์ส่งไก่ไทยไปซาอุดีอาระเบีย เมื่อเดือน มี.ค. เป็นการส่งออกเนื้อไก่สดจากไทยครั้งแรก ในรอบ 18 ปี พณ. ตั้งเป้าไทยส่งออกไก่ 980,000 ตันในปีนี้\n\n25 กันยายน 2022\n\n8 เดือน หลังจาก พล.อ.ประยุทธ์ จันทร์โอชา นายกรัฐมนตรี เยือนซาอุดีอาระเบีย เพื่อฟื้นความสัมพันธ์ทางการทูตในรอบกว่า 32 ปี เครื่องยนต์เศรษฐกิจในภาคท่องเที่ยว การค้าและการลงทุน เติบโตอย่างรวดเร็ว ทว่า ภาคการจัดส่งแรงงานไทยไปชาติตะวันออกกลางแห่งนี้ ยังไม่เห็นทิศทางที่สดใส\n\nแม้กระทรวงแรงงานเร่งเป็นตัวกลางประสานระหว่างนายจ้างซาอุดีอาระเบีย ที่ต้องการคนไทยไปทำงานเหมือนเช่นกว่า 30 ปีก่อน แต่การจัดส่งผ่านรัฐยังอยู่ระหว่างขั้นตอนการสมัครและการคัดเลือกแรงงาน ที่มีคนไทยสนใจไม่มากนัก\n\n\"มันเกือบจะเป็นไปไม่ได้เลย... พอมีการออกข่าวว่า จะมีความต้องการแรงงานเยอะ ผมไม่ได้ตื่นเต้นเลย เพราะรู้ว่าเขาไม่กล้าจ้าง เพราะค่าแรงเขาถูก\" บรรจง ฉุดพิมาย รองประธานที่ปรึกษาสมาคมการจัดหางานไทยไปต่างประเทศ และตัวแทน หรือเอเยนต์จัดหางานที่มีประสบการณ์อยู่ในตะวันออกกลางกว่า 30 ปี กล่าวกับบีบีซีไทย\n\n25 มกราคม 2565 คือ วันที่ไทยและซาอุดีอาระเบีย กลับมาเปิดสัมพันธ์ทางการทูตระหว่างกัน พล.อ. ประยุทธ์ กล่าวในช่วงนั้นว่า \"รู้สึกยินดีเป็นอย่างยิ่งกับโอกาสอันมากมายมหาศาล\" ที่ประเมินว่าทั้งสองประเทศจะได้รับ ใน 9 ด้าน เช่น การท่องเที่ยว พลังงาน แรงงาน และอาหาร เป็นต้น\n\nหลังจากนั้นมีการเยือนในระดับรัฐมนตรีของทั้งกระทรวงการต่างประเทศ กระทรวงแรงงาน และล่าสุด คือ กระทรวงพาณิชย์ เมื่อปลายเดือน ส.ค.\n\nที่มาของภาพ, กระทรวงพาณิชย์ คำบรรยายภาพ, นายจุรินทร์ ลักษณวิศิษฏ์ พร้อมด้วยผู้แทนภาครัฐและเอกชน แถลงข่าวภายหลังการพบหารือกับประธานสภาหอการค้าซาอุดีอาระเบีย และเปิดงาน Saudi-Thai Business Forum เมื่อ 29 ส.ค. 2565 ที่ซาอุดีอาระเบีย\n\nข้อมูลจากกรมเจรจาการค้าระหว่างประเทศ กระทรวงพาณิชย์ ระบุกับบีบีซีไทยว่า มูลค่าการค้าระหว่างกันของไทยและซาอุดีอาระเบีย ตั้งแต่เดือน ก.พ.-ก.ค. ปีนี้ หรือนับแต่การเยือนของ พล.อ.ประยุทธ์ เพิ่มขึ้นจากช่วงเวลาเดียวกันของปีก่อนหน้าถึง 59.64% โดยมีมูลค่ารวม 178,058 ล้านบาท แบ่งเป็นการส่งออก 33,084 ล้านบาท และการนำเข้า 144,974 ล้านบาท\n\nสำหรับสินค้าส่งออกสำคัญของไทย 5 อันดับแรก กรมเจรจาการค้าระหว่างประเทศ บอกว่าเป็นกลุ่มสินค้าเดิมที่มีการค้าขายระหว่างกันอยู่แล้ว แต่การเปิดความสัมพันธ์ทางการทูต ก็ได้เปิดตลาดใหม่ ๆ ให้กับธุรกิจไทย โดยเฉพาะสินค้าเกษตรและอาหาร ที่มีกลุ่มอาหารฮาลาลที่ทางซาอุดีอาระเบียสนใจเป็นพิเศษ\n\nผ่านมาแล้ว 8 เดือน ของการเปิดสัมพันธ์ระหว่างกันของสองประเทศ ภาคส่วนต่าง ๆ มีความคืบหน้าอย่างไร บีบีซีไทยสำรวจสถานการณ์และตัวเลขที่น่าสนใจ ได้ดังนี้\n\nการค้าการลงทุน กับโอกาสของภาคธุรกิจ\n\nตัวเลขการค้าระหว่างกันของไทยและซาอุดีอาระเบีย ในช่วงเดือน ม.ค.-ก.ค. 2565 อยู่ที่ 194,522 ล้านบาท\n\nประเทศไทยส่งออกไปซาอุดีอาระเบีย มูลค่า 37,183 ล้านบาท และนําเข้าจากซาอุดีอาระเบีย มูลค่า 157,339 ล้านบาท\n\nเพียง 7 เดือนของปีนี้ มูลค่าการค้าระหว่างไทยกับซาอุดีอาระเบีย เพิ่มขึ้น 46% โดยไทยส่งออกสินค้าไปยังซาอุดีอาระเบียเพิ่มขึ้น 26%\n\nข้อมูลจากกรมเจรจาการค้าระหว่างประเทศ ระบุว่า สินค้าส่งออกสำคัญของไทยไปซาอุดีอาระเบีย 5 อันดับแรก ปี 2565 (ม.ค-ก.ค.) ได้แก่ 1) รถยนต์ อุปกรณ์และส่วนประกอบ 2) ไม้และผลิตภัณฑ์ไม้ 3) ผลิตภัณฑ์ยาง 4) อาหารทะเลกระป๋องและแปรรูป 5) เครื่องปรับอากาศและส่วนประกอบ\n\nสินค้านำเข้าสำคัญของไทยจากซาอุดีอาระเบีย 5 อันดับแรก ปี 2565 (ม.ค-ก.ค.) ได้แก่ 1) น้ำมันดิบ 2) ปุ๋ยและยากำจัดศัตรูพืช 3) เคมีภัณฑ์ 4) น้ำมันสำเร็จรูป 5) สินแร่โลหะ เศษโลหะ และผลิตภัณฑ์\n\nในการเยือนซาอุดีอาระเบีย ของนายจุรินทร์ ลักษณวิศิษฏ์ รองนายกรัฐมนตรี และรัฐมนตรีว่าการกระทรวงพาณิชย์ พร้อมด้วยคณะผู้บริหารระดับสูงกระทรวงพาณิชย์และผู้แทนภาคเอกชน เมื่อปลายเดือน ส.ค. ที่ผ่านมา ได้มีการทำข้อตกลงร่วมกันระหว่างเอกชนของ 2 ประเทศ และจัดตั้งสภาธุรกิจไทย-ซาอุดีอาระเบีย เพื่อขับเคลื่อนการเจรจาทางการค้า\n\nรัฐบาลไทยคาดการณ์ว่าจะซื้อขายสินค้าระหว่างกันได้ไม่ต่ำกว่า 10,000 ล้านบาท ภายใน 1 ปี นับตั้งแต่วันที่มีการลงนาม และเมื่อรวมกับสินค้าไทย ที่นำมาขายได้ทันทีจากการเยือนซาอุดีอาระเบียครั้งนี้ 2,200 ล้านบาท รวมเป็น 12,200 ล้านบาท\n\nที่มาของภาพ, กระทรวงพาณิชย์\n\nสินค้าเกษตรและอุตสาหกรรมอาหารและผลิตภัณฑ์ฮาลาล ดูจะเป็นกลุ่มธุรกิจที่มีการขยับของภาคธุรกิจมากที่สุด โดยมีความคืบหน้าจากการเยือนของคณะของกระทรวงพาณิชย์ ดังนี้\n\nเดือน มี.ค. - องค์การอาหารและยาของซาอุดีอาระเบีย อนุญาตการนำเข้าไก่จากไทยเข้าประเทศได้เป็นครั้งแรกในรอบ 18 ปี โดยเป็นการนำเข้าจากโรงงานผลิตไก่แช่เย็น ไก่แช่แข็งและผลิตภัณฑ์ไก่ จำนวน 11 โรงงาน ซึ่งจากจำนวนทั้งหมดนี้ มี 6 โรงงาน เป็นโรงงานซีพีเอฟ หรือ บริษัท เจริญโภคภัณฑ์อาหาร จำกัด ในเครือซีพี\n\nซีพีเอฟคาดว่า ภายในสิ้นปีจะส่งออกได้ 6,000 ตัน มูลค่า 400-500 ล้านบาท และตั้งเป้าจะทำได้ถึง 60,000 ตัน ภายใน 5 ปี หรือมูลค่า 4,200 ล้านบาท\n\nนอกจากนี้ ไทยยังยื่นรายชื่อโรงงานชำแหละไก่ต่อซาอุดีอาระเบีย เพิ่มเติมอีก 28 โรงงาน แหล่งข่าวระบุกับบีบีซีไทยว่า มีทั้งรายใหญ่ อย่างซีพีเอฟ สหฟาร์ม และรายย่อยอื่น ๆ\n\nเดือน ส.ค. - บริษัท ปตท. นํ้ามัน และการค้าปลีก จำกัด (มหาชน) หรือโออาร์ ปตท. พาเชนร้านกาแฟคาเฟ่อะเมซอน เปิดสาขาแรกที่กรุงริยาด และเตรียมเปิดทั้งหมดรวม 150 สาขา ภายในระยะเวลา 10 ปี\n\nห้างมานูเอล มาร์เก็ต - ห้างชั้นนำที่นำเข้าสินค้าจากยุโรปและเอเชีย มี 12 สาขาในหลายเมืองของซาอุดีฯ สื่อหลายสำนักรายงานตรงกันว่า นายจุรินทร์ รมว. พาณิชย์ ให้ข่าวถึงความคาดหวังว่าห้างดังกล่าวจะนำเข้าสินค้าไทยเพิ่มขึ้นจาก 22 ล้านดอลลาร์สหรัฐ เป็น 30 ล้านดอลลาร์สหรัฐ ในปีนี้ หรือประมาณ 1,110 ล้านบาท\n\nกลุ่มอาหารฮาลาล - อยู่ระหว่างเจรจาเพิ่มเติม ได้แก่ เนื้อวัว นมวัว และเนื้อแพะ\n\nที่มาของภาพ, กระทรวงพาณิชย์ คำบรรยายภาพ,\n\nภาคการท่องเที่ยว\n\nสายการบินซาอุเดียแอร์ไลน์ เปิดเที่ยวบินปฐมฤกษ์ บินตรงจากเมืองเจดดาห์-กรุงริยาด มาไทยเมื่อ 28 ก.พ. เป็นการบินตรงครั้งแรกในรอบ 32 ปี และเปิดเส้นทางบินตรงเชิงพาณิชย์ในเดือน พ.ค.\n\nการบินไทย เปิดเส้นทางบินใหม่สู่ซาอุดีอาระเบีย เริ่มให้บริการตั้งแต่เดือน ส.ค. ที่ผ่านมา\n\nคณะรัฐมนตรี อนุมัติฟรีวีซ่านักท่องเที่ยวซาอุดีอาระเบียได้รับการยกเว้นการตรวจลงตรา และสามารถอยู่ในราชอาณาจักรได้ไม่เกิน 30 วัน\n\nสมาคมไทยธุรกิจการท่องเที่ยว (ATTA) ตั้งเป้านักท่องเที่ยวซาอุดีอาระเบีย เที่ยวไทยปีนี้ ไม่ต่ำกว่า 300,000 คน ตั้งแต่เปิดการท่องเที่ยวถึงสิ้นเดือน ก.ค. มีเข้ามาแล้วประมาณ 35,000 คน\n\nที่มาของภาพ, กระทรวงการท่องเที่ยวและกีฬา คำบรรยายภาพ, เที่ยวบินปฐมฤกษ์ สายการบิน Saudia Airlines เที่ยวบิน SV846 จากเมืองเจดดาห์ - กรุงริยาด ราชอาณาจักรซาอุดีอาระเบีย - กรุงเทพฯ เที่ยวบินแรกในรอบ 32 ปี เมื่อ 28 ก.พ. 2565\n\nจัดส่งแรงงานไทย ยังไม่คืบหน้า เหตุค่าแรงไม่ดึงดูด\n\nภาคการจัดส่งแรงงาน เป็นภาคที่ดูจะมีโอกาสน้อยที่สุดจากการเปิดสัมพันธ์ระหว่างสองประเทศ\n\nเมื่อเดือน มิ.ย. มีประกาศรับสมัครงานในตำแหน่งงานในซาอุดีอาระเบียเป็นครั้งแรกจากกรมการจัดหางาน คือตำแหน่งพยาบาล ผู้ช่วยพยาบาล และช่างฝีมือ 309 อัตรา\n\nอัตราเงินเดือนของงานพยาบาล ตั้งแต่ตำแหน่งผู้ช่วยพยาบาล พยาบาลผู้ดูแล และพยาบาลวิชาชีพอยู่ที่ระหว่าง 26,429- 29,163 บาท ส่วนอัตราเงินเดือนของช่างฝีมือ จบวุฒิการศึกษาระดับประกาศนียบัตรวิชาชีพชั้นสูง (ปวส.) หรืออนุปริญญาขึ้นไป เงินเดือนตั้งแต่ 16,404-27,340 บาท\n\nนอกจากการจัดส่งผ่านรัฐ ทางซาอุดีอาระเบีย ยังได้ขึ้นทะเบียนจัดหางานเอกชนของไทยอีก 7 บริษัท แต่ความคืบหน้าในขณะนี้ (25 ก.ย.) ยังไม่มีการจัดส่งแรงงานไทยไปยังซาอุดีอาระเบีย ในอัตราเงินเดือนระดับนี้\n\nหลังประกาศตำแหน่งงานในเดือน มิ.ย. เจ้าหน้าที่จัดหางานจังหวัดแห่งหนึ่ง กล่าวกับบีบีซีไทยเมื่อเดือน 18 ก.ค. ว่า มีผู้สนใจจำนวนมาก แต่เมื่อมาดูข้อมูลของเงินเดือนค่าจ้างแล้ว อัตราไม่ได้แตกต่างจากในประเทศมากนัก จึงทำให้แรงงานที่สนใจไปทำงานที่ซาอุดีอาระเบียมีไม่มาก\n\n\"เงินเดือนค่อนข้างน้อย เพราะเทียบกับเงินเดือนในไทย บินไปแล้วไม่คุ้ม\" เจ้าหน้าที่ระบุ\n\nกาญจนา (ขอสงวนชื่อจริง) หญิงวัย 36 ปี ซึ่งมีภูมิลำเนาอยู่อีสาน เป็นหนึ่งในแรงงานไทยที่สมัครไปทำงานตำแหน่งผู้ช่วยพยาบาลกับสำนักงานจัดหางานจังหวัดที่เธออาศัย ตั้งแต่เดือน มิ.ย. แต่จนถึงเดือน ก.ย. เธอก็ยังไม่ได้รับการตอบรับเรียกสัมภาษณ์จากนายจ้าง\n\nกาญจนา เคยทำงานในกรุงเทพฯ แต่หลังจากโควิด เธอหันมาเรียนในหลักสูตรผู้ช่วยพยาบาลที่วิทยาลัยพยาบาลแห่งหนึ่ง เป็นเวลา 1 ปี เพื่อให้ได้ใบประกอบวิชาชีพ ปัจจุบันเธอรับงานผู้ช่วยพยาบาลรายวันตามศูนย์ต่าง ๆ โดยไม่ได้มีรายได้ประจำทุกวัน เธอมาสมัครงานซาอุฯ เพราะงานในไทยมีข้อจำกัดด้านอายุ นอกจากนี้ กาญจนายังสมัครงานดูแลผู้สูงอายุอีกแห่งคือ ที่ญี่ปุ่น แต่ต้องเสียเงินเรียนภาษาเพื่อสอบวัดระดับให้ผ่านก่อนจึงจะไปทำงานได้\n\n\"ตอนนี้ซาอุฯ น่าจะดูยาก เพราะว่าเงียบไปเลย เห็นบอกว่าจะเรียกสัมภาษณ์ก็ไม่เรียก คิดว่าหวังไปญี่ปุ่นแล้วล่ะค่ะ\" กาญจนา กล่าว พร้อมบอกว่าอัตราเงินเดือนงานดูแลผู้สูงอายุในญี่ปุ่นเท่าที่รู้มาอยู่ที่ราว ๆ 40,000-50,000 บาท\n\nที่มาของภาพ, กระทรวงแรงงาน คำบรรยายภาพ, นายสุชาติ ชมกลิ่น รมว. กระทรวงแรงงาน เซ็นลงนามความตกลง 2 ฉบับ จัดหาแรงงานไปทำงานซาอุดีอาระเบีย เมื่อเดือน มี.ค.\n\nกรมการจัดหางานระบุ เปิด 2,000 กว่าตำแหน่ง แต่มาสมัครแค่ 99 คน\n\nกรมการจัดหางานระบุกับบีบีซีไทยว่า ในระหว่างเดือน ก.ค.-ก.ย. กรมฯ ประกาศรับสมัครแรงงานไทยไปทำงานที่ซาอุดีอาระเบีย 7 บริษัท รวม 2,171 อัตรา โดยตำแหน่งพนักงานความสะอาดหญิง เป็นที่ต้องการมากที่สุด 46% รองลงมาคือพยาบาลและผู้ช่วยพยาบาล 38% และผู้ดูแลคนป่วยหรือคนชรา 14%\n\nแต่จากการเปิดรับสมัคร มีแรงงานไทยมาสมัคร 99 คนเท่านั้น และนายจ้างสัมภาษณ์แรงงานไปแล้ว 2 บริษัท อีก 4 บริษัทอยู่ระหว่างการประสานงานสัมภาษณ์\n\nกรมฯ ระบุว่า หลายสิบปีที่ซาอุดีอาระเบียพึ่งพาแรงงานต่างชาติจำนวนมาก จากประชากร 35.8 ล้านคน เป็นแรงงานต่างชาติแล้ว 13.5 ล้านคน จึงน่าจะเป็นตลาดแรงงานใหม่ของแรงงานไทยด้วย แต่ในขณะเดียวกันก็ต้องแข่งขันกับแรงงานจากกลุ่มประเทศเอเชียใต้ และฟิลิปปินส์\n\nกรมการจัดหางานระบุถึงอุปสรรคของการส่งแรงงานไทยไปซาอุดีอาระเบีย มีทั้งเรื่องของภาษา ที่แรงงานไทยสื่อสารภาษาอังกฤษได้น้อย จึงไม่ผ่านสัมภาษณ์ อัตราค่าจ้างไม่จูงใจ จึงทำให้คนสมัครน้อย และตำแหน่งที่นายจ้างซาอุดีอาระเบียต้องการ \"ส่วนใหญ่เป็นตำแหน่งที่ประเทศไทยขาดแคลนเช่นเดียวกัน เช่น พยาบาล พนักงานทำความสะอาด ช่างเชื่อม ช่างไฟฟ้า\"\n\nกรมฯ ระบุด้วยว่า เมื่อเป็นตำแหน่งที่ไทยก็ขาดแคลน \"ทำให้การจัดส่งแรงงานไทยไม่ประสบความสำเร็จเท่าที่ควร\"\n\nเอเยนต์จัดส่งระบุ ค่าแรงเป็นเรตเมื่อ 30 ปีที่แล้ว\n\nบรรจง ฉุดพิมาย รองประธานที่ปรึกษาสมาคมการจัดหางานไทยไปต่างประเทศ กล่าวกับบีบีซีไทยว่า การจัดส่งแรงงานไทยไปซาอุดีอาระเบีย “เกือบจะเป็นไปไม่ได้เลย เพราะค่าแรงถูก”\n\nบรรจง กล่าวว่า เขาได้รับการติดต่อจากเอเยนต์ซาอุดีอาระเบียมานับ 100 ราย ตั้งแต่ช่วงก่อนการฟื้นความสัมพันธ์ แต่รู้ดีว่าอัตราเงินเดือนของซาอุดีอาระเบีย ในกลุ่มแรงงานไม่มีทักษะ เช่น แม่บ้าน ยังเท่า ๆ กับเมื่อ 30 ปีที่แล้ว คือ ราว 400-500 ดอลลาร์สหรัฐ ต่อเดือน หรือราว 14,800-18,500 บาท (คิดจากอัตราแลกเปลี่ยน 37 บาท=1 ดอลลาร์)\n\n“ผมมองว่าตลาดมันเป็นไปไม่ได้... เอาค่าแรงเมื่อ 30 ปี มาคุย ขนาดผมมีคอนเนคชัน (แรงงาน) ในสามจังหวัดภาคใต้เป็นอิสลามแท้ ๆ ยังไม่อยากไปเลย”\n\nบรรจงบอกว่า เอเยนต์ซาอุดีฯ ที่มาพูดคุย ต่างต้องการแรงงานกลุ่มอาชีพแม่บ้าน ซึ่งจากตัวเลขประมาณการต้องการกว่า 4.3 ล้านราย ทุกคนที่มาคุยล้วนอยากได้แม่บ้านทั้งสิ้น ซึ่งจะเป็นกลุ่มต่อไปที่จะมีกระบวนการจัดหา\n\n\"เขาเน้นมาเอาแม่บ้านล้วน ๆ เลย แม่บ้าน คนขับรถ คนทำความสะอาดบ้าน แรงงานก่อสร้างไม่ถึงเราหรอก มันหยุดที่บังกลาเทศ\" บรรจง กล่าว พร้อมบอกว่า ปัจจุบันในซาอุดีอาระเบีย มีอัตราเงินเดือนที่จ้างแรงงานกลุ่มไร้ทักษะ โดยจ้างชาวซูดาน เคนยา อยู่ที่เดือนละ 250 ดอลลาร์สหรัฐ เท่านั้น\n\nสำหรับตลาดของแรงงานไทยแล้ว บรรจง กล่าวว่า ผู้ใช้แรงงานรับรู้โดยทั่วไปว่าประเทศที่ได้ค่าแรงดีคือ งานที่อิสราเอล รองลงมาคือไต้หวัน ซึ่งมีค่าแรงขั้นต่ำอยู่ที่ 800 ดอลลาร์สหรัฐ หรือราว 29,600 บาท",
    "": "ทีมสำรวจอวกาศของซาอุดีอาระเบีย ซึ่งมีกำหนดเดินทางไปยังสถานีอวกาศนานาชาติ (ไอเอสเอส) ในปีหน้าด้วยกระสวยของบริษัทสเปซเอ็กซ์ ของนายอีลอน มัสก์ จะส่งนักบินอวกาศหญิงจากชาติอาหรับคนแรกของโลกขึ้นเดินทางไปด้วย\n\nสำนักข่าวรอยเตอร์ รายงานว่า บริษัทแอ็กเซียม สเปซ (Axiom Space) ของสหรัฐ ซึ่งทำหน้าที่ดูแลและเตรียมการภารกิจท่องอวกาศในซาอุดิอาระเบีย ออกมาให้ข้อมูลนี้ แต่บริษัท รวมทั้งรัฐบาลซาอุดิอาระเบีย ยังไม่ยอมเปิดเผยชื่อของนักบินหญิงที่จะเดินทางออกไปนอกโลก พร้อมนักบินอวกาศของซาอุดิอาระเบีย 1 คน\n\nและนักบินอวกาศชาวอเมริกันอีก 2 คน ภายใต้ภารกิจเยือนไอเอสเอสครั้งที่ 2 ของ แอ็กเซียม ที่มีกำหนดดำเนินการในช่วงต้นปี 2566",
    "ไทย-ซาอุดีอาระเบีย แลกเปลี่ยนจุดแข็งชื่นมื่น": "",
    "ส.อ.ท.เปิดตลาดส่งออกซาอุดีอาระเบีย ลุยเกษตร-อาหาร-อุตสาหกรรม": "",
    "ชัชชาติ​ ร่วมงานนิทรรศการ ‘สะพานเชื่อมสัมพันธ์ไทย-ซาอุดีอาระเบีย​‘": "วันนี้ (30 สิงหาคม)​ ชัชชาติ​ สิทธิพันธุ์​ ผู้ว่าราชการกรุงเทพมหานคร​ ร่วมงานนิทรรศการ ‘สะพานเชื่อมสัมพันธ์ไทย-ซาอุดีอาระเบีย​‘ หรือ Efforts of the Kingdom of Saudi Arabia in Serving Muslim Brothers ซึ่งสถานเอกอัครราชทูตซาอุดีอาระเบียประจำประเทศไทย เป็นผู้จัดงานนิทรรศการขึ้น​ โดย อิซอม ซอเละห์ อัลจีเตลี (H.E. Mr. Essam Saleh H. Algetale) หัวหน้าคณะผู้แทน​สถานเอกอัครราชทูตซาอุดีอาระเบียประจําประเทศไทย​ ให้การต้อนรับ​และนำชมงาน​ พร้อมด้วย สามารถ มะลูลีม ประธานมูลนิธิเพื่อศูนย์กลางอิสลามแห่งประเทศไทย​และผู้ที่เกี่ยวข้อง​ ร่วมชมงาน ณ มูลนิธิเพื่อศูนย์กลางอิสลามแห่งประเทศไทย เขตสวนหลวง\n\n“กรุงเทพมหานครยินดีต้อนรับนักท่องเที่ยวชาวซาอุดีอาระเบีย ซึ่งในอนาคตน่าจะมีการเพิ่มเที่ยวบินมากขึ้น​ เนื่องจากกรุงเทพมหานครมีความพร้อมที่จะเปิดเมืองต้อนรับนักท่องเที่ยวชาวซาอุดีอาระเบียและนักท่องเที่ยวจากทั่วโลก​ ซึ่งวันนี้เป็นนิมิตหมายที่ดี​ นอกจากนี้ท่านทูตยังบอกว่ายินดีต้อนรับนักท่องเที่ยวทุกกลุ่มไม่ว่าจะนับถือศาสนาใด ก็สามารถมาเยี่ยมชมนิทรรศการ​ ประเพณี​ วัฒนธรรมต่างๆ พร้อมร่วมเยี่ยมชมสินค้าและชิมอาหาร​ Arabian Food​ ไ​ด้​ ซึ่งเหลือการจัดงานพรุ่งนี้อีกเพียงวันเดียว จึงอยากเชิญชวนทุกท่านมาร่วมชมงานนิทรรศการดังกล่าว” ชัชชาติกล่าว​\n\nทั้งนี้​ งานนิทรรศการ​ ‘สะพานเชื่อมสัมพันธ์ไทย-ซาอุดีอาระเบีย​‘ หรือ Efforts of the Kingdom of Saudi Arabia in Serving Muslim Brothers เป็นการนำเสนอข้อมูล​ความสัมพันธ์ไทย-ซาอุดีอาระเบีย ศาสนาอิสลาม​ การออกร้านแสดงสินค้า​และ ​Arabian Food​ จัดขึ้นระหว่างวันที่ 12-31 ส.ค. 65 เวลา 11.00-​18.00 น.​ ณ มูลนิธิเพื่อศูนย์กลางอิสลามแห่งประเทศไทย ถนนรามคำแหง (ซอย 2) เขตสวนหลวง",
    "UK คาดเจ้าชายซาอุฯ ไม่ร่วมพระราชพิธีศพควีนเอลิซาเบธ หลังถูกกลุ่มสิทธิฯ วิพากษ์วิจารณ์": "รอยเตอร์รายงานโดยอ้างแหล่งข่าว ระบุว่า การเปลี่ยนแปลงครั้งนี้เป็นการตัดสินใจของฝ่ายซาอุดีอาระเบียเองก่อนหน้านี้ บรรดากลุ่มสิทธิมนุษยชนวิพากษ์วิจารณ์การตัดสินใจเชิญมกุฎราชกุมารโมฮัมเหม็ด บิน ซัลมาน ผู้ปกครองโดยพฤตินัยของซาอุดีอาระเบีย เหตุมกุฎราชกุมารโมฮัมเหม็ด ทรงถูกหน่วยข่าวกรองตะวันตกกล่าวหาว่าเป็นผู้ออกคำสั่งสังหาร จามาล คาช็อกกี สื่อมวลชนชาวซาอุดีอาระเบีย ในปี 2018พระองค์ปฏิเสธข้อกล่าวหา แต่ในตะวันตกนั้นบางส่วนมองพระองค์ในฐานะบุคคลน่ารังเกียจ และพระองค์ไม่ได้เสด็จฯ มายังสหราชอาณาจักรเลย นับตั้งแต่เกิดเหตุฆาตกรรมภายในสถานกงสุลซาอุดีอาระเบียประจำอิสตันบูลแหล่งข่าวใกล้ชิดกับสถานทูตซาอุดีอาระเบีย เพิ่งยืนยันว่า มกุฎราชกุมารโมฮัมเหม็ด บิน ซัลมาน จะเสด็จฯ เยือนลอนดอนในสัปดาห์นี้ แต่คาดหมายว่ามกุฎราชกุมารเตอร์กิ อัล-ไฟซาล อีกหนึ่งเชื้อพระวงศ์ของซาอุดีอาระเบีย จะเสด็จฯ ร่วมพระราชพิธีศพแทน จากการเปิดเผยของแแหล่งข่าวกระทรวงการต่างประเทศสหราชอาณาจักรพวกกลุ่มสิทธิมนุษยชนบอกว่าคำเชิญถึงมกุฎราชกุมารโมฮัมเหม็ด บิน ซัลมาน เป็นตัวแทนของการฟอกขาวให้แก่ประวัติด้านสิทธิมนุษยชนอันน่ากลัวของซาอุดีอาระเบียคำเชิญจีนก็ก่อข้อถกเถียงเช่นกัน สืบเนื่องจากแนวทางปฏิบัติของปักกิ่งต่อชาวมุสลิมอุยกูร์ในซินเจียง และทางจีนยืนยันว่าจะส่งรองประธานาธิบดีหวัง ฉีซาน เข้าร่วมพระราชพิธีศพสมเด็จพระราชินีนาถเอลิซาเบธที่ 2(ที่มา : บีบีซี)",
    "ในหลวง มีพระราชสาส์นถวายพระพรชัยมงคลสมเด็จพระราชาธิบดีซาอุดีอาระเบีย": "ในหลวง มีพระราชสาส์นถวายพระพรชัยมงคลสมเด็จพระราชาธิบดีซาอุดีอาระเบีย\n\nเมื่อวันที่ 23 กันยายน พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ส่งข้อความพระราชสาส์นถวายพระพรชัยมงคลไปยังสมเด็จพระราชาธิบดีแห่งราชอาณาจักรซาอุดีอาระเบีย ในโอกาสวันชาติของราชอาณาจักรซาอุดีอาระเบีย ซึ่งตรงกับวันที่ 23 กันยายน 2565\n\nสมเด็จพระราชาธิบดีซัลมาน บิน อับดุลอะซีซ อัลซะอูด แห่งราชอาณาจักรซาอุดีอาระเบีย\n\nกรุงริยาด\n\nในโอกาสวันชาติของราชอาณาจักรซาอุดีอาระเบีย หม่อมฉันมีความยินดีอย่างยิ่ง ที่จะขอถวายพระพรชัยมงคลและความปรารถนาดีด้วยใจจริง เพื่อฝ่าพระบาททรงมีพระพลานามัยสมบูรณ์ และทรงพระเกษมสำราญ ทั้งขอให้ประเทศและประชาชนชาวซาอุดีอาระเบียประสบความสำเร็จ และเจริญรุ่งเรืองสืบไป\n\nเป็นที่น่ายินดีอย่างยิ่งที่ปัจจุบันเราได้เห็นเป็นที่ปรากฏแล้วว่า ศักราชใหม่ แห่งความสัมพันธ์อันใกล้ชิดระหว่างราชอาณาจักรไทยและซาอุดีอาระเบียได้เกิดขึ้นอีกครั้งหนึ่ง หม่อมฉันเชื่อมั่นว่า ด้วยการสนับสนุนของฝ่าพระบาท ไมตรีจิตมิตรภาพระหว่างประเทศเราทั้งสอง จะยังคงกระชับแน่นแฟ้นและเจริญงอกงาม กอปรกับความเชื่อมั่นและความเข้าใจต่อกันอันเป็นฐานราก แห่งมิตรภาพระหว่างกันจะช่วยสร้างโอกาสเพิ่มขึ้นในการพัฒนาความเป็นหุ้นส่วนและความร่วมมือ ให้เข้มแข็งสืบไป\n\n(พระปรมาภิไธย) มหาวชิราลงกรณ พระวชิรเกล้าเจ้าอยู่หัว",
    "OR ฤกษ์ดีเปิด Cafe Amazon สาขาแรก “ซาอุดีอาระเบีย” ตั้งเป้า 10 ปี 150 แห่ง": "นายเบเดอร์ อัลเบเดอร์ รัฐมนตรีช่วยว่าการประสานงานนักลงทุน และนายฟาฮัด อัลนาอีม รัฐมนตรีช่วยว่าการพัฒนาการลงทุน พร้อมด้วย นายสธน เกษมสันต์ ณ อยุธยา รักษาการเอกอัครราชทูตประจำประเทศซาอุดีอาระเบีย และนายฮัดเซน อัลอับดุล-เคเดอร์ เลขาธิการสภาหอการค้าซาอุดีอาระเบีย ร่วมเป็นสักขีพยานในพิธีลงนามสัญญามอบสิทธิ Master Franchise ธุรกิจ Cafe Amazon ในประเทศซาอุดีอาระเบีย ระหว่าง ดร.อีหมาด อับดุลอะซิส อัล ดูแค ประธานกรรมการกลุ่มบริษัท แอดวานซ์ ซิสเต็ม และนางสาวจิราพร ขาวสวัสดิ์ ประธานเจ้าหน้าที่บริหารและกรรมการผู้จัดการใหญ่ บริษัท ปตท. น้ำมันและการค้าปลีก จำกัด (มหาชน) หรือ OR และร่วมพิธีเปิดร้าน Cafe Amazon สาขา InterHealth Hospital หรือ IHH ณ กรุงริยาด ซึ่งเป็นสาขาแรกในประเทศซาอุดีอาระเบีย\n\nนางสาวจิราพร เปิดเผยว่า ตามที่ประเทศไทยมีนโยบายฟื้นฟูความสัมพันธ์ทางการทูตและการค้ากับประเทศซาอุดีอาระเบีย โออาร์ เล็งเห็นถึงศักยภาพของตลาดค้าปลีกในประเทศซาอุดีอาระเบีย โดยเฉพาะอย่างยิ่งในตลาดร้านกาแฟพรีเมี่ยมที่มีกำลังอุดหนุนของผู้บริโภคในประเทศซาอุดีอาระเบียเพิ่มสูงขึ้นอย่างต่อเนื่อง และสอดคล้องกับพันธกิจของ โออาร์ ในการขยายฐานธุรกิจเพื่อสร้างความสำเร็จและการยอมรับในตลาดโลก (Scale Portfolio for The Global Market)\n\nสำหรับการลงนามสัญญาให้สิทธิ Master Franchise และการเปิดให้บริการ Cafe Amazon สาขา IHH ณ กรุงริยาดในครั้งนี้ถือเป็นก้าวแรกของการรื้อฟื้นความสัมพันธ์ทางการทูตและการค้าระหว่างไทยและซาอุดีอาระเบียอย่างเป็นรูปธรรม และเป็นอีกก้าวสำคัญที่ Cafe Amazon จะขยายธุรกิจให้เติบโตยิ่งขึ้น และมุ่งสู่การเป็น Global Brand ต่อไป\n\nโดยปัจจุบัน Cafe Amazon เปิดให้บริการทั้งในประเทศไทยและอีก 10 ประเทศทั่วโลก ได้แก่ สาธารณรัฐประชาชนจีน มาเลเซีย ลาว กัมพูชา พม่า ฟิลิปปินส์ ญี่ปุ่น เวียดนาม โอมาน และซาอุดีอาระเบีย\n\nทั้งนี้ การขยายสาขา Cafe Amazon ในประเทศซาอุดีอาระเบียจะใช้แนวคิด Taste of Nature เช่นเดียวกับในประเทศไทย โดยลูกค้าจะได้สัมผัสประสบการณ์จากบรรยากาศร้านที่ใกล้ชิดกับธรรมชาติและเมนูพิเศษที่สร้างสรรค์ขึ้นมาเพื่อผู้บริโภคชาวซาอุดิอาระเบียโดยเฉพาะ ได้แก่ Iced Americano Coconut และ Iced Coconut Caramel Latte ซึ่งใช้มะพร้าวเป็นส่วนประกอบ โดยมีแผนเปิดร้าน Cafe Amazon รวม 150 สาขา ภายในระยะเวลา 10 ปี",
    "“จุรินทร์ ลักษณวิศิษฏ์” นำเข้าปุ๋ย “ซาอุดีอาระเบีย” เพิ่มขึ้น": "",
    "ชมคลิป: พาณิชย์แถลงหลังเปิดสัมพันธ์ทางการค้ากับซาอุดีอาระเบีย": "ชมคลิป: พาณิชย์แถลงหลังเปิดสัมพันธ์ทางการค้ากับซาอุดีอาระเบีย | THE STANDARD\n\nโดย THE STANDARD TEAM\n\nLOADING...\n\nMOST POPULAR\n\nEDITOR'S PICKS",
    "คาเฟ่ อเมซอน บุกกรุงริยาด ซาอุดีอาระเบีย ปักหมุดตะวันออกกลาง": "คาเฟ่ อเมซอน บุกกรุงริยาด ซาอุดีอาระเบีย ปักหมุดตะวันออกกลาง\n\nเมื่อวันที่ 12 ก.ย. นายเบเดอร์ อัลเบเดอร์ รัฐมนตรีช่วยว่าการประสานงานนักลงทุน นายฟาฮัด อัลนาอีม รัฐมนตรีช่วยว่าการพัฒนาการลงทุน พร้อมด้วย นายสธน เกษมสันต์ ณ อยุธยา รักษาการเอกอัครราชทูตประจำประเทศซาอุดีอาระเบีย และ นายฮัดเซน อัลอับดุล-เคเดอร์ เลขาธิการสภาหอการค้าซาอุดีอาระเบีย ร่วมเป็นสักขีพยานในพิธีลงนามสัญญามอบสิทธิ Master Franchise ธุรกิจ Café Amazon ในประเทศซาอุดีอาระเบีย ระหว่าง ดร. อีหมาด อับดุลอะซิส อัล ดูแค ประธานกรรมการกลุ่มบริษัท แอดวานซ์ ซิสเต็ม และ น.ส.จิราพร ขาวสวัสดิ์ ประธานเจ้าหน้าที่บริหารและกรรมการผู้จัดการใหญ่ บริษัท ปตท. น้ำมันและการค้าปลีก จำกัด (มหาชน) หรือ โออาร์ และร่วมพิธีเปิดร้าน Café Amazon สาขา InterHealth Hospital หรือ IHH ณ กรุงริยาด ซึ่งเป็นสาขาแรกในประเทศซาอุดีอาระเบีย\n\nน.ส.จิราพร กล่าวว่า ตามที่ประเทศไทยมีนโยบายฟื้นฟูความสัมพันธ์ทางการทูตและการค้ากับประเทศซาอุดิอาระเบีย โออาร์ เล็งเห็นถึงศักยภาพของตลาดค้าปลีกในประเทศซาอุดีอาระเบีย โดยเฉพาะอย่างยิ่งในตลาดร้านกาแฟพรีเมี่ยมที่มีกำลังอุดหนุนของผู้บริโภคในประเทศซาอุดีอาระเบียเพิ่มสูงขึ้นอย่างต่อเนื่อง และสอดคล้องกับพันธกิจของ โออาร์ ในการขยายฐานธุรกิจเพื่อสร้างความสำเร็จและการยอมรับในตลาดโลก การลงนามสัญญาให้สิทธิ Master Franchise และการเปิดให้บริการ Café Amazon สาขา IHH ณ กรุงริยาดในครั้งนี้ถือเป็นก้าวแรกของการรื้อฟื้นความสัมพันธ์ทางการทูตและการค้าระหว่างไทยและซาอุดีอาระเบียอย่างเป็นรูปธรรม และเป็นอีกก้าวสำคัญที่ Café Amazon จะขยายธุรกิจให้เติบโตยิ่งขึ้น และมุ่งสู่การเป็น Global Brand ต่อไป โดยปัจจุบัน Café Amazon เปิดให้บริการทั้งในประเทศไทยและอีก 10 ประเทศทั่วโลก ได้แก่ สาธารณรัฐประชาชนจีน มาเลเซีย ลาว กัมพูชา พม่า ฟิลิปปินส์ ญี่ปุ่น เวียดนาม โอมาน และซาอุดีอาระเบีย\n\nสำหรับการขยายสาขา Café Amazon ในประเทศซาอุดีอาระเบียจะใช้แนวคิด Taste of Nature เช่นเดียวกับในประเทศไทย โดยลูกค้าจะได้สัมผัสประสบการณ์จากบรรยากาศร้านที่ใกล้ชิดกับธรรมชาติและเมนูพิเศษที่สร้างสรรค์ขึ้นมาเพื่อผู้บริโภคชาวซาอุดีอาระเบียโดยเฉพาะ ได้แก่ Iced Americano Coconut และ Iced Coconut Caramel Latte ซึ่งใช้มะพร้าวเป็นส่วนประกอบ โดยมีแผนเปิดร้าน Café Amazon รวม 150 สาขา ภายในระยะเวลา 10 ปี",
    "เปิด Café Amazon สาขาแรกที่ซาอุดีอาระเบีย": "Café Amazon เปิดสาขาแรกที่ InterHealth Hospital กรุงริยาด ซาอุดีอาระเบีย พร้อมขยายธุรกิจร้าน Café Amazon ในตะวันออกกลางนายเบเดอร์ อัลเบเดอร์ รัฐมนตรีช่วยว่าการประสานงานนักลงทุน นายฟาฮัด อัลนาอีม รัฐมนตรีช่วยว่าการพัฒนาการลงทุน ประเทศซาอุดีอาระเบีย พร้อมด้วย นายสธน เกษมสันต์ ณ อยุธยา รักษาการเอกอัครราชทูตประจำประเทศซาอุดีอาระเบีย และ นายฮัดเซน อัลอับดุล-เคเดอร์ เลขาธิการสภาหอการค้าซาอุดีอาระเบีย ร่วมเป็นสักขีพยานในพิธีลงนามสัญญามอบสิทธิ Master Franchise ธุรกิจ Café Amazon ในประเทศซาอุดีอาระเบีย ระหว่าง ดร.อีหมาด อับดุลอะซิส อัล ดูแค ประธานกรรมการกลุ่มบริษัท แอดวานซ์ ซิสเต็ม และ นางสาวจิราพร ขาวสวัสดิ์ ประธานเจ้าหน้าที่บริหารและกรรมการผู้จัดการใหญ่ บริษัท ปตท. น้ำมันและการค้าปลีก จำกัด (มหาชน) หรือโออาร์ พร้อมร่วมพิธีเปิดร้าน Café Amazon สาขา InterHealth Hospital หรือ IHH ณ กรุงริยาด ซึ่งเป็นสาขาแรกในประเทศซาอุดีอาระเบียนางสาวจิราพร ขาวสวัสดิ์ กล่าวว่า ตามที่ประเทศไทยมีนโยบายฟื้นฟูความสัมพันธ์ทางการทูตและการค้ากับประเทศซาอุดีอาระเบีย บริษัทเล็งเห็นถึงศักยภาพของตลาดค้าปลีกในประเทศซาอุดีอาระเบีย โดยเฉพาะอย่างยิ่งในตลาดร้านกาแฟพรีเมียมที่มีกำลังอุดหนุนของผู้บริโภคในประเทศซาอุดีอาระเบียเพิ่มสูงขึ้นอย่างต่อเนื่อง และสอดคล้องกับพันธกิจของ โออาร์ ในการขยายฐานธุรกิจเพื่อสร้างความสำเร็จและการยอมรับในตลาดโลก (Scale Portfolio for The Global Market)การลงนามสัญญาให้สิทธิ Master Franchise และการเปิดให้บริการ Café Amazon สาขา IHH ณ กรุงริยาดในครั้งนี้ถือเป็นก้าวแรกของการรื้อฟื้นความสัมพันธ์ทางการทูตและการค้าระหว่างไทยกับซาอุดีอาระเบียอย่างเป็นรูปธรรม และเป็นอีกก้าวสำคัญที่ Café Amazon จะขยายธุรกิจให้เติบโตยิ่งขึ้น และมุ่งสู่การเป็น Global Brand ต่อไปปัจจุบัน Café Amazon เปิดให้บริการทั้งในประเทศไทยและอีก 10 ประเทศทั่วโลก ได้แก่ สาธารณรัฐประชาชนจีน มาเลเซีย ลาว กัมพูชา พม่า ฟิลิปปินส์ ญี่ปุ่น เวียดนาม โอมาน และซาอุดีอาระเบียสำหรับการขยายสาขา Café Amazon ในประเทศซาอุดีอาระเบียจะใช้แนวคิด Taste of Nature เช่นเดียวกับในประเทศไทย โดยลูกค้าจะได้สัมผัสประสบการณ์จากบรรยากาศร้านที่ใกล้ชิดกับธรรมชาติและเมนูพิเศษที่สร้างสรรค์ขึ้นมาเพื่อผู้บริโภคชาวซาอุดีอาระเบียโดยเฉพาะ ได้แก่ Iced Americano Coconut และ Iced Coconut Caramel Latte ซึ่งใช้มะพร้าวเป็นส่วนประกอบ โดยมีแผนเปิดร้าน Café Amazon รวม 150 สาขา ภายในระยะเวลา 10 ปี",
    "ซาอุดีอาระเบียตั้งเป้าส่งนักบินอวกาศออกนอกโลกในปีหน้า : อินโฟเควสท์": "สำนักข่าวซินหัวรายงานว่า คณะกรรมการอวกาศซาอุดีอาระเบีย เปิดตัวโครงการการเดินทางในอวกาศแบบมีมนุษย์ควบคุมครั้งแรกของประเทศ ซึ่งตั้งเป้าหมายส่งนักบินอวกาศชาวซาอุดีอาระเบียจำนวน 2 คน ชายและหญิงอย่างละคน ภายในปี 2566\n\nรายงานระบุว่า โครงการข้างต้นเกี่ยวข้องกับการฝึกอบรมผู้สมัครชาวซาอุดีอาระเบียที่มีคุณสมบัติผ่านเกณฑ์ ทำการบินในอวกาศทั้งระยะสั้นและระยะยาว ควบคู่กับทำการทดลองและการวิจัยทางวิทยาศาสตร์ในด้านสุขภาพ ความยั่งยืน และเทคโนโลยีอวกาศ\n\nนอกจากนั้น ซาอุดีอาระเบียยังวางแผนเปิดตัวยุทธศาสตร์อวกาศแห่งชาติในอีกไม่กี่เดือนข้างหน้า ซึ่งเกี่ยวข้องกับโครงการอวกาศและแผนริเริ่มที่มุ่งเน้นให้บริการมนุษยชาติจากอวกาศ\n\nโดย สำนักข่าวอินโฟเควสท์ (23 ก.ย. 65)\n\nTags: XINHUA",
    "เปิดดีลการค้าการลงทุนรัฐ-เอกชนดึงซาอุฯ ปักธงไทย": "“จุรินทร์ “ยกทัพคณะเอกชน ลุยซาอุฯ เปิดดีลการค้า การลงทุน ไทย- ซาอุ หลังฟื้นสัมพันธ์ กรุยทางสู่ประตูการค้ากลุ่มประเทศอ่าวอาหรับ\n\nการเดินทางเยือนซาอุอาระเบียวันที่ 27 -31 ส.ค.2565 โดยกรมส่งเสริมการค้าระหว่างประเทศ มี “จุรินทร์ ลักษณวิศิษฏร์” รองนายกรัฐมนตรีและรัฐมนตรีว่าการกระทรวงพาณิชย์ เป็นหัวหน้าคณะ ได้พาภาคเอกชน 138 ราย ร่วมเดินทางไปด้วย เพื่อเพิ่มความร่วมมือและสร้างความสัมพันธ์ด้านการค้าและการลงทุนระหว่าง 2 ประเทศ ภาคเอกชนของทั้ง 2 ประเทศได้ลงนามความร่วมมือจัดตั้งการจัดตั้งสภาธุรกิจไทยและซาอุดิอาระเบีย หรือ Joint Business Council (JBC) ระหว่าง The Federation of Saudi Chambers of Commerce (FSCC) และ คณะกรรมการร่วมภาคเอกชน 3 สถาบัน (กกร.) ซึ่งจะช่วยขยายตลาดส่งออกสินค้าเกษตร อาหาร อุตสาหกรรม รวมถึงธุรกิจบริการที่เกี่ยวเนื่องในตลาดซาอุดีอาระเบีย และเป็นการสนับสนุนและส่งเสริม การจัดตั้งสภาธุรกิจไทย-ซาอุดีอาระเบีย เพื่อขับเคลื่อนการเจรจาทางการค้า ทั้งนี้คาดการณ์ว่าทำการค้าร่วมกัน ซื้อขายสินค้าระหว่างกันได้ไม่ต่ำกว่า 300 ล้านดอลลาร์ หรือ10,000 ล้านบาท ภายใน 1 ปี นับตั้งแต่วันที่ลงนามตั้งสภาธุรกิจไทย-ซาอุฯขึ้น เพราะซาอุดีอาระเบียต้องการดึงนักลงทุนจากทั่วโลกและนักลงทุนไทยร่วมโครงการ Saudi Vision 2030 ที่มีนักลงทุนทั่วโลก รวมถึงนักลงทุนไทยหลายภาคส่วนสนใจดึงนักลงทุนซาอุดีอาระเบียมาลงทุนไทย เพื่อสร้างการค้า การลงทุน การท่องเที่ยว รวมถึงภาคการผลิตอื่น ซึ่งจะได้ประโยชน์จากไทยที่มีเขตการค้าเสรี (FTA) 14 ฉบับ ครอบคลุม18 ประเทศ และกำลังเจรจาอีกหลายประเทศ ขณะที่ภาครัฐได้หารือภาครัฐของซาอุดิอาระเบีย โดย “จุรินทร์” กล่าวว่า ได้เข้าหารือรัฐมนตรีพาณิชย์ของชาอุอาระเบีย รวมถึงหารือกับรัฐมนตรีกระทรวงท่องเที่ยว กระทรวงอุตสาหกรรมและเหมืองแร่ กระทรวงการลงทุนและกระทรวงแรงงาน\n\nไทยและซาอุดิอาระเบียเห็นชอบทำ FTA ระหว่างไทยกับกลุ่มประเทศอ่าวอาหรับ 6 ประเทศ (GCC) ประกอบด้วย ซาอุดิอาระเบีย คูเวต การ์ตา โอมาน บาเรนและยูเออี โดยซาอุดิอาระเบียจะประสานอีก 5 ประเทศ ซึ่งถ้าเกิดขึ้นได้ถือว่าไทยเป็นกลุ่มประเทศที่ 2 รองจากสิงคโปร์ที่ได้มาทำ FTA นอกจากนี้ทั้ง 2 ฝ่ายเห็นพ้องจัดตั้งคณะกรรมการร่วมทางการค้าไทย (JTC) โดยกรมเจรจาการค้าระหว่างประเทศจะเริ่มเจรจาได้ทันที และจะดำเนินการจัดตั้ง JTC ให้ได้ภายในปี 2565 สำหรับภาคเอกชนได้มีการเจรจาจับคู่ธุรกิจ ถือว่าประสบความสำเร็จ โดยมีมูลค่าการค้าขายระหว่างกันแล้วไม่ต่ำกว่า 30 ล้านดอลลาร์ โดยสินค้าที่ซาอุดิอาระเบียสนใจ ได้แก่ ชิ้นส่วนยานยนต์ อาหาร เครื่องปรุงรส ผักสด เครื่องแกง อาหารกระป๋อง อาหารทะเล ทูน่ากระป๋อง ซาดีนกระป๋อง ผลไม้สด และกระป๋อง รวมทั้งต้องการสินค้าวัตถุดิบการเกษตร ซึ่งเริ่มวางขายที่ซุปเปอร์มาร์เก็ตซาอุดิอาระเบียแล้วในห้าง LuLu hypermarket หรือห้าง Manuel Market “การนำคณะเยือนซาอุฯ ประสบผลสำเร็จ โดยเฉพาะการจัดทำกรอบความร่วมมือการค้าและการลงทุนทั้งเอฟทีเอและ JTC เป็นประวัติศาสตร์ของทั้ง 2 ประเทศเป็นอย่างมาก จะทำให้การค้าการลงทุนในทุกมิติของทั้ง 2 ฝ่ายร่วมถึงกลุ่มอาหรับจะเป็นประตูการค้าของไทยอย่างมาก ซึ่งผู้บริโภคซาอุดิอาระเบียชื่นชอบสินค้าไทย\" ดังนั้น โอกาสที่ตัวเลขส่งออกไทยจะเพิ่มมากขึ้น โดยในช่วง 7 เดือนแรกปีนี้มูลค่าการค้าระหว่างกันเติบโตกว่า 26 %หรือคิดเป็นมูลค่า 1,112 ล้านดอลลาร์หรือคิดเป็นเงินบาทมากกว่า 38,000 ล้านบาท และคาดว่าตลอดปี 2565 จะมีมูลค่ามากกว่า 2,000 ล้านดอลลาร์ได้อย่างแน่นอน",
    "\"ซาอุดีอาระเบีย\" ยืนยันไทยส่งออก \"ชิ้นส่วนไก่\" ได้": "ซาอุดีอาระเบีย ยืนยันอนุญาตให้ไทยส่งออกชิ้นส่วนไก่ได้ ถือเป็นเรื่องที่จะเป็นประโยชน์กับไทย และเป็นการหลีกเลี่ยงกับเจ้าตลาดเดิมอย่างบราซิลที่เน้นไก่ดิบ นอกจากนี้ชิ้นส่วนไก่ หรือไก่แปรรูป สามารถพัฒนาเป็นสินค้าพรีเมียมเพิ่มมูลค่าได้\n\nวันนี้ (7 ก.ย.2565) ผู้สื่อข่าวรายงานว่า การหารือระหว่างนายจุรินทร์ ลักษณวิศิษฏ์ รองนายกรัฐมนตรีและ รมว.พาณิชย์ พร้อมด้วยคณะผู้บริหารและผู้แทนภาคเอกชน กับ ฮีชาม บิน ซาอัด อัล จาดฮี ประธานองค์การอาหารและยาซาอุดีอาระเบีย (SFDA) นายจุรินทร์ กล่าวว่า ปัจจุบันไทยส่งออกไก่ไปซาอุดีอาระเบียได้ 11 โรงงาน ซึ่งยังมีความเข้าใจไม่ตรงกันเรื่องการส่งออกชิ้นส่วนไก่ แต่การหารือครั้งนี้ องค์การอาหารและยาซาอุดีอาระเบีย ยืนยันว่าไทยสามารถส่งออกชิ้นส่วนไก่ได้\n\nนอกจากนี้ ไทยยังได้ยื่นรายชื่อโรงงานชำแหละเนื้อไก่อีก 28 แห่งให้เร่งตรวจโรงงาน โดยซาอุดีอาระเบียแจ้งว่ายินดี และขณะนี้กำลังรอเอกสารทั้งหมดจากกรมปศุสัตว์ ซึ่งจะเร่งให้กรมปศุสัตว์ส่งข้อมูลทั้งหมดโดยเร็วที่สุด\n\nนายคึกฤทธิ์ อารีปกรณ์ ผู้จัดการสมาคมผู้ผลิตไก่เพื่อส่งออกไทย มองว่า ซาอุดีอาระเบียมีความกระตือรือร้นที่จะอำนวยความสะดวกการส่งออกให้ไทย ถือเป็นทิศทางที่ดี เพราะขณะนี้การส่งออกไก่แปรรูปของไทยยังมีปัญหาติดที่ด่าน\n\nหลังจากนี้ หากมีการประสานงานกันและแก้ปัญหาจุดต่างๆ ได้ก็จะส่งผลดีต่อไทย ทำให้การส่งออกราบรื่นขึ้น ขณะที่ผู้ส่งออกมีความคาดหวังกับตลาดซาอุดีอาระเบีย และช่วงนี้มีการทยอยทำตลาด โดยเฉพาะสินค้าชิ้นส่วนและแปรรูป ซึ่งไทยมีความถนัด\n\nนางฉวีวรรณ คำพา นายกสมาคมส่งเสริมการเลี้ยงไก่แห่งประเทศไทยในพระบรมราชูปถัมภ์ ระบุว่า ซาอุดีอาระเบียเป็นตลาดส่งออกสำคัญ หลายโรงงานจึงอยากส่งออกไก่ ซึ่งโรงงานเหล่านี้มีความพร้อมทั้งมาตรฐานฮาลาล และระบบต่างๆ แต่ยอมรับว่ามีความกังวลเรื่องราคา เพราะในอดีตราคาส่งออกไม่ค่อยคุ้มทุน\n\nปัจจุบันซาอุดีอาระเบียนำเข้าไก่จากทั่วโลก เฉลี่ยปีละ 650,000 ตัน โดยร้อยละ 70 นำเข้าไก่สดทั้งตัว และร้อยละ 30 นำเข้าไก่ชำแหละและไก่แปรรูป ส่วนผู้บริโภคซาอุดีอาระเบีย มีการบริโภคเนื้อไก่ 45 กิโลกรัมต่อคนต่อปี หรือทั้งประเทศอยู่ที่ 1.5 ล้านตันต่อปี\n\nที่ผ่านมา ซาอุดีอาระเบียนำเข้าไก่ ร้อยละ 75 จากบราซิล และร้อยละ 25 จากยูเครนกับฝรั่งเศส แต่จากนี้ไปคาดว่าไก่จากไทยจะเป็นตลาดสำคัญที่ซาอุดีอาระเบียนำเข้าเพิ่มขึ้นในอนาคต ซึ่งเป้าการส่งออกไก่ไทยไปซาอุดีอาระเบียปี 2565 อยู่ระหว่างการประเมิน เพราะขณะนี้อยู่ในช่วงเริ่มต้นของการส่งออก หลังปิดตลาดมานาน 18 ปี\n\nอ่านข่าวอื่นๆ\n\nศาลสั่ง \"กทม.-กรุงเทพธนาคม\" จ่ายหนี้สายสีเขียว 1.1 หมื่นล้าน\n\nโฉมใหม่ รถดีเซลรางปรับอากาศ \"KIHA 183\" พร้อมวิ่งปลายปี 65\n\nไฟเขียว กฟผ. กู้ 8.5 หมื่นล้านบาท ตรึงค่าไฟฟ้าช่วยประชาชน",
    "FPI ร่วมเจรจาการค้า “ซาอุดีอาระเบีย”": "นายสมพล ธนาดำรงศักดิ์ ประธานเจ้าหน้าที่บริหาร บริษัท ฟอร์จูน พาร์ท อินดัสตรี้ จำกัด (มหาชน) หรือ FPI ถ่ายภาพการลงนาม MOU ร่วมกับนักธุรกิจจากซาอุดีอาระเบีย ในงาน business Matching & networking ระหว่าง กรมส่งเสริมการค้าระหว่างประเทศไทย และ ซาอุดิอาระเบีย โดย FPI ถือเป็น 1 ใน 138 ภาคเอกชนที่เข้าร่วมเจรจาทางการค้า ในโครงการคณะผู้แทนการค้าสินค้าอาหารและอุตสาหกรรมเดินทางไปเจรจาการค้า ณ ราชอาณาจักรซาอุดีอาระเบีย ระหว่างวันที่ 28 สิงหาคม – 3 กันยายน 2565 จัดโดยกรมส่งเสริมการค้าระหว่างประเทศ กระทรวงพาณิชย์",
    "โอกาสแรงงานไทยทำงาน\"ซาอุฯ ทักษะฝีมือ2.5หมื่นต่อเดือน": "เป็นเวลากว่า 32 ปี ที่ประเทศไทยไม่ได้จัดส่งแรงงานไทยไปทำงานที่ประเทศซาอุดีอาระเบีย กระทั่งวันที่ 25-26 มกราคม 2565 อดีตนายกรัฐมนตรี พล.อ.ประยุทธ์ จันทร์โอชา ได้เดินทางไปเยือนตามคำเชิญของเจ้าชายมุฮัมมัด บิน ซัลมาน บิน อับดุลอะซีซ อัลซะอูด (His Royal Highness Prince Mohammad bin Salman bin Abdulaziz Al Saud) มกุฎราชกุมารรองนายกรัฐมนตรีและรัฐมนตรีว่าการกระทรวงกลาโหมซาอุดีอาระเบีย เพื่อฟื้นความสัมพันธ์ 2 ประเทศ รวมถึงการสานความร่วมมือในด้านต่างๆ\n\n“ไทยหยุดส่งแรงงานไปประเทศซาอุดีอาระเบียกว่า 32 ปี ทำให้ขณะนี้มีแรงงานไทยไปทำงานอยู่ที่ซาอุดีอาระเบีย เพียง 1,300 คน การลงนามความร่วมมือดังกล่าวถือตลาดใหม่ ความหวังของคนไทยที่ต้องการไปทำงานที่ซาอุฯ อย่างถูกต้องตามกฎหมายทั้งในเรื่องการจ้างงาน สิทธิ และสวัสดิการต่างๆ รวมถึงเป็นการป้องกันการค้ามนุษย์ การถูกเอาเปรียบจากนายจ้าง โดยปัจจุบันมีการเปิดรับสมัครแล้วเกือบ 3,000 อัตรา ซึ่งรอบแรก จะเป็นพยาบาล มีความต้องการกว่า 1,000 อัตรา”นายไพโรจน์ กล่าว\n\nนายไพโรจน์ โชติกเสถียร อธิบดีกรมการจัดหางาน กระทรวงแรงงาน กล่าวว่า ตั้งแต่ปี 2523-2533 ประเทศไทยซาอุดีอาระเบียมีแรงงานไทยไปทำงานประมาณ 3 แสนคนต่อปี โดยมีค่าจ้างขั้นต่ำ ประมาณ 7,500-11,000 บาท ขณะที่อัตราค่าจ้างข้าราชการไทยวุฒิปริญญาตรีในขณะนั้น อยู่ที่ 2,765 บาท ต่อเดือน ทำให้การไปทำงานที่ซาอุดีอาระเบียได้รับค่าจ้างสูงมาก จนทำให้มีการเรียกว่าแรงงานไทยไปขุดทองที่ซาอุดีอาระเบีย\n\nโดยวันที่ 28 มีนาคม 2565 นายสุชาติ ชมกลิ่น รัฐมนตรีว่าการกระทรวงแรงงาน พร้อมคณะ ร่วมพิธีลงนามข้อตกลงความร่วมมือด้านแรงงานกับ นายอะห์หมัด บิน สุไลมาน อัลรอยิฮี (H.E. Eng. Ahmad Sulaiman ALRajhi) รัฐมนตรีว่าการกระทรวงทรัพยากรมนุษย์และการพัฒนาสังคมซาอุดีอาระเบีย ที่กระทรวงทรัพยากรมนุษย์และการพัฒนาสังคม ซาอุดีอาระเบีย จำนวน 2 ฉบับ ประกอบด้วย 1. ข้อตกลงว่าด้วยการจัดหาแรงงาน และ 2. ข้อตกลงว่าด้วยการจัดหาแรงงานทำงานในบ้าน\n\nทักษะสูงค่าตอบแทน2.5หมื่นอัพ\n\nในอดีตที่ผ่านมาแรงงานไทยจะไปทำงานที่ประเทศซาอุดีอาระเบีย ค่าจ้างสูงสุดเพียง 12,000-15,000 บาท การลงนามความร่วมมือในการจัดส่งแรงงานไทยไปทำงานที่ซาอุดีอาระเบียครั้งนี้ เน้นแรงงานที่มีความรู้ ความสามารถ มีทักษะที่มีค่าตอบแทนสูง ต้องมีค่าจ้างมากกว่า 25,000 บาทขึ้นไป และต้องหาตำแหน่งงานที่จูงใจให้คนไทยอยากไปทำงานที่ซาอุดิอาระเบียมากขึ้น\n\nอธิบดีกรมการจัดหางาน กล่าวต่อว่า ตำแหน่งงานที่ประเทศซาอุดีอาระเบียต้องการแรงงานไทยจำนวนมาก อาทิ ช่างเชื่อมใต้น้ำ วิศวกรที่มีความสามารถรอบด้าน ช่างไฟฟ้า ช่างยนต์ ช่างต่างๆ งานครัว งานบ้าน งานสวน ผู้จัดการพยาบาล พยาบาล ผู้ดูแลผู้ป่วยหรือคนชรา พนักงานทำความสะอาด ผู้ช่วยสัตว์แพทย์ พนักงานตัดขนสัตว์เลี้ยง รวมถึงพนักงานขับรถและควบคุมดูแล โดยตำแหน่งงานทั้งหมดที่กล่าวมานี้มีความต้องการตั้งแต่ระดับปริญญาเอกจนถึงไม่จำกัดวุฒิการศึกษา\n\n“การส่งแรงงานไทยครั้งนี้ อยากให้แรงงานไทยมีทักษะฝีมือไปทำงานเพื่อมีรายได้หลักที่แรงงานพึงพอใจ และนำรายได้เข้าประเทศ ไทย โดยเป้าหมายปี 2565 นี้ จะจัดส่งแรงงานไทยไปซาอุดีอาระเบีย ประมาณ 1 แสนคน ปัจจุบันส่งแรงงานไปแล้ว 60,000 คน ซึ่งหลักในการจัดส่งแรงงานจะเป็นไปตามความต้องการของนายจ้างประเทศซาอุดีอาระเบีย และลูกจ้างไทยที่ต้องการไปทำงานซาอุดีอาระเบีย เบื้องต้นมีแรงงานไทยลงสมัครไปทำงานซาอุดีอาระเบียกว่า 2,400 คน ส่วนใหญ่จะเป็นตำแหน่งพนักงานทั่วไป ช่างต่างๆ แม่ครัว พ่อครัว คนสวนในบ้าน”อธิบดีกรมการจัดหางาน กล่าว\n\n5 วิธีไปทำงานต่างประเทศถูกกฎหมาย\n\nเนื่องจากทางการของประเทศซาอุดีอาระเบียมีมติเมื่อวันที่ 3 ส.ค. 2565 ในการออกวีซ่าให้แก่คนไทย ทำให้ไม่สามารถจัดส่งแรงงานไทยไปก่อนหน้านี้ได้ นายไพโรจน์ กล่าวด้วยว่ากรมการจัดหางาน กระทรวงแรงงาน มีภารกิจสำคัญในการส่งเสริม และสนับสนุนให้แรงงานไทยไปทำงานต่างประเทศอย่างถูกต้องตามกฎหมาย ซึ่งจะมี 5 วิธี คือ 1.กรมการจัดหางานจัดส่ง 2.บริษัทจัดหางานจัดส่ง 3.นายจ้างในประเทศไทยพาลูกจ้างไปทำงาน 4.นายจ้างในประเทศไทยส่งลูกจ้างไปฝึกงาน และ5.เดินทางไปทำงานด้วยตนเอง\n\n“บทบาทหน้าที่ของกรมการจัดหางานที่ต้องดำเนินการ คือ การจัดส่งแรงงานไปตามตำแหน่งงาน ที่สำนักแรงงานไทยในประเทศต่างๆ ซึ่งมีทั้งหมด 16 ประเทศ เช่น ไต้หวัน ฮ่องกง ญี่ปุ่น เกาหลี ซาอุดีอาระเบีย กาตาร์ มาเลเซีย จัดส่งตำแหน่งงานมาให้ และทางกรมการจัดหางานก็จะดำเนินการรับสมัครและส่งรายชื่อให้แก่ประเทศนั้นๆ เพื่อคัดคนที่มีคุณสมบัติเหมาะสม” นายไพโรจน์ กล่าว\n\nส่วน วิธีการอื่นๆ ที่จัดแรงงานไปทำงานต่างประเทศ อาทิ บริษัทจัดหางานก็จะดำเนินการร่วมกับบริษัทจัดหางาน แต่ต้องอยู่ภายใต้การควบคุมของกรมการจัดหางาน ว่าอยู่ในขั้นตอน หรือเก็บค่าใช้จ่ายตรงตามกำหนดหรือไม่\n\nคาดปี 66 ส่งแรงงานไปต่างประเทศเพิ่ม\n\nอย่างไรก็ตามคาดว่าปี 2566 มีการเปิดประเทศ จะทำให้สามารถส่งแรงงานไทยเดินทางไปทำงานต่างประเทศได้ทั่วโลก โดยเฉพาะประเทศหลักๆอย่าง ไต้หวัน ญี่ปุ่น อิสราเอล เกาหลี หรือตะวันออกกลาง เช่น ซาอุดีอาระเบีย กาตาร์ บาเรน เป็นต้น เชื่อว่าตัวเลขแรงงานจะเริ่มมากขึ้น ผู้สนใจสามารถยื่นใบสมัครไปทำงานต่างประเทศ ณ สำนักงานจัดหางานจังหวัดทุกจังหวัด สำนักงานจัดหางานกรุงเทพมหานครพื้นที่ 1 - 10 หรือกองบริหารแรงงานไทยไปต่างประเทศ ฝ่ายจัดส่งไปทำงานไต้หวันและประเทศอื่นๆ ชั้น 12 อาคารสำนักงานประกันสังคม กรุงเทพมหานครพื้นที่ 3 ถนนมิตรไมตรี แขวงดินแดง เขตดินแดง กรุงเทพมหานคร หรือ ศึกษารายละเอียดเพิ่มเติม www.doe.go.th ทางเว็บไซต์ สายด่วนกระทรวงแรงงาน โทร. 1506 กด 2 กรมการจัดหางาน หรือสายด่วนกรมการจัดหางาน โทร. 1694\n\n**ขั้นตอนไปทำงานซาอุดีอาระเบีย รวมถึงประเทศอื่น ๆ\n\n-ลงทะเบียน ศูนย์ทะเบียนคนหางานไปทำงานต่างประเทศ toea.doe.go.th\n\n-สำนักงานจัดหางานทุกแห่งทั่วประเทศ หรือ โทร. สายด่วนกรมการจัดหางาน 1694\n\n๕**ช่องทางลงทะเบียนสมัครงาน ซาอุดีอาระเบีย\n\n-สำนักงานจัดหางานกรุงเทพมหานครพื้นที่ 1-10\n\n-สำนักงานจัดหางานจังหวัดทั่วประเทศ\n\n-ลงทะเบียนผ่านเว็บไซต์ toea.doe.go.th ซึ่งเป็นเว็บไซต์สำหรับลงทะเบียนแจ้งความประสงค์ไปทำงาน-ต่างประเทศ ของกองบริหารแรงงานไทยไปต่างประเทศ กรมการจัดหางาน\n\n-สายด่วนกรมการจัดหางาน 1694\n\n**.ค่าใช้จ่ายในการเดินทางไปทำงานซาอุฯ\n\n**กรณีจัดส่งโดยรัฐ ประมาณ 32,800 บาท** ประกอบด้วย\n\n-ค่าบัตรโดยสารเครื่องบินไปซาอุดีอาระเบีย ประมาณ 20,000 บาท\n\n-ค่าธรรมเนียมการยื่นขอวีซ่าแบบเข้าออกครั้งเดียว 6,000 บาท\n\n-ค่าหนังสือเดินทาง 1,500 บาท\n\n-ค่าตรวจสุขภาพ 2,300 บาท\n\n-ค่าตรวจโรคติดเชื้อไวรัสโคโรนา 2019 ประมาณ 1,000 บาท\n\n-ค่าประกันสุขภาพโรคติดเชื้อไวรัสโคโรนา 2019 ประมาณ 1,000 บาท\n\n-ค่าทดสอบฝีมือแรงงาน 500 บาท\n\n-ค่าตรวจสอบประวัติอาชญากรรม 100 บาท\n\n-ค่าสมาชิกกองทุนเพื่อช่วยเหลือคนหางานไปทำงานในต่างประเทศ 400 บาท\n\nที่มา : กรมการจัดหางาน กระทรวงแรงงาน",
    "มกุฎราชกุมารซาอุดีอาระเบีย ไม่ทรงร่วมพิธีพระบรมศพควีนเอลิซาเบธที่ 2": "มกุฎราชกุมารซาอุดีอาระเบีย ไม่ทรงร่วมพิธีพระบรมศพควีนเอลิซาเบธที่ 2\n\nวันที่ 18 ก.ย. รอยเตอร์ รายงานโดยอ้างแหล่งข่าวกระทรวงต่างประเทศสหราชอาณาจักรว่า เจ้าชายมุฮัมมัด บิน ซัลมาน บิน อับดุลอะซีซ อาล ซะอูด มกุฎราชกุมารซาอุดีอาระเบีย พระประมุขโดยพฤตินัยแห่งซาอุดีอาระเบีย ไม่ทรงเป็นที่คาดหมายที่จะเข้าร่วมพระราชพิธีพระบรมศพสมเด็จพระราชินีนาถเอลิซาเบธที่ 2\n\nแหล่งข่าวระบุว่า การเปลี่ยนแปลงดังกล่าวดำเนินการโดยฝ่ายซาอุดีอาระเบีย แม้ว่าแหล่งข่าวใกล้ชิดสถานทูตซาอุดีอาระเบียยืนยันก่อนหน้านี้แล้วว่า มกุฎราชกุมารซาอุดีอาระเบียจะเสด็จพระราชดำเนินเยือนกรุงลอนดอนสุดสัปดาห์นี้\n\nอย่างไรก็ตาม แหล่งข่าวกระทรวงต่างประเทศสหราชอาณาจักรระบุว่า เจ้าชายตุรกี อัล-ไฟซาล ราชวงศ์ซาอุดีอาระเบียอีกองค์หนึ่ง ทรงเป็นคาดหมายที่จะเสด็จพระราชดำเนินเข้าร่วมพระราชพิธีพระบรมศพแทน\n\nก่อนหน้านี้ กลุ่มสิทธิมนุษยชนวิจารณ์ว่าการตัดสินใจของสหราชอาณาจักรถวายเทียบเชิญมกุฎราชกุมารซาอุดีอาระเบียเป็นการล้างความผิดของรายงานการละเมิดสิทธิมนุษยชน หลังพระองค์ทรงถูกกล่าวหาจากแหล่งข่าวกรองตะวันตกถึงการสั่งฆ่านายจามาล คาช็อกกี ผู้สื่อข่าวชาวซาอุดีอาระเบียในสหรัฐอเมริกา ซึ่งเสียชีวิตภายในสถานกงสุลซาอุดีอาระเบียประจำนครอิสตันบูลของตุรกี เมื่อปี 2561\n\nขณะที่พระองค์ทรงปฏิเสธข้อกล่าวหาดังกล่าว อย่างไรก็ตาม พระองค์ทรงถูกมองเป็นผู้มีมลทินในตะวันตก และไม่เคยเสด็จพระราชดำเนินเยือนสหราชอาณาจักรตั้งแต่ฆาตกรรมครั้งนั้น\n\nนอกจากนี้ การเชิญจีนเข้าร่วมพระราชพิธีพระบรมศพควีนเอลิซาเบธตกเป็นเป้าของการวิจารณ์เช่นกัน เนื่องจากการปฏิบัติของจีนต่อชาวอุยกูร์มุสลิมในเขตปกครองตนเองซินเจียง หลังจีนยืนยันที่จะส่งนายหวัง ฉีซาน รองประธานาธิบดีจีน เป็นผู้แทน\n\nข่าวที่เกี่ยวข้อง:\n\nประธานาธิบดีไบเดน-ภริยา “นั่งแอร์ฟอร์ซวัน” ถึงลอนดอนแล้ว-เตรียมร่วมพิธีพระบรมศพควีน",
    "“จุรินทร์” นำทัพเอกชนไทยบุกซาอุฯ เปิดดีลค้าขาย 12,200 ล้าน": "นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ เปิดเผยภายหลังการหารือกับนายอัจลาน อะลาจลัน ประธานสภาหอการค้าซาอุดีอาระเบีย และเปิดงาน Saudi-Thai Business Forum ที่สภาหอการค้าซาอุดีอาระเบีย เมื่อวันที่ 29 ส.ค. 2565 ที่ผ่านมา ว่า กระทรวงพาณิชย์ได้นำคณะภาคเอกชน 138 รายเดินทางไปเจรจาการค้าที่ซาอุดีอาระเบีย ต้องถือว่าครั้งนี้ประสบความสำเร็จมาก เพราะสามารถทำ MOU ร่วมกันระหว่างสภาเอกชนของประเทศไทยกับสภาเอกชนของซาอุดีอาระเบีย มีการจัดตั้งสภาธุรกิจไทย-ซาอุดีอาระเบียขึ้นมา และได้มีการเซ็น MOU แล้ว หลังจากนี้สภาธุรกิจไทย-ซาอุดีอาระเบียจะขับเคลื่อนการเจรจาทางการค้า คาดการณ์ว่าสามารถทำการค้าร่วมกัน ซื้อขายสินค้าระหว่างกันได้ไม่ต่ำกว่า 10,000 ล้านบาทภายในหนึ่งปี นับตั้งแต่วันนี้ที่มีการลงนามจัดตั้งสภาธุรกิจไทย-ซาอุดีอาระเบียขึ้นทั้งนี้ ยังมีการทำสัญญาซื้อขายด้วยการเซ็น MOU ตกลงกันได้แล้ว 10 คู่ ที่เจดดาห์และที่ริยาด มีมูลค่าทั้งหมดรวมกัน 1,000 ล้านบาท และมีการเจรจาธุรกิจจับคู่ซื้อขายอีก 1,200 ล้านบาท รวมกับคาดการณ์ในอนาคตที่จะซื้อขายกันภายใน 1 ปีก็จะรวมเป็นมูลค่า 12,200 ล้านบาท ซึ่งเป็นผลสัมฤทธิ์ที่เป็นรูปธรรมจากการเดินทางนำคณะเอกชนไปที่ซาอุดีอาระเบียในครั้งนี้สำหรับสินค้าที่ขายได้ดี คือ อาหาร เครื่องปรุงรส ผักสด เครื่องแกง อาหารกระป๋อง อาหารทะเล ทูน่ากระป๋อง ซาดีนกระป๋อง ผลไม้กระป๋องและผลไม้สด รวมทั้งสินค้าอื่นๆ ที่ใช้วัตถุดิบทางการเกษตร อาหารเสริม ซึ่งสินค้าเหล่านี้เริ่มมีวางขายที่ซูเปอร์มาร์เกตในซาอุดีอาระเบียแล้ว ไม่ว่าจะเป็นห้าง LuLu hypermarket หรือห้าง Manuel Market ที่ตนไปสำรวจมาแล้ว โดยเฉพาะอาหารไทย ผลไม้ไทย สินค้าอาหารกระป๋อง ถือว่าเป็นอาหารยอดนิยมของชาวซาอุดีอาระเบีย ถือเป็นสินค้าที่มีอนาคต และคิดว่าต่อไปซาอุดีอาระเบียจะเป็นประตูในการกระจายสินค้าไทยไปกลุ่มประเทศตะวันออกกลางรวมทั้งกลุ่ม GCC กลุ่มประเทศอ่าวอาหรับ 6 ประเทศด้วยนายจุรินทร์กล่าวว่า ขณะนี้ซาอุดีอาระเบียต้องการดึงนักลงทุนจากทั่วโลกและนักลงทุนจากไทย เพื่อไปร่วมโครงการใหญ่ที่ท่านมกุฎราชกุมารของซาอุดีอาระเบียทรงเปิดตัวออกมา คือ โครงการ Saudi Vision 2030 ด้วยการดึงนักลงทุนจากทั่วโลก และไทยเองก็สนใจดึงนักลงทุนจากซาอุดีอาระเบียมาลงทุนที่ประเทศไทย เพราะมีหลายภาคส่วนที่ไทยต้องการนักลงทุนจากซาอุดีอาระเบีย คือสามารถจับมือได้ทั้งการค้า การลงทุน การท่องเที่ยว รวมทั้งภาคการผลิตอื่นๆผู้สื่อข่าวรายงานว่า นายจุรินทร์ได้กล่าวบนเวที Saudi-Thai Business Forum ว่า ปัจจุบันโลกกําลังเผชิญกับปัญหาความท้าทายที่สําคัญยิ่ง คือ ความมั่นคงด้านพลังงานและด้านอาหาร จึงเป็นช่วงเวลาสําคัญที่สุดที่ทั้ง 2 ประเทศจะเร่งกระชับความเชื่อมโยง เพื่อเสริมศักยภาพของกันและกัน ในการเปลี่ยนความท้าทายให้เป็นความเข้มแข็งร่วมกัน โดยซาอุดีอาระเบียจะเป็นแหล่งความมั่นคงทางพลังงานให้แก่ประเทศไทย และประเทศไทยจะเป็นแหล่งความมั่นคงทางอาหารให้แก่ซาอุดีอาระเบียนอกจากนี้ นายจุรินทร์ยังได้เชิญชวนนักลงทุนชาวซาอุดีอาระเบียมาลงทุนในประเทศไทย โดยจะได้รับสิทธิประโยชน์ทางการค้าจาก FTA ที่ประเทศไทยทํากับ 18 ประเทศ 14 ฉบับ เช่น อาเซียน จีน ญี่ปุ่น เกาหลีใต้ ออสเตรเลีย นิวซีแลนด์ อินเดีย ฮ่องกง เปรู ชิลี RCEP และจะทําเพิ่ม เช่น EFTA และ UK และไทยยังมีศักยภาพเป็นประตูการค้าสู่อาเซียน และซาอุดีอาระเบียเป็นประตูการค้าสู่ตะวันออกกลาง",
    "รัสเซียปล่อยนักโทษประหารอังกฤษ ซาอุดีฯ ช่วยคุยแลกตัวนักโทษสงครามยูเครน": "ชายสัญชาติสหราชอาณาจักร 5 ราย ซึ่งถูกจับกุมตัวในพื้นที่โดเนตสก์ ดินแดนถูกครอบครองโดยกลุ่มแบ่งแยกดินแดนที่มีรัสเซียคอยให้การหนุนหลัง และถูกตัดสินโทษประหารชีวิต ได้รับการปล่อยตัวแล้ว หลังจากเกิดการแลกเปลี่ยนตัวนักโทษครั้งใหญ่ระหว่างรัสเซียกับยูเครนเมื่อวานนี้ (21 ก.ย.)\n\nลิซ ทรัสส์ นายกรัฐมนตรีสหราชอาณาจักรออกมาระบุว่า ข่าวดังกล่าวช่วยยุติ “เวลานับเดือนเดือนแห่งความไม่แน่นอนและความเจ็บปวดของพวกเขา” ทั้งนี้ ซาอุดีอาระเบียออกมาระบุว่า ตนรับบทเป็นตัวกลางในการเจรจาเพื่อการแลกเปลี่ยนตัวนักโทษระหว่างรัสเซียกับยูเครนจำนวน 10 คน ซึ่งเป็นชาวสหราชอาณาจักร 5 คน\n\nไอเดน แอสลิน, จอห์น ฮาร์ดิง และ ชอน พินเนอร์ เป็น 3 ใน 5 ชายชาวสหราชอาณาจักร ที่ถูกจับกุมตัวขณะเข้าไปเป็นกองกำลังของยูเครน และถูกตัดสินโทษประหารชีวิต ซึ่งได้รับการปล่อยตัวในครั้งนี้ด้วย ทั้งนี้ การปล่อยตัวในครั้งนี้ เป็นส่วนหนึ่งในการแลกตัวนักโทษครั้งใหญ่ที่สุดของสงครามยูเครนเท่าที่เคยมีมา ด้วยการปล่อยตัวนักโทษทหารยูเครนกว่า 215 รายโดยรัสเซีย ซึ่งมีผู้บัญชาการกองกำลังอซอฟ ที่คอยปกป้องมารีอูปอลจนนาทีสุดท้ายด้วย\n\nในการแลกเปลี่ยนครั้งนี้ ยูเครนได้ส่งตัวทหารรัสเซียจำนวน 55 ราย เช่นเดียวกันกับการปล่อยตัวนักการเมืองฝ่ายนิยมรัสเซียและมหาเศรษฐีทรงอิทธิพลของยูเครนอย่าง วิกเตอร์ เมดเวชุก ซึ่งถูกตั้งข้อหาการเป็นกบฏ นอกจากนี้ ยังมีภาพเปิดเผยว่านักโทษ 3 รายชาวสหราชอาณาจักร ได้เดินทางมาถึงสนามบินในกรุงริยาดของซาอุดีอาระเบียอย่างปลอดภัยแล้ว\n\nซาอุดีอาระเบียกล่าวว่า ผู้ต้องขังถูกย้ายตัวจากรัสเซียไปยังซาอุดีอาระเบียแล้ว และกำลังมีการดำเนินการเพื่อส่งตัวเดินทางกลับประเทศนั้นๆ โดยจากการประกาศอย่างกะทันหันของกระทรวงการต่างประเทศซาอุดีอาระเบียถึงเรื่องการปล่อยตัวผู้ต้องขัง สร้างความประหลาดใจให้กับหลายๆ คน รวมถึงครอบครัวของชายทั้ง 3 รายด้วย\n\nทั้งนี้ มีความเชื่อกันว่าการปล่อยตัวครั้งนี้ เป็นความคิดริเริ่มส่วนตัวของ โมฮัมเหม็ด บิน ซัลมาน มกุฎราชกุมารซาอุดีอาระเบีย ซึ่งเป็นผู้ปกครองประเทศโดยพฤตินัย โดยปัจจุบันนี้ ซาอุดีอาระเบียยังคงรักษาท่าทีต่อความขัดแย้งในยูเครน\n\nแม้ว่าซาอุดีอาระเบียจะเป็นพันธมิตรเชิงกลยุทธ์ของสหรัฐฯ แต่ซาอุดีอาระเบียเองกลับมีความสัมพันธ์ที่ตึงเครียดกับฝ่ายบริหารของ โจ ไบเดน ประธานาธิบดีสหรัฐฯ และซาอุดีอาระเบียรักษาท่าทีเพื่อไม่ทำให้รัสเซียไม่พอใจตน\n\nทั้งนี้ ลิซ ทรัสส์ นายกรัฐมนตรีสหราชอาณาจักร กล่าวขอบคุณ โวโลดีเมอร์ เซเลรสกี ประธานาธิบดียูเครน “สำหรับความพยายามของเขาในการปล่อยตัวผู้ต้องขัง และซาอุดีอาระเบียสำหรับความช่วยเหลือ” ทรัสส์กล่าวเสริมอีกว่า “รัสเซียต้องยุติการแสวงประโยชน์อย่างไร้ความปราณีของเชลยศึก และผู้ถูกคุมขังที่เป็นพลเรือนเพื่อผลประโยชน์ทางการเมือง”\n\n\n\n\n\nที่มา:\n\nhttps://www.bbc.com/news/uk-62988234",
    "​“จุรินทร์” ดันเปิดFTA ฉบับใหม่ ไทย-กลุ่มประเทศอ่าวอาหรับ เปิดทางส่งออกไก่": "นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ เปิดเผยว่าทั้งไทยและซาอุฯมีความเห็นร่วมกันว่าให้มีการทำความตกลงการค้าเสรี (FTA) ไทย-กลุ่มประเทศอ่าวอาหรับ (GCC) ซึ่งรัฐมนตรีตอบรับข้อเสนอ และจะเริ่มเดินหน้าจัดทำ FTA ระหว่างไทยกับ GCC ที่มี 6 ประเทศ ประกอบด้วยซาอุดีอาระเบีย บาห์เรน โอมาน ยูเออี กาตาร์ และคูเวต โดยซาอุดีอาระเบียจะช่วยประสานงานและผลักดันร่วมกับประเทศไทยต่อไป เพื่อให้เกิด FTA ไทย-GCC ต่อไปในอนาคต\n\n\n\nโดย ไทยยังได้เสนอให้จัดตั้งคณะกรรมการร่วมทางการค้าไทย (JTC) ไทย-ซาอุดิอาระเบีย ซึ่งรัฐมนตรีตอบรับ และได้มอบหมายให้กรมเจรจาการค้าระหว่างประเทศและหน่วยงานของซาอุดีอาระเบียเริ่มเจรจาได้ในทันที เพื่อทำบันทึกข้อตกลงร่วมกัน (Memorandum of Coorperation - MOC) โดยเร็วที่สุด เพื่อจะจัดตั้ง JTC ต่อไป ให้เสร็จภายในสิ้นปีนี้\n\n\n\n",
    "เชลยสงครามเผยถูกรัสเซียปฏิบัติ “เลวร้ายยิ่งกว่าสุนัข”": "เชลยสงครามเผยถูกรัสเซียปฏิบัติ “เลวร้ายยิ่งกว่าสุนัข”\n\nที่มาของภาพ, The Sun คำบรรยายภาพ, เอเดน แอสลิน วัย 28 ปี ฝ่ายรัสเซียจับตัวได้ขณะสู้รบในเมืองมาริอูโปล เมื่อเดือน เม.ย.ที่ผ่านมา\n\n26 กันยายน 2022, 08:16 +07\n\nชายอังกฤษที่ถูกรัสเซียจับเป็นเชลยสงครามหลังไปช่วยยูเครนสู้รบเผยว่า ได้รับการปฏิบัติจากรัสเซีย “เลวร้ายยิ่งกว่าสุนัข” และถูกขังเดี่ยวนานถึง 5 เดือน\n\nนายเอเดน แอสลิน วัย 28 ปี จากมณฑลนอตติงแฮมเชียร์ถูกกองกำลังฝ่ายสนับสนุนรัสเซียจับตัวได้ขณะสู้รบในเมืองมาริอูโปล ทางภาคตะวันออกเฉียงใต้ของยูเครนเมื่อเดือน เม.ย.ที่ผ่านมา\n\nเขาได้รับการปล่อยตัวให้กลับสหราชอาณาจักร โดยซาอุดีอาระเบียอ้างว่ารับหน้าที่คนกลางช่วยเจรจาให้รัสเซียและยูเครนแลกตัวเชลยศึก 10 คน ซึ่งในจำนวนนี้มีชายอังกฤษรวมอยู่ด้วย 5 คน คือ นายแอสลิน นายจอห์น ฮาร์ดิง นายดีแลน ฮีลี นายแอนดรูว ฮิลล์ และนายฌอน พินเนอร์\n\nอย่างไรก็ตาม รัฐบาลสหราชอาณาจักรไม่ยอมยืนยันกระบวนการที่ช่วยให้ชาวอังกฤษกลุ่มนี้ได้รับการปล่อยตัว จนกระทั่งได้เดินทางกลับประเทศเมื่อ 21 ก.ย.\n\nหลังจากเดินทางถึงอังกฤษ นายแอสลินให้สัมภาษณ์กับหนังสือพิมพ์เดอะซันถึงความโหดร้ายที่ต้องเผชิญในขณะถูกคุมขังจากฝ่ายรัสเซีย\n\nโดยหลังจากถูกจับกุมได้ นายแอสลิน นายพินเนอร์ และนายบราฮิม ซาดูน ชายสัญชาติโมร็อกโก ถูกนำตัวขึ้นพิจารณาคดีในดินแดนที่ประกาศตนเป็นสาธารณรัฐประชาชนโดเนตสก์ และได้รับแจ้งว่าพวกเขาต้องเผชิญโทษประหารชีวิต\n\nที่มาของภาพ, Aiden Aslin คำบรรยายภาพ, นายแอสลินกับเชลยศึกชาวอังกฤษที่ได้รับการปล่อยตัวมาพร้อมกัน\n\nนายแอสลินเล่าว่าในช่วงที่ถูกคุมขังเขาถูกมีดแทงเข้าที่หลัง\n\n“ตอนนั้นผมรู้ดีว่ามีโอกาสสูงที่ผมจะตาย” นายแอสลินเล่าย้อนความรู้สึกในขณะนั้น\n\nเขาเล่าต่อว่า ในตอนนั้นผู้คุมชาวรัสเซียถามว่า “นายอยากตายอย่างรวดเร็ว หรือตายแบบศพสวย”\n\nเมื่อเขาตอบว่าขอตายอย่างรวดเร็ว เจ้าหน้าที่คนนั้นตอบกลับมากว่า “นายจะได้ตายแบบศพสวย และฉันจะทำให้แน่ใจว่ามันจะเป็นการตายที่สวยงาม”\n\nเคราะห์ดีที่นายแอสลินมีชีวิตรอดมาได้ แต่เขาเผยว่าต้องถูกทุบตีเพราะมีรอยสักรูปตรีศูลซึ่งเป็นตราแผ่นดินของยูเครน และรอยสักอีกรอยที่เป็นสัญลักษณ์การเข้าร่วมสงครามในซีเรีย\n\nนอกจากนี้ เขาเล่าว่านักโทษที่นั่นถูกบังคับให้ร้องเพลงชาติรัสเซียทุกเช้า “ถ้าคุณไม่ร้อง คุณจะถูกทุบตีเป็นการลงโทษ”\n\nนายแอสลินซึ่งมีคู่หมั้นเป็นชาวยูเครนเล่าถึงสภาพความเป็นอยู่ในขณะนั้นว่า ในช่วงหนึ่งเขาถูกจองจำอยู่กับชายอีก 3 คนในห้องขังอันคับแคบสำหรับคนเพียง 2 คน และต้องนอนบนเสื่อที่เต็มไปด้วยตัวเรือด ก่อนที่เขาจะถูกจับแยกออกไปขังเดี่ยวในห้องขังขนาดกว้าง 1.2 เมตร ยาว 1.8 เมตรนาน 5 เดือน\n\n“พวกเราไม่มีห้องน้ำให้เข้าเป็นกิจจะลักษณะ” เขาเล่า พร้อมอธิบายว่าต้องถ่ายทุกข์ลงในขวดเปล่า นอกจากนี้ ห้องขังยังมีหน้าต่างที่เปิดโล่งไม่สามารถป้องกันสภาพอากาศเลวร้ายจากภายนอกได้\n\nที่มาของภาพ, Diana Okovyta คำบรรยายภาพ, นายแอสลินได้กลับมาหาคู่หมั้นสาวอย่างปลอดภัยในที่สุด\n\nส่วนเรื่องอาหารการกินนั้น นายแอสลินบอกว่าต้องประทังชีวิตด้วยเศษขนมปังกับน้ำเปล่านาน 3 สัปดาห์ จนในที่สุดต้องร้องขอดื่มน้ำประปาแก้ความหิวโหย\n\nในตอนหนึ่งนายแอสลินเล่าว่า ช่วงที่ถูกจับกุมได้ถูกฝ่ายรัสเซียเรียกตรวจหนังสือเดินทาง และเมื่อเขาตอบว่าตนเองเป็นพลเมืองอังกฤษ ก็ถูกต่อยเข้าที่จมูกอย่างจัง เขาบอกว่าโอกาสเดียวที่เขาจะได้ออกจากห้องขังคือการออกไปทำภารกิจถ่ายคลิปโฆษณาชวนเชื่อ และคุยโทรศัพท์กับเจ้าหน้าที่กระทรวงการต่างประเทศสหราชอาณาจักร\n\nนายแอสลินยอมรับว่า “ผมไม่เคยคิดว่าจะมีชีวิตรอดออกมาได้”",
    "กระทรวงแรงงาน ประกาศ รับสมัครงาน ณ ประเทศ ซาอุดีอาระเบีย 43 อัตรา": "กรมการจัดหางาน กระทรวงแรงงาน ประกาศเปิด รับสมัครงาน ณ ประเทศ ซาอุดีอาระเบีย โดยมีตำแหน่งงานทั้งหมด 43 อัตรา ตั้งแต่วันที่ 29 ส.ค. – 9 ก.ย. 2565\n\n(30 ส.ค. 2565) กรมการจัดหางาน กระทรวงแรงงาน ประกาศเปิด รับสมัครงาน ในตำแหน่งต่าง ๆ ทั้งหมด 43 อัตรา ซึ่งจะเป็นการทำงานภายในประเทศ ซาอุดีอาระเบีย ที่จะได้รับเงินอยู่ที่เดือนละ 2,000 – 3,000 ริยาล หรือประมาณ 18,766 – 28,149 บาท โดยเปิดรับสมัครตั้งแต่วันที่ 29 ส.ค. – 9 ก.ย. 2565\n\nนายสุชาติ ชมกลิ่น รัฐมนตรีว่าการกระทรวงแรงงาน เปิดเผยว่า กระทรวงแรงงาน โดยกรมการจัดหางานเปิดรับสมัครคนหางานเพื่อไปทำงานซาอุดีอาระเบียกับนายจ้างบริษัท AL Madeed Contracting Est. ซึ่งประกอบกิจการก่อสร้างซ่อมแซมและบำรุงรักษาถนน ทางเท้า สิ่งอำนวยความสะดวกบนท้องถนน สะพาน และอุโมงค์ จำนวน 43 อัตรา\n\nคุณสมบัติเป็นเพศชาย อายุระหว่าง 22 – 45 ปี ไม่จำกัดวุฒิการศึกษา สามารถสื่อสารภาษาอังกฤษได้พอเข้าใจ ในตำแหน่งพนักงานขับรถและควบคุมดูแล 30 อัตรา (Heavy Drivers and Operators), ช่างเครื่องยนต์ (Mechanic) จำนวน 10 อัตรา, ช่างไฟฟ้า (Electrician) จำนวน 2 อัตรา, และเจ้าหน้าที่บันทึกข้อมูล (Data Entry) จำนวน 1 อัตรา\n\nโดยหากมีประสบการณ์การทำงานที่เกี่ยวข้อง 2 ปีขึ้นไป จะได้รับการพิจารณาเป็นพิเศษ ซึ่งผู้ที่ได้รับการคัดเลือกจะได้ค่าจ้างเดือนละ 2,000 – 3,000 ริยาล หรือประมาณ 18,766 – 28,149 บาท (อัตราแลกเปลี่ยนเงินตราต่างประเทศ ณ วันที่ 17 สิงหาคม 2565) โดยนายจ้างจะจัดเตรียมที่พักให้ฟรี จ่ายค่าตั๋วโดยสารเครื่องบินเที่ยวไปทำงานครั้งแรก ค่ารักษาพยาบาลและประกันสุขภาพ ซึ่งคนหางาน ที่สนใจสามารถสมัครได้ระหว่างวันที่ 29 สิงหาคม – 9 กันยายน 2565 ในวันและเวลาราชการ\n\nรัฐมนตรีว่าการกระทรวงแรงงาน กล่าวว่า “การจัดส่งแรงไทยไปทำงานประเทศซาอุดีอาระเบีย เป็นเรื่องที่กระทรวงแรงงาน ภายใต้การกำกับดูแลของพล.อ.ประวิตร วงษ์สุวรรณ รองนายกรัฐมนตรี ให้ความสำคัญเป็นอย่างมาก โดยหลังจากการลงนามข้อตกลงความร่วมมือด้านแรงงานระหว่างสองประเทศ เมื่อวันที่ 28 มีนาคม 2565 ณ ประเทศซาอุดีอาระเบีย ก็ได้มีการประชาสัมพันธ์แจ้งคนหางานและดำเนินการเพื่อจัดส่งแรงงานไทยไปทำงานซาอุฯมาโดยตลอดทำให้มีผู้ลงทะเบียนประสงค์ไปทำงานซาอุดีอาระเบีย ผ่าน e-Service ของกองบริหารแรงงานไทยไปต่างประเทศแล้ว ทั้งสิ้น 2,402 คน แยกเป็นชาย 1,601 คน หญิง 801\n\nขณะนี้นายจ้างซาอุฯ เริ่มทยอยแจ้งความต้องการทั้งในตำแหน่ง และระดับวุฒิการศึกษาที่หลากหลายเพิ่มขึ้น อาทิ ตำแหน่งผู้จัดการพยาบาล พยาบาล ผู้ดูแลผู้ป่วยหรือคนชรา พนักงานทำความสะอาด ผู้ช่วยสัตวแพทย์ พนักงานตัดขนสัตว์เลี้ยง ช่างเชื่อม ช่างไฟฟ้าอุตสาหกรรม และล่าสุดพนักงานขับรถและควบคุมดูแล โดยตำแหน่งงานทั้งหมดที่กล่าวมานี้มีความต้องการตั้งแต่ระดับปริญญาเอกจนถึงไม่จำกัดวุฒิการศึกษา”\n\nด้านนายไพโรจน์ โชติกเสถียร อธิบดีกรมการจัดหางาน กล่าวว่า นอกจากความพยายามในการจัดส่งแรงงานไทยไปทำงานซาอุฯ โดยรัฐจัดส่งแล้ว ในขณะเดียวกันกรมฯพร้อมสนับสนุนให้เกิด Business Matching โดยไม่ปิดกั้นการจัดส่งระหว่างบริษัทจัดหางานเอกชนด้วยกัน\n\nโดยเมื่อวันที่ 25 สิงหาคม 2565 กรมฯได้เป็นสื่อกลางเชิญผู้รับอนุญาตจัดหางานเพื่อไปทำงานในต่างประเทศที่มีความสนใจจัดส่งแรงงานไทยไปทำงานในซาอุดีอาระเบีย เข้ารับการอบรมการใช้โปรแกรมมูซาเนต (Musaned) จากผู้แทนกระทรวงทรัพยากรมนุษย์และการพัฒนาสังคม ซาอุดีอาระเบีย โดยโปรแกรมดังกล่าวจะใช้ในกระบวนการจัดหางานของตำแหน่งงานประเภทแรงงานในบ้าน ทุกขั้นตอน เช่น การทำสัญญาจ้าง การอนุมัติ การติดตามผลการพิจารณาต่าง ๆ เป็นต้น\n\nอธิบดีกรมการจัดหางาน กล่าวว่า “สำหรับผู้ที่มีความประสงค์สมัครงานสามารถตรวจสอบคุณสมบัติเบื้องต้น และยื่นใบสมัครได้ด้วยตนเอง ณ สำนักงานจัดหางานจังหวัดทุกจังหวัด สำนักงานจัดหางานกรุงเทพมหานครพื้นที่ 1 – 10 หรือกองบริหารแรงงานไทยไปต่างประเทศ ฝ่ายจัดส่งไปทำงานไต้หวันและประเทศอื่นๆ ชั้น 12 อาคารสำนักงานประกันสังคม กรุงเทพมหานครพื้นที่ 3 ถนนมิตรไมตรี แขวงดินแดง เขตดินแดง กรุงเทพมหานคร ระหว่างวันที่ 29 สิงหาคม – 9 กันยายน 2565 ในวันและเวลาราชการ\n\nโดยจะประกาศรายชื่อผู้มีสิทธิ ทางเว็บไซต์ doe.go.th/overseas หลังจากนายจ้างคัดเลือกคนหางานด้วยตนเอง ด้วยวิธีสอบสัมภาษณ์แบบออนไลน์\n\nหากมีข้อสงสัยสามารถสอบถามรายละเอียดเพิ่มเติมได้ที่ สายด่วนกระทรวงแรงงาน โทร. 1506 กด 2 กรมการจัดหางาน หรือสายด่วนกรมการจัดหางาน โทร. 1694”\n\nแหล่งที่มาของข่าว : รัฐบาลไทย\n\nสามารถติดตามข่าวเศรษฐกิจเพิ่มเติมได้ที่นี่ : ข่าวเศรษฐกิจ",
    "อิหร่านเรียกร้องซาอุฯร่วมมือฟื้นสัมพันธ์ ยันไม่กำหนดเงื่อนไข": "สำนักข่าวต่างประเทศรายงานจากกรุงเตหะราน ประเทศซาอุดีอาระเบีย เมื่อวันที่ 12 ก.ย. ว่า กระทรวงการต่างประเทศของอิหร่านออกแถลงการณ์ แสดงความหวังเกี่ยวกับ “การฟื้นฟูความสัมพันธ์อย่างสร้างสรรค์” กับซาอุดีอาระเบีย โดยยืนยันว่า รัฐบาลเตหะรานไม่มีนโยบาย “เป็นฝ่ายกำหนดเงื่อนไขก่อน”\n\nIran urges Saudi Arabia to show goodwill in talks to revive ties https://t.co/aLwvxfMuJU pic.twitter.com/yyDNscVIf9 — Reuters (@Reuters) September 12, 2022\n\n\n\nทั้งนี้ ซาอุดีอาระเบียและอิหร่านยุติความสัมพันธ์ทางการทูต เมื่อปี 2559 จากกรณีรัฐบาลริยาดประหารชีวิต “ชีค นิมร์ อัล-นิมร์” นักการศาสนาชาวชีอะห์ ซึ่งอยู่เบื้องหลังการประท้วงต่อต้านรัฐบาลซาอุดีอาระเบีย ในพื้นที่ทางตะวันออกของซาอุดีอาระเบีย หลังจากนั้นเกิดเหตุบุกเผาทำลายสถานเอกอัครราชทูตซาอุดีอาระเบีย ประจำกรุงเตหะราน แต่กลับมาเจรจากันแล้วอย่างน้อย 5 ครั้ง ตั้งแต่เดือน เม.ย. ปีที่แล้ว โดยมีอิรักเป็นคนกลาง และหารือกันในหลานเรื่อง ตั้งแต่สงครามในเยเมน ไปจนถึงตลาดน้ำมัน และโครงการนิวเคลียร์\n\n#Iran FM spokesman (on Iran-Saudi talks): The focus is on launching Iran's OIC representation in Jeddah…As president Raisi had earlier noted, Iran is ready to reopen embassy in #SaudiArabia & that depends on Saudi side. We’ll consider all arrangements for this to be implemented pic.twitter.com/aVVmuoLTcq — Abas Aslani (@AbasAslani) January 17, 2022\n\n\n\nแม้ยังแทบไม่มีการเปิดเผยความคืบหน้าของการหารือออกมามากนัก อย่างไรก็ตาม กระทรวงการต่างประเทศอิหร่านประกาศเมื่อเดือนม.ค. ปีนี้ ว่า เจ้าหน้าที่การทูตของรัฐบาลเตหะราน 3 คน เดินทางไปยังเมืองเจดดาห์ หลังได้รับการอนุมัติวีซ่าจากซาอุดีอาระเบีย เพื่อเตรียมการเปิดสำนักงานคณะผู้แทนถาวรอิหร่าน ประจำองค์การรัฐอิสลาม (โอไอซี) ซึ่งมีสำนักงานใหญ่อยู่ที่ซาอุดีอาระเบีย “อีกครั้ง” เช่นเดียวกับการกลับมาเปิดสถานเอกอัครราชทูตประจำกรุงริยาด “ภายในอีกไม่นานนี้”.\n\nเครดิตภาพ : REUTERS",
    "Café Amazon เปิดสาขาแรก ‘ซาอุ’ วางเป้าหมายขยาย 150 สาขาใน 10 ปี": "หลังจากประเทศไทยและซาอุอาระเบียได้ฟื้นความสัมพันธ์ทางการทูตและความสัมพันธ์ทางการค้าในรอบ 30 ปี ทัพธุรกิจไทยต่างมุ่งหน้าสู่ตลาดกำลังซื้อสูง “ซาอุดิอาระเบีย”\n\nล่าสุด บริษัท ปตท. น้ำมันและค้าปลีก จำกัด (มหาชน) หรือ OR ได้นำร้าน Café Amazon เปิดให้บริการใน “ซาอุดิอาระเบีย” สาขาแรกที่ InterHealth Hospital กรุงริยาด\n\nคุณจิราพร ขาวสวัสดิ์ ประธานเจ้าหน้าที่บริหารและกรรมการผู้จัดการใหญ่ บริษัท ปตท. น้ำมันและการค้าปลีก จำกัด (มหาชน) กล่าวว่า OR เห็นถึงศักยภาพของตลาดค้าปลีกในประเทศซาอุดีอาระเบีย โดยเฉพาะตลาดร้านกาแฟพรีเมี่ยมที่มีกำลังอุดหนุนของผู้บริโภคในประเทศซาอุดีอาระเบียเพิ่มสูงขึ้นอย่างต่อเนื่อง\n\nการลงนามสัญญาให้สิทธิ Master Franchise และการเปิดให้บริการ Café Amazon สาขา IHH ณ กรุงริยาดในครั้งนี้ ถือเป็นก้าวแรกของการรื้อฟื้นความสัมพันธ์ทางการทูตและการค้าระหว่างไทยและซาอุดิอาระเบียอย่างเป็นรูปธรรม\n\nถือเป็นอีกก้าวสำคัญที่ Café Amazon จะขยายธุรกิจให้เติบโตยิ่งขึ้น และมุ่งสู่การเป็น Global Brand ต่อไป ปัจจุบัน Café Amazon เปิดให้บริการทั้งในประเทศไทยและอีก 10 ประเทศทั่วโลก ได้แก่ สาธารณรัฐประชาชนจีน มาเลเซีย ลาว กัมพูชา เมียนมา ฟิลิปปินส์ ญี่ปุ่น เวียดนาม โอมาน และซาอุดิอาระเบีย\n\nสำหรับการขยายสาขา Café Amazon ในประเทศซาอุดิอาระเบียจะใช้แนวคิด Taste of Nature เช่นเดียวกับในประเทศไทย โดยลูกค้าจะได้สัมผัสประสบการณ์จากบรรยากาศร้านที่ใกล้ชิดกับธรรมชาติและเมนูพิเศษที่สร้างสรรค์ขึ้นมาเพื่อผู้บริโภคชาวซาอุดิอาระเบียโดยเฉพาะ ได้แก่ Iced Americano Coconut และ Iced Coconut Caramel Latte ซึ่งใช้มะพร้าวเป็นส่วนประกอบ\n\nโดยมีแผนเปิดร้าน Café Amazon รวม 150 สาขา ภายในระยะเวลา 10 ปี\n\nช่วงครึ่งปีแรก 2565 มีร้าน Café Amazon ในไทยและต่างประเทศรวม 4,051 สาขา โดยเป็นสาขาในต่างประเทศจำนวน 323 สาขา\n\nปัจจุบัน Café Amazon เป็นเชนร้านกาแฟที่มีจำนวนสาขามากที่สุดเป็นอันดับ 6 ของโลก และเป็นอันดับ 12 ของโลกในแง่ของรายได้ร้านกาแฟ\n\nหลังเข้าตลาดหลักทรัพย์ในปี 2564 OR วางแผนในปี 2568 จะมีร้าน Café Amazon จำนวน 5,800 สาขา แบ่งเป็นในประเทศไทย 5,200 สาขา และต่างประเทศ 600 สาขา เติบโตเฉลี่ย 18.3% ต่อ\n\nสำหรับการเปิดสาขาแรกในซาอุดิอาระเบียมี คุณเบเดอร์ อัลเบเดอร์ รัฐมนตรีช่วยว่าการประสานงานนักลงทุน (Deputy Minister of Investors Outreach) คุณฟาฮัด อัลนาอีม รัฐมนตรีช่วยว่าการพัฒนาการลงทุน (Deputy Minister of Investment Development) พร้อมด้วย คุณสธน เกษมสันต์ ณ อยุธยา รักษาการเอกอัครราชทูตประจำประเทศซาอุดิอาระเบีย และ คุณฮัดเซน อัลอับดุล-เคเดอร์ เลขาธิการสภาหอการค้าซาอุดิอาระเบีย ร่วมเป็นสักขีพยานในพิธีลงนามสัญญามอบสิทธิ Master Franchise ธุรกิจ Café Amazon ในประเทศซาอุดีอาระเบีย ระหว่าง ดร.อีหมาด อับดุลอะซิส อัล ดูแค ประธานกรรมการกลุ่มบริษัท แอดวานซ์ ซิสเต็ม และคุณจิราพร ขาวสวัสดิ์ ประธานเจ้าหน้าที่บริหารและกรรมการผู้จัดการใหญ่ บริษัท ปตท. น้ำมันและการค้าปลีก จำกัด (มหาชน) และร่วมพิธีเปิดร้าน Café Amazon สาขา InterHealth Hospital หรือ IHH ณ กรุงริยาด",
    "พาณิชย์เปิดสัมพันธ์การค้า บุกตลาดซาอุ ดันขายสินค้าไทยห้างชั้นนำ": "วานนี้ (28 สิงหาคม) ตามเวลาท้องถิ่น 15.00 น. ซาอุดีอาระเบีย (เวลาในประเทศไทย 19.00 น.) จุรินทร์ ลักษณวิศิษฏ์ รองนายกรัฐมนตรี และรัฐมนตรีว่าการกระทรวงพาณิชย์ เป็นประธานเปิดงานและเข้าร่วมกิจกรรมส่งเสริมการขายสินค้าไทยร่วมกับห้าง Manuel Market สาขา Park Avenue กรุงริยาด ประเทศซาอุดีอาระเบีย พร้อมด้วย คาลิด อัลดาร์วิช CEO ของห้าง Manuel Market, บุณยฤทธิ์ กัลยาณมิตร ปลัดกระทรวงพาณิชย์, กีรติ รัชโน รองปลัดกระทรวงพาณิชย์ ผู้บริหารระดับสูงกระทรวงพาณิชย์ และผู้แทนภาคเอกชน\n\nจุรินทร์กล่าวว่า ข้อมูลตัวเลขทางการค้า มูลค่าการค้าระหว่างไทยกับซาอุดีอาระเบียมีพัฒนาการที่น่าพอใจเป็นอย่างยิ่ง เพียง 7 เดือนของปีนี้ ตั้งแต่เดือนมกราคม-กรกฎาคม มูลค่าการค้าระหว่างไทยกับซาอุดีอาระเบียเพิ่มขึ้นถึง 46% โดยประเทศไทยส่งออกสินค้ามายังซาอุดีอาระเบียในช่วง 7 เดือนแรกของปีนี้เป็นบวกถึง 26% ซึ่งเป็นผลจากการพัฒนาความสัมพันธ์ระหว่างไทยกับซาอุดีอาระเบียในทิศทางที่เป็นบวกและสร้างความสัมพันธ์ที่ใกล้ชิดยิ่งขึ้นระหว่าง 2 ประเทศ\n\n“สินค้าที่ประเทศไทยนำมาแสดงที่ห้าง Manuel Market ในวันนี้ มี 30 รายการ รายการสำคัญประกอบด้วยอาหารทะเลกระป๋อง ผลไม้กระป๋อง ข้าว ซอสปรุงรส และอาหารสัตว์เลี้ยง เป็นต้น ปีที่แล้วห้าง Manuel Market ได้นำเข้าสินค้าจากประเทศไทยเป็นมูลค่าประมาณ 22 ล้านดอลลาร์สหรัฐ ซึ่งหวังว่าปีนี้ห้าง Manuel Market จะนำเข้าสินค้าไทยเพิ่มขึ้นจาก 22 ล้านดอลลาร์สหรัฐ เป็น 30 ล้านดอลลาร์สหรัฐ” จุรินทร์กล่าว\n\nข้อมูลจากกรมส่งเสริมการค้าระหว่างประเทศระบุว่า สำหรับห้าง Manuel Market เป็นห้างและซูเปอร์มาร์เก็ตระดับชั้นนำ โดยนำเข้าสินค้าอุปโภคบริโภคจากต่างประเทศ โดยเฉพาะจากยุโรปและเอเชีย ทั้งนี้ ห้างยังได้นำเข้าสินค้าจากประเทศไทยหลายรายการ โดยเฉพาะผลิตภัณฑ์อาหาร โดย Manuel Market มีสาขาในเมืองใหญ่ๆ เช่น ที่กรุงริยาด เมืองเจดดาห์ และเมืองจูเบล โดยมีสาขาทั้งหมด 12 สาขา สินค้าไทยที่วางจำหน่ายในห้าง เช่น ข้าว ผัก ผลไม้ อาหารทะเลกระป๋อง ผลไม้กระป๋อง ซอส เครื่องปรุงรส และอาหารสัตว์เลี้ยง\n\nต่อมาจุรินทร์ได้นำคณะผู้แทนการค้าไทยภาครัฐและเอกชนเข้าพบปะกับ เชฮิม โมฮัมเหม็ด ผู้บริหารห้าง LuLu Hypermarket เพื่อหาทางผลักดันสินค้าไทยเข้าไปขายในห้างเพิ่มเติม และจะร่วมมือกันสร้างเครือข่ายทางการค้าระหว่าง 2 ประเทศ และจัดกิจกรรมส่งเสริมการขายสินค้าไทยร่วมกับห้าง เพื่อเพิ่มโอกาสในการขายสินค้าไทย และผลักดันให้ผู้บริโภคชาวซาอุดีอาระเบียรู้จักสินค้าไทยเพิ่มมากขึ้น\n\nทั้งนี้ ห้าง LuLu Hypermarket เป็นซูเปอร์มาร์เก็ตที่วางจำหน่ายสินค้าไทยมากที่สุดในซาอุดีอาระเบีย มีสินค้าไทยวางจำหน่าย เช่น ข้าว ผัก ผลไม้ อาหารทะเลกระป๋อง ผลไม้กระป๋อง ซอส เครื่องปรุงรส อาหารสัตว์เลี้ยง ของใช้ในครัวเรือน และเสื้อผ้าจากประเทศไทย เป็นต้น โดยชาวซาอุดีอาระเบียให้ความสนใจสินค้าจากประเทศไทยเป็นอย่างมาก ในขณะที่จุรินทร์เดินสำรวจราคาสินค้าภายในห้างนั้น ก็มีประชาชนชาวซาอุดีอาระเบียเข้ามาทักทายและขอถ่ายรูปด้วย ซึ่งบรรยากาศอบอุ่นและเป็นกันเอง\n\nห้าง LuLu Hypermarket เป็นธุรกิจค้าปลีกในเครือ LuLu Group International เป็นที่รู้จักในฐานะผู้นำเทรนด์ของอุตสาหกรรมค้าปลีกในภูมิภาค โดยนำเข้าสินค้าอุปโภคบริโภคจากต่างประเทศ ทั้งยุโรปและเอเชีย รวมถึงสินค้าจากไทย และมีสินค้าจากประเทศไทยจำหน่ายมากกว่า 1700 รายการ ซึ่งปัจจุบันห้าง LuLu Hypermarket มีสาขากว่า 224 แห่ง รวมถึงประเทศในเอเชียอย่างอินเดีย อินโดนีเซีย และมาเลเซีย",
    "แนะนำทีมฟุตบอลโลก 2022 : 'ทีมชาติซาอุดีอาระเบีย' พร้อมท้าชนบนสังเวียนทะเลทราย": "แนะนำทีม ฟุตบอลโลก กาตาร์ 2022 พบกับ \"ทีมชาติซาอุดีอาระเบีย\" ซึ่งใครหลายคนอาจมองว่าเป็นทีมม้านอกสายตา แต่นั่นก็เป็นข้อดีที่ทำให้พวกเขาลงเล่นแบบไร้ความกดดัน และอย่าลืมว่านี่เป็นฟุตบอลโลกบนดินแดนทะเลทรายที่ทัพนักเตะ \"เศรษฐีน้ำมัน\" คุ้นชินสภาพแวดล้อมเป็นอย่างดี\n\nแนะนำทีมฟุตบอลโลก 2022\n\nผลงานที่ผ่านมา\n\nฟุตบอลโลก 2022 นับเป็นการเข้ามาโชว์ฝีเท้าในรอบสุดท้ายเป็นครั้งที่ 6 ของทีมชาติซาอุดีอาระเบีย ต่อจากปี 1994, 1998, 2002, 2006 และ 2018 โดยผลงานดีที่สุดของพวกเขาคือ การเข้าถึงรอบ 16 ทีมสุดท้าย ในฟุตบอลโลก 1994 ที่สหรัฐอเมริกา\n\nส่วนเส้นทางการคว้าตั๋วมาลุยกาตาร์ในครั้งนี้ ขุนพลแข้งซาอุฯ ถูกมองว่าคงต้องลุ้นหนัก เพราะถูกจับสลากได้อยู่ในกลุ่มเดียวกับทีมแกร่งอย่าง ญี่ปุ่น และ ออสเตรเลีย ในรอบคัดเลือก โซนเอเชีย รอบสาม แต่สุดท้ายทัพนักเตะ “เศรษฐีน้ำมัน” โชว์ฟอร์มยอดเยี่ยมเกินคาด ซิวตั๋วเข้ารอบสุดท้ายด้วยผลงานลงสนาม 10 นัด ชนะ 7 เสมอ 2 แพ้ 1 ผงาดคว้าแชมป์กลุ่มบี ส่วน ญี่ปุ่น และ ออสเตรเลีย จบเป็นอันดับ 2 และ 3 ของกลุ่มตามลำดับ\n\nกุนซือและผู้เล่นคีย์แมน\n\nแอร์เว เรอนาร์ กุนซือชาวฝรั่งเศส วัย 53 ปี เข้ามาคุมซาอุดีอาระเบีย เมื่อปี 2019 และสามารถพาทีมผ่านเข้ารอบสุดท้ายฟุตบอลโลกได้สำเร็จ ซึ่งเป็นครั้งที่สองที่เขาพาทีมไปโชว์ฝีเท้าในศึกเวิลด์คัพ ต่อจากครั้งแรกกับทีมชาติโมร็อกโก ในฟุตบอลโลก 2018 ที่รัสเซีย\n\nสำหรับ เรอนาร์ เป็นโค้ชที่ผ่านประสบการณ์มาอย่างโชกโชน โดยส่วนใหญ่เป็นการคุมทีมชาติมากกว่าสโมสร ซึ่งผลงานโดดเด่นของเฮดโค้ชเลือดน้ำหอมรายนี้คือ การพา แซมเบีย และ ไอวอรี่ โคสต์ คว้าแชมป์แอฟริกา คัพ ออฟ เนชั่นส์ ในปี 2012 และ 2015 ตามลำดับ ทำให้ เรอนาร์ กลายเป็นโค้ชคนแรกในประวัติศาสตร์ที่พาทีมคว้าแชมป์ทวีปแอฟริกาได้ 2 สมัยแบบต่างทีมกัน\n\nขณะที่ขุมกำลังซาอุฯ นักเตะทุกคนค้าแข้งอยู่ในลีกประเทศตัวเอง ซึ่งส่วนใหญ่มาจากสโมสรชั้นนำของซาอุฯ อาทิ อัล ฮิลาล, อัล อิตติฮัด, อัล นาสเซอร์ โดยผู้เล่นที่เป็นกำลังสำคัญของทีมเศรษฐีน้ำมัน ได้แก่ ยาสเซอร์ อัล-ชาห์รานี่, ซุลตาน อัล-กานัม, ฟิราส อัล-บูไรคาน รวมทั้ง ฟาฮัด อัล-มูวาลลัด ปีกตัวจี๊ด กับ ซาเล็ม อัล-ดอว์ซารี่ มิดฟิลด์ประสบการณ์สูง ซึ่งเป็นแข้งซาอุฯ เพียงไม่กี่คนที่เคยออกไปค้าแข้งกับสโมสรดังของยุโรป โดยในปี 2018 อัล-ดอว์ซารี่ ไปเล่นให้กับ บียาร์เรอัล ส่วน อัล-มูวาลลัด ไปร่วมทัพ เลบันเต้ ในศึกลาลีกา สเปน\n\nนอกจากนี้ ซาอุดีอาระเบีย ยังมีนักเตะที่ต้องจับตามองอีกรายคือกองหน้า ซาเลห์ อัล-เชห์รี่ ซึ่งเคยไปค้าแข้งในลีกโปรตุเกสกับสโมสร ไบร่า-มาร์ โดย อัล-เชห์รี่ เป็นนักเตะที่มีสถิติรับใช้ชาติสุดยอดเยี่ยม ด้วยผลงานลงสนาม 16 นัด ซัดไป 8 ประตู และดาวยิงวัย 28 ปีก็เตรียมรับบทหัวหอกตัวความหวังของซาอุฯ ในศึกฟุตบอลโลกครั้งนี้\n\nวิเคราะห์โอกาสเข้ารอบ\n\nซาอุดีอาระเบีย อยู่ในกลุ่มซี ร่วมกับ อาร์เจนตินา, เม็กซิโก และ โปแลนด์ ซึ่งต้องยอมรับอย่างตรงไปตรงมาว่า เมื่อเทียบกับศักยภาพของคู่แข่งแต่ละทีมแล้ว ซาอุฯ เป็นทีมที่อ่อนที่สุดในกลุ่ม และดูจะมีโอกาสเข้ารอบน้อยนิดเสียเหลือเกิน\n\nอย่างไรก็ตาม ใช่ว่า ซาอุฯ จะเป็นทีมแจกแต้มให้คู่แข่งง่ายๆ เพราะพวกเขาก็มีข้อได้เปรียบเช่นกัน นั่นคือ ความเคยชินกับสภาพแวดล้อม ทั้งเรื่องของเวลา และภูมิอากาศแบบทะเลทรายในแถบตะวันออกกลาง\n\nนอกจากนี้ การอยู่ในสถานะทีมรองบ่อน ทำให้ทัพนักเตะเศรษฐีน้ำมันลงเล่นแบบสบายใจ ไม่มีอะไรจะเสีย และไม่ต้องแบกความกดดันเหมือนบรรดาทีมเต็ง ซึ่งไม่แน่ว่า นี่อาจจะเป็นปัจจัยสำคัญที่ทำให้พวกเขาสร้างผลงานเซอร์ไพรส์แฟนบอลทั่วโลกก็เป็นได้\n\nโปรแกรมฟุตบอลโลก 2022 ของทีมชาติซาอุดีอาระเบีย\n\nวันอังคารที่ 22 พฤศจิกายน เวลา 17:00 น.\n\nอาร์เจนตินา VS ซาอุดีอาระเบีย : สนาม ลูเซล ไอคอนิค สเตเดี้ยม\n\nวันเสาร์ที่ 26 พฤศจิกายน เวลา 20:00 น.\n\nโปแลนด์ VS ซาอุดีอาระเบีย : สนาม เอดูเคชั่น ซิตี้ สเตเดี้ยม\n\nวันพฤหัสบดีที่ 1 ธันวาคม เวลา 02:00 น. (คืนวันพุธที่ 30 พ.ย.)\n\nซาอุดีอาระเบีย VS เม็กซิโก : สนาม ลูเซล ไอคอนิค สเตเดี้ยม\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "‘บัวแก้ว’ ประสานงานขั้นตอนสุดท้าย มกุฎราชกุมารซาอุฯเยือนไทยปีนี้": "เมื่อวันที่ 23 ก.ย. ที่สหรัฐอเมริกา นายธานี แสงรัตน์ อธิบดีกรมสารนิเทศและโฆษกกระทรวงการต่างประเทศ กล่าวภายหลังการหารือทวิภาคีระหว่าง นายดอน ปรมัตถ์วินัย รองนายกรัฐมนตรี และรมว.การต่างประเทศ กับเจ้าชายไฟซอล บิน ฟาร์ฮาน อัลซาอุด รมว.การต่างประเทศซาอุดีอาระเบีย ซึ่งมีขึ้นในระหว่างการร่วมประชุมสมัชชาสหประชาชาติ สมัยสามัญ (ยูเอ็นจีเอ) ครั้งที่ 77 ที่นครนิวยอร์ก สหรัฐอเมริกาว่า ทั้ง 2 ฝ่ายได้หารือถึงความสัมพันธ์ทวิภาคี การวางแผนขับเคลื่อนความร่วมมือระหว่างไทยกับซาอุดีอาระเบีย ซึ่งเป็นการพิจารณาขั้นตอนสุดท้าย เพื่อเตรียมการเยือนของเจ้าชายมุฮัมมัด บิน ซัลมาน บิน อับดุลอะซีซ อัลซะอูด มกุฎราชกุมาร รองนายกรัฐมนตรี และรมว.กลาโหมซาอุดีอาระเบีย รวมทั้งได้หารือถึงการเตรียมลงนามบันทึกความเข้าใจและความร่วมมือ 2 ประเทศสำหรับการเสด็จเยือนประเทศไทยของมกุฎราชกุมารซาอุดีอาระเบียนั้น คาดว่าน่าจะมีขึ้นภายในปีนี้ ซึ่งอยู่ระหว่างการประสานเตรียมการขั้นตอนสุดท้ายว่าจะมีขึ้นในช่วงไหน และถ้าได้รับการยืนยันเวลา จะประกาศอย่างเป็นทางการต่อไป.",
    "\"โรนัลโด้\" จำใจพิจารณาข้อเสนอสโมสรซาอุดีอาระเบีย": "เดลี่ มิร์เรอร์ สื่อชื่อดังอังกฤษ รายงานว่า โรนัลโด้ ไม่มีทางเลือกมากนักสำหรับการย้ายออกจาก แมนฯยูไนเต็ด ทำให้เจ้าตัวต้องกลับมาพิจารณาข้อเสนอจากสโมสรในซาอุดีอาระเบียที่ไม่เปิดเผยชื่ออีกครั้ง โดยสโมสรดังกล่าว ได้ยื่นข้อเสนอมาให้ โรนัลโด้ พิจารณาตั้งแต่เมื่อเดือน ก.ค. โดยเสนอค่าจ้างแสน 2 ล้านปอนด์ต่อสัปดาห์ บวกกับออปชั่นอื่นๆ ก็เป็นมูลค่าของสัญญาจ้างรวมกว่า 211 ล้านปอนด์ในระยะเวลาเพียงปีเดียว แต่สุดท้าย โรนัลโด้ ก็ปฎิเสธไปเพราะต้องการที่จะลงเล่นกับสโมสรที่ได้เล่นศึกยูฟ่า แชมเปี้ยนส์ลีก\n\nปธ.บอลซาอุฯ รับสนดึง \"โรนัลโด้\" จาก แมนยู โชว์ฝีเท้าในลีก\n\n\"แมนยู\" ไม่อยากเสียฟรี เล็งต่อสัญญาใหม่ 5 แข้ง\n\nอย่างไรก็ตามสุดท้ายแล้ว โรนัลโด้ ก็ต้องพลาดย้ายไปร่วมทีมที่ได้สิทธิ์ไปเล่นยูฟ่า แชมเปี้ยนส์ลีกทั้งหมด รวมถึงยังต้องตกเป็นตัวสำรองในยุคของ เทนฮาก อีกด้วย ทำให้มีความเป็นไปได้สูงที่เจ้าตัวจะตอบตกลงกับทีมจากซาอุดีอาระเบีย เพื่อย้ายไปเล่นในตะวันออกกลางในช่วงปีใหม่นี้\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ประธานส.บอลซาอุฯ รับอยากเห็น โรนัลโด มาค้าแข้งในลีกประเทศ": "ยาสเซอร์ อัล-มิเซฮาล ประธานสหพันธ์ฟุตบอลซาอุดีอาระเบีย ระบุอยากเห็น คริสเตียโน โรนัลโด กองหน้าซูเปอร์สตาร์ แมนเชสเตอร์ ยูไนเต็ด มาค้าแข้งในลีกของประเทศ แต่รับไม่ใช่เรื่องง่าย\n\nเมื่อช่วงตลาดนักเตะซัมเมอร์ที่ผ่านมา มีรายงานว่า อัล-ฮิลาล ทีมดังของลีกซาอุดีอาระเบีย ได้ยื่นข้อเสนอที่มีมูลค่ารวมกว่า 211 ล้านปอนด์ (ราว 8.94 หมื่นล้านบาท) ในการเซ็นสัญญา โรนัลโด ไปร่วมทีม โดยเฉพาะค่าเหนื่อยก็สูงระบดับสถิติโลกถึงสัปดาห์ละ 2 ล้านปอนด์ (ราว 84.8 ล้านบาท)\n\nถึงกระนั้นสุดท้ายแล้วดีลดังกล่าวก็ไม่เกิดขึ้นเนื่องจากมีรายงานเพิ่มเติมว่าแข้งวัย 37 ปีได้ปัดข้อเสนอส่งผลให้ โรนัลโด อยู่กับ แมนฯ ยูไนเต็ด ต่อไปในซีซั่นนี้\n\nจนล่าสุด ยาสเซอร์ อัล-มิเซฮาล หัวเรือใหญ่ของสหพันธ์ฟุตบอลซาอุดีอาระเบีย เปิดเผยว่าอยากเห็น “ซีอาร์ เซเว่น” มาค้าแข้งในลีกของประเทศ แม้จะไม่ใช่เรื่องง่าย “เราชอบที่จะเห็นผู้เล่นอย่าง คริสเตียโน โรนัลโด เล่นในลีกซาอุดีอาระเบีย มันจะนำมาซึ่งผลตอบรับเชิงบวกมากมาย และมันจะเป็นข่าวใหญ่สำหรับทุกคน ผมแน่ใจว่าทุกคนรู้ถึงความสำเร็จ และสถิติของ คริสเตียโน โรนัลโด แต่ยังเป็นผู้เล่นที่เป็นแบบอย่างที่ดี”\n\n“ผมคิดว่า ทำไมจะไม่หละ? ผมแน่ใจว่ามันจะเป็นข้อตกลงที่แพงมาก แต่เราสามารถเห็นสโมสรของเราได้รับรายได้ที่สูงขึ้นในช่วง 2-3 ปีที่ผ่านมา เราได้เห็นผู้เล่นรายใหญ่บางคนที่เคยเล่นในพรีเมียร์ลีกมาที่ลีกซาอุดีอาระเบียแล้ว ผมชอบ คริสเตียโน โรนัลโด ในฐานะนักเตะ และผมอยากจะเห็นเขาเล่นในซาอุดีอาระเบีย”\n\nอย่างไรก็ตาม อัล-มิเซฮาล ไม่แน่ใจว่าจะมีทีมยื่นข้อเสนอเพื่อคว้าตัว โรนัลโด อีกครั้งในเดือน ม.ค.นี้หรือไม่ “พูดตามตรงผมไม่มีคำตอบ ถ้าผมเป็นประธานสโมสร ผมสามารถให้คำตอบคุณได้ แต่เพื่อนร่วมงานของผมที่สโมสรไม่จำเป็นต้องแบ่งข้อมูลเรื่องการเจรจาซื้อ-ขายกับผม”\n\n“มันคงไม่ใช่เรื่องง่ายสำหรับสโมสรในซาอุดีอาระเบียหรือแม้แต่สำหรับเขา แต่เราอยากเห็นเขา หรือแม้แต่ผู้เล่นระดับแนวหน้าคนอื่นๆ ในระดับเดียวกัน”",
    "น่าสนใจ! ประธานส.บอลซาอุฯ อยากเห็นโรนัลโด้มาเล่นในประเทศ": "น่าสนใจ! ประธานส.บอลซาอุฯ อยากเห็นโรนัลโด้มาเล่นในประเทศ\n\nประธานสหพันธ์ฟุตบอลซาอุดีอาระเบียรับอยากเห็นสตาร์ดังชาวโปรตุกีสมาเล่นในลีกของประเทศ\n\nยาสเซอร์ อัล-มิเซฮาล ประธานสหพันธ์ฟุตบอลซาอุดีอาระเบีย เผยอยากเห็น คริสเตียโน โรนัลโด้ กองหน้าของแมนเชสเตอร์ ยูไนเต็ด มาเล่นในลีกสูงสุดของประเทศอย่างง ซาอุดี โปร ลีก\n\nกองหน้าจอมเก๋าวัย 37 ปี แสดงความต้องการอย่างชัดเจนในช่วงตลาดซัมเมอร์ที่ผ่านมาว่าต้องการย้ายทีม ซึ่งทำให้เจ้าตัวมีข่าวเชื่อมโยงกับสโมสรชั้นนำในยุโรปมากมาย แต่ทว่าสุดท้ายไม่มีข้อเสนอใด ๆ ยื่นเข้ามา เพื่อซื้อตัวสตาร์ชาวโปรตุกีสไปร่วมทัพ\n\nและนอกจากทีมในยุโรป ก็เคยมีข่าวด้วยว่าทีมจากลีกซาอุดีอาระเบีย สนใจทุ่มเงินก้อนโตเพื่อคว้าตัว CR7 ไปร่วมทัพ\n\n“พวกเราอยากเห็นนักเตะอย่าง คริสเตียโน โรนัลโด้ เล่นในลีกซาอุดีอาระเบีย นี่จะเป็นสิ่งที่จะนำมาซึ่งผลตอบรับเชิงบวกมากมายแน่นอน และมันจะกลายเป็นข่าวใหญ่สำหรับทุกคน ทุกคนคงรู้ว่า คริสเตียโน โรนัลโด้ ประสบความสำเร็จมามากมายแค่ไหน แถมตัวเขายังเป็นผู้เล่นแบบอย่างที่ดีได้อีกด้วย” ยาสเซอร์ อัล-มิเซฮาล ประธานสหพันธ์ฟุตบอลซาอุดีอาระเบีย ให้สัมภาษณ์กับ The Athletic\n\n“ผมแค่คิดว่า ทำไมมันจะเกิดขึ้นไม่ได้? ผมเข้าใจว่ามันจะเป็นข้อเสนอที่แพงมหาศาลมาก แต่เราสามารถเห็นสโมสรในลีกของเรา ที่มีรายได้เพิ่มขึ้นในช่วง 2-3 ปีที่ผ่านมา เราได้เห็นนักฟุตบอลจากพรีเมียร์ลีก เข้ามาค้าแข้งในลีกซาอุฯ บ้างแล้ว และส่วนตัว ผมชอบ คริสเตียโน โรนัลโด้ ในฐานะนักเตะ และผมอยากเห็นเขาเล่นในซาอุดีอาระเบีย”",
    "อดีตทูตรัศม์ ชี้กลุ่มสงฆ์ร้องเรียนผู้ว่าฯ ชัชชาติ สวมชุดอาหรับ อาจส่งผลเสียต่อพระพุทธศาสนา": "ปมดราม่า \"ชัชชาติ\" สวมชุดอาหรับ กับกระแสตีกลับต่อพระสงฆ์\n\nที่มาของภาพ, Thai News Pix คำบรรยายภาพ, ภาคีเครือข่ายองค์กรพลังชาวพุทธได้ยื่นหนังสือถึงนายชัชชาติ เมื่อวันที่ 5 ก.ย. ที่ผ่านมา เรื่อง “ผู้ว่าฯ ชัชชาติ แต่งตัวเป็นมุสลิมคือภัยใหญ่หลวงของชาวพุทธ”\n\n6 กันยายน 2022\n\nตลอดระยะเวลากว่าสามเดือนของการเข้ารับตำแหน่งผู้ว่าราชการกรุงเทพมหานครของนายชัชชาติ สิทธิพันธุ์ มีการตรวจสอบการทำงานรวมถึงเสียงวิพากษ์วิจารณ์จากภาคประชาสังคมอย่างต่อเนื่อง\n\nเช่นกรณีล่าสุด เมื่อภาคีเครือข่ายองค์กรพลังชาวพุทธได้ยื่นหนังสือถึงนายชัชชาติ เมื่อวันที่ 5 ก.ย. ที่ผ่านมา เรื่อง “ผู้ว่าฯ ชัชชาติ แต่งตัวเป็นมุสลิมคือภัยใหญ่หลวงของชาวพุทธ”\n\nหนังสือดังกล่าวระบุว่า กรณีที่ชัชชาติได้แต่งตัวด้วยชุดประจำชาติของประเทศซาอุดีอาระเบีย ซึ่งเป็นรัฐอิสลามและทำสัญลักษณ์กำมือชูนิ้วชี้ กล่าวคำสรรเสริญอัลเลาะห์ พร้อมทั้งตั้งคำถามว่า มีจุดประสงค์อย่างไร และควรให้เกียรติแก่คนไทยพุทธในประเทศ\n\nขณะที่ก่อนนั้นเมื่อวันที่ 30 ส.ค. นายศรีสุวรรณ จรรยา เลขาธิการสมาคมองค์การพิทักษ์รัฐธรรมนูญไทยได้โพสต์ข้อความผ่านเฟซบุ๊กส่วนตัวถึงประเด็นนี้ด้วยข้อความสั้น ๆ ว่า \"โอ๊ยๆๆๆๆ….กรี๊ดดดดดดดดด พี่สรยุทธช่วยอธิบายทีครับ!!! โอ๊ยยยยยย ไม่ไหวแล้ว!!!\" พร้อมกับรูปของนายชัชชาติในชุดประจำชาติของซาอุดีอาระเบีย\n\nไม่ใช่ประเด็นทางศาสนา แต่เป็นเรื่องความสัมพันธ์ระหว่างประเทศ\n\nที่มาของภาพ, FACEBOOK/กรุงเทพมหานคร\n\nภาพถ่ายดังกล่าวเกิดขึ้นเมื่อวันที่ 30 ส.ค. ขณะที่ผู้ว่าฯ กทม. เข้าร่วมงานนิทรรศการ \"สะพานเชื่อมสัมพันธ์ไทย-ซาอุดีอาระเบีย​\" (Efforts of the Kingdom of Saudi Arabia in Serving Muslim Brothers) โดยสถานเอกอัครราชทูตซาอุดีอาระเบียประจำประเทศไทย เป็นผู้จัดงานนิทรรศการขึ้น​ ณ มูลนิธิเพื่อศูนย์กลางอิสลามแห่งประเทศไทย เขตสวนหลวง\n\nที่มาของภาพ, FACEBOOK/กรุงเทพมหานคร คำบรรยายภาพ, ภาพถ่ายที่ทำให้เกิดประเด็นวิพากษ์วิจารณ์เกิดขึ้นเมื่อวันที่ 30 ส.ค. ขณะที่เขาเข้าร่วมงานนิทรรศการ \"สะพานเชื่อมสัมพันธ์ไทย-ซาอุดีอาระเบีย​\"\n\nล่าสุด วันนี้ (6 ก.ย.) นายชัชชาติให้สัมภาษณ์สื่อต่อประเด็นดังกล่าวยืนยันว่า การร่วมงานและการแต่งกายเช่นนั้น ไม่เกี่ยวกับเรื่องศาสนา และไปในนามของแขกรับเชิญของสถานเอกอัครราชทูตของประเทศซาอุดีอาระเบีย\n\n\"เราถามแล้วว่า เป็นเครื่องแต่งกายที่ใคร ๆ ใส่ก็ได้ ผมก็เป็นชาวพุทธเต็มที่ ก็แล้วแต่คนจะคิด แต่ผมมองว่าไม่ใช่ประเด็น...หากเข้าใจผิด ก็ขอโทษด้วย เราไม่ได้ตั้งใจให้เป็นประเด็นทางศาสนา เพราะเป็นเรื่องของความสัมพันธ์ระหว่างประเทศ\" ผู้ว่าฯ กทม. กล่าว\n\nอดีตทูตไทย ชี้เป็นเรื่องปกติ\n\nนายรัศม์ ชาลีจันทร์ เจ้าของเพจ \"ทูตนอกแถว\" และอดีตทูตในหลายประเทศบอกกับบีบีซีไทยว่า จากกรณีดังกล่าวถือว่าเป็นเรื่องปกติที่ผู้นำทางการเมืองหรือองค์กรของรัฐสามารถทำได้\n\nที่มาของภาพ, กระทรวงการต่างประเทศ คำบรรยายภาพ, นายรัศม์ ชาลีจันทร์ (ซ้าย) ยื่นพระราชสาส์นตราตั้งแก่นายคาสซิม โจมาร์ท โตกาเยฟ ประธานาธิบดีแห่งสาธารณรัฐคาซัคสถาน ณ ทําเนียบประธานาธิบดี เพื่อดํารงตําแหน่งเอกอัครราชทูตวิสามัญผู้มีอํานาจเต็มแห่งราชอาณาจักรไทยประจําสาธารณรัฐคาซัคสถาน เมื่อวันที่ 28 มิ.ย. 2562\n\n\"ต้องเข้าใจก่อนว่า ประเทศไทยมีเสรีภาพในการเคารพ นับถือศาสนาใดก็ได้ ต่อให้คุณชัชชาติลุกขึ้นมาเปลี่ยนศาสนาก็เป็นสิทธิของเขา สังคมก็ให้สิทธิของเขาด้วย ตามกฎหมายเขามีสิทธิทุกประการ\" นายรัศม์ กล่าว\n\nในโลกความเป็นจริงแล้ว บุคคลที่เป็นชาวอาหรับ หรือคนที่สวมผ้าโพกหัวในลักษณะดังกล่าว อาจจะนับถือศาสนาอื่น ๆ ก็ได้ ไม่ว่าจะเป็นศาสนาคริสต์ หรือ นิกายย่อย ๆ\n\n\"การไปงานเช่นนี้ แล้วแต่งชุดเช่นนี้เป็นเรื่องปกติมาก เป็นการให้ความเคารพและให้เกียรติเจ้าภาพ เป็นการสร้างความสัมพันธ์ไมตรีกัน ไม่ได้มีอะไรผิด\" เขากล่าวย้ำ\n\nปมดรามานายชัชชาติไม่ใช่กรณีแรก\n\nเขากล่าวเพิ่มเติมอีกว่า ไม่ใช่นายชัชชาติเพียงผู้เดียวที่เข้าร่วมกิจกรรมในลักษณะดังกล่าว ในอดีตยังมีผู้นำไทยหลายคนที่เคยสวมใส่เครื่องประดับสัญลักษณะศาสนาอื่น ๆ ด้วย\n\nที่มาของภาพ, FACEBOOK/Thailand Halal Assembly คำบรรยายภาพ, พล.อ. ประยุทธ์ ก็ได้สวมหมวก 2 ใบ เพื่อถ่ายภาพประชาสัมพันธ์การประชุมวิชาการด้านวิทยาศาสตร์ เทคโนโลยี และนวัตกรรมฮาลาล\n\nบีบีซีไทยตรวจสอบและพบว่าที่เพจของผู้จัดงานประชุมวิชาการด้านวิทยาศาสตร์ เทคโนโลยี และนวัตกรรมฮาลาล หรือ \"Thailand Halal Assembly\" เมื่อวันที่ 22 ธ.ค. 2558 คณะทำงานการประชุมดังกล่าวได้เดินทางมายังบริเวณหน้าตึกบัญชาการ 1 ทำเนียบรัฐบาล เพื่อเข้ามอบหมวก\"ตะกียะห์\" แก่ พล.อ. ประยุทธ์ จันทร์โอชา นายกรัฐมนตรี เพื่อประชาสัมพันธ์งาน Thailand Halal Assembly 2015 ซึ่งในครั้งนั้น พล.อ. ประยุทธ์ ก็ได้สวมหมวก 2 ใบ เพื่อถ่ายภาพประชาสัมพันธ์ด้วย\n\nในขณะนั้นก็ได้เกิดกระแสวิพากษ์วิจารณ์จากกลุ่มผู้นับถือศาสนาพุทธด้วยเช่นกัน\n\nอย่างไรก็ตาม เจ้าของเพจ \"ทูตนอกแถว\" ยังกล่าวทิ้งท้ายพร้อมเรียกร้องให้ผู้ที่เกี่ยวข้องกับพระพุทธศาสนา ไม่ว่าจะเป็นมหาเถรสมาคมและสำนักพระพุทธศาสนาแห่งชาติควรเพ่งเล็งและตรวจสอบกลุ่มผู้ที่เข้ามาเคลื่อนไหว เพราะว่าสิ่งที่พวกเขากำลังทำให้เกิดผลเสียตกอยู่ที่พระศาสนา จากพระสงฆ์ที่อาจจะขาดความรู้ทางโลก ทางธรรม และกฎหมาย\n\nที่มาของภาพ, Thai News Pix คำบรรยายภาพ, ภาคีเครือข่ายองค์กรพลังชาวพุทธ มีผู้นำในการเคลื่อนไหวคือ พระครูปลัดธีรธนัชณฤทธา เมตฺตธมฺโม เป็นผู้ยื่นจดหมายถึงนายชัชชาติ\n\nทั้งนี้ ภาคีเครือข่ายองค์กรพลังชาวพุทธ มีผู้นำในการเคลื่อนไหวคือ พระครูปลัดธีรธนัชณฤทธา เมตฺตธมฺโม ซึ่งเคยตกเป็นข่าวดังเมื่อเดือน พ.ย. 2563 เมื่อพระครูปลัดธีรธนัชณฤทธาฯ ซึ่งเป็นประธานสงฆ์สำนักปฏิบัติธรรมพุทธชยันตี ได้ถ่ายทอดสดผ่านทางเฟซบุ๊ก โดยสวมอุปกรณ์ป้องกัน แล้วปีนขึ้นไปอยู่บนเสาส่งสัญญาณสูงหลายสิบเมตรเพื่อต้องการปฏิบัติธรรมและหลบหนีจากความวุ่นวาย ภายในสำนักปฏิบัติธรรมพุทธชยันตี ถนนพุทธมณฑลสาย 3",
    "“ซาอุฯ” จับมือ “ยูเนียนเพย์” ดึงดูดนักท่องเที่ยวจีนเข้าประเทศ": "สำนักข่าวซินหัว รายงานว่า ซาอุดีอาระเบีย เตรียมร่วมมือกับบริษัท ยูเนียนเพย์ อินเตอร์เนชันแนล (UnionPay International) ผู้ให้บริการชำระเงินชั้นนำระดับโลก เพื่ออำนวยความสะดวกแก่นักเดินทางชาวจีนในซาอุฯ\n\nโดยเมื่อวันอังคาร (13 ก.ย.) การท่องเที่ยวซาอุดีอาระเบีย (STA) ประกาศการลงนามบันทึกความเข้าใจ (MoU) กับยูเนียนเพย์ อินเตอร์เนชันแนล โดยมุ่งส่งเสริมข้อได้เปรียบของประเทศในฐานะจุดหมายการท่องเที่ยวสำหรับผู้ถือบัตรยูเนียนเพย์จากจีนและทั่วโลก\n\nฟาห์ด ฮามิดัดดิน ซีอีโอการท่องเที่ยวฯ ระบุว่าบันทึกความเข้าใจนี้ถือเป็นอีกก้าวย่างสำคัญในการผลักดันซาอุดีอาระเบียเป็นจุดหมายการท่องเที่ยวชั้นนำระดับโลกสำหรับนักเดินทางชาวจีน\n\nเจมส์ หยาง ผู้อำนวยการยูเนียนเพย์ อินเตอร์เนชันแนล สาขาตะวันออกกลาง กล่าวว่าบันทึกความเข้าใจฉบับข้างต้นเป็นส่วนสำคัญของยุทธศาสตร์การขยายธุรกิจสู่ต่างประเทศ และเพิ่มความสะดวกแก่ผู้ถือบัตรยูเนียนเพย์ชาวจีนและทั่วโลก\n\nยูเนียนเพย์เดินหน้าขยับขยายธุรกิจระดับภูมิภาคในช่วงไม่กี่ปีมานี้ โดยปัจจุบันประเทศและภูมิภาคในตะวันออกกลางรวม 11 แห่งรับบัตรยูเนียนเพย์แล้ว\n\nด้านอัลฮาซัน อัลดับบักห์ หัวหน้าฝ่ายตลาดเอเชียแปซิฟิกของการท่องเที่ยวฯ ให้สัมภาษณ์กับสำนักข่าวซินหัวว่าซาอุดีอาระเบียมองจีนเป็นตลาดต้นทางอันดับหนึ่งภายในภูมิภาคเอเชียแปซิฟิก\n\nทั้งนี้ ซาอุดีอาระเบียได้จัดเตรียมหลายแผนการใหญ่สำหรับภาคการท่องเที่ยว และตั้งเป้าขึ้นแท่นหนึ่งใน 5 จุดหมายการท่องเที่ยวชั้นนำระดับโลกภายในปี 2573 โดยจีนเป็นหนึ่งใน 49 ประเทศที่มีคุณสมบัติได้รับวีซ่าท่องเที่ยวแบบอิเล็กทรอนิกส์\n\nข้อมูลจาก : ซินหัว",
    "แบงก์ชาติซาอุฯแต่งตั้งผู้นำด้านคริปโทเคอร์เรนซี หวังส่งเสริมภาคดิจิทัล : อินโฟเควสท์": "ธนาคารกลางซาอุดีอาระเบียประกาศแต่งตั้งนายโมห์เซน อัลซาห์รานี ดำรงตำแหน่งหัวหน้าโครงการสินทรัพย์เสมือน (Virtual Assets) และเงินดิจิทัลของธนาคารกลาง ซึ่งเป็นสัญญาณบ่งชี้ว่าซาอุดีอาระเบียกำลังมุ่งมั่นส่งเสริมอุตสาหกรรมคริปโทเคอร์เรนซีภายในประเทศ\n\nสำนักข่าวบลูมเบิร์กรายงานโดยอ้างอิงข้อมูลจากแหล่งข่าวว่า จนถึงขณะนี้ซาอุดีอาระเบียได้ดำเนินการด้านสินทรัพย์เสมือนด้วยความระมัดระวังมากยิ่งขึ้น เนื่องจากเจ้าหน้าที่ต่างวิตกกังวลเรื่องการเก็งกำไร ขณะเดียวกัน การที่ประเทศเพื่อนบ้านอย่างสหรัฐอาหรับเอมิเรตส์ได้ก้าวขึ้นเป็นศูนย์กลางคริปโทฯระดับโลกนั้น ทำให้ซาอุดีอาระเบียต้องเร่งร่างกฎระเบียบสินทรัพย์ดิจิทัลให้รวดเร็วยิ่งขึ้น\n\nแหล่งข่าวเปิดเผยว่า นายอัลซาห์รานี อดีตกรรมการผู้จัดการบริษัทให้คำปรึกษาแอกเซนเชอร์ ได้เข้ารายงานตัวต่อนายซีแยด อัล ยูเซฟ รองผู้ว่าการฝ่ายพัฒนาและเทคโนโลยีของธนาคารกลางซาอุดีอาระเบีย\n\nซาอุดีอาระเบียผลักดันให้บริษัทต่าง ๆ เพิ่มการลงทุนในกรุงริยาด ตามแผนของมกุฎราชกุมารโมฮัมเหม็ด บิน ซัลมานที่ต้องการผลักดันให้มหานครแห่งนี้กลายเป็นศูนย์กลางระดับโลก ซึ่งถือเป็นความท้าทายโดยตรงต่อดูไบ ศูนย์กลางธุรกิจของโลกอาหรับ\n\nซาอุดีอาระเบียเป็นประเทศเศรษฐกิจขนาดใหญ่ที่สุดของตะวันออกกลาง ทั้งยังมีประชากรฐานะร่ำรวย ทำให้กลายเป็นตลาดสำคัญสำหรับบริษัทที่ดำเนินงานในภูมิภาคดังกล่าว โดยธุรกิจรายใหญ่ในอุตสาหกรรมคริปโทฯ รวมถึง ไบแนนซ์ โฮลดิงส์ ได้จัดตั้งคณะทำงานขึ้นในซาอุดีอาระเบีย โดยมองว่า ซาอุดีอาระเบียเป็นตลาดที่มีโอกาสเติบโตอีกมาก หากมีการผ่อนปรนมาตรการจำกัดที่บังคับใช้อยู่ในปัจจุบัน\n\nโดย สำนักข่าวอินโฟเควสท์ (05 ก.ย. 65)\n\nTags: Cryptocurrency",
    "นายกฯเยอรมนีเยือนซาอุดิอาระเบีย เดินหน้าภารกิจด้านพลังงาน": "เอเอฟพีรายงาน เมื่อวันเสาร์ที่ 24 กันยายน 2565 กล่าวว่า นายกรัฐมนตรี โอลาฟ ชอลซ์ ของเยอรมนี พร้อมด้วยคณะผู้แทนอุตสาหกรรมขนาดใหญ่ เดินทางถึงสนามบินในเมืองเจดดาห์บนชายฝั่งทะเลแดงเมื่อวันเสาร์ และได้รับการต้อนรับจากเจ้าชายคาลิด บิน ไฟซาล อัล-ซาอูด ผู้ว่าการนครเมกกะห์\n\nหลังจากนั้น ชอลซ์และคณะเดินทางเข้าพบโมฮัมเหม็ด บิน ซัลมาน มกุฎราชกุมารแห่งราชอาณาจักรซาอุดิอาระเบีย\n\nนอกจากนี้ ชอลซ์มีกำหนดการพบปะกับกลุ่มสตรีซาอุดิอาระเบีย ก่อนที่จะมุ่งหน้าไปยังสหรัฐอาหรับเอมิเรตส์ในเย็นวันเสาร์ และเดินทางต่อไปยังกาตาร์ในวันอาทิตย์\n\nการเดินทางเยือนตะวันออกกลางของโอลาฟ ชอลซ์ มีเป้าหมายเพื่อสร้างพันธมิตรใหม่ด้านพลังงานกับอาณาจักรที่อุดมด้วยน้ำมันและก๊าซแห่งนี้ หลังได้รับผลกระทบหนักจากสงครามยูเครน และการคว่ำบาตรรัสเซีย\n\nไม่เพียงแค่พลังงาน แต่เยอรมนีต้องการขยายความร่วมมือด้านเทคโนโลยีใหม่ๆ เช่น ไฮโดรเจนสีเขียวที่ผลิตขึ้นโดยใช้พลังงานหมุนเวียน ซึ่งเยอรมนีสามารถนำเข้าได้ในปริมาณมหาศาลจากซาอุดิอาระเบีย\n\nนอกจากนี้ เยอรมนียังพยายามเสริมสร้างความร่วมมือทางการเมืองกับมหาอำนาจในภูมิภาคซึ่งมีอาณาเขตติดกับรัสเซียและจีน\n\n\"เราต้องทำงานร่วมกับซาอุดิอาระเบีย หากเราต้องการหาทางออก เช่น คำถามเกี่ยวกับสงครามในเยเมน หรือทางออกในการแก้ไขปัญหาอิหร่าน” แหล่งข่าวของรัฐบาลเยอรมันกล่าว\n\nในช่วงเช้าวันอาทิตย์ โอลาฟ ชอลซ์ จะเข้าพบ ชีค โมฮัมเหม็ด บิน ซายิด อัล-นาห์ยาน ประธานาธิบดีของสหรัฐอาหรับเอมิเรตส์ หลังจากนั้นจะเดินทางไปยังการ์ตาร์ เพื่อเจรจาเรื่องก๊าซธรรมชาติกับ ชีค ทามิม บิน ฮาหมัด อัล-ธานี ประมุขแห่งรัฐ.",
    "จับตาประชุมใหญ่เอเชีย 'จี20' คึกคัก - 'เอเปค' กร่อย": "สมาชิกจี20 รวมกันคิดเป็นกว่า 80% ของจีดีพีโลก 75% ของการค้าระหว่างประเทศ และ 60% ของประชากรโลก เมื่อพิจารณาสมาชิกพบว่า ประกอบด้วยตัวละครที่เป็นคู่ขัดแย้งกันในเวลานี้ถึงสองคู่คือ สหรัฐกับจีน และรัสเซียกับยูเครน ที่ได้รับเชิญจากประธานอินโดนีเซีย\n\nที่ถูกจับตามองที่สุดหนีไม่พ้นจี20 ซัมมิต จี20 เป็นเวทีพหุภาคีเชิงยุทธศาสตร์เชื่อมเขตเศรษฐกิจพัฒนาแล้วรายสำคัญกับเศรษฐกิจตลาดเกิดใหม่ไว้ด้วยกัน สมาชิกจี20 ประกอบด้วย อาร์เจนตินา ออสเตรเลีย บราซิล แคนาดา จีน ฝรั่งเศส เยอรมนี อินเดีย อินโดนีเซีย อิตาลี ญี่ปุ่น สาธารณรัฐเกาหลี เม็กซิโก รัสเซีย ซาอุดีอาระเบีย แอฟริกาใต้ ตุรกี สหราชอาณาจักรสหรัฐ สหภาพยุโรป ส่วนสเปน ได้รับเชิญเป็นแขกถาวร แต่ละปีประธานจี20 จะเชิญหลายประเทศมาเป็นแขกเข้าร่วมการประชุมเต็มรูปแบบ รวมถึงเชิญองค์การระหว่างประเทศ และในภูมิภาคมาร่วมด้วยทำให้เวทีนี้มีตัวแทนเข้าร่วมกว้างขวางขึ้น\n\nระยะหลังสหรัฐกับจีนเป็นไม้เบื่อไม้เมากันมาตลอด เมื่อจีนแข็งแกร่งขึ้นเรื่อยๆ ทั้งเศรษฐกิจ และการทหาร มีโอกาสเป็นมหาอำนาจการเมืองโลกได้ไม่ยาก ตอนที่ประธานาธิบดี โดนัลด์ ทรัมป์ เปิดฉากทำสงครามการค้าโดยการเก็บภาษีสินค้านำเข้าจากจีนด้วยข้ออ้างจีนขโมยทรัพย์สินทางปัญญา ถือว่าสะเทือนโลกแล้วแต่ยังไม่เท่าสหรัฐในสมัยประธานาธิบดี โจ ไบเดน ที่เล่นงานจีนด้วยประเด็นประชาธิปไตย สิทธิมนุษยชน เสรีภาพในการเดินเรือในทะเลจีนใต้ แต่ที่จีนยอมไม่ได้คือ แนนซี เพโลซี ประธานสภาผู้แทนราษฎรสหรัฐนำคณะไปเยือนไต้หวัน เมื่อวันที่ 2-3 ส.ค. เป็นตัวแทนระดับสูงสุดของสหรัฐในรอบ 25 ปี ที่มาเยือนในลักษณะนี้ ทั้งๆ ที่จีนเตือนมาตลอดว่าอย่ามา ประธานาธิบดี สี จิ้นผิง โทรศัพท์คุยกับประธานาธิบดี ไบเดน ในวันที่ 28 ก.ค.แสดงความกังวลต่อเรื่องนี้ เตือน “อย่าเล่นกับไฟ” แต่เมื่อฝ่ายสหรัฐไม่ฟัง จีนจึงตอบโต้ด้วยการซ้อมรบกระสุนจริงรอบเกาะไต้หวัน ส่งเครื่องบินรบไปป้วนเปี้ยน และข้ามเส้นแบ่งเขตโดยพฤตินัยในช่องแคบไต้หวัน\n\nจีน “เล่นใหญ่” จนหลายฝ่ายหวั่นเกรงว่าจะเกิดสงครามระหว่างมหาอำนาจเบอร์ 1 และ เบอร์ 2 ของโลก งานนี้ควรต้องมีโอกาส “เคลียร์ใจ” ระหว่างกันแบบตัวต่อตัว แต่จะเคลียร์กันได้อย่างไร ในเมื่อประธานาธิบดี สี ไม่เคยออกนอกประเทศจีนเลยตั้งแต่โควิด-19 ระบาดในปี 2563 อีกทั้งพรรคคอมมิวนิสต์จีนจะมีการประชุมใหญ่ที่จัดขึ้นทุกๆ 5 ปี เริ่มตั้งแต่วันที่ 16 ต.ค. สื่อต่างประเทศคาดการณ์ว่า จะเป็นการกระชับอำนาจประธานาธิบดี สีมากขึ้นไปอีกด้วยการนั่งเลขาธิการพรรคครั้งประวัติศาสตร์เป็นวาระที่ 3\n\nอย่างไรก็ตาม หนังสือพิมพ์วอลล์สตรีท เจอร์นัล รายงานโดยอ้างอิงแหล่งข่าว เมื่อวันที่ 12 ส.ค.\n\nเจ้าหน้าที่เปิดเผยว่า ประธานาธิบดีสีจะเข้าร่วมการประชุมสุดยอดของกลุ่มจี20 ที่เกาะบาหลี ประเทศอินโดนีเซีย ในวันที่ 15-16 พ.ย.ก่อนที่จะเดินทางมายังกรุงเทพฯ เพื่อเข้าร่วมการประชุมผู้นำเขตเศรษฐกิจเอเปคในวันที่ 18 พ.ย.\n\nแหล่งข่าวระบุว่า เจ้าหน้าที่กำลังจัดเตรียมสำหรับการประชุมทวิภาคีระหว่างผู้นำของจีน และสหรัฐโดยอาจมีขึ้นนอกรอบการประชุมจี20 หรือการประชุมเอเปค ซึ่งการเตรียมการยังคงอยู่ในช่วงเริ่มต้น และอาจมีการเปลี่ยนแปลงได้\n\nรายงานข่าวเมื่อวันที่ 1 ก.ย. จอห์น เคอร์บี โฆษกสภาความมั่นคงแห่งชาติประจำทำเนียบขาว กล่าวว่า เจ้าหน้าที่ของสหรัฐ และจีนกำลังใช้ความพยายามอย่างหนักในการเตรียมจัดการประชุมแบบพบหน้ากันระหว่าง ไบเดน กับสี ในระหว่างการเดินทางเยือนเอเชียตะวันออกเฉียงใต้ ในเดือนพฤศจิกายน แม้ทั้งสองฝ่ายยังคงมีความตึงเครียดเกี่ยวกับประเด็นไต้หวัน\n\nถัดมาไม่กี่วันในวันที่ 6 ก.ย. ไบเดนพูดเองว่า เขาจะพบกับสี ในการประชุมจี20 ถ้าสีมาประชุมด้วย\n\n“ถ้าเขาไปที่นั่น ผมพบเขาแน่นอน” ไบเดนตอบคำถามผู้สื่อข่าว\n\nรัสเซีย-ยูเครน\n\nความพิเศษของการประชุมจี20 ปีนี้คือ ท่ามกลางกระแสคว่ำบาตรรัสเซียจากโลกตะวันตก อินโดนีเซียเจ้าภาพถูกกดดันให้กีดกันรัสเซียออกจากการประชุม แต่ประธานาธิบดี โจโก วิโดโด ใช้ความสามารถทางการทูตสร้างสมดุลกับทุกฝ่าย และเชิญยูเครนมาร่วมประชุมด้วยในฐานะประเทศผู้สังเกตการณ์ นอกจากนี้ช่วงปลายเดือน มิ.ย.โจโกวียังเดินทางไปกรุงเคียฟ และมอสโกพบกับประธานาธิบดีทั้งสองประเทศด้วยตนเอง\n\nเอเปคกร่อย ไบเดนไม่มา\n\nส่วนการประชุมผู้นำความร่วมมือทางเศรษฐกิจเอเชีย-แปซิฟิก ที่กรุงเทพฯ ระหว่างวันที่ 18-19 พ.ย. ที่เคยถูกสื่อตีข่าวว่า อาจเป็นตัวเลือกหนึ่งที่ไบเดนกับสีจะได้พบกันเป็นครั้งแรก ส่งสัญญาณไม่เป็นตามที่หวัง เมื่อมีรายงานข่าวในคืนวันเสาร์ (24 ก.ย.) ว่า ไบเดนติดภารกิจครอบครัวมาร่วมประชุมที่กรุงเทพฯ ไม่ได้ เสร็จการประชุมผู้นำจี20 ที่บาหลีแล้วบินกลับประเทศเลย โดยส่งรองประธานาธิบดี คามาลา แฮร์ริส มาประชุมผู้นำเอเปคที่กรุงเทพฯ แทน\n\nเช้าวันอาทิตย์ (25 ก.ย.) สำนักข่าวเอพีรายงานให้ความชัดเจนยิ่งขึ้นว่า ไบเดนไม่มาร่วมประชุมผู้นำเอเปคที่ประเทศไทยเป็นเจ้าภาพ เนื่องจาก“นาโอมิ ไบเดน” หลานสาวคนโตจะจัดงานแต่งงานกับปีเตอร์ นีล คู่หมั้น ที่ทำเนียบขาวในวันที่ 19 พ.ย. ซึ่งตรงกับวันประชุมผู้นำเอเปคในกรุงเทพฯ เมื่อประธานาธิบดีไบเดนไม่มา งานจึงดูจืดสนิทไปโดยปริยาย ไฮไลต์ทั้งหมดน่าจะไปรวมกันที่เวทีจี20 ที่จัดขึ้นก่อนหน้าเพียงไม่กี่วัน\n\nพิสูจน์อักษร....สุรีย์ ศิลาวงษ์",
    "ซาอุฯ แซงหน้ารัสเซีย ส่งน้ำมันให้อินเดียมากสุดเป็นอันดับสอง : อินโฟเควสท์": "สื่อต่างประเทศรายงานว่า ซาอุดีอาระเบียขึ้นแท่นเป็นซัพพลายเออร์น้ำมันรายใหญ่ที่สุดอันดับ 2 ของอินเดีย แซงหน้ารัสเซียเพียงเล็กน้อย ขณะที่อิรักยังคงครองตำแหน่งซัพพลายเออร์น้ำมันรายใหญ่ที่สุดของอินเดียในเดือนส.ค.\n\nอินเดียซี่งเป็นประเทศผู้นำเข้าและใช้น้ำมันรายใหญ่ที่สุดอันดับ 3 ของโลก นำเข้าน้ำมันดิบจากซาอุดีอาระเบีย 863,950 บาร์เรลต่อวัน (bpd) ในเดือนส.ค. เพิ่มขึ้น 4.8% จากเดือนก.ค. ขณะที่นำเข้าน้ำมันจากรัสเซียลดลง 2.4% ที่ 855,950 บาร์เรลต่อวัน\n\nอย่างไรก็ตาม แม้อินเดียจะนำเข้าน้ำมันจากซาอุดีอาระเบียเพิ่มขึ้น แต่ส่วนแบ่งการนำเข้าน้ำมันจากกลุ่มประเทศผู้ส่งออกน้ำมัน (โอเปก) ของอินเดียลดลงแตะ 59.8% ซึ่งเป็นระดับต่ำที่สุดในรอบอย่างน้อย 16 ปี เนื่องจากอินเดียลดการนำเข้าน้ำมันจากแอฟริกา\n\nทั้งนี้ อินเดียเป็นผู้นำเข้าน้ำมันจากรัสเซียมากเป็นอันดับ 2 ตามหลังเพียงแค่จีน เนื่องจากประเทศอื่น ๆ ได้ปรับลดการนำเข้าน้ำมันจากรัสเซียหลังจากที่รัสเซียรุกรานยูเครนในปลายเดือนก.พ.\n\nโดย สำนักข่าวอินโฟเควสท์ (15 ก.ย. 65)\n\nTags: ซาอุดีอาระเบีย",
    "กาแฟไทยสุดเจ๋ง ! Café Amazon รุกเปิดสาขาแรกในซาอุฯ ตั้งเป้า 10 ปี เปิด 150 สาขา": "นางสาวจิราพร ขาวสวัสดิ์ ประธานเจ้าหน้าที่บริหารและกรรมการผู้จัดการใหญ่ บริษัท ปตท. น้ำมันและการค้าปลีก จำกัด (มหาชน) หรือ โออาร์ ร่วมพิธีเปิดร้าน Café Amazon สาขา InterHealth Hospital หรือ IHH ณ กรุงริยาด ซึ่งเป็นสาขาแรกในประเทศซาอุดีอาระเบีย\n\nนางสาวจิราพร เปิดเผยว่า ตามที่ประเทศไทยมีนโยบายฟื้นฟูความสัมพันธ์ทางการทูตและการค้ากับประเทศซาอุดิอาระเบีย โออาร์ เล็งเห็นถึงศักยภาพของตลาดค้าปลีกในประเทศซาอุดีอาระเบีย โดยเฉพาะอย่างยิ่งในตลาดร้านกาแฟพรีเมี่ยมที่มีกำลังอุดหนุนของผู้บริโภคในประเทศซาอุดีอาระเบียเพิ่มสูงขึ้นอย่างต่อเนื่อง และสอดคล้องกับพันธกิจของ โออาร์ ในการขยายฐานธุรกิจเพื่อสร้างความสำเร็จและการยอมรับในตลาดโลก (Scale Portfolio for The Global Market) การลงนามสัญญาให้สิทธิ Master Franchise และการเปิดให้บริการ Café Amazon สาขา IHH ณ กรุงริยาดในครั้งนี้ถือเป็นก้าวแรกของการรื้อฟื้นความสัมพันธ์ทางการทูตและการค้าระหว่างไทยและซาอุดีอาระเบียอย่างเป็นรูปธรรม และเป็นอีกก้าวสำคัญที่ Café Amazon จะขยายธุรกิจให้เติบโตยิ่งขึ้น และมุ่งสู่การเป็น Global Brand ต่อไป โดยปัจจุบัน Café Amazon เปิดให้บริการทั้งในประเทศไทยและอีก 10 ประเทศทั่วโลก ได้แก่ สาธารณรัฐประชาชนจีน มาเลเซีย ลาว กัมพูชา พม่า ฟิลิปปินส์ ญี่ปุ่น เวียดนาม โอมาน และซาอุดิอาระเบีย\n\nสำหรับการขยายสาขา Café Amazon ในประเทศซาอุดิอาระเบียจะใช้แนวคิด Taste of Nature เช่นเดียวกับในประเทศไทย โดยลูกค้าจะได้สัมผัสประสบการณ์จากบรรยากาศร้านที่ใกล้ชิดกับธรรมชาติและเมนูพิเศษที่สร้างสรรค์ขึ้นมาเพื่อผู้บริโภคชาวซาอุดิอาระเบียโดยเฉพาะ ได้แก่ Iced Americano Coconut และ Iced Coconut Caramel Latte ซึ่งใช้มะพร้าวเป็นส่วนประกอบ โดยมีแผนเปิดร้าน Café Amazon รวม 150 สาขา ภายในระยะเวลา 10 ปี\n\nLike this: Like Loading...",
    "ดอน หารือ ‘รมว.ต่างประเทศซาอุ’ เตรียมการรับเสด็จฯ มกุฎราชกุมาร เดินทางเยือนไทย": "วันนี้ (23 กันยายน) ธานี แสงรัตน์ อธิบดีกรมสารนิเทศ และโฆษกกระทรวงการต่างประเทศ กล่าวภายหลัง ดอน ปรมัตถ์วินัย รองนายกรัฐมนตรี และรัฐมนตรีว่าการกระทรวงการต่างประเทศ หารือทวิภาคีกับเจ้าชายไฟซาล บิน ฟาร์ฮาน อัล ซาอุด รัฐมนตรีว่าการกระทรวงการต่างประเทศซาอุดีอาระเบีย ซึ่งมีขึ้นในระหว่างการเข้าร่วมประชุมสมัชชาสหประชาชาติ สมัยสามัญ ครั้งที่ 77 (UNGA77) ที่นครนิวยอร์ก สหรัฐอเมริกา ว่าทั้งสองได้หารือถึงความสัมพันธ์ทวิภาคี การวางแผนขับเคลื่อนความร่วมมือไทย-ซาอุดีอาระเบีย ซึ่งในช่วงเป็นการพิจารณาขั้นตอนสุดท้าย เพื่อเตรียมการเยือนของเจ้าชายมุฮัมมัด บิน ซัลมาน บิน อับดุลอะซีซ อัลซะอูด มกุฎราชกุมาร รองนายกรัฐมนตรี และรัฐมนตรีกลาโหมซาอุดีอาระเบีย รวมทั้งหารือเตรียมการลงนามบันทึกความเข้าใจ และความร่วมมือ 2 ประเทศ\n\n“การเสด็จเยือนประเทศไทยของมกุฎราชกุมารซาอุดีอาระเบีย คาดว่าน่าจะมีขึ้นภายในปีนี้ อยู่ในระหว่างการประสานเตรียมการขั้นตอนสุดท้ายว่าจะมีขึ้นในช่วงไหน ถ้าได้รับการยืนยันเวลาจะประกาศอย่างเป็นทางการ” ธานีกล่าว",
    "ซาอุฯ จับมือ \"ยูเนียนเพย์\" ดึงดูดนักท่องเที่ยวจีนเข้าประเทศ": "ริยาด, 14 ก.ย. (ซินหัว) — ซาอุดีอาระเบียเตรียมร่วมมือกับบริษัท ยูเนียนเพย์ อินเตอร์เนชันแนล (UnionPay International) ผู้ให้บริการชำระเงินชั้นนำระดับโลก เพื่ออำนวยความสะดวกแก่นักเดินทางชาวจีนในซาอุฯ\n\nเมื่อวันอังคาร (13 ก.ย.) การท่องเที่ยวซาอุดีอาระเบีย (STA) ประกาศการลงนามบันทึกความเข้าใจ (MoU) กับยูเนียนเพย์ อินเตอร์เนชันแนล โดยมุ่งส่งเสริมข้อได้เปรียบของประเทศในฐานะจุดหมายการท่องเที่ยวสำหรับผู้ถือบัตรยูเนียนเพย์จากจีนและทั่วโลก\n\nฟาห์ด ฮามิดัดดิน ซีอีโอการท่องเที่ยวฯ ระบุว่าบันทึกความเข้าใจนี้ถือเป็นอีกก้าวย่างสำคัญในการผลักดันซาอุดีอาระเบียเป็นจุดหมายการท่องเที่ยวชั้นนำระดับโลกสำหรับนักเดินทางชาวจีน\n\nเจมส์ หยาง ผู้อำนวยการยูเนียนเพย์ อินเตอร์เนชันแนล สาขาตะวันออกกลาง กล่าวว่าบันทึกความเข้าใจฉบับข้างต้นเป็นส่วนสำคัญของยุทธศาสตร์การขยายธุรกิจสู่ต่างประเทศ และเพิ่มความสะดวกแก่ผู้ถือบัตรยูเนียนเพย์ชาวจีนและทั่วโลก\n\nยูเนียนเพย์เดินหน้าขยับขยายธุรกิจระดับภูมิภาคในช่วงไม่กี่ปีมานี้ โดยปัจจุบันประเทศและภูมิภาคในตะวันออกกลางรวม 11 แห่งรับบัตรยูเนียนเพย์แล้ว\n\nด้านอัลฮาซัน อัลดับบักห์ หัวหน้าฝ่ายตลาดเอเชียแปซิฟิกของการท่องเที่ยวฯ ให้สัมภาษณ์กับสำนักข่าวซินหัวว่าซาอุดีอาระเบียมองจีนเป็นตลาดต้นทางอันดับหนึ่งภายในภูมิภาคเอเชียแปซิฟิก\n\nทั้งนี้ ซาอุดีอาระเบียได้จัดเตรียมหลายแผนการใหญ่สำหรับภาคการท่องเที่ยว และตั้งเป้าขึ้นแท่นหนึ่งใน 5 จุดหมายการท่องเที่ยวชั้นนำระดับโลกภายในปี 2030 โดยจีนเป็นหนึ่งใน 49 ประเทศที่มีคุณสมบัติได้รับวีซ่าท่องเที่ยวแบบอิเล็กทรอนิกส์\n\n\n\n\n\n\n\n",
    "ซาอุฯเล็งทุ่มเงินลงทุนกว่า 9 พันล้านดอลล์สร้างโรงงานผลิตเหล็ก": "นายบันดาร์ บิน อิบราฮิม อัล-โคราเยฟ รมว.อุตสาหกรรมซาอุดีอาระเบีย กล่าวว่า ซาอุดีอาระเบียมีแผนที่จะสร้างโรงงานเหล็ก 3 แห่งด้วยวงเงิน 3.5 หมื่นล้านริยัล (9.32 พันล้านดอลลาร์) หรือราว 338,000 ล้านบาท\n\nนายอัล-โคราเยฟกล่าวว่า ขณะนี้ซาอุดีอาระเบียกำลังเจรจากับนักลงทุนทั้งในและนอกประเทศ\n\nทั้งนี้ โรงงานทั้ง 3 แห่งจะมีกำลังการผลิตเหล็กรวม 6.2 ล้านตัน",
    "หญิงซาอุฯ โดนจำคุก 45 ปี เหตุ “โพสต์ข้อความลงสื่อสังคมออนไลน์”": "สำนักข่าวรอยเตอร์ส รายงานจากกรุงริยาด ประเทศซาอุดีอาระเบีย เมื่อวันที่ 31 ส.ค. ว่า น.ส.โนราห์ บินต์ ซาอีด อัล-คาห์ตานี ถูกตัดสินโทษ “เมื่อประมาณสัปดาห์ที่แล้ว” โดยศาลอาญาชำนัญพิเศษซาอุดีอาระเบีย ในข้อหา “ใช้งานอินเทอร์เน็ตเพื่อทำลายโครงข่ายสายใยของสังคมซาอุดีอาระเบีย” และ “ละเมิดหลักความสงบเรียบร้อยของประชาชนโดยใช้สื่อสังคมออนไลน์” ตามที่องค์กรประชาธิปไตยเพื่อโลกอาหรับปัจจุบัน (ดอว์น) ในกรุงวอชิงตัน กล่าวในแถลงการณ์\n\nการตัดสินโทษของคาห์ตานี เกิดขึ้นเพียงไม่กี่สัปดาห์หลังนางซัลมา อัล-เชฮับ แม่ลูกสอง และผู้สมัครระดับปริญญาเอก ที่มหาวิทยาลัยลีดส์ ในสหราชอาณาจักร ถูกตัดสินจำคุก 35 ปี ในข้อหาติดตามและรีทวีตข้อความของผู้เห็นต่าง และนักเคลื่อนไหวหลายคนบนแพลตฟอร์มทวิตเตอร์\n\nSaudi woman sentenced to 45 years’ jail over tweets, advocacy group says https://t.co/GOHxOsOyq7 — Financial Times (@FinancialTimes) August 31, 2022\n\nทั้งนี้ คดีของคาห์ตานี และเชฮับ เป็นสิ่งที่เน้นย้ำถึงการปราบปรามผู้เห็นต่างที่ขับเคลื่อนโดยเจ้าชายโมฮัมเหม็ด บิน ซัลมาน มกุฎราชกุมารแห่งซาอุดีอาระเบีย ผู้ปกครองโดยพฤตินัยแห่งราชอาณาจักร แม้พระองค์ทรงสนับสนุนการปฏิรูปต่าง ๆ เช่น การให้ผู้หญิงขับเคลื่อนและผลักดันโครงการต่าง ๆ เพื่อสร้างงาน\n\nอย่างไรก็ตาม ญาติของนักโทษการเมืองในซาอุดีอาระเบียต่างหวังว่า การมาเยือนของไบเดน จะช่วยให้เกิดการปล่อยตัวบุคคลผู้เป็นที่รักของพวกเขา ซึ่งเป็นส่วนหนึ่งที่ถูกจำคุกเพราะการปราบปรามในประเทศ\n\nแม้นายอับดุลเลาะห์ อัล-อาอุดห์ ผู้อำนวยการฝ่ายวิจัยเพื่อภูมิภาคอ่าวจากดอว์น จะกล่าวว่า ทั้งในกรณีของเชฮับ และคาห์ตานี ทางการซาอุดีอาระเบียใช้กฎหมาย “อย่างเอารัดเอาเปรียบ” เพื่อมุ่งเป้าและลงโทษพลเมืองในประเทศที่วิพากษ์วิจารณ์รัฐบาลบนทวิตเตอร์ แต่เจ้าหน้าที่รัฐซาอุดีอาระเบีย กล่าวว่า ราชอาณาจักรไม่มีนักโทษการเมือง และแนวคิดที่พวกเขาเหล่านั้นถูกมองว่าเป็นนักโทษการเมือง คือเรื่องไร้สาระ.\n\nเครดิตภาพ : GETTY IMAGES",
    "FPI เข้าร่วมโครงการเจรจาการค้า ณ ราชอาณาจักร ซาอุดีอาระเบีย": "นายสมพล ธนาดำรงศักดิ์ ประธานเจ้าหน้าที่บริหาร บมจ.ฟอร์จูน พาร์ท อินดัสตรี้ (FPI) ถ่ายภาพการลงนาม MOU ร่วมกับนักธุรกิจจากซาอุดีอาระเบีย ในงาน business Matching & networking ระหว่าง กรมส่งเสริมการค้าระหว่างประเทศไทย และ ซาอุดิอาระเบีย โดย FPI ถือเป็น 1 ใน 138 ภาคเอกชนที่เข้าร่วมเจรจาทางการค้า ในโครงการคณะผู้แทนการค้าสินค้าอาหารและอุตสาหกรรมเดินทางไปเจรจาการค้า ณ ราชอาณาจักรซาอุดีอาระเบีย ระหว่างวันที่ 28 สิงหาคม - 3 กันยายน 2565 จัดโดยกรมส่งเสริมการค้าระหว่างประเทศ กระทรวงพาณิชย์",
    "รัสเซีย ยูเครน แลกเปลี่ยนนักโทษเกือบ 300 คน": "\n\nรัสเซียและยูเครนแลกเปลี่ยนตัวนักโทษเกือบ 300 คน เป็นจำนวนที่มากที่สุดนับตั้งแต่รัสเซียรุกรานยูเครนเมื่อเกือบ 7 เดือนก่อน โดยมีซาอุดีอาระเบียและตุรกี เป็นคนกลางในการเจรจา ซึ่งประธานาธิบดี โวโลดิมีร์ เซเลนสกี แห่งยูเครน เผยแพร่วิดีโอขอบคุณผู้ให้ความช่วยเหลือ พร้อมระบุว่า ยูเครนจะจดจำผู้ให้ความช่วยเหลือ ซึ่งเป็นสิ่งที่ทำให้เราแตกต่างจากศัตรู\n\n\n\nในกลุ่มของนักโทษที่รัสเซียปล่อยตัว 215 คน ส่วนใหญ่คือทหารยูเครนและผู้บัญชาการกองทัพที่ปกป้องมาริอูโปล รวมถึงชาวต่างชาติ 10 คน ทั้งชาวอเมริกัน อังกฤษ และโมร็อกกัน ซึ่งบางคนถูกตัดสินประหารชีวิต และมีหลายคนที่ถูกกล่าวหาว่าเป็นทหารรับจ้าง โดยในกลุ่มชาวต่างชาตินี้ ซาอุดีอาระเบียรับหน้าที่จัดเครื่องบินนำส่งทั้งหมดกลับบ้าน\n\n\n\nขณะที่ยูเครนส่งตัวชาวรัสเซีย 55 คน ร่วมด้วยชาวยูเครนที่สนับสนุนรัสเซีย และนายวิกเตอร์ เมดเวดชุก ผู้นำพรรคการเมืองที่สนับสนุนรัสเซีย ซึ่งถูกจับกุมดำเนินคดีฐานเป็นกบฏ\n\n\n\nนายเจค ซัลลิแวน ที่ปรึกษาด้านความมั่นคงแห่งชาติของประธานาธิบดี โจ ไบเดน แห่งสหรัฐฯ กล่าวขอบคุณยูเครน ที่ระบุให้พลเมืองสหรัฐฯ 2 คนอยู่ในกลุ่มแลกเปลี่ยนตัวนักโทษ และขอบคุณมกุฎราชกุมารซาอุดีอาระเบียตลอดจนรัฐบาลตุรกีที่อำนวยความสะดวกในการปล่อยตัว\n\n\n\nมีชาวต่างชาติหลายคนเดินทางไปยูเครนเพื่อเข้าร่วมการสู้รบในฝ่ายยูเครน นับตั้งแต่รัสเซียบุกโจมตี 24 กุมภาพันธ์ ซึ่งมีบางคนถูกทหารรัสเซียจับกุมดำเนินคดีฐานเป็นทหารรับจ้าง แต่ทางการของประเทศพวกเขายืนยันว่า บุคคลเหล่านี้ไม่ใช่ทหารรับจ้าง\n\n\n\n….\n\n\n\n#รัสเซียยูเครน\n\n\n\n#แลกเปลี่ยนนักโทษ",
    "ไทยเปิดดีลการค้าซาอุฯ 12,200 ล้านบาท": "“จุรินทร์” เผย ไทยเปิดดีลการค้าซาอุฯ 12,200 ล้านบาท ลงนามซื้อขายสินค้า ฟื้นความสัมพันธ์ชวนลงทุนในไทย\n\nนายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ พร้อมด้วยผู้แทนภาครัฐและเอกชน เปิดเผยภายหลังการพบหารือกับประธานสภาหอการค้าซาอุดีอาระเบีย และเปิดงาน Saudi-Thai Business Forum ว่า ที่ ถือว่าเป็นกิจกรรมที่ประสบความสำเร็จ เพราะสามารถทำ MOU ร่วมกันระหว่างเอกชนของประเทศไทยกับสภาเอกชนของซาอุดีอาระเบีย โดยมีการจัดตั้งสภาธุรกิจไทย-ซาอุดีอาระเบียขึ้น และได้มีการลงนามMOUร่วมกันแล้ว\n\nหลังจากนี้สภาธุรกิจไทย-ซาอุดีอาระเบีย จะขับเคลื่อนการเจรจาทางการค้าคาดการณ์ว่าสามารถทำการค้าร่วมกัน ซื้อขายสินค้าระหว่างกันได้ไม่ต่ำกว่า 10,000 ล้านบาท ภายในหนึ่งปี และมีการทำสัญญาซื้อขายภายในระยะเวลาที่กำหนด อีก 10 คู่ ที่เมืองเจดดาห์และที่ริยาด มีมูลค่าทั้งหมดรวมกัน 1,000 ล้านบาท นอกจากนี้ยังกิจกรรมเจรจาซื้อขายทางธุรกิจ เจรจาซื้อขายจริงอีก 1,200 ล้านบาท รวมเป็น 12,200 ล้านบาท ที่เป็นรูปธรรมจากการเดินทางนำคณะภาคเอกชนมาซาอุดิอาระเบียครั้งนี้\n\nโดยเฉพาะสินค้าอาหาร เครื่องปรุงรส ผักสด เครื่องแกง อาหารกระป๋อง อาหารทะเล ทูน่ากระป๋อง ซาดีนกระป๋อง ผลไม้กระป๋องและผลไม้สด รวมทั้งสินค้าอื่นๆที่ใช้วัตถุดิบทางการเกษตร ได้รับความสนใจ และเริ่มมีวางขายที่ซุปเปอร์มาร์เก็ตในซาอุดีอาระเบียแล้วและถือว่าเป็นอาหารยอดนิยมของซาอุดีอาระเบียในอนาคตซาอุดีอาระเบียจะเป็นประตูในการกระจายสินค้าไทยไปกลุ่มประเทศตะวันออกกลางรวมทั้งกลุ่ม GCC กลุ่มประเทศอ่าวอาหรับ 6 ประเทศด้วย\n\nรองนายกรัฐมนตรีและรัฐมนตรีว่าการกระทรวงพาณิชย์ ยังกล่าวด้วยว่า ขณะนี้ประเทศซาอุดีอาระเบียต้องการดึงนักลงทุนจากทั่วโลก เพื่อไปร่วมโครงการลงทุนขนาดใหญ่ใรซาอุดิอาระเบีย คือ โครงการ Saudi Vision 2030 โดยไทยก็สนใจให้นักลงทุนจากซาอุดีอาระเบียลงทุนที่ประเทศไทยเช่นกันเพราะมีหลายภาคส่วนที่เราต้องการนักลงทุนจากซาอุดีอาระเบีย โดยสามารถจับมือได้ทั้งการค้า การลงทุน การท่องเที่ยวรวมทั้งภาคการผลิตอื่นๆด้วย\n\nนอกจากนั้น นายจุรินทร์ ยังได้กล่าวบนเวที Saudi-Thai Business Forum ด้วยว่า ปัจจุบันโลกกําลังเผชิญกับปัญหาความท้าทายที่สําคัญยิ่ง คือความมั่นคงด้านพลังงานและด้านอาหาร จึงเป็นช่วงเวลาสําคัญที่สุดที่ทั้ง 2 ประเทศจะเร่งกระชับความเชื่อมโยง เพื่อเสริมศักยภาพของกันและกัน ในการเปลี่ยนความท้าทาย ให้เป็นความเข้มแข็งร่วมกัน โดยซาอุดีอาระเบีย จะแหล่งความมั่นคงทางพลังงานให้ประเทศไทย และประเทศไทยจะเป็นแหล่งความมั่นคงทางอาหารให้ซาอุดีอาระเบีย\n\nโดยนายจุรินทร์ได้เชิญชวนนักลงทุนชาวซาอุดีอาระเบียมาลงทุนในประเทศไทยโดยจะได้รับสิทธิประโยชน์ทางการค้าจาก FTA ที่ประเทศไทยทํากับ 18 ประเทศ 14 ฉบับ อาทิ อาเซียน จีน ญี่ปุ่น เกาหลีใต้ ออสเตรเลีย นิวซีแลนด์ อินเดีย ฮ่องกง เปรู ชิลี RCEP และจะทําเพิ่ม เช่น EFTA และ UK และไทยยังมีศักยภาพเป็นประตูการค้าสู่อาเซียน และซาอุดีอาระเบียเป็นประตูการค้าสู่ตะวันออกกลาง ทั้งหมดคือโอกาสของชาติ\n\nFacebook : https://www.facebook.com/innnews.co.th\n\nTwitter : https://twitter.com/innnews\n\nYoutube : https://www.youtube.com/c/INNNEWS_INN\n\nTikTok : https://www.tiktok.com/@inn_news\n\nLINE Official Account : @innnews",
    "ไทย-ซาอุ เปิดดีล1.2หมื่นล.นำการค้าฟื้นความสัมพันธ์": "นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ พร้อมด้วยผู้แทนภาครัฐและเอกชน ร่วมงาน Saudi-Thai Business Forum ที่สภาหอการค้าซาอุดีอาระเบียระหว่างเยือนซาอุดีอาระเบีย 28-30 สิงหาคมนี้ ถือเป็นกิจกรรมใหญ่ ที่คณะเอกชนไทย 138 ราย ได้มาเจรจาการค้าที่ซาอุดีอาระเบีย และสามารถทำ MOU ร่วมกันระหว่างเอกชนของ 2 ประเทศ และจัดตั้งสภาธุรกิจไทย-ซาอุดีอาระเบีย เพื่อขับเคลื่อนการเจรจาทางการค้า โดยคาดการณ์ว่า จะซื้อขายสินค้าระหว่างกันได้ไม่ต่ำกว่า 10,000 ล้านบาท ภายใน 1 ปี นับตั้งแต่วันนี้ที่มีการลงนาม รวมกับสินค้าไทย ที่นำมาขายได้ทันทีจากการเยือนซาอุฯครั้งนี้ 2,200 ล้านบาท รวมเป็น 12,200 ล้านบาทคณะผู้แทนการค้าของไทย ระบุว่า ปัจจุบันโลกกําลังเผชิญความท้าทาย จากความมั่นคงด้านพลังงานและอาหาร จึงเป็นช่วงเวลาสําคัญที่ทั้ง 2 ประเทศ จะเร่งกระชับความเชื่อมโยง เสริมศักยภาพของกันและกัน เปลี่ยนความท้าทาย ให้เป็นความเข้มแข็งร่วมกัน โดยซาอุดีอาระเบีย จะเป็นแหล่งความมั่นคงทางพลังงานให้ไทย ส่วนประเทศไทย ก็จะเป็นแหล่งความมั่นคงทางอาหารให้ซาอุดีอาระเบียนอกจากนี้ ทางการไทย ได้เชิญชวนนักลงทุนชาวซาอุดีอาระเบีย มาลงทุนในประเทศไทย โดยจะได้รับสิทธิประโยชน์จากเขตการค้าเสรี (FTA) ที่ไทย ทํากับ 18 ประเทศ 14 ฉบับ นอกจากนี้ ไทยยังมีศักยภาพ เป็นประตูการค้าสู่อาเซียน ขณะที่ซาอุดีอาระเบีย เป็นประตูการค้าสู่ตะวันออกกลาง ทั้งหมด คือ โอกาสของชาติ"
}