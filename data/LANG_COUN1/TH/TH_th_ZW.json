{
    "ซิมบับเวเตรียมตัดนอแรด ป้องกันการลักลอบล่าสัตว์": "สำนักข่าวต่างประเทศรายงานจากกรุงฮาราเร ประเทศซิมบับเว เมื่อวันที่ 19 ก.ย. ว่า กระบวนการตัดนอของแรดมากกว่า 1,000 ตัว ดำเนินการโดยทีมสัตวแพทย์จาก องค์การจัดการอุทยานและสัตว์ป่าซิมบับเว ตามที่ระบุโดย นายทินาเช ฟาราโว โฆษกประจำหน่วยงาน ซึ่งพวกเขาจะทำการตัดนอหลังจากที่แรกได้รับยาสลบแล้ว และนอแรดจะงอกขึ้นมาใหม่ในเวลา 1 ปี ตามปกติ\n\n“เหตุผลที่ทำเช่นนี้ก็เพื่อทำให้พวกมันเป็นที่สนใจน้อยลงต่อผู้ลักลอบล่าสัตว์” ฟาราโว กล่าวและปฏิเสธที่จะให้รายละเอียดเกี่ยวกับค่าใช้จ่ายในการดำเนินการ\n\nZimbabwe has started removing the horns of its entire rhino population to discourage people from illegally capturing the wild animal for profit https://t.co/RokxcDuGKV pic.twitter.com/YtFAPmbzi0 — Bloomberg Quicktake (@Quicktake) September 18, 2022\n\nทั้งนี้ แรดขาวและแรดดำมากกว่า 8,000 ตัว หรือคิดเป็นสัดส่วนประมาณ 1 ใน 3 ของประชากรแรดทั่วโลก ตายจากการลักลอบล่าสัตว์ในแอฟริกาตอนใต้ตลอดช่วงทศวรรษที่ผ่านมา โดยนักล่ามุ่งเป้าไปที่นอของพวกมัน ซึ่งจะถูกนำไปบดเป็นผง ขณะที่บางคนในแถบเอเชียตะวันออกเชื่อว่านอแรดมีสรรพคุณทางยา\n\nนอกจากนี้ ตามที่มีการระบุในอนุสัญญาว่าด้วยการค้าระหว่างประเทศซึ่งชนิดสัตว์ป่าและพืชป่าที่ใกล้สูญพันธุ์ (ไซเตส) ในแอฟริกามีแรดดำ 6,195 ตัว และแรดขาว 15,942 ตัว เมื่อปลายปีที่แล้ว ซึ่งซิมบับเวเป็นประเทศที่มีประชากรแรดมากเป็นอันดับ 4 ของโลก.\n\nเครดิตภาพ : GETTY IMAGES",
    "หัดระบาดหนักในซิมบับเว ป่วยสะสม 4,000 คน ตายแล้ว 685 ราย": "สำนักข่าวต่างประเทศรายงานจากกรุงฮาราเร ประเทศซิมบับเว เมื่อวันที่ 4 ก.ย. ว่ากระทรวงสาธารณสุขของซิมบับเวรายงานสถิติผู้ป่วยโรคหัด สะสมในประเทศนับตั้งแต่ต้นปีนี้ มีจำนวนอย่างน้อย 4,266 คน และเสียชีวิตสะสมอย่างน้อย 685 ราย โดย 1 ก.ย. ที่ผ่านมา เป็นวันซึ่งทางการซิมบับเวยืนยันผู้ป่วยและผู้เสียชีวิตรายวันจากโรคดังกล่าวมากที่สุด คือ 191 คน และเสียชีวิต 37 ราย\n\nZimbabwe measles outbreak death toll rises to 685 – health ministry https://t.co/3QDP9oXrs2 pic.twitter.com/pBFNWAOJYt — Reuters (@Reuters) September 3, 2022\n\n\n\nทั้งนี้ ผู้ป่วยและผู้เสียชีวิตส่วนใหญ่มีอายุระหว่าง 6 เดือน ถึง 15 ปี โดยเฉพาะเด็กซึ่งเข้าร่วมกับลัทธิหนึ่ง ซึ่งปลูกฝังแนวคิด ให้เกิดการต่อต้านวัคซีน ด้านกระทรวงสาธารณสุขของซิมบับเวกล่าวว่า ยังคงพยายามประสานงานอย่างใกล้ชิดกับบาทหลวงและเจ้าหน้าที่ของโบสถ์แห่งนั้น เพื่อหารือเกี่ยวกับเรื่องที่เกิดขึ้น แต่ยังไม่ประสบความสำเร็จ\n\n\n\nปัจจุบัน ซิมบับเวกำลังเร่งแจกจ่ายวัคซีนป้องกันโรคหัด ให้กับกลุ่มเป้าหมาย โดยได้รับความช่วยเหลือจากกองทุนเพื่อเด็กแห่งสหประชาชาติ ( ยูนิเซฟ ) และองค์การอนามัยโลก ( ดับเบิลยูเอชโอ ).\n\nเครดิตภาพ : GETTY IMAGES",
    "ซิมบับเว ‘เคลื่อนย้ายสัตว์ป่า’ 2,500 ชีวิต หนีวิกฤตภูมิอากาศ": "Clip Cr. TIME Daily เฮลิคอปเตอร์บินต้อนฝูงอิมพาลานับพันให้เข้าไปอยู่ในคอก เครนยกช้างขึ้นไปหลังรถบรรทุกขนาดใหญ่ เจ้าหน้าที่พิทักษ์ป่าขับรถต้อนสัตว์อีกสารพัดให้เข้าไปอยู่ในกรง ก่อนที่ขบวนรถบรรทุกจะออกเดินทางกว่า 700 กิโลเมตรเพื่อพาสัตว์ป่าเหล่านี้ไปยังบ้านแห่งใหม่เมื่อต้นเดือนกันยายนนี้ ซิมบับเวเริ่มต้นการ ‘เคลื่อนย้ายสัตว์ป่า’ กว่า 2,500 ชีวิตจากพื้นที่อนุรักษ์ทางตอนใต้ไปยังพื้นที่อนุรักษ์อีกแห่งหนึ่งทางตอนเหนือเพื่อช่วยพวกมันจากภัยแล้ง ผลกระทบจากการเปลี่ยนแปลงสภาพภูมิอากาศที่ขึ้นแท่นภัยคุกคามสัตว์ป่าอันดับหนึ่งที่น่ากังวลกว่าการถูกล่าช้าง 400 เชือก อิมพาลา 2,000 ตัว ยีราฟ 70 ตัว ควายป่า 50 ตัว วิลเดอบีสต์ 50 ตัว ม้าลาย 50 ตัว กวางมูส 50 ตัว สิงโต 10 ตัว ฝูงสุนัขป่า 10 ตัว นี่คือตัวอย่างของเหล่าสัตว์ป่าที่กำลังถูกย้ายจากพื้นที่อนุรักษ์ Save Valley ไปยังพื้นที่อนุรักษ์อีก 3 แห่งทางตอนเหนือ นับเป็นการเคลื่อนย้ายสัตว์ป่าครั้งใหญ่อันดับต้นๆ ของแอฟริกาใต้ปฏิบัติการดังกล่าวมีชื่อว่า “Project Rewild Zambezi (โครงการฟื้นฟูธรรมชาติลุ่มน้ำซัมเบซี)” ซึ่งเป็นการ ‘เคลื่อนย้ายสัตว์ป่า’ ไปยังพื้นที่ในหุบเขาลุ่มแม่น้ำซัมเบซีเพื่อฟื้นฟูประชากรสัตว์ป่าในพื้นที่ดังกล่าวนับเป็นครั้งแรกในรอบ 60 ปีที่ซัมบับเวปฏิบัติการเคลื่อนย้ายสัตว์ป่าครั้งใหญ่ ย้อนกลับไปเมื่อราวปี พ.ศ. 2501 รัฐบาลเคยดำเนินการเคลื่อนย้ายสัตว์ป่ากว่า 5,000 ชีวิตในปฏิบัติการที่ชื่อว่า “Operation Noah” เพื่อช่วยเหลือสัตว์ป่าจากการจมน้ำเพราะการก่อสร้างเขื่อนผลิตไฟฟ้าขนาดใหญ่ยักษ์บนลำน้ำซัมเบซี พื้นที่ท้ายเขื่อนดังกล่าวยังติดอันดับหนึ่งในทะเลสาบที่ใหญ่ที่สุดที่มนุษย์สร้างขึ้นอีกด้วยแต่การอพยพสัตว์ป่าครั้งปัจจุบันกลับตรงกันข้าม เพราะเหล่าสัตว์ป่ากำลังเผชิญภาวะขาดแคลนน้ำเพราะถิ่นที่อยู่อาศัยดั้งเดิมเผชิญกับภาวะภัยแล้งยาวนาน สำนักงานอุทยานแห่งชาติจึงอนุญาตให้ขนย้ายสัตว์ป่าไปยังพื้นที่แห่งอื่นเพื่อหลีกเลี่ยง “ไม่ให้เกิดหายนะ” Tinashe Farawo โฆษกประจำกรมอุทยานแห่งชาติและการจัดการสัตว์ป่า ซิมบับเว ระบุซิมบับเว (Zimbabwe) มีชื่อทางการคือ สาธารณรัฐซิมบับเว (Republic of Zimbabwe) เป็นประเทศที่ไม่มีทางออกสู่ทะเลที่ตั้งอยู่ทางตอนใต้ทวีปแอฟริกาอยู่ระหว่างแม่น้ำซัมเบซีและแม่น้ำลิมโปโป มีอาณาเขตทิศเหนือติดกับประเทศแซมเบียทิศตะวันออกติดกับประเทศโมซัมบิก ทิศตะวันตกติดกับประเทศบอตสวานาและทิศใต้ติดกับประเทศแอฟริกาใต้ มีพื้นที่ประเทศ 390,580 ตารางกิโลเมตร เมืองหลวงคือ กรุงฮาราเรข้อมูลอ้างอิง",
    "": "พบซากฟอสซิลไดโนเสาร์เก่าแก่สุดของแอฟริกาในซิมบับเว",
    "‘แมงป่องท้องผูก-การศึกษาเรื่องรักแรกพบ’ คว้ารางวัล Ig Nobel ปีนี้": "การศึกษาชีวิตรักของแมงป่องท้องผูก และภาวะรักแรกพบ คว้ารางวัล Ig Nobel ประจำปีนี้ ตามรายงานของเอพี\n\nงานประกาศรางวัล Ig Nobel ครั้งที่ 32 ที่ต้องจัดขึ้นแบบออนไลน์ช่วงการระบาดของโควิด ซึ่งกลุ่ม Annals of Improbable Research ของมหาวิทยาลัย Harvard มอบ Ig Nobel Prizes แนวขำ ๆ 10 รางวัล เพื่อเรียกเสียงหัวเราะ และกระตุ้นความคิด ถือว่าเป็นการล้อเลียนรางวัลโนเบล และสร้างสีสันให้กับวงการวิทยาศาสตร์และผู้ติดตามข่าวสารบ้านเมือง\n\nผู้ชนะรางวัล Ig Nobel จะได้รับเงินรางวัล 10 ล้านล้านดอลลาร์ซิมบับเว ซึ่งเป็นธนบัตรปลอมทั้งสิ้น\n\nเป็ดน้อยแถวตรง\n\nแฟรงค์ ฟิช อาจารย์ด้านชีววิทยา จากมหาวิทยาลัย West Chester University ในเพนซิลเวเนีย คว้าโนเบลสาขาฟิสิกส์ จากการศึกษาว่าทำไมลูกเป็ดน้อยถึงต่อแถวตามแม่เป็ดเป็นแถวตรง ซึ่งได้ข้อสรุปว่าเป็นการประหยัดพลังงาน คล้าย ๆ กับการต่อเรียงแถวของนักวิ่ง หรือ นักปั่นจักรยานในการแข่งขันทางไกล ขณะที่อาจารย์ฟิชเอง เป็นผู้เชี่ยวชาญที่ศึกษาการว่ายน้ำของสัตว์ต่าง ๆ ด้วย โดยเขารับรางวัลร่วมกับนักวิจัยจากมหาวิทยาลัย University of Strathclyde ในสกอตแลนด์ ซึ่งศึกษาว่าเหล่าลูกเป็ดว่ายน้ำตามแม่เป็ดเป็นแถวเหมือนกัน\n\nจังหวะหัวใจเดียวกัน คือ สัญญาณของรักแรกพบ?\n\nเอลิซกา โปรชาสโควา นักวิจัยเนเธอร์แลนด์ จากมหาวิทยาลัย Leiden University ใช้ประสบการณ์ชีวิตรักส่วนตัวในการทำวิจัยเรื่องการออกเดท ซึ่งทำให้เธอและเพื่อนได้รางวัล Ig Nobel สาขา Applied Radiology ไป โดยเธอพบว่ามันไม่ยากเลยที่จะ swipe right เพื่อหาคนที่ใช่ในการเดทออนไลน์ แต่กลับไม่สปาร์กหัวใจเมื่อได้เจอกันตัวต่อตัว\n\nด้วยเหตุนี้ เธอจึงเริ่มทำการศึกษาการนัดบอด เพื่อวัดปฏิกิริยาทางร่างกาย และพบว่า อัตราการเต้นของหัวใจคู่เดทที่สนใจกันและกัน จะเต้นไปในจังหวะตรงกัน ซึ่งอาจเป็นหลักฐานการศึกษาเรื่องรักแรกพบก็เป็นได้\n\nโดยโปรชาสโควา บอกว่า “มันก็แล้วแต่ว่าเราจะนิยามคำว่ารักอย่างไร?” และว่า “สิ่งที่ค้นพบในการวิจัยก็คือ ผู้คนจะสามารถเลือกได้ว่าจะเดทใครได้อย่างรวดเร็ว ภายในระยะ 2 วินาทีแรกของการเดท ผู้ร่วมการวิจัยได้ให้แนวคิดที่ซับซ้อนเกี่ยวกับบุคคลที่นั่งอยู่ตรงหน้าพวกเขาแล้ว”\n\nคุณพูดภาษากฎหมายได้ไหม?\n\nใครก็ตามที่มีโอกาสได้อ่านเงื่อนไขการให้บริการอันยาวเหยียดหลายหน้ากระดาษ จะทราบดีว่าเอกสารทางกฎหมายนั้นเป็นเรื่องที่ยากจะเข้าใจเหลือเกิน\n\nเช่นเดียวกับ เอริค มาร์ติเนส นักศึกษาปริญญาโทด้านวิทยาศาสตร์ทางสมองและการรับรู้ แห่ง Massachusetts Institute of Technology หรือ MIT ที่มีปริญญาด้านกฎหมายจากฮาร์วาร์ดอีกใบ เขาและเพื่อนร่วมวิจัย คว้ารางวัล Ig Nobel สาขาวรรณกรรม จากการวิเคราะห์เอกสารทางกฎหมายที่ยากต่อการทำความเข้าใจทั้งที่ไม่จำเป็นเลย ขณะที่การศึกษาของเขาได้ตีพิมพ์ในวารสาร Cognition ด้วย\n\nมาร์ติเนส ทิ้งท้ายไว้ว่า “ท้ายที่สุดแล้ว ยังมีความหวังว่าบรรดานักกฎหมายจะคิดถึงใจคนอ่านบ้าง” และว่า “การให้ความกระจ่างแจ้งไม่เพียงแต่ให้ประโยชน์กับคนทั่วไป แต่ยังเป็นประโยชน์กับเหล่านักกฎหมายเองด้วย”\n\nการหาคู่ของแมงป่องท้องผูก\n\nโซลิมารี การ์เซีย เฮอร์นันเดส และกลาโอโก มาคาโด จากมหาวิทยาลัย University of São Paulo ในบราซิล คว้า Ig Nobel สาขาชีววิทยา ที่ศึกษาภาวะท้องผูกว่าทำลายโอกาสการหาคู่ของแมงป่องหรือไม่ ซึ่งการศึกษานี้ตีพิมพ์ในวารสาร Integrated Zoology\n\nผู้วิจัยศึกษาแมงป่องชนิดหนึ่งในอเมริกาใต้ ที่ต้องยอมสละหางทิ้งไปเพื่อเอาชีวิตรอดจากผู้ล่า หรือที่เรียกว่า กระบวนการสลัดหาง ซึ่งทำให้ระบบย่อยอาหารและระบบขับถ่ายของมันได้รับผลกระทบ และทำให้มันต้องท้องผูกไปตลอดชีวิต\n\nอย่างไรก็ตาม ผลการศึกษาพบว่า แมงป่องจะยังสามารถหาคู่และมีลูกได้ แม้จะไร้หาง เพียงแต่สมรรถภาพอาจลดลงในระยะยาว",
    "ญี่ปุ่นคว้ารางวัลอิกโนเบลจากงานวิจัย “วิธีหมุนลูกบิดประตู”": "ญี่ปุ่นคว้ารางวัลอิกโนเบลจากงานวิจัย “วิธีหมุนลูกบิดประตู”\n\nที่มาของภาพ, Getty Images คำบรรยายภาพ, ยิ่งลูกบิดมีขนาดใหญ่ขึ้น ก็ยิ่งต้องใช้นิ้วมาจับมากขึ้น\n\n16 กันยายน 2022\n\nการประกาศผลรางวัลสำหรับงานวิจัยทางวิทยาศาสตร์สุดแปลกแหวกแนวชวนตลกขบขัน หรือรางวัล “อิกโนเบล” (Ig Nobel) ประจำปี 2022 นักวิจัยด้านการออกแบบอุตสาหกรรมชาวญี่ปุ่น ได้รับรางวัลในสาขาวิศวกรรมศาสตร์ด้วยผลงานการศึกษาค้นคว้าเรื่องวิธีหมุนลูกบิดประตูที่ดีที่สุด ซึ่งเป็นการไขคำตอบให้กับคำถามที่แทบไม่มีผู้ใดให้ความสนใจมาก่อน\n\nศาสตราจารย์ เก็น มัตซึซากิ จากสถาบันเทคโนโลยีแห่งจังหวัดชิบะ ได้ทดสอบให้อาสาสมัคร 32 คน หมุนลูกบิดประตูที่มีขนาดต่างกันทั้งหมด 47 ขนาดด้วยกัน ก่อนจะได้ข้อสรุปว่าการหมุนลูกบิดที่มีเส้นผ่านศูนย์กลาง 1 ซม.ขึ้นไป จะต้องใช้นิ้วมือจับอย่างน้อย 3 นิ้ว แต่กับลูกบิดที่มีขนาดเส้นผ่านศูนย์กลางเกิน 2.5 ซม. ไปจนถึง 5 ซม. จะต้องใช้นิ้วมือจับอย่างน้อย 4 นิ้ว และ 5 นิ้ว ตามลำดับ\n\nผลวิจัยที่ตีพิมพ์ในวารสารของสมาคมวิทยาศาสตร์การออกแบบแห่งญี่ปุ่น ระบุว่ายิ่งลูกบิดมีขนาดใหญ่ขึ้น ก็ยิ่งต้องใช้นิ้วมาจับมากขึ้น แต่เราไม่สามารถใช้นิ้วทั้ง 5 จับลูกบิดที่มีขนาดเล็กมากในคราวเดียวกันได้\n\nที่มาของภาพ, Getty Images คำบรรยายภาพ, ลูกเป็ดว่ายน้ำตามแม่เป็นเส้นตรงเพื่อประหยัดพลังงาน\n\nส่วนรางวัลอิกโนเบลสาขาฟิสิกส์ตกเป็นของศ. แฟรงก์ ฟิช และคณะ จากมหาวิทยาลัยเวสต์เชสเตอร์ในสหรัฐฯ โดยพวกเขาทำการทดลองให้ลูกเป็ดว่ายน้ำตามหุ่นยนต์แม่เป็ดในแทงค์น้ำขนาดใหญ่ จนพบว่าการว่ายน้ำตามกันเป็นเส้นตรงจะช่วยให้ประหยัดพลังงานได้มากที่สุด โดยเฉพาะอย่างยิ่งจะช่วยผ่อนแรงให้ลูกเป็ดตัวที่อยู่หลังสุด\n\nสำหรับรางวัลสาขาประวัติศาสตร์ศิลปะ การวิเคราะห์ภาพเขียนบนเครื่องปั้นดินเผาของชาวมายาช่วงศตวรรษที่ 6-9 โดยดร.นิโคลัส เฮลล์มุต จากมูลนิธิเพื่อการวิจัยทางมานุษยวิทยาแห่งละตินอเมริกา ชี้ว่ามีการใช้แอลกอฮอล์และสมุนไพรสวนทวารเพื่อหลอนประสาท สร้างความสนุกสนานครึกครื้นในงานเลี้ยงยุคโบราณด้วย\n\nด้านรางวัลอิกโนเบลสาขาวรรณกรรม งานวิจัยของสถาบันเทคโนโลยีแห่งแมสซาชูเซตส์ (MIT) ซึ่งให้คำตอบว่าเหตุใดเอกสารทางกฎหมายจึงอ่านทำความเข้าใจได้ยากนัก คว้ารางวัลประจำปีนี้ไปครอง หลังระบุได้ว่าเอกสารประเภทนี้อ่านยากไม่ใช่เพราะแนวคิดทางกฎหมายที่ซับซ้อน แต่เป็นเพราะทักษะการเขียนที่ย่ำแย่ โดยชอบใช้ประโยคความซ้อนมากเกินจำเป็น แทนที่จะแยกออกมาเป็นประโยคความเดียว\n\nที่มาของภาพ, Getty Images คำบรรยายภาพ, คนเราซุบซิบนินทาเพื่อส่งต่อข้อมูลข่าวสารที่เป็นประโยชน์ให้คนที่เรารัก และส่งต่อข้อมูลที่เป็นโทษให้คนที่เราเกลียด\n\nส่วนงานวิจัยของมหาวิทยาลัยเอ็กซิเตอร์แห่งสหราชอาณาจักร คว้ารางวัลอิกโนเบลสาขาสันติภาพ จากผลงานคิดค้นอัลกอริทึมที่ช่วยบอกได้ว่าควรจะโกหกหรือพูดความจริงเวลาซุบซิบนินทา โดยอัลกอริทึมนี้ให้คำแนะนำกับมนุษย์ได้โดยใช้หลักการที่ว่า มนุษย์ซุบซิบนินทาและปล่อยข่าวลือ เพื่อส่งต่อข้อมูลข่าวสารที่เป็นประโยชน์ให้คนที่เรารัก และส่งต่อข้อมูลที่เป็นโทษให้คนที่เราเกลียด",
    "อัตราเงินเฟ้อศรีลังกาเดือนส.ค.ปีนี้ พุ่งแตะระดับ 70%": "สำนักข่าวต่างประเทศรายงานจากกรุงโคลัมโบ ประเทศศรีลังกา เมื่อวันที่ 22 ก.ย. ว่า สำนักงานสถิติแห่งชาติของศรีลังกา รายงาน ดัชนีราคาผู้บริโภค ( เอ็นซีพีไอ ) ซึ่งเป็นตัวเลขทางสถิติขั้นพื้นฐาน ที่ใช้เพื่อคำนวณอัตราเงินเฟ้อ ว่าสถิติประจำเดือน ส.ค. ที่ผ่านมา อยู่ที่ 70.2% เมื่อเทียบกับช่วงเวลาเดียวกันของปีที่แล้ว และเพิ่มขึ้นจากสถิติของเดือน ก.ค. ซึ่งอยู่ที่ 66.7%\n\nOn year-on-year basis, NCPI based headline inflation recorded at 70.2% in August 2022. Food inflation increased to 84.6%, while Non-Food inflation increased to 57.1%.\n\nFor more details – https://t.co/eYJGASR15l#SriLanka #CBSL #Inflation #NCPI pic.twitter.com/oNx2NAPyMr — CBSL (@CBSL) September 21, 2022\n\n\n\nทั้งนี้ ดัชนีเอ็นซีพีไอของศรีลังกาเพิ่มขึ้นอย่างต่อเนื่อง จาก 7.6% เมื่อเทียบแบบรายปี เมื่อเดือน ต.ค. ปีที่แล้ว ขึ้นมาเป็นเกือบ 40% เมื่อเดือน พ.ค. ที่ผ่านมา แล้วพุ่งทะยานอย่างต่อเนื่อง ขณะที่เงินรูปีศรีลังกาอ่อนค่าลงมากกว่าครึ่ง เมื่อเทียบกับเงินดอลลาร์สหรัฐ นับตั้งแต่ต้นปีนี้\n\n\n\nอย่างไรก็ตาม บทวิเคราะห์จากธนาคารกลางศรีลังกาคาดการณ์ว่า หลังจากนี้อัตราเงินเฟ้อของประเทศ “จะทรงตัว” เนื่องจากสถิติที่ระดับ 70.2% “น่าจะเป็นจุดสูงสุดแล้ว” กระนั้น ข้อมูลจากมหาวิทยาลัยจอห์นส ฮอปกินส์ ของสหรัฐ เปิดเผยเมื่อเดือน ส.ค. ที่ผ่านมา ระบุว่า อัตราเงินเฟ้อของศรีลังกาในเวลานี้ อยู่ที่ 104% สูงเป็นอันดับ 4 ของโลก รองจากซิมบับเว ซึ่งมีสถิติอยู่ที่ 479% คิวบา 135% และตุรกี 132%.\n\nเครดิตภาพ : GETTY IMAGES",
    "เงินเฟ้อเดือนส.ค. ของศรีลังกา พุ่งสูงร้อยละ 70.2 อันดับ 4 ของโลก": "\n\nตัวเลขเศรษฐกิจของธนาคารกลางของประเทศศรีลังกา ซึ่งอยู่ในแถบเอเชียใต้ บ่งชี้ว่า อัตราเงินเฟ้อของศรีลังกาในเดือนสิงหาคมพุ่งขึ้นมาที่ร้อยละ 70.2 ขณะเดียวกัน ศรีลังกา มีประชากร 22 ล้านคน อยู่ระหว่างเร่งหาทางแก้ไขวิกฤตเศรษฐกิจและความวุ่นวายทางการเมืองครั้งร้ายแรงที่สุดในรอบกว่า 70 ปี\n\n\n\nศรีลังกากำลังเผชิญกับวิกฤตเศรษฐกิจ ทั้งขาดแคลนเงินตราต่างประเทศ เช่น ดอลลาร์สหรัฐฯ ทำให้ไม่สามารถสั่งซื้อสินค้าสำคัญจากต่างแดน เช่น น้ำมัน ปุ๋ยและยารักษาโรค โดยเฉพาะราคาอาหารในเดือนสิงหาคมเพิ่มขึ้นร้อยละ 84.6 เมื่อเทียบกับช่วงเดียวกันของปีที่แล้ว ในช่วงก่อนการแพร่ระบาดของโรคโควิด-19 การท่องเที่ยว คือ แหล่งรายได้สำคัญของประเทศ แต่การปิดประเทศเพื่อควบคุมการแพร่ระบาดของโรคโควิด-19 ตลอด 2 ปีที่ผ่านมา กระทบรายได้ของประเทศ ตัวเลขเศรษฐกิจในสัปดาห์ที่แล้วบ่งชี้ว่า เศรษฐกิจศรีลังกาไตรมาสที่ 3 ของปีนี้ติดลบร้อยละ 8.4\n\n\n\nในด้านวิกฤตการเมือง ศรีลังกาประสบเหตุวุ่นวายทางการเมืองในช่วง 2-3 เดือน หลังผู้นำคนก่อนคือประธานาธิบดีโกตาบายา ราชปักษา หนีออกนอกประเทศก่อนลาออกในเดือนกรกฎาคม หลังประชาชนหลายแสนคนประท้วงตามท้องถนน ซึ่งหลายครั้งมีการใช้ความรุนแรง ขณะที่ราคาอาหารและน้ำมันแพงขึ้นเรื่อยๆ ชาวศรีลังกาส่วนใหญ่ตำหนิรัฐบาลอดีตประธานาธิบดีราชปักษาบริหารประเทศผิดพลาด ทำให้เกิดวิกฤตเศรษฐกิจอย่างรุนแรง\n\n\n\nจากรายงานของธนาคารโลกเมื่อวันที่ 15 กันยายน ศรีลังกาติดอันดับหนึ่งใน 10 ประเทศที่มีอัตราเงินเฟ้อสูงสุดในโลก โดยศรีลังการั้งอันดับที่ 4 ของโลก ต่อจากซิมบับเว (อัตราเงินเฟ้อร้อยละ 353) เลบานอน (อัตราเงินเฟ้อร้อยละ 240) เวเนซุเอลา (อัตราเงินเฟ้อร้อยละ 131) ส่วนอีก 6 ประเทศที่มีอัตราเงินเฟ้อรองจากศรีลังกาคือ ตุรกี อิหร่าน อาร์เจนตินา มอลโดวา เอธิโอเปียและรวันดา\n\n\n\n#ศรีลังกา\n\n\n\n#เงินเฟ้อ\n\n\n\n#วิกฤตเศรษฐกิจ",
    "“บูม-ณัฐ” ต้านไม่ไหวจอดรอบแรก “ไทยแลนด์ เทนนิส ทัวร์”": "ศึกเทนนิสอาชีพชายระดับนานาชาติ เอทีพี ชาเลนเจอร์ ทัวร์ 2022 เก็บคะแนนสะสมอันดับโลก รายการ “ไทยแลนด์ เทนนิส ทัวร์” (ชาเลนเจอร์ 50) ชิงเงินรางวัลรวม 37,520 ดอลลาร์สหรัฐ หรือประมาณ 1,350,700 บาท ที่ศูนย์พัฒนากีฬาเทนนิสแห่งชาติ เมืองทองธานี จ.นนทบุรี เมื่อวันที่ 6 ก.ย. ในรอบแรก (32 คน) ประเภทชายเดี่ยว “บูม” กษิดิศ สำเร็จ แพ้ให้กับ โอชิ มาโกโตะ จากญี่ปุ่น 1-2 เซต 5-7, 6-3, 3-6 ตกรอบไปอย่างน่าเสียดาย ขณะที่ โอชิ มาโกโตะ ผ่านเข้ารอบ 16 คนสุดท้ายต่อไป ส่วน “ณัฐ” ปรัชญา อิสโร นักหวดหนุ่มไทยอีกคน พ่ายให้กับ อาร์เธอร์ คาโซซ์ จากฝรั่งเศส 0-2 เซต 5-7, 1-6 ตกรอบเช่นกัน\n\nผลคู่อื่นๆ ชายเดี่ยว รอบแรก เดนิส อิสโตมิน (อุซเบกิสถาน) ชนะ เดน สวีนีย์ (ออสเตรเลีย) 6-2, 6-3, บิลลี แฮร์ริส (สหราชอาณาจักร) ชนะ เบนจามิน ล็อก (ซิมบับเว) 6-3, 7-6 (4), ชิมิสุ ยูตะ (ญี่ปุ่น) ชนะ นิโคลา คุห์น (เยอรมนี) 6-1, 6-2, บีบิท ซูคาเยฟ (คาซัคสถาน) ชนะ เยฟเกนี ดอนสคอย 7-6 (4), 7-6 (4), โอมาร์ เจสิกา (ออสเตรเลีย) ชนะ อาจีต ไร (นิวซีแลนด์) 6-2, 5-7, 7-6 (6)",
    "รู้หรือไม่?? 22 กันยายน “วันแรดโลก” จากความมุ่งมั่นของสองสาว สู้ความสำเร็จระดับสากล": "รู้หรือไม่?? 22 กันยายน “วันแรดโลก” หรือ world rhino day จากความมุ่งมั่นของสองสาว และแนวรวมคนอื่นๆ สู้ความสำเร็จระดับสากล\n\nอย่างที่หลายๆคนนั้นรู้ดีกว่าวันนี้ 22 กันยายน เป็น “วันแรดโลก” หรือ world rhino day ไม่ใช่การแอบด่าแต่อย่างไร แต่วันนี้คือวันแรดโลกจริงๆ แรดที่เป็นสัตว์ สัตว์เลี้ยงลูกด้วยนม ถือว่าเป็นสัตว์ขนาดใหญ่ อาจเรียกได้ว่าเป็นสัตว์บกที่มีขนาดใหญ่ที่สุดรองจากช้างก็ว่าได้ ปัจจุบันมีแรดอยู่ 5 ชนิด คือ แรดขาว แรดดำ แรดอินเดีย แรดชวา และ กระซุ่ (แรดสุมาตรา) พบในทวีปแอฟริกา 2 ชนิด ในเอเชีย 3 ชนิด และทุกชนิดเป็นสัตว์ที่ใกล้สูญพันธุ์แล้วทั้งสิ้น\n\n22 กันยายน “วันแรดโลก” world rhino day\n\nวันแรดโลก – ประกาศครั้งแรกโดย WWF-แอฟริกาใต้ในปี 2010 ซึ่งในปีถัดมา วันแรดโลกประสบความสำเร็จในระดับสากล โดยครอบคลุมทั้งแรดแอฟริกาและเอเชีย ด้วยความพยายามของผู้หญิงสองคนที่มุ่งมั่นที่จะต้องการอนุรักษ์แรด\n\nทุกอย่างเริ่มต้นด้วยอีเมล: ในช่วงกลางปี ​​2011 Lisa Jane Campbell จาก Chishakwe Ranch ในซิมบับเวได้วางแผนล่วงหน้าสำหรับวันแรดโลกแล้ว เธอค้นหาแนวคิดและผู้ที่อาจทำงานร่วมกันทางออนไลน์ และพบบล็อกของ Rhishja\n\nLisa Jane ส่งอีเมลถึง Rhishja และทั้งสองพบว่าพวกเขามีเป้าหมายร่วมกันในการทำให้วันแรดโลกเป็นวันเฉลิมฉลองสำหรับแรดทั้งห้าสายพันธุ์ ในช่วงหลายเดือนต่อมา พวกเขาทำงานร่วมกันเพื่อทำให้วันแรดโลกปี 2011 ประสบความสำเร็จในระดับสากล ทั้งทางออนไลน์และออฟไลน์ นับแต่นั้นเป็นต้นมา วันแรดโลกได้เติบโตขึ้นจนกลายเป็นปรากฏการณ์ระดับโลก การรวมเอ็นจีโอ สวนสัตว์ องค์กรที่เกี่ยวข้องกับสาเหตุ ธุรกิจ และบุคคลที่เกี่ยวข้องจากเกือบทุกมุมโลก!\n\nSTAY INFORMED:\n\nติ ดตามข่าวสาร Bright Today ช่องทางอื่น ๆ\n\nWebsite : BRIGHT TODAY\n\nFacebook : BRIGHT TV\n\nLine Today : BRIGHT TODAY",
    "ครม.เห็นชอบ หลักการเจตจำนงเข้าร่วมข้อริเริ่ม PREZODE ป้องกันการเกิดโรคอุบัติใหม่": "ครม.เห็นชอบ หลักการเจตจำนงเข้าร่วมข้อริเริ่ม PREZODE ป้องกันการเกิดโรคอุบัติใหม่เกิดจากสัตว์ ตามแนวคิดสุขภาพหนึ่งเดียว\n\nเมื่อเวลา 14.00 น. วันที่ 13 กันยายน ที่ทำเนียบรัฐบาล น.ส.ไตรศุลี ไตรสรณกุล รองโฆษกประจำสำนักนายกรัฐมนตรี แถลงภายหลังการประชุมคณะรัฐมนตรี (ครม.) ว่า ครม. เห็นชอบในหลักการของแถลงการณ์แสดงเจตจำนงเข้าร่วมข้อริเริ่ม Preventing Zoonotic Disease Emergence (PREZODE) และอนุมัติให้นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข หรือผู้แทนที่ได้รับมอบหมายลงนามในแถลงการณ์แสดงเจตจำนงเข้าร่วมข้อริเริ่ม PREZODE แถลงการณ์ดังกล่าวถูกจัดทำขึ้นเพื่อแสดงเจตจำนงที่ทำงานร่วมกันของประเทศผู้เข้าร่วมข้อริเริ่ม PREZODE ป้องกันการเกิดโรคอุบัติใหม่เกิดจากสัตว์ ตามแนวคิดสุขภาพหนึ่งเดียว ทั้งนี้ กระทรวงสาธารณสุขได้ประมาณการค่าใช้จ่ายเพื่อสมทบแก่ข้อริเริ่ม PREZODE ประจำปี 2566-2570 กรอบวงเงินรวม 50 ล้านบาท หรือปีละ 10 ล้านบาท\n\nน.ส.ไตรศุลีกล่าวว่า สำหรับแถลงการณ์แสดงเจตจำนงเข้าร่วมข้อริเริ่ม PREZODE มีแนวทางการพัฒนาที่สำคัญประกอบด้วย การพัฒนาและส่งเสริมการประยุกต์ใช้แนวทางที่สอดคล้องกับวาระการพัฒนาที่ยั่งยืน ค.ศ.2030 สนับสนุนการลดความเสี่ยงที่เกิดโรคอุบัติใหม่ที่เกิดจากสัตว์ เพื่อเสริมสร้างนโยบายสาธารณะ ความร่วมมือระหว่างประเทศ การดำเนินงานของภาคเอกชน การส่งเสริมความร่วมมือระหว่างหน่วยงานด้านสุขภาพหนึ่งเดียวที่มีอยู่เดิมหรือโครงการริเริ่มที่เกี่ยวข้อง\n\nน.ส.ไตรศุลีกล่าวว่า ความร่วมมือกับคณะกรรมการผู้เชี่ยวชาญระดับสูง สร้างความตระหนักถึงความสำคัญของแนวทางสุขภาพหนึ่งเดียว นอกจากนี้ ยังมีการส่งเสริมการเปิดตัวโครงการวิจัย นวัตกรรม การศึกษา การพัฒนาเพื่อปรับปรุง แบ่งปันความรู้เกี่ยวกับความเสี่ยงจากการเกิด การแพร่กระจายของโรคอุบัติใหม่ที่เกิดจากสัตว์ให้ดียิ่งขึ้น รวมไปถึงการเฝ้าระวังการดำเนินการเพื่อลดผลกระทบ และการใช้ประโยชน์จากข้อเสนอแนะจากการบริหารจัดการเหตุการณ์โรคระบาดก่อนหน้านี้ เพื่อเสริมสร้างเกณฑ์วิธีการในการเตรียมความพร้อมใหม่\n\nน.ส.ไตรศุลีกล่าวว่า ความเป็นมาของข้อริเริ่ม PREZODE เกิดจากในการประชุมสุดยอด One Planet Summit เป็นการประชุมสุดยอดว่าด้วยการเปลี่ยนแปลงสภาพภูมิอากาศ ความหลากหลายทางชีวภาพ เมื่อวันที่ 11 มกราคม 2564 นายเอ็มมานูเอล มาครง ประธานาธิบดีฝรั่งเศส ประกาศจัดตั้งข้อริเริ่ม PREZODE ตามแนวทางสุขภาพหนึ่งเดียว (One Health Approach) เนื่องจากเล็งเห็นความสัมพันธ์ของการแพร่ระบาดของโรคอุบัติใหม่กับสุขภาพสัตว์ประเด็นปัญหาสิ่งแวดล้อม ปัจจุบันมีประเทศผู้เข้าร่วมประกอบด้วย เม็กซิโก, เบลเยียม, เวียดนาม, ซิมบับเว, คอสตาริกา, เฮติ, กัมพูชา, อุรุกวัย, โดมินิกัน และเซเนกัล",
    "“กฤติน” แพ้หนุ่มฝรั่งเศสตกรอบแรกหวด “บางกอก โอเพ่น”": "ศึกเทนนิสอาชีพชายระดับนานาชาติ เอทีพี ชาเลนเจอร์ ทัวร์ 2022 เก็บคะแนนสะสมอันดับโลก รายการ “บางกอก โอเพ่น ชาเลนเจอร์” สนามที่ 2 (ชาเลนเจอร์ 50) ชิงเงินรางวัลรวม 37,520 ดอลลาร์สหรัฐ หรือประมาณ 1,350,700 บาท ที่ศูนย์พัฒนากีฬาเทนนิสแห่งชาติ เมืองทองธานี จ.นนทบุรี เมื่อวันที่ 30 ส.ค. ประเภทชายเดี่ยว รอบแรก “ก็อต” กฤติน โกยกุล แพ้ให้กับ อาร์เธอร์ คาโซซ์ จากฝรั่งเศส 0-2 เซต 2-6, 1-6 ตกรอบไปอย่างน่าเสียดาย\n\nผลคู่อื่นๆ ลี ฮวง นัม (เวียดนาม) ชนะ เจมส์ แม็คคาเบ (ออสเตรเลีย) 2-1 เซต 3-6, 6-3, 6-2, เบน พาเทล (อิสราเอล) ชนะ อลาสแตร์ เกรย์ (สหราชอาณาจักร) 6-3, 4-6, 6-4, ชาร์ลส์ บรูม (สหราชอาณาจักร) ชนะ ตริสตัน สคูลเกท (ออสเตรเลีย) 7-5, 7-6 (4), เยฟเกนี ดอนสคอย ชนะ เบนจามิน ล็อก (ซิมบับเว) 7-5, 6-3, เดน สวีนีย์ (ออสเตรเลีย) ชนะ เดนิส เยสเซเยฟ (คาซัคสถาน) 3-6, 6-0, 6-0, ไบบิท ซูคาเยฟ (คาซัคสถาน) ชนะ ชิมิสุ ยูตะ (ญี่ปุ่น) 63 7-6 (8)",
    "“วิธีหมุนลูกบิดที่ถูกต้อง” งานวิจัยจาก “ญี่ปุ่น” คว้า Ig Nobel 2022": "Ig Nobel (Ignoble Nobel Prizes) เป็นรางวัลที่มอบให้แก่ผลงานทางวิทยาศาสตร์ “ที่ไม่น่าจะเป็นไปได้”\n\nIg Nobel ก่อตั้งในปี ค.ศ. 1991 โดย Marc Abrahams อดีตบรรณาธิการ Journal of Irreproducible Results และผู้ก่อตั้ง Annals of Improbable Research\n\nโดยจะมีการมอบรางวัลทุกปี ปีละ 10 รางวัล เป้าหมายเพื่อกระตุ้นวงการวิทยาศาสตร์ และงานวิจัยแปลกๆ แต่เป็นงานชั้นเลิศที่ไม่ได้รับความสนใจจากสาธารณชน\n\nซึ่ง Marc Abrahams กลัวว่า งานวิจัยแปลกๆ เหล่านี้ อาจสูญหายได้ในอนาคต\n\nโดย Ig Nobel มีคำขวัญว่า “รางวัลนี้ จะทำให้คุณหัวเราะในตอนแรก แล้วจึงทำให้คุณคิดได้ในภายหลัง”\n\nซึ่ง Ig Nobel จะมีการจัดงานมอบรางวัลทุกปี โดยจะจัดก่อนหน้าการประกาศผลรางวัล Nobel เป็นเวลา 1 เดือน\n\nโดยในปี ค.ศ. 2022 นี้ ผู้ชนะ Ig Nobel จะได้รับถ้วยรางวัลที่ทำจากกระดาษ พร้อมกับธนบัตรมูลค่า “10 ล้านล้านดอลลาร์ซิมบับเว”\n\nซึ่งในปี ค.ศ. 2022 ได้มีการประกาศ Ig Nobel สาขาวิศวกรรมศาสตร์ ซึ่งถือเป็นรางวัลแรกของปีนี้ออกมาแล้ว นั่นคือ ผลงานการศึกษาค้นคว้าเรื่องวิธีหมุนลูกบิดประตูที่ดีที่สุด ซึ่งเป็นการไขคำตอบให้กับคำถามที่แทบไม่มีผู้ใดให้ความสนใจมาก่อน\n\n“วิธีหมุนลูกบิดที่ถูกต้อง” เป็นผลงานการวิจัยของศาสตราจารย์ ดร. Gen Matsuzaki นักวิจัยด้านการออกแบบอุตสาหกรรมชาวญี่ปุ่น จากสถาบันเทคโนโลยีแห่งจังหวัดชิบะครับ\n\nโดยศาสตราจารย์ ดร. Gen Matsuzaki ได้ให้อาสาสมัครจำนวน 32 คน หมุน “ลูกบิดประตู” ที่มีขนาดต่างกันทั้งหมด 47 รุ่น\n\nผลการวิจัยพบว่า การหมุนลูกบิดที่มีเส้นผ่านศูนย์กลาง 1 ซม.ขึ้นไป จะต้องใช้นิ้วมือจับอย่างน้อย 3 นิ้ว แต่กับลูกบิดที่มีขนาดเส้นผ่านศูนย์กลางเกิน 2.5 ซม. ไปจนถึง 5 ซม. จะต้องใช้นิ้วมือจับอย่างน้อย 4 นิ้ว และ 5 นิ้ว ตามลำดับ\n\nบทความวิจัยของศาสตราจารย์ ดร. Gen Matsuzaki ได้รับการตีพิมพ์เผยแพร่ในวารสารของสมาคมวิทยาศาสตร์การออกแบบแห่งญี่ปุ่น ระบุว่า “ยิ่งลูกบิดมีขนาดใหญ่ขึ้น ก็ยิ่งต้องใช้นิ้วมาจับมากขึ้น”\n\nแต่เราไม่สามารถใช้นิ้วทั้ง 5 จับลูกบิดที่มีขนาดเล็กมากในคราวเดียวกันได้!\n\nขณะที่ Ig Nobel สาขาฟิสิกส์ตกเป็นของศาสตราจารย์ ดร. Frank Fish จากมหาวิทยาลัย West Chester ในสหรัฐฯ จากผลการวิจัย “ลูกเป็ดว่ายน้ำตามแม่เป็นเส้นตรงเพื่อประหยัดพลังงาน”\n\nศาสตราจารย์ ดร. Frank Fish ได้ทำการทดลอง โดยให้ลูกเป็ดว่ายน้ำตามหุ่นยนต์แม่เป็ดในแทงค์น้ำขนาดใหญ่\n\nผลการวิจัยพบว่า การที่ลูกเป็ดว่ายน้ำตามกันเป็นเส้นตรง จะช่วยให้ประหยัดพลังงานได้มากที่สุด โดยเฉพาะอย่างยิ่ง จะช่วยผ่อนแรงให้ลูกเป็ดน้อยตัวที่อยู่หลังสุด\n\nสำหรับ Ig Nobel รางวัลสาขาประวัติศาสตร์ศิลปะ ได้แก่งานวิจัยการวิเคราะห์ภาพเขียนบนเครื่องปั้นดินเผาของชาวมายาช่วงศตวรรษที่ 6-9 โดยศาสตราจารย์ ดร. Nicholas Hellmuth จากมูลนิธิเพื่อการวิจัยทางมานุษยวิทยาแห่งละตินอเมริกา\n\nผลการวิจัยพบว่า การใช้แอลกอฮอล์และสมุนไพรสวนทวารเพื่อหลอนประสาท สร้างความสนุกสนานครึกครื้นในงานเลี้ยงยุคโบราณ!\n\nด้าน Ig Nobel สาขาวรรณกรรม เป็นผลงานการวิจัยของสถาบันเทคโนโลยีแห่งแมสซาชูเซตส์ หรือ MIT ที่เป็นการหาคำตอบ ว่าเหตุใดเอกสารทางกฎหมายจึงอ่านทำความเข้าใจได้ยากนัก?\n\nผลการวิจัยพบว่า การที่เอกสารทางกฎหมายอ่านยากอ่านเย็น ไม่ใช่เพราะ “แนวคิดทางกฎหมายที่ซับซ้อน” แต่เป็นเพราะ “ทักษะการเขียนที่ย่ำแย่”\n\nโดยเฉพาะอย่างยิ่ง เอกสารทางกฎหมายส่วนใหญ่ชอบใช้ประโยคความซ้อนมากเกินจำเป็น แทนที่จะแยกออกมาเป็นประโยคความเดียว\n\nขณะเดียวกัน Ig Nobel สาขาสันติภาพ ตกเป็นของงานวิจัยจากมหาวิทยาลัย Exeter แห่งสหราชอาณาจักร ผลงานคิดค้น Algorithms ที่ช่วยบอกได้ว่า “ควรจะโกหกหรือพูดความจริงเวลาซุบซิบนินทา”\n\nโดย Algorithms ดังกล่าว ได้ให้คำแนะนำแก่เราๆ ท่านๆ ผ่านหลักการที่ว่า “ควรจะโกหกหรือพูดความจริงเวลาซุบซิบนินทา”\n\nเหตุผลก็คือ มนุษย์จะซุบซิบนินทาเพื่อส่งต่อข้อมูลข่าวสารที่เป็นประโยชน์ให้คนที่เรารัก\n\nขณะเดียวกับ มนุษย์จะซุบซิบนินทาเพื่อส่งต่อข้อมูลที่เป็นโทษให้คนที่เราเกลียด!\n\nIg Nobel อีก 2 รางวัลตกเป็นของงานวิจัยเรื่อง “จังหวะหัวใจเต้นตรงกันคือ สัญญาณของรักแรกพบ”\n\nผลงานของ ดร. Eliska Prochazkova แห่ง Leiden University ที่ใช้เรื่องราว “ชีวิตรักส่วนตัว” ในการทำวิจัยเกี่ยวกับ “การออกเดท” ซึ่งทำให้เธอคว้า Ig Nobel สาขา Applied Radiology\n\nดร. Eliska Prochazkova บอกว่า ฉากในเว็บไซต์หาคู่นั้น มันไม่ยากเลยที่จะ Swipe Right เพื่อหาคนที่ใช่ในการ “เดทแบบออนไลน์” แต่ในโลกแห่งความเป็นจริงแล้ว เรื่องทำนองนี้ไม่มีทาง Spark หัวใจได้เท่ากับการเจอกันแบบ “ตัวต่อตัว”\n\nดร. Eliska Prochazkova จึงเริ่มต้นการทดลอง “นัดบอด” เพื่อวัดปฏิกิริยาทางกาย ผลการวิจัยพบว่า อัตราการเต้นของหัวใจคู่เดทที่สนใจกันและกัน จะเต้นในจังหวะที่ตรงกัน ซึ่งนี่ก็เป็นหลักฐานชั้นดีที่พิสูจน์ถึง “รักแรกพบ”\n\nIg Nobel รางวัลสุดท้ายเป็นสาขาชีววิทยา ซึ่งตกเป็นของ Solimary Garcia-Hernandez และ Glauco Machado จาก University of São Paulo ประเทศบราซิล\n\nที่ศึกษาเกี่ยวกับ “ภาวะท้องผูกของแมงป่อง” ว่าได้ทำลายโอกาสการหาคู่ของพวกมันบ้างหรือไม่? ซึ่งตีพิมพ์ในวารสาร Integrated Zoology\n\nโดย Solimary Garcia-Hernandez และ Glauco Machado ได้ศึกษาแมงป่องชนิดหนึ่งในอเมริกาใต้ ที่ต้องยอมสละหางทิ้ง เพื่อเอาชีวิตรอดจากผู้ล่า หรือที่รู้จักกันว่า “กระบวนการสลัดหาง”\n\nส่งผลให้ระบบย่อยอาหาร และระบบขับถ่าย ได้รับผลกระทบ และทำให้พวกมันต้อง “ท้องผูก” ไปตลอดชีวิต!",
    "‘กฤติน’ สุดต้านหนุ่มฝรั่งเศส จอดป้ายรอบแรกหวดบางกอก โอเพ่น": "‘กฤติน’ สุดต้านหนุ่มฝรั่งเศส จอดป้ายรอบแรกหวดบางกอก โอเพ่น\n\nการแข่งขันเทนนิสอาชีพชายระดับนานาชาติ เอทีพี ชาเลนเจอร์ ทัวร์ 2022 เก็บคะแนนสะสมอันดับโลก รายการ “บางกอก โอเพ่น ชาเลนเจอร์” สนามที่ 2 (ชาเลนเจอร์ 50) ชิงเงินรางวัลรวม 37,520 ดอลลาร์สหรัฐ หรือประมาณ 1,350,700 บาท ที่ศูนย์พัฒนากีฬาเทนนิสแห่งชาติ เมืองทองธานี จ.นนทบุรี เมื่อวันที่ 30 สิงหาคม ในประเภทเดี่ยว เป็นการแข่งขันรอบแรก\n\nนักเทนนิสไทย “ก็อต” กฤติน โกยกุล วัย 27 ปี ลงแข่งขันในฐานะนักหวดไวลด์การ์ด (สิทธิพิเศษ) มือ 1570 ของโลก พยายามสู้เต็มที่ ก่อนปราชัยให้แก่ความแข็งแกร่งของ อาร์เธอร์ คาโซซ์ นักหวดหนุ่มฝรั่งเศส วัย 20 ปี มือ 432 ของโลก ที่เข้ามาจากรอบคัดเลือก 0-2 เซต 2-6, 1-6 ส่งผลให้ อาร์เธอร์ คาโซซ์ ผ่านเข้ารอบสอง (16 คน) ไปพบกับผู้ชนะระหว่าง ชุง ยุนซอง จากเกาหลีใต้ กับ บิลลี่ แฮร์ริส มือวาง 6 จากสหราชอาณาจักร\n\nด้าน ลี ฮวง นัม นักหวดชาวอาเซียน หนุ่มเวียดนาม วัย 25 ปี มือ 290 ของโลก รองแชมป์ “บางกอก โอเพ่น ชาเลนเจอร์” สนามที่ 1 ตกเป็นรองหลังพ่ายเซตแรกให้กับ เจมส์ แม็คคาเบ จากออสเตรเลีย วัย 19 ปี มือ 448 ของโลก แต่ก็ไม่ยอมแพ้ง่าย ๆ ตั้งหลักสู้ใหม่ จนคว้าชัยได้ใน 2 เซตถัดมา ส่งผลให้ ลี ฮวง นัม เฉือนชนะ เจมส์ แม็คคาเบ 2-1 เซต 3-6, 6-3 และ 6-2 ผ่านเข้ารอบสอง พบกับ เฟเดริโก้ ไกโอ มือ 330 ของโลก จากอิตาลี ที่เข้ารอบไปรออยู่แล้ว\n\nส่วนผลการแข่งขันคู่อื่น ประเภทเดี่ยว รอบแรก เบน พาเทล (อิสราเอล) ชนะ อลาสแตร์ เกรย์ (มือวาง 2-สหราชอาณาจักร) 6-3, 4-6 และ 6-4 ชาร์ลส์ บรูม (สหราชอาณาจักร) ชนะ ตริสตัน สคูลเกท (ออสเตรเลีย) 7-5, 7-6(4) เยฟเกนี่ ดอนสคอย ชนะ เบนจามิน ล็อก (ซิมบับเว) 7-5, 6-3 เดน สวีนีย์ (ออสเตรเลีย) ชนะ เดนิส เยสเซเยฟ (คาซัคสถาน) 3-6, 6-0 และ 6-0 ไบบิท ซูคาเยฟ (คาซัคสถาน) ชนะ ชิมิสุ ยูตะ (ญี่ปุ่น) 63 7-6(8)",
    "เงินเฟ้อศรีลังกาเดือนส.ค.พุ่งเกิน 64% เอดีบีให้กู้ 7,000 ล้านบาท": "สำนักข่าวต่างประเทศรายงานจากกรุงโคลัมโบ ประเทศศรีลังกา เมื่อวันที่ 1 ก.ย. ว่าธนาคารพัฒนาเอเชีย (เอดีบี) ออกแถลงการณ์ อนุมัติสินเชื่อฉุกเฉินเป็นวงเงิน 200 ล้านดอลลาร์สหรัฐ (ราว 7,337.10 ล้านบาท) ให้แก่ศรีลังกา เพื่อร่วมยกระดับความมั่นคงทางอาหาร และให้ความช่วยเหลือประชาชนในประเทศแห่งนี้ ออกจากวิกฤติความยากจน โดยเฉพาะเด็กและผู้หญิง\n\nFood insecurity has severely affected the people of Sri Lanka amid the current economic difficulties.\n\n\n\nADB has approved a new emergency assistance loan to protect the livelihoods of the poor and vulnerable, especially women & children: https://t.co/cnRBmKVj7l#ADBNews pic.twitter.com/OomBg6YHfl — Asian Development Bank (@ADB_HQ) August 30, 2022\n\n\n\nขณะที่สำนักงานสถิติแห่งชาติของศรีลังการายงาน ดัชนีราคาผู้บริโภค (ซีพีไอ) ซึ่งเป็นตัวเลขทางสถิติขั้นพื้นฐาน ที่ใช้เพื่อคำนวณอัตราเงินเฟ้อ ปรากฏว่าสถิติของประเทศ เมื่อเดือน ส.ค.ที่ผ่านมา อยู่ที่ 64.3% เพิ่มขึ้นจากสถิติ 60.8% เมื่อเดือน ก.ค. ที่ผ่านมา\n\n\n\nทั้งนี้ ดัชนีซีพีไอของศรีลังกาเพิ่มขึ้นอย่างต่อเนื่อง จาก 7.6% เมื่อเทียบแบบรายปี เมื่อเดือน ต.ค. ปีที่แล้ว ขึ้นมาเป็นเกือบ 40% เมื่อเดือน พ.ค. ที่ผ่านมา แล้วพุ่งทะยานอย่างต่อเนื่องจนถึงปัจจุบัน ขณะที่เงินรูปีศรีลังกาอ่อนค่าลงมากกว่าครึ่ง เมื่อเทียบกับเงินดอลลาร์สหรัฐ นับตั้งแต่ต้นปีนี้\n\n\n\nอย่างไรก็ตาม การวิเคราะห์โดยมหาวิทยาลัยจอห์นส ฮอปกินส์ ของสหรัฐ เปิดเผยเมื่อเดือน ก.ค.ที่ผ่านมา ระบุว่า อัตราเงินเฟ้อของศรีลังกาในเวลานี้ อยู่ที่ 128% สูงเป็นอันดับสองของโลก รองจากซิมบับเว ซึ่งมีสถิติอยู่ที่ 365%.\n\nเครดิตภาพ : GETTY IMAGES",
    "\"เครือจักรภพ (Commonwealth) \" 1 ใน 3 ของประชากรโลก : PPTVHD36": "เครือจักรภพ เป็นองค์กรระหว่างประเทศในระดับรัฐบาล ประกอบด้วย 56 ชาติสมาชิกซึ่งส่วนมากเป็นอดีตอาณานิคมของจักรวรรดิบริเตน เครือจักรภพมีการดำเนินงานโดยยึดหลักฉันทามติของชาติสมาชิกจากที่ประชุม เครือจักรภพมีการดำเนินงานโดยสำนักเลขาธิการเครือจักรภพและองค์กรอิสระ\n\nประเทศเครือจักรภพอังกฤษ ประกาศรับรอง “พระเจ้าชาร์ลส์ที่ 3” ประมุขใหม่\n\n\"แอนติกาและบาร์บูดา\" เล็งลงประชามติเป็นสาธารณรัฐ หลังอังกฤษผลัดแผ่นดิน\n\nปัจจุบัน ปี 2022 อาณาจักรเครือจักรภพมี 15 ประเทศ คือ แอนติกาและบาร์บูดา, ออสเตรเลีย, บาฮามาส, เบลีซ, แคนาดา, เกรนาดา, จาเมกา, นิวซีแลนด์, ปาปัวนิวกินี\n\nเซนต์คิตส์และเนวิส, เซนต์ลูเซีย, เซนต์วินเซนต์และเกรนาดีนส์, หมู่เกาะโซโลมอน, ตูวาลู และสหราชอาณาจักร (อังกฤษ สก๊อตแลนด์ เวลส์ ไอร์แลนด์เหนือ)\n\nรวมแล้วมีประชากรประมาณ 151 ล้านคน โดยประมาณ 2.5 ล้านคนอาศัยอยู่ใน 6 ประเทศที่มีประชากรมากที่สุดในโลก คือ สหราชอาณาจักร แคนาดา ออสเตรเลีย ปาปัวนิวกินี นิวซีแลนด์ และจาเมกา\n\nชาติสมาชิกต่างไม่มีซึ่งข้อผูกพันทางกฎหมายใด ๆ ระหว่างกัน มีเพียงหลักประชาธิปไตย, สิทธิมนุษยชน, เสรีภาพในการพูด และนิติธรรม เท่านั้น ที่ทุกชาติสมาชิกต่างได้ลงนามไว้ในกฎบัตรเครือจักรภพว่าจะยึดถือปฏิบัติ\n\nในอดีตอินเดียถือเป็นประเทศในเครือจักรภพที่มีประชากรมากที่สุด แต่ก็มีสมาชิกบางประเทศที่ไม่เคยเป็นส่วนหนึ่งของจักรวรรดิอังกฤษ อย่าง โมซัมบิกและรวันดา โดยเข้าร่วมเป็นสมาชิกเครือจักรภพในปี 1995 และ 2009 แม้ว่าจะไม่เคยตกเป็นของอาณานิคมของอังกฤษหรือมีความเกี่ยวข้องทางรัฐธรรมนูญ\n\nขณะที่ในปี 2003 ซิมบับเว นำประเทศถอนตัวออกจากกลุ่มหลังถูกระงับสมาชิกภาพในเครือจักรภพหลังมีข่าวเกี่ยวกับการเลือกตั้งของประเทศ\n\nส่วนสมาชิกภาพของปากีสถานก็ถูกระงับชั่วคราวหลังจากทหารก่อการรัฐประหารเมื่อปี 1999 ก่อนที่จะถูกรับกลับเข้ากลุ่มอีกครั้งในอีก 4 ปีครึ่งต่อมา ขณะที่ประเทศแอฟริกาใต้ถอนตัวจากการเป็นสมาชิกในปี 1961 เพราะถูกสมาชิกเครือจักรภพวิจารณ์นโยบายการแบ่งแยกสีผิว ก่อนที่จะกลับเข้าเป็นสมาชิกอีกครั้งในปี 1994\n\nส่วนประเทศล่าสุดที่แยกตัวออกจากเครือจักรภพคือประเทศมัลดีฟส์ เมื่อปี 2016\n\nการเป็นรัฐในเครือจักรภพส่วนใหญ่ปกครองด้วยระบอบสาธารณรัฐ และอีก 6 ประเทศ ได้แก่ เลโซโท, สวาซิแลนด์, บรูไน, มาเลเซีย, ซามัว และตองกา มีกษัตริย์เป็นประมุขของตนเอง มีชาติสมาชิกเพียง 16 ประเทศที่มีสมเด็จพระราชินีนาถเอลิซาเบธที่สองเป็นองค์ประมุข\n\nหากเอาอาณาเขตของชาติสมาชิกทั้งหมดมารวมกันก็จะกินเนื้อที่กว้างใหญ่ไพศาล คิดเป็น 1 ใน 4 ของผืนดินในโลก และประเทศที่มีเนื้อที่กว้างใหญ่ที่สุดในกลุ่มคือ แคนาดา ซึ่งเป็นประเทศขนาดใหญ่อันดับที่ 2 ของโลก\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "‘กษิดิศ-ปรัชญา’กอดคอร่วงตกรอบ ศึกเทนนิสอาชีพ ‘เอทีพี ไทยแลนด์’": "‘กษิดิศ-ปรัชญา’กอดคอร่วงตกรอบ ศึกเทนนิสอาชีพ ‘เอทีพี ไทยแลนด์’\n\nการแข่งขันเทนนิสอาชีพชายระดับนานาชาติ เอทีพี ชาเลนเจอร์ ทัวร์ 2022 เก็บคะแนนสะสมอันดับโลก รายการ “ไทยแลนด์ เทนนิส ทัวร์” (ชาเลนเจอร์ 50) ชิงเงินรางวัลรวม 37,520 ดอลลาร์สหรัฐ หรือประมาณ 1,350,700 บาท ที่ศูนย์พัฒนากีฬาเทนนิสแห่งชาติ เมืองทองธานี จ.นนทบุรี เมื่อวันที่ 6 กันยายน เป็นการแข่งขันในรอบแรก (32 คน)\n\n“บูม” กษิดิศ สำเร็จ นักหวดวัย 21 ปี มือ 616 ของโลก ที่ผ่านรอบคัดเลือกมาเจอกับ โอชิ มาโกโตะ นักเทนนิสญี่ปุ่น อายุ 26 ปี มือ 592 ของโลก ที่มาจากรอบคัดเลือกเช่นกัน ทั้งสองสู้กันได้สูสีก่อนที่กษิดิษจะพ่ายไป 1-2 เซต 5-7, 6-3 และ 3-6 ใช้เวลาถึง 2 ชั่วโมง 24 นาที ทำให้นักเทนนิสไทยตกรอบไปอย่างน่าเสียดาย\n\nเช่นเดียวกับ “ณัฐ” ปรัชญา อิสโร นักเทนนิสไทยวัย 26 ปี มือ 1522 ของโลก ที่ได้สิทธิไวลด์การ์ดเข้าร่วมแข่งขัน พ่ายให้กับ อาร์เธอร์ คาโซซ์ หนุ่มฝรั่งเศสวัย 20 ปี มือ 432 ของโลก เจ้าของแชมป์ บางกอก โอเพ่น ชาเลนเจอร์ สนาม 2 0-2 เซต 5-7 และ 1-6 ตกรอบไปตามระเบียบ ในขณะที่ อาร์เธอร์ คาโซซ์ ผ่านเข้ารอบสอง ไปพบกับ ปราเนช กุนเนสวาราน นักหวดอินเดีย มือวาง 8 ของรายการ และมือ 329 ของโลก ที่เข้ารอบไปรออยู่แล้ว\n\nผลคู่อื่นๆ เดนิส อิสโตมิน (อุซเบกิสถาน) ชนะ เดน สวีนีย์ (มือวาง 7-ออสเตรเลีย) 6-2, 6-3 บิลลี่ แฮร์ริส (มือวาง 4-สหราชอาณาจักร) ชนะ เบนจามิน ล็อก (ซิมบับเว) 6-3, 7-6(4) ชิมิสุ ยูตะ (ญี่ปุ่น) ชนะ นิโคล่า คุห์น (มือวาง 5-เยอรมนี) 6-1, 6-2 บีบิท ซูคาเยฟ (คาซัคสถาน) ชนะ เยฟเกนี่ ดอนสคอย 7-6(4), 7-6(4) โอมาร์ เจสิก้า (ออสเตรเลีย) ชนะ อาจีต ไร (นิวซีแลนด์) 6-2, 5-7 และ 7-6(6)",
    "รำลึก “เจ้าหญิงไดอานา” ผ่านบทเพลง “Candle in the Wind”": "ครบรอบ 25 ปี กับการจากไปของ “เจ้าหญิงไดอานา” ที่คนทั้งโลกต่างตกหลุมรัก และบทเพลง “Candle in the Wind” ที่ “เอลตัน จอห์น” แต่งขึ้นเพื่อระลึกถึงเจ้าหญิง ได้กลายเป็นหนึ่งในบทเพลงที่ยิ่งใหญ่ที่สุดของโลก\n\nวันที่ 31 ส.ค. 2540 โลกได้สูญเสีย “เจ้าหญิงไดอานา” ผู้ซึ่งเป็นที่รักของประชาชนทั่วทั้งโลก จากอุบัติเหตุทางรถยนต์ภายในอุโมงค์ทางลอดสะพานปองต์ เดอ อัลมา ในกรุงปารีส ประเทศฝรั่งเศส โดยจากการไต่สวนคดีการสิ้นพระชนม์ในปี 2551 นั้น คณะลูกขุนได้อ่านคำพิพากษาว่า เจ้าหญิงไดอานาสิ้นพระชนม์จากอุบัติเหตุที่เกิดจากการขับขี่โดยประมาทของ อองรี ปอล และยานพาหนะของเหล่าปาปารัสซี่ที่ไล่ตามรถยนต์ที่เกิดเหตุ “ไดอานา เจ้าหญิงแห่งเวลส์” หรือที่คุ้นหูกันในชื่อ “เจ้าหญิงไดอานา” เป็นที่รู้จักในฐานะอดีตพระชายาของ “เจ้าฟ้าชายชาร์ลส เจ้าชายแห่งเวลส์” และเป็นพระชนนีของ “เจ้าชายวิลเลียม ดยุกแห่งเคมบริดจ์” และ “เจ้าชายแฮร์รี ดยุกแห่งซัสเซกซ์” แต่เหตุผลที่ทำให้ประชาชนทั่วโลกตกหลุมรักเจ้าหญิงไดอานาก็ด้วยความติดดิน ความสดใส และความรักของพระองค์ที่มีต่อพระโอรมทั้งสอง รวมไปถึงทรงเป็นแฟชั่นไอคอน โดยนิตยสาร People ยกย่องให้พระองค์เป็นหนึ่งในสตรีที่งดงามที่สุดตลอดกาล หลายชุดที่เจ้าหญิงไดอานาเคยสวมใส่นั้นยังคงเป็นที่จดจำมาจนถึงทุกวันนี้ เช่น Travolta Dress ชุดราตรีกำมะหยี่สีน้ำเงินที่เจ้าหญิงไดอานาใส่เต้นรำกับ “จอห์น ทราโวตา” เจ้าหญิงไดอานาในชุด Travolta Dress อีกทั้งยังเป็นสมาชิกคนแรกของราชวงศ์อังกฤษที่แต่งกายด้วยเสื้อผ้าจากแบรนด์ดัง ๆ เสมือนหลุดออกมาจากรันเวย์ และสวมใส่กระโปรงสั้น (เหนือเข่า) เป็นการฉีกขนบธรรมเนียมในอดีตที่เคยมีมา และได้ส่งอิทธิพลนี้มายังสมาชิกราชวงศ์รุ่นใหม่โดยเฉพาะ “แคเธอริน ดัชเชสแห่งเคมบริดจ์” พระชายาในเจ้าชายวิลเลียม\n\nนอกจากนี้พระองค์ยังมีพระราชกรณียกิจในการช่วยเหลือสังคมมากมาย ทั้งในสหราชอาณาจักรและทั่วโลก พระองค์ได้เป็นประธานสมาคมการกุศลเกือบ 100 องค์กร ทั้งด้านการช่วยเหลือและให้กำลังใจผู้ป่วยโรคเอดส์ตั้งแต่ปี 2525 ทั้งที่ในขณะนั้นผู้คนส่วนใหญ่ยังไม่เข้าใจและรังเกียจโรคเอดส์และเชื้อเอชไอวี รวมถึงเดินทางไปยังโรงพยาบาลโรคเรื้อนหลายแห่งทั่วโลก ไม่ว่าจะเป็น อินโดนีเซีย อินเดีย เนปาล ซิมบับเว และไนจีเรีย และทรงสัมผัสผู้ป่วยโรคเรื้อน ทั้งที่ ณ เวลานั้นผู้คนไม่กล้าแตะต้องตัวผู้ป่วยเพราะความเข้าใจผิดที่ว่าโรคเรื้อนสามารถติดต่อได้ผ่านการสัมผัส พระองค์ทรงตรัสถึงการเสด็จเยี่ยมผู้ป่วยโรคเรื้อนว่า “ฉันคิดคำนึงอยู่ตลอดในเรื่องการสัมผัสตัวผู้ป่วยโรคเรื้อน จึงได้พยายามใช้วิธีอย่างง่าย ๆ เพื่อไม่ให้พวกเขารู้สึกว่ากำลังโดนหยามเหยียดหรือเป็นที่รังเกียจ\" ผู้จัดการกองทุนโรงพยาบาลรอยัลมาร์สเดนกล่าวถึงเจ้าหญิงไดอานาว่า “เจ้าหญิงทรงขจัดอคติและทัศนคติที่ไม่ดีของโรคร้าย เช่น โรคเอดส์ เชื้อเอชไอวี และโรคเรื้อน\" แม้หลังจากหย่ากับเจ้าฟ้าชายชาร์ลสแล้ว พระองค์ยังคงดำเนินพระราชกรณียกิจต่อไป จนถึงวาระสุดท้ายของพระองค์ จึงไม่แปลกใจว่าทำไมคนทั้งโลกถึงตกหลุมรักเจ้าหญิง และทำให้ในงานพระราชพิธีพระศพมีผู้คนเดินทางมาร่วมถวายความอาลัยอย่างล้นหลามและติดตามการถ่ายทอดสดเป็นจำนวนมาก นับว่าเป็นปรากฏการณ์ที่ไม่เคยเกิดขึ้นมาก่อนในสหราชอาณาจักร ในงานพระราชพิธีพระศพของเจ้าหญิงไดอานา “เอลตัน จอห์น” พระสหายสนิทของเจ้าหญิง ได้ร่วมร้องเพลง “Candle in the Wind” เพื่อเป็นการไว้อาลัยให้แก่เจ้าหญิง",
    "นักวิเคราะห์เสียงแตก ปม ‘ไบเดน’ ปัดเรียกรัสเซีย ‘รัฐก่อการร้าย’": "ผู้นำสหรัฐฯ ปฏิเสธที่จะขึ้นบัญชีดำให้รัสเซีย เป็นรัฐสนับสนุนการก่อการร้าย ซึ่งบรรดาผู้สันทัดกรณีมีทัศนะที่หลากหลายเกี่ยวกับเรื่องนี้\n\nประธานาธิบดีโจ ไบเดน ตัดสินใจปฏิเสธที่จะประกาศให้รัสเซีย เป็นรัฐที่สนับสนุนการก่อการร้าย ที่ทางทำเนียบขาวให้เหตุผลว่าหากไม่ทำเช่นนั้น อาจส่งผลตรงกันข้ามและกระทบต่อการสนับสนุนยูเครนในการรับมือการรุกรานจากรัสเซีย\n\nคำตอบว่า ‘ไม่’ เพียงสั้น ๆ โดยปราศจากเหตุผลเพิ่มเติมจากประธานาธิบดีไบเดน ระหว่างที่ผู้สื่อข่าวประจำทำเนียบขาว ตั้งคำถามในวันจันทร์ว่า “รัสเซียควรถูกเรียกว่าเป็นรัฐที่สนับสนุนการก่อการร้ายหรือไม่?” ถือเป็นการจบการสนทนาหารือที่จริงจังและกินเวลายาวนานทั้งในสภาสหรัฐฯ และนานาประเทศ ในประเด็นที่ว่าควรประกาศให้รัสเซียเป็นรัฐหนุนก่อการร้าย เหมือนกับกรณีของคิวบา อิหร่าน เกาหลีเหนือ และซีเรีย หรือไม่\n\nกรณีของสี่ประเทศข้างต้นนี้ ทางกระทรวงต่างประเทศสหรัฐฯ ระบุว่า เป็นการเรียกรัฐบาลต่างประเทศที่ “ให้การสนับสนุนกิจกรรมการก่อการร้ายระหว่างประเทศอย่างต่อเนื่อง” ซึ่งยังผลให้มีการบังคับใช้มาตรการจำกัดความช่วยเหลือจากสหรัฐฯ มาตรการห้ามส่งออกและค้าขายอาวุธ การควบคุมสินค้าบางชนิดที่เกี่ยวเนื่องกับการทหาร และมาตรการลงโทษอื่น ๆ ตามมา\n\nวันอังคาร ทำเนียบขาวอธิบายกระบวนการตัดสินใจของปธน.ไบเดน โดยระบุว่า “คำประกาศดังกล่าวอาจให้ผลกระทบต่อยูเครนและโลก อย่างเช่น ผลกระทบร้ายแรงต่อความสามารถในการส่งความช่วยเหลือให้กับยูเครน” และว่า “อีกอย่างหนึ่ง คือ คำประกาศนี้อาจผลักไสผู้ที่มีบทบาทสำคัญด้านสิทธิมนุษยชนและด้านการค้ารายอื่น ๆ ออกจากการส่งออกอาหาร เพื่อแก้ปัญหาวิกฤตด้านอาหารโลก และส่งผลร้ายแรงต่อข้อตกลงทะเลดำที่ลงนามเพื่อแก้ปัญหานี้”\n\nทำเนียบขาวเพิ่มเติมว่า “สิ่งนี้ (การประกาศให้รัสเซียเป็นรัฐก่อการร้าย) อาจกระทบต่อความพยายามระดับพหุภาคีย่างที่ไม่เคยเกิดขึ้นมาก่อน ในการระบุให้ (ปธน.วลาดิเมียร์ ปูติน) ต้องเป็นผู้รับผิดชอบ (ต่อสงครามยูเครน) และอาจบั่นทอนโอกาสในการผลักดันยูเครนเข้าสู่การเจรจากับรัสเซียได้ ... ดังนั้น สิ่งนี้อาจไม่ใช่หนทางที่มีประสิทธิภาพหรือดีที่สุด”\n\nฝ่ายสนับสนุน\n\nผู้ที่สนับสนุนการประกาศให้รัสเซียเป็นรัฐก่อการร้าย ได้แก่ ประธานาธิบดียูเครน โวโลดิเมียร์ เซเลนสกี ที่เสนอข้อเรียกร้องนี้อีกครั้งเมื่อสัปดาห์ที่แล้ว\n\nผู้นำยูเครน ย้ำยืนยันอีกครั้งในวันอังคารว่า “รัสเซียสนใจเพียงแค่ทำให้สถานการณ์เลวร้ายให้ได้ยาวนานที่สุดเท่าที่ทำได้ และเรื่องนี้สามารถแก้ไขได้ด้วยการเพิ่มมาตรการลงโทษทางเศรษฐกิจ (แก่รัสเซีย) และการระบุให้รัสเซียเป็นรัฐก่อการร้ายในทุกระดับ” หลังจากคณะผู้ตรวจสอบของสำนักงานพลังงานปรมาณูระหว่างประเทศ หรือ IAEA แสดงความกังวลถึงการสู้รบของรัสเซียและยูเครน บริเวณโรงไฟฟ้านิวเคลียร์ซาปอริห์เชีย ที่ดำเนินอยู่ในขณะนี้\n\nและเมื่อเดือนที่แล้ว ลัตเวีย มีมติท่วมท้นในการสนับสนุนการประกาศให้รัสเซียเป็นรัฐก่อการร้าย และเรียกร้องชาติอื่น ๆ ปฏิบัติตามเช่นกัน\n\nด้านวุฒิสภาสหรัฐฯ จากทั้งพรรคเดโมแครตและรีพับลิกัน อาทิ วุฒิสมาชิกลินด์ซีย์ แกรห์ม จากพรรครีพับลิกัน และวุฒิสมาชิกริชาร์ด บลูเมนธาล สนับสนุนให้สหรัฐฯ ประกาศให้รัสเซียเป็นรัฐก่อการร้าย\n\nฝ่ายคัดค้าน\n\nโฆษกรัฐบาลเครมลิน ดมิทรี เพสคอฟ ระบุในวันอังคาร คัดค้านข้อเรียกร้องการประกาศให้รัสเซียเป็นรัฐที่สนับสนุนการก่อการร้าย โฆษกรัฐบาลเครมลิน ระบุว่า “สิ่งที่อยู่เบื้องหลังในเรื่องนี้เป็นสิ่งที่ชั่วร้าย” และว่า “เป็นสิ่งที่ดีที่ประธานาธิบดีสหรัฐฯ มีท่าที (ปฏิเสธข้อเรียกร้อง) เช่นนั้น”\n\nระหว่างที่เพสคอฟ ยินดีกับการปฏิเสธการแถลงประกาศดังกล่าวกับรัสเซีย เขาเสริมว่า รัฐบาลรัสเซียไม่ได้มองเห็นสิ่งที่ผู้นำสหรัฐฯ ทำว่าเป็นการสะท้อนสัมพันธ์ที่ดีขึ้นของสองประเทศแต่อย่างใด\n\nทางการสหรัฐฯ เห็นว่ารัสเซียกำลังตกที่นั่งลำบาก ท่ามกลางมหากาพย์มาตรการลงโทษทางเศรษฐกิจขนานใหญ่จากสหรัฐฯ อยู่แล้ว รัฐมนตรีว่าการกระทรวงการต่างประเทศ แอนโทนี บลิงเคน กล่าวว่า “มูลค่าความเสียหายที่สหรัฐฯ และนานาชาติใช้บทลงโทษต่าง ๆ กับรัสเซีย สอดรับกับผลที่จะเกิดขึ้นหากประกาศให้รัสเซียเป็นรัฐที่สนับสนุนการก่อการร้ายอยู่แล้ว”\n\nด้านนักวิเคราะห์บางราย ชี้ว่า รัสเซียยังไม่ถึงขั้นที่จะให้สถานะว่าเป็นรัฐก่อการร้าย\n\nดั๊ก แบนโดว์ นักวิชาการอาวุโส จากสถาบัน Cato Institute ให้ทัศนะว่า “ภายใต้มาตรฐานปัจจุบัน หลายประเทศอาจเข้าข่ายเป็นประเทศที่ให้การสนับสนุนกลุ่มก่อการร้าย อย่างเช่น เมียนมา จีน เอริเทรีย เติร์กเมนิสถาน ปากีสถาน รวานดา ไนจีเรีย และซิมบับเว” และว่า “พันธมิตรสหรัฐฯ บางประเทศ สมควรอยู่ในกลุ่มประเทศดังกล่าว ได้แก่ สหรัฐอาหรับเอมิเรตส์ บาห์เรน ตุรกี และอียิปต์ เช่นเดียวกับซาอุดีอาระเบีย” แบนโดว์ สรุปว่า “ระบอบปูตินนั้นเป็นสิ่งชั่วร้าย แต่ไม่ใช่การสนับสนุนการก่อการร้าย”\n\nฝ่ายที่ยังไม่ตัดสินใจ\n\nเช่นเดียวกับกลุ่มสนับสนุนและคัดค้าน นักวิเคราะห์บางส่วน รวมทั้งที่ทำเนียบขาว มองว่าประเด็นนี้ไม่ได้เป็นเพียงแค่มุมขาวและดำเท่านั้น\n\nเดลานีย์ ไซมอน นักวิจัยจาก International Crisis Group ระบุว่า สหรัฐฯ และรัสเซีย กระทบกระทั่งกันในหลายเวที รวมทั้งคณะมนตรีความมั่นคงแห่งสหประชาชาติ ที่ทั้งสองชาติเป็นหนึ่งในห้าสมาชิกถาวร\n\nไซมอน เปิดเผยกับวีโอเอว่า “ไม่มีประเทศใดในโลกที่เป็นรัฐสนับสนุนก่อการร้ายที่มีบทบาทในองค์กรระหว่างประเทศ ซึ่งนั่นจะทำให้การทูตระดับพหุภาคีมีความซับซ้อนอย่างยิ่ง”\n\nนักวิจัยจาก International Crisis Group เพิ่มเติมว่า การประกาศให้รัสเซียเป็นรัฐก่อการร้ายจะสิ้นสุดหลักการปกป้องคุ้มครองรัฐบาลรัสเซียจากการถูกดำเนินคดีทางกฎหมายจากชาวอเมริกันที่อ้างว่าได้รับผลกระทบจากรัสเซีย ซึ่งการพิจารณาคดีเหล่านี้จะกินเวลานานหลายปี\n\nยิ่งไปกว่านั้น การยกเลิกคำประกาศดังกล่าว เป็นเรื่องใหญ่และมีความสำคัญอย่างยิ่ง “มีรายการสิ่งที่จะเกิดขึ้นตามกฎหมายมากมายก่อนที่จะยกเลิกคำประกาศนั้นได้ อย่างหนึ่ง คือ การยกเลิกคำประกาศนี้ ประเทศนั้นจะต้องมีการเปลี่ยนแปลงผู้นำและนโยบาย ซึ่งเป็นสิ่งที่ยากที่จะได้เห็น”\n\nท้ายสุดแล้ว นักวิจัยจาก International Crisis Group กล่าวว่า หากเป้าหมายคือการยุติสงครามยูเครนที่ยืดเยื้อมากว่าหกเดือน มาตรการดังกล่าวอาจไม่ช่วยอะไรเลย “เพราะหากมองลึกลงไปถึงการบังคับใช้นโยบายในประเด็นนี้ มันชัดเจนอยู่แล้วว่า การขึ้นบัญชีรัฐก่อการร้ายกับรัสเซียไม่ได้ช่วยอะไรยูเครนได้เลย”",
    "9 เดือนที่ผ่านมา โลกผจญพายุเกือบ 80 ลูก น้อยกว่าปีที่แล้ว 30 กว่าลูก": "เชื่อว่า ตลอดระยะเวลาเกือบ 9 เดือนที่ผ่านมา หลายคนอาจะนึกบ่นในใจว่า ทำไมปีนี้ฝนถึงมากขนาดนี้ ซึ่งส่งผลให้เกิดอุทกภัยและวาตภัยในหลายพื้นที่ ทั้งในประเทศไทยเองและอีกหลายพื้นที่ทั่วโลก จนเกิดข้อสงสัยว่า ปีนี้มี “พายุ” มากกว่าปีที่แล้วหรือไม่?\n\nข้อมูลจาก องค์การบริหารมหาสมุทรและชั้นบรรยากาศแห่งชาติสหรัฐฯ หรือ โนอา (NOAA) ซึ่งคล้ายกับกรมอุตุนิยมวิทยาบ้านเรา ระบุว่า ในปีนี้ จนถึงวันนี้ (20 ก.ย.) โลกเผชิญกับพายุแล้ว 78 ลูก\n\nน้ำทะเลหนุนสูง ช่วง 22-26 ก.ย. นี้ เฝ้าระวังน้ำเจ้าพระยาเพิ่มสูงขึ้นกว่าปกติ\n\nไต้ฝุ่นนันมาดอล แผลงฤทธิ์ คร่าพลเมืองญี่ปุ่น ดับแล้ว 2 ราย เจ็บเฉียดร้อย\n\n“ไต้ฝุ่นนันมาดอล”ทำพิษส่อกระทบจัด“เจแปนนิส กรังด์ปรีซ์”\n\nแม้จะดูเหมือนเป็นตัวเลขที่มาก แต่ในช่วงเวลาเดียวกันของปีที่แล้ว พบว่ามีพายุอยู่ 107 ลูก จึงนับว่าพายุในปีนี้น้อยกว่าเมื่อปี 2021 ถึง 30 ลูก\n\nโดยภูมิภาคที่พบพายุมากที่สุดคือแถบแปซิฟิก อยู่ในระบบพายุไต้ฝุ่นแปซิฟิก 21 ลูก และระบบพายุเฮอร์ริเคนแปซิฟิกอีก 14 ลูก รองลงมาคือบริเวณมหาสมุทรอินเดีย โดยอยู่ในระบบพายุไซโคลนมหาสมุทรอินเดียใต้-ตะวันตก 12 ลูก และเป็นระบบพายุไซโคลนมหาสมุทรดินเดียเหนือ 10 ลูก รองลงมาอีกคือระบบพายุไซโคลนภูมิภาคออสเตรเลีย 21 ลูก\n\nความเสียหายคาดการณ์โดยรวมทั่วโลกที่เกิดจากพายุทั้ง 78 ลูกนี้ ขั้นต่ำอยู่ที่ราว 1.7 พันล้านดอลลาร์สหรัฐ (ราว 6.3 หมื่นล้านบาท) ส่วนจำนวนผู้เสียชีวิตที่ยืนยันได้มี 708 ราย\n\nสำหรับประเทศไทย ได้รับอิทธิพลจากระบบพายุไต้ฝุ่นแปซิฟิกและระบบพายุไซโคลนมหาสมุทรอินเดียเหนือเป็นหลัก พายุลูกที่เราคุ้นหูกันดีในช่วงที่ผ่านมา เช่น พายุเมกี ไซโคลนอัสนี ไต้ฝุ่นชบา พายุมู่หลาน พายุหมาอ๊อน ไต้ฝุ่นหินหนามหน่อ และล่าสุดที่กำลังถล่มแถบญี่ปุ่นในขณะนี้ คือไต้ฝุ่นนันมาดอล\n\nพายุทั้งหลายลูกข้างต้นนี้ ล้วนส่งผลกระทบต่อสภาพอากาศของประเทศไทยทำให้ที่ผ่านมามีฝนตกหนักบ่อยครั้ง ในระดับหนักถึงหนักมากในหลายพื้นที่ของประเทศ จนเกิดวิกฤตอุทกภัยต่อเนื่อง\n\nทั้งนี้ โดยภาพรวมแล้ว พายุที่สร้างความเสียหายต่อชีวิตและทรัพย์สินมากที่สุด คือพายุในระบบพายุไต้ฝุ่นแปซิฟิกและพายุในระบบพายุไซโคลนมหาสมุทรอินเดียใต้-ตะวันตก\n\nหากเรียงตามลำดับเวลา พายุที่สำคัญซึ่งเกิดขึ้นในปีนี้ มีดังนี้\n\nพายุโซนร้อนอานา (Ana)\n\nเป็นพายุโซนร้อนกำลังแรงปานกลางในระบบพายุไซโคลนมหาสมุทรอินเดียใต้-ตะวันตก ก่อตัวเมื่อวันที่ 20 ม.ค. ใกล้กับประเทศมอริเชียส โดยแรกเริ่มเป็นเพียงเขตพาความร้อน (Area of Convection) ซึ่งมีโอกาสพัฒนาเป็นพายุ จนในวันที่ 22 ม.ค. ก็ได้กลายเป็นพายุดีเปรสชันเคลื่อนที่เข้าหาแผ่นดิน และในวันถัดมาทวีความรุนแรงขึ้นจนกลายเป็นพายุโซนร้อนกำลังแรงปานกลาง\n\nพายุอานาเข้าถล่มหลายประเทศในแอฟริกาตอนใต้ ไม่ว่าจะเป็นซิมบับเว มาลาวี มาดากัสการ์ จนเกิดอุทกภัยใหญ่ หลายพื้นที่ไฟดับ ประชาชนหลายแสนคนต้องอพยพออกจากบ้าน และทำให้มีผู้เสียชีวิตถึง 142 ราย ขณะที่ความสียหายต่อโครงสร้างและทรัพย์สินต่าง ๆ มีมูลค่ารวมกว่า 25 ล้านดอลลาร์สหรัฐ (ราว 920 ล้านบาท) และท้ายที่สุดก็สลายตัวไปในวันที่ 25 ก.ย.\n\nพายุไซโคลนบัตสิไร (Batsirai)\n\nในขณะที่พายุอานากำลังจะอ่อนกำลังลง ก็เกิดเขตพาความร้อนใหม่ใกล้กับหมู่เกาะโคคอสในมหาสมุทรอินเดีย และพัฒนากลายเป็นหย่อมความกดอากาศต่ำในวันที่ 25 ม.ค.\n\nวันต่อมา หย่อมความกดอากาศต่ำนี้พัฒนากลายเป็นพายุอย่างรวดเร็ว โดยกลายเป็นพายุโซนร้อน และทวีกำลังกลายเป็นไซโคลนในเวลาเพียง 3 ชั่วโมง แล้วมุ่งหน้าขึ้นฝั่งมาดากัสการ์\n\nพายุลูกนี้อ่อนกำลังและทวีกำลังสลับกันไปเรื่อย ๆ และใช้เวลานานกว่าจะสลายตัว พื้นที่ที่ได้รับผลกระทบจากพายุลูกนี้หลัก ๆ คือมอริเชียสและมาดากัสการ์ มีผู้เสียชีวิตรวม 123 ราย สร้างความเสียหายถึง 190 ล้านดอลลาร์สหรัฐ (ราว 7พันล้านบาท) และสลายตัวไปในวันที่ 11 ก.พ.\n\nพายุสองลูกข้างต้นนี้ล้วนเป็นพายุในระบบพายุไซโคลนมหาสมุทรอินเดียใต้-ตะวันตก แต่พายุที่รุนแรงที่สุดมาจากระบบพายุไต้ฝุ่นแปซิฟิก ซึ่งส่งผลกระทบต่อประเทศไทย\n\nพายุโซนร้อนเมกี (Megi)\n\nวันที่ 8 เม.ย. ตรวจพบเขตพาความร้อนทางตะวันตกและตะวันตกเฉียงเหนือของประเทศปาเลาในโอเชียเนีย มหาสมุทรแปซิฟิก จากนั้นยกระดับเป็นดีเปรสชันในวันถัดมาในบริเวณภูมิภาควิซายา (Visayas) ของฟิลิปปินส์\n\nจากนั้นมันได้ทวีกำลังรุนแรงขึ้นเป็นพายุโซนร้อน และได้ขึ้นฝั่งที่เกาะคาลิโคน ผ่านไปยังอ่าวเลย์เต แล้วขึ้นฝั่งอีกครั้งที่บาซีย์ เกาะซามาร์ ท้ายที่สุดจึงอ่อนกำลังลงเรื่อย ๆ และสลายตัวไปในที่สุดในวันที่ 12 เม.ย.\n\nผลกระทบของพายุเมกี หลัก ๆ เกิดขึ้นระหว่างวันที่ 8-10 เม.ย. โดยทำให้เกิดฝนตกหนักในหลายพื้นที่ของฟิลิปปินส์ ฝนที่ตกหนักทำให้หลายเมืองถูกประกาศเป็นพื้นที่ภัยพิบัติ เช่นที่เมืองเซบู\n\nพายุเมกีคร่าชีวิตผู้คนในฟิลิปปินส์ไปถึง 214 ราย และก่อความเสียหายมูลค่า 90.8 ล้านดอลลาร์สหรัฐ (ราว 3.35 พันล้านบาท) นับเป็นหนึ่งในพายุที่รุนแรงที่สุดที่ฟิลิปปินส์เคยเผชิญ\n\nพายุโซนร้อนมู่หลาน (Mulan)\n\nวันที่ 5 ส.ค. เกิดเขตพาความร้อนทางใต้ของกรุงมะนิลา ประเทศฟิลิปปินส์ แล้วเคลื่อนตัวผ่านลูซอนไปยังทะเลจีนใต้ แล้วกลายเป็นดีเปรสชันในวันที่ 8 ส.ค. และวันถัดมาก็กลายเป็นพายุโซนร้อน ขึ้นฝั่งที่เมืองจ้านเจียง มณฑลกวางตุ้งของจีน และส่งผลกระทบต่อพื้นที่ตอนใต้ของจีน เวียดนาม สปป.ลาว เมียนมา และไทย\n\nเมื่อเคลื่อนขึ้นฝั่งก็ทำให้พายุโซนร้อนมู่หลานเริ่มอ่อนกำลังลง และเมื่อเคลื่อนไปยังเวียดนามก็ทำให้สลายตัวในที่สุดเมื่อวันที่ 11 ส.ค.\n\nผลกระทบจากมู่หลานทำให้มีฝนตกหนนักในเวียดนาม และเกิดอทุกภัยคร่าชีวิตประชาชนไป 7 ราย รวมถึงสร้างความเสียหายให้กับพืชผลการเกษตรและฟาร์มกุ้ง รวมมูลค่าความเสียหายที่เกิดจากพายุ 106,000 ดอลลาร์สหรัฐ (ราว 4 ล้านบาท)\n\nพายุโซนร้อนกำลังแรงหมาอ๊อน (Ma-On)\n\nวันที่ 19 ส.ค. ตรวจพบหย่อมความกดอกาศต่ำในทะเลฟิลิปปินส์ ทางเหนือของประเทศปาเลา ซึ่งเคลื่อนตัวไปทางตะวันตกเรื่อย ๆ ละกลายเป็นดีเปรสชันในวันถัดมา\n\nดีเปรสชันที่เกิดขึ้นพัฒนากลายเป็นพายุโซนร้อนในวันที่ 22 ส.ค. และทวีความรุนแรงขึ้นจนถูกจัดระดับให้เป็นพายุโซนร้อนกำลังแรง ผลกระทบในช่วงแรกเกิดขึ้นกับฟิลิปปินส์ ต่อมาขึ้นฝั่งที่มณฑลกวางตุ้งของจีน ทำให้จีนตอนใต้และเวียดนามได้รับผลกระทบเพิ่มขึ้น ก่อนจะสลายตัวไปในวันที่ 26 ส.ค.\n\nหมาอ๊อนคร่าชีวิตผู้คนไปทั้งสิ้น 7 ราย และก่อความเสียหายต่อโครงสร้างพื้นฐานและพื้นที่การเกษตรรวมกว่า 9.13 ล้านดอลลาร์สหรัฐ (ราว 337 ล้านบาท)\n\nไต้ฝุ่นหินหนามหน่อ (Hinnamnor)\n\nไม่นานหลังหมาอ๊อนสลายตัว ก็มีการตรวจพบความแปรปรวนของลมร้อนบริเวณเกาะอิโวะจิมะของญี่ปุ่น ซึ่งยกระดับอย่างรวดเร็วกลายเป็นพายุโซนร้อนในเวลา 6 ชั่วโมง\n\nหินหนามหน่อเคลื่อนตัวไปทางตะวันตกโดยระหว่างนั้นก็ทวีกำลังรุนแรงขึ้นเรื่อย ๆ อย่างต่อเนื่อง และถูกยกระดับกลายเป็นพายไต้ฝุ่นในวันที่ 29 ส.ค. จากนั้นก็ยังไม่อ่อนกำลังลง และกลายเป็นไต้ฝุ่นความรุนแรงระดับ 5 ซึ่งเป็นความรุนแรงสูงสุดหรือ “ซูเปอร์ไต้ฝุ่น” ในที่สุด\n\nความเร็วของพายุไต้ฝุ่นหินหนามหน่อลดระดับลงขณะเคลื่อนเข้าใกล้โอกินาวาของญี่ปุ่น แต่ความรุนแรงของมันยังคงส่งผลกระทบกับทั้งญี่ปุ่น ฟิลิปปินส์ จีนตะวันออก ไต้หวัน เกาหลีใต้ เกาหลีเหนือ และรัสเซียตะวันออก มีรายงานผู้เสียชีวิตในญี่ปุ่นและเกาหลีใต้รวม 12 คน\n\nเมื่อหินหนามหน่อเคลื่อนขึ้นฝั่งเกาหลีใต้ยังทำให้บ้านเรือนกว่า 60,000 ถูกตัดขาดจากระบบไฟฟ้า แต่ก็อ่อนกำลังลงและสลายตัวไปในวันที่ 6 ก.ย.\n\nระยะเวลาของการเกิดพายุที่ยาวนานถึง 10 วันทำให้โครงสร้างต่าง ๆ ของหลายประเทศได้รับความเสียหายอย่างหนัก มีการประเมินความเสียหายรวมอยู่ที่ 1.2 พันล้านดอลลาร์สหรัฐ (ราว 4.4 หมื่นล้านบาท)\n\nไต้ฝุ่นนันมาดอล (Nanmadol)\n\nพายุลูกล่าสุดที่กำลังสร้างความปวดเศียรเวียนเกล้าให้กับญี่ปุ่น ก่อตัวเป็นดีเปรสชันกำลังอ่อนครั้งแรกตั้งแต่วันที่ 9 ก.ย. ทางตะวันออกของเกาะอิโวะจิมะ และกลายเป็นดีเปรสชันในอีก 2 วันถัดมา โดยเคลื่อนไปทางตะวันตกเฉียงใต้ของเกาะ มุ่งหน้าไปทางฟิลิปปินส์\n\nระหว่างทาง นันมาดอลทวีความรุนแรงขึ้นเรื่อย ๆ จนในที่สุดเมื่อเข้าเขตของฟิลิปปินส์เมื่อวันที่ 16 ก.ย. ก็กลายเป็นไต้ฝุ่นความรุนแรงระดับ 3 จากนั้นเพียง 4 ชั่วโมงถัดมา นันมาดอลได้กลายเป็นพายุไต้ฝุ่นความรุนแรงระดับ 4\n\nเมื่อนันมาดอลขึ้นฝั่งที่คิวชู บริเวณทางใต้ของญี่ปุ่นก็ลดระดับความรุนแรงลงเหลือระดับ 3 และถูกแรงเสียดทานของผืนแผ่นดินทอนความรุนแรงลงเรื่อย ๆ จนระดับเหลือความรุนแรงลดเหลือ 1\n\nนันมาดอลเคลื่อนตัวต่อไปทางตะวันออกเฉียงเหนือของญี่ปุ่น โดยอ่อนกำลังลงกลายเป็นพายุโซนร้อนกำลังแรง แต่กระนั้นก็ทำให้มีฝนตกน้ำท่วมในหลายพื้นที่ของญี่ปุ่น มีอาคารหลายหลังและเสาไฟฟ้าถูกทำลาย\n\nล่าสุดญี่ปุ่นรายงานผู้เสียชีวิตจากนันมาดอลแล้ว 2 ราย และบาดเจ็บอีกกว่า 70 คน ประชาชนกว่า 340,000 คนไม่มีไฟฟ้าใช้ ขณะเดียวกัน ที่เกาหลีใต้ซึ่งโดนหางเลขของพายุไปด้วยก็มีรายงานผู้บาดเจ็บ 1 คน และต้องอพยพประชาชน 700 คนออกจากพื้นที่ที่ได้รับผลกระทบ\n\nสถานการณ์ของนันมาดอลกำลังเคลื่อนผ่านญี่ปุ่น โดยขณะนี้เริ่มอ่อนกำลังลงเรื่อย ๆ\n\nภาพจาก AFP\n\nอำลาควีนเอลิซาเบธที่ 2 ครั้งสุดท้าย ที่โบสถ์เซนต์จอร์จ\n\n“หักคทา-เก็บธง” ขั้นตอนสำคัญ ประกาศสิ้นสุดรัชสมัยควีนเอลิซาเบธที่ 2\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "เมื่อวิกฤต “ภัยแล้ง” สำแดงเดชรุนแรงมากขึ้น โลกจะเพิกเฉยต่อสัญญาณอันตรายนี้ไม่ได้โดยเด็ดขาด": "80-90% ของภัยธรรมชาติในช่วง 10 ปีที่ผ่านมานั้น มีทั้งอุทกภัยและภัยแล้งเป็นตัวการสำคัญ ดังนั้นจึงอย่าแปลกใจว่าในขณะที่อุทกภัยถล่มหลายพื้นที่ในปากีสถาน แต่วิกฤต “ภัยแล้ง” ก็กำลังเกิดขึ้นทั่วโลกในขณะนี้เช่นกัน นั่นหมายความว่าสภาพอากาศสุดขั้วที่นำไปสู่ภัยพิบัติทางธรรมชาติได้เกิดขึ้นบ่อยครั้ง อันเป็นผลจากการเปลี่ยนแปลงสภาพภูมิอากาศ โดยภัยแล้งมีแนวโน้มที่จะเกิดขึ้นบ่อยครั้งและรุนแรงมากขึ้นเรื่อยๆ ภายในไม่กี่ปีข้างหน้า ความเสี่ยงของการเกิดภัยแล้งทางการเกษตรและระบบนิเวศมีโอกาสเกิดขึ้นเกือบ 2.4 เท่าภายใต้ภาวะโลกร้อนเพิ่มขึ้นที่ระดับ 2 องศาเซลเซียส นี่จึงปัญหาใหญ่ที่สร้างความหนักอกให้กับผู้นำทุกประเทศในโลกในการที่จะต้องหาทางรับมือและแก้ไขอย่างเร่งด่วน\n\nอุณหภูมิที่เพิ่มขึ้นซึ่งเกิดจากการเปลี่ยนแปลงสภาพภูมิอากาศทำให้พื้นที่แห้งแล้งอยู่แล้วแห้งแล้งยิ่งขึ้นส่วนบริเวณที่เปียกชื้นอยู่แล้วก็ยิ่งเปียกชื้นขึ้นไปอีก โดยเฉพาะในพื้นที่แห้งแล้งนั้น เมื่ออุณหภูมิสูงขึ้น น้ำจะระเหยเร็วขึ้น และเพิ่มความเสี่ยงต่อความแห้งแล้งหรือทำให้เกิดฤดูแล้งยาวนานขึ้น ระหว่าง 80-90% ของภัยพิบัติที่บันทึกไว้ทั้งหมดจากภัยธรรมชาติในช่วง 10 ปีที่ผ่านมา เป็นผลมาจากน้ำท่วม ภัยแล้ง พายุหมุนเขตร้อน คลื่นความร้อน และพายุรุนแรง\n\nในขณะที่แม่น้ำและทะเลสาบหลายแห่งทั่วโลกกำลังแห้งผากและอ่างเก็บน้ำต่างๆ ก็ว่างเปล่ามากขึ้น ทางตอนเหนือของอิตาลีกำลังเผชิญกับภัยแล้งครั้งใหญ่ที่สุดในรอบ 70 ปี เป็นเหตุให้รัฐบาลอิตาลีประกาศภาวะฉุกเฉินใน 5 ภูมิภาคในช่วงต้นเดือนกรกฎาคมที่ผ่านมา ประมาณหนึ่งในสามของประชากรอิตาลี (17 ล้านคน) อาศัยอยู่รอบๆ แม่น้ำโปซึ่งเป็นแม่น้ำที่ยาวที่สุดของอิตาลี และเป็นศูนย์กลางการคมนาคมขนส่งที่สำคัญตลอดระยะเวลาประวัติศาสตร์อันยาวนานของแดนมักกะโรนี ได้รับผลกระทบ\n\nด้านฝรั่งเศสก็กำลังประสบกับภัยแล้งที่เลวร้ายที่สุดนับตั้งแต่เริ่มมีการบันทึกในปี 2501 ตามการระบุของนายกรัฐมนตรีเอลิซาเบธ บอร์น เป็นเหตุให้มีการจำกัดการใช้น้ำในหลายพื้นที่ของประเทศ และคาดว่าการเก็บเกี่ยวข้าวโพดจะลดลงเกือบ 20% จากปี 2564\n\nเช่นเดียวกับสุกรและวัวควายมากกว่าครึ่งของประเทศ ขณะที่มากกว่า 43% ของรัฐในสหรัฐอเมริกา กำลังประสบกับภัยแล้ง\n\nความแห้งแล้งอย่างยิ่งยวดนี้ได้เผยให้เห็นสถานที่สำคัญทางประวัติศาสตร์ที่ทอดตัวสงบนิ่งอยู่ใต้ผืนน้ำมาช้านาน ขณะเดียวกันก็มีการค้นพบครั้งใหม่เกิดขึ้นเช่นกัน\n\nในสเปน เช็ก อิตาลี อิรัก และจีน สถานที่ที่มีคุณค่าทางประวัติศาสตร์ไม่เคยปรากฏให้เห็นมาก่อน โดยบางแห่งมีอายุย้อนไปถึงสมัยจักรวรรดิโรมันหรือแม้แต่ยุคสำริด นักโบราณคดีพยายามใช้ประโยชน์จากภัยแล้งเช่นในกรณีของโบราณสถานเคมุเนในอิรัก ส่วนในแคว้นกาลิเซียและคาตาโลเนียของสเปน และเฮสส์ของเยอรมนี ก็นำไปสู่การค้นพบใหม่ๆ เมื่อแหล่งกักเก็บน้ำได้ระบายออกจากหมู่บ้านที่ถูกทิ้งร้าง ขณะที่การค้นพบใหม่ที่น่าจะเป็นการค้นพบที่เก่าแก่ที่สุดในห้วงเวลาใกล้เคียงกันนี้ก็คือ การพบซากดึกดำบรรพ์ของไดโนเสาร์ซึ่งมีอายุประมาณ 113 ล้านปี โผล่ขึ้นมาจากก้นแม่น้ำที่แห้งแล้งในอุทยานไดโนเสาร์ วัลเล่ย์ สเตท พาร์ค ที่เท็กซัส สหรัฐอเมริกา\n\nนอกจากนี้ ในปี 2565 สหรัฐอเมริกายังพบศพหลายศพ ในเดือนพฤษภาคม กรกฎาคม และสิงหาคม เมื่อระดับน้ำในทะเลสาบมี้ดลดลง ซากศพหนึ่งถูกระบุว่าเป็นเหยื่อคดีฆาตกรรมที่อาจเชื่อมโยงกับความรุนแรงของมาเฟียในลาสเวกัสในปี 2493-2503 ไม่เพียงเท่านั้น ยังมีการค้นพบที่น่าสะพรึงกลัวอีกอย่างหนึ่งคือสิ่งที่เรียกว่า “หินแห่งความหิวโหย” ซึ่งมองเห็นได้อีกครั้งในท้องแม่น้ำเอลเบใกล้เมืองเดซินในเช็ก\n\nหินแห่งความหิวโหยเป็นสถานที่สำคัญทางอุทกวิทยา ที่พบได้ทั่วไปในยุโรปกลาง ทำหน้าที่เป็นอนุสรณ์และการเตือนความอดอยากและถูกสร้างขึ้นในเยอรมนี และในการตั้งถิ่นฐานของชาวเยอรมันที่แพร่ชาติพันธุ์ทั่วยุโรปในช่วงศตวรรษที่ 15-19 หินเหล่านี้ซึ่งมีจำนวนมาก จะมีการแกะสลักข้อความหรืองานศิลปะอื่นๆ สลักบนหิน มันถูกสร้างขึ้นหลังจากวิกฤตความหิวโหย อันเป็นผลกระทบเนื่องมาจากการปะทุของภูเขาไฟแทมโบรา\n\n“ถ้าคุณเห็นฉัน คุณจะร้องไห้” นี่คือจารึกบนหินแห่งความหิวโหยที่ผุดพรายขึ้นมาจากแม่น้ำเอลเบบ่งบอกถึงความแห้งแล้งที่รุนแรงและความอดอยากที่เกิดขึ้น เป็นเครื่องเตือนใจถึงพลังและความน่ากลัวของภัยพิบัติทางธรรมชาติ\n\nทั้งนี้ จากข้อมูลล่าสุดที่ Statista รวบรวมพบว่า ประเทศที่มีความเสี่ยงจากภัยแล้งมากที่สุดในปี 2563 คือ โซมาเลีย โดยประเทศที่มีความเสี่ยงมากที่สุดหลายแห่งอยู่ในทวีปแอฟริกา รวมทั้งซิมบับเว จิบูตี และแอฟริกาใต้ โดยภัยแล้งส่งผลกระทบร้ายแรงต่อสุขภาพ การเกษตร เศรษฐกิจ พลังงาน และสิ่งแวดล้อม\n\nมีการประเมินจาก WHO ว่ามีผู้คนประมาณ 55 ล้านคนทั่วโลก ได้รับผลกระทบจากภัยแล้งเป็นประจำทุกปี และภัยแล้งถือเป็นอันตรายร้ายแรงที่สุดต่อปศุสัตว์และพืชผลในเกือบทุกภูมิภาคของโลก ไม่เพียงเท่านี้ ภัยแล้งยังคุกคามชีวิตความเป็นอยู่ของผู้คน เพราะเพิ่มความเสี่ยงต่อโรคและนำไปสู่การสูญเสียชีวิต\n\nผลกระทบต่อสุขภาพจากภัยแล้งเกิดขึ้นทั้งแบบเฉียบพลันและเรื้อรัง ไม่ว่าจะเป็นภาวะทุพโภชนาการเนื่องจากการขาดแคลนอาหาร รวมถึงการขาดสารอาหารรอง เช่น โรคโลหิตจางจากการขาดธาตุเหล็ก รวมถึงเพิ่มความเสี่ยงของโรคติดเชื้อ เช่น อหิวาตกโรค ท้องร่วง และปอดบวม อันเนื่องมาจากภาวะทุพโภชนาการเฉียบพลัน การขาดน้ำและการสุขาภิบาล ตลอดจนเกิดความเครียดที่มาจากจิตใจและสังคม และความผิดปกติทางสุขภาพจิต\n\nขณะเดียวกัน ภัยแล้วยังทำให้เกิดการหยุดชะงักของบริการสุขภาพในท้องถิ่น เนื่องจากการขาดแคลนน้ำประปา การสูญเสียกำลังซื้อ การอพยพ และ/หรือเจ้าหน้าที่สาธารณสุขถูกบังคับให้ออกจากพื้นที่\n\nภัยแล้งที่รุนแรงยังส่งผลต่อคุณภาพอากาศโดยทำให้มีโอกาสเกิดไฟป่าและพายุฝุ่นมากขึ้น เพิ่มความเสี่ยงต่อสุขภาพในผู้ที่ได้รับผลกระทบจากโรคปอดอยู่แล้ว เช่น โรคหอบหืดหรือโรคปอดอุดกั้นเรื้อรัง (COPD) หรือโรคหัวใจ\n\nนอกจากนี้ ยังเป็นปัจจัยเร่งเร้าให้เกิดการการอพยพครั้งใหญ่ การขาดแคลนน้ำดื่ม น้ำใช้ ส่งผลกระทบต่อ 40% ของประชากรโลก และคาดจะมีประชากรราว 700 ล้านคนทั่วโลก มีความเสี่ยงที่จะกลายเป็นผู้พลัดถิ่นจากภัยแล้ง ภายในปี 2573\n\nหากผู้นำและรัฐบาลประเทศต่างๆ ยังนิ่งนอนใจหรือไม่มีทางออกที่ดีพอสำหรับปัญหาภัยแล้ง หายนะที่เปรียบเสมือนภัยเงียบนี้จะค่อยๆ คืบคลานมาเยือนและจู่โจมชีวิตของพวกเราทุกคนบนโลกใบนี้\n\nที่มา :",
    "ทัศนาอีกวาซู (ฝั่งบราซิล)": "เหลืออีก 20 กิโลเมตรก่อนบรรจบกับแม่น้ำปารานา อีกวาซูไหลเป็นรูปตัว J (บนลงล่าง) ตรงฐานหรือส่วนโค้งของตัว J นี้เองมวลน้ำมหึมา ประมาณครึ่งหนึ่งของแม่น้ำที่ไหลมาก็ตกลงสู่เหวลึก หรือ “แคนยอน” สูงราว 80 เมตร ซึ่งได้รับการเรียกขานว่าเป็น “คอหอยปีศาจ” (The Devil’s Throat)\n\nน้ำที่เหลืออีกครึ่งหนึ่ง ส่วนมากอยู่กับฝั่งอาร์เจนตินา ไหลตีโค้งขวาไปตกลงหน้าผาเป็นแผง แผ่กว้างตลอดแนวฝั่งซ้ายของแม่น้ำ หากมองจากฝั่งบราซิลจะเห็นน้ำตกส่วนที่เลยจากคอหอยปีศาจไปทางขวามือเป็นน้ำตก 2 ชั้น สูงชั้นละประมาณ 40 เมตร\n\nความงามที่ได้จากธรรมชาติสรรค์สร้างนี้ทำให้องค์การยูเนสโกขึ้นทะเบียนเป็นมรดกโลก และได้รับการลงคะแนนให้เป็น 1 ใน 7 สิ่งมหัศจรรย์ทางธรรมชาติยุคใหม่ ซึ่งเป็นการลงคะแนนทางเว็บไซต์และโทรศัพท์ระหว่างปี ค.ศ.2007-2011 จัดโดยองค์กร New 7 Wonders Foundation\n\nนี่คือน้ำตกอีกวาซู บราซิลเรียก Cataratas do Iguaçu อาร์เจนตินาเรียก Cataratas del Iguazú ทั้งนี้คำว่า Cataratas หมายถึง “ชุดของน้ำตก” นั่นคือน้ำตกที่มีมากกว่า 1 ม่านน้ำมารวมกัน ส่วนน้ำตกเดี่ยวๆ จะเรียก Salto แปลตรงตัวว่า “กระโดด” หลาย Salto จึงจะเรียกว่า Cataratas สองคำนี้เขียนเหมือนกันทั้งในภาษาสเปนและโปรตุเกส แต่ออกเสียงต่างกันเล็กน้อย\n\nเราออกจากร้านอาหารตอนเกือบๆ บ่าย 2 ใช้เวลา 15 นาทีถึงลานจอดรถของอุทยานแห่งชาติอีกวาซู (บราซิล) ลุงบาซี-โชเฟอร์ของเราเดินนำไปยังจุดจำหน่ายตั๋ว มีเจ้าหน้าที่ในยูนิฟอร์มคอยแนะนำวิธีการซื้อตั๋วจากเครื่องออกตั๋วอัตโนมัติกับนักท่องเที่ยว แต่เรามีลุงบาซีที่พูดภาษาอังกฤษได้คล่องแคล่วก็เลยไม่ต้องพึ่งเจ้าหน้าที่\n\nตั๋วราคาใบละ 107 เรียล หรือประมาณ 750 บาท ตั๋วสำหรับนักท่องเที่ยวต่างชาตินี้ราคาจะต่างไปจากชาวบราซิลซึ่งอยู่ที่ 63 เรียล และพลเมืองจากประเทศกลุ่มตลาดร่วมอเมริกาใต้ตอนล่าง (MERCOSUL) ได้แก่ บราซิล อาร์เจนตินา ปารากวัย และอุรุกวัย จ่ายคนละ 85 เรียล ความจริงตั๋วสามารถซื้อมาล่วงหน้าได้จากทางเว็บไซต์ของอุทยาน แต่ตั๋วอิเล็กทรอนิกส์ดังกล่าวนี้ต้องระบุเวลาเข้าอุทยานไว้ล่วงหน้า หากนักท่องเที่ยวไม่มีตารางเวลาที่แน่นอนก็ไม่ควรเสี่ยง\n\nได้ตั๋วแล้วเราก็แยกกับลุงบาซี แกจะคอยอยู่แถวๆ ศูนย์บริการนักท่องเที่ยวของอุทยานซึ่งมีพื้นที่นั่งเล่น-เดินเล่นกว้างขวาง รวมถึงร้านอาหารและร้านจำหน่ายของที่ระลึก แกให้ข้อมูลว่าหากต้องการขึ้นเฮลิคอปเตอร์ดูน้ำตกก็ให้ออกมาจากอุทยานไม่เกิน 4 โมงครึ่ง จุดขึ้นเฮลิคอปเตอร์อยู่ห่างออกไปไม่กี่ร้อยเมตร และให้บริการเที่ยวสุดท้าย 5 โมงเย็น ค่าบริการคนละ 100 ดอลลาร์ พระคุณเจ้าทั้งสองท่านมีความสนใจอยู่ไม่น้อย\n\nคิวสำหรับขึ้นรถบัส 2 ชั้นพลังงานไฟฟ้าไม่ยาวนัก เราขึ้นไปนั่งชั้น 2 มีหลังคา ด้านข้างเปิดรับลม ยิ่งนั่งไปยิ่งหนาวเพราะลมพัดแรงขึ้นเรื่อยๆ รถจอดตามป้ายที่กำหนด มีทั้งหมดประมาณ 7 ป้าย รวมถึงป้ายสำหรับคนที่ต้องการลงไปเดินป่า\n\nระยะทางทั้งหมด 12 กิโลเมตร รถวิ่งประมาณ 15 นาทีถึงจุดจอดสุดท้ายหน้าโรงแรม Belmond Hotel das Cataratas จากห้องพักของโรงแรมสีชมพูฝั่งที่หันหน้าเข้าหาน้ำตกบางห้องสามารถมองเห็นน้ำตก หรือหากต้องการชมอย่างใกล้ชิดก็แค่ลงจากห้องพักแล้วเดินไปราวๆ 200 เมตร ส่วนเสียงของน้ำตกนั้นแค่เปิดหน้าต่างห้องพักก็ได้ยินแน่นอน โดยระยะที่ได้ยินน้ำตกได้ไกลที่สุดคือ 24 กิโลเมตร\n\nจากจุดจอดรถบัส เราจะยังมองไม่เห็นน้ำตก เพราะมีแนวของต้นไม้ขึ้นบังทัศนวิสัย ต้องเดินหน้าไปนิดหน่อยจึงจะเห็นน้ำตกอยู่ทางขวามือ ตอนนั้นผมยังไม่รู้ เดินไปตามลูกศรบอกทาง ถอยหลังไปสิบกว่าเมตรแล้วเดินลงเนินไป ไม่ถึง 1 นาทีก็ถึงจุดชมน้ำตกจุดแรก น้ำตกอีกวาซูที่เห็นอยู่ในฝั่งประเทศอาร์เจนตินา เป็นม่านน้ำตก 2 ชั้น ช่วงปลายๆ ในเดือนพฤษภาคมที่เรามาเยือนเพิ่งจะผ่านพ้นเดือนที่น้ำน้อยที่สุดมาหมาดๆ แต่ได้ข่าวว่าเมื่อไม่นานมานี้ฝนตกมากกว่าปกติ ทำให้น้ำไหลหลากคล้ายหน้าน้ำ\n\nเนื่องจากเป็นม่านน้ำช่วงปลาย น้ำที่ตกลงมาก็จะกลายกลับเป็นแม่น้ำอีกครั้ง เห็นเรือของอุทยานนำนักท่องเที่ยวนั่งไปท้าคลื่นและรับละอองน้ำเพื่อถ่ายภาพมุมเงยของน้ำตกแบบ Frog’s Eye View ผู้โดยสารในเรือจำเป็นต้องใส่เสื้อกันฝนและต้องใช้กล้องที่กันน้ำ คนขับเรือจะพาไปรับน้ำที่ตกลงมาหากว่าต้องการ ป้ายรถบัสสำหรับเดินไปลงเรืออยู่ก่อนถึงโรงแรมสีชมพู เรื่องตั๋วลงเรือคงต้องซื้อมาจากเคาน์เตอร์จำหน่ายตั๋วในศูนย์บริการนักท่องเที่ยว ผมดูในเว็บไซต์ทางการของน้ำตกแล้วไม่มีรายละเอียดในส่วนนี้\n\nมีรายงานว่าตอนที่ “เอลีนอร์ รูสเวลต์” อดีตสตรีหมายเลขหนึ่งของสหรัฐอเมริกา เดินทางมาเยือนน้ำตกแห่งนี้ ถึงกับเอ่ยออกมาว่า “โอ้ ไนแอการาที่น่าสงสาร” เพราะว่าไนแอการา น้ำตกที่เป็นพรมแดนธรรมชาติระหว่างสหรัฐและแคนาดาเทียบอีกวาซูไม่ติดเลย\n\nน้ำตกอีกวาซูมีความกว้างของม่านน้ำ หรือความยาวของน้ำตกทั้งแผงรวม 2,700 เมตร ถือเป็นน้ำตกที่มีขนาดใหญ่ที่สุดในโลกเมื่อวัดกันด้วยความกว้างของม่านน้ำ แม้ว่าม่านน้ำจะหายไปหลายช่วง และสามารถแยกน้ำตกย่อยออกได้ประมาณ 60-275 น้ำตก ขึ้นอยู่กับปริมาณน้ำในแต่ละฤดู บางช่วงจะหายไปหลายร้อยเมตรและมีเกาะมากั้นทำให้ขาดตอน ทำให้น้ำตกที่ม่านน้ำต่อเนื่องกว้างที่สุดในโลกตกเป็นของน้ำตกวิกตอเรีย พรมแดนธรรมชาติระหว่างแซมเบียและซิมบับเว ซึ่งกว้างถึง 1,700 เมตรในหน้าน้ำหลาก และแยกเป็น 5 ม่านน้ำในหน้าแล้ง\n\nสำหรับความสูงของน้ำที่ตกลงมาของน้ำตกอีกวาซูนั้นมีระยะตั้งแต่ 64-82 เมตร สูงกว่าน้ำตกไนแอการาที่สูง 51 เมตร แต่ต่ำกว่าแม่น้ำวิกตอเรียที่สูง108 เมตร และจะว่าไป แม่น้ำอีกวาซูไม่ได้มีชื่อด้านความสูงเท่าใดนัก เพราะน้ำตกที่สูงที่สุดในโลกนั้นสูงเกือบ 1 กิโลเมตร ได้แก่ น้ำตกตูเกลาในแอฟริกาใต้ และน้ำตกแองเจลในเวเนซุเอลา ซึ่งยังตัดสินได้ไม่แน่ชัดว่าที่ใดสูงกว่ากันแน่ ทว่าน้ำตกทั้งสองเป็นเพียงน้ำที่ตกลงมาจากที่สูงเป็นเส้นแคบๆ ไม่มีลักษณะเป็นม่านน้ำกว้างหลายเมตรแต่อย่างใด\n\nจากจุดที่เห็นเรือแล่นเข้าไปรับน้ำตก เราเดินเลียบฝั่งไปทางตะวันออก มีจุดถ่ายภาพหลักๆ อีก 2 จุด จากนั้นก็ถึงไฮไลต์ของอีกวาซูฝั่งบราซิล นักท่องเที่ยวสามารถเดินไปบนสะพานสีเขียว สะพานทอดเหนือน้ำออกไปหลายทิศทาง เลือกถ่ายภาพได้ตามสะดวก หากเดินไปบนสะพานจนไกลสุดจากฝั่งก็จะมองเห็น “คอหอยปีศาจ” อยู่ไม่ห่างออกไปทางซ้ายมือหรือทางทิศตะวันออก เพียงแต่วันนี้ละอองน้ำมีมาก นอกจากทำให้ตัวเปียกแล้วก็มองเห็นคอหอยปีศาจไม่ค่อยชัด\n\nจุดถ่ายภาพยอดนิยมอีกจุดบนสะพานกลางน้ำนี้ก็คือบริเวณกึ่งกลางสะพาน หันหน้าไปทางทิศตะวันตก มีม่านน้ำกว้างเป็นฉากหลัง ม่านน้ำจุดนี้ไม่สูงนักแต่สวยมาก และนี่คงจะเป็นม่านน้ำแห่งเดียวที่น่าภูมิใจซึ่งอยู่ในเขตแดนบราซิล\n\nหากจะสรุปอยู่ในประโยคเดียวผมก็ขอพูดว่า “การเที่ยวอีกวาซูฝั่งบราซิลก็เพื่อดูน้ำตกของฝั่งอาร์เจนตินา” แต่ถ้าใครชอบรุ้งกินน้ำ ซึ่งไม่ธรรมดา เพราะนี่คือรุ้งกินน้ำตก ผมก็ขอสรุปว่ารุ้งกินน้ำของฝั่งบราซิลดูจะมีตำแหน่งที่ดีกว่าฝั่งอาร์เจนฯ ซึ่งควรมาเห็นในช่วงบ่ายแก่ๆ ถึงเย็น เพราะพระอาทิตย์จากทิศตะวันตกส่องมากระทบละอองน้ำที่ลอยขึ้นเหนือน้ำตก ทำมุมงามแบบพอดิบพอดี\n\nเวลาใกล้ 5 โมงเย็น เราขึ้นลิฟต์ไปยังจุดที่สูงที่สุดสำหรับการชมน้ำตกหากไม่นับการขึ้น ฮ.ดูน้ำตก พอพูดถึงการขึ้น ฮ.ดูน้ำตก ผมก็ต้องขอแสดงความเสียใจกับพระคุณเจ้าทั้งสองท่าน เวลาขึ้น ฮ.กำลังจะหมดลง\n\nก่อนจากกันวันนี้ ผมขอแนะนำท่านผู้อ่านที่ต้องการชมภาพน้ำตกซึ่งผมได้นำมาฝากว่าควรเข้าชมจากเว็บไซต์ไทยโพสต์ และการชมจากคอมพิวเตอร์ตั้งโต๊ะหรือโน้ตบุ๊กจะจุใจกว่าเวอร์ชันมือถือ\n\nแล้วนำมาเปรียบเทียบกับน้ำตกอีกวาซูเมื่อชมจากฝั่งอาร์เจนฯ ในวันอาทิตย์หน้าครับ.",
    "10 ผลกระทบ ที่เกิดจากภาวะเงินเฟ้อ": "10 ผลกระทบ ที่เกิดจากภาวะเงินเฟ้อ\n\nอัตราเงินเฟ้อคือการเพิ่มขึ้นของราคาสินค้าและบริการโดยรวมเมื่อเวลาผ่านไป อัตราเงินเฟ้อประจำปีในสหรัฐอเมริกาเฉลี่ย 3.27% ระหว่างปี 1914 ถึง 2022 อัตราเงินเฟ้อปานกลางจึงเป็นข้อเท็จจริงของชีวิตและสภาพเศรษฐกิจตามธรรมชาติมานานกว่าศตวรรษ\n\nสิ่งสำคัญคือต้องแยกแยะระหว่างผลกระทบโดยธรรมชาติของอัตราเงินเฟ้อของอัตราใด ๆ กับผลกระทบที่เกิดขึ้นเฉพาะในช่วงเวลาที่อัตราเงินเฟ้อสูงผิดปกติ เราจะดำเนินการด้านล่างเพื่อระบุผลกระทบที่สำคัญที่สุดของอัตราเงินเฟ้อต่อผู้บริโภค นักลงทุน และเศรษฐกิจ\n\nประเด็นที่สำคัญ\n\nอัตราเงินเฟ้อ ราคาสินค้าและบริการที่เพิ่มขึ้นอย่างต่อเนื่องและในวงกว้างเมื่อเวลาผ่านไป ทำให้กำลังซื้อลดลง\n\nอัตราเงินเฟ้อเพียงเล็กน้อยแต่เป็นบวกนั้นมีประโยชน์ทางเศรษฐกิจ ในขณะที่อัตราเงินเฟ้อที่สูงมีแนวโน้มที่จะกินเลี้ยงตัวเองและบั่นทอนประสิทธิภาพในระยะยาวของเศรษฐกิจ\n\nอสังหาริมทรัพย์ สินค้าโภคภัณฑ์พลังงาน และหุ้นมูลค่ามีผลงานดีกว่าในอดีตในช่วงที่เงินเฟ้อสูงหรือสูงขึ้น\n\nในทางกลับกัน พันธบัตรและหุ้นที่มีการเติบโตที่มีราคาแพงมักจะล่าช้าเนื่องจากอัตราเงินเฟ้อลดมูลค่าปัจจุบันของกระแสเงินสดในอนาคตให้กับนักลงทุน 1. ทำลายอำนาจการจัดซื้อ นี่คือผลกระทบหลักและแพร่หลายที่สุดของอัตราเงินเฟ้อ การเพิ่มขึ้นของราคาโดยรวมเมื่อเวลาผ่านไปจะลดกำลังซื้อของผู้บริโภคลง เนื่องจากจำนวนเงินคงที่จะทำให้การบริโภคน้อยลงเรื่อยๆ ผู้บริโภคสูญเสียกำลังซื้อไม่ว่าอัตราเงินเฟ้อจะอยู่ที่ 2% หรือ 4% พวกเขาสูญเสียมันเร็วกว่าสองเท่าในอัตราที่สูงกว่า การ ทบต้นจะทำให้มั่นใจได้ว่าระดับราคาโดยรวมจะเพิ่มขึ้นมากกว่าสองเท่าในระยะยาวหากอัตราเงินเฟ้อในระยะยาวเพิ่มขึ้นเป็นสองเท่า อัตราเงินเฟ้อวัดการเพิ่มขึ้นของราคาเมื่อเวลาผ่านไปสำหรับตะกร้าสินค้าและบริการที่เป็นตัวแทนของการใช้จ่ายของผู้บริโภคโดยรวม ดัชนีราคา ผู้บริโภค (CPI)เป็นตัวบ่งชี้อัตราเงินเฟ้อที่รู้จักกันดีที่สุด ในขณะที่ธนาคารกลางสหรัฐมุ่งเน้นที่ดัชนีราคา PCEในการกำหนดเป้าหมายเงินเฟ้อ\n\n2. ทำร้ายคนจนอย่างไม่สมส่วน\n\nผู้บริโภคที่มีรายได้น้อยมีแนวโน้มที่จะใช้จ่ายรายได้โดยรวมและความจำเป็นในสัดส่วนที่สูงกว่าผู้ที่มีรายได้สูงกว่า ดังนั้นจึงมีปัจจัยหนุนน้อยลงต่อการสูญเสียกำลังซื้อที่มีอยู่ในอัตราเงินเฟ้อ นี่คือสิ่งที่นักเศรษฐศาสตร์หมายถึงเมื่อพวกเขาสังเกตว่ารายได้ที่ต่ำกว่ามีความสัมพันธ์กับแนวโน้มการบริโภคที่สูงขึ้น\n\nผู้กำหนดนโยบายและผู้เข้าร่วมตลาดการเงินมักให้ความสำคัญกับอัตราเงินเฟ้อ “หลัก” ซึ่งไม่รวมราคาอาหารและพลังงาน ซึ่งมีแนวโน้มที่จะผันผวน มากกว่า ดังนั้นจึงไม่สะท้อนถึงแนวโน้มเงินเฟ้อในระยะยาว แต่ผู้มีรายได้น้อยในประเทศเศรษฐกิจพัฒนาแล้ว และคนส่วนใหญ่ในประเทศกำลังพัฒนาใช้งบประมาณครัวเรือนรายสัปดาห์หรือรายเดือนในสัดส่วนที่ค่อนข้างมากเพื่อซื้ออาหารและพลังงาน สินค้าโภคภัณฑ์ที่ยากต่อการเปลี่ยนหรือขาดเมื่อราคาพุ่งสูงขึ้น\n\nคนจนยังมีโอกาสน้อยที่จะเป็นเจ้าของทรัพย์สิน เช่น อสังหาริมทรัพย์ ซึ่งปกติแล้วจะใช้เป็นเครื่องมือป้องกันความเสี่ยงจากเงินเฟ้อ\n\nในทางกลับกัน ผู้รับผลประโยชน์ประกันสังคมและการชำระเงินโอน ของรัฐบาลกลางอื่นๆ จะได้รับการคุ้มครองเงินเฟ้อในรูปแบบของการปรับค่าครองชีพตามดัชนีราคาผู้บริโภคสำหรับผู้มีรายได้ค่าจ้างรายชั่วโมงและพนักงานธุรการ\n\n3. รักษาภาวะเงินฝืดที่อ่าว\n\nFederal Reserve ตั้งเป้าเงินเฟ้อไว้ที่ 2% ในระยะยาวเพื่อให้เป็นไปตามข้อกำหนดด้านราคาที่มั่นคงและการจ้างงานสูงสุด โดยกำหนดเป้าหมายเงินเฟ้อเล็กน้อยแทนที่จะมุ่งไปที่ราคาคงที่เนื่องจากอัตราเงินเฟ้อที่เป็นบวกเล็กน้อยทำให้ล้อการค้าขาย ทำให้เกิดข้อผิดพลาดในกรณีที่อัตราเงินเฟ้อถูกประเมินสูงเกินไป และยับยั้งภาวะเงินฝืด การลดลงของราคาโดยรวมที่อาจทำให้เสถียรภาพมากกว่า อัตราเงินเฟ้อที่เทียบเคียงได้\n\nอัตราเงินเฟ้อช่วยให้ผู้ให้กู้คิดดอกเบี้ยเพื่อชดเชยอัตราเงินเฟ้อที่มีแนวโน้มว่าจะลดค่าการชำระคืน อัตราเงินเฟ้อยังช่วยให้หนี้เงินกู้ของผู้กู้สามารถชำระคืนในอนาคตด้วยสกุลเงินที่สูงเกินจริงได้ ในทางตรงกันข้าม ภาวะเงินฝืดทำให้ต้นทุนการชำระหนี้ที่แท้จริงมีต้นทุนสูงขึ้น เนื่องจากรายได้ของผู้กู้มีแนวโน้มลดลงควบคู่ไปกับราคา เนื่องจากภาวะเงินฝืดแสดงถึงการออกจากบรรทัดฐาน จึงมีแนวโน้มที่จะกระตุ้นความคาดหวังสำหรับภาวะเงินฝืดเพิ่มเติม ทำให้การใช้จ่ายและรายได้ลดลง และการผิดนัดชำระหนี้ในวงกว้างในที่สุด ซึ่งอาจทำให้เกิดวิกฤตการธนาคารได้\n\nเหตุผลหนึ่งที่อัตราเงินเฟ้อปานกลางมากกว่าภาวะเงินฝืดคือบรรทัดฐานที่ค่าจ้างจะเหนียวกับข้อเสีย คนงานมักจะต่อต้านความพยายามที่จะลดค่าจ้างของพวกเขาในช่วงที่เศรษฐกิจตกต่ำ การเลิกจ้างเป็นทางเลือกที่น่าจะเป็นไปได้มากที่สุดสำหรับธุรกิจที่เผชิญกับความต้องการที่ตกต่ำ อัตราเงินเฟ้อที่เป็นบวกทำให้ค่าจ้างถูกแช่แข็งเพื่อลดต้นทุนแรงงานในแง่ของความเป็นจริง\n\nประโยชน์ของอัตราเงินเฟ้อจากการประกันภาวะเงินฝืดที่ลดลงเมื่อเกินอัตราปกติและอัตราที่คาดหวัง เนื่องจากอัตราเงินเฟ้ออาจลุกลามจนควบคุมไม่ได้หากสูงพอ ดังที่เราจะพูดถึงด้านล่าง\n\n4. เมื่อสูงก็กินกันเอง\n\nดังที่เราได้กล่าวไปแล้ว อัตราเงินเฟ้อเพียงเล็กน้อยอาจเป็นสัญญาณของเศรษฐกิจที่เข้มแข็ง และไม่ใช่สิ่งที่มีแนวโน้มว่าจะทำให้การคาดการณ์เงินเฟ้อสูงขึ้น หากอัตราเงินเฟ้ออยู่ที่ 2% ในปีที่แล้วและเป็น 2% ในปีนี้ ส่วนใหญ่จะเป็นเสียงรบกวน ธุรกิจ พนักงาน และผู้บริโภคมีแนวโน้มว่าอัตราเงินเฟ้อจะยังคงอยู่ที่ 2% ในปีหน้าในสถานการณ์นั้น\n\nแต่เมื่ออัตราเงินเฟ้อเร่งตัวขึ้นอย่างรวดเร็วและอยู่ในระดับสูง ความคาดหวังของอัตราเงินเฟ้อในอนาคตก็จะเพิ่มขึ้นตามไปด้วย เมื่อความคาดหวังเหล่านั้นเพิ่มขึ้น คนงานก็เริ่มเรียกร้องให้เพิ่มค่าจ้างมากขึ้น และนายจ้างก็ส่งต่อค่าใช้จ่ายเหล่านั้นโดยการเพิ่มราคาจากผลผลิต ทำให้เกิดเกลียวราคาค่าจ้าง\n\nในกรณีที่เลวร้ายที่สุด การตอบสนองต่อนโยบายที่ผิดพลาดต่ออัตราเงินเฟ้อที่สูงอาจจบลงด้วยภาวะเงินเฟ้อรุนแรง แต่ไม่จำเป็นต้องนับต้นทุนของการคาดการณ์เงินเฟ้อที่พุ่งสูงขึ้นในธนบัตรดอลลาร์ซิมบับเว ที่บรรทุกรถเข็นซึ่งมีหน่วยเป็นล้านล้านหรือใน เครื่องหมายที่ไร้ค่าของสาธารณรัฐไวมาร์จากภาวะเงินเฟ้อรุนแรงในเยอรมนีในช่วงห้าปีหลังสงครามโลกครั้งที่ 1 ในสหรัฐอเมริกา การคาดการณ์เงินเฟ้อที่เพิ่มขึ้นในช่วงทศวรรษ 1970 อัตราเงินเฟ้อประจำปีขึ้นเหนือ 13% ในปี 2523 และอัตราเงินกองทุนของรัฐบาลกลางเป็นมากกว่า 20% ในปี 2524 ในขณะที่อัตราการว่างงานเพิ่มขึ้น 10% ในช่วงปลายกลางปี ​​2526 หลังจากภาวะถดถอยที่ตามมา\n\n5. เพิ่มอัตราดอกเบี้ย\n\nจากตัวอย่างข้างต้น รัฐบาลและธนาคารกลางต่างมีแรงจูงใจอันทรงพลังที่จะควบคุมอัตราเงินเฟ้อ ในสหรัฐอเมริกาและทั่วโลกในช่วงศตวรรษที่ผ่านมา วิธีการคือการจัดการเงินเฟ้อโดยใช้นโยบายการเงิน เมื่ออัตราเงินเฟ้อคุกคามเกินเป้าหมายของธนาคารกลาง (โดยปกติ 2% ในประเทศพัฒนาแล้วและ 3% ถึง 4% ในประเทศเกิดใหม่ ) ผู้กำหนดนโยบายสามารถเพิ่มอัตราดอกเบี้ย ขั้นต่ำ ผลักดันต้นทุนการกู้ยืมทั่วทั้งเศรษฐกิจให้สูงขึ้นโดยการจำกัดปริมาณเงิน\n\nส่งผลให้อัตราเงินเฟ้อและอัตราดอกเบี้ยมีแนวโน้มไปในทิศทางเดียวกัน การปรับขึ้นอัตราดอกเบี้ยเมื่ออัตราเงินเฟ้อสูงขึ้น ธนาคารกลางสามารถยับยั้งจิตวิญญาณสัตว์ ของเศรษฐกิจ หรือความเสี่ยงที่ยอมรับได้ และแรงกดดันด้านราคาผู้ดูแล ทันใดนั้น การจ่ายเงินรายเดือนที่คาดหวังสำหรับเรือลำนั้น หรือการออกหุ้นกู้สำหรับโครงการขยายใหม่ ดูเหมือนจะสูงไปหน่อย ในขณะเดียวกันอัตราผลตอบแทนที่ปราศจากความเสี่ยง สำหรับ พันธบัตรรัฐบาลที่ออกใหม่มีแนวโน้มที่จะเพิ่มขึ้นและคุ้มค่าแก่การออม\n\n6. ลดต้นทุนการบริการหนี้\n\nในขณะที่ผู้กู้รายใหม่มีแนวโน้มที่จะต้องเผชิญกับอัตราดอกเบี้ยที่สูงขึ้นเมื่ออัตราเงินเฟ้อสูงขึ้น ผู้ที่มีการจำนองอัตราคงที่และเงินกู้อื่น ๆ จะได้รับประโยชน์จากการชำระคืนเหล่านี้ด้วยเงินที่สูงเกินจริง ซึ่งจะช่วยลดต้นทุนการชำระหนี้หลังจากปรับค่าเงินเฟ้อแล้ว\n\nสมมติว่าคุณยืมเงิน 1,000 ดอลลาร์ในอัตราดอกเบี้ย 5% ต่อปี หากอัตราเงินเฟ้อรายปีเพิ่มขึ้นเป็น 10% ในภายหลัง การลดลงของยอดเงินกู้ที่ปรับอัตราเงินเฟ้อทุกปีจะเกินดุลดอกเบี้ยของคุณ\n\nโปรดทราบว่าสิ่งนี้ใช้ไม่ได้กับการจำนองอัตราที่ปรับได้ยอดคงเหลือในบัตรเครดิต หรือวงเงินสินเชื่อ ที่อยู่อาศัย ซึ่งโดยทั่วไปจะอนุญาตให้ผู้ให้กู้ขึ้นอัตราดอกเบี้ยเพื่อให้ทันกับอัตราเงินเฟ้อและการปรับขึ้นอัตราดอกเบี้ยของเฟด\n\n7. ยกระดับการเติบโต การจ้างงานในระยะสั้น\n\nในระยะสั้น อัตราเงินเฟ้อที่สูงขึ้นสามารถนำไปสู่การเติบโตทางเศรษฐกิจที่รวดเร็วขึ้น ในขณะที่ทศวรรษ 1970 ถูกเรียกคืนว่าเป็นทศวรรษของภาวะซบเซาแต่ผลิตภัณฑ์มวลรวมภายในประเทศ (GDP) ที่แท้จริงของสหรัฐฯ เพิ่มขึ้น 3.2% ต่อปีโดยเฉลี่ยระหว่างปี 1970 ถึง 1979 ซึ่งสูงกว่าอัตราการเติบโตเฉลี่ยของเศรษฐกิจตั้งแต่นั้นเป็นต้นมา\n\nอัตราเงินเฟ้อที่สูงขึ้นกีดกันการออม เพราะมันทำลายกำลังซื้อของการออมเมื่อเวลาผ่านไป โอกาสดังกล่าวสามารถกระตุ้นให้ผู้บริโภคใช้จ่ายและธุรกิจลงทุน\n\nเป็นผลให้การว่างงานมักจะลดลงในตอนแรกเนื่องจากอัตราเงินเฟ้อสูงขึ้น การสังเกตในอดีตของความสัมพันธ์ผกผันระหว่างการว่างงานและอัตราเงินเฟ้อนำไปสู่การพัฒนาเส้นโค้งฟิลลิปส์ที่แสดงความสัมพันธ์ อย่างน้อยในช่วงเวลาหนึ่ง อัตราเงินเฟ้อที่สูงขึ้นสามารถกระตุ้นอุปสงค์ในขณะเดียวกันก็ลดต้นทุนแรงงานที่ปรับตามอัตราเงินเฟ้อ กระตุ้นให้มีการจ้างงานเพิ่มขึ้น\n\nแม้ว่าในท้ายที่สุด การเรียกเก็บเงินสำหรับอัตราเงินเฟ้อที่สูงอย่างต่อเนื่องจะต้องมาในรูปแบบของการชะลอตัวที่เจ็บปวดซึ่งรีเซ็ตความคาดหวัง หรือมิฉะนั้น ภาวะเศรษฐกิจตกต่ำเรื้อรัง\n\n8. อาจทำให้เกิดภาวะถดถอยที่เจ็บปวดได้\n\nปัญหาของการแลกเปลี่ยนระหว่างอัตราเงินเฟ้อกับการว่างงานคือการยอมรับอัตราเงินเฟ้อที่สูงขึ้นเป็นเวลานานเพื่อปกป้องงานอาจทำให้ การ คาดการณ์เงินเฟ้อเพิ่มขึ้นจนถึงจุดที่พวกเขาทำให้เกิดการขึ้นราคาและค่าจ้างที่เพิ่มขึ้นเช่นที่เกิดขึ้นในสหรัฐอเมริกา ในช่วงภาวะเศรษฐกิจถดถอยในปี 1970\n\nเพื่อให้ได้ความน่าเชื่อถือที่สูญเสียไปอีกครั้งและโน้มน้าวให้ทุกคนอีกครั้งจะควบคุมอัตราเงินเฟ้อ ต่อมา Federal Reserve ถูกบังคับให้ขึ้นอัตราดอกเบี้ยที่สูงขึ้นมาก และรักษาให้อยู่ในระดับสูงนานขึ้น ในทางกลับกัน ส่งผลให้อัตราการว่างงานพุ่งสูงขึ้น และอยู่ในระดับสูงนานกว่าที่น่าจะเป็นในกรณีที่เฟดไม่อนุญาตให้อัตราเงินเฟ้อเพิ่มสูงขึ้นมาก\n\n9. Hurts Bonds, หุ้นเติบโต\n\nโดยปกติ พันธบัตรเป็นการลงทุนที่มีความเสี่ยงต่ำกว่า โดยให้รายได้ดอกเบี้ยปกติในอัตราคงที่ อัตราเงินเฟ้อ และโดยเฉพาะอย่างยิ่งอัตราเงินเฟ้อที่สูง ทำให้มูลค่าของพันธบัตรลดลงโดยการลดมูลค่าปัจจุบันของรายได้นั้น15\n\nเมื่ออัตราดอกเบี้ยเพิ่มขึ้นตามอัตราเงินเฟ้อที่เพิ่มขึ้นหรือสูงขึ้น ผลตอบแทนจากพันธบัตรที่ออกใหม่ก็เช่นกัน ราคาตลาดของพันธบัตรที่ออกก่อนหน้านี้ด้วยอัตราผลตอบแทนที่ต่ำกว่าแล้วจะลดลงตามสัดส่วน เนื่องจากราคาพันธบัตรเป็น สิ่งที่ตรงกันข้ามกับผลตอบแทน ของพันธบัตร นักลงทุนที่ถือพันธบัตรกระทรวงการคลังยังคงอยู่ในแนวรอการ จ่าย คูปอง ที่คาดหวัง ตามด้วยการชำระคืนเงินต้นเมื่อครบกำหนด แต่ผู้ที่ขายก่อนครบกำหนดจะได้รับน้อยลงเนื่องจากผลตอบแทนของตลาดที่เพิ่มขึ้น\n\nมีความเห็นไม่ตรงกันว่าเงินเฟ้อสูงจะส่งผลเสียหรือช่วยหุ้นโดยรวมหรือไม่ บทสรุปจะขึ้นอยู่กับคำจำกัดความของอัตราเงินเฟ้อที่สูง และสถิติในอดีตที่อ้างถึงนั้นรวมถึงทศวรรษ 1970 หรือไม่ ทศวรรษที่สูญเสียไปสำหรับหุ้นสหรัฐท่ามกลางภาวะซบเซา\n\nหุ้นเติบโตซึ่งมีแนวโน้มที่จะมีราคาแพงกว่า เป็นที่รู้จักว่าแพ้เงินเฟ้อ ซึ่งทำให้มูลค่าปัจจุบันของกระแสเงินสดในอนาคตลดลงอย่างมาก เช่นเดียวกับสำหรับพันธบัตรที่มีระยะเวลาสูง เทคโนโลยีและสต็อกสินค้าอุปโภคบริโภคมีความล่าช้าในช่วงที่ผ่านมาของอัตราเงินเฟ้อที่สูงหรือเพิ่มขึ้น\n\n10. ช่วยเพิ่มอสังหาริมทรัพย์ พลังงาน มูลค่าหุ้น\n\nอสังหาริมทรัพย์ในอดีตเคยเป็นการป้องกันความเสี่ยงจากเงินเฟ้อเนื่องจากเจ้าของบ้านสามารถป้องกันตนเองจากภาวะเงินเฟ้อได้ด้วยการเพิ่มค่าเช่า แม้ว่าอัตราเงินเฟ้อจะกัดเซาะต้นทุนที่แท้จริงของการจำนองที่มีอัตราคงที่\n\nและในขณะที่ราคาสินค้าโภคภัณฑ์ที่สูงขึ้นอาจทำให้อัตราเงินเฟ้อเร่งตัวขึ้นได้ เมื่อสินค้าโภคภัณฑ์และสินค้าโภคภัณฑ์พลังงานโดยเฉพาะอย่างยิ่งมีแนวโน้มที่จะยังคงทำได้ดีกว่า แม้ว่าจะเปลี่ยนแปลงได้เมื่อการเติบโตช้าลง\n\nไม่น่าแปลกใจเลยที่หุ้นพลังงาน การลงทุนด้านอสังหาริมทรัพย์และหุ้นมูลค่ามีผลงานดีกว่าในอดีตในช่วงที่มีเงินเฟ้อสูงหรือสูงขึ้น20\n\nผลกระทบหลักของเงินเฟ้อคืออะไร? อัตราเงินเฟ้อทำให้กำลังซื้อของสกุลเงินลดลง ทำให้ตะกร้าสินค้าและบริการมีราคาแพงขึ้น\n\nเงินเฟ้อส่งผลดีต่อเจ้าของบ้านอย่างไร? เจ้าของบ้านที่มีการจำนองอัตราคงที่ได้รับประโยชน์จากอัตราเงินเฟ้อเนื่องจากเป็นส่วนลดมูลค่าปัจจุบันของการชำระเงินจำนองในอนาคตของพวกเขา เมื่อราคาบ้านสูงขึ้นตามผลของเงินเฟ้อส่วนของบ้าน ก็ เพิ่มขึ้น ในที่สุด เจ้าของบ้านที่เช่าบ้านสามารถเพิ่มค่าเช่าตามอัตราเงินเฟ้อ\n\nภาวะเงินฝืดคืออะไร? ภาวะเงินฝืดเป็นช่วงต่อเนื่องของราคาที่ลดลงในวงกว้าง ภาวะเงินฝืดมักเป็นผลมาจากการหดตัวทางเศรษฐกิจอย่างรุนแรงที่ทำให้ผู้บริโภคและภาคธุรกิจต้องลดการใช้จ่ายและการลงทุน ภาวะเงินฝืดไม่มั่นคงเพราะทำให้การชำระหนี้ยากขึ้น\n\nคำแนะนำการอ่านบทความนี้ : บางบทความในเว็บไซต์ ใช้ระบบแปลภาษาอัตโนมัติ คำศัพท์เฉพาะบางคำอาจจะทำให้ไม่เข้าใจ สามารถเปลี่ยนภาษาเว็บไซต์เป็นภาษาอังกฤษ หรือปรับเปลี่ยนภาษาในการใช้งานเว็บไซต์ได้ตามที่ถนัด บทความของเรารองรับการใช้งานได้หลากหลายภาษา หากใช้ระบบแปลภาษาที่เว็บไซต์ยังไม่เข้าใจ สามารถศึกษาเพิ่มเติมโดยคลิกลิ้งค์ที่มาของบทความนี้ตามลิ้งค์ที่อยู่ด้านล่างนี้\n\nที่มาบทความนี้",
    "พอใช้มั้ยนั่น?! สื่อเผย \"เซมูรา\" ดาวรุ่ง บอร์นมัธ เป็นแข้งค่าเหนื่อยน้อยสุดในพรีเมียร์ลีก": "ชื่อของผู้เล่นค่าตัวสูงและค่าเหนื่อยแพงมักถูกจับตามองจากสื่อและแฟนคลับจนเป็นเรื่องปกติในวงการฟุตบอล แต่ ณ อีกด้านหนึ่งของผู้เล่นกลุ่มนี้ยังมีผู้เล่นที่ลงเล่นฟุตบอลด้วยใจรักโดยที่ค่าตอบแทนไม่ได้สูงมาก ซึ่งส่วนใหญ่มักเป็นแข้งอายุน้อยที่เพิ่งเข้าร่วมสโมสรไม่นานนัก\n\n\n\nทั้งนี้ เมื่อเทียบดูแล้วความแตกต่างเรื่องรายได้ของผู้เล่นในพรีเมียร์ลีก เห็นได้ชัดว่าต่างกับลิบลิ่ว เพราะแข้งที่มีรายได้ต่อสัปดาห์กับสโมสรมากสุดอย่าง คริสเตียโน โรนัลโด นั้นรับเงินจาก แมนเชสเตอร์ ยูไนเต็ด สูงถึง 515,385 ปอนด์ต่อสัปดาห์ (21.6 ล้านบาท) แต่ทาง จอร์แดน เซมูรา แบ็กซ้ายจาก บอร์นมัธ ซึ่งเป็นแข้งที่ได้ค่าเหนื่อยน้อยสุดในลีกนั้นกลับมีค่าแรงอยู่ที่ 385 ปอนด์ต่อสัปดาห์ (16,190 บาท)\n\n\n\nและถ้าคิดเป็นเดือน โรนัลโด มีเงินเดือนที่ได้จากสโมสรราว 84 ล้านบาท กลับกัน เซมูรา ได้เพียง 64,000 บาท เท่านั้น นอกจากนี้ ในรายชื่อ 20 อันดับผู้เล่นที่มีค่าจ้างต่อสัปดาห์น้อยสุดในพรีเมียร์ลีก มีชื่อนักเตะของ บอร์นมัธ มากที่สุดถึง 4 คน ตามมาด้วย น็อตติงแฮม ฟอเรสต์ 3 คน โดยรายชื่อ 5 อันดับแรกมีดังนี้\n\n\n\n1.) จอร์แดน เซมูรา (บอร์นมัธ) - 385 ปอนด์ต่อสัปดาห์ (16,190 บาท)\n\n2.) เจดอน แอนโทนี และ กาวิน คิลเคนนี (บอร์นมัธ) - 769 ปอนด์ต่อสัปดาห์ (32,330 บาท)\n\n3.) ฌอน ลองสตาฟฟ์ (นิวคาสเซิล ยูไนเต็ด) - 962 ปอนด์ต่อสัปดาห์ (40,423 บาท)\n\n4.) แซม กรีนวูด (ลีดส์ ยูไนเต็ด) - 1,346 ปอนด์ต่อสัปดาห์ (56,559 บาท)\n\n5.) อาเธอร์ โอคอนโคว (อาร์เซนอล) และ แบรนดอน ออสติน (สเปอร์ส) - 1,538 ปอนด์ต่อสัปดาห์ (64,626 บาท)\n\n\n\n**ในส่วนข้อมูลของ ฌอน ลองสตาฟฟ์ มีการระบุข้อมูลว่าเขาเพิ่งต่อสัญญาออกไป แม้จะไม่มีการระบุถึงค่าเหนื่อยหลังต่อสัญญา แต่ก็มีการคาดการณ์ว่า เขาน่าจะได้ค่าเหนื่อยที่มากขึ้น**\n\n\n\nศึกษาค่าเหนื่อยของนักเตะทั้งหมดใน พรีเมียร์ลีก ฤดูกาลนี้ได้ที่นี่ :\n\nhttps://www.spotrac.com/epl/rankings/weekly\n\n\n\nสำหรับ จอร์แดน เซมูรา แข้งค่าเหนื่อยน้อยสุดพรีเมียร์ลีกประจำซีซั่นนี้ได้ลงเล่นในเกมลีกไปแล้ว 3 นัดกับต้นสังกัดในตำแหน่งแบ็กซ้าย โดยที่เขาเป็นหนึ่งใน 11 ตัวจริงเกมที่แพ้ ลิเวอร์พูล 0-9 เมื่อต้นเดือนที่ผ่านมาและได้เล่นครบ 90 นาทีเต็ม ส่วนในนามทีมชาติ เจ้าตัวลงสนามให้กับทีมชาติซิมบับเวไปแล้ว 6 เกมด้วยวัยเพียง 22 ปีในปัจจุบัน"
}