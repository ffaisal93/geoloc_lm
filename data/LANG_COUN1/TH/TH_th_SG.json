{
    "“เที่ยวสิงคโปร์” หลัง “โควิด-19” เหมือนได้ “ชาร์จพลัง”": "“เที่ยวสิงคโปร์” หลัง “โควิด-19” เหมือนได้ \"ชาร์จพลัง\" แม้ “สิงคโปร์” จะเป็นประเทศเล็กๆ ทว่ามีความแปลกใหม่น่าสนใจมานำเสนอ ชวนให้เราต้องเดินทางไป “ท่องเที่ยว” ได้บ่อยครั้ง อย่างไม่รู้เบื่อ\n\nเที่ยวสิงคโปร์ ใกล้ๆ ไม่เรื่องเยอะ ถือว่าเป็นการเปิดฤกษ์การเดินทางไป ท่องเที่ยว ต่างประเทศ ก่อนพาสปอร์ตจะหมดอายุ ทั้งๆที่เหลือหน้าที่ว่างเปล่าจำนวนมาก เพราะเกือบ 3 ปีไม่ได้เดินทางออกนอกประเทศเลย จึงขอไป ชาร์จพลัง กันสักหน่อย กำหนดวันแล้วจัดแจงจองโรงแรมที่พัก จองตั๋วเครื่องบิน Vietjet (สายการบินไทยเวียตเจ็ท) เป้าหมายแค่ขอออกไปสัมผัส บรรยากาศต่างบ้านต่างเมือง หนีความเคร่งเครียดที่เคยกังวลเกี่ยวกับโรคติดต่อ โควิด-19 มานานหลายปี ที่แห่งแรกสุดประทับใจก็คือ พิพิธภัณฑ์ไอศกรีม “Musuem of Ice Cream” ในย่าน Dempsey ที่เพิ่งเปิดใหม่ เจ้าบ้านชาว สิงคโปร์ เองก็ให้ความสนใจ พาเด็กๆไปเปิดประสบการณ์กันอย่างสนุกสนาน อย่าว่าแต่เด็กตื่นเต้นเลย ผู้ปกครองเองก็ยังรู้สึกสดชื่นกระปรี้กระเปร่า เหมือนได้ย้อนกลับไปในวัยเด็กอีกครั้ง ค่าตั๋ว ราคา 42 ดอลลาร์สิงคโปร์ ประมาณ 1,000 บาท ต้นกำเนิดของพิพิธภัณฑ์นี้ มาจากนิวยอร์ก สหรัฐอเมริกา เปิดไปเมื่อปลายปี 2016 สิงคโปร์ถือเป็นที่แรกในสาขาต่างแดน บนพื้นที่ 60,000 ตารางฟุต มีผลงานทั้งหมด 14 ชิ้น\n\nในพิพิธภัณฑ์ไอศกรีม “Musuem of Ice Cream” เราได้เดินชมตามห้องต่างๆเริ่มจาก มีประวัติของไอศกรีม ได้รู้จักไอศกรีมแบบต่างๆ ทุกห้องมีรสชาติของไอศกรีมให้ได้ลิ้มลอง อย่างน้อยๆ ต้องใช้เวลาที่นี่ประมาณ 60-90 นาทีถึงจะอิ่มเอมเปรมฤทัย แล้วไปจบสวยๆ ที่ Sprinkle Pool เป็นสระใหญ่หรือบ่อไอศกรีม ให้ทั้งเด็กและผู้ใหญ่ได้กระโจนลงไปแหวกว่าย ถ่ายรูปเซลฟี่กันอย่างเพลิดเพลิน บอกเลยว่าใครที่ชื่นชอบการถ่ายภาพ มาที่นี่ไม่ผิดหวัง แถมได้ชิมไอศกรีมแบบไม่อั้น แต่อย่าลืมว่ามีให้ชิมทุกจุดหลากหลายแบบ จนหม่ำแทบไม่ไหว (Museumoficecream.com/singapore) นี่คือความประทับใจเมื่อได้ไป เที่ยวสิงคโปร์ ประเทศแรกหลัง โควิด-19 ระบาด การเดินทาง ท่องเที่ยว ครั้งนี้ มีโอกาสพัก 2 โรงแรม ก็คือ Carlton Hotel Singapore เดินทางไปไหนมาไหนค่อนข้างสะดวก เพราะอยู่ใกล้สถานี MRT กินเที่ยวอยู่ในย่านโรงแรมก็ถือว่าสะดวกสบายดี เพราะมื้อค่ำวันหนึ่ง เราไป Dinner ที่ร้าน New Ubin Seafood อยู่ในโบสถ์ CHIJMES แค่เดินข้ามถนนหน้าโรงแรมก็ถึงแล้ว สตรีทอาร์ต ที่ไชน่าทาวน์ สิงคโปร์",
    "สิงคโปร์ ฉลอง วันเกิด ครบ 50 ปี \"เมอร์ไลอ้อน\" สัญลักษณ์ คู่บ้านคู่เมือง": "จุดกำเนิดของ “เมอร์ไลอ้อน” นั้น ไม่ได้มีการบันทึกเป็นลายลักษณ์อักษร แต่มีตำนานเล่าขานกันถึงที่มาของ “เมอร์ไลอ้อน” ว่า เจ้าชายแสง นิลา อุตามา แห่งเมืองพาเล็มบัง (ประเทศอินโดนีเซีย) ผู้ค้นพบท่าเรือสินค้าเก่าแก่ของเมืองเทมาเส็ก ได้เห็นสัตว์ประหลาดที่มีรูปร่างคล้าย สิงโต ตอนที่มาถึงเกาะแห่งนี้ จึงตั้งชื่อเมืองแห่งนี้ขึ้นใหม่ว่า สิงหปุระ หรือ สิงคโปร์ ในปัจจุบัน ซึ่งมีรากศัพท์จากภาษาสันสกฤตคำว่า “สิงห์” และ “ปุระ” ซึ่งแปลว่า เมืองสิงห์ และได้ขนานนามอีกชื่อว่า “เมอร์ไลอ้อน” ที่เกิดจากคำว่า “Mer” ที่แปลว่า ทะเล และ Lion ที่แปลว่า สิงโต\n\nถ้านึกถึง ประเทศสิงคโปร์ เชื่อว่าหลายคนจะนึกถึง สิงโต พ่นน้ำ นามว่า “เมอร์ไลอ้อน” อย่างแน่นอน เพราะเปรียบเสมือน สัญลักษณ์ คู่บ้านคู่เมือง สิงคโปร์ ซึ่งวันนี้ คมชัดลึก ออนไลน์ จะพาคุณผู้อ่านไปทำความรู้จักกับประวัติของสัญลักษณ์สำคัญ ที่ตั้งตระหง่านอยู่คู่กับสิงคโปร์มายาวนาน\n\nส่วนรูปปั้น “เมอร์ไลอ้อน” นั้นถูกสร้างขึ้นในปี พ.ศ.2515 โดยช่างฝีมือชาว สิงคโปร์ ชื่อว่า ลิม นัง เส็ง ใช้แบบร่างโดยศิลปินชื่อ ควาน ไส เคียง เป็นต้นแบบ ส่วนหัว สิงโต และส่วนลำตัวที่เป็นปลาก็มาจากตำนานที่ถูกเล่าส่งต่อมาจากอดีต โดยรูปปั้นสร้างให้หันหน้าออกไปยังท้องทะเลตามหลักฮวงจุ้ย ซึ่งนายช่างลิมที่เป็นปฏิมากรนั้น ได้รับคัดเลือกให้เป็นผู้ปั้น “เมอร์ไลอ้อน” หลังจากที่เขาได้รับรางวัลมากมายจากการประกวดแข่งขันที่จัดขึ้นโดย การท่องเที่ยวสิงคโปร์\n\nต่อมาในปี 2507 สัตว์ในตำนานที่มีหัวเป็น สิงโต และมีลำตัวเป็นปลา ได้ถือกำเนิดขึ้นมาเพื่อเป็นโลโก้ให้กับการท่องเที่ยว สิงคโปร์ โดยการออกแบบได้แรงบันดาลใจมาจากความเป็นหมู่บ้านชาวประมง รวมกับสิงหปุระ (Lion City) เพื่อเป็นการรำลึกถึงช่วงเวลาประวัติศาสตร์ที่เกาะแห่งนี้ได้ถูกค้นพบ โลโก้ “เมอร์ไลอ้อน” ได้จดทะเบียนการค้าเมื่อวันที่ 20 กรกฎาคม พ.ศ.2509 และได้ถูกนำมาใช้เป็นเวลายาวนาน 33 ปี ตั้งแต่นั้น จนถึง พ.ศ.2540\n\nแม้แต่คน สิงคโปร์ เองก็อาจจะไม่ทราบว่า ช่างลิม ไม่ได้ปั้น “เมอร์ไลอ้อน” นี้ด้วยตัวคนเดียว แต่ได้รับความช่วยเหลือจากลูกๆ ทั้ง 8 คนของเขา โดยลูกๆ ที่โตหน่อย ก็จะปีนขึ้นไปบนนั่งร้าน และช่วยแกะส่วนตาของ “เมอร์ไลอ้อน” ส่วนน้องเล็กๆ ก็ช่วยกันแกะสลักเกล็ดปลา และครีบในส่วนหางของ “เมอร์ไลอ้อน” ลูกๆ ทุกคนมีความยินดีและภูมิใจที่ได้ช่วยพ่อของพวกเขาทำงานนี้ และไปช่วยงานที่สถานที่ก่อสร้างเกือบทุกวันทั้งก่อนไปโรงเรียนและหลังเลิกเรียน\n\nในวันที่ 15 กันยายน พ.ศ.2515 อดีตนายกรัฐมนตรี ลี กวน ยู เป็นประธานในพิธีติดตั้งและเผยโฉม “เมอร์ไลอ้อน” อย่างเป็นทางการ ที่ปากแม่น้ำ สิงคโปร์ โดย “เมอร์ไลอ้อน” หันหน้าไปทางทิศตะวันออก ตามหลังฮวงจุ้ย เชื่อว่าจะนำความเจริญรุ่งเรืองมาสู่เมือง ซึ่งอาจจะเป็นเหตุผลที่ทำให้รูปปั้นเมอร์ไลอ้อน ณ เมอร์ไลอ้อน ปาร์ค กลายเป็นแหล่งท่องเที่ยวสุดฮิตของประเทศ สิงคโปร์ ที่รู้จักกันไปทั่วโลก\n\nในปีพ.ศ. 2540 ได้มีการสร้างสะพานเอสพลานาด เพื่ออำนวยความสะดวกทางด้านการจราจรจากตัวเมืองไปยังย่านมารีน่า ซึ่งส่งผลให้ทัศนียภาพของ “เมอร์ไลอ้อน” ถูกบดบัง จึงเป็นสาเหตุให้มีการย้ายที่ตั้งของเมอร์ไลอ้อน ในปี 2545 โดยได้มีการคัดเลือกสถานที่ถึง 8 แห่งที่จะเป็นที่ตั้งแห่งใหม่ของเมอร์ไลอ้อน ก่อนที่จะมีการตัดสินใจให้ย้ายรูปปั้น “เมอร์ไลอ้อน” ไปที่หน้าศูนย์การค้า One Fullerton ซึ่งห่างจากจุดเดิมเพียง 120 เมตร หนึ่งเหตุผลที่สำคัญมากก็คือ เมอร์ไลอ้อนจะต้องตั้งอยู่ใกล้กับปากแม่น้ำสิงคโปร์เท่านั้น เนื่องจากบริเวณนี้ เป็นสถานที่สำคัญในประวัติศาสตร์ เพราะเป็นบริเวณที่ เจ้าชายแสง นิลา อุตามา ได้เห็นสัตว์ที่ท่านคิดว่าเป็นสิงโตเป็นครั้งแรกนั่นเอง\n\nคุณรู้หรือไม่ว่า รูปปั้น “เมอร์ไลอ้อน” เคยโดนฟ้าผ่ามาก่อน เมื่อวันที่ 28 กุมภาพันธ์ พ.ศ.2552 เป็นช่วงที่เกิดพายุฝนฟ้าคะนองในตอนบ่ายแก่ๆ ทำให้ชิ้นส่วนบริเวณแผงคอตกลงมา จนเกิดเป็นรูขึ้นที่รูปคลื่นที่ส่วนฐานของรูปปั้น โชคดีที่ไม่มีใครได้รับบาดเจ็บจากเหตุการณ์ดังกล่าว รูปปั้นเมอร์ไลอ้อนถูกปิดไปประมาณ 1 เดือนเพื่อบูรณะซ่อมแซมและติดตั้งระบบป้องกันฟ้าผ่าให้ปลอดภัยยิ่งขึ้น\n\nรูปปั้น “เมอร์ไลอ้อน” ได้กลายมาเป็นสถานที่ท่องเที่ยวที่โด่งดังที่สุดของประเทศสิงคโปร์ ไม่ว่าใครก็ตามที่มาถึง สิงคโปร์ จะต้องไม่พลาดที่จะไปแวะทักทายเจ้าเมอร์ไลอ้อนตัวนี้ ต่อมาในปี 2561 การท่องเที่ยวสิงคโปร์ ได้เปิดตัวการ์ตูนเมอร์ไลอ้อน โดยตั้งชื่อว่า “น้องเมอร์ลี” เพื่อดึงดูดเด็ก ๆ และเยาวชน ซึ่งได้รับความสำเร็จอย่างสูง ความน่ารักของน้องเมอร์ลีก็สามารถครองใจผู้ชมได้อย่างรวดเร็ว ตั้งแต่นั้นมาเมอร์ไลอ้อน และน้องเมอร์ลี ก็ทำหน้าที่เล่าขานตำนานที่ผ่านมาในอดีต และพร้อมที่จะสร้างเรื่องราวบทใหม่มากมายเกี่ยวกับเมอร์ไลอ้อน และน้องเมอร์ลี ต่อไป\n\nสำหรับผู้ที่ชื่นชอบศิลปะ ก็สามารถเข้าชมนิทรรศการศิลปะ เกี่ยวกับ “เมอร์ไลอ้อน” ได้ที่หอศิลป์แห่งชาติสิงคโปร์ ในงาน “Nothing is Forever: Rethinking Sculpture in Singapore” และสำหรับผู้ที่สนใจด้านการทำขนมก็สามารถลงทะเบียนเรียนการทำคุกกี้รูปน้องเมอร์ลีกับ RedMan Baking Studio ได้อีกด้วย\n\nอัพเดทประเด็นที่เป็นกระแส กับ คมชัดลึก เพิ่มเติม ที่นี่\n\nTwitter - https://twitter.com/Kom_chad_luek\n\nInstagram - https://www.instagram.com/komchadluek_online/\n\nคมชัดลึก ลูกทุ่ง Awards 2565 ใครคือ 6 Candidate กับ 8 สาขา Popular Vote ในครั้งนี้\n\nรู้พร้อมกันที่ คมชัดลึก ทุก Platform\n\n(https://awards.komchadluek.net/#)",
    "‘สินิตย์’ เตรียมนำคณะเยือนสิงคโปร์ เปิดทางดันส่งออกสินค้าเกษตร ร่วมมือพัฒนา": "?สินิตย์? เตรียมนำคณะเยือนสิงคโปร์ พบผู้บริหารหน่วยงานภาครัฐและเอกชน หารือความร่วมมือผลักดันส่งออกสินค้าเกษตรไทย ทั้งนม ข้าว และผลไม้ พร้อมหารือกับผู้บริหารแฟร์ไพรซ์ ซุปเปอร์มาร์เก็ตอันดับ 1 ของสิงคโปร์ที่นำเข้าสินค้าไทย ติดตามสถานการณ์การขนส่งสินค้าชายแดน เดินหน้าถกเพิ่มความร่วมมือพัฒนา SMEs และการค้าออนไลน์\n\nนางอรมน ทรัพย์ทวีธรรม อธิบดีกรมเจรจาการค้าระหว่างประเทศ เปิดเผยว่า รัฐมนตรีช่วยว่าการกระทรวงพาณิชย์ (นายสินิตย์ เลิศไกร) จะนำคณะผู้บริหารระดับสูงกระทรวงพาณิชย์ เดินทางเยือนสาธารณรัฐสิงคโปร์ ระหว่างวันที่ 26-28 กันยายนนี้ เพื่อหารือความร่วมมือส่งเสริมการใช้สิทธิประโยชน์ทางการค้า ผลักดันการส่งออกสินค้าเกษตรไทยไปยังตลาดสิงคโปร์ และการพัฒนาศักยภาพ SMEs สู่การค้ายุคใหม่\n\nนางอรมน กล่าวว่า การเยือนครั้งนี้ รัฐมนตรีช่วยว่าการกระทรวงพาณิชย์จะพบกับผู้บริหารหน่วยงานภาครัฐและเอกชนของสิงคโปร์ เพื่อหารือความร่วมมือที่จะช่วยสนับสนุนภารกิจของกระทรวงพาณิชย์ คือ การผลักดันการส่งออกสินค้าเกษตรไทยไปยังสิงคโปร์ โดยเฉพาะสินค้าเกษตรที่มีศักยภาพของไทย ที่มีการส่งเสริมการใช้สิทธิประโยชน์ภายใต้ FTA ต่างๆ ในตลาดสิงคโปร์ อาทิ ผลิตภัณฑ์นม ข้าว และผลไม้ โดยจะได้พบหารือกับผู้บริหารแฟร์ไพรซ์ ซุปเปอร์มาร์เก็ตอันดับ 1 ของสิงคโปร์ ซึ่งนำเข้าสินค้าไทยมาอย่างต่อเนื่อง รวมทั้งติดตามสถานการณ์การขนส่งสินค้าเกษตรจากไทยผ่านชายแดนมาเลเซียมายังสิงคโปร์ ภายหลังสถานการณ์โควิด-19 ที่ตลาดค้าส่งปาเซอร์ ปันจังอีกด้วย\n\nนอกจากนี้ จะได้หารือแลกเปลี่ยนข้อมูลกับหน่วยงานบ่มเพาะสตาร์ทอัพของสิงคโปร์ ซึ่งมีความก้าวหน้าในการพัฒนาระบบนิเวศที่สนับสนุนการเติบโตของธุรกิจสตาร์ทอัพ รวมทั้งจะหารือต่อยอดความร่วมมือด้านพาณิชย์อิเล็กทรอนิกส์ และการพัฒนาขีดความสามารถของผู้ประกอบการไทยในการขยายโอกาสทางธุรกิจผ่านช่องทางออนไลน์ร่วมกับ Shopee แพลตฟอร์มธุรกิจอีคอมเมิร์ซชั้นนำของภูมิภาคอาเซียน ซึ่งถือเป็นอีกหนึ่งภารกิจที่กระทรวงพาณิชย์ให้ความสำคัญ คือ การพัฒนาขีดความสามารถของผู้ประกอบธุรกิจ โดยเฉพาะ SMEs ให้สามารถส่งออกสินค้าไปยังต่างประเทศ\n\nทั้งนี้ สิงคโปร์เป็นคู่ค้าอันดับที่ 4 ของไทยในอาเซียน และเป็นคู่ค้าอันดับที่ 8 ของไทยในโลก โดยในช่วง 7 เดือน (ม.ค.-ก.ค. 2565) การค้าระหว่างไทยกับสิงคโปร์ มีมูลค่า 11,288.22 ล้านเหรียญสหรัฐ (+21.35%) โดยแบ่งเป็นการส่งออก มูลค่า 6,447.57 ล้านเหรียญสหรัฐ (+28.98%) และการนำเข้ามูลค่า 4,840.65 ล้านเหรียญสหรัฐ (+12.49%) สินค้าส่งออกสำคัญ ได้แก่ อัญมณีและเครื่องประดับ (ทองคำยังไม่ได้ขึ้นรูป) น้ำมันสำเร็จรูป แผงวงจรไฟฟ้า เครื่องคอมพิวเตอร์ อุปกรณ์และส่วนประกอบ และสินค้าอุตสาหกรรมอื่นๆ ส่วนสินค้านำเข้าสำคัญ ได้แก่ เครื่องคอมพิวเตอร์ อุปกรณ์และส่วนประกอบ เคมีภัณฑ์ น้ำมันสำเร็จรูป และแผงวงจรไฟฟ้า\n\n24 กันยายน 2565\n\nที่มา: กรมเจรจาการค้าระหว่างประเทศ",
    "36 ที่เที่ยวสิงคโปร์ เที่ยวจุก ๆ แบบฉบับ 3 วัน 2 คืน": "",
    "สิงคโปร์เจ๋ง! นั่งแท่นฮับการเงินอันดับ1เอเชียแทนฮ่องกง": "ดัชนีศูนย์กลางการเงินโลก (Global Financial Centres Index) หรือจีเอฟซีไอ ระบุเมื่อวันศุกร์(23 ก.ย.) ว่า มหานครนิวยอร์ก ของสหรัฐยังคงครองตำแหน่งศูนย์กลางการเงินที่ได้รับความนิยมมากสุดในโลกต่อเนื่องเป็นปีที่ 4 โดยมีคะแนนทิ้งห่างเมืองใหญ่ที่เป็นศูนย์กลางการเงินแห่งอื่น ๆ\n\nอันดับ 2 คือ กรุงลอนดอนประเทศอังกฤษ ที่ยังรักษาอันดับรองแชมป์ไว้ได้อย่างเหนียวแน่น ขณะที่อันดับ 3 เป็นของสิงคโปร์ ซึ่งขยับแซงหน้าฮ่องกง ที่หล่นลงไปอยู่ในอันดับ 4 ส่วนอันดับ 5 คือ นครซานฟรานซิสโกของสหรัฐ\n\nส่วนอันดับที่ 6-10 ได้แก่ นครเซี่ยงไฮ้ของจีน นครลอสแองเจลิสของสหรัฐ กรุงปักกิ่งของจีน เมืองเซินเจิ้นของจีน และกรุงปารีสของฝรั่งเศส\n\nขณะที่กรุงโตเกียวของญี่ปุ่นถูกเบียดหล่นไป 7 อันดับ ลงไปอยู่ในอันดับที่ 16 ด้านกรุงมอสโกของรัสเซียร่วงแรงคือหล่นลง 22 อันดับ มาอยู่ที่อันดับ 73 หลังถูกชาติตะวันตกตัดออกจากระบบการเงิน กรณีปฏิบัติการทางทหารในยูเครน\n\n",
    "": "สถานการณ์ราคาน้ำมัน ในตลาดโลกและตลาดสิงคโปร์วันนี้ (21 ก.ย.65) ฝ่ายวิเคราะห์สถานการณ์ราคาน้ำมัน บริษัทไทยออยล์ รายงานว่า ราคาน้ำมันดิบ เวสต์เท็กซัส ลดลง 1.26 ดอลลาร์สหรัฐ/บาเรล อยู่ที่ 84.45 ดอลลาร์สหรัฐ/บาเรล เบรนท์อยู่ที่ 90.62 ดอลลาร์สหรัฐ/บาเรล ลดลง 1.38 ดอลลาร์สหรัฐ/บาเรล ขณะที่ราคาน้ำมันสำเร็จรูปตลาดสิงคโปร์ ปรับขึ้นแรง โดยน้ำมันเบนซินออกเทน 95 เพิ่มขึ้น 5.58 ดอลลาร์สหรัฐ/บาเรล อยู่ที่ 96.77 ดอลลาร์สหรัฐฯ/บาเรล น้ำมันดีเซลหมุนเร็ว ปรับขึ้น 8.47 ดอลลาร์สหรัฐ/บาเรล อยู่ที่ 121.58 ดอลลาร์สหรัฐ/บาเรล น้ำมันเตา เพิ่มขึ้น 1.60 ดอลลาร์สหรัฐ/บาเรลอยู่ที่ 66.15 ดอลลาร์สหรัฐ/บาเรลราคาน้ำมันดิบเวสต์เท็กซัสและเบรนท์ปรับลด หลังธนาคารกลางสหรัฐฯ (เฟด) มีแนวโน้มปรับเพิ่มอัตราดอกเบี้ยเพิ่มเติมอีก 0.75% สู่ระดับ 3.00-3.25% เพื่อชะลออัตราเงินเฟ้อของสหรัฐฯ ที่ปรับตัวเพิ่มขึ้น โดยการขึ้นอัตราดอกเบี้ยของสหรัฐฯอาจทำให้ค่าเงินดอลล่าสหรัฐฯ แข็งค่าขึ้น และอาจกระทบต่อปริมาณความต้องการใช้น้ำมันและการเติบโตของเศรษฐกิจโลกนอกจากนี้ กระทรวงคมนาคมสหรัฐฯ เผยเลขระยะการเดินทางของยานพาหนะในสหรัฐฯ ในเดือน ก.ค. 65 ปรับตัวลดลง 9.9 พันล้านไมล์ หรือร้อยละ 3.3 สู่ระดับ 286.6 พันล้านไมล์ซึ่งเป็นการลดลงติดต่อกันเป็นเดือนที่สองในการขับขี่ของชาวอเมริกัน หลังเผชิญกับราคาน้ำมันที่อยู่ในระดับสูง และตลาดยังคงกังวลอุปทานน น้ำมันดิบตึงตัว หลังกลุ่มโอเปกและประเทศพันธมิตรหรือโอเปกพลัสเผยเลขปริมาณการผลิต น้ำมันดิบของกลุ่มต่ำกว่าเป้าหมายการผลิตที่วางไว้ในเดือนสิงหาคม 3.58 ล้านบาร์เรลต่อวัน หรือคิดเป็นร้อยละ 3.5 ของความต้องการใช้น้ำมันดิบโลก โดยตลาดคาดการณ์ว่าทางกลุ่มอาจไม่สามารถปรับเพิ่มปริมาณการผลิตได้ตามเป้าที่วางไว้ในครั้งถัดไป เนื่องจากข้อจำกัดหลักด้านกำลังการผลิตสำรองส่วนราคาน้ำมันกสำเร็จรูปประเทศสิงคโปร์ ปรับตัวเพิ่มขึ้นกว่าราคาน้ำมันดิบดูไบ ซึ่งปรับเพิ่มขึ้น 2.25 ดอลลาร์สหรัฐ/บาเรล ปิดที่ 92.43 ดอลลาร์สหรัฐ/บาเรล หลังซาอุดิอาระเบียเผยปริมาณน้ำมันเบนซินคงคลังปรับตัวลดลง 2.8% และการส่งออกน้ำมันเบนซินปรับลดลงกว่า 20.7% ขณะที่โควตาการส่งออกผลิตภัณฑ์น้ำมันของจีนสำหรับไตรมาสที่สี่อาจอยู่ในช่วง 10 ถึง 15 ล้านตัน ส่งผลให้อุปทานมีแนวโน้มปรับเพิ่มขึ้น",
    "“สิงคโปร์” ชูแม่เหล็ก “อีเวนต์” แน่นตลอดปี ดึงดูดต่างชาติเที่ยว 6 ล้านคนปี 65": "“การท่องเที่ยวสิงคโปร์” คาดจำนวนนักท่องเที่ยวต่างชาติเดินทางมาเยือน 4-6 ล้านคนในปีนี้ หลังเปิดประเทศ ภายใต้นโยบายฉีดวัคซีนตามประกาศใช้เมื่อวันที่ 1 เม.ย.ที่ผ่านมา ด้วยกระแสการเดินทางทั่วโลกที่เพิ่มขึ้น\n\nหลังจากในช่วงครึ่งแรกของปีนี้ มีนักท่องเที่ยวต่างชาติเดินทางมาเยือนสิงคโปร์ถึง 1.5 ล้านคน เป็นจำนวนมากกว่านักท่องเที่ยวที่มาเที่ยวในช่วงเวลาเดียวกันของปี 2564 ถึง 12 เท่า โดยมีรายได้จากการท่องเที่ยว (Tourism Receipts - TR) ประมาณ 1,300 ล้านดอลลาร์สิงคโปร์ ในช่วงไตรมาสแรกของปี อย่างไรก็ตามจำนวนนักท่องเที่ยวและรายได้จากการท่องเที่ยวก็ยังไม่มากนักเมื่อเปรียบเทียบกับช่วงก่อนวิกฤติโรคโควิด-19 โดยการท่องเที่ยวสิงคโปร์ยังคงเชื่อมั่นว่าการท่องเที่ยวของสิงคโปร์จะกลับมาคึกคักเหมือนช่วงก่อนโควิดในอีก 2-3 ปีข้างหน้า\n\nนายคีธ ตัน ประธานบริหารการท่องเที่ยวสิงคโปร์ (Singapore Tourism Board - STB) กล่าวว่า “จำนวนนักท่องเที่ยวและรายได้จากการท่องเที่ยวที่เพิ่มขึ้นบ่งบอกถึงความต้องการการท่องเที่ยวที่สะสมมานาน และย้ำให้เห็นว่าสิงคโปร์ยังคงเป็นจุดหมายที่ดึงดูดใจและเป็นเป้าหมายในการเดินทางของนักท่องเที่ยวจากทั่วทุกมุมโลก ทั้งเพื่อการพักผ่อนหย่อนใจและการเดินทางเพื่อธุรกิจ ในขณะนี้ ที่วิกฤติโรคระบาดยังไม่อาจบอกได้เต็มปากว่าผ่านพ้นไปแล้ว แต่เราก็เชื่อมั่นว่าจากตารางกิจกรรม งานเทศกาลต่างๆ ที่จะเกิดขึ้นตลอดทั้งปีรวมถึงข้อเสนอพิเศษมากมาย จะช่วยดึงดูดให้มีนักท่องเที่ยวเดินทางเข้ามาสิงคโปร์มากขึ้นในครึ่งหลังของปีนี้และปีต่อ ๆ ไป” จำนวนนักท่องเที่ยวต่างชาติที่เดินทางเข้ามาสิงคโปร์ในครึ่งแรกของปี 2565 สูงสุด 5 อันดับแรก มาจากประเทศอินโดนีเซีย 282,000 คน, อินเดีย 219,000 คน, มาเลเซีย 139,000 คน, ออสเตรเลีย 125,000 คน และฟิลิปปินส์ 81,000 คน คิดเป็น 56% ของนักท่องเที่ยวต่างชาติทั้งหมดที่เดินทางเข้ามา โดยนักท่องเที่ยวจากมาเลเซีย เพิ่มขึ้นกว่า 2,000% อินโดนีเซีย เพิ่มขึ้นกว่า 1,996% และอินเดีย เพิ่มขึ้นกว่า 1,344% ถือว่ามีจำนวนเพิ่มขึ้นกว่าปีก่อนมากที่สุด นอกจากนี้ระยะเวลาที่นักท่องเที่ยวพักอยู่ในสิงคโปร์ก็เพิ่มขึ้นเท่าตัว คือเฉลี่ยการเข้าพัก 7.1 วัน เทียบกับ 3.4 วัน เมื่อปี 2562 และรายได้จากการท่องเที่ยวในไตรมาสแรกของปี 2565 ก็สูงถึง 1,300 ล้านดอลลาร์สิงคโปร์ หรือเพิ่มขึ้น 213% จากปีก่อนหน้า รายได้ส่วนใหญ่มีการเติบโตในทุกกลุ่มธุรกิจ โดยรายได้จากการค้าปลีกเพิ่มขึ้น 373% และรายได้จากห้องพักและโรงแรมเพิ่มขึ้น 344% ซึ่งทำสถิติเติบโตสูงสุดเมื่อเทียบกับปีก่อน",
    "มดดำ เฉลยคนที่พา อิงฟ้า เที่ยวสิงคโปร์ คงอยากพักผ่อน (คลิป)": "มดดำ เฉลยคนที่พา อิงฟ้า เที่ยวสิงคโปร์ คงอยากพักผ่อน (คลิป)",
    "ทำงานสิงคโปร์ ต้องรู้อะไรบ้าง? ส่องเงื่อนไขไปทำงานสิงคโปร์ปี 2022": "การได้ ไปทำงานในสิงคโปร์ เป็นอีกหนึ่งความฝันที่หลายคนอยากทำให้ได้สักครั้งในชีวิต เพราะนอกจากจะได้ยกระดับให้โปร์ไฟล์การทำงานของตัวเองแล้ว ยังเป็นการได้ไปสัมผัสในหนึ่งประเทศที่เป็นทั้งศูนย์กลางทางการค้า ศูนย์กลางทางการเงิน และศูนย์กลางทางเทคโนโลยีของโลกด้วย เป็น ‘ประเทศพัฒนาแล้ว’ ที่อยู่ใกล้บ้านเราที่สุด แถมหากคิดถึงบ้าน ก็สามารถนั่งเครื่องบินกลับมาไทย ภายในไม่ถึง 3 ชั่วโมงก็ถึงแล้ว\n\nแม้สิงคโปร์จะมีค่าครองชีพสูงกว่าไทยถึง 110.72% (34,904.70 บาท/เดือน ที่สิงคโปร์ เทียบกับ 18,061.91 บาท/เดือน ที่ไทย) อ้างอิงจากข้อมูลของ NUMBEO แต่สวัสดิการขั้นพื้นฐาน รวมถึงสิทธิพลเมืองของสิงคโปร์ก็นับว่าแข็งแรงกว่าไทยมาก แต่สาเหตุที่ดึงดูดคนไทยให้ไปทำงานที่สิงคโปร์มากที่สุด เห็นจะเป็นเรื่อง ‘ค่าจ้าง’ ที่สูงที่สุดเป็นอันดับ 1 ในกลุ่มประเทศอาเซียน โดยค่าแรงขั้นต่ำของลูกจ้างชาวสิงคโปร์ 1 วัน สูงกว่าค่าแรงขั้นต่ำต่อวันของ ‘บรูไน ฟิลิปปินส์ อินโดนีเซีย และไทย’ รวมกันเสียอีก จะช้าอยู่ไย ไปดูกันดีกว่าว่า หากอยากไปทำงานที่สิงคโปร์ ต้องรู้อะไรบ้าง\n\nอยากทำงานในสิงคโปร์ มีใบอนุญาตแบบไหนบ้าง?\n\nนอกจากการเข้าไปทำงานในสิงคโปร์ด้วยใบอนุญาตทำงานรูปแบบเดิมแล้ว สิงคโปร์ยังเปิดวีซ่าทำงานรูปแบบใหม่ หวังดึงดูดแรงงานระดับหัวกะทิจากทั้งสายเทคโนโลยี และสายอื่นๆ เข้ามาในประเทศ ได้แก่ OnePass และ Tech.Pass ซึ่งให้อิสระในการทำงานมากกว่า แถมพาครอบครัวมาอยู่ด้วยได้ แต่ต้องมีเงินเดือนในระดับ ‘หลายแสนบาท’ ต่อเดือนเลยทีเดียว\n\n1.OnePass คือ วีซ่ารูปแบบใหม่ที่เพิ่งเกิดขึ้นสดๆ ร้อนๆ เพื่อดึงดูดให้คนระดับหัวกะทิจากทั่วทุกมุมโลก โดยอนุญาตให้แรงงานต่างชาติที่มีศักยภาพสูง สามารถย้ายมาทำงานที่สิงคโปร์ได้เป็นระเยเวลา 5 ปี และต่ออายุได้เพิ่มคราวละ 5 ปี สิทธิพิเศษที่ผู้ถือ OnePass ได้รับ มีดังต่อไปนี้\n\nสามารถเปิดและดำเนินกิจการบริษัท หรือทำงานให้กับหลายบริษัทได้ในเวลาเดียวกัน\n\nไม่จำเป็นต้องสมัครใหม่หากเปลี่ยนงานกลางคัน\n\nสามารถพาครอบครัวมาอยู่ได้ โดยจะได้รับ Dependant’s Pass หรือ ใบอนุญาตสำหรับผู้ติดตาม\n\nโดย OnePass เปิดรับแบบไม่จำกัดจำนวน เพียงมีคุณสมบัติตรงตามเงื่อนไขดังต่อไปนี้\n\nมีเงินเดือนประจำในปีที่ผ่านมาขั้นต่ำ 30,000 ดอลลาร์สิงคโปร์ หรือประมาณ 7.8 แสนบาท\n\nกำลังจะมีรายได้ขั้นต่ำ 30,000 ดอลลาร์สิงคโปร์ หรือประมาณ 7.8 แสนบาท จากบริษัทนายจ้างในประเทศสิงคโปร์\n\nนอกจากนั้น แรงงานต่างประเทศที่จะยื่นขอ OnePass จะต้องมีประสบการณ์การทำงานในบริษัทที่มั่นคง (มีมูลค่าตลาดอย่างน้อย 500 ล้านดอลลาร์สหรัฐ หรือ มีรายได้อย่างน้อย 200 ล้านดอลลาร์สหรัฐต่อปี)\n\nนอกจากนี้ ผู้ที่มีผลงานโดดเด่นทางด้านศิลปะวัฒนธรรม, กีฬา, วิทยาศาสตร์และเทคโนโลยี, วิชาการและวิจัย ก็สามารถยื่นขอ OnePass ได้ แม้มีคุณสมบัติไม่ครบตามที่ระบุไว้ข้างต้น โดยเตรียมเริ่มใช้จริงตั้งแต่วันที่ 1 มกราคม 2566 ที่จะถึงนี้\n\n2.Tech.Pass คือ วีซ่ารูปแบบใหม่ที่อนุญาตให้ผู้ประกอบการธุรกิจด้านเทคโนโลยี ผู้นำองค์กร หรือผู้เชี่ยวชาญด้านเทคนิค (โดยเฉพาะสาย AI และการวิเคราะห์ข้อมูล) จากต่างประเทศ สามารถเข้ามาทำงานหรือประกอบกิจการในสิงคโปร์ได้อย่างอิสระ โดยให้สิทธิพิเศษในหลากหลายด้าน เช่น\n\nดำเนินธุรกิจด้านเทคโนโลยีในสิงคโปร์ได้\n\nเลือกทำงานในบริษัทสิงคโปร์ได้อิสระ (วีซ่าทั่วไปต้องทำงานกับนายจ้างที่ระบุไว้เท่านั้น)\n\nสามารถเป็นที่ปรึกษาให้กับบริษัทสิงคโปร์ ผู้บรรยายในมหาวิทยาลัย และนักลงทุนในบริษัทสิงคโปร์ได้\n\nสามารถพาครอบครัวมาอยู่ด้วยได้แถมมีเงินสนับสนุนให้ด้วย\n\nแต่ผู้ที่จะได้รับ Tech.Pass จะมีเพียง 500 คน คัดเลือกจากผู้สมัครจากทั่วโลก แถมต้องผ่านเกณฑ์อย่างน้อย 2 ใน 3 ข้อต่อไปนี้ด้วย\n\nมีเงินเดือนประจำในปีที่ผ่านมาอย่างน้อย 20,000 ดอลลาร์สิงคโปร์ หรือประมาณ 5.2 แสนบาท\n\nมีประสบการณ์อย่างน้อย 5 ปี ในตำแหน่งผู้นำองค์กรของบริษัทเทคโนโลยีที่มีมูลค่าตลาดอย่างน้อย 500 ล้านดอลลาร์สหรัฐ (ประมาณ 1.82 หมื่นล้านบาท) หรือระดมทุนได้อย่างน้อย 30 ล้านดอลลาร์สหรัฐ (ประมาณ 1.09 พันล้านบาท)\n\nมีประสบการณ์อย่างน้อย 5 ปี ในตำแหน่งผู้นำในการพัฒนาผลิตภัณฑ์ทางเทคโนโลยีที่มีผู้ใช้งานอย่างน้อย 100,000 คนต่อเดือน หรือมีรายได้อย่างน้อย 100 ล้านดอลลาร์สหรัฐ (3.6 พันล้านบาท)\n\nโดย Tech.Pass ได้เปิดรับสมัครแล้วตั้งแต่ต้นปี 2564 ที่ผ่านมา\n\nสำหรับการขอใบอนุญาตในการทำงานที่สิงคโปร์ ในรูปแบบทั่วไปนอกเหนือจาก 2 รูปแบบใหม่ที่เพิ่งเกิดขึ้นมานั้น ข้อมูลจาก Thaibizsingapore.com เผยว่า แรงงานไทยในสิงคโปร์ส่วนใหญ่จะมีใบอนุญาต 1 ใน 4 รูปแบบนี้\n\nEmployment Pass (EP) คือ ใบอนุญาตทำงานสำหรับแรงงานต่างชาติในระดับวิชาชีพ (Professional) และระดับบริหาร (Executive) โดยกระทรวงแรงงานสิงคโปร์ได้กำหนดคุณสมบัติชาวต่างชาติที่จะเข้ามาทำงานในระดับนี้ว่า จะต้องมีวุฒิการศึกษาจากสถาบันที่ได้มาตรฐาน มีประสบการณ์การทำงานที่เป็นที่ยอมรับ และได้รับค่าจ้างไม่ต่ำกว่า 5,000 ดอลลาร์สิงคโปร์ (5,500 ดอลลาร์สิงคโปร์สำหรับภาคบริการทางการเงิน) ซึ่งเป็นอัตราที่ประกาศขึ้นใหม่ในเดือนกุมภาพันธ์ที่ผ่านมา จะมีผลตั้งแต่เดือนกันยายน 2565\n\nS Pass คือ ใบอนุญาตทำงานสำหรับแรงงานต่างชาติที่มีฝีมือระดับกลาง ซึ่งจะพิจารณาคุณสมบัติหลายด้าน ทั้งค่าจ้าง การศึกษา ลักษณะงาน ประสบการณ์และความชำนาญพิเศษ เช่น ผู้ชำนาญงานสาขาต่างๆ ช่างเทคนิคต่างๆ เป็นต้น โดยจะต้องมีเงินเดือนประจำขั้นต่ำ 3,000 ดอลลาร์สิงคโปร์ (3,500 ดอลลาร์สิงคโปร์สำหรับภาคบริการทางการเงิน) มีการศึกษาระดับปริญญาหรืออนุปริญญา (Degree or Diploma) หรือประกาศนียบัตรวิชาชีพเทคนิคหลักสูตรเต็มเวลาอย่างน้อย 1 ปี และมีประสบการณ์ทำงานในสาขานั้นเป็นระยะเวลาหนึ่ง อัตราเงินเดือนประจำขั้นต่ำระดับใหม่นี้ จะมีผลตั้งแต่เดือนกันยายน 2565 เช่นเดียวกับของ EP\n\nWork Permit คือ ใบอนุญาตทำงานสำหรับแรงงานต่างชาติกึ่งฝีมือ (Semi-skilled worker) และแรงงานไร้ฝีมือ (Unskilled worker) อายุระหว่าง 18-50 ปี รัฐบาลสิงคโปร์กำกับดูแลและควบคุม โดยการเก็บค่าธรรมเนียมการใช้แรงงานต่างชาติ (Levy) จากนายจ้าง กำหนดสัดส่วนของแรงงานท้องถิ่นกับแรงงานต่างชาติ โดยกำหนดสัดส่วนแรงงานท้องถิ่น 2 คน แรงงานต่างชาติ 1 คน กำหนดระยะเวลาการทำงานในประเทศสิงคโปร์ของแรงงานต่างชาติ รวมถึงกลุ่มประเทศที่อนุญาตให้ทำงานในแต่ละภาคธุรกิจ\n\n\n\nแรงงานไทยส่วนใหญ่จะถือใบอนุญาตการทำงานประเภท Work Permit อยู่ในภาคก่อสร้าง (Construction) งานในอุตสาหกรรมปิโตรเคมี (Process) งานสร้างและซ่อมบำรุงเรือ (Marine) โดยถือใบอนุญาตการทำงานประเภท Work Permit เป็นส่วนใหญ่ โดยแรงงานบางส่วนก็สามารถได้รับการพิจารณาใบอนุญาตการทำงานประเภท S Pass ได้ หากมีความชำนาญพิเศษเป็นที่ต้องการในตลาดแรงงาน และมีประสบการณ์การทำงานในประเทศสิงคโปร์เป็นระยะเวลานาน\n\nWork Permit (Migrant domestic worker) คือ ใบอนุญาตทำงานสำหรับคนทำงานบ้านที่จะต้องทำงานในบ้านตามที่อยู่ที่แจ้งไว้กับกระทรวงแรงงานเท่านั้น โดยจะต้องมาจากประเทศต้นทางที่ได้รับอนุญาตจากกระทรวงแรงงานสิงคโปร์ มีอายุระหว่าง 23-50 ปี (คนทำงานบ้านที่มีอายุ 50 ปีขึ้นไปสามารถต่ออายุใบอนุญาตการทำงานได้จนอายุครบ 60 ปี) และมีการศึกษาอย่างน้อย 8 ปี (สำหรับลูกจ้างที่มาจากประเทศไทยต้องจบการศึกษาระดับมัธยมศึกษาปีที่ 3 เป็นอย่างต่ำ)\n\nศึกษารายละเอียดเกี่ยวกับการเตรียมตัวไปทำงานที่สิงคโปร์ได้ที่นี่\n\nThaibizsingapore\n\nThaiEmbassy\n\nอาชีพไหนในสิงคโปร์ ไหนอยากได้แรงงานไปร่วมงาน?\n\nเมื่อครั้งนาย สุชาติ ชมกลิ่น รัฐมนตรีว่าการกระทรวงแรงงานและคณะ ได้เข้าเยี่ยมคารวะ Dr.Tan See Leng รัฐมนตรีว่าการกระทรวงแรงงานของสิงคโปร์ นายสุชาติ ได้เปิดเผยข้อมูลจากฝั่งกระทรวงแรงงานของสิงคโปร์ว่า ปัจจุบันประเทศไทยมีแรงงานไทยที่เข้ามาทำงานกว่า 10,000 คน ผ่านกรมการจัดหางานเป็นผู้จัดส่ง 1,827 คน\n\nในปี 2565 นายจ้าง และสถานประกอบการในประเทศสิงคโปร์มีความต้องการจ้างแรงงานไทยใน 3 สาขา ได้แก่\n\nภาคอุตสาหกรรมก่อสร้าง\n\nช่างอู่ต่อเรือ\n\nช่างเชื่อมฝีมือ\n\nเนื่องจากแรงงานไทยได้รับการชื่นชมในเรื่องทักษะฝีมือการทำงานขั้นสูง ซึ่งเป็นที่ไว้วางใจ และพึงพอใจของนายจ้างสิงคโปร์ สอดคล้องกับนโยบายรัฐบาลที่ให้ความสำคัญกับยุทธศาสตร์ชาติด้านการพัฒนาและเสริมสร้างศักยภาพทรัพยากรมนุษย์ที่มีเป้าหมายพัฒนาคนในทุกมิติ\n\nนอกจากนี้ Hot Course Thailand ยังแนะนำสายงานที่ได้รับความนิยมอย่างมากในสิงคโปร์ ได้แก่\n\nสายการเงิน (Finance Industry)\n\nตัวอย่างอาชีพ : Compliance Managers, Risk Management Managers, Information Technology Professionals, Investment Management Professionals\n\nสายสื่อสารข้อมูลและสื่อดิจิทัล (Information Communication & Digital Media Industry)\n\nตัวอย่างอาชีพ : Cyber Security Experts, Analyst Programmer, Software Engineer, 2D and 3D Artist, Animator, Game Producer\n\nสายงานก่อสร้าง (Construction Industry)\n\nตัวอย่างอาชีพ : Geotechnical Engineer, Design Engineer, Civil/ Structural/ Bridge Engineer\n\nสายงานด้านสุขภาพ (Healthcare Industry)\n\nตัวอย่างอาชีพ : Medical Diagnostic Radiographer, Medical/Laboratory, Technologist, Occupational Therapist\n\nค่าจ้างในสิงคโปร์ เป็นอย่างไร?\n\nข้อมูลจาก Asean Briefing เผยว่า ค่าแรงขั้นต่ำในสิงคโปร์ ปรับเพิ่มจาก 1,274 ดอลลาร์สิงคโปร์/เดือน เป็น 1,312 ดอลลาร์สิงคโปร์/เดือน เมื่อวันที่ 1 ก.ค. 65 กรมส่งเสริมการค้าระหว่างประเทศ (DITP) ได้รวบรวมอัตราค่าจ้างสำหรับอาชีพในกลุ่มอุตสาหกรรมท่องเที่ยว, วิศวกรการผลิต, วิศวกรไฟฟ้า, วิศวกรเคมี, วิทยาศาสตร์เคมี, เทคโนโลยีสารสนเทศ, การเงินและการธนาคาร (ระดับผู้บริหาร), การก่อสร้าง และเลขานุการไว้ ดังนี้\n\nอุตสาหกรรมท่องเที่ยว (หน่วย : ดอลลาร์สิงคโปร์)\n\nผู้จัดการร้านค้า 2,200 ขึ้นไป ผู้จัดการร้านค้าปลีก 3,500 ขึ้นไป ผู้จัดการภัตตาคาร 2,000 - 3,100 ผู้ช่วยฝ่ายขาย (ร้านค้าปลีก) 900 - 1,300 ผู้ดูแลจัดการร้าน (Shop Supervisor) 1,200 - 1,500 บริกรชายและหญิง 800 - 1,500 หัวหน้าบริกร 1,600 - 2,100 พ่อครัว 1,300 - 2,100 ผู้ช่วยพ่อครัว 800 - 1,300 พนักงานต้อนรับทั่วไป 1,400 - 1,900 พนักงานต้อนรับโรงแรม 1,700 - 2,200 ผู้จัดการด้านการตลาด/การขาย 1,600 - 2,000 ผู้จัดงานนิทรรศการ 2,000 - 3,000 ที่ปรึกษาทัวร์ 1,500 - 2,300\n\nวิศวกรการผลิต (หน่วย : ดอลลาร์สิงคโปร์)\n\nวิศวกรการผลิต 4,500 - 8,200 ผู้ช่วยวิศวกรการผลิต 3,200 - 4,900 วิศวกรเครื่องกล 3,200 - 4,900 ผู้ประสานงานการผลิต 2,600 - 4,100 ช่างวิศวกรการผลิต 2,100 - 3,600 ช่างวิศวกรฝ่ายเครื่องกล 1,800 - 2,500\n\nวิศวกรไฟฟ้า (หน่วย : ดอลลาร์สิงคโปร์)\n\nวิศวกรไฟฟ้า 3,300 - 4,700 ผู้ช่วยวิศวกรไฟฟ้า 2,300 - 3,300\n\nวิศวกรเคมี (หน่วย : ดอลลาร์สิงคโปร์)\n\nวิศวกรเคมี 2,900 - 5,200 วิศวกรเคมีการผลิต 3,000 - 6,200 ผู้ควบคุมการผลิต 2,900 - 5,200\n\nวิทยาศาสตร์เคมี (หน่วย : ดอลลาร์สิงคโปร์)\n\nวิศวกรการผลิต (การผลิตยา) 3,000 - 5,000 นักจุลชีววิทยา (การผลิตยา) 3,000 - 5,000 ผู้ชำนาญการด้านชีวภาพ (การผลิต) 4,000 - 6,000 วิศวกรการผลิต 5,000 - 8,000 ผู้ควบคุมการผลิต 2,500 - 4,000\n\nเทคโนโลยีสารสนเทศ (หน่วย : ดอลลาร์สิงคโปร์)\n\nวิศวกรซอฟต์แวร์ 3,500 - 5,000 สถาปนิกการจัดองค์กร 8,000 - 14,000 ผู้จัดการโครงการ 6,000 - 8,500 ผู้จัดการด้านการจัดจ้างด้านไอที (IT Outsourcing Manager) 4,000 - 8,000 ผู้จัดการด้านการพัฒนาธุรกิจ 4,000 - 6,500\n\nการเงินและการธนาคาร ระดับผู้บริหาร (หน่วย : ดอลลาร์สิงคโปร์)\n\nนักบัญชี (ประสบการณ์ 3 - 5 ปี) 60,000 - 75,000 ผู้จัดการพัฒนาธุรกิจ (Relationship Manager) - ธนาคารรายย่อย (Retail Banking) (ประสบการณ์ 0 - 4 ปี) 90,000 - 165,000 ผู้จัดการพัฒนาธุรกิจ (Relationship Manager) - ธนาคารรายย่อย (Retail Banking) (ประสบการณ์ 4 - 8 ปี) 90,000 - 165,000 ผู้จัดการพัฒนาธุรกิจ (Relationship Manager) - Priority Banking (ประสบการณ์ 0 - 4 ปี) 45,000 - 65,000 ผู้จัดการพัฒนาธุรกิจ (Relationship Manager) - Priority Banking (ประสบการณ์ 4 - 8 ปี) 60,000 - 120,000 เจ้าหน้าที่ฝ่ายปฏิบัติการ - ตลาดการเงิน (ประสบการณ์ 0 - 4 ปี) 35,000 - 80,000 เจ้าหน้าที่ฝ่ายปฏิบัติการ - ตลาดการเงิน (ประสบการณ์ 4 - 8 ปี) 70,000 - 135,000 ผู้จัดการประเมิณความเสี่ยง (Risk Manager)(ประสบการณ์ 0 - 4 ปี) 40,000 - 90,000 Branch Operations Customer Servicing - Consumer Banking (ประสบการณ์ 0 - 4 ปี) 40,000 - 60,000 Branch Operations Customer Servicing - Consumer Banking (ประสบการณ์ 4 - 8 ปี) 70,000 - 100,000\n\nการก่อสร้าง (หน่วย : ดอลลาร์สิงคโปร์)\n\nวิศวกรโยธา 3,200 - 5,000 เจ้าหน้าที่สำรวจปริมาณงาน (Quality Surveyor) 2,900 - 4,300 ผู้จัดการโครงการ 3,800 - 6,500 วิศวกรไฟฟ้า 3,400 - 5,300 วิศวกรเครื่องกล 3,200 - 4,900 ช่างไฟฟ้า 1,600 - 2,400 หัวหน้าคนงาน (Foreman) 2,000 - 3,300 เจ้าหน้าที่รักษาความปลอดภัย 1,300 - 1,700\n\nเลขานุการ (หน่วย : ดอลลาร์สิงคโปร์)\n\nเลขานุการระดับสูง (Senior Executive) 2,800 - 4,000 เลขานุการระดับกลาง (Junior Executive) 2,000 - 3,000 เลขานุการระดับต้น (Fresh Entry) 1,700 - 2,400\n\nหมายเหตุ : ค่าแรงขั้นต่ำรายชั่วโมงของลูกจ้างสิงคโปร์อยู่ที่ราว 6 - 12 ดอลลาร์สิงคโปร์ ทั้งนี้ ขึ้นอยู่กับประเภทของงานและบริษัท\n\n.\n\nทำงานในสิงคโปร์ต้องระวัง ถ้ายังไม่อยากถูกส่งกลับ\n\nอย่างไรก็ดี การมาทำงานที่สิงคโปร์ต้องทำตามข้อกำหนดและกฎหมายที่เกี่ยวข้องอย่างเคร่งครัด สิงคโปร์เข้มงวดเรื่องการเข้าเมืองผิดกฎหมายหรือการอยู่ในสิงคโปร์เกินกำหนด หากถูกจับผู้กระทำผิดจะมีโทษปรับ จำคุก บางกรณีมีโทษเฆี่ยนด้วย ดังนั้น ผู้หางานควรตรวจสอบให้มั่นใจว่าได้รับใบอนุญาตทำงานจากกระทรวงแรงงานสิงคโปร์ก่อนเดินทางเข้าประเทศสิงคโปร์ หากแรงงานไทยที่สัญญาจ้างงานใกล้หมดอายุและไม่มั่นใจว่านายจ้างต่ออายุใบอนุญาตทำงานให้หรือไม่ก็ควรปรึกษาสำนักงานแรงงานในประเทศสิงคโปร์ก่อน\n\nทั้งนี้ กระทรวงแรงงานสิงคโปร์จัดทำแอปพลิเคชัน SGWorkPass ให้แรงงานดาวน์โหลดเพื่อตรวจสอบรายละเอียดต่างๆที่เกี่ยวข้องกับการทำงานรวมถึงกำหนดวันที่ได้รับอนุญาตให้อยู่ต่อในประเทศสิงคโปร์อย่างถูกกฏหมาย\n\nผู้เข้ามาทำงานในสิงคโปร์และถือใบอนุญาตทำงานประเภท Work Permit (WP) ควรศึกษาข้อปฏิบัติที่สำคัญอื่นๆ ได้แก่ ห้ามทำงานกับนายจ้างอื่นนอกเหนือจากที่ระบุไว้ในใบอนุญาต ห้ามหารายได้พิเศษ ห้ามมีความสัมพันธ์ด้านชู้สาวหรือมีบุตรกับชาวสิงคโปร์หรือผู้ที่ได้รับอนุญาตให้อยู่สิงคโปร์แบบถาวร (Permanent Resident : PR) หากเป็นหญิงห้ามตั้งครรภ์หรือให้กำเนิดบุตรระหว่างถือใบอนุญาตทำงานต้องพกใบอนุญาตทำงานตัวจริงกับตัวเพื่อพร้อมให้ตรวจสอบ\n\nสามารถศึกษากฎหมายที่เกี่ยวข้องกับการทำงานในสิงคโปร์เพิ่มเติมได้ที่นี่\n\nสิงคโปร์นั้นโก้จริงๆ\n\nแม้จะเป็นประเทศที่มีขนาดเล็กกว่า ‘กรุงเทพมหานคร’ กว่าเท่าตัว แต่สิงคโปร์ เป็นประเทศที่มี รายได้เฉลี่ยต่อหัว (GDP per Capita) สูงเป็นอันดับที่ 10 ของโลก จากการจัดอันดับของ Worldometer โดยมีรายได้เฉลี่ยต่อหัวอยู่ที่ 56,746 ดอลลาร์สหรัฐ/คน/ปี (2.06 ล้านบาท) ในขณะที่ตัวเลขของสหรัฐเป็น 59,939 ดอลลาร์สหรัฐ/คน/ปี (2.18 ล้านบาท) ส่วนของไทยอยู่ที่ 6,579 ดอลลาร์สหรัฐ/คน/ปี (2.39 แสนบาท) ซึ่งหมายความว่า รายได้เฉลี่ยของคนสิงคโปร์ มากกว่าของไทยเกือบ 10 เท่าเลยทีเดียว\n\nนอกจากนี้ จากการจัดอันดับ Chandler Good Government Index ซึ่งประเมิณประสิทธิผลของรัฐบาลของประเทศต่างๆ ทั่วโลก ประเมินความสามารถและผลลัพธ์ของรัฐบาลจาก 104 ประเทศ พบว่า ในปี 2565 นี้ รัฐบาลสิงคโปร์คว้าดับสามของโลก รองจากฟินแลนด์ และสวิตเซอร์แลนด์ นอกจากนี้ ยังคว้าอันดับที่ 1 เมื่อเทียบกับเฉพาะกลุ่มประเทศในเอเชีย ในขณะที่ไทยอยู่ในอันดับที่ 46\n\nสิงคโปร์เคยเป็นประเทศที่ปลอดภัยที่สุดในโลก จากการจัดอันดับของ Gallup หลายปีติดต่อกัน แม้ในการจัดอันดับครั้งล่าสุดในช่วงโควิด-19 ทางผู้จัดจะกล่าวว่า ไม่สามารถรวบรวมข้อมูลที่จำเป็นจากสิงคโปร์ที่เพียงพอต่อการจัดอันดับได้ แต่ก็คาดเดาไม่ยากว่า ด้วยกฎหมายอันเข้มงวด และประชาชนที่ขึ้นชื่อเรื่องระเบียบวินัย จะทำให้สิงคโปร์ยังคงความปลอดภัยเป็นอันดับต้นๆ ของโลกได้\n\nที่มา\n\nWorldometer\n\nNumbeo\n\nSingapore Company Incorporation\n\nMinistry of Manpower, Singapore\n\nHot Courses\n\nBrand Inside\n\nThai Embassy\n\nBangkokbiz\n\nThaibizsingapore\n\nThaipublica\n\nBloomberg",
    "‘สิงคโปร์’ แซง ‘ฮ่องกง’ ขึ้นแท่น ‘ศูนย์กลางการเงิน’ ของเอเชีย": "ฮ่องกง เสียตำแหน่ง ศูนย์กลางการเงินชั้นนำของเอเชีย ให้กับ สิงคโปร์ จากการจัดอันดับทั่วโลก ส่วน นิวยอร์ก ยังคงเป็น อันดับ 1 ของโลก ตามด้วย ลอนดอน ที่ยังรักษาตำแหน่งเบอร์ 2 ไว้ได้\n\nอันดับของ สิงคโปร์ ใน ดัชนีศูนย์การเงินโลก หรือ Global Financial Centres Index (GFCI) เพิ่มขึ้นจากอันดับ 4 เป็นอันดับ 3 ของโลก และถือเป็นอันดับ 1 ของเอเชีย แซงหน้าแชมป์เก่าอย่าง ฮ่องกง ที่หล่นไปอยู่ที่ 4 โดยดัชนีศูนย์การเงินโลกนี้ จะประเมินจาก 119 เมืองทั่วโลก ซึ่งจะจัดปีละสองครั้ง\n\nเนื่องด้วยมาตรการ Zero-Covid ของจีน ซึ่งฮ่องกงต้องปฏิบัติตามกฎดังกล่าวตลอดช่วงการระบาดใหญ่ ทำให้เศรษฐกิจของฮ่องกงต้องพังทลายลง อีกทั้งยังทำให้แรงงานไหลออกจากฮ่องกงมากขึ้น ในขณะที่ศูนย์กลางธุรกิจคู่แข่งกลับมาเปิดใหม่ ในทางตรงกันข้าม สิงคโปร์ประสบความสำเร็จในการอยู่ร่วมกับโควิดและได้เปิดประเทศอีกครั้งโดยไม่มีข้อจำกัด\n\nสำหรับอันดับ 5 ของโลกได้แก่ ซานฟรานซิสโก เพิ่มขึ้นสองจุด ตามด้วย เซี่ยงไฮ้ เป็นดับ 6 รองลงมาคือ ลอสแอนเจลิส, ปักกิ่ง และ เซินเจิ้น ตามลำดับ ส่วนอันดับ 10 ได้แก่ ปารีส ส่วน โตเกียว อันดับหล่นลงมาอยู่ที่อันดับที่ 16\n\nSource",
    "เมื่อสิงคโปร์แซงฮ่องกงขึ้น เป็นอันดับ 3 เมืองศูนย์กลางการเงินของโลก": "หากจะพูดถึงศูนย์กลางทางการเงินของโลก ฮ่องกง เคยเป็นเมืองที่ติด Top 3 มาโดยตลอดแต่ล่าสุด สิงคโปร์ ประเทศหนึ่งเดียวในอาเซียนได้แซงขึ้นมาอยู่ในอันดับ 3 เรียบร้อยแล้วทำให้ฮ่องกงหล่นไปอยู่ในอันดับที่ 4 แทน\n\nขณะที่ศูนย์กลางการเงินของโลกอันดับ1คือ นิวยอร์ค สหรัฐอเมริกา และ อันดับ2 คือ ลอนดอน ของอังกฤษ\n\n\n\nฮ่องกง ยังคงเผชิญกับอุปสรรคทางเศรษฐกิจหลายด้านทั้งการดำเนินนโยบายโควิด19ที่เข้มงวด ตามแบบแผนของจีน สถานการณ์ทางการเมืองในอดีตที่ผ่านมายังทำให้เกิดการอพยพ รวมไปถึงธุรกิจต่างชาติที่อยู่ในฮ่องกงอีกด้วยแม้จะเจอกับอุปสรรค แต่ฮ่องกงกำลังพยายามดิ้นรนเพื่อฟื้นฟูบทบาทของตนเองในฐานะศูนย์กลางการเงินระดับโลก เมื่อเดือนพฤศจิกายนที่ผ่านมามีการจัดประชุมสุดยอดนายธนาคารระดับโลกเพื่อฟื้นฟูความเชื่อมั่นให้กลับมา ซึ่งก็ได้รับคำมั่นสัญญาจากบริษัทชั้นนำ 20 แห่งที่จะส่งผู้บริหารระดับสูงมาร่วม แต่ด้วยความไม่แน่นอนเกี่ยวกับการผ่อนคลายเกณฑ์การกักตัวในช่วงโควิด19 จึงทำให้จำนวนนักท่องเที่ยว หรือผู้ไปเยือนฮ่องกงอยู่ในระดับต่ำ จึงไม่น่าแปลกใจที่จะเสียตำแหน่ง Top 3ไป\n\nในทางตรงกันข้าม ประเทศสิงคโปร์คาดว่า ปี2565 นี้จะมีนักท่องเที่ยวมากกว่า 4 ล้านคน แถมยังเปิดประเทศชนิดที่เรียกว่า มีอีเว้นท์ใหญ่ในระดับโลกไปจัดที่สิงคโปร์ เช่น การประชุมสุดยอด Milken Institute Asia , การประชุม Forbes Global CEO และ Singapore Grand Prix ทั้งหมดเป็นช่วยยกระดับสถานะของสิงคโปร์ให้กลายเป็นจุดหมายปลายทางการท่องเที่ยว\n\nการจัดอันดับ ศูนย์กลางทางการเงินของโลก หรือ The Global Financial Centres Index ในครั้งนี้รวบรวมโดยนักคิด นักวิชาการจาก Z/Yenของลอนดอน และ China Development Institute โดยจัดอันดับศูนย์การเงิน 119 แห่ง ใช้วิธีการรวบรวมข้อมูลจากตอบแบบสอบถามออนไลน์ผู้เชี่ยวชาญด้านบริการทางการเงินหลายพันราย\n\n\n\nสำหรับข้อมูลที่น่าสนใจของการทำ GFCI ครั้งนี้ยังมีอีกหลายเรื่อง เช่น เมืองต่างๆ ของจีนอย่างเซี่ยงไฮ้ ปักกิ่ง และเซินเจิ้นยังคงรักษาตำแหน่ง 10 อันดับแรกของ GFCI ทั้งๆที่ยังคงมีมาตรการคุมเข้มโควิด19 และเป็นส่วนหนึ่งที่ทำใหขาดการเชื่อมโยงกับส่วนอื่นๆของโลก\n\nปารีสหวนคืนสู่ 10 อันดับแรก ขณะที่โตเกียวร่วงลงสู่อันดับที่ 16\n\n\n\n\n\nซิดนีย์ก้าวกระโดดมาอยู่อันดับ 10 จากอันดับ 13\n\n\n\n\n\nดูไบและอาบูดาบีครองตำแหน่งสูงสุดในตะวันออกกลาง โดยอยู่ในอันดับที่ 17 และ 32 ตามลำดับ\n\n\n\n\n\nศูนย์กลางทางการเงินของรัสเซียได้รับผลกระทบจากสงครามในยูเครน โดยมอสโกตกลงไปจากอันดับ 22 อยู่อันดับ 73 และเซนต์ปีเตอร์สเบิร์กตกลงจากอันดับ 17 อยู่ที่อันดับ 114 ร่วงหนักมาก\n\n\n\n\n\nบาร์เบโดส ซีอาน และหวู่ฮั่น 3 อันดับรั้งท้ายตาราง\n\nสำหรับศูนย์กลางทางการเงินของโลก 20 อันดับแรก คือ\n\n",
    "สิงคโปร์ออกวีซ่าใหม่ เอาใจหัวกะทิ ที่อยากย้ายประเทศ อยู่ยาวๆ 5 ปี มีครอบครัวก็พามาด้วยได้": "สิงคโปร์ ออกวีซ่า Overseas Networks & Expertise Pass หรือ ONE Pass วีซ่าแบบใหม่ที่จะให้คนระดับหัวกะทิย้ายมาทำงานที่สิงคโปร์ได้ยาวๆ 5 ปี ต่ออายุได้เพิ่มคราวละ 5 ปี โดยจะรับแบบไม่จำกัดจำนวน ที่สำคัญคือพาครอบครัวมาอยู่ด้วยได้ เพื่อแก้ปัญหาขาดแคลนแรงงานทักษะสูง\n\nกระทรวงแรงงานสิงคโปร์ระบุว่าวีซ่า ONE Pass จะเป็นใบผ่านทางสำหรับบุคลากรในสายกีฬา ศิลปะ วิทยาศาสตร์ และสายวิชาการ โดยจะมีผลตั้งแต่วันที่ 1 มกราคม 2023 เป็นต้นไป\n\n“ภาคธุรกิจและผู้ที่เป็นบุคลากรชั้นเลิศกำลังมองหาสถานที่ที่ปลอดภัยและมีเสถียรภาพเพื่อการลงทุน ใช้ชีวิต และเติบโตในหน้าที่การงาน ซึ่งสิงคโปร์ก็เป็นสถานที่ที่พวกเขากำลังมองหา” Tan See Leng รัฐมนตรีว่าการกระทรวงแรงงานระบุ “นี่คือเวลาที่เหมาะสมที่จะเสริมแกร่งสถานะศูนย์กลางบุคลากรระดับหัวกะทิของประเทศสิงคโปร์​”\n\nอย่างไรก็ตาม เกณฑ์การรับสมัครถือว่าโหดหินเพราะจะต้องเป็นชาวต่างชาติที่มีรายได้เกิน 30,000 ดอลลาร์สิงคโปร์ หรือ 7.8 แสนบาท/เดือน ในช่วง 1 ปีที่ผ่านมา และจะต้องมีรายได้จำนวนนี้จากนายจ้างในอนาคตในสิงคโปร์ โดยผู้ได้รับวีซ่าชนิดนี้สามารถพาผู้ติดตาม เช่น คู่สมรส บุตร หรือบิดามารดา มาอยู่ด้วยได้\n\nสำหรับผู้ที่มีรายได้ไม่ถึงเกณฑ์ก็ยังมีโอกาส เพราะทางการระบุว่าแม้จะมีเงินเดือนไม่ถึง แต่หากพิสูจน์ได้ว่าประสบความสำเร็จอย่างยิ่งในสายงานกีฬา วิทยาศาสตร์ เทคโนโลยี หรือวิชาการ ก็สามารถได้รับวีซ่าชนิดนี้เช่นเดียวกัน\n\nสิงคโปร์ยังมีวีซ่า TechPass ชวนแรงงานระดับท็อปสาย IT ที่ให้อิสระสูงมากๆ โดยเพิ่งเริ่มให้ในปีที่ผ่านมา\n\nที่มา – Bloomberg, กระทรวงแรงงานสิงคโปร์\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "สิงคโปร์-ไทยเสี่ยงศก.ถดถอยตามสหรัฐ เหตุพึ่งส่งออก-ท่องเที่ยว": "สหรัฐยังคงเผชิญปัญหาเงินเฟ้อและความสุ่มเสี่ยงที่จะเกิดภาวะเศรษฐกิจถดถอยอย่างต่อเนื่อง ในขณะที่ธนาคารกลางสหรัฐ (เฟด) ยึดมั่นต่อจุดยืนในการเร่งปรับขึ้นอัตราดอเบี้ยเพื่อสกัดเงินเฟ้อ ซึ่งเสี่ยงทำให้เศรษฐกิจประเทศถดถอย\n\nนักเศรษฐศาสตร์หลายรายออกโรงเตือนว่า เอเชียมีแนวโน้มได้รับผลกระทบอย่างแน่นอน หากสหรัฐเผชิญภาวะเศรษฐกิจถดถอย แต่บางประเทศในภูมิภาคเอเชียตะวันออกเฉียงใต้จะได้รับผลกระทบมากกว่าประทศอื่น ๆ รวมถึง สิงคโปร์ และไทย\n\nนักเศรษฐศาสตร์เปิดเผยกับสำนักข่าวซีเอ็นบีซีว่า สิงคโปร์ และไทยมีแนวโน้มเป็น 2 ประเทศแรกที่จะได้รับผลกระทบ หากสหรัฐเผชิญภาวะเศรษฐกิจถอถอย\n\nตัวเลขผลิตภัณฑ์มวลรวมภายในประเทศ (จีดีพี) ของสหรัฐหดตัวลงติดต่อกัน 2 ไตรมาสแล้ว ซึ่งนักวิเคราะห์บางส่วนมองว่าสหรัฐกำลังเผชิญภาวะเศรษฐกิจถดถอยทางเทคนิค อย่างไรก็ตาม จนถึงขณะนี้ยังไม่ทราบชัดเจนว่า สหรัฐจะเผชิญปัญหาเศรษฐกิจถดถอยอย่างเต็มรูปแบบเมื่อใด\n\n“สิงคโปร์มีความเปราะบางต่อปัญหาเศรษฐกิจถดถอยของสหรัฐมากกว่า เมื่อเทียบกับประเทศอื่น ๆ ในภูมิภาค เพราะสิงคโปร์พึ่งพาเศรษฐกิจสหรัฐอย่างมาก” นายชัว ฮัก บิน นักเศรษฐศาสตร์ระดับอาวุโสของเมย์แบงก์กล่าว\n\n“ผมคาดว่าสิงคโปร์จะได้รับผลกระทบเป็นประเทศแรก เพราะพึ่งพาการส่งออก ทั้งยังเป็นเศรษฐกิจเปิดขนาดเล็ก” นายชัวกล่าว\n\nขณะที่ นางเซลินา หลิง หัวหน้านักเศรษฐศาสตร์ของโอซีบีซีแบงก์เห็นด้วยกับการวิเคราะห์ข้างต้น\n\n“ดิฉันมองว่าดินแดนที่มีการเปิดเศรษฐกิจและพึ่งพาการค้า เช่น สิงคโปร์ ไต้หวัน เกาหลีใต้ และอาจรวมถึงไทย จะได้รับผลกระทบจากภาวะเศรษฐกิจถดถอยของสหรัฐ” นางหลิง กล่าว\n\nเมย์แบงก์ระบุในรายงานเมื่อช่วงปลายเดือนส.ค.ว่า เมื่อพิจารณาจากข้อมูลในอดีตแล้วจะพบว่า การขยายตัวของจีดีพีแต่ละประเทศนั้นมีความสัมพันธ์กับวัฏจักรทางธุรกิจของสหรัฐ เพราะประเทศเหล่านี้พึ่งพาการส่งออก\n\nขณะเดียวกัน ไทยก็เป็นหนึ่งในประเทศแรก ๆ ที่นักเศรษฐศาสตร์ประเมินว่าจะได้รับผลกระทบจากปัญหาเศรษฐกิจถดถอยของสหรัฐ เนื่องจากไทยพึ่งพาภาคการท่องเที่ยวอย่างมาก\n\nข้อมูลจากธนาคารโลกระบุว่า อุตสาหกรรมการท่องเที่ยวคิดเป็นสัดส่วนประมาณ 11% ของจีดีพีในปี 2562 ซึ่งเป็นช่วงก่อนเกิดโควิด-19 ซึ่งในขณะนั้นไทยต้อนรับนักท่องเที่ยวต่างชาติเกือบ 40 ล้านคน และสร้างรายได้กว่า 6 หมื่นล้านดอลลาร์\n\nแต่ในปี 2564 ไทยต้อนรับนักท่องเที่ยวต่างชาติเพียง 428,000 ราย ขณะที่เศรษฐกิจของประเทศขยายตัวเพียง 1.5% ซึ่งเป็นหนึ่งในอัตราการขยายตัวที่ช้าที่สุดในเอเชียตะวันออกเฉียงใต้\n\nนายชัวกล่าวว่า ไทยอาจเผชิญภาวะเศรษฐกิจถดถอยต่อจากสิงคโปร์ แต่ยังต้องรอดูช่วงเวลาที่จีนจะกลับมาเปิดประเทศอีกครั้ง เพื่อพิจารณาว่าเศรษฐิจของไทยจะสามารถพลิกฟื้นได้อย่างเต็มที่หรือไม่\n\nด้านนายเออร์วิน ซีห์ นักเศรษฐศาสตร์อาวุโสของดีบีเอสแบงก์กล่าวว่า นักท่องเที่ยวจีนไม่ได้เดินทางเยือนไทย เพราะปิดประเทศ โดยปัจจัยดังกล่าวทำให้เศรษฐกิจไทยตกอยู่ภายใต้ภาวะล่อแหลมมากยิ่งขึ้น\n\n“ตราบใดที่ไทยยังไร้นักท่องเที่ยวจีน เศรษฐกิจจะเผชิญความยากลำบากต่อไป โดยขณะนี้ไทยเผชิญปัญหาการเติบโตที่อ่อนแอ เงินเฟ้ออยู่ในระดับสูง และค่าเงินบาทตกอยู่ภายใต้แรงกดดัน” นายซีห์กล่าว",
    "เรื่องน่ารู้ก่อนเดินทางไปสิงคโปร์กับเด็ก 2022": "",
    "สิงคโปร์เขี่ยฮ่องกง ขึ้นแท่นศูนย์กลางการเงินเอเชีย รั้งอันดับ 3 ศูนย์กลางการเงินของโลก": "สิงคโปร์เขี่ยฮ่องกง ขึ้นแท่นศูนย์กลางการเงินเอเชีย รั้งอันดับ 3 ศูนย์กลางการเงินของโลก\n\nสำนักข่าวเอเอฟพีรายงานเมื่อวันที่ 23 กันยายนว่า ตามการจัดอันดับศูนย์กลางการเงินโลก (จีเอฟซีไอ) สิงคโปร์ผงาดขึ้นแท่นอันดับหนึ่ง ในฐานะศูนย์กลางทางการเงินของเอเชีย โค่นแชมป์เก่าอย่างฮ่องกง และรั้งอันดับ 3 ของการเป็นศูนย์กลางการเงินของโลก เป็นรองเพียงนครนิวยอร์ก และกรุงลอนดอน ที่รั้งอันดับที่ 1 และอันดับที่ 2 ตามลำดับ\n\nสาเหตุที่ทำให้สิงคโปร์สามารถขึ้นมาเป็นศูนย์กลางทางการเงินอันดับหนึ่งของเอเชียแทนฮ่องกงได้นั้น เป็นผลจากการที่สิงคโปร์สามารถควบคุมสถานการณ์การแพร่ระบาดของโควิด-19 ได้อย่างประสบความสำเร็จ และยังมีมาตรการผ่อนคลายทางชายแดนที่ช่วยดึงดูดนักท่องเที่ยวราว 4 ล้านคน และกระตุ้นเศรษฐกิจการท่องเที่ยวของประเทศให้ดีขึ้นในปีนี้ อีกทั้งสิงคโปร์ยังจะทำหน้าที่เป็นศูนย์กลางการประชุมทางเศรษฐกิจและการเงินในเร็วๆ นี้อีกด้วย\n\nสวนทางกับฮ่องกงที่ยังคงยึดมั่นกับนโยบายโควิดเป็นศูนย์ของจีน และใช้มาตรการกักตัวสกัดกั้นโควิด-19 ในโรงแรม ซึ่งตกเป็นที่วิจารณ์อย่างมาก ส่งผลให้ภาคเศรษฐกิจได้รับผลกระทบ อีกทั้งยังทำให้เกิดปัญหา “สมองไหล” เนื่องจากคู่แข่งทางเศรษฐกิจของฮ่องกงต่างทยอยเปิดเมืองอีกครั้ง\n\nขณะที่ทางการฮ่องกงออกแถลงการณ์เกี่ยวกับการจัดอันดับครั้งล่าสุดโดยจีเอฟซีไอ โดยเน้นย้ำไปที่คะแนนของฮ่องกงที่สูงขึ้นกว่าของปีก่อนหน้า และยังกล่าวว่า พวกเราจะยังคงรับฟังความคิดเห็นต่างๆ และจะกล้าที่จะปฏิรูปตลาดการเงินของฮ่องกงให้มีความแข็งแกร่งและความเป็นหนึ่งเดียวและบทบาทของพวกเราในฐานะศูนย์กลางทางการเงินระหว่างประเทศ\n\nทั้งนี้ อันดับอื่นๆ ตามการจัดอันดับศูนย์กลางการเงินโลกโดยจีเอฟซีโอ ยังมีซานฟรานซิสโก อยู่ที่อันดับที่ 5 ขยับขึ้นจากปีที่แล้วมา 2 อันดับ ขณะที่เซี่ยงไฮ้ ซึ่งถูกล็อกดาวน์ไปเมื่อช่วงต้นของปี 2022 อยู่ที่อันดับที่ 6 ตามด้วยนครลอสแอนเจลิส ปักกิ่ง และเสิ่นเจิ้น",
    "สิงคโปร์เปิดตัววีซ่าทำงาน 5 ปี หวังดึงดูดแรงงานต่างชาติ": "สำนักข่าวต่างประเทศรายงานจากประเทศสิงคโปร์ เมื่อวันที่ 29 ส.ค. ว่า กระทรวงทรัพยากรมนุษย์ของสิงคโปร์ออกแถลงการณ์ เมื่อวันจันทร์ เกี่ยวกับการปฏิรูปมาตรการออกวีซ่าทำงานและเพื่อการอยู่อาศัยแบบใหม่ เพื่อดึงดูดชาวต่างชาติซึ่งมีความสามารถระดับหัวกะทิ ให้เข้ามาทำงานในประเทศ อันจะนำไปสู่การพัฒนาเศรษฐกิจของสิงคโปร์ด้วย\n\nSingapore introduces new work visa rules to woo foreign talent https://t.co/YptmOBjaGK pic.twitter.com/CQTO1gkjwC — Reuters (@Reuters) August 29, 2022\n\n\n\nทั้งนี้ วีซ่าดังกล่าวครอบคลุมระยะเวลา 5 ปี โดยจะเป็นการอนุมัติให้กับผู้มีรายได้ต่อเดือนอย่างน้อย 30,000 ดอลลาร์สิงคโปร์ ( ราว 782,858.91 บาท ) ภายในระยะเวลา 12 เดือนล่าสุด ผู้ที่ได้รับการอนุมัติวีซ่าประเภทนี้สามารถนำครอบครัว คู่สมรส และบุตร เข้ามาอาศัยด้วยได้ และสามารถต่ออายุคราวละ 5 ปีได้ไม่จำกัดครั้ง โดยมาตรการดังกล่าวจะมีผลตั้งแต่เดือน ม.ค. 2566\n\n\n\nอย่างไรก็ตาม ผู้ที่มีความสามารถและทักษะในระดับสูง หากมีรายรับไม่ถึงเกณฑ์ข้างต้น สามารถยื่นคำร้องเพื่อขอรับพิจารณาวีซ่าแบบเดียวกันนี้ได้ ทว่าต้องมีการ “พิสูจน์ความสามารถอย่างจริงจัง” ขณะที่ผู้เชี่ยวชาญด้านเทคโนโลยี และสายงานอื่นซึ่งยังเป็นที่ขาดแคลนในสิงคโปร์ สามารถยื่นเรื่องเพื่อขอรับการพิจารราวีซ่า 5 ปีได้ ตั้งแต่เดือน ก.ย. ปีหน้า จากปัจจุบันอยู่ที่ระหว่าง 2-3 ปี.\n\nเครดิตภาพ : GETTY IMAGES",
    "สิงคโปร์เผยเงินเฟ้อพื้นฐานเดือนส.ค.ปรับตัวขึ้นมากกว่าที่คาด : อินโฟเควสท์": "กระทรวงการค้าและอุตสาหรรมสิงคโปร์ (MTI) และธนาคารกลางสิงคโปร์ (MAS) เปิดเผยในวันนี้ (23 ก.ย.) ว่า ดัชนีราคาผู้บริโภคพื้นฐาน (core CPI) เดือนส.ค.เพิ่มขึ้นสู่ระดับ 5.1% เมื่อเทียบรายปี ซึ่งสูงกว่าการคาดการณ์ที่ 5% และสูงกว่าตัวเลขเดือนก.ค.ที่ 4.80%\n\nดัชนี CPI ทั่วไป ซึ่งรวมราคาในหมวดที่พักอาศัยและการขนส่งภาคเอกชนปรับตัวขึ้นแตะ 7.5% ในเดือนส.ค. ซึ่งสูงกว่าที่คาดการณ์เอาไว้ที่ 7.2% และสูงกว่าตัวเลขเดือนก.ค.ที่ 7.0%\n\nรายงานระบุว่า ดัชนี CPI ที่เพิ่มขึ้นในเดือนส.ค.นั้นเป็นผลมาจากการนำเข้าโภคภัณฑ์ที่แพงขึ้นและราคาอาหารที่สูงขึ้น โดยต้นทุนอาหารและการขนส่งถือเป็นปัจจัยสำคัญที่สุดต่อแรงกดดันด้านราคาในเดือนส.ค. เนื่องจากสิงคโปร์ต้องนำเข้าเชื้อเพลิงและธัญพืชเกือบทั้งหมด\n\nตัวเลขเงินเฟ้อดังกล่าวทำให้หลายฝ่ายคาดการณ์มากขึ้นว่า MAS มีแนวโน้มที่จะคุมเข้มนโยบายการเงินเพิ่มเติมในการประชุมเดือนต.ค. โดย MAS คาดการณ์ว่า ดัชนี CPI พื้นฐานจะอยู่ในกรอบ 3% – 4% ในช่วงสิ้นปีนี้ ขณะที่ เงินเฟ้อโดยรวมมีแนวโน้มเคลื่อนไหวที่ระหว่าง 5% -6%\n\nโดย สำนักข่าวอินโฟเควสท์ (23 ก.ย. 65)\n\nTags: ดัชนีราคาผู้บริโภคพื้นฐาน",
    "ดูสิงคโปร์เป็นต้นแบบ ดันศักยภาพท่าเรือไทย": "",
    "นักวิเคราะห์คาดดอลลาร์สิงคโปร์แข็งแกร่ง ขานรับแบงก์ชาติคุมเข้มการเงิน": "ดอลลาร์สิงคโปร์กลายมาเป็นสกุลเงินที่มีความยืดหยุ่นต่อดอลลาร์สหรัฐมากที่สุดในเอเชียในปีนี้ โดยนักกลยุทธ์บางรายคาดการณ์ว่า ดอลลาร์สิงคโปร์จะแข็งค่ามากยิ่งขึ้น หากแรงกดดันเงินเฟ้อผลักดันให้ธนาคารกลางสิงคโปร์ (MAS) คุมเข้มนโยบายการเงิน\n\nทั้งนี้ สำนักข่าวบลูมเบิร์กรายงานว่า โกลด์แมนแซคส์ ซิติกรุ๊ป และเอ็มยูเอฟจีแบงก์อยู่ในกลุ่มสถาบันการเงินที่มีมุมมองเชิงบวกต่อสกุลเงินดอลลาร์สิงคโปร์ โดยได้รับแรงหนุนจากการคาดการณ์ว่า MAS จะเพิ่มการคุมเข้มนโยบายการเงินที่การประชุมเดือนต.ค. เพื่อสกัดเงินเฟ้อพื้นฐานที่แตะระดับสูงสุดในรอบ 14 ปีเมื่อเดือนก.ค. นายเจฟฟ์ เอ็ง นักกลยุทธ์ด้านอัตราแลกเปลี่ยนสกุลเงินของเอ็มยูเอฟจีแบงก์ในสิงคโปร์ระบุว่า เอ็มยูเอฟจีแบงก์คาดการณ์ว่า ความเป็นไปได้ที่ MAS จะคุมเข้ม\n\nการคาดการณ์ดังกล่าวมีขึ้นในขณะที่สกุลเงินสำคัญเกือบทุกสกุลอ่อนค่าลงเมื่อเทียบกับดอลลาร์ เนื่องจากธนาคารกลางสหรัฐ (เฟด) เดินหน้าวงจรการปรับขึ้นอัตราดอกเบี้ยในเชิงรุก อย่างไรก็ตาม แม้จุดยืนของ MAS ได้ผลักดันให้ดอลลาร์สิงคโปร์กลายเป็นผู้ชนะในกลุ่มสกุลเงินในเอเชีย แต่ดอลลาร์สิงคโปร์ยังคงปรับตัวลดลงกว่า 4% เมื่อเทียบกับดอลลาร์สหรัฐในปีนี้",
    "สิงคโปร์เผย “โด ควอน” ไม่อยู่ในประเทศแล้ว แม้เจ้าตัวยันไม่ได้หลบหนี": "สำนักข่าวบลูมเบิร์กรายงานว่า นายโด ควอน พร้อมด้วยบุคคลอื่นอีก 5 รายถูกออกหมายจับในเกาหลีใต้ในวันที่ 14 ก.ย.ที่ผ่านมา โดยสำนักงานอัยการเกาหลีใต้ระบุว่า นายควอนและพวก ซึ่งถูกกล่าวหาว่าละเมิดกฎหมายของตลาดทุน ต่างอยู่ในสิงคโปร์ทั้งหมด\n\nและหลังจากที่เจ้าหน้าที่ตำรวจสิงคโปร์ออกแถลงการณ์ในวันเสาร์ นายควอนได้ทวีตข้อความว่า ตัวเข้าไม่มีอะไรปิดบังและกำลังให้ความร่วมมืออย่างเต็มที่กับหน่วยงานรัฐบาล",
    "ชาวเวียดนามแห่ซื้อไอโฟน14ที่'สิงคโปร์-ไทย'": "ชาวเวียดนามแห่เดินทางไปสิงคโปร์และประเทศไทย เพื่อต่อแถวซื้อไอโฟน 14 ให้ไวที่สุด หลายคนรอเก้อ บางคนรอคิวนานเนื่องจากไม่ได้จองซื้อสินค้าล่วงหน้าผ่านเว็บไซต์\n\nเมื่อช่วงเช้าของวันพฤหัสบดีที่ (15 ก.ย.) 1 วันก่อนไอโฟน 14 จะวางจำหน่าย ชาวเวียดนามแห่มารอต่อคิวหน้าร้านแอ๊ปเปิ้ลสโตร์ แถวถนนออร์ชาร์ดในสิงคโปร์พร้อมกระเป๋าเดินทาง แต่ผู้จัดการร้านเผยว่าปีนี้ ไม่สามารถซื้อไอโฟน 14 ได้โดยตรง ผู้ที่จองผ่านออนไลน์เท่านั้นที่สามารถซื้อได้ ชาวเวียดนามต่างไม่พอใจ บางคนรอให้ร้านค้าเปลี่ยนกติกา และบางคนเปลี่ยนไปซื้อที่สาขาอื่น จากนั้นช่วงบ่าย ร้านค้าได้กั้นเขตสำหรับผู้สั่งจองออนไลน์เท่านั้นที่จะได้รับไอโฟน ส่วนชาวเวียดนามที่มาต่อแถวยังคงคาดหวังว่าร้านจะเปิดให้ซื้อไอโฟนได้โดยตรง เนื่องจากมีการประกาศก่อนหน้า ระบุว่า คนที่มาต่อคิว 100 คนแรกสามารถซื้อไอโฟนได้ 1 เครื่อง แต่ร้านค้าไม่รับประกันว่าลูกค้าจะได้รุ่นที่ตนเองต้องการ\n\nผู้ประกอบธุรกิจจำหน่ายไอโฟนชาวเวียดนามรายหนึ่ง เผยว่า กลุ่มตนแบ่งไปเข้าคิว 2 สถานที่ ไม่ทานอาหารและออกจากแถว เพื่อจะได้ไม่พลาดโอกาสนี้ จากนั้นวันศุกร์ (16 ก.ย.) แอ๊ปเปิ้ลสโตร์ประกาศจำหน่ายไอโฟน 14 แก่ผู้ที่ไม่ได้จองผ่านระบบออนไลน์ ตามกติกาที่ประกาศดังกล่าว เหตุการณ์เดียวกันนี้ เกิดขึ้นกับชาวเวียดนามที่แห่ไปซื้อไอโฟนในไทย หนึ่งวันก่อนออกจำหน่ายเช่นกัน เช้าวันพฤหัสบดี (15 ก.ย.) ชาวเวียดนามหลายคนรีบมาต่อแถว หน้าร้านนแอ๊ปเปิ้ลสโตร์ ห้างเซ็นทรัลเวิลด์ จ.กรุงเทพ แต่เจ้าหน้าที่ประกาศว่า จะจำหน่ายให้แก่ผู้สั่งจองเท่านั้น ต่อมาในเช้าวันศุกร์ (16 ก.ย.) ร้านค้าก็อนุญาตจำหน่ายไอโฟนให้กับผู้ที่ไม่ได้จองไว้ แต่เป็นประกาศและเปลี่ยนเวลากลางคันในระหว่างวัน นักท่องเที่ยวชาวเวียดนามที่มารอซื้อ ให้ความเห็นว่า ร้านจำหน่ายในไทยไม่มีความเป็นมืออาชีพ ให้ข้อมูลไม่สอดคล้องกัน",
    "'ใบเตย' เผยเหตุผลพาครอบครัวเที่ยวสิงคโปร์": "ทำอะไรก็เป็นข่าวไปหมด สำหรับ ใบเตย-สุธีวัน กุญชร ล่าสุดแค่พาคุณแม่และลูกสาวเดินทางไปเที่ยวที่ประเทศสิงคโปร์ ก็กลายเป็นประเด็นวิพากษ์วิจารณ์ต่างๆ นานาในโซเชียล ทำให้เจ้าตัวขอใช้พื้นที่ในเฟซบุ๊กชี้แจงถึงเรื่องดังกล่าว\n\n\"SG ทริปนี้เพื่อคุณแม่และลูกสาว ดีใจได้ทำหน้าที่ลูกและหน้าที่แม่พร้อมไปด้วยกัน เป็นสิ่งที่ตั้งใจที่จะทำในปีนี้ตั้งแต่ต้นปี เนื่องจาก แม่เขียวอยากไปเที่ยว ตปท. กับหลานมานานมาก แต่ด้วยแม่เขียวป่วยเป็นโรคเกี่ยวกับข้อเข่าทำให้เดินแทบไม่ค่อยไหว ตอนนี้อาการดีขึ้น\n\nหน้าที่ลูกที่ตั้งใจทำที่สุดคือ อยากรีบพาแม่ไปเที่ยว อยากให้เค้าได้อยู่กับหลานอย่างที่ตั้งใจ เพราะอนาคตอาจจะต้องผ่าตัดและเดินไม่คล่องสักพัก วันนี้ยังเดินไหว ยังมีแรง แต่ก็ต้องเดินสลับกับนั่งวิลแชร์อยู่บ้าง ก็อยากทำให้คุณแม่มีความสุขที่สุด ไม่อยากต้องมานั่งเสียใจภายหลังถ้าอนาคตต้องเกิดอะไรขึ้นกับแม่ แล้วเราไม่ได้ทำในสิ่งที่เคยตั้งใจเอาไว้\n\nส่วนคุณลูกสาวเวทย์มนตร์ ตั้งแต่โควิดมาแทบไม่ได้ไปไหนเลย ไม่ได้เจอโลกกว้าง ตอนนี้ก็ตั้งใจมากๆ ว่าอยากพาเค้าไปเรียนรู้ ไปเห็น ไปเจอ ไปสัมผัสกับสิ่งใหม่ๆ สิ่งดีๆ รอบโลก เวทย์มนตร์เป็นเด็กชอบเรียนรู้ ทุกครั้งที่ได้ไปเท่วจะตื่นเต้น ลั้ลลา และอารมณ์ดีมากๆ ไม่กลัวอะไรเลย พร้อมที่จะเปิดประสบการณ์สู้โลกกว้างเสมอ คงชอบเที่ยวเหมือนคุณแม่และคุณยายสุดๆ\n\nดีใจที่ได้ทำในสิ่งที่ตัวเองตั้งใจไว้อีกหนึ่งอย่างในปีนี้เพื่อคนในครอบครัว และคนที่รักที่สุด ต่อให้สังคมวิจารณ์ไปต่างๆ นานา ต่อให้ท่ามกลางมรสุมชีวิตรายล้อม ก็ไม่มีอะไรเทียบเท่าเจตนาอันยิ่งใหญ่ในความรักที่มีต่อคุณแม่และต่อลูกของเราได้เลย\"",
    "ราคาโรงแรมในประเทศสิงคโปร์ พุ่งแตะระดับสูงสุดในรอบ 10 ปี": "ราคาโรงแรมในประเทศสิงคโปร์ พุ่งแตะระดับสูงสุดในรอบ 10 ปี จาการหลั่งไหลของนักท่องเที่ยวที่เพิ่มขึ้นติดต่อกัน เเละเตรียมเป็นเจ้าภาพจัดงาน F1\n\nห้องพักโรงแรมในสิงคโปร์มีราคาแพงที่สุดในรอบเกือบทศวรรษ เนื่องจากสิงคโปร์พยายามวางตำแหน่งตัวเองให้เป็นจุดหมายปลายทางด้านการท่องเที่ยวและธุรกิจในเอเชีย เเละยังเป็นเจ้าภาพจัดการเเข่งขัน F1 ในปลายปีนี้\n\nโดยราคาห้องพักอยู่ที่ S$259 หรือราวๆ $184 ต่อคืน อัตราค่าห้องพักในโรงแรมโดยเฉลี่ยในเดือนกรกฎาคมเพิ่มขึ้นเกือบ 70% เมื่อเทียบเป็นรายปี ซึ่งสูงที่สุดนับตั้งแต่เดือนกันยายน 2012\n\nข้อมูลล่าสุดจาก คณะกรรมการการท่องเที่ยวสิงคโปร์ เปิดเผยว่า เนื่องจากจำนวนผู้คนที่มาเยือนประเทศสิงคโปร์ เพิ่มขึ้นอย่างต่อเนื่อง ท่ามกลางการผ่อนคลายข้อจำกัดของโควิด-19\n\nแม้ว่าราคาจะสูงขึ้น การเข้าพักที่หรูหราในประเทศเอเชียตะวันออกเฉียงใต้ก็ยังถูกกว่าในเมืองใหญ่บางแห่ง\n\nเมื่อเปรียบเทียบกับโรงแรม 5 ดาวในสิงคโปร์คิดค่าบริการเฉลี่ย 344 ดอลลาร์สิงคโปร์ต่อคืน เทียบกับ 387 ดอลลาร์สิงคโปร์ในฮ่องกง 522 ดอลลาร์สิงคโปร์ในโตเกียว และ 584 ดอลลาร์สิงคโปร์ในลอนดอน ตามข้อมูลจาก Trip.com\n\nรวมไปถึงเรทราคาโรงแรม 5 ดาวราคา 318 ดอลลาร์สิงคโปร์ต่อคืนในซิดนีย์ และ 256 ดอลลาร์สิงคโปร์ในโซล\n\nจำนวนนักท่องเที่ยวที่มาเยือนสิงคโปร์เพิ่มขึ้นติดต่อกัน โดยในเดือนกรกฎาคมมีนักท่องเที่ยว 726,601 คน เพิ่มขึ้นจากเดิมในเดือนมิถุนายนที่ 543,733 คน ตามข้อมูลของคณะกรรมการการท่องเที่ยว\n\nสิงคโปร์กำลังเตรียมเป็นเจ้าภาพสำหรับงาน Formula One Grand Prix ที่จะจัดขึ้นในวันที่ 30 กันยายน – ตุลาคม นี้ หลังห่างหายจากการจัดงานไป 2 ปี\n\nโดย เอส อิสวารัน รัฐมนตรีกระทรวงคมนาคมของสิงคโปร์ บอกกับสื่อท้องถิ่นในงานอีเวนต์ของชุมชนในเดือนสิงหาคมว่า งานแข่ง Formula One Grand Prix ในปีนี้คาดว่าจะมีผู้เข้าร่วมมากที่สุดนับตั้งแต่งานเปิดตัวในปี 2008\n\nนอกเหนือจาก Formula One Grand Prix แล้ว สิงคโปร์ยังมีคอนเสิร์ตของ ได้แก่ Justin Bieber, Maroon Five และ Guns N’ Roses ที่จะมาถึงสิงคโปร์ในปลายปีนี้\n\nทั้งนี้สิงคโปร์จะเป็นเจ้าภาพการประชุม Milken Institute Asia Summit, การประชุม Forbes Global CEO Conference และกิจกรรม crypto อีกหลายงานในเดือนกันยายน ตามด้วย gamescom asia ในเดือนตุลาคม นี้\n\nคณะกรรมการคาดการณ์ว่าจะมีผู้มาเยือนประมาณ 4 ล้านถึง 6 ล้านคนในปี 2565 โดยประเทศมีผู้เข้าชม 1.5 ล้านคนในช่วงครึ่งแรกของปี 2565 เพิ่มขึ้นเกือบ 12 เท่าเมื่อเทียบกับช่วงเดียวกันของปีที่แล้ว\n\nขณะที่ประเทศ อินโดนีเซีย อินเดีย มาเลเซีย ออสเตรเลีย และฟิลิปปินส์เป็นตลาดที่มีผู้เข้าชมสูงสุด 5 อันดับแรก คิดเป็น 56% ของจำนวนนักท่องเที่ยวทั้งหมดของสิงคโปร์ในช่วงครึ่งปีแรก\n\nอ้างอิง Bloomberg\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "เที่ยวล่อง ท่องตำนาน ตามรอยรัชกาลที่ 5 เยือนสิงคโปร์ จุดเริ่มต้นสยามใหม่ อิ่มท้องกับร้านดังระดับมิชลิน": "เที่ยวล่อง ท่องตำนาน ตามรอยรัชกาลที่ 5\n\nเยือนสิงคโปร์ จุดเริ่มต้นสยามใหม่\n\nอิ่มท้องกับร้านดังระดับมิชลิน\n\nหลังจากสร้างความประทับใจให้กับคณะได้ตามรอยขุนช้าง-ขุนแผน ณ เมืองสุพรรณไปเมื่อต้นปี ในโปรเจ็กต์เที่ยวล่อง ท่องตำนาน ซึ่งเกิดจากความร่วมมือระหว่าง ทัวร์เอื้องหลวง และ มติชน อคาเดมี มาครั้งนี้\n\nได้จัดทริปพรีเมียม “เที่ยวล่อง ท่องสิงคโปร์ ตามรอยรัชกาลที่ 5 จุดเริ่มต้นสยามใหม่” พาเยือนสิงคโปร์ สัมผัสสีสันทันสมัยและสถาปัตยกรรมที่สะท้อนเรื่องราวในอดีต ชิมอาหารเลิศรสมิชลิน สตาร์ พร้อมฟังเกร็ดความรู้สนุกๆ จาก อ.สมฤทธิ์ ลือชัย นักวิชาการอิสระผู้เชี่ยวชาญด้านประวัติศาสตร์และวัฒนธรรมอุษาคเนย์\n\nเดินทางวันที่ 17-19 ก.ย.2565 (3 วัน 2 คืน) โดยสายการบินไทย…อยากสัมผัสสิงคโปร์ในมุมแปลกใหม่ ต้องรีบล็อกคิว เพราะรับจำนวนจำกัด ใครสนใจสำรองที่นั่งโทร 08-2993-9097, 08-2993-9105 หรือLine OA: @matichon-tour\n\nอ.สมฤทธิ์ ลือชัย ไกด์กิตติมศักดิ์ เผยว่า “ทริปนี้จะพาไปชมความสวยงามของประเทศสิงคโปร์ ไล่มาตั้งแต่การกำเนิดของสิงคโปร์จนในที่สุดมาปรากฏเป็นบ้านเมืองที่เจริญในยุคที่ตกเป็นของอังกฤษ โดย ราฟเฟิลส์ บิดาผู้ก่อตั้งสิงคโปร์สมัยใหม่ พูดง่ายๆ สิงคโปร์กลายเป็นแม่แบบในการพัฒนาประเทศให้แก่สยาม รัชกาลที่ 4 ตั้งกงสุลสยามที่สิงคโปร์ พระองค์เคยเชิญเซอร์แฮรีออด ผู้สำเร็จราชการสิงคโปร์ของอังกฤษ มาชมสุริยุปราคาที่หว้ากอ จ.ประจวบคีรีขันธ์ และแสดงพระราชประสงค์ว่า เสร็จจากที่หว้ากอแล้วจะเสด็จสิงคโปร์ แต่ว่าพระราชประสงค์ไม่ประสบความสำเร็จ และในสมัยรัชกาลที่ 4 เริ่มส่งนักเรียนนอกไปเรียนที่สิงคโปร์เป็นแห่งแรก ส่วนรัชกาลที่ 5 เสด็จสิงคโปร์ 11 ครั้งมากกว่าที่อื่นใด เป็นแรงบันดาลใจให้เกิดสิ่งที่เรียกว่าสยามใหม่ เป็นการพัฒนาแบบอารยประเทศในตะวันตก”\n\nเที่ยวล่อง ท่องสิงคโปร์ พาเช็กอิน 14 สถานที่ สัมผัสร่องรอยแห่งอดีต สู่ความทันสมัยในปัจจุบัน\n\nเริ่มเช็กอิน พิพิธภัณฑ์อารยธรรมเอเชีย (Asian Civilisations Museum) ตั้งอยู่ในอาคารเก่าแก่ทางประวัติศาสตร์ ริมฝั่งแม่น้ำสิงคโปร์ ชมโบราณวัตถุ และผลงานศิลปะ ที่บอกเล่าเรื่องราวทางประวัติศาสตร์ของสิงคโปร์ จากนั้นพาทุกท่านย้อนรอยอดีตตามรอยการเสด็จประพาสต่างประเทศครั้งแรกของรัชกาลที่ 5 เสด็จขึ้นที่ท่าเรือ Fullerton ปัจจุบันเป็นที่ตั้งของ โรงแรม 5 ดาว The Fullerton Bay\n\nชม อนุสาวรีย์ช้างสำริด และถ่ายภาพเป็นที่ระลึก บริเวณหน้าอาคาร The Arts Houses เป็นของที่ระลึกที่รัชกาลที่ 5 พระราชทานให้เป็นของขวัญกับรัฐบาลสิงคโปร์ เมื่อครั้งเสด็จประพาสสิงคโปร์\n\nตามรอยประวัติศาสตร์ ณ บริเวณที่เชื่อกันว่าเป็นจุดที่ ราฟเฟิลส์ บิดาผู้ก่อตั้งสิงคโปร์สมัยใหม่ ก้าวเท้าขึ้นฝั่งครั้งแรกบนเกาะสิงคโปร์ ในปี ค.ศ.1819 (Raffles Landing Site) และชมอนุสาวรีย์ราฟเฟิลส์ ที่หน้าโรงละครวิคตอเรีย (Victoria Theatre)\n\nแวะถ่ายรูปกับ Merlion สัญลักษณ์ของสิงคโปร์ ที่สร้างขึ้นตามความเชื่อในเรื่องฮวงจุ้ย หากท่านใดแวะมา ท่านจะมีเงินทองเข้ามาไม่ขาดมือ\n\nนอกจากนี้ ทุกท่านจะได้ไปเยือน Chinatown สัมผัสวัฒนธรรมจีนฮกเกี้ยน และวัฒนธรรมผสมผสานระหว่างจีนกับมลายู ที่เรียกเป็นเปอรานากัน หรือ บาบ๋า-ย่าหยา พร้อมขอพรเสริมสิริมงคล จากเทพเจ้าที่คุ้มครองปีเกิด เสริมดวง แก้ปีชง ที่ วัดพระเขี้ยวแก้ว (The Buddha Tooth Relic Temple and Museum) ไหว้พระขอพรเจ้าแม่แห่งท้องทะเล เรื่องของความสงบสุขชีวิตคู่ที่ยั่งยืนและราบรื่น ที่ วัดเทียนฮกเก๋ง (Thian Hock Keng Temple) สักการะพระศรีมาริอัมมัน ที่วัดของชาวฮินดู วัดศรีมาริอัมมัน (Sri Mariamman Temple) ซึ่งชาวฮินดูเชื่อว่าช่วยให้พ้นจากโรคภัยไข้เจ็บ\n\nพร้อมรีแลกซ์เพลิดเพลินกับดอกไม้นานาชนิดที่ Gardens by the Bay พื้นที่อันเขียวชอุ่มกว้างขวางดุจดังสวรรค์ในเมือง จากนั้นเดินเล่น Marina Bay Sands รีสอร์ตหรูใหญ่ที่สุดในสิงคโปร์ ซึ่งเป็นสัญลักษณ์ของความเจริญก้าวหน้าทางสถาปัตยกรรม แหล่งรวมความบันเทิงมากมาย จุดชมวิวบนอาคาร Marina Bay Sands สามารถมองเห็นเมืองสิงคโปร์ในมุม 360 องศา จุดชมวิวสูงเสียดฟ้าบนตึกที่เป็นเรือกาสิโนสุดหรู ตั้งอยู่ปากแม่น้ำสิงคโปร์\n\nพาย้อนกาลเวลาแห่งประวัติศาสตร์ ณ อุโมงค์ต้นไม้สวยๆ ที่ Fort Canning Park ซึ่งเดิมเป็นที่ตั้งของวังสุลต่านที่ดูแลเกาะแห่งนี้ และสมัยสงครามโลกครั้งที่ 2 กลายมาเป็นคุกที่จับนักโทษฝรั่งแล้วให้ขึ้นรถไฟมาทางสายใต้ มาถึงสถานีหนองปลาดุก จ.ราชบุรี และไปที่กาญจนบุรี ไปสร้างสะพานข้ามแม่น้ำแคว รวมทั้งชมพิพิธภัณฑสถานแห่งชาติสิงคโปร์ (National Museum of Singapore) พิพิธภัณฑ์ที่เก่าแก่ที่สุดในประเทศสิงคโปร์ เป็นสถานที่จัดแสดงเรื่องราวทางประวัติศาสตร์และวัฒนธรรมของประเทศในแบบสมัยใหม่\n\nและก่อนกลับที่ขาดไม่ได้คือ เดินช้อปปิ้งบนถนน Orchard ซึ่งเป็นที่ตั้งของสถานทูตไทยที่รัชกาลที่ 5 ซื้อที่ดินแห่งนี้ ปัจจุบันที่ตรงนี้เป็นทำเลทองและเป็นสถานทูตไทยที่มีราคาแพงติดอันดับโลก และช้อปปิ้งที่ Jewel Chang คอมเพล็กซ์ธรรมชาติบรรยากาศร่มรื่นที่รวบรวมร้านค้าแบรนด์ชั้นนำในสนามบินสิงคโปร์ชางงี\n\nอิ่มตา อิ่มใจ กันแล้ว ต้องอิ่มท้องไปกับมื้อพิเศษจากร้านดังและภัตตาคารหรูระดับมิชลิน ลิ้มรสอาหารประจำชาติอย่าง บักกุ๊ดเต๋ ที่ร้าน Song Fa Bak Kuk Teh สาขา ESR Biz Park @Changi ร้านที่ได้รับรางวัล Michelin Guide Bib Goumand 6 ปี, อาหารทะเลสด ที่ร้าน Palm Beach Seafood, อาหารจีนที่ ร้าน Kok Seng ร้านอาหารที่ได้รับรางวัล Michelin Guide Bib Goumand ปี 2021 เมนูขึ้นชื่อของร้าน คือราดหน้า ที่หอมกลิ่นไหม้จากการผัดด้วยกระทะเหล็ก, ทานอาหารจีนระดับมิชลินสตาร์ ร้าน Shisen Hanten by Chen Kentaro และร้าน Yum Cha Dim Sum Restaurant\n\nไม่อยากพลาดทริปสุดเอ็กซ์คลูซีฟ สามารถสำรองที่นั่งได้ที่ โทร 08-2993-9097, 08-2993-9105 หรือ Line OA: @matichon-tour\n\nวันเสาร์ที่ 17 กันยายน 2565\n\n05.30 น. ลงทะเบียน พร้อมกันที่สนามบินสุวรรณภูมิ อาคารผู้โดยสารขาออกชั้น 4 (ROW A) สายการบินไทย\n\n08.00 น. ออกเดินทางสู่ประเทศสิงคโปร์ โดยสายการบินไทย (TG403)\n\n11.15 น. เดินทางถึงท่าอากาศยานสิงคโปร์ชางงี\n\n12.00 น. รับประทานอาหารกลางวันที่ Song Fa Bak Kuk Teh\n\nได้รับรางวัล Michelin Guide Bib Goumand 6 ปี\n\n13.00 น. เยือน พิพิธภัณฑ์อารยธรรมเอเชีย, ท่าเรือ Fullerton,\n\nชมอนุสาวรีย์ช้างสำริด,\n\nRaffles Landing Site, อนุสาวรีย์ราฟเฟิลส์,Merlion สัญลักษณ์ของ สิงคโปร์\n\n18.00 น. รับประทานมื้อค่ำ อาหารทะเลสด ที่ร้าน Palm Beach Seafood\n\n20.00 น. Check-in ที่โรงแรม Concord ถนน Orchard\n\nวันอาทิตย์ที่ 18 กันยายน 2565\n\n08.00 น. รับประทานอาหารเช้า ณ ห้องอาหารโรงแรม\n\n09.00 น. เยือนย่าน Chinatown ไหว้พระ วัดพระเขี้ยว, วัดเทียนฮกเก๋ง,\n\nศรีมาริอัมมัน\n\n12.00 น. รับประทานอาหารจีน ณ ร้าน Kok Seng\n\nได้รับรางวัล Michelin Guide Bib Goumand ปี 2021\n\n13.00 น. เยือน Gardens by the Bay, ชมวิวเมืองสิงคโปร์ในมุม 360 องศา\n\nณ Marina Bay Sands\n\n18.00 น. รับประทานมื้อค่ำ ณ ร้าน Shisen Hanten by Chen Kentaro\n\nอาหารจีน ระดับมิชลินสตาร์\n\nวันจันทร์ที่ 19 กันยายน 2565\n\n08.00 น. รับประทานอาหารเช้า ณ ห้องอาหารโรงแรม\n\n09.00 น. ชมอุโมงค์ต้นไม้ ณ Fort Canning Park\n\n10.00 น. ชมพิพิธภัณฑสถานแห่งชาติสิงคโปร์\n\n12.00 น. รับประทานอาหารกลางวัน ณ ร้าน Yum Cha Dim Sum Restaurant\n\n13.00 น. เดินเล่นอิสระ ย่าน Orchard\n\n16.00 น. ออกเดินทางสู่ท่าอากาศยานสิงคโปร์ชางงี พร้อมแวะช้อปปิ้ง\n\nที่ Jewel Chang ณ สนามบินสิงคโปร์ชางงี\n\n20.40 น. ออกเดินทางสู่กรุงเทพฯ โดยสายการบินไทย TG410\n\n22.00 น. เดินทางถึงท่าอากาศยานสุวรรณภูมิ กรุงเทพฯ ด้วยความประทับใจ",
    "สิงคโปร์ประกาศสงครามต้าน “เบาหวาน” หลังทั่วโลกป่วยเพิ่ม เฉียด 500 ล้านคน": "",
    "หนุ่มรีวิวอุทาหรณ์ เจอตำรวจสิงคโปร์จับ จะทำคอนเทนต์แกล้งเพื่อน แต่เจอชีวิตสู้กลับ": "รีวิวที่ไม่อยากรีวิว หนุ่มเล่าประสบการณ์โดนตำรวจสิงคโปร์จับ เหตุพกเงินเกิน กม.กำหนด กะจะแกล้งเพื่อน แต่ตัวเองเกมซะงั้น\n\nถือเป็นดาว TikTok ชื่อดังอีกราย สำหรับ ซุง หรือ iamsungstarwin ซึ่งเป็นคอนเทนต์ครีเอเตอร์ ทาง TikTok และ ยูทูบ ซึ่งจะมีคลิปรีวิวต่างๆ มากมาย และมียอดผู้เข้าชมทะลุล้านิวทุกคลิป\n\nล่าสุด iamsungstarwin ได้เดินทางไปประเทศสิงคโปร์ กับกลุ่มเพื่อนกลุ่มใหญ่ ก่อนที่จะทำคลิป \"โดนตำรวจสิงคโปร์จับ รีวิว ที่ไม่อยากรีวิว\" โดยเป็นคลิปเล่าประสบการณ์โดนตำรวจสิงคโปร์จับ เนื่องจากพกเงินเข้าประเทศเกินกฎหมายกำหนด\n\nในคลิป ซุง ได้เริ่มเล่าจุดเริ่มต้นว่า ก่อนหน้านี้เขาได้ไปแลกเงินให้เพื่อนๆ ทั้งกลุ่ม ทำให้มีเงินสดอยู่ที่ตนเองเป็นจำนวนมาก รวมแล้วถึง 6 แสนบาท ซึ่งเขาตั้งใจว่าจะทำคอนเทนต์แกล้งเก็บเงินไว้ที่ตนเอง โดยจะให้เพื่อนมาแลกเงินกับตัวเองทีหลัง แบบเรียกเรตแพงๆ\n\nแต่สุดท้ายเมื่อเดินทางไปถึงสิงคโปร์ กลับถูกเจ้าหน้าที่ตรวจคนเข้าเมืองเรียกตรวจสอบและเข้าห้องเย็น เนื่องจากเขามีเงินมากเกินอัตราที่กฎหมายสิงคโปร์กำหนดเอาไว้ ว่าจะสามารถพกเงินได้เพียง 2 หมื่นเหรียญ หรือ ประมาณ 5 แสนบาท แต่รวมๆ แล้วเขามีเงินอยู่ที่ตัวถึง 7 แสนบาท เนื่องจากถือกระเป๋าที่มีเงิน 1 แสนบาท ของเพื่อนอีกคนอยู่ด้วย\n\nทั้งนี้ iamsungstarwin ได้ทำคลิปมารีวิวประสบการณ์ และเตือนคนที่จะเดินทางให้ตรวจสอบกฎหมายของแต่ละประเทศให้ดี",
    "\"เพชรมรกต\" ลัดฟ้าสู่สิงคโปร์ เตรียมป้องกันแชมป์โลก ONE แถมใส่เสื้อข่ม \"ตะวันฉาย\"": "แม้จะเป็นรอง \"ตะวันฉาย\" ในด้านความสด แต่จิตวิทยาของ \"เพชรมรกต\" ก็เริ่มทำงานแล้ว\n\nวันอาทิตย์ที่ 25 กันยายน 2565 ความเคลื่อนไหวก่อนการชกระหว่าง \"ตะวันฉาย พี.เค.แสนชัยมวยไทยยิม\" กับ \"เพชรมรกต เพชรยินดีอะคาเดมี\" ในศึก ONE 161 และมีตำแหน่งแชมป์โลกรุ่นเฟเธอร์เวต 70 กิโลกรัม เป็นเดิมพันในวันที่ 29 กันยายน 2565 ที่ประเทศสิงคโปร์\n\nล่าสุดทาง เพชรมรกต เพชรยินดีอะคาเดมี ได้ออกเดินทางไปยังประเทศสิงคโปร์ เป็นที่เรียบร้อยแล้ว เตรียมตัวที่จะป้องกันแชมป์ในช่วงสุดสัปดาห์นี้ แต่จิตวิทยาของเจ้าตัวแอบข่มขวัญผู้ท้าชิงอย่าง ตะวันฉาย เล็กๆ ไว้แล้ว โดยวันนี้เจ้าตัวใส่เสื้อสีขาวที่ด้านหน้าเขียนว่าเพชรมรกต เป็นภาษาอังกฤษ ส่วนด้านหลังเขียนว่า \"ดับตะวัน\" ทำเอาชาวเน็ตที่เป็นกองเชียร์ของตะวันฉาย เข้ามาแซวกันเพียบเลยทีเดียว\n\nไฟต์นี้ถือเป็นไฟต์สำคัญของ เพชรมรกต อย่างมาก เพราะหากสามารถป้องกันแชมป์โลกได้ \"เสี่ยโบ๊ท\" ณัฐเดช วชิรรัตนวงศ์ เจ้าของค่ายเพชรยินดี ยืนยันว่าหากศิษย์เอกอย่าง เพชรมรกต สามารถป้องกันแชมป์โลกไว้ได้ในไฟต์นี้ เจ้าตัวจะยกค่าตัว 1 ล้านบาทให้โดยไม่แบ่งแม้แต่บาทเดียว",
    "ถอดบทเรียนจากกลยุทธ์ ‘การท่องเที่ยวสิงคโปร์’ ลุย อีเวนต์-ไมซ์-สุขภาพ ฟื้นเศรษฐกิจ เรียกคืนนักท่องเที่ยวได้จริง": "ตัวเลขนักท่องเที่ยว เพียงแค่สองเดือนแรกหลังครึ่งแรกของปีนี้ ปรากฎว่ามีนักท่องเที่ยวต่างชาติเดินทางมาเยือนสิงคโปร์ถึง 1.5 ล้านคน เป็นจำนวนมากกว่านักท่องเที่ยวที่มาเที่ยวในช่วงเวลาเดียวกันของปี 2564 ถึง 12 เท่า เรียกได้ว่า การท่องเที่ยวสิงคโปร์ โกยรายได้จากการท่องเที่ยว (Tourism Receipts – TR) ไปถึงประมาณ 1,300 ล้านดอลลาร์สิงคโปร์ ในช่วงไตรมาสแรกของปี\n\nนี่เป็นอีกหนึ่งบทพิสูจน์ที่ยืนยันได้ว่าการวางกลยุทธ์ เพื่อพลิกฟื้น ‘การท่องเที่ยวสิงคโปร์’ นั้น เดินมาได้ถูกทางแล้ว แม้ว่าจำนวนนักท่องเที่ยวและรายได้จากการท่องเที่ยวก็ยังไม่มากนักเมื่อเปรียบเทียบกับช่วงก่อนวิกฤตโรคโควิด-19 โดยสถิตินักท่องเที่ยวแสดงให้เห็นชัดเจน\n\nปี 2562 สิงคโปร์มีนักท่องเที่ยวเดินทางเยือน 19 ล้านคน (ก่อนเกิดวิกฤตโควิด)\n\nปี 2563 สิงคโปร์มีนักท่องเที่ยวเดินทางเยือนเหลือแค่ 2.7 ล้านคน\n\nปี 2564 สิงคโปร์มีนักท่องเที่ยวเดินทางเยือนเหลือแค่ 3.3 แสนคน\n\nและด้วยแนวโน้มที่สดใส การท่องเที่ยวสิงคโปร์ จึงเชื่อมั่นว่าการท่องเที่ยวของสิงคโปร์จะกลับมาคึกคักเหมือนช่วงก่อนโควิดในอีก 2-3 ปีข้างหน้า\n\nการท่องเที่ยวสิงคโปร์ กับบทเรียนบทแรกที่สอนชาวโลก “ฉวยโอกาสเปิดประเทศก่อน ก็ฟื้นตัวได้ก่อน”\n\nหากย้อนกลับไปในช่วงต้นปี 2565 ที่วิกฤตโควิดยังคงไม่คลี่คลาย และมีจำนวนผู้ติดเชื้อทั่วโลกสะสมอยู่จำนวนไม่น้อย แต่สิงคโปร์ ก็เป็นหนึ่งในประเทศอาเซียนที่เดินหน้าเปิดประเทศท่องเที่ยวเป็นประเทศแรกๆ โดยเปิดต้อนรับนักท่องเที่ยวต่างชาติตั้งแต่ช่วงเดือนมีนาคม 2565 ที่ผ่านมา ซึ่งช่วงแรกกำหนดให้นักท่องเที่ยวต่างชาติต้องลงทะเบียนล่วงหน้า และเดินทางภายใต้โครงการพิเศษ VLT\n\nจากนั้นจึงค่อยๆ ผ่อนคลายยกเลิกการเดินทางผ่าน VLT และผ่อนคลายเพิ่มอีกหนึ่งระดับ นั่นคือเปิดประเทศให้นักเดินทางที่ได้รับวัคซีนครบโดสแล้ว ไม่จำเป็นต้องตรวจหาเชื้อโควิด-19 พร้อมเที่ยวได้โดยไม่ต้องกักตัว มีเงื่อนไขและมาตรการการเดินทาง และเปิดประเทศท่องเที่ยวอย่างเต็มรูปแบบในปัจจุบัน\n\nดังที่เกริ่นว่าการที่รัฐบาลสิงคโปร์เร่งเดินหน้าโปรโมตและวางแผนฟื้นเศรษฐกิจการท่องเที่ยวอย่างจริงจัง ทำให้เกิดผลลัพธ์ที่น่าพึงพอใจ เพราะนักท่องเที่ยวทั้งชาวไทยและต่างชาติเดินทางไปท่องเที่ยวสิงคโปร์มากมาย อีกทั้งยังเห็นผลสำรวจว่า สิงคโปร์ติดท็อปประเทศที่นักท่องเที่ยวเลือกเดินทางไป\n\nยืนยันได้ด้วยข้อมูลจากยุโรป แอสซิสแทนซ์ (Europ Assistance) ได้เปิดเผยข้อมูลการสำรวจทางแพลตฟอร์มออนไลน์ประจำปี 2565 ใน 15 ประเทศ ได้แก่ สหรัฐอเมริกา แคนาดา สหราชอาณาจักร อิตาลี ฝรั่งเศส สวิตเซอร์แลนด์ เยอรมนี ออสเตรีย โปรตุเกส ไทย และออสเตรเลีย พบว่า ในทุกประเทศจะพบการกลับมาของนักท่องเที่ยวต่างชาติจากที่อัดอั้นไม่ได้เดินทางในช่วงก่อนหน้านี้\n\nสำหรับคนไทยเองจะเดินทางไปต่างประเทศในช่วงเดือนมิถุนายน-กันยายนนี้ โดยส่วนใหญ่จากผลสำรวจพบว่า คนไทยเลือกประเทศเดินทางแบบที่อยู่ไม่ไกลจนเกินไป ประเทศที่มาเป็นอันดับแรกคือญี่ปุ่น ตามมาด้วยเกาหลีใต้ และสิงคโปร์\n\nการที่สิงคโปร์เริ่มเปิดประเทศท่องเที่ยวก่อนใครในแถบนี้เป็นข้อได้เปรียบด้านความเร็วในการเปิดเมือง ทั้งเปิดก่อนกรุงโตเกียวและนครดูไบซึ่งเป็นคู่แข่งสำคัญ ส่งผลให้จำนวนนักท่องเที่ยวในไตรมาสแรกของปี 2565 นี้มีนักท่องเที่ยวมาเยือนสิงคโปร์แล้วหลักแสนคน\n\nJohn Gregory Conceicao ผู้อำนวยการบริหารการท่องเที่ยวสิงคโปร์ (Singapore Tourism Board) ประจำภูมิภาคเอเชียตะวันออกเฉียงใต้ เปิดเผยว่า จำนวนนักท่องเที่ยวเพิ่มจำนวนมากขึ้นเรื่อยๆ ไตรมาสแรกของปีสิงคโปร์มีจำนวนนักท่องเที่ยวชาวต่างชาติที่เดินทางเข้าประเทศ 246,121 คน แบ่งเป็นเดือนมกราคม 57,167 คน เดือนกุมภาพันธ์ 67,759 คน และเดือนมีนาคม 121,195 คน โดยในจำนวนนี้มีชาวไทยเดินทางไปสิงคโปร์จำนวนประมาณ 5,700 คน\n\nขณะที่ในเดือนเมษายนที่ผ่านมีนักท่องเที่ยวเดินทางมาถึง 294,000 คน จำนวนนักท่องเที่ยวที่เดินทางมาสิงคโปร์ในช่วง 4 เดือนแรกของปี 5 อันดับแรกคือ อินเดีย, อินโดนีเซีย, มาเลเซีย, ออสเตรเลีย และฟิลิปปินส์ ตามลำดับ\n\nสิงคโปร์เดินหน้าวางกลยุทธ์ด้านการท่องเที่ยว เน้น ลุย อีเวนต์-ไมซ์-สุขภาพ\n\n“สิงคโปร์เปิดประเทศเต็มรูปแบบ ตั้งเป้าเป็นเมืองสุขภาพ-ยั่งยืน-MICE ทำสารพัดแคมเปญให้ต่างชาติมาเที่ยว” จากเว็บไซต์ plus.thairath.co.th ได้อธิบายเพิ่มเติมให้ทราบถึงกลยุทธ์ การท่องเที่ยวสิงคโปร์ ที่ทุ่มงบประมาณถึง 500 ล้านดอลลาร์สิงคโปร์เพื่อสนับสนุนภาคการท่องเที่ยวในอีกไม่กี่ปีข้างหน้า ซึ่งครอบคลุมถึงความพยายามทางการตลาด และการปรับปรุงสถานที่ท่องเที่ยวที่มีอยู่ เป็นต้น ตั้งเป้าให้เป็น Global-Asia node ด้านการท่องเที่ยวเชิงธุรกิจ (business tourism) โดยเฉพาะเน้นใน 3 ด้าน คือ จากรายงานข่าว เรื่องจากเว็บไซต์ plus.thairath.co.th ได้อธิบายเพิ่มเติมให้ทราบถึงกลยุทธ์ การท่องเที่ยวสิงคโปร์ ที่ทุ่มงบประมาณถึง 500 ล้านดอลลาร์สิงคโปร์เพื่อสนับสนุนภาคการท่องเที่ยวในอีกไม่กี่ปีข้างหน้า ซึ่งครอบคลุมถึงความพยายามทางการตลาด และการปรับปรุงสถานที่ท่องเที่ยวที่มีอยู่ เป็นต้น ตั้งเป้าให้เป็น Global-Asia node ด้านการท่องเที่ยวเชิงธุรกิจ (business tourism) โดยเฉพาะเน้นใน 3 ด้าน คือ\n\nการประชุม สัมมนา งานแสดงสินค้าและนิทรรศการขนาดใหญ่ (MICE)\n\nสิงคโปร์ได้เริ่มจัดงาน MICE แบบ physical event ในสิงคโปร์มากขึ้นอีกครั้ง หลังจากที่รัฐบาลสิงคโปร์ผ่อนคลายมาตรการเข้าประเทศเมื่อ 1 เมษายน 2565 จนเกือบเท่าช่วงก่อนโควิด-19 ในปีนี้ โดยเน้นงาน MICE แห่งอนาคต เช่น ความยั่งยืน การพัฒนาเมือง ความมั่นคงด้านอาหาร และพลังงาน\n\nโดยการท่องเที่ยวสิงคโปร์ได้วางตารางกิจกรรมต่างๆ ที่น่าสนใจไว้ตลอดทั้งปี เช่น การแข่งขันรถฟอร์มูล่าวันในสิงคโปร์ประจำปี 2565 (Formula 1 Singapore Airlines Singapore Grand Prix 2022) และงานประชุม Bloomberg New Economy Forum จะช่วยดึงดูดนักท่องเที่ยวเข้าประเทศมากขึ้น\n\nและในเดือนตุลาคม ประเทศสิงคโปร์ก็จะเป็นประเทศแรกในอาเซียนที่ได้เป็นเจ้าภาพจัดการแข่งขันจักรยาน ตูร์ เดอ ฟรองซ์ สิงคโปร์ (Tour de France Singapore Criterium) ซึ่งเป็นการแข่งขันกีฬาระดับโลกอีกหนึ่งงาน ซึ่งมีความสอดคล้องกับเป้าหมายของประเทศสิงคโปร์ในการเป็นจุดหมายด้านการส่งเสริมสุขภาพที่ดี นอกจากนี้ ยังมีการแข่งขันเรือใบระดับนานาชาติ (Sail Grand Prix) ซึ่งเป็นการแข่งขันครั้งแรกของเอเชียที่ประเทศสิงคโปร์ในปี 2566 ด้วย\n\nสวรรค์แห่งเมืองสุขภาพ (Urban Wellness Haven)\n\nการท่องเที่ยวสิงคโปร์ต้องการส่งเสริมให้สิงคโปร์เป็นเมืองศูนย์กลางด้านสุขภาพ สำหรับทั้งนักท่องเที่ยวและนักธุรกิจ โดยร่วมกับพันธมิตรทั้งภาครัฐและเอกชนจัดทำโครงการ Wellness Festival Singapore ในเดือนมิถุนายน 2565 นอกจากนั้น การท่องเที่ยวสิงคโปร์ได้จัดงานเทศกาลส่งเสริมสุขภาพสิงคโปร์ 2565 (Wellness Festival 2022) เป็นเวลา 10 วัน ที่อัดแน่นไปด้วยกิจกรรมกว่า 100 กิจกรรมที่ส่งเสริมด้านการมีสุขภาพที่ดีแบบองค์รวม เมื่อเดือนมิถุนายนที่ผ่านมา\n\nการสร้างเมืองที่ยั่งยืน\n\nสิงคโปร์ส่งเสริมให้ภาคการท่องเที่ยวดำเนินการตามแผนสิงคโปร์สีเขียว (Singapore Green Plan) ค.ศ. 2030 เพื่อสร้างกลยุทธ์ความยั่งยืนด้านการท่องเที่ยวได้ โดยการท่องเที่ยวสิงคโปร์ได้นำเสนอสถานที่ท่องเที่ยวใหม่ๆ ที่ได้รับการปรับปรุงให้ดีขึ้น อย่าง อุทยานนรกสวรรค์ ณ ฮอว์ปาร์ วิลลา (Hell’s Museum at Haw Par Villa) พิพิธภัณฑ์ไอศกรีมสิงคโปร์ (Museum of Ice Cream Singapore) สกายเฮลิกซ์ เซ็นโตซ่า (SkyHelix Sentosa) และนิทรรศการตะลุยดาวแพนโดราในโลกของภาพยนตร์อวตาร ณ การ์เด้นส์ บาย เดอะ เบย์ (Avatar: The Experience at Gardens by the Bay) จะกระตุ้นความสนใจให้นักท่องเที่ยวให้เดินทางมายังสิงคโปร์เพิ่มขึ้นอีกอย่างแน่นอน\n\nสุดท้ายแล้ว นโยบายด้านการท่องเที่ยวที่สิงคโปร์สรุปไว้อย่างชัดเจน ก็ยังเป็นต้นแบบการหยิบเอาจุดเด่นของประเทศมาเป็นจุดขาย พลิกฟื้นการท่องเที่ยวหลังวิกฤตโควิดคลี่คลายได้อย่างน่าชื่นชม โดยได้วางแคมเปญ ‘SingapoReimagine’ ที่มุ่งเน้นการนำเสนอสถานที่ท่องเที่ยวและเรื่องราวใหม่ๆ ในสิงคโปร์ ผ่าน 4 แง่มุมมาดึงดูดนักท่องเที่ยว คือ\n\nการท่องเที่ยวอย่างยั่งยืน (sustainability) ชูการท่องเที่ยวให้อยู่ร่วมกับธรรมชาติอย่างยั่งยืน เป็นเมืองในธรรมชาติที่เป็นมิตรต่อสิ่งแวดล้อม สุขภาพที่ดี (wellness) สิงคโปร์ให้ความสำคัญต่อการมีสุขภาวะที่ดีทั้งร่างกายและจิตใจ จึงส่งเสริมให้นักท่องเที่ยวได้รับประสบการณ์ที่ช่วยผ่อนคลายหรือสร้างความสดชื่น พร้อมการฟื้นฟูสุขภาพให้ดียิ่งขึ้นในขณะท่องเที่ยว สร้างประสบการณ์อาหารที่หลากหลาย (food & dining) นำเสนอว่าสิงคโปร์คือแหล่งรวมความหลากหลายของอาหารตั้งแต่ระดับสตรีทฟู้ดไปจนถึงไฟน์ไดนิ่ง พร้อมทั้งมีการต่อยอดอาหารที่มีรูปแบบแปลกใหม่น่าสนใจจากอาหารที่ได้รับความนิยมดีมาอยู่แล้ว นำเสนอสถานที่ท่องเที่ยวอันน่าตื่นตาตื่นใจ (novelty & excitement) ไม่ว่าจะเป็นประสบการณ์สุดพิเศษที่จะเกิดขึ้นครั้งแรกในสิงคโปร์หรือมีเฉพาะที่สิงคโปร์เท่านั้น\n\nหลากหลายกลยุทธ์การท่องเที่ยว ที่ช่วยสร้างโอกาสได้ในช่วงที่วิกฤตยังไม่ผ่านพ้นไป",
    "สิงคโปร์เตรียมออกวีซ่าดึงคนเก่งเข้าทำงานในประเทศ รวมถึง Expat รายได้สูงจากฮ่องกง": "สิงคโปร์เตรียมออกวีซ่าให้กับผู้ที่ต้องการเข้าไปทำงานในประเทศ โดยต้องการที่จะดึงดูดแรงงานระดับมันสมองสูงเข้าไปทำงานมากกว่าเดิม หลังจากที่สิงคโปร์เกิดปัญหาแรงงานขาดแคลนในช่วงที่ผ่านมา นอกจากนี้ยังเตรียมแผนที่จะดึงชาวต่างชาติที่ทำงานในฮ่องกงให้ย้ายมาทำงานที่สิงคโปร์ด้วย\n\nสำนักข่าว Bloomberg รายงานข่าวว่าแผนของสิงคโปร์ที่จะดึงดูดให้คนเก่งเข้ามาทำงานเพิ่มมากขึ้น โดยการออกวีซ่าระยะยาว 5 ปี จากเดิมที่วีซ่ามีอายุไม่เกิน 3 ปีเท่านั้น ขณะเดียวกันการเดินเรื่องขอวีซ่าจากเดิมที่มีระยะเวลานานนั้นจะลดลงเหลือแค่ 10 วันเท่านั้น\n\nสำหรับผู้ที่จะสามารถขอวีซ่าดังกล่าวได้นั้นจะต้องมีรายได้อย่างน้อย 30,000 ดอลลาร์สิงคโปร์ต่อเดือน หรือคิดเป็นเงินไทยราวๆ 782,405 บาทต่อเดือน โดยรายได้ที่สูงดังกล่าวนี้จะดึงดูดชาวต่างชาติที่ทำงาน (Expat) จากฮ่องกงย้ายมาทำงานในสิงคโปร์ได้ง่ายมากขึ้น\n\nอย่างไรก็ดี ถ้าหากเป็นวีซ่าที่เกี่ยวข้องกับงานที่สิงคโปร์ขาดแคลน เช่น ด้านเทคโนโลยี ฯลฯ ก็จะมีเงื่อนไขว่าเงินเดือนขั้นต่ำอยู่ที่ 10,500 ดอลลาร์สหรัฐต่อเดือน หรือราวๆ 381,885 บาทต่อเดือน แต่ถ้าหากเป็นวีซ่าสำหรับผู้ที่มีผลงานเป็นที่ประจักษ์ ไม่ว่าจะเป็น ศิลปะ ดนตรี วัฒนธรรม งานวิจัย หรือแม้แต่ด้านวิชาการ ก็จะยกเว้นเงื่อนไขในเรื่องของรายได้\n\nตัน ซี เลง รัฐมนตรีกระทรวงทรัพยากรมนุษย์ของสิงคโปร์ ได้กล่าวกับ Reuters ว่า เราไม่สามารถปล่อยให้บรรดานักลงทุนเกิดความสงสัยต่อไปได้ว่า สิงคโปร์จะยังเปิดประเทศหรือไม่ เนื่องด้วยสิงคโปร์เป็นประเทศขนาดเล็ก ไม่มีทรัพยากรใดๆ ทำให้สิงคโปร์ต้องใช้ยุทธศาสตร์ในการดึงคนเก่งๆ เข้ามาในประเทศ\n\nรัฐบาลสิงคโปร์คาดว่าจะมีผู้ที่เข้าเกณฑ์ดังกล่าวนี้ประมาณ 5% ของผู้ที่ถือ Employment Pass ของสิงคโปร์\n\nในช่วงการแพร่ระบาดของโควิด-19 สิงคโปร์มีความเข้มงวดในการเข้าประเทศ ขณะเดียวกันก็ยังมีการออกเกณฑ์ที่ทำให้ชาวต่างชาติหางานยากมากยิ่งขึ้น ขณะเดียวกันก็ประสบปัญหาที่ชาวต่างชาติเองก็ย้ายออกจากสิงคโปร์ ส่งผลทำให้ประชากรในสิงคโปร์ลดลงครั้งแรกในรอบ 20 ปี จึงทำให้สิงคโปร์ต้องออกแผนการดังกล่าวมาใช้\n\nก่อนหน้านี้ ลี เซียนลุง นายกรัฐมนตรีของสิงคโปร์ได้กล่าวว่าการดึงดูดให้คนเก่งเข้ามาทำงานในสิงคโปร์จะช่วยเพิ่มทักษะให้กับแรงงานรวมถึงบริษัทของสิงคโปร์ เนื่องจากได้ทำงานร่วมกับหัวกะทิที่มีความสามารถ\n\nโดยเกณฑ์การออกวีซ่าใหม่จะมีผลบังคับใช้ตั้งแต่เดือนมกราคมปี 2023 เป็นต้นไป",
    "ผู้ว่าแบงชาติสิงคโปร์ชี้ \"เศรษฐกิจโลก\"เผชิญความไม่แน่นอน 4 ประการ คาดแนวโน้มชะลอตัวในปี 66": "สำนักข่าวบลูมเบิร์กรายงานเมื่อวันที่ 20 กันยายน 2565 ว่า นายราวี เมนอน ผู้ว่าการธนาคารกลางสิงคโปร์ (MAS) ระบุถึงว่าเศรษฐกิจโลกกำลังเผชิญกับความไม่แน่นอนที่สำคัญ 4 ประการ รวมถึงเผชิญกับแนวโน้มเศรษฐกิจที่จะชะลอตัวในปี 2566 ซึ่งเป็นสัญญาณว่าธนาคารกลางต่างๆ จะดำเนินการเข้มงวดนโยบายทางการเงินต่อไป\n\n\n\nโดยความไม่แน่นอนสำคัญ 4 ประการ ที่เป็นความเสี่ยงหลักต่อแนวโน้มทั่วโลก ได้แก่ ความรุนแรงของการชะลอตัว วิถีเงินเฟ้อในระยะกลาง ผลกระทบของภูมิรัฐศาสตร์ต่อตลาด และความเสี่ยงด้านสภาพอากาศต่อพอร์ตการลงทุน\n\nผู้ว่าการธนาคารกลางสิงคโปร์กล่าวสุนทรพจน์ในการประชุม SuperReturn Asia เกี่ยวกับไพรเวทอิควิตี้และผู้สนใจร่วมทุนว่า คำถามสำคัญคือความตกต่ำจะลึกและยาวนานเพียงใด นั่นขึ้นอยู่กับว่าอัตราเงินเฟ้อที่สูงและต่อเนื่องเป็นอย่างไร ในกรณีนี้ธนาคารกลางไม่มีทางเลือกอื่นนอกจากต้องรัดกุมมากขึ้นและนานกว่าที่ตลาดคาดการณ์ไว้\n\nสิงคโปร์ก็เหมือนกับประเทศอื่นๆ ทั่วโลกที่กำลังเผชิญกับภาวะเงินเฟ้อที่ยังไม่ถึงจุดสูงสุด และตลาดแรงงานที่ตึงตัวซึ่งยังคงสร้างความปวดหัวให้กับธุรกิจที่ขาดแคลนแรงงาน ในขณะที่ธุรกิจหลุดพ้นจากวิกฤติโรคระบาดโควิด-19 ธนาคารกลางสิงคโปร์ซึ่งกระชับนโยบายทางการเงินแล้ว 4 ครั้งในปีที่ผ่านมา คาดว่าจะกระชับอีกครั้งในเดือนหน้าเพื่อชะลอการเติบโตของเงินเฟ้อภายในสิ้นปี จากระดับ 7% ในปัจจุบัน\n\nขณะที่อัตราเงินเฟ้อระยะกลางมีแนวโน้มสูงขึ้นในระยะยาว มากกว่าการเพิ่มขึ้นของเงินเฟ้อที่ไม่เป็นพิษเป็นภัยเมื่อเร็วๆ นี้ โดยราวีกล่าวว่ายุคของเงินราคาถูกและแรงงานราคาถูกมักจะจบลงแล้ว\n\nสิงคโปร์สามารถรักษาอัตราการเติบโตที่ค่อนข้างคงที่ในปีนี้ท่ามกลางความปั่นป่วน โดยค่ามัธยฐานของนักเศรษฐศาสตร์ 37 คนในการสำรวจของ Bloomberg ตั้งแต่ปลายเดือนสิงหาคมคาดการณ์การเติบโต 3.6% ในปี 2565 หลังจากคาดการณ์ว่าจะเติบโตเกือบ 8% ในปีที่แล้ว นั่นจะเป็นหนึ่งในการขยายตัวที่ช้าที่สุดในภูมิภาคเอเชียตะวันออกเฉียงใต้\n\nในเวลาเดียวกัน เศรษฐกิจที่ต้องพึ่งพาการค้าอย่างหนักก็เสี่ยงต่อแนวโน้มโลกที่มืดลง ซึ่งรวมถึงผลกระทบที่สำคัญจากการอ่อนตัวในจีน ซึ่งเป็นคู่ค้าอันดับ 1 การแข่งขันระดับโลกไปสู่อัตราดอกเบี้ยที่สูงขึ้นทำให้เกิดแรงกดดันเพิ่มเติมต่อธนาคารกลางเพื่อให้เข้มงวดขึ้น แม้ว่าสกุลเงินท้องถิ่นจะได้รับผลกระทบน้อยกว่าระดับภูมิภาคก็ตาม\n\n\n\n\n\nอ้างอิง : https://www.bloomberg.com/news/articles/2022-09-20/global-economy-faces-four-key-risks-warns-singapore-mas-chief",
    "ถอดรหัสนายกฯสิงคโปร์ เร่งดูดคนเก่งทั่วโลก สร้างความเข้มแข็งให้สิงคโปร์": "รัฐบาลสิงคโปร์ประกาศ เตรียมออกแพ็กเกจจูงใจแรงงานทักษะสูงรอบใหม่ เพื่อเป็นไพ่สำคัญช่วยให้เศรษฐกิจสิงคโปร์เติบโตในอนาคต21 ส.ค. ที่ผ่านมา ซึ่งตรงกับวันชาติสิงคโปร์ สุนทรพจน์ของนายกรัฐมนตรีลีเซียงลุงตอนหนึ่งน่าสนใจ พูดถึงการเติบโตของเศรษฐกิจสิงคโปร์ในอนาคต ว่าขึ้นกับความสามารถในการดึงดูดคนเก่งให้มาอยู่ที่สิงคโปร์ นายกรัฐมนตรีลีเซียงลุงและรัฐบาลสิงคโปร์มองเรื่องนี้อย่างไร #เศรษฐศาสตร์ตลาดสด จะเล่าให้ฟังนายกรัฐมนตรีลีเซียงลุง พูดถึงเรื่องนี้อย่างน่าสนใจ โดยถอดสาระสำคัญได้ 3 ประการ ดังนี้1. สิงคโปร์ต้องการให้คนเก่งทั่วโลก ใคร่ครวญอย่างจริงจังในการย้ายมาอยู่สิงคโปร์ แม้ปัจจุบันสิงคโปร์มีนโยบายดึงดูดแรงงานทักษะสูงอยู่แล้ว แต่ยังไม่เพียงพอ ต้องทำให้มากขึ้น ในมุมของนายกรัฐมนตรีสิงคโปร์ เห็นว่า การที่แต่ละประเทศประสบความสำเร็จแตกต่างกัน เพราะมีคนเก่งต่างกัน ดังนั้นสิงคโปร์ต้องเป็นแหล่งรวมคนเก่งให้ได้ ทั้งนี้แม้สิงคโปร์มีกลไกพัฒนาคนของตัวเองให้มีศักยภาพสูงเท่าที่จะเป็นไปได้ แต่เมื่อพูดถึงคนที่เก่งที่สุด (top talent) เรามีไม่เคยพอ นายกฯ ลีจึงสรุปว่า ดังนั้นสิงคโปร์ต้องดึงดูดและตรึงแรงงานทักษะสูงไว้ให้ได้ ให้ประสบความสำเร็จเหมือนที่สิงคโปร์ทำกับเรื่องการดึงดูดการลงทุน2. นายกฯ ลีเห็นว่า ปัจจุบันทุกประเทศต่างแย่งตัวแรงงานทักษะสูง ไม่ว่าจะเยอรมนี ที่อนุญาตให้แรงงานต่างชาติทักษะสูงสามารถพักอาศัยในประเทศก่อนหางานได้ หรืออังกฤษที่ออกวีซ่าให้ผู้จบจากมหาวิทยาลัยท๊อป 50 ของโลกเป็นพิเศษ สิงคโปร์ก็ต้องแข่งกับทุกประเทศ จะยอมให้ถูกปาดหน้าไม่ได้ และด้วยชื่อเสียงของสิงคโปร์ มีดีพอที่จะทำให้คนเก่งอยากมาอยู่ด้วย3. ในมุมของนายกฯ ลี สิ่งที่คนเก่งต้องการคือ ประเทศให้ความปลอดภัยกับครอบครัวตัวเองได้ ได้รับการต้อนรับที่ดี ตลอดจนอยู่ที่นั่นแล้ว รู้สึกตัวเองมีคุณค่า มีประโยชน์ ขณะเดียวกัน ประเทศใดที่ดึงดูดคนเก่งสำเร็จ ก็ทำให้ภาคเอกชนหรือธุรกิจกล้าลงทุน โดยเฉพาะถ้าประเทศนั้น การเมืองมีเสถียรภาพ นโยบายมีความต่อเนื่อง นอกจากนี้ การดึงดูดคนเก่งจากทั่วโลกให้มาอยู่ที่สิงคโปร์ ยังเป็นวิธีช่วยรักษาคนสิงคโปร์เก่งๆ ให้ยังอยู่ในประเทศ เนื่องจากคนเก่งย่อมอยากอยู่ในสภาพแวดล้อมที่เอื้อให้ตัวเองเก่งขึ้น และสภาพแวดล้อมที่ประเทศดูมีความหวังทั้งนี้ กระทรวงแรงงาน กระทรวงการค้าและการลงทุน หน่วยงานด้านเศรษฐกิจต่างๆ จะประกาศมาตรการและกำหนดรายละเอียดต่อไปในสุนทรพจน์ นายลียกตัวอย่างอุตสาหกรรมชีวเคมี ที่รัฐบาลส่งเสริมตั้งแต่ทศวรรษ 1990 โดยเริ่มจากดึงดูดบริษัท ผู้เชี่ยวชาญจากต่างประเทศให้มาตั้งที่สิงคโปร์ ช่วยให้คนสิงคโปร์เรียนรู้ และเพิ่มพูนทักษะจนเก่งขึ้นไปด้วย ทำให้ปัจจุบันสิงคโปร์เป็นแนวหน้าของธุรกิจนี้ในตลาดโลก ทั้งยังกลายเป็นอุตสาหกรรมหลักของสิงคโปร์ ช่วยจ้างงานกว่า 25,000 คน มีส่วนช่วยสร้างเศรษฐกิจถึง 1 ใน 5 ของ GDP ประเทศบุคลากรจากอุตสาหกรรมนี้ ยังเติบโตไปเป็นทั้งนักวิจัย ผู้ประกอบการ ผู้ก่อตั้งสตาร์ทอัพ ตลอดจนมีส่วนสำคัญช่วยแก้ปัญหาให้ประเทศในช่วงการระบาดของโควิดที่ผ่านมา ทั้งการบริหารจัดหาวัคซีน และการพัฒนาชุดตรวจโควิดอย่างรวดเร็วการเร่งดึงดูดคนเก่งไปอยู่ประเทศตนเอง เป็นนโยบายที่ปัจจุบันรัฐบาลหลายประเทศใช้ จากการศึกษาของ IMD World Competitiveness Center พบว่าปัจจัยที่แรงงานทักษะสูงใช้เลือกที่ทำงาน หรือประเทศที่ทำงาน ได้แก่ คุณภาพชีวิต ความยืดหยุ่นในการทำงาน โอกาสในการพัฒนาศักยภาพ ขณะที่ค่าตอบแทนหรือเงินเป็นปัจจัยที่ทำให้ไม่เปลี่ยนงานขณะเดียวกัน จากการจัดลำดับของ INSEAD ผ่านดัชนี Global Talent Competitiveness Index 2021 ห้าประเทศที่แรงงานทักษะสูงอยากไปทำงานด้วยมากสุด คือ สวิตเซอร์แลนด์ สิงคโปร์ สหรัฐอเมริกา เดนมาร์ก และสวีเดน โดยไทยอยู่ลำดับที่ 68#เศรษฐศาสตร์ตลาดสด เห็นด้วยกับที่นายกรัฐมนตรีสิงคโปร์กล่าวไว้ ว่าประเทศหนึ่งๆ จะพัฒนาได้มากน้อย หรือประสบความสำเร็จแค่ไหน ขึ้นกับคุณภาพแรงงานทักษะสูง รัฐบาลทุกประเทศจึงต่างออกนโยบายดึงดูดคนเก่งให้ไปอยู่ตัวเอง เพื่อช่วยสร้างเศรษฐกิจให้เข้มแข็ง คำถามคือ ไทยจะมีมาตรการดึงดูดคนเก่งมาประเทศเราบ้างหรือไม่ หรือแข่งกับประเทศอื่นในเรื่องนี้อย่างไร",
    "ดาว TikTok ไทยโดนจับที่สิงคโปร์ เพราะพกเงินสด 6 แสน เตรียมแกล้งเพื่อน": "เป็นเรื่องหนุ่มดาว TikTok และยูทูปเบอร์ชื่อดัง โดนตำรวจจับที่สิงคโปร์รวบ ข้อหาพกเงินสด 6 แสนบาทเข้าประเทศหวังแกล้งเพื่อน แต่กลับโดนเล่นซะเอง\n\nกลายเป็นข่าวดังสองฝั่งประเทศไทย-สิงคโปเร์เพราะเมื่อวันที่ 25 กันยายน 2565 สำนักข่าว AsiaOne ของสิงคโปร์ได้ออกมารายงานว่าตำรวจสิงคโปร์ได้ทำการรวบนักท่องเที่ยวชาวไทยรายหนึ่งไว้เน่องจากพกเงินสดเข้าประเทศกว่า 6 แสนบาทหรือประมาณ 20,000 ดอลลาร์สิงคโปร์\n\nรูปจากรายงานก้ทำเอาคนไทยร้องอ๋อ เพราะหนุ่มคนนี้ก็คือ ซุงสตาร์วิน (Sungstarwin) ดาว TikTok และยูปทูปเบอร์ชื่อดังที่มียอดผู้ติดตามมากกว่า 2 ล้านซับสไคร์บ ซึ่งก่อนที่หนุ่มซุงจะถูกจับในวันที่ 10 กันยายน 2565 เจ้าตัว โพสต์คลิปวิดีโอ ผ่านบัญชีติ๊กต๊อก @iamsungstarwin ระบุข้อความว่า “ผม โดนตำรวจสิงคโปร์จับ รีวิว ที่ไม่อยากรีวิว5555555555”\n\nคลิปวิดีโอดังกล่าวได้รับความสนใจอย่างรวดเร็ว มีผู้เข้าไปชมมากว่า 9.8 ล้านครั้ง โดยในคลิปวิดีโอ ซุงสตาร์วิน ได้อธิบายเรื่องราวว่า เขาจะไปเที่ยวสิงคโปร์กับเพื่อนอีก 5 คน จึงรับแลกเงินแทนเพื่อน รวมเป็นจำนวนเงินทั้งหมด 23,254 ดอลลาร์สิงคโปร์ หรือเป็นเงินไทยประมาณ 610,000 บาท\n\nซึ่งหนุ่มซุง ได้เอาเงินทั้งหมด มาเก็บไว้ที่ตัวเองคนเดียว เพราะต้องการทำคอนเทนต์แกล้งเพื่อน เมื่อเพื่อนไปถึงสิงคโปร์แล้วพบว่าไม่มีเงิน จะได้มาแลกกับตนในเรตที่แพงกว่าเดิม ซึ่งรายงานไม่ทราบแน่ชัดว่า เขาเดินทางบินไปสิงคโปร์เมื่อไหร่ และใช้เวลาอยู่ที่นั่นเป็นเวลากี่วัน\n\nเรื่องเกิดที่สนามบินสิงคโปร์ ชายคนดังกล่าวโดนเจ้าหน้าที่ ตม. เรียกกักตัว โดยแจ้งว่าละเมิดกฎ ก่อนที่จะถูกพาตัวไปเข้าห้องแยกเพื่อสอบสวน ซึ่งกฎหมายของสิงคโปร์กล่าวไว้ว่า ห้ามพกเงินสดเดินทางเข้า-ออกประเทศ เกิน 20,000 ดอลลาร์สิงคโปร์ หรือราว 525,000 บาท อย่างไรก็ตาม โชคดีที่ท้ายที่สุด เขาได้รับการปล่อยตัวออกมา",
    "คิดว่าอ่านไม่ออก! เจ้าของร้านที่สิงคโปร์ แจ้งจับลูกค้าไทยด่าในออร์เดอร์สุดหยาบ": "เป็นอีกหนึ่งเรื่องราวของการสั่งซื้ออาหารผ่านแอพพลิเคชั่นชือดัง ที่ทำเอาโลกออนไลน์นั้นไทยและสิงคโปร์ กำลังวิพากษ์วิจารณ์กันอย่างดุเดือดอยู่ในขณะนี้ ภายหลังจากที่แฟนเพจชื่อดังอย่าง “Pal Li – เพจพี่แป๋ว กินเที่ยว ฮ่องกง สิงคโปร์” ได้ออกมาเล่าเรื่องราวของเจ้าของร้านอาหารไทย ที่ออกมาปกป้องลูกน้อง หลังเจอลูกค้าด่าเป็นภาษาไทยในออร์เดอร์\n\nโดยทางเพจระบุว่า “#Singapore ร้านอาหารไทย แจ้งตำรวจหลังพบคำหยาบคายเป็นภาษาไทยในออร์เดอร์ลูกค้า” ข่าวกำลังฮือฮาในโซเชียลสิงคโปร์วันนี้ค่ะ ไม่รู้มีเบื้องหน้าเบื้องหลังอะไรกันรึเปล่าถึงได้ทำแบบนี้นะคะ ข่าวบอกว่า เมื่อวันที่ 9 ก.ย. ที่ผ่านมา ร้านอาหารไทยในสิงคโปร์ ชื่อว่า 87 Just Thai Killiney ได้รับออร์เดอร์ผัดไทย 1 รายการผ่าน Grabfood ซึ่งในออร์เดอร์ลูกค้า ก็มีข้อความภาษาไทยเขียนเพิ่มเติมมาว่า “xxยx่อxึงตาย” ซึ่งลูกจ้างคนไทยในร้านเห็นแล้วก็โกรธมาก แต่ไม่ได้บอกความหมายให้เจ้าของร้านฟัง เจ้าของร้านเลยไปใช้ Google Translate เลยได้ทราบ\n\nต่อมา เจ้าของร้านได้ส่งข้อความไปแชตกับลูกค้าที่ใช้ชื่อบัญชีว่า ไอเxี้ย ซึ่งก็มีการต่อล้อต่อเถียงกันอีก\n\nร้าน: is this a sick joke?\n\nลูกค้า: xัส\n\nลูกค้า: 1 ดาว\n\nลูกค้า: ปากดี\n\nลูกค้า: 1 star, do u understand?\n\nร้าน: yes everything has been captured and a police report is made now\n\nจบจากแชต เจ้าของร้านก็ติดต่อไปยัง Grabfood ขอให้ยกเลิกออร์เดอร์นี้ เพราะร้านไม่สามารถยกเลิกเองได้ ซึ่ง Grab ก็ยกเลิกให้ และเจ้าของร้านยังได้แจ้งตำรวจด้วย\n\nต่อมาทางร้านได้โพสต์ภาพออร์เดอร์ดังกล่าวลงบนเพจร้าน พร้อมข้อความว่า “ทางร้านไม่สามารถให้อภัยต่อการดูถูกพนักงานของเราไม่ว่าจะด้วยรูปแบบใด และได้แจ้งความกับตำรวจ ไม่ควรมีใครสมควรได้รับการกระทำเยี่ยงนี้ในธุรกิจอาหารหรือธุรกิจใดๆ”\n\nอย่างไรก็ตาม ภายหลังจากเรื่องราวดังกล่าวเผยแพร่ออกไป ต่างมีชาวเน็ตเข้ามาแสดงความเห็นเป็นจำนวนมาก โดยส่วนใหญ่ต่างวิจารณ์การกระทำของลูกค้า ที่ทำให้ภาพลักษณ์ของคนไทยดูเสียหายไปด้วย นอกจากนี้ยังเห็นด้วยที่เจ้าของร้านเลือกที่จะปกป้องลูกน้องจากลูกค้าที่เข้ามาด่าสุดหยาบแบบนี้ พร้อมยกให้เป็นสุดยอดเจ้าของร้านตัวอย่างอีกด้วย..\n\nขอบคุณภาพและข้อมูลจาก @Pal Li – เพจพี่แป๋ว กินเที่ยว ฮ่องกง สิงคโปร์",
    "“ไทย ไลอ้อน แอร์” คัมแบ๊กเปิดบิน “ดอนเมือง-สิงคโปร์” เริ่ม 30 ต.ค.นี้": "สายการบิน ไทย ไลอ้อน แอร์ แจ้งว่า สายการบินไทย ไลอ้อน แอร์ จะกลับมาทำการบินตรงเส้นทาง กรุงเทพฯ (ดอนเมือง)-สิงคโปร์ อีกครั้ง เริ่มทำการบินตั้งแต่ 30 ต.ค.นี้ เพื่อรองรับการเดินทางท่องเที่ยวระหว่างประเทศของนักเดินทาง โดยจัดโปรโมชั่นราคาพิเศษเริ่มต้นที่ 2,500 บาทต่อเที่ยวบิน และฟรีน้ำหนักกระเป๋า 20 กิโลกรัม (กก.) ถือสัมภาระขึ้นเครื่องฟรีได้อีก 7 กก. ไม่มีค่าธรรมเนียมในการจองและตัดบัตร อย่างไรก็ตาม สายการบินไทย ไลอ้อน แอร์ มีศักยภาพและความพร้อมในการให้บริการแก่ผู้โดยสาร รวมทั้งเล็งเห็นโอกาสสำคัญในการขยายเส้นทางการบิน\n\nสิงคโปร์ เป็นประเทศที่เป็นเกาะขนาดเล็กที่สุดในเอเชียตะวันออกเฉียงใต้ เป็นศูนย์กลางพาณิชย์สำคัญของโลกแห่งหนึ่ง ซึ่งแม้จะเป็นเกาะเล็กๆ ประเทศเล็กๆ แต่มีสถานที่ท่องเที่ยวมากมาย เช่น เมอร์ไลอ้อน (Merlion Park) อ่าวมารีนา (Marina Bay) การ์เดนส์บายเดอะเบย์ (Gardens by the bay) ยูนิเวอร์แซล สตูดิโอ สิงคโปร์ (Universal Studios Singapore) สะพานเฮลิกซ์ (Helix Bridge)\n\nอย่างไรก็ตาม สายการบินฯ ยังคงให้บริการแบบ New normal ผ่านการขอความร่วมมือผู้โดยสารในการเดินทาง สวมหน้ากากอนามัย เว้นระยะห่าง ทั้งในขณะเช็กอินและรอขึ้นเครื่อง ซึ่งมีเจลแอลกอฮอล์ให้บริการตามจุดต่างๆ และปฏิบัติตามคำแนะนำของพนักงานบนเครื่องบิน ขณะเดียวกันเครื่องบินทุกลำได้ผ่านการทำความสะอาด และฆ่าเชื้อ โดยมีมาตรการเช็ดทำความสะอาดและสเปรย์ฆ่าเชื้อในทุกพื้นที่ ทำให้ผู้โดยสารมีความปลอดภัยและอุ่นใจในทุกเที่ยวบินกับ ไทย ไลอ้อน แอร์.",
    "นายกฯสิงคโปร์ : ความขัดแย้งของ มหาอำนาจคือข่าวร้ายของชาวโลก": "อำนาจทั้ง 2 ถูกแบ่งแยกออกเป็นหลายประเด็น–อุดมการณ์คู่ต่อสู้และระบบการปกครองของพวกเขา อิทธิพลที่เพิ่มขึ้นของจีนในโลก\n\nบวกกับปัญหาเฉพาะมากมาย เช่น ข้อพิพาททางการค้า การจารกรรมทางไซเบอร์ ทะเลจีนใต้ ฮ่องกง และล่าสุดความตึงเครียดที่เพิ่มขึ้นอย่างรวดเร็วและน่าเป็นห่วงในไต้หวัน\n\nแต่ทว่าสหรัฐฯ และจีนจำเป็นต้องทำงานร่วมกันในประเด็นเร่งด่วนระดับโลกมากมาย\n\nรวมถึงการเปลี่ยนแปลงสภาพภูมิอากาศ โรคระบาด และการแพร่กระจายของนิวเคลียร์\n\nแต่ความสัมพันธ์ที่ตึงเครียดระหว่างกันทำให้ความร่วมมือเหล่านี้แทบจะเป็นไปไม่ได้เลย\n\nนี่เป็นข่าวร้ายสำหรับชาวโลก\n\nประธานาธิบดีโจ ไบเดน และประธานาธิบดีสี จิ้นผิง ได้จัดวิดีโอคอลขนาดยาวเมื่อเร็วๆ นี้\n\nและทั้งสองตกลงที่จะพบปะกันตัวเป็นๆ ในเร็วๆ นี้\n\nแต่ทั้งสองฝ่ายต่างไม่ได้คาดหวังว่าความสัมพันธ์จะดีขึ้นในไม่ช้านี้\n\nยิ่งไปกว่านั้น เราทุกคนต้องหวังว่าจะไม่มีการคำนวณผิดหรืออุบัติเหตุใดๆ ซึ่งจะทำให้สิ่งต่างๆ แย่ลงอย่างรวดเร็ว\n\nนอกจากความตึงเครียดระหว่างสหรัฐฯ-จีนแล้ว การรุกรานยูเครนของรัสเซียยังมีนัยสำคัญต่อโลกและสิงคโปร์อีกด้วย\n\nประการแรก การรุกรานครั้งนี้เป็นการละเมิดกฎบัตรสหประชาชาติและหลักการพื้นฐานของอธิปไตยและบูรณภาพแห่งดินแดน\n\nนี่เป็นประเด็นสำคัญอย่างยิ่งสำหรับสิงคโปร์\n\nความมั่นคงของเรา แม้กระทั่งการดำรงอยู่ของเราขึ้นอยู่กับว่าประเทศต่างๆ จะร่วมกันยึดถือหลักการเหล่านี้\n\nเราไม่สามารถทำให้การกระทำที่ผิดของรัสเซียถูกต้องตามกฎหมาย\n\nรัสเซียอ้างว่าสิ่งที่เรียกว่า \"ปฏิบัติการทางทหารพิเศษ\" ในยูเครนนั้นสมเหตุสมผลด้วย \"ข้อผิดพลาดทางประวัติศาสตร์และการตัดสินใจที่เพี้ยนๆ ในอดีต\"\n\nถ้าเรายอมรับตรรกะนี้ จะเกิดอะไรขึ้นถ้าวันหนึ่งคนอื่นใช้เหตุผลแบบเดียวกันนี้กับเรา\n\nประการที่สอง สงครามได้สร้างความเกลียดชังอย่างลึกซึ้งระหว่างรัสเซียและรัฐอื่นๆ โดยเฉพาะอย่างยิ่งประเทศในสหรัฐฯ และ NATO\n\nความสัมพันธ์พังทลายลงอย่างสมบูรณ์ และต้องไม่ลืมว่าทั้งสองฝ่ายต่างก็มีอาวุธพลังงานนิวเคลียร์\n\nเป็นการยากที่จะจินตนาการถึงการยุติความขัดแย้งถึงจุดที่น่าพอใจ\n\nประการที่สาม สงครามในยูเครนส่งผลกระทบต่อความมั่นคงในเอเชียแปซิฟิก มันทำให้ความสัมพันธ์ระหว่างสหรัฐฯ กับจีนตึงเครียดขึ้นแล้ว รวมไปถึงความสัมพันธ์ระหว่างจีนและหุ้นส่วนของอเมริกาในเอเชีย เช่น ออสเตรเลียและญี่ปุ่น\n\nเราจึงคาดได้ว่าจะมีการแข่งขันทางภูมิรัฐศาสตร์มากขึ้นในเอเชียแปซิฟิก\n\nบางประเทศก็จะตัดสินใจเลือกข้าง\n\nแต่ประเทศอื่นๆ เช่น สิงคโปร์ จะพยายามอย่างดีที่สุดเพื่อหลีกเลี่ยงไม่ให้ถูกดึงเข้าไปในสถานการณ์ของการแย่งชิงอำนาจกันของประเทศคู่แข่ง\n\nภูมิภาคของเรามีความสงบสุขมานานจนยากที่เราจะจินตนาการถึงสิ่งที่แตกต่างออกไป\n\nแต่ดูสิว่าสิ่งต่างๆ ในยุโรปผิดพลาดอย่างไร ฉับพลันและรวดเร็วเพียงใด\n\nเราแน่ใจหรือไม่ว่าสิ่งต่างๆ จะไม่ผิดพลาดเช่นนี้ในภูมิภาคของเราด้วย?\n\nดังนั้นเราต้องเอาจริงเอาจัง และเราต้องเตรียมจิตใจให้พร้อม\n\nเราสามารถทำอะไรได้บ้างเกี่ยวกับอันตรายจากปัจจัยภายนอกเหล่านี้?\n\nประการแรก เราต้องยืนหยัดในหลักการพื้นฐานของกฎหมายระหว่างประเทศ ทำงานร่วมกับประเทศอื่นๆ เพื่อรักษาความศักดิ์สิทธิ์ของกฎกติกาสากล\n\nเช่น การที่เราแสดงจุดยืนของเราอย่างตรงไปตรงมาในที่องค์การสหประชาชาติ\n\nหากเราหลบหลีกและเก็บงำความเห็นของเรา ก็เท่ากับเป็นการทำร้ายเราเองในระยะยาว\n\nจากนั้นเราก็ต้องเอาจริงกับเรื่องทางด้านความมั่นคงของประเทศ\n\nเราต้องปกปักรักษาระบบการป้องกันประเทศอย่างจริงจัง และรักษา SAF และ Home Team ให้เข้มแข็งและน่าเชื่อถือ ถ้าเราไม่ปกป้องตัวเอง ก็ไม่มีใครปกป้องเรา\n\nที่สำคัญที่สุด เราต้องเป็นหนึ่งเดียว สามัคคี อย่าปล่อยให้ตัวเราถูกแบ่งแยก ไม่ว่าตามเชื้อชาติ ศาสนา รายได้ ความแตกต่างทางสังคม หรือสถานที่เกิด\n\nอีกทั้งเราต้องตระหนักถึงภัยอันเกิดจากบางประเทศที่จ้องมองหาการใช้ประโยชน์จากจุดอ่อนของเรา และเพื่อโน้มน้าวคนของเราเพื่อผลประโยชน์ของตนเอง\n\nผมพูดถึงเรื่องนี้ในคำพูดภาษาจีนด้วยว่าอย่าเชื่อว่าทุกสิ่งที่คุณอ่านออนไลน์ว่าเป็นความจริงเสมอ\n\nหากเรายอมรับข้อมูลหลอกลวงออนไลน์ทั้งหลายก็จะเกิดความแตกแยก เราก็จะเสียโอกาส\n\nเราจึงต้องร่วมใจกันเพื่อรับกับทุกปัญหาที่เข้ามาหาเราในทุกรูปแบบ\n\nเขาเป็นประเทศเล็ก ต้องระแวดระวัง รักษาระยะห่างกับมหาอำนาจ และหากเกิดวิกฤตต้องพยายามพลิกให้เป็นโอกาส\n\nอีกทั้งยังจะต้องสื่อสารกับประชาชนตลอดเวลาเพื่อให้ได้รับรู้แนวทางวิเคราะห์ร่วมกัน\n\nยิ่งหากประชาชน “รู้เท่าทัน” ทั้งเรื่องในประเทศและต่างประเทศ ก็จะเป็น “พลเมืองมีคุณภาพ” ที่นำพาประเทศให้ฟันฝ่าพายุร้ายจากทุกทิศทุกทางได้พร้อมกัน.",
    "เพื่อนบ้านสุดทน! ลุงสิงคโปร์ติดแอร์ '9 เครื่อง' อ้างรักษามะเร็งตับ ข้างห้องโวยไอน้ำจับจน ‘เชื้อราขึ้น’": "\n\n\n\n\n\n\n\n“ห้องนั่งเล่นมีแอร์ 5 เครื่อง ห้องนอนหลัก 2 เครื่อง และอีก 2 ห้องมีห้องละ 1 เครื่อง”\n\nผู้พักอาศัยในอพาร์ตเมนต์แห่งหนึ่งที่ย่าน Sengkang ของสิงคโปร์ ออกมาร้องเรียนผ่านสื่อว่าได้รับความเดือดร้อนจากการที่เพื่อนบ้านซึ่งเป็นชายสูงวัยลงทุนติดแอร์ถึง 9 เครื่องในอพาร์ตเมนต์ขนาด 4 ห้อง เพื่อให้อุณหภูมิเย็นสบายระดับ 18 องศาเซลเซียส ขณะที่สภาพอากาศภายนอกร้อนจัดหลิว ซึ่งเป็นเจ้าของห้องพักด้านบนบอกกับสื่อ Shin Min Daily Newsหลิว เล่าว่า เขากับภรรยายังเจอปัญหา “เชื้อรา” สีดำที่ขึ้นบนผนังเพราะความชื้น รวมถึงพื้นกระเบื้องที่แตกร้าวเนื่องจากอุณหภูมิไม่คงที่คุณลุงแซ่หวง (Huang) วัย 63 ปี ซึ่งเป็นต้นเรื่อง บอกกับผู้สื่อข่าวว่า เขาเปิดแอร์ที่อุณหภูมิ 18 องศาเซลเซียสเพื่อจะได้ใช้ชีวิตอย่างสบายท่ามกลางอากาศร้อน อีกทั้งตนเองป่วยเป็นมะเร็งตับ ซึ่งต้องอยู่ในอากาศเย็นจึงจะช่วยให้ “ภูมิคุ้มกัน” ดีขึ้นหวง ยอมรับ พร้อมเผยว่าจ่ายเงินค่าติดแอร์เพิ่มไปประมาณ 10,300 ดอลลาร์สิงคโปร์เรื่องนี้เริ่มตกเป็นข่าวตั้งแต่เดือน ส.ค. หลังจากเพื่อนบ้านของ หวง ร้องเรียนว่าแอร์ 9 ตัวสร้างความเดือดร้อนรำคาญแก่พวกเขามากขนาดไหน ขณะที่ทางการพยายามเจรจาให้ทั้ง 2 ฝ่ายประนีประนอมกัน แต่ดูเหมือนจะไม่ได้ผล และท้ายที่สุดลุงหวง ตัดสินใจ “ย้ายออก” จากอพาร์ตเมนต์แห่งนี้ไปแล้วหวง ให้สัมภาษณ์ พร้อมบอกว่าตนเองย้ายออกจากอพาร์ตเมนต์ดังกล่าวมาตั้งแต่วันที่ 17 ก.ย. โดยถอดเอาแอร์ 8 เครื่องมาด้วยแม้การย้ายแอร์ไปติดในบ้านใหม่จะต้องมีค่าใช้จ่ายเพิ่ม แต่ หวง ยืนยันว่าฝ่ายเพื่อนบ้านของ หวง ก็ระบุว่า “โล่งใจ” ที่ชายแก่คนนี้ย้ายออกไปเสียได้ แต่ยังบ่นว่าต้องเสียเงินซ่อมผนังและเพดานอีกหลายร้อยดอลลาร์ที่มา : odditycentral",
    "‘มอร์มีท’ รุกตลาดสิงคโปร์ พร้อมพัฒนาโปรตีนทดแทนจากพืชชนิดอื่นเพิ่ม": "การดำเนินธุรกิจของมอร์มีทที่ เติบโตได้อย่างรวดเร็ว สิ่งสำคัญมาจากการควบคุมคุ ณภาพตั้งแต่วัตถุดิบตั้งต้น อย่าง “เห็ดแครง” ซึ่งเพาะปลู กโดยเกษตรกรจากภาคใต้ในจังหวั ดสงขลาและสุราษฎร์ธานี โดยเห็ดแครงเป็นพืชที่มีโปรตี นสูงมากกว่าเห็ดชนิดอื่น ๆ มีผิวสัมผัสที่หนึบสู้ฟั นเหมาะสมกับการทำแพลนเบสต์ มีไฟเบอร์ และช่วยกระตุ้นระบบภูมิคุ้มกันซึ่งในการเลือกใช้เห็ ดแครงนอกจากจะทำให้ผลิตภัณฑ์มี คุณภาพแล้ว ยังเป็นการสร้างรายได้ที่แน่ นอนให้กับกลุ่มเกษตรกรภาคใต้ที่ แต่เดิมทำเพียงสวนยางพารา แต่ในการปลูกเห็ดแครงก็ สามารถทำได้ควบคู่กับการกรี ดยางไปด้วย จึงทำให้เกษตรกรมีช่ องทางในการทำเงินที่เพิ่มมากขึ้ น ทั้งนี้ จากจุดเริ่มต้นได้ทำงานร่วมกั บเกษตรกรสวนยางประมาณ 10 ครัวเรือน แต่ด้วยการเติบโตของผลิตภัณฑ์ปั จจุบันจึงได้ขยายการรับซื้อเป็น 30 ครัวเรือน และแผนในปี 2565 – 2566 นี้ มอร์มีทจะเพิ่มประเภทของผลิตภั ณฑ์โปรตีนทดแทนจากพืชสู่ตลาดซึ่งทำให้ความต้องการเห็ดแครงมี มากขึ้นกว่า 4 เท่า จึงมีแผนที่จะประสานกับผู้ นำเกษตรชุมชนในพื้นที่ภาคใต้เพื่ อให้ความรู้เกี่ยวกับการปลูกเห็ ดแครง และการควบคุมคุณภาพเพื่อมาเป็ นวัตถุดิบซึ่งคาดว่าน่าจะเพิ่ มการกระจายรายได้สู่ชุมชนได้อี กนับ 100 ครัวเรือน\n\nนอกจากนี้ มอร์มีทยังอยู่ในขั้นตอนวิจั ยและพัฒนาโปรตีนทดแทนจากพืชชนิ ดอื่น เพื่อสร้างสรรค์ผลิตภัณฑ์ใหม่ ออกสู่ท้องตลาด และคุณประโยชน์ทางโภชนาการที่ มากขึ้น อีกทั้งยังช่วยสร้างรายได้ให้กั บเกษตรกรกลุ่มอื่นๆเพิ่มเติม โดยทีมวิจัยและพัฒนาได้ทำการวิ จัยการสกัดโปรตีนจากข้าว รวมถึงการศึกษาสารอาหาร แร่ธาตุ และ วิตามิน ที่หลงเหลือจาก น้ำต้มเห็ดแครง ระหว่างกระบวนการผลิตโปรตี นจากพืชของ MORE MEAT เพื่อพัฒนาต่อยอดเป็นสินค้าอื่ นต่อไป คาดว่าน่าจะมีผลิตภัณฑ์โปรตี นทางเลือกจากพืชใหม่ของมอร์มี ทวางขายในท้องตลาดช่วงปลายปีนี้\n\n“ก่อนหน้านี้เห็ดแครงไม่ได้เป็ นที่รู้จักมากนัก แต่หลังจากที่เราเลือกใช้พืชชนิ ดนี้มาเป็นวัตถุดิบ ก็ทำให้กระแสการบริโภคเห็ ดแครงมากขึ้นจนขึ้นเป็นอันดับต้ นๆของโปรตีนทางเลือก เกษตรกรเองก็สามารถสร้างรายได้ มากขึ้น และอาจจะกลายเป็นรายได้หลั กในภาวะที่ราคายางยังตกอย่างต่ อเนื่องเช่นนี้ เกษตรกรสวนยางก็สามารถใช้เห็ ดแครงทำรายได้ ไม่เพียงแค่การส่งเป็นวัตถุดิ บให้กับมอร์มีท แต่ยังสามารถส่งเป็นวัตถุดิบให้ กับธุรกิจอื่นๆ รวมถึงการขายเป็นเห็ดแครงสดให้ กับผู้บริโภคโดยตรงได้อีกด้วย\n\nทั้งนี้มองว่าการสนับสนุ นเกษตรกรทั้งจากทางภาครัฐ และเอกชนเพื่อส่งเสริมให้ เกษตรกรปลูกพืชที่นำมาใช้เป็นวั ตถุดิบผลิตโปรตีนทดแทนได้ ก็จะช่วยส่งเสริมภาคการเกษตรให้ มีรายได้มากขึ้น และในฐานะที่ประเทศไทยได้ชื่อว่ าเป็นครัวของโลก เพราะเรามีองค์ประกอบที่ดีทั้ งความเป็นผู้นำด้านการผลิตอาหาร รสชาติที่คนทั่วโลกยอมรับ รวมไปถึงคุณภาพการผลิต การจะผลักดันให้อาหารแพลนต์ เบสเป็นหนึ่งในตัวนำทัพครั วไทยสู่ครัวโลกได้อย่างเต็ มประสิทธิภาพก็สามารถทำได้ไม่ ยาก”\n\nนอกจากตลาดในประเทศ บริษัทยังมีแผนขยายตลาดไปสู่ภู มิภาคอาเซียน เนื่องด้วยกระแสการรั บประทานอาหารเพื่อสุขภาพที่ไม่ ได้เติบโตแค่ในประเทศ โดยในปี 2565 – 2566 จะเริ่มที่ประเทศสิงคโปร์ เนื่องด้วย 2 ปัจจัยหลักคือ\n\n1. ผู้บริโภคสิงคโปร์มีความตระหนั กรู้เกี่ยวกับสุขภาพ และสิ่งแวดล้อม อีกทั้งยังมีกำลังซื้อสูง\n\n2. หากตีตลาดสิงคโปร์ได้สำเร็จก็ จะเป็นจุดเชื่อมต่อที่สามารถเปิ ดตลาดใหม่ในประเทศอื่นได้ง่าย\n\nอีกทั้งมอร์มีทยังมีหลักการสำคั ญที่จะสร้างสรรค์ผลิตภัณฑ์ให้ ได้ผลกระทบเชิงบวกต่อทั้งผู้บริ โภค และสิ่งแวดล้อมให้มากที่สุดซึ่ งเป็นสิ่งที่ทางสิงคโปร์ให้ ความสนใจเป็นอย่างยิ่ง จึงได้ร่วมมือกับพันธมิตรจากสิ งคโปร์เพื่อนำสินค้าไปวางจำหน่ าย และก็ได้รับผลตอบรับที่ดีมาก ซึ่งจุดหมายต่อไปคื อการขยายตลาดไปที่เวียดนาม และอินโดนีเซีย ส่วนในระดับโลกมีแผนที่จะเริ่ มที่ประเทศจีน ญี่ปุ่น และเกาหลีใต้\n\n“ในระยะยาวเรามองถึงยอดขายที่สู ง และการมีส่วนแบ่งตลาดที่มากอยู่ แล้ว แต่ในเบื้องต้นเราเน้ นการทำการตลาดในสิงคโปร์ โดยการสร้างการรับรู้ถึ งประโยชน์ของการเลือกบริ โภคโปรตีนทางเลือก ที่เปี่ยมด้วยคุณค่าทางโภชนาการ ช่วยลดการทำลายสิ่งแวดล้อมด้ วยกระบวนการผลิตที่เป็นมิตรกั บสิ่งแวดล้อม อีกทั้งยังได้ช่วยเหลื อเกษตรกรให้มีรายได้ จึงทำให้สินค้าของมอร์มีทเป็นที่ น่าสนใจสำหรับผู้บริโภคในสิ งคโปร์ แผนขั้นต่อไปคือการส่งออกไปยั งเวียดนาม และอินโดนีเซีย เพราะทั้งสองประเทศนี้มีอัตราผู้ ที่เคยบริโภคโปรตีนทางเลื อกจากพืชสูงมากถึง 86% และ 73% ตามลำดับ แต่ยังมีตัวเลือกสำหรับการซื้ อไม่มากนัก จึงน่าจะเป็นโอกาสทางการตลาดที่ ดีมากสำหรับการส่งออก\n\nและหลังจากนั้นก็น่าจะมุ่งสู่ ระดับเอเชียซึ่งมองไว้ว่าเป็ นประเทศจีน ญี่ปุ่น และเกาหลีใต้ซึ่งมีวั ฒนธรรมทางอาหารที่หลากหลาย อีกทั้งยังมีแหล่งชุมชนขนาดใหญ่ อยู่ในประเทศต่างๆทั่วทุกมุมโลก ถ้าหากสามารถสร้างการรับรู้ และเลือกใช้โปรตีนทางเลือกจากพื ชของมอร์มีทให้กับทั้ งสามประเทศนี้ได้ ก็ไม่ยากที่จะขยายตลาดไปสู่ระดั บสากล”\n\nสำหรับในประเทศไทย ช่วงครึ่งปีหลัง 2565 อาจจะได้เห็นกิจกรรมที่สร้ างการรับรู้เกี่ยวกับการบริ โภคโปรตีนทางเลือกจากพืชโดยมอร์ มีทและพันธมิตรทางธุรกิจมากขึ้น ไม่ว่าจะเป็นการออกบูธ หรือกิจกรรมวิ่งมาราธอนที่มอร์ มีทร่วมกับอินฟลูเอนเซอร์จัดกิ จกรรมมาอย่างต่อเนื่อง ส่วนพันธมิตรทางธุรกิจก็จะมีผลิ ตภัณฑ์ใหม่ที่ใช้วัตถุดิ บจากมอร์มีท ออกสู่ตลาดมากขึ้นอย่าง ‘กระเพราไบท์’ ผลิตภัณฑ์ของ V-Farm มีวางจำหน่ายในช่วงเทศกาลกิ นเจนี้ และในปลายเดือนนี้ทางมอร์มี ทเองก็จะมีผลิตภัณฑ์ใหม่ วางจำหน่ายเช่นเดียวกัน",
    "ตลาดอีคอมเมิร์ซเดือด!'Shopee' ปลดฟ้าผ่าพนักงานอินโดฯ-สิงคโปร์": "ทั้งนี้ สำนักข่าวบลูมเบิร์กรายงานว่า Sea จะปรับลดพนักงานของ บริษัทShopee ในอินโดนีเซียจำนวน 3% โดยจะกระทบพนักงานในฝ่ายปฏิบัติการและฝ่ายการตลาด\n\nก่อนหน้านี้ บริษัท Shopee อินโดนีเซีย ยืนยันว่าไม่มีแผนที่จะปลดพนักงานจากจำนวนทั้งหมด 20,000 คนแต่อย่างใด โดยระบุว่าบริษัทยังคงมีผลประกอบการที่ดี และอินโดนีเซียยังคงเป็นตลาดที่สำคัญของทางบริษัท",
    "ดาว TikTok ไทย สร้างเรื่องที่สิงคโปร์ โดนกักตัว พกเงินสด 6 แสน เพื่อแกล้งเพื่อน": "ทว่าซุงสตาร์วินได้เอาเงินทั้งหมดมาเก็บไว้ที่ตัวเองคนเดียว เพราะต้องการ \"ทำคอนเทนต์แกล้งเพื่อน\" เมื่อเพื่อนไปถึงสิงคโปร์แล้วพบว่าไม่มีเงิน จะได้มาแลกกับตนในเรตที่แพงกว่าเดิม ซึ่งรายงานไม่ทราบแน่ชัดว่า เขาเดินทางบินไปสิงคโปร์เมื่อไหร่ และใช้เวลาอยู่ที่นั่นเป็นเวลากี่วัน\n\n\n\n\n\n\"การพกเงินสดเดินทางเข้า-ออกประเทศสิงคโปร์ สามารถทำได้ในจำนวนไม่เกิน 20,000 ดอลลาร์สิงคโปร์ (ราว 525,000 บาท) แต่หากเกินจำนวนนี้ จะต้องกรอกแบบฟอร์มแสดงจำนวนเงิน หรือ NP727 ส่งให้กับทางตม.\"\n\n\n\n\n\nรายงานระบุว่า หนุ่มไทยรายดังกล่าว คือ ซุงสตาร์วิน (Sungstarwin) เป็นยูทูบเบอร์และคอนเทนต์ครีเอเตอร์ชื่อดังในโซเชียล มีผู้ติดตามทั้งบน YouTube และ TikTok ช่องทางละมากกว่า 2 ล้าน โดยเมื่อวันที่ 10 กันยายน ที่ผ่านมา เขาได้โพสต์คลิปวิดีโอทาง TikTok พร้อมระบุข้อความว่าคลิปวิดีโอดังกล่าวได้รับความสนใจอย่างรวดเร็ว มีผู้เข้าไปชมมากว่า 9.8 ล้านครั้ง โดยในคลิปวิดีโอ ซุงสตาร์วิน ได้อธิบายเรื่องราวว่า เขาจะไปเที่ยวสิงคโปร์กับเพื่อนอีก 5 คน จึงรับแลกเงินแทนเพื่อน รวมเป็นจำนวนเงินทั้งหมด 23,254 ดอลลาร์สิงคโปร์ หรือเป็นเงินไทยประมาณ 610,000 บาทแต่ปรากฏว่าเมื่อเดินทางถึงสนามบินที่สิงคโปร์ ซุงสตาร์วินโดนเจ้าหน้าที่ ตม. เรียกกักตัว โดยแจ้งว่าละเมิดกฎ ก่อนที่จะถูกพาตัวไปเข้าห้องแยกเพื่อสอบสวน อย่างไรก็ตาม โชคดีที่ท้ายที่สุดเขาได้รับการปล่อยตัวออกมาโดยซุงสตาร์วินอ้างว่า เขาไม่รู้เกี่ยวกับกฎหมายของสิงคโปร์ ที่ระบุข้อจำกัดเรื่องการพกเงินสดเข้าและออกนอกประเทศ ทั้งนี้ รายงานได้เผยข้อมูลสำหรับผู้ที่ไม่ทราบ อ้างอิงตามเว็บไซต์ของสำนักงานตรวจคนเข้าเมืองและจุดตรวจ (ICA) ของสิงคโปร์ สรุปได้ว่าทั้งนี้ ในคลิปวิดีโอดังกล่าวมีคอมเมนต์หนึ่ง จากพนักงานต้อนรับบนเครื่องบิน ได้เข้าไปกล่าวว่า \"ก่อนที่เจ้าตัวจะไปตอบว่าขอบคุณข้อมูลจาก asiaone",
    "Starbucks สิงคโปร์ ข้อมูลหลุด มีชื่อ, ที่อยู่ และเบอร์โทรลูกค้าโผล่ขายบนออนไลน์กว่า 2 แสนราย": "การโจมตีทางไซเบอร์เกิดต่อเนื่อง ล่าสุด Starbucks สิงคโปร์ ออกมายอมรับว่าถูกมือดีเข้าถึงฐานข้อมูลลูกค้า และนำไปโพสต์ขายบนโลกออนไลน์ โดยสื่อท้องถิ่น Straits Times รายงานว่า มีผู้เสียหายกว่า 2 แสนราย\n\nStarbucks สิงคโปร์ ข้อมูลลูกค้าหลุด\n\nStarbucks สิงคโปร์ ออกแถลงการณ์ว่า บริษัทพบการรั่วไหลของข้อมูลลูกค้าเมื่อวันที่ 13 ก.ย. 2022 โดยข้อมูลประกอบด้วย ชื่อ, เพศ, วันเกิด, เบอร์โทรศัพท์ และที่อยู่ ไม่มีข้อมูลบัตรเครดิตแต่อย่างใด เนื่องจากทางบริษัทไม่มีการเก็บข้อมูลดังกล่าว และต้องการให้ลูกค้าเปลี่ยนรหัสผ่านในการเข้าระบบสมาชิกทันที\n\nอย่างไรก็ตาม Starbucks สิงคโปร์ ไม่ได้ระบุว่ามีข้อมูลลูกค้าจำนวนเท่าไรที่รั่วไหล แต่ทาง Straits Times สื่อท้องถิ่นรายงานว่า มีข้อมูลกว่า 2 แสนบัญชีที่รั่วไหล และมีการโพสต์ขายข้อมูลดังกล่าวในมูลค่า 3,500 ดอลลาร์สิงคโปร์ หรือราว 90,000 บาท ซึ่งมีการซื้อขายกันแล้วเมื่อวันที่ 10 ก.ย. 2022\n\nปัจจุบัน Starbucks สิงคโปร์ ไม่ได้บริหารโดย Starbucks แต่เป็น Maxim’s Caterers ยักษ์ใหญ่ธุรกิจร้านอาหารจากฮ่องกงเป็นผู้บริหาร ซึ่งบริษัทดังกล่าวบริหาร Starbucks ในฮ่องกง, มาเก๊า, เวียดนาม, กัมพูชา และมาเลเซีย โดยในประเทศไทยทางบริษัทเตรียมเปิดร้าน Shake Shack แต่ยังไม่แจ้งช่วงเวลาเปิดที่แน่นอน\n\nในช่วงเวลาเดียวกันมีข่าว Uber ถูกโจมตีทางไซเบอร์ โดยแฮกเกอร์สามารถเข้าถึงข้อมูลต่าง ๆ ของบริษัท แต่ Uber ยืนยันว่า ไม่มีฐานข้อมูลของลูกค้าหลุดออกไป และยังใช้บริการได้ปกติ โดยหลังจากนี้จะดำเนินการฟ้องร้องทางกฎหมายกับแฮกเกอร์ดังกล่าว\n\nสรุป\n\nการโจมตีทางไซเบอร์ยังอันตราย และสร้างผลเสีย รวมถึงภาพลักษณ์ขององค์กร ซึ่งงานนี้ Starbucks ประเทศสิงคโปร์ก็น่าจะต้องลงทุนเรื่องนี้มากกว่าเดิม เพราะไม่สามารถคุ้มครองข้อมูลของลูกค้าได้ และกว่าจะรู้ตัวข้อมูลก็ถูกขายไปแล้ว\n\nอ้างอิง // Japan Today\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "สิงคโปร์เปิดแผนเพิ่มงานด้านการเงิน 20,000 ตำแหน่ง ภายใน 5 ปี ตั้งเป้าภาคการเงินโตปีละ 4-5%": "สำนักข่าวบลูมเบิร์กรายงานเมื่อวันที่ 15 กันยายน 2565 ว่า ธนาคารกลางสิงคโปร์ระบุว่าสิงคโปร์ตั้งเป้าเพิ่มงานด้านการเงินมากถึง 20,000 ตำแหน่ง ภายในระยะเวลา 5 ปี เนื่องจากรัฐบาลพยายามที่จะสนับสนุนด้านต่างๆ รวมถึงการบริหารความมั่งคั่งและการจัดหาเงินทุนที่ยั่งยืน โดยคาดว่าจะเพิ่มตำแหน่งงานราว 3,000-4,000 ตำแหน่งโดยเฉลี่ยทุกปีในช่วงปี 2564-2568 ขณะที่ภาคการเงินจะเติบโต 4-5% ต่อปี\n\n\n\nโดยการผลักดันเพื่อเพิ่มขีดความสามารถในการแข่งขันของสิงคโปร์ในฐานะศูนย์กลางการเงินระดับโลกนั้น ขัดกับแนวโน้มเศรษฐกิจที่มืดมน เสถียรภาพทางการเมืองของประเทศที่ดึงดูดผู้มั่งคั่งจากทั่วทุกมุมโลก ซึ่งเป็นจุดแข็งที่สำคัญเมื่อต้องแข่งขันกับฮ่องกงและลอนดอนเพื่อจัดการกระแสความมั่งคั่งทั่วโลก ภาคการเงินคิดเป็น 14% ของผลิตภัณฑ์มวลรวมภายในประเทศของประเทศ\n\nธนาคารกลางสิงคโปร์ระบุว่า “จะทำงานร่วมกับอุตสาหกรรมการเงินเพื่อเพิ่มขีดความสามารถในสินทรัพย์ประเภทที่สิงคโปร์มีบทบาทสำคัญในระดับภูมิภาคหรือระดับโลกในด้านต่างๆ รวมถึงการแลกเปลี่ยนเงินตราต่างประเทศและตลาดทุนเอกชน\n\nทั้งนี้ที่ผ่านมาสิงคโปร์เกินเป้าหมายที่กำหนดไว้ในแผน 5 ปีก่อนหน้านี้ซึ่งสิ้นสุดในปี 2563 โดยสร้างงานมากกว่า 20,000 ตำแหน่งและดึงดูดการลงทุนด้านฟินเทคทั้งหมด 2.56 พันล้านดอลลาร์\n\n\n\n\n\nอ้างอิง : https://www.bloomberg.com/news/articles/2022-09-15/singapore-to-create-up-to-20-000-finance-jobs-over-five-years",
    "สิงคโปร์ชาติแรกอาเซียนจัดงาน Tour de France กระตุ้นท่องเที่ยว": "ตัวเลขนักท่องเที่ยวเยือนสิงคโปร์ครึ่งแรกของปีนี้อยู่ที่ 1.5 ล้านคน ซึ่งมากกว่าปี 2564 ถึง 12 เท่า ทำรายได้ให้กับประเทศสิงคโปร์ประมาณ 1,300 ล้านดอลลาร์สิงคโปร์ในช่วงไตรมาสแรกของปี2565 ถือว่าเพิ่มขึ้น 213% ซึ่งการท่องเที่ยวสิงคโปร์คาดว่าตลอดปี 2565 นี้จะมีจำนวนนักท่องเที่ยวต่างชาติจะเดินทางมาเยือน 4-6 ล้านคน แม้ตัวเลขจะดีกว่าในปีที่ผ่านมาแต่ทั้งจำนวนนักท่องเที่ยวและรายได้ก็ยังไม่มากหากเทียบกับช่วงก่อนวิกฤติโรคโควิด-19 สิงคโปร์คาดว่า การท่องเที่ยวของประเทศจะกลับมาคึกคักเหมือนช่วงก่อนโควิดในอีก 2-3 ปีข้างหน้า\n\nขนาดพื้นที่ชองสิงคโปร์ราว 730 ตารางกิโลเมตร หรือประมาณครี่งนึงของกรุงเทพมหานคร (1500 ตร.กม.) แม้มีพื้นที่ขนาดเล็กแต่ไม่ใช่อุปสรรคสำคัญในการกระตุ้นภาคการท่องเที่ยวของสิงคโปร์เลยแม้แต่น้อย เห็นได้จากปี 2565 นี้สิงคโปร์เตรียมอัดกิจกรรมแน่นมากกว่า 100 กิจกรรมเพื่อกระตุ้นภาคการท่องเที่ยวที่ซบเซาในช่วงโควิด 19 ให้กลับมาคึกคักสร้างรายได้ให้ประเทศอีกครั้ง แถมแต่ละกิจกรรมชูความเจริญของประเทศระดับโลกอีกด้วย\n\nจัด Tour de France ชาติแรกในอาเซียน\n\nหนึ่งในกิจกรรมสำคัญที่บ่งบอกถึงความเจริญระดับโลก คือ การเป็นประเทศแรกในอาเซียนทีได้เป็นเจ้าภาพจัด Tour de France แบบระยะสั้น หรือประเภทไครทีเรียม โดยคณะผู้จัดงานเปิดเผยว่า งาน The Tour de France Prudential Singapore Criterium จะจัดขึ้นช่วงวันที่ 29-30 ตุลาคมนี้ ที่สนามแข่งขันที่ออกแบบมาพิเศษ อยู่ใจกลางเมืองรองรับนักปั่น 32 คน จาก 8 ทีมปั่นระดับมืออาชีพที่ดีที่สุดในโลก รวมถึงนักปั่นชาวอังกฤษอย่าง Mark Cavendish ซึ่งครองสถิติร่วมในการคว้าแชมป์สเตจของจักรยานทางไกล Tour de France มากที่สุดถึง 34 สนาม\n\n.\n\nการแข่งขัน Tour de France นั้น เหล่านักปั่นชั้นยอดต้องผ่านบททดสอบอันแสนทรหด ด้วยการปั่นจักรยานครอบคลุมระยะทาง 3,500 กิโลเมตร ภายใน 3 สัปดาห์ กว่าจะได้เข้าเส้นชัย ซึ่งการแข่งขันประเภทไครทีเรียมนั้นเป็นการแข่งจักรยานระยะสั้น จัดในสนามแบบปิดเหมาะกับสภาพเส้นทางของสิงคโปร์\n\nการแข่งขัน Tour de France Prudential Singapore Criterium จะประกอบด้วยการแข่งขันสำหรับทั้งมืออาชีพและมือสมัครเล่น และคาดว่าจะสามารถเข้าถึงผู้ชมหลายล้านคนผ่านการถ่ายทอดสดไปทั่วโลก ซึ่งผู้สนับสนุนหลักคือบริษัทประกันชีวิต Prudential ของสิงคโปร์ และประชาสัมพันธ์งานโดย TEG Sport ร่วมกับ Evoke EXP\n\nคีธ ตัน (Keith Tan) ผู้บริหารการท่องเที่ยวสิงคโปร์ หนึ่งในผู้สนับสนุนการจัดงาน บอกว่า การเป็นเจ้าภาพจัดงาน Tour de France ช่วยตอกย้ำภาพลักษณ์ของสิงคโปร์ในฐานะที่เป็นจุดหมายปลายทางชั้นนำทางด้านกีฬาในภูมิภาคนี้ และยิ่งสิงคโปร์เปิดรับนักท่องเที่ยวมากขึ้นเท่าไร ก็ยิ่งเป็นเวลาอันเหมาะสมที่จะจัดงานต่างๆได้มากขึ้นอีก\n\nจัดการแข่งขันรถฟอร์มูล่าวันในสิงคโปร์ประจำปี 2565\n\nการแข่งขันรถฟอร์มูล่าวันในสิงคโปร์ประจำปี 2565 (Formula 1 Singapore Grand Prix 2022) ซึ่งโดยปกติแล้วการแข่งขันรถสูตรหนึ่ง SINGAPORE GRAND PRIX จัดกัยมาตั้งแต่ปี 2008 สิ่งสำคัญที่สุดคือ การจัดวางผังสนามให้วิ่งผ่านจุดสำคัญใจกลางเมืองสิงคโปร์ นอกจากนี้สนามแข่งรถ Marina Bay Street Circuit ยังเป็นสนามแข่งขันในเวลากลางคืน (Night Race) ที่ทางการสิงคโปร์รวมกิจกรรมความบันเทิงยามค่ำคืนเข้าไปด้วย ทั้งการแสดงคอนเสิร์ต อาหาร และกิจกรรมอีกเพียบ\n\nนอกจากจะวางยุทธศาสตร์ศูนย์กลางการจัดงานแข่งขันกีฬาระดับโลกแล้ว ปีนีสิงคโปร์จะมีการปรับปรุงสถานที่ท่องเที่ยวหลายแห่งให้ดีขึ้น อย่าง อุทยานนรกสวรรค์ ณ ฮอว์ปาร์ วิลลา (Hell’s Museum at Haw Par Villa) พิพิธภัณฑ์ไอศกรีมสิงคโปร์ (Museum of Ice Cream Singapore) สกายเฮลิกซ์ เซ็นโตซ่า (SkyHelix Sentosa) และนิทรรศการตะลุยดาวแพนโดราในโลกของภาพยนตร์อวตาร ณ การ์เด้นส์ บาย เดอะ เบย์ (Avatar: The Experience at Gardens by the Bay) จะกระตุ้นความสนใจให้นักท่องเที่ยวให้เดินทางมายังสิงคโปร์เพิ่มขึ้นอีกอย่างแน่นอน\n\nนักท่องเที่ยวอินโดนีเซียเยือนสิงคโปร์มากที่สุด\n\nนายคีธ ตัน ประธานบริหารการท่องเที่ยวสิงคโปร์ ให้รายละเอียดว่า จำนวนนักท่องเที่ยวต่างชาติที่เดินทางเข้ามาสิงคโปร์ในครึ่งแรกของปี 2565 สูงสุด 5 อันดับแรก มาจากประเทศอินโดนีเซีย 282,000 คน, อินเดีย 219,000 คน, มาเลเซีย 139,000 คน, ออสเตรเลีย 125,000 คน และฟิลิปปินส์ 81,000 คน คิดเป็น 56% ของนักท่องเที่ยวต่างชาติทั้งหมดที่เดินทางเข้ามา โดยนักท่องเที่ยวจากมาเลเซีย เพิ่มขึ้นกว่า 2,000% อินโดนีเซีย เพิ่มขึ้นกว่า 1,996% และอินเดีย เพิ่มขึ้นกว่า 1,344% ถือว่ามีจำนวนเพิ่มขึ้นกว่าปีก่อนมากที่สุด\n\nนอกจากนี้ระยะเวลาที่นักท่องเที่ยวพักอยู่ในสิงคโปร์ก็เพิ่มขึ้นเท่าตัว คือเฉลี่ยการเข้าพัก 7.1 วัน เทียบกับ 3.4 วัน เมื่อปี 2562 และรายได้จากการท่องเที่ยวในไตรมาสแรกของปี 2565 ก็สูงถึง 1,300 ล้านดอลลาร์สิงคโปร์ หรือเพิ่มขึ้น 213% จากปีก่อนหน้า รายได้ส่วนใหญ่มีการเติบโตในทุกกลุ่มธุรกิจ โดยรายได้จากการค้าปลีกเพิ่มขึ้น 373% และรายได้จากห้องพักและโรงแรมเพิ่มขึ้น 344% ซึ่งทำสถิติเติบโตสูงสุดเมื่อเทียบกับปีก่อน\n\nสิงคโปร์ นับเป็นประเทศที่มีความเจริญทางเศรษฐกิจอันดับ 1 ของอาเซียนและอยู่อันดับต้นๆ ของโลก หากดูรายได้ต่อหัวประชากรสูงกรในปี 2021 สูงกว่าสหรัฐอเมริกา จีน ญี่ปุ่น เยอรมัน ด้วยซ้ำโดยอยู่ที่ราว 72,794 ดอลลาร์สหรัฐ ทั้งนี้เพราะจำนวนประชากรสิงคโปร์มีไม่ถึง 6 ล้านคนทั้งประเทศ แต่ก็ถือเป็นศูนย์กลางการเงินที่ใหญ่ในภูมิภาคก็ว่าได้\n\n\n\nท่ามกลางความผันผวนและความไม่แน่นอนของเศรษฐกิจโลก ต่างก็เป็นสิ่งที่ท้าทายทุกประเทศรวมถึงสิงคโปร์ด้วยเช่นกัน",
    "กูรูเตือน ‘สิงคโปร์-ไทย’ เสี่ยงเจ็บหนัก หากเศรษฐกิจสหรัฐฯ เข้าสู่ภาวะถดถอย": "สถานีโทรทัศน์ CNBC รายงานว่า บรรดานักเศรษฐศาสตร์ออกโรงเตือนว่าหลายประเทศในภูมิภาคเอเชียมีสิทธิ์ได้รับผลกระทบอย่างรุนแรงหากสหรัฐฯ เดินหน้าเข้าสู่ภาวะถดถอย โดยที่ประเทศในภูมิภาคเอเชียตะวันออกเฉียงใต้มีสิทธิ์ได้รับผลกระทบหนักกว่าประเทศอื่นๆ โดยเฉพาะอย่างยิ่งประเทศสิงคโปร์และไทย ที่มีแนวโน้มจะโดนหางเลขแรงกว่าและเร็วกว่าชาติอื่นๆ\n\nChua Hak Bin นักเศรษฐศาสตร์อาวุโสของ Maybank กล่าวว่า สิงคโปร์ ‘เปราะบาง’ ต่อภาวะเศรษฐกิจถดถอยของสหรัฐฯ มากกว่าเมื่อเทียบกับประเทศอื่นๆ ในภูมิภาค เพราะสิงคโปร์พึ่งพาการส่งออกไปยังสหรัฐฯ ค่อนข้างมาก ทำให้มีความเป็นไปได้ที่จะเป็นชาติแรกในอาเซียนที่จะได้รับผลกระทบหากเศรษฐกิจสหรัฐฯ ถดถอยจริง\n\nข่าวที่เกี่ยวข้อง\n\nทั้งนี้ รายได้หลักของสิงคโปร์มาจากการพึ่งพาบริการทางการค้า ซึ่งรวมถึงกิจกรรมการลำเลียงขนส่งและบริการท่าเรือ ทำให้ที่ผ่านมาการเติบโตทางเศรษฐกิจของสิงคโปร์สัมพันธ์กับวัฏจักรเศรษฐกิจของสหรัฐฯ ซึ่งหมายความว่า เศรษฐกิจสหรัฐฯ ดี สิงคโปร์โตดี เศรษฐกิจสหรัฐฯ แย่ สิงคโปร์ก็โตแย่\n\nจากข้อมูลของ World Bank พบว่า อัตราส่วนการค้าต่อ GDP ของสิงคโปร์สำหรับปี 2021 อยู่ที่ 338% ซึ่งอัตราส่วนการค้าต่อ GDP เป็นตัวบ่งชี้ว่าเศรษฐกิจเปิดกว้างต่อการค้าระหว่างประเทศอย่างไร\n\nChua กล่าวว่า ความสัมพันธ์และการพึ่งพาอุปสงค์ภายนอกของสิงคโปร์นั้นสูงมาก ดังนั้น หากสหรัฐฯ จะเข้าสู่ภาวะถดถอย ‘การพึ่งพาอาศัยกัน’ ดังกล่าวจะส่งผลกระทบต่อเศรษฐกิจสิงคโปร์ที่เน้นการส่งออกเป็นหลัก\n\nด้าน Irvin Seah นักเศรษฐศาสตร์อาวุโสจาก DBS Group Research เสริมว่า เศรษฐกิจสิงคโปร์มีความเชื่อมโยงกับส่วนอื่นๆ ของโลกอย่างมาก ดังนั้น ‘คลื่นกระแทก’ ในประเทศใดๆ จะส่งผลกระทบต่อสิงคโปร์อย่างแน่นอน\n\nอย่างไรก็ตาม แม้จะได้รับผลกระทบหนัก แต่นักเศรษฐศาสตร์ส่วนใหญ่เชื่อมั่นว่าเศรษฐกิจของสิงคโปร์จะไม่เข้าสู่ภาวะถดถอยตามสหรัฐฯ กระนั้น ผู้เชี่ยวชาญอีกส่วนหนึ่งก็เตือนว่าไม่ควรประมาท เพราะหากเศรษฐกิจสหรัฐฯ ถดถอยนาน บวกกับเศรษฐกิจจีนชะลอตัว สิงคโปร์ย่อมไม่อาจเลี่ยงภาวะถดถอยได้\n\nนอกจากนี้ ปัจจัยที่ทำให้สิงคโปร์เสี่ยงหนักกว่าประเทศอื่นๆ เพราะรายได้หลักอีกส่วนมาจากการส่งออก ซึ่งข้อมูลจากคณะกรรมการพัฒนาเศรษฐกิจเผยว่า การส่งออกเครื่องจักร อุปกรณ์ไฟฟ้า และอิเล็กทรอนิกส์ เริ่มปรับตัวลดลงอย่างมีนัยสำคัญ\n\nโดยผลผลิตในภาคเซมิคอนดักเตอร์ลดลง 4.1% ในขณะที่โมดูลและส่วนประกอบอิเล็กทรอนิกส์อื่นๆ หดตัว 19.7% เนื่องจากคำสั่งซื้อส่งออกที่ลดลงจากประเทศจีนและเกาหลีใต้\n\nยิ่งไปกว่านั้น ยังไม่รวมถึงการท่องเที่ยวของสิงคโปร์ที่นักท่องเที่ยวกลุ่มใหญ่ก็คือจีน ซึ่งการที่จีนยังคงปิดประเทศ ไม่อนุญาตให้คนจีนเดินทางท่องเที่ยวต่างประเทศ ทำให้การท่องเที่ยวของสิงคโปร์ฟื้นตัวได้ช้า ดังนั้น หากเศรษฐกิจสหรัฐฯ ถดถอยในช่วงเวลานี้ สิงคโปร์ก็แทบจะไม่เหลือเครื่องยนต์ขับเคลื่อนเศรษฐกิจ\n\nขณะที่ Selena Ling หัวหน้านักเศรษฐศาสตร์ของ OCBC Bank เห็นด้วยกับการวิเคราะห์ดังกล่าว โดยเบื้องต้นเจ้าตัวมองว่าเศรษฐกิจเอเชียที่เปิดกว้างและต้องพึ่งพาการค้า เช่น สิงคโปร์ ไต้หวัน เกาหลีใต้ ตลอดจนประเทศไทย มีสิทธิ์ได้รับผลกระทบแรงกว่าประเทศอื่นๆ\n\nทั้งนี้ นักเศรษฐศาสตร์หลายรายกล่าวต่อสถานีโทรทัศน์ CNBC ว่า ประเทศไทยถือเป็นอีกหนึ่งประเทศที่ต้องจับตามองในฐานะประเทศที่มีความเสี่ยงที่จะได้รับผลกระทบเป็นชาติแรกๆ หากเศรษฐกิจสหรัฐฯ เข้าสู่ภาวะถดถอย\n\nเหตุผลเพราะไทยพึ่งพาการท่องเที่ยวอย่างมากสำหรับการเติบโตทางเศรษฐกิจ การใช้จ่ายของนักท่องเที่ยวคิดเป็นประมาณ 11% ของ GDP ของประเทศไทย ในปี 2019 ก่อนเกิดโรคระบาด ประเทศต้อนรับผู้เยี่ยมชมเกือบ 40 ล้านคนในปีดังกล่าว และสร้างรายได้มากกว่า 6 หมื่นล้านดอลลาร์\n\nในปี 2021 ไทยมีนักท่องเที่ยวต่างชาติเดินทางเข้ามาเพียง 428,000 คน และเศรษฐกิจเติบโตเพียง 1.5% ซึ่งเป็นหนึ่งในประเทศที่เติบโตช้าสุดในเอเชียตะวันออกเฉียงใต้\n\nโมเดลการเติบโตดังกล่าวในสายตาของนักเศรษฐศาสตร์ รวมถึง Chua เห็นว่าประเทศไทยอาจเข้าสู่ภาวะถดถอยต่อจากสิงคโปร์ อย่างไรก็ตาม หากจีนสามารถเปิดประเทศในช่วงเวลาที่เศรษฐกิจสหรัฐฯ ถดถอยได้ เศรษฐกิจไทยก็น่าจะกลับมาโตได้อีกครั้ง\n\nหลายฝ่ายมองว่าตราบใดที่นักท่องเที่ยวจีนไม่กลับมา ประเทศไทยจะต้องดิ้นรนต่อไป ทั้งการเผชิญกับการเติบโตอ่อนแอ อัตราเงินเฟ้อสูง จนกดดันค่าเงินบาทให้อ่อนค่าลง โดยค่าเงินบาทในปัจจุบันอยู่ที่ประมาณ 36 บาทต่อดอลลาร์สหรัฐ ลดลงแล้วประมาณ 20% เมื่อเทียบกับเมื่อ 3 ปีก่อนเกิดโควิดระบาด\n\nนอกจากนี้ ปัจจัยที่เสี่ยงทำให้เศรษฐกิจไทยได้รับผลกระทบรุนแรงจากภาวะถดถอยของสหรัฐฯ ก็คือเงินเฟ้อ โดยตัวเลขเงินเฟ้อไทยล่าสุดในเดือนมิถุนายนทำสถิติสูงสุดในรอบ 14 ปี ที่ 7.66% ขณะที่ธนาคารแห่งประเทศไทยปรับขึ้นอัตราดอกเบี้ยเพียงครั้งเดียวเท่านั้นนับตั้งแต่ปี 2018 เป็นต้นมา\n\nChua กล่าวว่า “อัตราเงินเฟ้อทั่วไปในประเทศไทยสูงมาก แต่อัตราเงินเฟ้อพื้นฐานและอัตราเงินเฟ้อหลักไม่สูงเท่า ดังนั้น ธนาคารแห่งประเทศไทยจึงไม่รู้สึกว่าการกระชับนโยบายการเงินเชิงรุกเป็นเรื่องเร่งด่วนที่จะต้องทำ\n\nขณะเดียวกัน ในมุมมองของ Chua เห็นว่า อินโดนีเซียและฟิลิปปินส์มีแนวโน้มที่จะได้รับผลกระทบน้อยลงจากภาวะถดถอยของสหรัฐฯ ที่อาจเกิดขึ้นเนื่องจากความแข็งแกร่งของ ‘เศรษฐกิจภายในประเทศ’\n\nทั้งนี้ ข้อมูลของ World Bank ระบุว่า การเติบโตของ GDP ในอินโดนีเซียและฟิลิปปินส์นั้นสูงกว่า เมื่อเทียบกับสิงคโปร์และไทยในช่วงวิกฤตการเงินโลกในปี 2008-2009\n\nอ้างอิง:\n\nช่องทางติดตาม THE STANDARD WEALTH\n\n\n\nTwitter: twitter.com/standard_wealth\n\nInstagram: instagram.com/thestandardwealth\n\nOfficial Line: https://lin.ee/xfPbXUP",
    "ร้านในสิงคโปร์ เจอ \"ภาษาไทย\" บนใบออร์เดอร์ เอาไปแปลถึงกับฉุน คำด่าหยาบล้วนๆ": "ร้านอาหารไทยในสิงคโปร์ ลุยแจ้งความลูกค้าไร้มารยาท พิมพ์ไทยด่าหยาบในใบออร์เดอร์ ทักไปคุยยังขู่ให้ 1 ดาว ชี้เป็นการล่วงละเมิดทางวาจาต่อพนักงาน\n\nเมื่อวันที่ 10 กันยายน 2565 ร้านอาหารไทยในสิงคโปร์ \"87 Just Thai Killiney\" โพสต์รูปภาพและข้อความผ่านทาง Facebook ระบุว่า เราได้รับคำสั่งซื้อนี้ในช่วงเย็น ซึ่งมีคำหยาบคายเป็นภาษาไทย เราจะไม่ยกโทษให้ผู้ที่ทำผิดต่อพนักงานของเราไม่ว่าจะในรูปแบบใดๆ และได้มีการแจ้งความกับตำรวจแล้ว ไม่มีใครควรถูกล่วงละเมิดแบบนี้ ไม่ว่าจะในอุตสาหกรรมใดก็ตาม\n\nร้าน \"87 Just Thai Killiney\" เป็นร้านอาหารไทยในสิงคโปร์ ตั้งอยู่บนถนนคิลลินีย์ เมื่อวันที่ 9 กันยายนที่ผ่านมา ทางร้านได้รับออร์เดอร์สั่งซื้อผัดไทย ผ่านทางแอปฯ เดลิเวอรี่ ซึ่งดูเหมือนไม่มีอะไรผิดปกติ จนกระทั่งพนักงานสังเกตเห็นข้อความที่ถูกเพิ่มเข้ามา\n\n\n\nเจ้าของร้านชื่อ \"Tan\" เปิดเผยกับทาง Mothership ว่าพนักงานชาวไทยอารมณ์เสียมาก หลังจากได้รับออร์เดอร์ดังกล่าว แต่ไม่ยอมบอกเขาถึงความหมายของข้อความภาษาไทยนั้น ดังนั้นเขาจึงถ่ายรูปและนำไปแปลผ่านทาง Google Translate จนกระทั่งรู้ว่าเป็นคำที่หยาบคายอย่างมาก ทั้งคำว่า \"ไอเหี้-\" และ \"_วยพ่อ_งตาย\"\n\nTan ติดต่อกลับไปยังลูกค้าคนดังกล่าวผ่านทางแอปฯ สั่งอาหาร แต่อีกฝ่ายยังคงหยาบคายอย่างต่อเนื่อง เริ่มต้นบทสนทนาด้วยคำว่า \"สัส\" และยังขู่ว่าจะรีวิวโดยให้คะแนนร้านค้าแค่ 1 ดาวเท่านั้น\n\nสุดท้าย Tan จึงต้องแจ้งเรื่องที่เกิดขึ้นทั้งหมดไปยังแอปฯ สั่งอาหารเดลิเวอรี่ เพื่อรายงานเกี่ยวกับพฤติกรรม และการใช้ภาษาที่ไม่เหมาะสมของลูกค้า พร้อมทั้งขอยกเลิกคำสั่งซื้อของลูกค้ารายนี้ เนื่องจากทางร้านไม่สามารถให้บริการเขาได้ ซึ่งทางแอปฯ ก็ปฏิบัติตาม"
}