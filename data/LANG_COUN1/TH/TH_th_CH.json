{
    "สวิตเซอร์แลนด์หั่นคาดการณ์เศรษฐกิจ จากปัจจัยเสี่ยงด้านพลังงาน และเงินเฟ้อ": "ทั้งนี้ SECO ปรับลดคาดการณ์การเติบโตทางเศรษฐกิจในปีนี้ลงเหลือ 2.0% จากเดิมที่คาดไว้เมื่อเดือนมิ.ย. ที่ 2.6% และปรับลดคาดการณ์ในปีหน้าลงเหลือ 1.1% จากที่เคยคาดไว้ที่ 1.9%\n\nขณะเดียวกัน SECO ได้ปรับขึ้นคาดการณ์เงินเฟ้อในปีนี้ โดยระบุว่า ดัชนีราคาผู้บริโภค (CPI) มีแนวโน้มพุ่งขึ้น 3% ในปี 2565 และ 2.3% ในปี 2566 หลังจากก่อนหน้านี้คาดไว้ว่าจะเพิ่มขึ้นที่ 2.5% ในปีนี้ และ 1.4% ในปี 2566 “ขณะนี้เศรษฐกิจสวิตเซอร์แลนด์มีแนวโน้มทรุดตัวลง หลังจากที่ช่วงครึ่งปีแรกอยู่ในเกณฑ์ดี เนื่องจากสถานการณ์ความตึงเครียดด้านพลังงาน และราคาเงินเฟ้อที่พุ่งสูงขึ้น กำลังฉุดรั้งการเติบโตทางเศรษฐกิจ โดยเฉพาะอย่างยิ่งในยุโรป” SECO ระบุ\n\nพิสูจน์อักษร....สุรีย์ ศิลาวงษ์",
    "": "@ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารีองค์ประธานที่ปรึกษามูลนิธิรางวัลรัตนราชสุดาสารสนเทศ พระราชทาน “รางวัลรัตนราชสุดาสารสนเทศ” ครั้งที่ 2 (ประจำปี 2564) ให้แก่ ดร.รอยล จิตรดอน บุคคลผู้สร้างคุณูปการอย่างใหญ่หลวงทางด้านเทคโนโลยีสารสนเทศแก่สังคมส่วนรวมและประเทศชาติ อันมีผลงานเป็นที่ประจักษ์และเป็นรูปธรรม ในการนำเทคโนโลยีสารสนเทศขั้นสูงมาบริหารจัดการทรัพยากรน้ำชุมชน ช่วยพลิกชีวิตความเป็นอยู่และยกระดับคุณภาพชีวิตของประชาชนอย่างยั่งยืน รางวัลพระราชทาน ประกอบด้วย เงินรางวัล 2,000,000 บาท เข็มเชิดชูเกียรติทองคำและโล่พร้อมใบประกาศเกียรติคุณ\n\n@ รศ.ดร.วีระพงศ์ มาลัย ผู้อำนวยการสำนักงานส่งเสริมวิสาหกิจขนาดกลางและขนาดย่อม (สสว.) แถลงผลงานช่วยเหลือ SME ผ่านแพลตฟอร์มออนไลน์ BDS ตามมาตรการ “SME ปัง ตังได้คืน” มียอดสมัครกว่า 2,000 ราย เดินหน้าเปิดเฟส 2 ตั้งเป้าช่วย SME ให้ได้กว่า 6,000 ราย พร้อมเพิ่มหน่วยผู้ให้บริการทางธุรกิจ และปรับปรุงหลักเกณฑ์ให้ครอบคลุมความต้องการของผู้ประกอบการมากขึ้น\n\n@ ภาณุมาศ ลิ้มสุวรรณ รองผู้ว่าการการไฟฟ้าส่วนภูมิภาค บรรเทิง ว่องกุศลกิจ ประธานกรรมการบริษัทและประธานกรรมการบริหาร กลุ่มมิตรผล พร้อมด้วย วีระเจตน์ ว่องกุศลกิจ ประธานเจ้าหน้าที่บริหาร กลุ่มธุรกิจน้ำตาลประเทศไทย พลังงาน และธุรกิจใหม่ กลุ่มมิตรผล ร่วมลงนามในบันทึกข้อตกลงความร่วมมือ “แสวงหาโอกาสร่วมกันในการจัดหาพลังงาน Renewable Energy (RE) ผ่านระบบโครงข่ายไฟฟ้าของการไฟฟ้า” ระหว่าง การไฟฟ้าส่วนภูมิภาค (PEA) และบริษัท มิตรผล ไบโอ – เพาเวอร์ จำกัด\n\n@ กัลยา วรุณโณ Green Solution and New Business Marketing Director CPAC Green Solution ร่วมยินดีกับทีมคณะลาบ จากคณะสถาปัตยกรรมศาสตร์ มหาวิทยาลัยเทคโนโลยีราชมงคลล้านนา (เชียงใหม่) คว้ารางวัลชนะเลิศในโครงการ BIMobject Green Design Competition 2022 ที่เมืองทองธานี\n\n@ ดร.จักรพล จันทวิมล ผู้จัดการทั่วไป บริษัท นันยางมาร์เก็ตติ้ง จำกัด เป็นตัวแทนผู้ที่สั่งจอง รองเท้าแตะรุ่นพิเศษ ‘ช้างดาวพริ้ง’ จำนวน 105,739 คู่ มอบเงิน 500,000 บาท ที่ได้จากการจำหน่ายให้แก่ 4 สถาบันทางการแพทย์ในประเทศไทย เพื่อนำไปช่วยเหลือผู้ป่วยโรคมะเร็งที่ยากไร้ นับเป็นอีกหนึ่งกิจกรรมเพื่อส่งเสริมสังคมไทยที่นันยาง และกลุ่มลูกค้าได้ทำร่วมกันมาอย่างต่อเนื่อง\n\n@ บริษัท เซ็น คอร์ปอเรชั่น กรุ๊ป จำกัด (มหาชน) นำโดย ไพฑูรย์ ทวีผล ประธานคณะกรรมการ และบุญยง ตันสกุล ประธานเจ้าหน้าที่บริหารและคณะกรรมการบริษัท เข้าร่วมอีเว้นท์พิเศษที่จัดขึ้นโดยร้าน TETSU (เทสสึ) หนึ่งในร้านอาหารในเครือของ เซ็น กรุ๊ป ที่ได้สร้างสรรค์ประสบการณ์ความอร่อยสุดเอ็กซ์คลูซีฟกับสุดยอดเชฟระดับตำนาน “เคนทาโร่ นากาฮาระ” ที่มารังสรรค์คอร์สโอมากาเสะ ยากินิกุระดับพรีเมียม ณ ร้าน TETSU (เทสสึ) ชั้น 5 ศูนย์การค้าเซ็นทรัล เอ็มบาสซี เมื่อเร็ว ๆ นี้\n\n@ สุเมธ อมรนพรัตนกุล ประธานเจ้าหน้าที่บริหารสายสนับสนุนและประสานธุรกิจ กลุ่มบริษัท เกษตรไทย อินเตอร์เนชั่นแนล ชูการ์ คอร์ปอเรชั่น จำกัด (มหาชน) หรือกลุ่ม KTIS เป็นตัวแทนรับรางวัลชาวไร่อ้อยดีเด่นและโรงงานน้ำตาลดีเด่น ประจำปี 2564-2565 จัดโดยสำนักงานคณะกรรมการอ้อยและน้ำตาลทราย โดย นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้เกียรติเป็นผู้มอบรางวัล\n\n@ สมาคมการตลาดแห่งประเทศไทย โดยชมรมยุวสมาชิกสมาคมการตลาดแห่งประเทศไทย หรือ J-MAT ร่วมกับ บริษัท บ้านปู เน็กซ์ จำกัด จัดงานเปิดโครงการประกวดแผนการตลาด J-MAT Award ครั้งที่ 31 เพื่อชิงโล่พระราชทาน สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี พร้อมทุนการศึกษามูลค่ารวมทั้งสิ้น กว่า 500,000 บาท ภายใต้หัวข้อ “Smart e-TukTuk ขับเคลื่อนอนาคตด้วยคน GenNEXT” ติดตามรายละเอียดได้ที่ www.marketingthai.or.th\n\n@ พิธีลงนามบันทึกข้อตกลงว่าด้วยความร่วมมือด้านการศึกษาประเทศไทย-สวิตเซอร์แลนด์ ระหว่างโรงเรียน Swiss International Boarding School (SIBS) จากประเทศสวิตเซอร์แลนด์ ร่วมกับโรงเรียนจากประเทศไทย 13 แห่ง นำโดยโรงเรียนสวนกุหลาบวิทยาลัย พร้อมเครือสวนกุหลาบ ทั้งหมด 11 แห่ง, โรงเรียนสตรีภูเก็ต และ โรงเรียนพิชัยรัตนาคาร ดำเนินการโดย รศ.ดร. จิราภา วิทยาภิรักษ์ ผู้ก่อตั้งบริษัท พิทช์ทูวิน จำกัด และ ผู้อำนวยการโรงเรียน Swiss International Boarding School (SIBS) ประจำประเทศไทย โดยมีตัวแทนโรงเรียน SIBS จากประเทศสวิตเซอร์แลนด์ นายมาเทจ์ บาสตาร์ดา และนายนามาน บาเทีย ร่วมลงนามสัญญาดังกล่าว และได้รับเกียรติจาก นางสาวซีลีน บาแดทเชอร์ ตัวแทนเอกอัครราชทูตสวิตเซอร์แลนด์ประจำประเทศไทย ร่วมเป็นสักขีพยานในการลงนามบันทึกข้อตกลง\n\n@ มร.อาร์โนด์ เบียเลคกิ ประธานบริหาร โซเด็กซ์โซ่ ประเทศไทย เป็นตัวแทนร่วมลงนามในบันทึกข้อตกลงความร่วมมือ (MOU) กับคณะสาธารณสุขศาสตร์ มหาวิทยาลัยมหิดล นำโดย รองศาสตราจารย์ ดร.สราวุธ เทพานนท์ คณบดี ด้วยความมุ่งมั่นเดียวกันในความร่วมมือทางวิชาการ เพื่อส่งเสริมการพัฒนาบุคลากรและนักศึกษา รวมทั้ง การแลกเปลี่ยนทักษะของทั้งสององค์กรในด้านต่างๆ\n\n@ ห้ามพลาด! ร่วมลิ้มลองความอร่อยของเมนูอาหารเจ และอาหารมังสวิรัติ จากร้านหลากหลายร้านอาหารชื่อดังในเซ็นทรัล เอ็มบาสซี อาทิ Another Hound Café ,Hong Bao , INKA ,Eathai,Albero และ KOI Thé ได้แล้วตั้งแต่วันที่ 26 กันยายน – 4 ตุลาคม 2565 ติดตามรายละเอียดโปรโมชั่น และกิจกรรมเพิ่มเติมได้ที่ www.facebook.com/centralembassy หรือสอบถามเพิ่มเติม โทร. 0-2119-7777#2001\n\nใครทำอะไรทำดี ๆ ที่ไหนอยากอวดอยากโชว์บอกกล่าวกันได้ “โซเชียลอัพเดท” อีเมล newsdnonline@gmail.com",
    "แนะนำวิธีจองตั๋วเครื่องบินไป \"สวิตเซอร์แลนด์\" พร้อมข้อควรรู้ทั้งหมด": "อันดับแรก ก่อนจะจองตั๋วเครื่องบินไปสวิตเซอร์แลนด์ หรือไม่ว่าจะไปไหนก็ตาม ควรหาข้อมูลเกี่ยวกับประเทศนั้นๆ ในช่วงเวลาที่จะเดินทางว่า สภาพอากาศเป็นอย่างไร อยู่ในฤดูกาลอะไร เพื่อไม่ให้กระทบต่อทริปการท่องเที่ยวของคุณ ซึ่งสวิตเซอร์แลนด์มีสภาพอากาศทั้งหมด 4 ฤดู ได้แก่ ฤดูใบไม้ผลิ ฤดูร้อน ฤดูใบไม้ร่วง ฤดูหนาว ถ้าวางแผนการท่องเที่ยวพร้อมเลือกกิจกรรมที่อยากทำเมื่อไปถึงแล้ว ก็มาดูว่าฤดูกาลของสวิตเซอร์แลนด์เป็นอย่างไร เพื่อประกอบการตัดสินใจในการเลือกจองตั๋วเครื่องบินไปสวิตเซอร์แลนด์\n\nถ้าสนใจการเดินทางเพื่อสัมผัสบรรยากาศของประเทศ สวิตเซอร์แลนด์ แต่ไม่เคยเดินทางไปไหนไกลๆ จึงมีข้อกังวลเกี่ยวกับการจองตั๋วเครื่องบิน เช่น จะบินไปสายการบินไหนดี บอกเลยว่า ไม่ต้องห่วง เพราะวันนี้เราจะมาบอกข้อควรรู้เกี่ยวกับการเดินทางไปสวิตเซอร์แลนด์ที่จะช่วยให้การเดินทางของคุณไม่ยากอย่างที่คิด\n\nภายในฤดูกาลนี้ชาวสวิสจะเริ่มเก็บเกี่ยวผลผลิตที่ออกผลในช่วงนี้และจัดงานฉลองเทศกาลการเก็บเกี่ยว โดยถ้าใครชื่นชอบเทศกาลชีส หรือการเข้าชมไร่ของชาวสวน โรงบ่มไวน์องุ่น ก็ไม่ควรพลาดมาเที่ยวสวิตเซอร์แลนด์ ในฤดูใบไม้ร่วง (กันยายน - พฤศจิกายน)\n\nใบไม้ที่ผลิบานจากฤดูใบไม้ผลิจะเริ่มเปลี่ยนสีในฤดูนี้ทำให้สวิตเซอร์แลนด์กลายเป็นดินแดนที่ปกคลุมด้วยสีส้ม เหมาะกับการถ่ายภาพท่ามกลางบรรยากาศเย็นสบายเนื่องจากหน้าหนาวใกล้มาเยือนอีกครั้ง\n\nถึงแม้ว่าอากาศจะร้อนขึ้นจากฤดูใบไม้ผลิ แต่ก็หาได้เป็นอุปสรรคต่อการท่องเที่ยว อย่างน้อยเมื่อเทียบกับไทยแล้วที่ สวิตเซอร์แลนด์ ก็ไม่ได้ร้อนจนเกินไป ในฤดูนี้เรายังสามารถเที่ยวชมพรรณไม้ได้ไม่ต่างจากฤดูใบไม้ผลิ แต่ก็มีกิจกรรมที่น่าสนใจอื่นๆ เช่น การตั้งแคมป์ เดินป่า หรือจัดกิจกรรมกลางแจ้ง นอกจากแดดแล้วบางวันอาจมีฝนตกทำให้ควรเช็กสภาพอากาศในฤดูร้อนด้วย (มิถุนายน - สิงหาคม)\n\nฤดูใบไม้ผลิ เป็นช่วงที่เหมาะกับการเดินชมนกชมพรรณไม้ต่างๆ เพราะอากาศกำลังเย็นสบายไม่ร้อนไม่หนาวจนเกินไป แถมดอกไม้อยู่ในช่วงที่เริ่มออกดอกผลิบานอีกครั้งหลังผ่านพ้นช่วงฤดูหนาวมาได้ไม่นาน ถ้าคุณเป็นคนรักธรรมชาติ รู้สึกสนุกกับการเที่ยวชมความงามของผืนป่า และพรรณไม้บนเทือกเขา เราขอแนะนำให้มาเที่ยวสวิตเซอร์แลนด์ในฤดูใบไม้ผลิ (มีนาคม - พฤษภาคม)\n\nWinter (ฤดูหนาว)\n\nถ้าเกิดเป้าหมายของคุณคือการสัมผัสหิมะสักครั้ง ขอบอกเลยว่าไม่ควรพลาดจองตั๋วเครื่องบินไป สวิตเซอร์แลนด์ ในฤดูหนาว ไม่ใช่เพียงแค่จะได้ปั้นหิมะด้วยมือเท่านั้น แต่ยังสามารถเพลิดเพลินไปกับกิจกรรมการแจ้งอย่างการเล่นสกีหิมะได้อีกด้วย\n\nนอกจากนี้ สวิตเซอร์แลนด์ในฤดูหนาวก็จะมีวิวทิวทัศน์เทือกเขา และทุ่งหิมะที่สวยไปอีกแบบ แต่ควรเช็กสภาพอากาศให้ดีเพราะถ้าเดินทางในวันที่มีพายุหิมะคงหมดสนุกกันเลย (ธันวาคม - กุมภาพันธ์)\n\nภาพจาก www.freepik.com\n\nจองตั๋วเครื่องบินไปสวิตเซอร์แลนด์ อย่างไรให้ได้ตั๋วราคาถูก\n\nอีกหนึ่งปัญหาที่ทำให้หลายคนเป็นกังวลก็คงไม่พ้นเรื่องค่าตั๋วเครื่องบินไปสวิตเซอร์แลนด์ ถ้ากำลังประสบปัญหาเกี่ยวกับตั๋วเครื่องบิน เราขอแนะนำ Traveloka ตัวเต็งเรื่องการท่องเที่ยวด้วยเครือข่ายพาร์ทเนอร์สายการบินทั้งภายในประเทศและนอกประเทศ พร้อมบริการซัพพอร์ตด้านการท่องเที่ยวอีกมากมาย รับรองว่าตั๋วเครื่องบินไทยไปสวิตเซอร์แลนด์ราคาถูกไม่มีทางหลุดมือคุณไปแน่นอน\n\nจองตั๋วเครื่องบินไปสวิตเซอร์แลนด์ กับ Traveloka ดีอย่างไร\n\nTraveloka ไม่ได้มีดีแค่บริการจองตั๋วเครื่องบินผ่านทางเว็บไซต์เท่านั้น ยังพัฒนาแอปพลิเคชันขึ้นมาเพื่อสร้างประสบการณ์ดีๆ ในการท่องเที่ยวให้กับผู้ใช้บริการ รับรองว่าใช้งานง่าย จองตั๋วเครื่องบินไปสวิตเซอร์แลนด์ในราคาประหยัดผ่านแอปพลิเคชันบนโทรศัพท์มือถือได้ทันที\n\nSuperapp สามารถจองตั๋วได้ทุกรูปแบบ\n\nTraveloka Travel & Lifestyle Superapp อำนวยความสะดวกถึงโทรศัพท์มือถือของท่านแล้ว อยากไปสวิตฯ ก็สามารถโหลดแอปพลิเคชันแล้วเริ่มจองตั๋วเครื่องบินได้เลย ค้นหาตั๋วเครื่องบินราคาประหยัดจากสายการบินชั้นนำ\n\nเริ่มจองตั๋วเครื่องบินพร้อมบริการสนับสนุนทริปของคุณไม่ว่าจะเป็น จองโรงแรมที่พัก ค้นหาสถานที่ท่องเที่ยว จองร้านอาหาร ที่จะช่วยให้ทริปปังแบบหยุดไม่อยู่\n\nง่ายต่อการจอง\n\nสามารถจองตั๋วเครื่องบินกับ Traveloka ด้วยตัวเองง่ายๆ ทาง Traveloka พร้อมอำนวยความสะดวกให้กับทุกท่านตั้งแต่เริ่มจองตั๋วไปจนถึงการเยือนประเทศต่างๆ ทั่วโลก Now The World Is Possible อยากจะไปเที่ยวส่วนไหนของโลกก็สามารถไปได้ เพราะเราอยากให้ทุกคนกลับเที่ยวอีกครั้งหลังจากต้องหลบเลี่ยงโควิดอยู่นาน\n\nเปลี่ยนใจไม่บินก็คืนเงินได้\n\nเราต้องการมอบประสบการณ์ที่ดีให้กับลูกค้าทุกท่าน ด้วยตั๋วเครื่องราคาถูก (ใจ) พร้อมเลือกสายการบินที่ใช่ แต่ถ้าเกิดเปลี่ยนใจอยากยกเลิกเที่ยวบิน หรืออยากเลือกตั๋วเครื่องบินใหม่ในโอกาสที่ดีกว่านี้ ก็สามารถทำได้ ทางเรายินดีคืนเงิน\n\nเช็กราคาตั๋วที่ถูกสุดในแต่ละวันได้ในทันที\n\nถ้าเกิดสงสัยว่าในวันนี้ราคาตั๋วเครื่องบินไป สวิตเซอร์แลนด์ กี่บาท สามารถกดค้นหาผ่านแอปพลิเคชันได้ทันที ระบบจะแสดงตั๋วเครื่องบินที่ราคาถูกที่สุดในแต่ละวันจากสายการบินต่างๆ ซึ่งช่วยให้คุณสามารถเลือกจองตั๋วเครื่องบินไปสวิตเซอร์แลนด์ในราคาเบากระเป๋าได้ทันที\n\nชำระได้หลายช่องทาง\n\nทาง Traveloka มีเครือข่ายการชำระเงินผ่านหลายช่องทาง ไม่ว่าจะเป็นบัตรเครดิต หรือช่องทางการโอนเงิน ให้ผู้ใช้บริการสามารถเลือกช่องทางชำระเงินได้หลากหลาย เพราะ Traveloka เอาใจใส่ในการท่องเที่ยวทุกขั้นตอน\n\nชำระเงินง่าย และสะดวก\n\nสมมติจองตั๋วเครื่องบินไปสวิตเซอร์แลนด์ผ่านแอปพลิเคชันเรียบร้อยแล้ว สามารถดำเนินการชำระเงินได้ทันที ซึ่งสามารถเลือกช่องทางชำระเงินที่ท่านสะดวกได้เลย เมื่อชำระเงินเสร็จแล้วระบบจะส่งตั๋วเครื่องบินถึงอีเมลของท่านในทันที รับรองว่าสะดวก และรวดเร็ว\n\nค้นหาเที่ยวบินได้รวดเร็วยิ่งขึ้น\n\nทางระบบคอยอัปเดตเที่ยวบินที่เดินทางทั้งในประเทศ และนอกประเทศ ซึ่งเมื่อคุณกดค้นหาระบบจะแสดงข้อมูลเกี่ยวกับราคาตั๋วเครื่องบิน เที่ยวบิน สายการบิน พร้อมให้คุณเลือกตั๋วเครื่องบินที่ใช่สำหรับคุณภายในเวลาไม่กี่อึดใจ\n\nSmart Algorithm\n\nระบบที่คอยซัพพอร์ตการค้นหาตั๋วเครื่องบินในการเดินทาง โดยเมื่อคุณกดค้นหากรุงเทพฯไป สวิตเซอร์แลนด์ ระบบจะประมวลผลและแสดงเที่ยวบินพร้อมแจ้งราคาตั๋วเครื่องบิน ระยะเวลาในการเดินทาง วันและเวลาที่ออกเดินทางเพื่อให้ผู้ใช้บริการสามารถเลือกตั๋วเครื่องบินที่เหมาะสมกับทริปของคุณได้ด้วยตัวเอง\n\n\n\n\n\nภาพจาก www.freepik.com\n\nก่อนจองตั๋วเครื่องบินไปสวิตเซอร์แลนด์ควรเตรียมตัวอย่างไร\n\nถ้าวางแผนทริปไปสวิตเซอร์แลนด์แล้ว คุณควรจะเตรียมตัวให้พร้อมก่อนจองตั๋วเครื่องบิน เพื่อช่วยให้ทริปการท่องเที่ยวได้รับประสบการณ์ที่ดี เราขอแนะนำเกี่ยวกับเมื่อจองตั๋วไปสวิตเซอร์แลนด์ ต้องเตรียมตัวอย่างไร ต้องเตรียมอะไรไปบ้างในการเดินทางไปสวิส\n\nเอกสารที่จำเป็น\n\nเอกสารยืนยันตัวตนเป็นสิ่งสำคัญมาก เพราะไม่อย่างนั้นทริปไปสวิตฯ ของคุณอาจจะล่มเอาง่ายๆ ถ้าคุณไม่มีเอกสารยืนยันตัวตนเพื่อเข้าประเทศ สิ่งที่ต้องเตรียมไป ได้แก่ บัตรประชาชน หนังสือเดินทาง (Passport) อย่าลืมเช็กอายุการใช้งานของเอกสาร วีซ่า ตั๋วเครื่องบิน และเอกสารยืนยันการจองที่พัก ใบรองรับการฉีดวัคซีนโควิดอย่างครบถ้วน\n\nแลกเปลี่ยนสกุลเงิน\n\nสวิตเซอร์แลนด์ ใช้สกุลเงินฟรังก์สวิส (CHF) อัตราแลกเปลี่ยนอยู่ที่ประมาณ 37 บาท ก่อนออกเดินทางคุณควรจะแลกเงินสกุลฟรังก์สวิสไว้ให้พอกับค่าใช้จ่าย เพราะเงินบาทไม่สามารถใช้ได้ที่สวิตเซอร์แลนด์ และการไปหาเงินสกุลฟรังก์สวิสแลกเอาดาบหน้าตอนถึงสวิสดูไม่ใช่ทางเลือกที่ดี\n\nเช็กเงื่อนไขการเดินทางของประเทศนั้นๆ\n\nค้นหาข้อมูลเกี่ยวกับเงื่อนไขในการเดินทางเข้าประเทศสวิตเซอร์แลนด์สำหรับชาวต่างชาติ ซึ่งโดยส่วนมากแล้ว คุณต้องมีเอกสารสำหรับการเดินทางเพื่อยืนยันตัวตนอยู่แล้ว แต่ในช่วงโควิดแต่ละประเทศจะมีมาตรการป้องกันด้วยการให้นักท่องเที่ยวกักตัวหลังเข้าประเทศ\n\nคุณต้องได้รับฉีดวัคที่ผ่านการรองรับจากองค์การอนามัยโลกตามจำนวนเข็มที่มาตรการป้องกันกำหนดเอาไว้ถึงจะเข้าประเทศได้ ดังนั้นคุณควรเช็กข้อมูลให้ดีเพื่อแผนการเดินทางท่องเที่ยวที่ราบรื่น\n\nฉีดวัคซีนเพื่อป้องกัน Covid-19\n\nเงื่อนไขการเข้าประเทศจำเป็นต้องมีเอกสารรองรับการฉีดวัคซีนอยู่แล้ว ซึ่งคุณจำเป็นต้องฉีดวัคซีนที่ได้รับการรองรับตามจำนวนเข็มที่ทางสวิสกำหนด เพื่อความปลอดภัยของคุณเอง กรณีที่มีการแพร่ระบาดฉุกเฉินเกิดขึ้น\n\nขอ Vaccine Passport หลังจากฉีดวัคซีน\n\nนอกจากการฉีดวัคซีนแล้ว คุณจำเป็นต้องมี Vaccine Passport เพื่อเป็นการรองรับว่าเราฉีดวัคซีนป้องกันโควิด-19 เป็นที่เรียบร้อยแล้วเพื่อความปลอดภัยในการตีตั๋วเครื่องบินไปสวิตฯ ของคุณ โดยคุณสามารถขอ Vaccine Passport ผ่านแอปพลิเคชันหมอพร้อมในรูปแบบเล่ม หรือ QR Code\n\nหมั่นเช็กโปรโมชันราคาตั๋วเป็นระยะ\n\nก่อนจองตั๋วเครื่องบินไปสวิตเซอร์แลนด์ ควรหมั่นเข้าเช็กแอปพลิเคชันเพื่อดูโปรโมชันของสายการบินต่างๆ เพราะนี่เป็นกุญแจในการได้ตั๋วเครื่องบินกรุงเทพฯ ไปสวิตเซอร์แลนด์ในราคาพิเศษ เพราะทางสายการบินและ Traveloka มักจะมีดีลสุดพิเศษสำหรับลูกค้าที่ชอบตรวจสอบโปรอยู่เสมอ\n\nทำประกันสำหรับการเดินทาง\n\nคุณคงเคยได้ยินคำว่าปลอดภัยไว้ก่อน ซึ่งประกันสำหรับการเดินทางก็เป็นสิ่งที่คุณพึงกระทำไว้ก่อนออกเดินทางไปสวิตเซอร์แลนด์ เพราะประกันสำหรับการเดินทางส่วนมากคุ้มครองทั้งในเรื่องอุบัติเหตุ และกรณีที่สิ่งของสูญหาย มีไว้ย่อมอุ่นใจกว่าเผื่อเกิดเหตุการณ์ไม่คาดฝันขึ้น\n\nจองโรงแรม\n\nการไปเดินหาโรงแรมเมื่อถึงสวิตเซอร์แลนด์แล้ว เป็นไอเดียที่ค่อนข้างแย่เลยล่ะ เพราะนอกจากจะต้องเสียเวลาไปกับการหาที่พักแล้ว ในช่วงไฮซีซั่นโรงแรมและที่พักดีๆ มักถูกจองล่วงหน้าจนเต็มแล้วทำให้ไม่มีห้องสำหรับคนที่พึ่งเดินทางมาถึงแล้วต้องการเช็กอินเลย\n\nภาพจาก www.freepik.com\n\nคำถามที่พบบ่อยเกี่ยวกับการจองตั๋วเครื่องบินไปสวิตเซอร์แลนด์\n\nหลายคนคงได้รู้เกี่ยวกับการจองตั๋วเครื่องบิน และข้อควรรู้ในการตีตั๋วไปสวิตเซอร์แลนด์ ซึ่งช่วยให้ทริปการท่องเที่ยวของคุณวางแผนง่ายขึ้น แต่เพื่อประโยชน์และความสะดวกในการท่องเที่ยวของทุกคน เราจึงรวบรวมคำถามที่พบบ่อยเกี่ยวกับการจองตั๋วเครื่องบินไปสวิตเซอร์แลนด์เพื่อช่วยคลายข้อสงสัยให้ใครหลายคน\n\nบินไปสวิตเซอร์แลนด์สายการบินไหนดี?\n\nถ้าคุณกำลังมองหาสายการบินสวิตเซอร์แลนด์จากกรุงเทพฯ เรามีสายการบินแนะนำอยู่ 3 สายการบิน ได้แก่ อีเดลเวสส์แอร์ (Edelweiss Air) การบินไทย (Thai Airways) และ สวิสส์ (Swiss) ซึ่งออกตัวจากสนามบินสุวรรณภูมิไปถึงจุดหมายที่สายการบินซูริก ประเทศสวิตเซอร์แลนด์ โดยไม่มีการแวะพักเปลี่ยนเครื่อง\n\nเดินทางจากไทยไปสวิตเซอร์แลนด์กี่ชั่วโมง ?\n\nโดยทั่วไปแล้วระยะเวลาที่ใช้เดินทางขึ้นอยู่กับสายการบินที่เลือก ถ้าบินจากสายการบินที่ไม่มีการแวะพักเปลี่ยนเครื่องจะใช้เวลาเดินทางประมาณ 13 ชั่วโมง ส่วนในกรณีที่มีการหยุดเพื่อพักเปลี่ยนเครื่องจะใช้เวลา 15 - 18 ชั่วโมง โดยประมาณ\n\nเดินทางจากไทยไปสวิตเซอร์แลนด์เป็นระยะทางกี่กิโลเมตร?\n\nสำหรับใครที่ต้องการทราบระยะทางจาก สวิตเซอร์แลนด์ เนื่องจากคำนึงถึงการสะสมคะแนน แลกไมล์เดินทางกับสายการบินที่สมัครสมาชิกไว้ ระยะทางจากไทยไปสวิตเซอร์แลนด์อยู่ที่ประมาณ 8,900 กิโลเมตร หรือ 5,548 ไมล์\n\nสรุป\n\nมาถึงตรงนี้หลายคนคงเริ่มเลื่อนหน้าจอโทรศัพท์เข้าแอปฯ จองตั๋วไปสวิตเซอร์แลนด์แล้วล่ะสิ เราเองก็เริ่มอยากจองตั๋วเครื่องบินไปสวิตเซอร์แลนด์บ้างแล้วเหมือนกัน ก่อนหน้านี้ดันไปสะดุดกับ วันเที่ยวแห่งชาติ เพลงใหม่ของแสตมป์ ซึ่งให้ความรู้สึกแบบอยากโยนงานทิ้ง จัดกระเป๋า จองตั๋วเครื่องบินไปเล่นสกีปาหิมะที่สวิตเซอร์แลนด์ในช่วงหยุดยาวสิ้นปีให้มันสุดเหวี่ยงไปเลย ขืนรอช้ากว่านี้ ตั๋วเครื่องบินราคาดีๆ คงโดนตัดหน้าไปหมด ต้องรีบไปจองตั๋วเครื่องบินกับ Traveloka แล้วล่ะ\n\nภาพจาก https://www.freepik.com",
    "สเปน VS สวิตเซอร์แลนด์ : พรีวิว ฟุตบอลยูฟ่า เนชั่นส์ ลีก 2022 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022\n\nแมตช์การแข่งขัน : สเปน VS สวิตเซอร์แลนด์\n\nวัน/เวลาแข่งขัน : คืนวันเสาร์ที่ 24 กันยายน 2565 เวลา 01.45 น.\n\nสนาม : ลา โรมาเรดา เมืองซาราโกซ่า\n\nถ่ายทอดสด : UEFA.TV\n\nสภาพความพร้อม สเปน\n\nนับตั้งแต่พ่าย ฝรั่งเศส 1-2 ในนัดชิงชนะเลิศยูฟ่า เนชั่นส์ ลีก 2021 เมื่อเดือนต.ค. ปีที่แล้ว ขุนพล “กระทิงดุ” ก็ยังไม่แพ้ใครอีกเลยเป็นจำนวน 8 นัดติดต่อกันแล้ว โดยฟอร์มล่าสุด สเปน เปิดบ้านต้อน สาธารณรัฐเช็ก 2-0 เมื่อเดือนมิ.ย.ที่ผ่านมา พร้อมกับครองจ่าฝูงของกลุ่ม 2 ลีก A โดยมีอยู่ 8 แต้มจาก 4 นัด\n\nขณะที่ความพร้อมเกมนี้ สเปน จะไม่มีผู้เล่นบาดเจ็บได้แก่ อายเมอริค ลาปอร์กต์, มิเกล โอยาร์ซาบัล, อันซู ฟาติ และ ติอาโก้ อัลคันตาร่า ส่วนการจัดทัพคาดว่ากุนซือหลุยส์ เอ็นริเก้ จะใช้ เอริค การ์เซีย กับ เปา ตอร์เรส ยืนเป็นคู่เซนเตอร์ โดยมี ฆอร์ดี้ อัลบา กับ ดานี่ การ์บาฆาล ประจำการฟูลแบ็กซ้าย-ขวา\n\nมิดฟิลด์ 3 คนเป็นหน้าที่ของ โกเก้, โรดรี้ และ มาร์กอส ยอเรนเต้ ส่วน 3 ประสานเกมรุกมี เฟร์รัน ตอร์เรส กับ ดานี่ โอลโม่ ทำเกมรุกเส้น และ อัลบาโร โมราต้า ยืนเป็นหัวหอกตัวเป้า\n\nสภาพความพร้อม สวิตเซอร์แลนด์\n\nฟอร์มล่าสุด สวิตเซอร์แลนด์ ปลดล็อกคว้าชัยนัดแรกในศึกยูฟ่า เนชั่นส์ ลีก ฤดูกาลนี้ หลังจากเปิดบ้านเฉือน โปรตุเกส 1-0 เมื่อเดือนมิ.ย.ที่ผ่านมา อย่างไรก็ตาม ทัพนักเตะสวิสยังเป็นบ๊วยของกลุ่ม 2 ลีก A ด้วยผลงานลงสนาม 4 นัดมีอยู่เพียง 3 แต้มเท่านั้น\n\nส่วนความพร้อมในการบุกไปเยือนสเปน ขุมกำลังของสวิตเซอร์แลนด์ค่อนข้างพร้อม โดยผู้เล่นตัวหลักอยู่กันครบ ทำให้กุนซือมูรัต ยาคิน เตรียมจัดทัพชุดใหญ่ ผู้รักษาประตูเป็น ยานน์ ซอมเมอร์ จอมหนึบจากมึนเชนกลัดบัค แนวรับ 4 คนประกอบด้วย เควิน เอ็มบาบู, ฟาเบียน แชร์, มานูเอล อาคานจี และ ริคาร์โด้ โรดริเกซ\n\nแดนกลางมี “กัปตันทีม” กรานิต ชาก้า ขับเคลื่อนเกมกลางสนามร่วมกับ เดนนิส ซากาเรีย และ เรโม ฟรอยเลอร์ ขณะที่เกมรุกใช้บริการ บรีล เอ็มโบโล่, ฮาริส เซเฟโรวิช และ เซอร์ดาน ชากีรี่ ปีกจอมเก๋า ซึ่งปัจจุบันเล่นอยู่กับ ชิคาโก้ ไฟร์ ในศึกเมเจอร์ลีก สหรัฐ\n\nรายชื่อ 11 ผู้เล่นที่คาดว่าจะลงสนาม\n\nสเปน : อูไน ซิมอน (GK), ดานี่ การ์บาฆาล, เอริค การ์เซีย, เปา ตอร์เรส, ฆอร์ดี้ อัลบา, โกเก้, โรดรี้, มาร์กอส ยอเรนเต้, เฟร์รัน ตอร์เรส, ดานี่ โอลโม่, อัลบาโร โมราต้า\n\nสวิตเซอร์แลนด์ : ยานน์ ซอมเมอร์ (GK), เควิน เอ็มบาบู, ฟาเบียน แชร์, มานูเอล อาคานจี, ริคาร์โด้ โรดริเกซ, เดนนิส ซากาเรีย, เรโม ฟรอยเลอร์, กรานิต ชาก้า, เซอร์ดาน ชากีรี่, บรีล เอ็มโบโล่, ฮาริส เซเฟโรวิช\n\nฟอร์มการเล่น 5 นัดหลังสุด\n\nสเปน\n\n13/06/22 ชนะ สาธารณรัฐเช็ก 2-0 (เหย้า) ยูฟ่า เนชั่นส์ ลีก\n\n10/06/22 ชนะ สวิตเซอร์แลนด์ 1-0 (เยือน) ยูฟ่า เนชั่นส์ ลีก\n\n06/06/22 เสมอ สาธารณรัฐเช็ก 2-2 (เยือน) ยูฟ่า เนชั่นส์ ลีก\n\n03/06/22 เสมอ โปรตุเกส 1-1 (เหย้า) ยูฟ่า เนชั่นส์ ลีก\n\n30/03/22 ชนะ ไอซ์แลนด์ 5-0 (เหย้า) กระชับมิตร\n\nสวิตเซอร์แลนด์\n\n13/06/22 ชนะ โปรตุเกส 1-0 (เหย้า) ยูฟ่า เนชั่นส์ ลีก\n\n10/06/22 แพ้ สเปน 0-1 (เหย้า) ยูฟ่า เนชั่นส์ ลีก\n\n06/06/22 แพ้ โปรตุเกส 0-4 (เยือน) ยูฟ่า เนชั่นส์ ลีก\n\n03/06/22 แพ้ สาธารณรัฐเช็ก 1-2 (เยือน) ยูฟ่า เนชั่นส์ ลีก\n\n29/03/22 เสมอ โคโซโว 1-1 (เหย้า) กระชับมิตร\n\nสถิติการพบกัน 5 นัดหลังสุด\n\n10/06/22 สวิตเซอร์แลนด์ แพ้ สเปน 0-1 : ยูฟ่า เนชั่นส์ ลีก\n\n02/07/21 สเปน ชนะจุดโทษ สวิตเซอร์แลนด์ 3-1 : ยูโร 2020\n\n15/11/20 สวิตเซอร์แลนด์ เสมอ สเปน 1-1 : ยูฟ่า เนชั่นส์ ลีก\n\n11/10/20 สเปน ชนะ สวิตเซอร์แลนด์ 1-0 : ยูฟ่า เนชั่นส์ ลีก\n\n04/06/18 สเปน เสมอ สวิตเซอร์แลนด์ 1-1 : กระชับมิตร\n\nบทวิเคราะห์\n\nสภาพทีมของสเปนดูเป็นรองเล็กน้อย เนื่องจากขาดผู้เล่นหลายคนที่บาดเจ็บ ในขณะที่สวิตเซอร์แลนด์ แกนหลักอยู่กันพร้อมหน้าพร้อมตา อย่างไรก็ตาม ภาพรวมของทีมกระทิงดุก็ยังดูเหนือกว่า ทั้งในแง่ของมาตรฐานทีม ฟอร์มการเล่น และสถิติที่เจอกันในช่วงหลัง ซึ่ง สเปน ไม่แพ้ สวิตเซอร์แลนด์มา 5 นัดติดต่อกันแล้ว โดยแมตช์สุดท้ายที่แข้งสวิสคว้าชัยเหนือทีมกระทิงดุ ต้องย้อนไปไกลถึง 12 ปีที่แล้วเลยทีเดียว\n\nนอกจากนี้ สเปน เป็นทีมที่เล่นในบ้านได้แข็งแกร่ง หลังจากพวกเขาไม่แพ้ใครในถิ่นตัวเองมาเกือบ 4 ปี นับตั้งแต่เกมที่แพ้ อังกฤษ 2-3 ในศึกยูฟ่า เนชั่นส์ลีก เมื่อเดือนตุลาคม 2018 และเกมนี้เชื่อว่าทัพนักเตะเลือดกระทิงไม่น่าพลาดเก็บ 3 แต้มต่อหน้าแฟนบอลของตัวเองได้สำเร็จ\n\nสกอร์ที่คาด\n\nสเปน 1-0 สวิตเซอร์แลนด์\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "รายได้ของผู้หญิงในสวิตเซอร์แลนด์น้อยกว่าผู้ชาย 43%": "สำนักข่าวรอยเตอร์ส รายงานจากเมืองซูริก ประเทศสวิตเซอร์แลนด์ เมื่อวันที่ 8 ก.ย. ว่า การศึกษาช่องว่างรายได้โดยรวมระหว่างเพศ (จีโออีจี) ของรัฐบาล ซึ่งร้องขอโดยรัฐสภา เมื่อปี 2562 เผยให้เห็นว่า สวิตเซอร์แลนด์ ดำเนินการได้ค่อนข้างแย่ ในบริบทของภูมิภาคยุโรป\n\n“ในปี 2561 จีโออีจีสำหรับสวิตเซอร์แลนด์ คือ 43.2% ซึ่งหมายความว่า รายได้ของผู้หญิงต่ำกว่ารายได้ของผู้ชายถึง 43% สำหรับทุกชั่วโมงทำงานของประชาชนที่มีอายุระหว่าง 15-64 ปี” สำนักงานสถิติแห่งชาติสวิตเซอร์แลนด์ กล่าวในแถลงการณ์\n\nWomen's pay in Switzerland lags that of men by 43% https://t.co/OCBGldpQBq pic.twitter.com/aLm8IW6Dfp — Reuters Business (@ReutersBiz) September 7, 2022\n\nนอกจากนี้ รายงานยังพบว่าเมื่อปี 2563 ช่องว่างเงินบำนาญระหว่างเพศของสวิตเซอร์แลนด์ อยู่ที่ 34.6% โดยยอดเงินบำนาญประจำปีสำหรับผู้หญิงโดยเฉลี่ยคือ 35,840 ฟรังก์สวิส (ประมาณ 1.3 ล้านบาท) ซึ่งน้อยกว่าตัวเลขเงินบำนาญของผู้ชายถึง 18,924 ฟรังก์สวิส (ประมาณ 7 แสนบาท) ส่งผลให้สิ่งนี้ สะท้อนถึงความแตกต่างของการมีส่วนร่วมในการจ้างงาน, ผลกระทบของแบบจำลองครอบครัวและชีวิต รวมถึงช่องว่างค่าจ้างระหว่างเพศเมื่อเวลาผ่านไป\n\nอนึ่ง ข้อมูลดังกล่าวมีขึ้น ก่อนที่ผู้มีสิทธิเลือกตั้งชาวสวิสจะตัดสินใจลงประชามติ ในวันที่ 25 ก.ย. นี้ เพื่อปฏิรูประบบบำนาญของรัฐ ด้วยการเพิ่มอายุเกษียณของผู้หญิงขึ้นเป็น 65 ปี เช่นเดียวกับผู้ชาย และการเพิ่มอัตราภาษีมูลค่าเพิ่ม เพื่อช่วยให้เงินทุนกับระบบข้างต้น.\n\nเครดิตภาพ : GETTY IMAGES",
    "สเปน vs สวิตเซอร์แลนด์ ผลบอลสด Live Score 25": "กระทิงดุพ่ายคาบ้าน ทีมชาติสวิตเซอร์แลนด์โชว์ฟอร์มเยี่ยม บุกยัดเยียดความปราชัยในบ้านครั้งแรกในรอบ 4 ปีให้สเปน พร้อมกับดับความหวังของทีม กระทิงดุ ในการผ่านเข้าไปเล่น ยูฟ่า เนชั่นส์ ลีก รอบสุดท้ายในปีหน้า ทีมเยือนสวิตเซอร์แลนด์ได้ประตูออกนำก่อนในครึ่งแรกจาก มานูเอล อาคานยี่ ส่วนสเปนตีเสมอได้ในครึ่งหลังจากการยิงของ ยอร์ดี้ อัลบา แต่ตีเสมอได้ 3 นาที สเปนก็มาโดนลูกสองจาก บรีล เอ็มโบโล่ ทำประตูชัยให้สวิตเซอร์แลนด์เฉือนชนะ 2-1 ความพ่ายแพ้เกมนี้ทำให้ สเปน หล่นไปอยู่อันดับ 2 ของกลุ่ม เอ2 ตามหลังโปรตุเกส 2 แต้ม โดยทั้งสองทีมจะต้องไปเจอกันในแมตช์ตัดสินวันอังคารนี้ ขณะเดียวกันยังเป็นการแพ้ในบ้านครั้งแรกในรอบ 22 นัด หลังจากหนล่าสุดเป็นการพ่ายให้ทีมชาติอังกฤษ 2-3 เมื่อเดือนตุลาคมปี 2018\n\nพรีวิว โปรแกรมบอล ยูฟ่า เนชั่นส์ ลีก : สเปน v สวิตเซอร์แลนด์\n\n\n\n\n\nสเปน จ่าฝูงของกลุ่ม 2 ลีก เอ เกมล่าสุดเปิดบ้านอัด เช็ก 2-0 ไม่แพ้ใคร 8 นัดติด แมตช์นี้ หลุยส์ เอ็นริเก้ จะขาดแข้งบาดเจ็บอย่าง อายเมอริค ลาปอร์กต์, อันซู ฟาติ และ ธิอาโก้ อัลคันทาร่า ส่วนแกนหลักที่เหลือพร้อมลงสนามนำโดย เปา ตอร์เรส, ฆอร์ดี้ อัลบา, โกเก้, โรดรี้, มาร์กอส ยอเรนเต้, ดานี่ โอลโม่ และ อัลบาโร โมราต้า\n\n\n\n\n\nทีมเยือน สวิตเซอร์แลนด์ บ๊วยของกลุ่ม นัดล่าสุดเฉือน โปรตุเกส 1-0 เกมนี้กุนซือ มูรัต ยาคิน พร้อมจัดผู้เล่นชุดที่ดีที่สุดลงสนามไม่ว่าจะเป็น ยานน์ ซอมเมอร์, เควิน เอ็มบาบู, ริคาร์โด้ โรดริเกซ, กรานิต ชาก้า, เซอร์ดาน ชากีรี่, บรีล เอ็มโบโล่ และ ฮาริส เซเฟโรวิช\n\n\n\n",
    "โปรตุเกส บุกถล่ม เช็ก ศึกยูฟ่า เนชันส์ ลีก": "สเปน ฟอร์มบู่หลังพ่ายต่อ สวิตเซอร์แลนด์ คารังส่วน โปรตุเกส บุกถล่ม สาธารณรัฐเช็ก ทำให้ต้องไปวัดแชมป์กลุ่มในนัดสุดท้ายศึกยูฟ่า เนชันส์ ลีก\n\nการแข่งขันฟุตบอลยูฟ่า เนชันส์ ลีก ฤดูกาล 2022-23 เมื่อวันที่ 24 ก.ย. คู่ไฮไลท์อยู่ที่ลีกเอ กลุ่ม 2 “กระทิงดุ” สเปน จ่าฝูง เปิดสนาม เอสตาดิโอ เด ลา โรมาเรดา รับการมาเยือนของ “นาฬิกา” สวิตเซอร์แลนด์ ทีมบ๊วยตาราง\n\nเกมนี้เจ้าถิ่นวาง เปดรี, กาบี และเฟร์รัน ตอร์เรส ลงสนามส่วนทีมเยือนจัด กรานิต ชากา, เซอร์ดาน ชากิรี และบรีล เอ็มโบโล นำทีม\n\nนาที 21 กลับเป็น สวิตเซอร์แลนด์ ที่เป็นฝ่ายออกนำ 1-0 จากจังหวะได้ลูกเตะมุมทางฝั่งซ้าย และเป็น รูเบน วาร์กาส เปิดเข้ามาให้ มานูเอล อคานยี ได้โหม่งเต็มๆ ผ่านมือ อูไน ซิมอน ตุงตาข่าย ก่อนจบครึ่งแรกด้วยสกอร์ดังกล่าว\n\nครึ่งหลังนาที 55 สเปน ตีเสมอ 1-1 จากจังหวะที่ มาร์โก อเซนซิโอ ใช้ทักษะลากหนีผู้เล่นของทีมเยือนหลายราย ก่อนจ่ายเข้ากรอบเขตโทษฝั่งซ้ายให้ จอร์ดี อัลบา ที่เติมมาโล่งๆ ตะบันเข้าไปไม่พลาด\n\nทว่าอีกเพียง 3 นาทีต่อมากลายเป็นทีมเยือนที่ออกนำอีกครั้ง 2-1 จากจังหวะได้ลูกเตะมุมฝั่งซ้ายก่อนเป็น กรานิต ชากา เปิดเข้ามาแล้วเป็น อาคันจิ ที่สะกิดบอลมาเข้าทาง บรีล เอ็มโบโล ที่ยืนอยู่คนเดียวจิ้มบอลเป็นประตู\n\nหลังจากนั้นแม้ “กระทิงดุ” จะพยายามบุกทวงประตูตีเสมออย่างหนัก ทว่าไม่สามารถทำได้ทำให้จบเกม สเปน พ่าย สวิตเซอร์แลนด์ คาบ้าน 1-2\n\nขณะที่อีกคู่ในกลุ่มเดียวกัน โปรตุเกส บุกถล่ม สาธารณรัฐเช็ก 4-0 จากประตูของ ดิโอโก ดาโลต์ ที่เหมาคนเดียว 2 ลูกนาที 33 และ52, บรูโน แฟร์นานเดส นาที 45+2 และดิโอโก โชตา นาที 82\n\nทำให้ผ่าน 5 นัด โปรตุเกส แซงขึ้นนำจ่าฝูง (10 คะแนน) ตามด้วยอันดับ 2 สเปน (8 คะแนน) ทั้งคู่ต้องไปแย่งเข้ารอบชิงแชมป์ในแมตช์สุดท้าย ส่วนอันดับ 3 สวิตเซอร์แลนด์ (6 คะแนน) ขณะที่อันดับ 4 สาธารณรัฐเช็ก (4 คะแนน) โดยคู่นี้ต้องไปวัดทีมตกชั้นสู่ลีกบีในแมตช์สุดท้ายเช่นกัน\n\nส่วนผลการแข่งขันในคู่อื่นๆ ของรายการ\n\nลีกบี\n\nอาร์เมเนีย 0-5 ยูเครน\n\nสโลวีเนีย 2-1 นอร์เวย์\n\nสกอตแลนด์ 2-1 ไอร์แลนด์\n\nอิสราเอล 2-1 แอลเบเนีย\n\nเซอร์เบีย 4-1 สวีเดน\n\nลีกซี\n\nไอร์แลนด์เหนือ 2-1 คอซอวอ\n\nไซปรัส 1-0 กรีซ",
    "รัฐบาลสวิตเซอร์แลนด์ แจกทุนเรียนฟรี เช็กเงื่อนไข และวิธีการสมัคร": "แนะนำ ทุนเรียนฟรี ต่อป.โท-เอกจากรัฐบาล สวิตเซอร์แลนด์ โครงการ Swiss Government Excellence Scholarships 2023/2024 เช็กเงื่อนไข คุณสมบัติได้เลย\n\nใครมีความฝันอยากไปเรียนต่อที่ประเทศสวิตเซอร์แลนด์ งานนี้ไม่ควรพลาด เพราะทางรัฐบาลสวิสฯ ออกทุนเรียนฟรีตั้งแต่ ปริญญาโท – เอก หรือหลักสูตรการวิจัย พร้อมรับทุนสนับสนุนค่าเล่าเรียนเต็มจำนวน ฟรีที่พัก และรับทุนอื่น ๆ อีกเพียบ เช็กเงื่อนไขการสมัคร และวิธีการสมัครทุนได้เลย\n\nสวิตเซอร์แลนด์ แจก ทุนเรียนฟรี !!! Swiss Government Excellence Scholarships 2023/2024\n\nในแต่ละปี สมาพันธรัฐสวิสจะมอบทุน Government Excellence Scholarships เพื่อส่งเสริมการแลกเปลี่ยนระหว่างประเทศและความร่วมมือด้านการวิจัยระหว่างสวิตเซอร์แลนด์และอีกกว่า 180 ประเทศ โดยผู้รับจะได้รับการคัดเลือกโดยหน่วยงาน จะได้รับเป็น Federal Commission for Scholarships for Foreign Students (FCS)\n\nทุนการศึกษา Swiss Government Excellence Scholarships มุ่งเป้าไปที่นักวิจัยรุ่นใหม่จากต่างประเทศที่สำเร็จการศึกษาระดับปริญญาโทหรือปริญญาเอก หรือหลักสูตรนักวิวิจัยต่างชาติที่สำเร็จการศึกษาระดับปริญญาตรี\n\n| ประเภทของทุนการศึกษา\n\n1. ทุนการวิจัยมีให้สำหรับนักวิจัยระดับบัณฑิตศึกษาในสาขาวิชาใดก็ได้ (ผู้ที่สำเร็จการศึกษาระดับปริญญาโท) ที่กำลังวางแผนที่จะเดินทางมาสวิตเซอร์แลนด์เพื่อศึกษาวิจัยหรือศึกษาต่อในระดับปริญญาเอกหรือหลังปริญญาเอก\n\nทุนการศึกษาวิจัยมอบให้สำหรับการวิจัยหรือการศึกษาในมหาวิทยาลัยทั้งหมดของประเทศสวิสเซอร์แลนด์ มหาวิทยาลัยวิทยาศาสตร์ประยุกต์ และสถาบันเทคโนโลยีแห่งสหพันธรัฐสองแห่ง รวมถึงสถาบันวิจัยสี่แห่ง เฉพาะผู้สมัครที่ได้รับการเสนอชื่อโดยอาจารย์ที่ปรึกษาทางวิชาการในสถาบันอุดมศึกษาแห่งใดแห่งหนึ่งเหล่านี้เท่านั้นที่จะได้รับการพิจารณา\n\n2. ทุนการศึกษาด้านศิลปะเปิดสำหรับนักศึกษาศิลปะที่ต้องการศึกษาระดับปริญญาโทขั้นต้นในสวิตเซอร์แลนด์ มอบให้สำหรับการศึกษาของสวิสหรือมหาวิทยาลัยศิลปะ ทุนการศึกษานี้มีให้สำหรับนักเรียนจากบางประเทศเท่านั้น\n\n| วิธีการสมัคร ทุนเรียนฟรี สวิตเซอร์แลนด์\n\nการสมัครทุรเรียนฟรีจากรัฐบาลสวัสเซอร์แลนด์ ต้องเตรียมเอกสารดังนี้\n\nเอกสารแบบฟอร์มการสมัคร\n\nข้อเสนอด้านงานวิจัย\n\nจดหมายคำร้อง\n\nเอกสารผู้รับรอง\n\n1. เข้ามาที่หน้าเว็บ www.sbfi.admin.ch/scholarships_eng เริ่มเปิดให้สมัครได้ตั้งแต่ สิงหาคม 2565\n\n2. เลือกภูมิภาคที่กำลังอาศัยอยู่ ตามหนังสือเดินทาง เพื่อตรวจสอบวันปิดรับสมัครและประเภทของทุนการศึกษาที่เสนอ ซึ่งแตกต่างกันไปตามแต่ละประเทศ\n\n3. ศึกษาข้อมูลเกี่ยวกับประเภททุนการศึกษา รายชื่อประเทศพร้อมที่อยู่ติดต่อสำหรับเอกสารการสมัคร ตามลิ้งค์\n\n| รายละเอียดการคัดเลือก ทุนรัฐบาลสวิตเซอร์แลนด์\n\nการสมัครจะขึ้นอยู่กับการคัดเลือกเบื้องต้นโดยหน่วยงานระดับประเทศที่เกี่ยวข้องและ/หรือผู้แทนทางการทูตของสวิส ใบสมัครจะได้รับการประเมินโดย Federal Commission for Scholarships for Foreign Students (FCS) ซึ่งจะเป็นผู้ตัดสินขั้นสุดท้าย โดยอิง 3 ข้อเบื้องต้นได้แก่\n\nประวัติผู้สมัคร คุณภาพของโครงการวิจัยหรืองานศิลปะ การทำงานร่วมกันและศักยภาพสำหรับความร่วมมือด้านการวิจัยในอนาคต\n\nทั้งนี้ FCS ประกอบด้วยอาจารย์จากมหาวิทยาลัยของรัฐสวิสทุกแห่ง รางวัลทุนการศึกษาพิจารณาจากความเป็นเลิศทางวิชาการและวิทยาศาสตร์ โดยจะประกาศผลผู้ผ่านการคัดเลือกอย่างช้าที่สุดภายในสิ้นเดือนพฤษภาคม 2566\n\n| ประโยชน์ที่จะได้รับ\n\nได้รับทุนการศึกษาแบบเต็มจำนวน ปริญญาโท ปริญญาเอก และหลักสูตรวิจัย\n\nตั๋วไปกลับจากประเทศบ้านเกิดและสวิตเซอร์แลนด์ (ตั๋วกลับสำหรับหลังสำเร็จการศึกษาแล้ว)\n\nค่าที่พัก 300 ฟรังก์สวิส (ประมาณ 11,200 บาท)\n\nประกันสุขภาพ\n\nกองทุนวิจัย\n\nเบี้ยเลี้ยงรายเดือนมูลค่า 1,920 ฟรังก์สวิส (ประมาณ 71,500 บาท)\n\nระยะเวลาให้ทุน ทุกหลักสูตรมีระยะเวลา 1 ปี ยกเว้นหลักสูตรปริญญาเอก (PhD) ที่สามารถต่อระยะเวลาได้ถึง 3 ปี ขึ้นอยู่กับผลการเรียน\n\nขอบคุณข้อมูล sbfi , Wegointer",
    "‘เก้า-สุภัสสรา’ เฟรนด์ ออฟ ลองจินส์ ประเทศไทยนำทีมร่วมฉลองฉลองครบรอบ 190 ปี แบรนด์นาฬิการะดับโลกจากสวิตเซอร์แลนด์": "สวยและเต็มเปี่ยมไปด้วยสไตล์หรูหราคลาสสิกตามแบบฉบับของลองจินส์ เก้า-สุภัสสรา ธนชาต เฟรนด์ ออฟ ลองจินส์ ของประเทศไทย แท็คทีม นานิ-หิรัญกฤษฎิ์ ช่างคำ, ดิว-จิรวรรตน์ สุทธิวณิชศักดิ์, พลอย หอวัง และ นท พนายางกูร ร่วมดินเนอร์บนเรือหรูเพื่อเป็นการเฉลิมฉลองในวาระครบรอบ 190 ปีของ Longines (ลองจินส์) แบรนด์นาฬิการะดับโลกจากสวิตเซอร์แลนด์ พร้อมสัมผัสนาฬิกาคอลเลกชั่น The Longines Master Collection 190th Anniversary (เดอะ ลองจินส์ มาสเตอร์ คอลเลกชั่น 190 แอนนิเวอซารี) รุ่นลิมิเต็ดอิดิชั่นที่ผลิตเพียง 190 เรือนทั่วโลกภายในงาน ธภัทร กุลสิรินันท์ แบรนด์เมเนเจอร์ ลองจินส์ ประเทศไทย ให้การต้อนรับอย่างอบอุ่น พร้อมกล่าวว่า “เป็นเวลากว่า 190 ปีแล้ว นับตั้งแต่ก่อตั้งในปี 1832 ลองจินส์ได้นำเสนอคอลเลกชั่นนาฬิกาต่างๆ ซึ่งหนึ่งในนั้นคือ The Longines Master Collection ซึ่งถือเป็นนาฬิกาคอลเลกชั่นที่สำคัญอันเต็มเปี่ยมไปด้วยความงดงาม รวมทั้งมีกลไกล้ำยุคภายใต้รูปลักษณ์อันสง่างามดังสโลแกนที่ว่า “Elegance is an attitude” และในโอกาสฉลองครบรอบ 190 ปีจึงได้จัดนิทรรศการขึ้น เพื่อเชิญชวน ทุกท่านร่วมสัมผัสประวัติศาสตร์ความเป็นมาของแบรนด์ ในรูปแบบแกลเลอรี่ที่เชื่อมโยงเรื่องราวจากอดีตสู่ปัจจุบัน โดยจัดแสดงเรือนเวลาแห่งประวัติศาสตร์ของลองจินส์ 14 เรือนตั้งแต่ปีคริสต์ศักราช 1878-1968 ที่มอบแรงบันดาลใจในการออกแบบ ส่งตรงมาจากพิพิธภัณฑ์ลองจินส์ในสวิตเซอร์แลนด์เพื่องานนี้โดยเฉพาะ จากนั้นจะนำคุณไปสู่โซนไฮไลท์กับนาฬิกาคอลเลกชั่น The Longines Master Collection 190th Anniversary ที่เปิดตัวอย่างเป็นทางการครั้งแรกในประเทศไทย เพื่อเป็นการเฉลิมฉลองความสำเร็จ 190 ปีลองจินส์ได้นำเสนอซีรีส์นาฬิกาเอ็กซ์คลูซีฟ 3 เรือนจากคอลเลกชั่นที่สืบสานองค์ความรู้ของแบรนด์อย่าง The Longines Master Collection ซึ่งผสมผสานเอกลักษณ์ความสง่างามคลาสสิกเข้ากับกลไกอันเปี่ยมประสิทธิภาพ มาพร้อมเรือนสแตนเลสสตีล โรสโกลด์และทอง โดยเวอร์ชั่นเยลโลว์โกลด์ 18k และโรสโกลด์ เป็นรุ่นลิมิเต็ดอิดิชั่นที่ผลิตเพียง 190 เรือนทั่วโลกเท่านั้น”คุณสามารถเป็นเจ้าของ นาฬิกาลองจินส์ ได้ที่ห้างสรรพสินค้าชั้นนำทั่วไป หรือทางออนไลน์ที่ Longines Official Store @Lazadaและ @Shopeeสอบถามข้อมูลเพิ่มเติมได้ที่ www.longines.co.th, http://www.facebook.com/LonginesTH และ Line official : @Longines_th",
    "สเปน VS สวิตเซอร์แลนด์ : รายชื่อ 11 ตัวจริง ฟุตบอลยูฟ่า เนชั่นส์ ลีก 2022 (ลิ้งก์ดูบอลสด)": "รายชื่อ 11 ผู้เล่นตัวจริงที่ลงสนาม\n\nสเปน :\n\nอูไน ซิมอน (GK) เซซาร์ อัซปิลิกวยต้า เอริค การ์เซีย เปา ตอร์เรส ฆอร์ดี้ อัลบา กาบี้ เซร์คิโอ บุสเกตส์ เปดรี้ เฟร์รัน ตอร์เรส ปาโบล ซาราเบีย มาร์โก อเซนซิโอ\n\nสวิตเซอร์แลนด์ :\n\nยานน์ ซอมเมอร์ (GK) ซิลวาน วิดเมอร์ ฟาเบียน แชร์ มานูเอล อาคานจี ริคาร์โด้ โรดริเกซ เรโม ฟรอยเลอร์ กรานิต ชาก้า ฌิบริล โซว์ รูเบน วาร์กัส เซอร์ดาน ชากีรี่ บรีล เอ็มโบโล่\n\n\n\n\n\nรายการ : ฟุตบอลยูฟ่า เนชั่นส์ ลีก 2022\n\nแมตช์การแข่งขัน : สเปน VS สวิตเซอร์แลนด์\n\nวัน/เวลาแข่งขัน : คืนวันเสาร์ที่ 24 กันยายน 2565 เวลา 01.45 น.\n\nสนาม : ลา โรมาเรดา เมืองซาราโกซ่า\n\nถ่ายทอดสด : UEFA.TV\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "‘เอ็นริเก’ รับ ‘กระทิงดุ’ บู่สุดตั้งแต่คุมมาหลังพ่าย ‘สวิตเซอร์แลนด์’ คาบ้าน": "หลุยส์ เอ็นริเก กุนซือทีมชาติสเปน ออกมายอมรับว่าฟอร์มการเล่นของลูกทีม ในเกมยูฟ่า เนชันส์ ลีก ลีก A กลุ่ม 2 นัดเปิดบ้านรับมือ สวิตเซอร์แลนด์ เมื่อวันเสาร์ที่ผ่านมานั้น ถือเป็นฟอร์มที่แย่ที่สุดนับตั้งแต่เขาเข้ามาคุมทีมเลยทีเดียว หลังทัพ “กระทิงดุ” พ่ายคาบ้าน 1-2 ส่งผลให้ต้องบุชนะ โปรตุเกส ในเกมนัดสุดท้ายสถานเดียว จึงจะคว้าแชมป์กลุ่มได้สำเร็จ\n\nเอ็นริเก กล่าวว่า “เราเจอกับคู่แข่งที่เล่นได้อย่างดุดัน เพรสซิ่งได้ดี และมีร่างกายที่แข็งแกร่ง และไม่ปล่อยให้เราได้เล่นในสไตล์ที่เราถนัดเลย เราแทบไม่ได้ยิงตรงกรอบ ขาดความแน่นอน นี่เป็นฟอร์มที่แย่ที่สุดเท่าที่ผมจำได้นับตั้งแต่เข้ามาคุมทีมนี้เลยทีเดียว ซึ่งเราต้องแก้ไขเพราะเราต้องบุกชนะโปรตุเกสให้ได้ในเกมสุดท้าย มันไม่มีทางเลือกอื่น”\n\nเครดิตภาพ : REUTERS",
    "ครั้งแรก เชิญพระบรมรูป “รัชกาลที่ 9” ประดิษฐาน ณ เมืองโลซานน์ 14 ก.ย.2565": "โดยกำหนดจัดงาน “Le Buste du Roil Bhumibol à Lausanne พระภูมิบาลโลซานน์รำลึก” และพิธีถวายราชสักการะในวันที่ 14 กันยายน 2565 เวลาท้องถิ่น 15.00 น. พร้อมเชิญ “อาจารย์เกริกบุระ ยมนาค” จัดการแสดงนิทรรศการภาพประกอบสีน้ำในหนังสือที่ระลึก “๙ ล้นเกล้า พระภูมิบาล โลซานน์รำลึก” Our King in Lausanne เพื่อน้อมรำลึกถึงพระจริยวัตรอันงดงามเมื่อครั้งประทับที่สวิตเซอร์แลนด์\n\n“ในโอกาสที่สมาคมฯ ก่อตั้งและดำเนินกิจกรรมสาธารณกุศลมากว่า 72 ปี สมาคมฯ ได้จัดโครงการเทิดพระเกียรติและน้อมสำนึกในพระมหากรุณาธิคุณ โดยได้เชิญ ประติมากรรมพระบรมรูป พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ไปประดิษฐานเป็นครั้งแรกที่เมืองโลซานน์ สวิตเซอร์แลนด์ ซึ่งเคยเป็นที่ประทับของ ราชสกุลมหิดล มานานกว่า 18 ปี สมาคมฯ หวังว่าพระบรมรูปนี้ จะเป็น ศูนย์รวมใจของคนไทยในต่างแดน ชวนคนไทยให้ใกล้ชิดกันมากขึ้น และได้ร่วมน้อมรำลึกถึงพระมหากรุณาธิคุณอันหาที่สุดมิได้”\n\nองค์จำลอง \"พระบรมรูป รัชกาลที่ 9\" ผลงานการปั้นของ วัชระ ประยูรคำ (ภาพ : ศุกร์ภมร เฮงประภากร)\n\nนางกอบลาภ กล่าวด้วยว่า นอกจากเป็นโครงการในวาระสมาคมนักเรียนเก่าสวิสส์ฯ ก่อตั้งครบ 72 ปี และวาระครบ 90 ปีความสัมพันธ์ทางการทูตไทย-สวิตเซอร์แลนด์ โครงการเชิญประติมากรรมฯ ครั้งนี้ ยังจัดขึ้นเพื่อ เทิดพระเกียรติ “ในหลวงรัชกาลที่ 9” และพระองค์ยังทรงเป็นสมาชิกสมาคมนักเรียนเก่าสวิสส์ฯ ลำดับที่ 3\n\nโดยสมาชิกสมาคมนักเรียนเก่าสวิสส์ฯ ลำดับที่ 1 ได้แก่ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ และสมาชิกฯ ลำดับที่ 2 ได้แก่ พระบาทสมเด็จพระปรเมนทรมหาอานันทมหิดล พระอัฐมรามาธิบดินทร\n\nภาพกราฟิก พระบรมรูปประดิษฐานบนแท่นหินอ่อนไวท์คารารา\n\nพระบรมรูป พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร องค์นี้ เป็นประติมากรรมหล่อบรอนซ์แบบครึ่งองค์ ขนาดเท่าองค์จริง กว้าง 56 เซนติเมตร ลึก 27 เซนติเมตร สูง 74 เซนติเมตร น้ำหนักประมาณ 40 กิโลกรัม เป็นผลงานการปั้นของนาย วัชระ ประยูรคำ ศิลปินชั้นนำของไทยที่มีผลงานประติมากรรมมากมาย\n\nโดยประดิษฐานอยู่บนแท่นฐานหินอ่อนไวท์คารารา (หินอ่อนซึ่งใช้สร้างพระที่นั่งอนันตสมาคม) ประดับโลหะเคลือบอย่างสวยงามระดับเดียวกับงานอัญมณี ฐานหินอ่อนนี้ออกแบบโดยนาย ก่อเกียรติ ทองผุด นายช่างศิลปกรรมชำนาญการแห่งกรมศิลปากร มีประสบการณ์และผลงานด้านงานสถาปัตยกรรมไทยที่โดดเด่น และผลิตโดยบริษัท ส. บุญมีฤทธิ์วิศวกรรม จำกัด\n\nวัชระ ประยูรคำ ขณะทำงานปั้นพระบรมรูป\n\nนายวัชระ ประยูรคำ ศิลปินผู้ปั้นพระบรมรูปฯ เล่าถึงที่มาว่า เมื่อได้รับการติดต่อจากสมาคมฯ ก็ยินดีเป็นอย่างยิ่งที่จะได้ทำงานถวายเพื่อเทิดพระเกียรติพระมหากษัตริย์ผู้ทรงมีพระมหากรุณาธิคุณอย่างมหาศาล และได้เลือกที่จะปั้นพระบรมรูปฯ โดยอ้างอิง พระบรมฉายาลักษณ์เมื่อครั้งพระชนมายุประมาณ 18-20 พรรษา สมัยประทับอยู่ในสวิตเซอร์แลนด์ ซึ่งเป็นภาพที่ชาวสวิสคุ้นเคยดี\n\nโดยออกแบบให้ พระบรมรูปนี้ก้มพระพักตร์ลงเล็กน้อย เสมือนว่าขณะที่ยังทรงศึกษาอยู่นั้น ได้ทรงคำนึงถึงพระราชภาระอันหนักหน่วงที่รออยู่เบื้องหน้าในฐานะพระมหากษัตริย์\n\nกอบลาภ โปษะกฤษณะ\n\n“ตอนที่พระองค์ท่านประทับอยู่ที่สวิต ครอบครัวมหิดลอยู่ด้วยกันทั้งหมด ท่านมีความจำเป็นต้องเสด็จกลับไทยเพื่อรับเป็นพระเจ้าแผ่นดิน และต้องเสด็จกลับไปเรียนหนังสือต่อ จะเห็นว่าพระพักตร์ของพระบรมรูปไม่ได้มองตรง แต่ก้มลงเล็กน้อย คล้ายกับว่าท่านก้มลงมองดูประชาชนชาวไทย ซึ่งท่านจะต้องมารับผิดชอบตั้งแต่บัดนั้นเป็นต้นไป จึงเป็นความกังวลของท่านที่ท่านห่วงใยประชาชนชาวไทยตลอดเวลา ถึงแม้ว่าท่านจะไปเรียนหนังสือก็ตาม พระพักตร์ที่ก้มเล็กน้อยนี้แสดงถึงความครุ่นคิดถึงคนไทยตลอดเวลา” คุณกอบลาภ กล่าวเพิ่มเติม\n\nตลอด 70 ปีที่ทรงครองราชย์นั้น พระองค์ก็ได้ทรงทำตามพระราชปณิธาน และทรงมีคุณูปการแก่คนไทยและคนทั่วโลกเป็นอย่างมาก โดยเฉพาะในด้านการพัฒนาอย่างยั่งยืนและเศรษฐกิจพอเพียง\n\nศาลาไทยทรงจตุรมุข ที่สวนสาธารณะเดอนองตู\n\nสมาคมนักเรียนเก่าสวิสส์ฯ กำหนดเชิญพระบรมรูปฯ ไปประดิษฐาน ณ ศาลาไทยเฉลิมพระเกียรติ ซึ่งตั้งอยู่กลางสวนสาธารณะเดอนองตู ใกล้พิพิธภัณฑ์โอลิมปิก ซึ่งเป็นแหล่งท่องเที่ยวที่สำคัญของเมืองโลซานน์\n\nศาลาไทยเฉลิมพระเกียรติหลังนี้ ก่อสร้างขึ้นเมื่อพ.ศ.2549 ในวโรกาสที่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงครองสิริราชสมบัติครบ 60 ปี และเนื่องในโอกาสครบรอบ 75 ปี แห่งการสถาปนาความสัมพันธ์ระหว่างไทยและสวิตเซอร์แลนด์\n\nสถาปัตยกรรมศาลาไทยหลังนี้ สร้างอย่าง ศาลาทรงจตุรมุข ลงรักปิดทอง มีด้านกว้างและด้านยาวด้านละ 6 เมตร สร้างด้วยไม้สักผสมไม้เนื้อแข็ง ออกแบบโดย อาจารย์อาวุธ เงินชูกลิ่น\n\nหน้าบันแต่ละด้านของศาลาไทย ประดิษฐานตราสัญลักษณ์สำคัญ ได้แก่\n\nตราสัญลักษณ์งานฉลองสิริราชสมบัติครบ 60 ปี ในหลวงรัชกาลที่ 9\n\nอักษรพระปรมาภิไธยในหลวงรัชกาลที่ 8\n\nอักษรพระปรมาภิไธยในหลวงรัชกาลที่ 9\n\nอักษรพระนามาภิไธย สว ของ “สมเด็จย่า”\n\nนพปฎล คุณวิบูลย์\n\nนายนพปฎล คุณวิบูลย์ อดีตเอกอัครราชทูตไทย ณ กรุงเบิร์น และที่ปรึกษากิตติมศักดิ์ของสมาคมฯ กล่าวเสริมว่า\n\n“โครงการนี้มีความหมายมาก เพราะนอกจากจะเป็นการฉลอง 72 ปีของสมาคมฯ แล้ว ยังเป็นห้วงเวลาเดียวกันกับที่ประเทศไทยและสมาพันธรัฐสวิสได้ฉลองครบ 90 ปีความสัมพันธ์ทางการทูตระหว่างกันอีกด้วย ในงานนี้รัฐบาลแคว้นโว และเมืองโลซานน์ ได้ให้ความร่วมมือเป็นอย่างดีในการจัดงาน ถวายราชสักการะอย่างสมพระเกียรติ และพระบรมรูปองค์นี้จึงจะเป็นอนุสรณ์สัญลักษณ์ที่สำคัญในสวิตเซอร์แลนด์ซึ่งสะท้อนถึงความสัมพันธ์อันดีระหว่างประเทศต่อไป”\n\nสุพจน์ โล่ห์คุณสมบัติ\n\nในการเชิญประติมากรรม \"พระบรมรูป พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร\" ประดิษฐาน ณ ศาลาไทยเฉลิมพระเกียรติ เมืองโลซานน์ สวิตเซอร์แลนด์ ยังมีการจัดทำหนังสือที่ระลึกชื่อ “๙ ล้นเกล้า พระภูมิบาล โลซานน์รำลึก” Our King in Lausanne ประพันธ์โดย สุพจน์ โล่ห์คุณสมบัติ อุปนายกสมาคมฯ และนักเขียนสารคดีท่องเที่ยวซึ่งเคยศึกษาอยู่ที่ประเทศสวิตเซอร์แลนด์\n\nคุณสุพจน์ กล่าวว่า ประเทศสวิตเซอร์แลนด์มีความสำคัญต่อประวัติศาสตร์ไทยมาก เพราะครั้งหนึ่งเคยเป็นที่ประทับของพระมหากษัตริย์ไทยที่ทรงมีคุณูปการต่อคนไทยอย่างมากถึง 2 พระองค์ คือ พระบาทสมเด็จพระเจ้าอยู่หัวอานันทมหิดล และพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร รวมถึงราชสกุลมหิดลนานถึง 18 ปี\n\nภาพปกหนังสือ ‘๙ ล้นเกล้า พระภูมิบาล โลซานน์รำลึก’\n\nในการจัดงานในครั้งนี้ สมาคมฯ จึงได้จัดทำ หนังสือ ‘๙ ล้นเกล้า พระภูมิบาล โลซานน์รำลึก’ เพื่อเป็นที่ระลึก โดยมีภาพประกอบเทคนิคสีน้ำ บันทึกเรื่องราวเกี่ยวกับการจัดสร้างพระบรมรูปฯ รวมทั้งการน้อมรำลึกถึงพระจริยวัตรอันงดงามของพระองค์เมื่อครั้งประทับในสวิตเซอร์แลนด์\n\n“หนังสือเล่มนี้เป็นการเล่าเรื่องตามรอยพระบาทในหลวงรัชกาลที่ 9 และครอบครัวราชสกุลมหิดล ตั้งแต่ปีพ.ศ.2476 ถึง 2494 เนื่องจากเป็นช่วงเวลาที่ในหลวงรัชกาลที่ 9 ประทับอยู่ที่โลซานน์ต่อเนื่องยาวนานถึง 18 ปี เพื่อทรงศึกษาต่อ\n\nหนังสือเล่มนี้ยังได้กล่าวถึงปีพ.ศ.2503 ระหว่างที่ในหลวงรัชกาลที่ 9 กับสมเด็จพระบรมราชชนนีพันปีหลวง ได้เสด็จเยือนยุโรป 14 ประเทศ ด้วยความที่พระองค์ท่านมีความผูกพันกับโลซานน์ พระองค์ทรงเลือกเมืองโลซานน์เสมือนศูนย์กลางในการทรงงานและที่พำนักไปในตัว ทรงเช่าบ้านหลังหนึ่งชื่อ ‘วิลล่า ฟลองซาเลย์’ ระหว่าง 6 เดือนที่เสด็จเยือนยุโรป 14 ประเทศอย่างเป็นทางการ ก็จะมีบันทึกไว้ในหนังสือที่ระลึกเล่มนี้\n\nรวมทั้งเล่าเรื่องพระบรมรูปและศาลาไทยอีกเล็กน้อยในตอนท้ายของหนังสือ เนื่องจากช่วงเวลาที่จัดทำหนังสือเล่มนี้ จัดทำก่อนการสร้างพระบรมรูปและฐานพระบรมรูปจะสร้างเสร็จ”\n\nอาคารเลขที่16 ถนนติโซต์ (Apartment No. 16, Rue de Tissot)\n\nภาพประกอบใน หนังสือที่ระลึก “๙ ล้นเกล้า พระภูมิบาล โลซานน์รำลึก” Our King in Lausanne เป็นภาพวาดสีน้ำผลงานโดย อาจารย์เกริกบุระ ยมนาค นักเขียนภาพประกอบ\n\nอ.เกริกบุระ เล่าถึงวิธีทำภาพประกอบให้กับหนังสือเล่มนี้ว่า เป็นเวลากว่า 5 ปีมาแล้วที่ได้เป็นส่วนหนึ่งของคณะเดินทางไปสำรวจค้นหาสถานที่ประวัติศาสตร์ตามรอยในหลวงรัชกาลที่ 9 ในเมือง โลซานน์ อาทิ ชองป์ โซเลย์ (Champ Soleil) โรงเรียน เอกอล นูเวล (Ecole Nouvelle de la Suisse Romande) สถานีรถไฟรถไฟปุยดูซ์ แซซบร์ (Gare Puidoux-Chexbre) มหาวิทยาลัยโลซานน์ ใช้เวลากว่าสองสัปดาห์ โดยทำหน้าที่บันทึกภาพเก็บไว้ แล้วนำมาเขียนที่เมืองไทย กับงานเบื้องหลังการสร้างประติมากรรมของอาจารย์วัชระ โดยใช้เทคนิคสีน้ำบนกระดาษผสมงานดรออิ้ง\n\nชองป์ โซเลย์ (Champ Soleil)\n\n“ผมรักทุกที่ที่ได้ลงพื้นที่ และเสียดายบางสถานที่ที่ไม่อยู่แล้ว เช่น วิลลาวัฒนา คนไทยก็ไม่ได้เห็น” อ.เกริกบุระ กล่าว\n\nการวาดภาพประกอบด้วยสีน้ำและงานดรออิ้งครั้งนี้ อ.เกริกบุระกล่าวว่า เน้นความเป็นภาพประกอบที่เล่าเรื่องราวความละเอียดเท่าที่จะทำได้ เพื่อประโยชน์ของความรู้และการศึกษา ไม่ได้วาดในลักษณะงานวิจิตรศิลป์เสียเลยทีเดียว\n\nเกริกบุระ ยมนาค อธิบายการวาดภาพประกอบ\n\n“เราทำเป็นงานภาพประกอบ เป็นการเล่าเรื่องประวัติศาสตร์ ถ้าผมเขียนเป็นลัทธิอื่น แนวหวัดๆ คนที่เขามาศึกษาต่อๆ ไป เขาอาจจะมองไม่เห็นความถูกต้องที่ชัดเจน เพราะฉะนั้นภาพประกอบของผมจะเป็นภาพประกอบที่เน้นเล่าเรื่องให้เห็นชัดเจน ตรงตามแบบในแง่ศิลปะและประวัติศาสตร์ อาจมีรายละเอียดเช่นต้นไม้ที่มากน้อยต่างกันไปบ้าง”\n\nหนังสือที่ระลึก “๙ ล้นเกล้า พระภูมิบาล โลซานน์รำลึก” Our King in Lausanne มีภาพประกอบสีน้ำทั้งหมด 80 ภาพ ซึ่งคณะผู้จัดงานจะมอบหนังสือเล่มนี้ให้กับผู้เข้าร่วมงาน ณ สวนสาธารณะเดอนองตู ในวันที่ 14 กันยายน 2565 จำนวน 200 เล่ม\n\nสถานีรถไฟ เลอ กรองด์ ปงต์ (Le Grand-Pont)\n\nในโครงการเชิญประติมากรรม พระบรมรูป พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ประดิษฐาน ณ ศาลาไทยเฉลิมพระเกียรติ เมืองโลซานน์ สวิตเซอร์แลนด์ ครั้งนี้ อาจารย์เกริกบุระ ยมนาค ยังได้ร่วมเทิดพระเกียรติและน้อมรำลึกถึงพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และราชสกุลมหิดล\n\nด้วยการ จัดแสดงภาพวาดสีน้ำสถานที่ที่ราชสกุลมหิดลเคยประทับ และพระราชจริยวัตรของทุกพระองค์ขณะประทับที่สวิตเซอร์แลนด์ ซึ่งเป็นภาพต้นฉบับในการจัดทำหนังสือที่ระลึก “๙ ล้นเกล้า พระภูมิบาล โลซานน์รำลึก” จำนวน 20-27 ภาพ เช่น ภาพแฟลตหมายเลข 16 ถนนทิสโซต์ ซึ่งเป็นแฟลตแห่งแรกที่ประทับอยู่ และภาพเบื้องหลังขณะศิลปินกำลังปั้นพระบรมรูปฯ ณ บริเวณสถานที่จัดงานในสวนสาธารณะเดอนองตู\n\nโครงการนี้ได้รับความร่วมมืออย่างดียิ่งจากพันธมิตรของสมาคมฯ ทั้งภาครัฐและเอกชนในประเทศไทยและต่างประเทศ โดยมีผู้สนับสนุนหลักได้แก่ บริษัท บุญรอดบริวเวอรี่ จำกัด บมจ.ปตท. บมจ.จีเอฟพีที บมจ.ปูนซีเมนต์นครหลวง เซ็นทรัลกรุ๊ป และ บริษัท โตโยต้าเชียงราย จำกัด\n\nพระบรมรูป รัชกาลที่ 9 และประติมากร วชิระ ประยูรคำ\n\nปาเลส์ เดอ รูมิน (Palais De Rumine)\n\nสวนสาธารณะเดอนองตู (Parc Denantou)\n\nเกริกบุระ ยมนาค, กอบลาภ โปษะกฤษณะ, นพปฎล คุณวิบูลย์, สุพจน์ โล่ห์คุณสมบัติ",
    "เปิดความร่วมมือการศึกษาไทย-สวิส สถาบัน SIBS เครือสวนกุหลาบวิทยาลัย พร้อมรร.ในไทย 13 แห่ง": "ลงนาม MOU ความร่วมมือทางการศึกษา ไทย-สวิส ระหว่างสถาบัน SIBS และเครือสวนกุหลาบวิทยาลัย พร้อม รร. ในประเทศไทย รวมกว่า 13 แห่ง\n\nความร่วมมือด้านการศึกษาประเทศไทย - สวิตเซอร์แลนด์ ระหว่างโรงเรียน Swiss International Boarding School (SIBS) จากประเทศสวิตเซอร์แลนด์ ร่วมกับโรงเรียนจากประเทศไทย 13 แห่ง นำโดยโรงเรียนสวนกุหลาบวิทยาลัย พร้อมเครือสวนกุหลาบ ทั้งหมด 11 แห่ง, โรงเรียนสตรีภูเก็ต และ โรงเรียนพิชัยรัตนาคาร ดำเนินการโดย รศ.ดร. จิราภา วิทยาภิรักษ์ ผู้ก่อตั้งบริษัท พิทช์ทูวิน จำกัด และ ผู้อำนวยการโรงเรียน Swiss International Boarding School (SIBS) ประจำประเทศไทย โดยมีตัวแทนโรงเรียน SIBS จากประเทศสวิตเซอร์แลนด์ นายมาเทจ์ บาสตาร์ดา และนายนามาน บาเทีย ร่วมลงนามสัญญาดังกล่าว และได้รับเกียรติจาก นางสาวซีลีน บาแดทเชอร์ ตัวแทนเอกอัครราชทูตสวิตเซอร์แลนด์ประจำประเทศไทย ร่วมเป็นสักขีพยานในการลงนามบันทึกข้อตกลง ณ หอประชุม 123 ปี โรงเรียนสวนกุหลาบวิทยาลัย ในวันที่ 20 ก.ย. 2565 ที่ผ่านมา\n\nรศ.ดร. จิราภา วิทยาภิรักษ์ ผู้ก่อตั้งบริษัท พิทช์ทูวิน จำกัด และ ผู้อำนวยการโรงเรียน Swiss International Boarding School (SIBS) ประจำประเทศไทย กล่าวว่า การลงนามบันทึกข้อตกลงในครั้งนี้ เพื่อส่งเสริมและยกระดับมาตรฐานการศึกษาไทยในระดับมัธยมศึกษา ให้พัฒนาศักยภาพไปในระดับนานาชาติตามมาตรฐานสากล ซึ่งถือเป็นโอกาสทางการศึกษาอันดีต่อเยาวชน อาจารย์ และสถาบันการศึกษาไทย โดยได้รับการตอบรับที่ดีจากเครือสวนกุหลาบวิทยาลัยทั้งหมด 11 แห่ง นำโดยนายจิณณภัทร พิบูลวิทิตธำรง ผู้อำนวยการโรงเรียนสวนกุหลาบวิทยาลัย และอีก 2 โรงเรียนอย่าง โรงเรียนสตรีภูเก็ต และ โรงเรียนพิชัยรัตนาคาร ที่ให้การสนับสนุนในการร่วมทำบันทึกข้อตกลงดังกล่าว โดยมีสาระสำคัญในพันธกิจโรงเรียนพี่น้อง เพื่อส่งเสริมและพัฒนาความร่วมมือระหว่างคู่ภาคีด้านการศึกษา การแลกเปลี่ยนนักเรียน (Student exchange program) การฝึกอบรมครู ผู้บริหาร และการพัฒนาหลักสูตรบนพื้นฐานประโยชน์สูงสุดร่วมกัน",
    "รู้จัก “ฮวาเหลียน” ที่โดนแผ่นดินไหวหนัก ยามปกติเป็นเมืองท่องเที่ยวดัง ฉายา “สวิตเซอร์แลนด์ไต้หวัน”": "\n\n\n\nทาโรโกะ แคนยอนชวนทึ่ง\n\nเมื่อวันที่ 17,18 ก.ย. 2565 ที่ผ่าน ได้เกิดแผ่นดินไหวอย่างรุนแรงบนเกาะไต้หวัน สร้างความเสียหายในวงกว้าง โดยเหตุแผ่นดินไหวใหญ่ เริ่มขึ้นในคืนวันเสาร์ที่ 17 ก.ย. ที่เมืองไถตง ทางตะวันออกเฉียงใต้ของเกาะ มีความแรง 6.4 ริกเตอร์ ความลึก 7.3 กิโลเมตร และเกิดอาฟเตอร์ช็อกตามมา 50 กว่าครั้ง ส่งแรงสั่นสะเทือนไปทั่วทั้งเกาะจากนั้นในวันที่ 18 ก.ย. เกาะไต้หวัน เกิดแผ่นไหวอย่างรุนแรงซ้ำอีกครั้งที่เมือง “” มีความแรง 6.9 ริกเตอร์ ความลึก 10 กิโลเมตร สร้างความเสียหายให้เมืองฮวาเหลียนในวงกว้าง อาทิ รถไฟตกรางบริเวณสถานีตงหลี่ ตึกสูงพังถล่มลงมา สะพานใหญ่ 3 แห่งหักเป็นท่อน ๆ เป็นต้นสำหรับเมืองฮวาเหลียน หรือ“ฮัวเหลียน”(Hualien) เป็นเมืองใหญ่ที่สุดของไต้หวัน ตั้งอยู่ทางฝั่งตะวันออกของเกาะ มีเนื้อที่กว่า 4,600 ตร.กม. มีประชากรราว ๆ 350,000 คนชื่อเมืองฮวาเหลียน มีที่มาจาก 2 ข้อสันนิษฐานหลัก ๆ ได้แก่ 1.มาจากการกลับคำในภาษาจีน คือ “เหลียนฮวา”(Lianhua) ที่แปลว่า“ดอกบัว” เป็น“ฮวาเหลียน” 2.มาจากคำว่า “หุ้ยหลัน”(Huilan) แปลว่าน้ำวน ซึ่งมาจากลักษณะของแม่น้ำฮวาเหลียนที่ไหลผ่านเมืองนี้ โดยในช่วงที่จะไหลออกสู่ทะเลจะมีลักษณะเป็นสายน้ำวนฮวาเหลียนเป็นเมืองที่มีภูมิประเทศสวยงาม ส่วนใหญ่เป็นเทือกเขาสลับซับซ้อน มีที่ราบไม่มาก โดยมีภูเขาโอบล้อมถึงสามด้านในแนวเหนือ-ใต้-ตะวันตก ส่วนทางฝั่งตะวันออกเป็นแนวชายฝั่งติดกับมหาสมุทรแปซิฟิกยาวตลอดเหนือจรดใต้ด้วยความที่เมืองนี้อุดมธรรมชาติ โอบล้อมไปด้วยภูเขา มีบรรยากาศชนบท ทำให้ฮวาเหลียนเป็นเมืองท่องเที่ยวอันโดดเด่นของไต้หวัน ได้รับฉายาว่าเป็น “” ซึ่งสำนักข่าว CNN เคยจัดให้ฮวาเหลียนเป็น 1 ใน 10 สถานที่ท่องเที่ยวที่สวยงามที่สุดในเอเชียอีกด้วยสำหรับสถานที่ท่องเที่ยวในเมืองฮวาเหลียนนั้นก็มีหลากหลาย ไม่ว่าจะเป็นที่เป็นแนวชายหาดรูปวงพระจันทร์ยาวกว่า 20 กม. เป็นแนวชายหาด “ก้อนกรวด” ขนาดใหญ่ที่มีวิวทิวทัศน์สวยงามแปลกตาวัดหรือศาลเจ้าญี่ปุ่นอายุเก่าแก่ร่วม 100 ปี สร้างขึ้นในสมัยญี่ปุ่นปกครองไต้หวัน ภายในวัดมีไฮไลท์คือ พระพุทธรูปหิน 88 องค์ ซึ่งวันนี้วัดแห่งนี้ยังคงเปี่ยมไปด้วยความคลาสสิกและบรรยากาศเปี่ยมศรัทธาให้ผู้สนใจได้ไปสัมผัสในพลังแห่งธรรมกันซึ่งจะมีเรือนำเที่ยวพานักท่องเที่ยวออกไปเฝ้ารอชมเจ้าวาฬ-โลมา โดยเปอร์เซ็นต์การได้เห็นวาฬและโลมานั้นอยู่ที่กว่า 90% เลยทีเดียวที่โดดเด่นไปด้วยวิวทิวทัศน์อันสวยงามนอกจากนี้ก็ยังมี “” เป็นสถานที่ท่องเที่ยวไฮไลท์สำคัญที่ผู้มาเยือนฮวาเหลียนไม่ควรพลาดด้วยประการทั้งปวงอุทยานแห่งชาติทาโรโกะ(Taroko National Park) เป็นอุทยานแห่งชาติใหญ่เป็นอันดับ 2 ของไต้หวัน มีเนื้อที่ประมาณ 920 ตร.กม. ครอบคลุมพื้นที่ 3 เมืองคือ ไทจง,หนานโถว และฮวาเหลียน โดยไฮไลท์ทางการท่องเที่ยวส่วนใหญ่จะอยู่ในพื้นที่เมืองฮวาเหลียนเป็นหลักอช.ทาโรโกะ ตั้งชื่อตามชนเผ่า Truku หรือ ชวนเผ่าทาโรโกะ(Taroko) ชนพื้นเมืองดั้งเดิมที่อาศัยอยู่ในแถบนี้ คำว่าทาโรโกะเป็นคำเรียกขานในภาษาญี่ปุ่น ขณะที่คนจีนเรียกอุทยานฯแห่งนี้(และชนเผ่าทาโรโกะ) ว่า“ไท่หลู่เก๋อ”อช.ทาโรโกะเป็นสถานที่ธรรมชาติที่มีภูมิประเทศเป็นขุนเขา โดดเด่นไปด้วยแคนยอน (หุบเขาลึก) ช่องแคบ โตรกผาสูงชัน ซึ่งมีทั้งหุบเขาหินปูนและหินอ่อน ที่เกิดจากการกัดเซาะของสายน้ำ ลม ฝน จนเกิดเป็นทัศนียภาพอันงดงามแปลกตาในระหว่างช่องเขามีแม่น้ำลี่อู๋(Liwu)ไหลผ่าน จากป่าต้นน้ำบนเทือกเขาแห่งทาโรโกะไปออกยังปากอ่าวท้องทะเลแปซิฟิก โดยมีช่องแคบแคนยอนช่วงหน้าผาชิงสุ่ย(Qingshui)ไปถึงยอดเขาหนานหู (Nanhu Peak)ที่สูงถึง 3,742 เมตร ได้รับการยกย่องให้เป็นสถานที่ที่มีทัศนียภาพอันงดงามและเป็นเอกลักษณ์อันโดดเด่นของ อช.ทาโรโกะ แห่งนี้สำหรับสถานที่ท่องเที่ยวเด่น ๆ ใน อช.ทาโรโกะนั้นก็มีหลากหลาย ไม่ว่าจะเป็น(Qingshui Cliff) ที่ตั้งอยู่ก่อนถึงทางเข้าซุ้มประตู อช.ทาโรโกะ เมื่อมองลงไปจะเห็นแนวขุนเขาสูงทอดตัวลงไปในท้องทะเล มองเห็นผืนป่าสีเขียวตัดกับน้ำทะเลสีฟ้าครามดูสวยงามไม่น้อย10 ศูนย์บริการนักท่องเที่ยว อช.ทาโรโกะที่เป็นแหล่งข้อมูลสำคัญ มีอาคารจัดแสดงจุดท่องเที่ยวและสิ่งน่าสนใจต่าง ๆ ใน อช.ทาโรโกะ ที่มีการจัดตกแต่งได้อย่างมีเสน่ห์ ขณะที่อาณาบริเวณด้านนอกมีการจัดตกแต่งภูมิทัศน์อย่างงดงาม ท่ามกลางแนวขุนเขาเบื้องหน้าที่ตั้งตระหง่าน(Changchun Shrine หรือ Eteranal Spring Shrine) อีกหนึ่งจุดไฮไลท์สำคัญของ อช.ทาโรโกะ ศาลเจ้าแห่งนี้สร้างขึ้นเพื่อสักการะดวงวิญญาณของผู้ที่เสียชีวิตกว่า 200 คน จากการทำถนนใน อช.ทาโรโกะศาลเจ้าฉางชุน(ฉางชุนแปลว่าฤดูใบไม้ผลิอันยาวนาน) เป็นอีกหนึ่งภาพงามสัญลักษณ์ของ อช.ทาโรโกะ ตัวศาลเจ้าตั้งโดดเด่นอยู่บริเวณเชิงเขา เบื้องล่างมีสาย“น้ำตกฉางชุน”ไหลเป็นสายฟูฟ่องลงมาสู่สายธารของแม่น้ำลี่อู๋ ซึ่งทาง อช.ทาโรโกะได้สร้างจุดชมวิวไว้ที่ฝั่งตรงข้ามของศาลเจ้าให้นักท่องเที่ยวได้มายลในความงามและถ่ายรูปเก็บไว้เป็นที่ระลึก รวมถึงมีเส้นทางเดินเท้าจะจุดชมวิวสู่ตัวศาลเจ้าฉางชุนอีกด้วย(Cimu Bridge) สะพานสีแดงสดที่สร้างขึ้นเพื่อรำลึกถึงตำนานเรื่องเล่าของแม่คนหนึ่ง ซึ่งในช่วงที่มีการสร้างถนนภายในพื้นที่ อช.ทาโรโกะ คุณแม่ท่านนี้ทุก ๆ วันจะนำข้าวกล่องมาส่งให้ลูกที่เป็นผู้ร่วมสร้างถนน มาวันหนึ่งเกินพายุไต้ฝุ่นพัดถล่ม แต่คุณแม่ก็ยังคงเดินทางนำข้าวกล่องมาส่งให้ลูก ซึ่งสุดท้ายได้ถูกพายุไต้ฝุ่นพัดตกน้ำเสียชีวิต กลายเป็นตำนานเล่าขานสืบต่อกันมาสะพานพระคุณมารดา เป็นสะพานเหล็กสีแดงสด หัวสะพานประดับรูปสิงโตหินอ่อน บริเวณสะพานมีเก๋งจีน 2 หลัง หลังหนึ่งคือเก๋งของประธานาธิบดีเจียงไคเช็ค ส่วนอีกหลังหนึ่งเป็นเก่งของประธานาธิบดีเจียงจิงกว๋อ-“” หรือ “อุโมงค์ 9 โค้ง”(Tunnel of Nine Turns) เป็นอีกหนึ่งจุดไฮไลท์กับเส้นทางเดินชมความสวยงามของวิวทิวทัศน์แคนยอนและทัศนียภาพอันน่าตื่นตาตื่นใจของ อช.ทาโรโกะส่วนเหตุที่สถานที่แห่งนี้เรียกว่า“อุโมงค์นกนางแอ่น”เพราะในช่วงฤดูใบไม้ผลิ - ฤดูร้อน จะมีฝูงนกนางแอ่นจำนวนมากบินมาเพื่อสร้างรังตามโพรงหินที่เกิดขึ้นจากการกัดเซาะของลำธาร และน้ำจากดินที่ผุดขึ้นมาตามโพรงหินสำหรับการเดินเที่ยวในอุโมงค์นกนางแอ่น ก่อนเดินเข้าไปทาง อช.ทาโรโกะ จะมีหมวกกันน็อกให้สวมใส่ เพื่อป้องกันหินก้อนเล็ก ๆ จากหน้าผาที่อาจหล่นลงมา ในเส้นทางนี้มีสิ่งน่าสนใจหลากหลายให้ชมกัน ไม่ว่าจะเป็น “” ที่ในอดีตชนพื้นเมืองใช้เป็นเส้นทางสัญจรไป-มา ส่วนปัจจุบันกลายเป็นจุดถ่ายรูปยอดฮิต, “\" เป็นแนวหน้าผาหินอ่อน(บางช่วงเป็นช่องแคบระหว่างภูเขาห่างกันแค่ประมาณ 10 เมตร) เบื้องล่างมีลำธารจากแม่น้ำลี่อู๋ไหลผ่าน ในวันที่ฟ้าเปิดจะมองเห็นลำธารเป็นสีฟ้าสวยงาม “” เป็นบริเวณแนวทำรังของนกนางแอ่นที่เจาะแนวหินสร้างบ้านทำรังไว้จนเป็นรูพรุนดูสวยงามแปลกตา(Buluowan) หมู่บ้านของชนเผ่าทาโรโกะหรือไท่ลู่เก๋อ (ชนเผ่าพื้นเมืองดั้งเดิม) ซึ่งปัจจุบันปรับเปลี่ยนมาเป็นสถานที่ท่องเที่ยว ภายในหมู่บ้านมีที่พัก ร้านอาหาร จุดถ่ายรูป รวมถึงการแสดงต้อนรับนักท่องเที่ยวจากชาวชนเผ่าทาโรโกะที่วันนี้พวกเขาดูไม่ต่างจากคนไต้หวันทั่วไปสักเท่าไหร่ แต่จะมีเอกลักษณ์ชุดผ้าคาดคลุมตัวอันเป็นเอกลักษณ์ของชนเผ่านี้",
    "\"อคานจี\"โหม่ง1จ่าย1! สวิส เชือดชัยส่ง สเปน เหนื่อยเข้ารอบเกมท้ายศึกเนชั่นส์ ลีก": "ศึกฟุตบอล ยูฟ่า เนชั่นส์ ลีก ลีก เอ กลุ่ม 2 นัดที่ 5 คืนวันเสาร์ที่ 24 กันยายนที่ผ่านมา \"กระทิงดุ\" สเปน ยังไร้พ่ายรายการนี้ ตอนนี้พวกเขารั้งจ่าฝูงกลุ่มอยู่ หลุยส์ เอ็นริเก้ ส่งแนวรุก \"เฟร์ราน-อเซนซิโอ\" รอรับ สวิตเซอร์แลนด์ ที่ยังมีหวังอยู่รอดโดยหากเก็บชัยสำเร็จมีสิทธิ์ลุ้นเข้ารอบรองชนะเลิศ นัดสุดท้ายด้วย มูรัต ยาคิน ใส่ทีเด็ด \"ชากิรี่-เอ็มโบโล่\" บุกดวล\n\nทีมเยือนมีลุ้นนาทีที่ 12 เซอร์ดาน ชากิรี่ วางบอลโด่งมาในเขตโทษ ฌิบริล โซว์ สอดโหม่งบอลข้ามหัว อูไน ซิโมน บอลน้ำหนักแรงเกินตกบนเพดานตาข่าย\n\nอีกสองนาที กรานิต ชาคา รับบอลจากซ้าย เจ้าตัวลากส่องไกลนอกกรอบเกือบ 30 หลา บอลตรงตัวนายด่านกระทิงดุตะครุบไม่ยากนัก\n\nผ่านเข้านาทีที่ 17 เซอร์ดาน ชากิรี่ โขกบอลกลางสนามขึ้นหน้าไปที่ บรีล เอ็มโบโล่ หลุดกับดักล้ำหน้าก่อนซัดโดน อูไน ซิโมน ล้มตัวเซฟไว้ได้ทัน\n\nเพียงสี่นาทีถัดมาสวิสบุกนำ 1-0 รูเบน วาร์กัส โยนเตะมุมด้านซ้าย มานูเอล อคานจี ลอยตัวโหม่งกดพื้นเด้งหนีมือ อูไน ซิโมน ซุกตาข่ายด้านขวา เป็นประตูแรกในนามทีมชาติของแนวรับตัวใหม่แมนซิตี้ด้วย\n\nเจ้าถิ่นเร่งเครื่องนาที 29 ปาโบล กาบี ทิ้งบอลข้ามมาที่ จอร์ดี้ อัลบา เติมสูงด้านกราบซ้ายตวัดมาหน้าประตู ยาน ซอมเมอร์ ย่อตัวเก็บบอลสบายมือ\n\nท้ายครึ่งแรกนาที 44 มานูเอล อคานจี ดันสูงพร้อมไหลบอลเรียด เซอร์ดาน ชากิรี่ ลากหนีแข้งคู่แข่งสามคนหาจังหวะจบจนได้ นายด่านเจ้าถิ่นยกมือปิดเสาแรกทางขวาป้องกัน\n\nหมด 45 นาที สเปน ตกเป็นฝ่ายตามหลัง สวิตเซอร์แลนด์ 0-1\n\nเปิดฉากครึ่งหลัง 55 มาร์โก อเซนซิโอ ส่งบอลมาที่ จอร์ดี้ อัลบา ตะบันเต็มเท้าในเขตโทษฝั่งซ้ายบอลเสยเพดานตาข่ายชนิดที่ ยาน ซอมเมอร์ หมดสิทธิ์ป้องกัน กระทิงดุ ตีคืน 1-1\n\nสองนาทีต่อมาทีมเยือนชวดนำอีกหน เซอร์ดาน ชากิรี่ พลาดโอกาสฝังทอง ซัดบอลชนโคนเสาซ้ายกระดอนมาหาเจ้าตัวยิงอีกหนบอลออกข้างกรอบอีกด้านแบบไม่น่าเชื่อ\n\nทีมเยือนนำ 2-1 นาทีที่ 58 มานูเอล อคานจี ปรี่มาทางเสาซ้ายสะกิดบอลเตะมุม และเป็น บรีล เอ็มโบโล่ โดนแนวรับกระทิงดุประกบ ยังดีดอีกทอดบอลกลิ้งผ่าน อูไน ซิโมน เข้าประตูไป\n\nเวลาล่วงเลยถึงนาที 69 นิโก้ วิลเลี่ยมส์ แข้งดาวรุ่งสำรองที่ประเดิมเกมแรกนามทีมชาติ โยนบอลกดดันจน แดน เอ็นดอย ที่ทีมเยือนส่งลงมาเตะสกัดเกือบพลาดยังดี ยาน ซอมเมอร์ ย่อตัวรับ\n\nเจ้าถิ่นเกือบทำได้นาที 75 มาร์กอส ยอเรนเต้ ตัวสำรองจากแอต.มาดริด จับบอลก่อนปั่นนอกกรอบ บอลเลี้ยวฮุบตรง ยาน ซอมเมอร์ ชกทิ้งออกไปอย่างยอดเยี่ยม\n\nช่วงทดเจ็บนาที 90+2 บอร์ฆา อิเกสเซียส สปีดมารับบอลเปิดโดนแนวรับทีมเยือนขวางบอลเข้าทาง การ์ลอส โซเลร์ ที่ลงสำรองซัดทันที ยาน ซอมเมอร์ โชว์เหนียวปัดช่วยป้องกันอีกครา จบเกม สวิตเซอร์แลนด์ บุกชนะ สเปน 2-1 ตัดสินเกมสุดท้ายกับ สาธารณเช็ก เพื่อการันตีอยู่รอดในลีกเอ ส่วน กระทิงดุ เจองานหนักดวล โปรตุเกส แย่งซิวแชมป์กลุ่มคว้าสิทธิ์ลิ่วรอบรองฯ ศึกยูฟ่า เนชั่นส์ ลีก คืนวันอังคารที่ 27 กันยายน\n\n\n\n\n\nรายชื่อนักเตะที่ลงสนาม\n\nสเปน (4-3-3) : อูไน ซิโมน,เซซาร์ อัซปิลิกวยต้า (การ์ลอส โซเลร์ น.87),เอริค การ์เซีย,เปา ตอร์เรส,จอร์ดี้ อัลบา,ปาโบล กาบี,เซร์จี้ บุสเกตส์,เปดรี้ (มาร์กอส ยอเรนเต้ น.70),เฟร์ราน ตอร์เรส (เยเรมี่ ปิโน่ น.63),มาร์โก อเซนซิโอ (บอร์ฆา อิเกสเซียส น.63),ปาโบล ซาราเบีย (นิโก้ วิลเลี่ยมส์ น.63)\n\nสวิตเซอร์แลนด์ (4-3-3) : ยาน ซอมเมอร์,ซิลวาน วิดเมอร์,มานูเอล อคานจี,นิโก้ เอลเวดี้,ริคาร์โด้ โรดริเกซ (เรนาโต้ ชเตเฟ่น น.46),เรโม ฟรอยเลอร์,กรานิต ชาคา,ฌิบริล โซว์ (เดนนิส ซากาเรีย น.68),เซอร์ดาน ชากิรี่ (แดน เอ็นดอย น.68),รูเบน วาร์กัส (มิเชล อัลบิสเชอร์ น.78),บรีล เอ็มโบโล่ (ฮาริส เซเฟโรวิช น.87)",
    "พลาดกันเยอะเกิน! เอ็นรีเก้ สุดช้ำ สเปน พ่าย สวิตเซอร์แลนด์ คาบ้าน": "สวิตเซอร์แลนด์ ขึ้นนำก่อนในนาทีที่ 21 จากการโขกของ มานูเอล อคานจี ซึ่งถึงแม้ สเปน ตีเสมอ 1-1 ในนาทีที่ 55 จาก จอร์ดี้ อัลบา แต่หลังจากนั้นแค่ 4 นาที ทีมเยือนมาได้ประตูชัยจาก บรีล เอ็มโบโล่\n\nหลุยส์ เอ็นรีเก้ เฮดโค้ชทีมชาติสเปน ยอมรับว่า ตนรู้สึกผิดหวังอย่างแรงกับความปราชัยครั้งนี้ หลังจากที่ทัพ \"กระทิงดุ\" เปิดบ้านแพ้ สวิตเซอร์แลนด์ 1-2 ในศึก ยูฟ่า เนชั่นส์ ลีก เอ กลุ่มสอง นัดห้า เมื่อวันเสาร์ที่ 24 กันยายน ที่ผ่านมา\n\nการปราชัยนัดนี้ทำให้ สเปน ตกลงมาอยู่อันดับสองของกลุ่ม มี 8 แต้ม จากการลงแข่ง 5 นัด ตามหลัง โปรตุเกส ที่แซงขึ้นจ่าฝูง 2 แต้ม โดยเกมสุดท้ายในวันอังคารที่ 27 กันยายน สเปน จำเป็นต้องบุกไปเอาชนะ โปรตุเกส ให้ได้สถานเดียว เพื่อแซงคว้าแชมป์กลุ่ม พร้อมซิวตั๋วเข้าไปเล่นรอบรองชนะเลิศ\n\n\"ความพ่ายแพ้มันเป็นอะไรที่เจ็บปวดเสมอ ซึ่งมันไม่สำคัญหรอกว่า คุณไม่แพ้ใครมานานแค่ไหนแล้ว แต่ทั้งนี้ทั้งนั้นก็ต้องยกเครดิตให้กับคู่แข่งด้วย พวกเขาเล่นได้อันตรายมาก เพรสซิ่งกดดันพวกเราได้ดี\"\n\n\"ผมจำไม่ได้แล้วว่า แมตช์ไหนที่เราเล่นผิดพลาดกันเยอะแบบนี้ โดยเฉพาะจังหวะลูกเตะมุมสองครั้งที่เราเสียประตู จอร์ดี้ ทำประตูตีเสมอให้เราได้ แต่เราก็ดันเสียประตูให้พวกเขาแทบจะทันที\" เอ็นรีเก้ เปิดใจหลังเกม",
    "\"ฝอยทอง\" โปรตุเกส vs \"กระทิงดุ\" สเปน (ลิงก์ดูบอลสด)": "",
    "สุขคูณสอง! เต่าสองหัว-สองหัวใจ แห่งสวิตเซอร์แลนด์ ฉลองวันเกิดปีที่ 25": "Janus the tortoise เต่าที่มีสองหัวและสองหัวใจ ฉลองวันเกิดปีที่ 25 ที่สวิตเซอร์แลนด์ ตามรายงานของรอยเตอร์\n\nAngelica Bourgoin เจ้าหน้าที่ประจำดูแลพิพิธภัณฑ์ Geneva Natural History Museum เคาะกระดองของ Janus และกระซิบบอกเบาๆ ก่อนที่เต่าจะโผล่หัวทั้งสองขึ้นมาชนกัน เนื่องในโอกาสวันเกิดปีที่ 25 ของมัน\n\nJanus เป็นเต่าที่มีสองหัว มีหัวใจสองดวง มีปอดสองคู่ แถมยังมีพฤติกรรมที่แตกต่าง ภายใต้กระดองเดียวกัน ซึ่งตามธรรมชาติแล้ว เต่าตัวนี้อาจไม่สามารถมีชีวิตรอด เพราะมันไม่สามารถหุบหัวเข้าไปในกระดองเต่า เพื่อหลบหนีจากผู้ล่าตามธรรมชาติได้\n\nเจ้าหน้าที่จาก Geneva Natural History Museum ของสวิตเซอร์แลนด์ ที่พบ Janus ในปี 1997 และให้การดูแลเต่าพิเศษนี้มาโดยตลอด ซึ่งพวกเขาเชื่อว่า Janus เป็นเต่าสองหัวที่มีอายุยืนที่สุดในโลก\n\nทีมดูแลเต่า Janus เผยเคล็ดลับอายุยืนของมันว่า พวกเขาได้ให้อาหารเป็นผักสลัดออร์แกนิก คอยอาบน้ำและนวดด้วยน้ำผสมชาเขียวและคาโมมายล์ นอกจากนี้ ยังพาเต่า Janus ออกกำลังกายด้วยการเดินในแต่ละวัน บางครั้งเดินไปฟังเพลงไป และบางครั้งก็ให้ขี่สเก็ตบอร์ดที่ทำขึ้นเฉพาะให้เต่าตัวนี้ด้วย\n\nทีมงานบอกว่า เพราะความใส่ใจและทุ่มเทในการดูแลเต่าตัวนี้จึงยังอยู่มาได้ถึงทุกวันนี้ โดย Janus ต้องมีกล้องวงจรปิดคอยติดตามตลอดเวลา เผื่อจะล้มกลิ้ง ซึ่งเป็นอันตรายกับเต่าอย่างมาก เต่า Janus รอดจากการผ่าตัดนิ่วเมื่อ 2 ปีก่อน หัวทั้งสองของมันต้องคอยทาด้วยวาสลีน เพื่อไม่ให้บาดเจ็บจากการกระทบกระทั่งกัน\n\nอีกทั้งพฤติกรรมที่แตกต่างกันของเต่า ยังมีอารมณ์และรสนิยมที่แตกต่าง ซึ่งบางครั้งนำไปสู่ความขัดแย้ง เช่น ทิศทางที่จะเลือกเดิน ซึ่งทีมดูแลเต่า Janus บอกว่า เต่าฝั่งขวาจะขี้สงสัย ตื่นต้น และมีพฤติกรรมที่ชัดเจนกว่า ขณะที่เต่าฝั่งซ้าย จะเป็นฝ่ายยอมและชอบกินมากกว่า\n\nทั้งนี้ Janus เป็นเต่ากรีกที่ตั้งชื่อตามเทพเจ้าแห่งการเริ่มต้นและการเปลี่ยนแปลงของโรมัน เฝ้ารองานฉลองวันเกิดปีที่ 25 ที่จะมาถึงในสุดสัปดาห์นี้",
    "ล่องแพไม้ไผ่เที่ยวชมบรรยากาศสวิตเซอร์แลนด์แดนสามหมอก ณ “ปางอุ๋ง” จังหวัดแม่ฮ่องสอน": "",
    "โรเจอร์ส เฟเดเรอร์ การอำลาของสุภาพบุรุษนักเทนนิส": "",
    "แห่ขนทองเข้าสวิตฯ หนีคว่ำบาตรรัสเซีย \"หลอมใหม่\"ซื้อง่ายขายคล่อง": "ศุลกากร สวิตเซอร์แลนด์ รายงานว่ามีการนำเข้าทองคำ \"รัสเซีย\" พุ่งสูงสุดมากกว่า 2 ปี ชี้ให้เห็นว่านักลงทุนซื้อทองคำ \"เก่า\" จากรัสเซีย เพื่อนำมาหลอมใหม่ ซึ่งจะสามารถซื้อขายได้ง่ายขึ้น ก่อนที่มาตรการคว่ำบาตรรัสเซียจากการบุกยูเครนจากชาติตะวันตกจะมีผลบังคับใช้\n\nชาติตะวันตกออกมาตรการคว่ำบาตรการค้าการลงทุนของรัสเซียอย่างต่อเนื่อง นับตั้งแต่รัสเซียบุกยูเครน โดยการซื้อขายทองคำเป็นหนึ่งในมาตรการคว่ำบาตร\n\nสหรัฐและพันธมิตรประกาศแซงชั่น กระทบเศรษฐกิจรัสเซียแค่ไหน?\n\nรัสเซียเจองานหนักกว่าที่คิด เมื่อตะวันตกเลิกซื้อน้ำมัน-ก๊าซ\n\nข้อมูลจากสำนักงานศุลกากรสหพันธรัฐสวิส รายงานว่าในเดือนส.ค.ที่ผ่านมา สวิตเซอร์แลนด์ได้นำเข้าทองคำรัสเซียราว 5.7 ตัน มูลค่าประมาณ 324 ล้านดอลลาร์ นับว่าเป็นการนำเข้าทองคำที่มีปริมาณมากที่สุดตั้งแต่เดือนเม.ย. 2020\n\nทองคำส่วนใหญ่เป็นทองคำที่มีการหลอมครั้งหลังสุดจากรัฐเซีย แต่ขนมาจากสหราชอาณาจักร ซึ่งข้อมูลจากศุลกากรสวิตเซอร์แลนด์ ชี้ว่า \"สถานที่หลังสุดที่มีการหลอมใหม่ ไม่ใช่สถานที่จัดส่ง\"\n\nทองคำรัสเซีย เป็นข้อห้ามการซื้อขายกับชาติตะวันตกนับตั้งแต่รัสเซียบุกยูเครนตั้งแต่ต้นปี โดยทองคำรัสเซีย \"ใหม่\" จะคว่ำบาตรจากสหรัฐ สหภาพยุโรปและสวิตเซอร์แลนด์ แต่ยกเว้นกรณีมีการนำเข้าทองคำรัสเซียก่อนวันที่ 4 ส.ค.\n\nนักลงทุนบางคนซื้อทองคำเก่าต้องการนำไปหลอมที่โรงงานสวิตเซอร์แลนด์ เพื่อทำให้สามารถขายได้ง่าย แม้ว่าก่อนหน้านั้น ทองคำจากรัสเซียจะมีการซื้อขายในศูนย์ซื้อขายทองคำโลก รวมถึงลอนดอนและซูริช ซึ่งรัสเซียมีการทำเหมืองทองคำใหญ่อันดับสองของโลก และเป็นแหล่งป้อนทองคำรายใหญ่ในตลาดสหราชอาณาจักร\n\nจีนยังคงเป็นผู้นำเข้าทองคำรัสเซีย แม้ว่ายังไม่มากนัก โดยจีนซื้อทองคำจากรัสเซียในเดือนส.ค. ราว 0.3 ตัน มีสัดส่วนไม่มากนักเมื่อเทียบกับการนำเข้าของจีนทั้งหมด 182 ตัน\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "'กระทิง' ไม่ดุพ่าย 'นาฬิกา' คาบ้าน 1-2 หล่นรั้งอันดับ 2": "สเปน พลาดท่า โดน สวิตเซอร์แลนด์ บุกมาทุบคาบ้าน 2-1 พ่ายเกมแรก ทำให้ต้องไปลุ้นแชมป์กลุ่มนัดสุดท้าย ยูฟ่า เนชั่นส์ ลีก กลุ่ม เอ 2 กับ โปรตุเกส ขณะที่ แข้งนาฬิกา ลุ้นอยู่รอดในลีก เอ กับ เช็ก\n\nศึกฟุตบอล ยูฟ่า เนชั่นส์ ลีก 2022-2023 ลีก เอ กลุ่ม 2 นัดที่ 5 ประจำวันเสาร์ที่ 24 กันยายน 2022 ที่สนาม เอสตาดิโอ เด ลา โรมาเรด้า เป็นการเจอกันระหว่าง ทีมชาติสเปน ที่ลงแข่งไปแล้ว 4 นัด ชนะ 2 เสมอ 2 ยังไม่แพ้ทีมใด มี 8 คะแนน รั้งจ่าฝูงของตาราง เปิดบ้านพบกับ ทีมชาติสวิตเซอร์แลนด์ ที่ชนะ 1 แพ้ 3 มี 3 แต้ม รั้งอันดับสุดท้ายของตาราง\n\nGOAL นาที 21 แข้งนาฬิกา ได้ประตูขึ้นนำ 1-0 จากลูกเตะมุมทางฝั่งซ้าย รูเบน วาร์กัส เปิดบอลมาที่หน้าประตูให้กับ มานูเอล อคานจี กระโดดขึ้นโหม่งบอลกระดอนพื้นย้อยหนีมือ อูไน ซิโมน นายทวารทีมเจ้าถิ่นเข้าไปตุงตาข่าย และเป็นประตูแรกในนามทีมชาติของเจ้าตัวด้วย จากนั้น สเปน บุกอย่างหนักแต่ยังไม่สามารถทำประตูตีเสมอได้ทำให้จบครึ่งแรก ยังตามหลัง 0-1\n\nGOAL นาที 55 กระทิงดุ ทำประตูตีเสมอ 1-1 มาร์โก อเซนซิโอ จ่ายบอลมาด้านซ้ายให้กับ จอร์ดี้ อัลบา ที่วิ่งเข้ามาในกรอบเขตโทษ แตะหนึ่งจังหวะแล้วซัดด้วยซ้ายเต็มข้อบอลพุ่งแรงเข้าประตูไป ยาน ซอมเมอร์ ผู้รักษาประตูทีมเยือนพยายามพุ่งปัดแต่ไม่โดนบอล\n\nGOAL นาที 58 สวิตเซอร์แลนด์ ออกนำอีกครั้งเป็น 2-1 จากลูกเตะมุมทางฝั่งซ้ายบอลโยนมาที่เสาแรก มานูเอล อคานจี วิ่งมาป้ายบอลไปที่หน้าประตู บรีล เอ็มโบโล่ แปด้วยซ้าย แม้จะโดนไม่เต็มใบ แต่ยังเพียงพอที่จะทำให้บอลกลิ้งผ่าน อูไน ซิโมน เข้าประตูไป\n\nช่วงเวลาที่เหลือไม่มีประตูเพิ่ม จบเกม 90 นาที ทีมชาติสวิตเซอร์แลนด์ บุกชนะ ทีมชาติสเปน 2-1เก็บชัยสองนัดติดมีเพิ่มเป็น 6 คะแนน ขยับขึ้นมาอยู่อันดับ 3 ส่วน กระทิงดุ พ่ายเกมแรกยังมี 8 แต้มหล่นลงมารั้งอันดับสอง ต้องไปลุ้นแชมป์กลุ่มนัดสุดท้ายด้วยการบุกเยือน โปรตุเกส วันอังคารที่ 27 กันยายน\n\nผู้เล่นตัวจริง ทีมชาติสเปน (ระบบการเล่น 4-3-3) : อูไน ซิโมน (ผู้รักษาประตู) - เซซาร์ อัซปิลิกวยต้า, เอริค การ์เซีย, เปา ตอร์เรส, จอร์ดี้ อัลบา - ปาโบล กาบี, เซร์จี้ บุสเกตส์ (กัปตันทีม), เปดรี้ - เฟร์ราน ตอร์เรส, มาร์โก อเซนซิโอ, ปาโบล ซาราเบีย\n\nผู้เล่นตัวจริง ทีมชาติสวิตเซอร์แลนด์ (ระบบการเล่น 4-3-3) : ยาน ซอมเมอร์ (ผู้รักษาประตู) - ซิลวาน วิดเมอร์, มานูเอล อคานจี, นิโก้ เอลเวดี้, ริคาร์โด้ โรดริเกซ - เรโม ฟรอยเลอร์, กรานิต ชาคา (กัปตันทีม), ฌิบริล โซว์ - เซอร์ดาน ชากิรี่, รูเบน วาร์กัส, บรีล เอ็มโบโล่\n\n\n\n",
    "“จา-เฟริสท์” ประกาศแฟนมีตติ้งต่างประเทศครั้งแรก ประเดิมแจกความฟินที่สวิตเซอร์แลนด์!!": "“จา-เฟริสท์” ประกาศแฟนมีตติ้งต่างประเทศครั้งแรก ประเดิมแจกความฟินที่สวิตเซอร์แลนด์!!\n\nแฟนคลับอินเตอร์ต้องกรี๊ดเฮเลยค๊าเมื่อ “จา-เฟริสท์” คู่จิ้นสุดฟินจากซีรีส์ “Don't Say No The Series เมื่อหัวใจใกล้กัน” ได้ประกาศจัดแฟนมีตติ้งที่ต่างประเทศเทศเป็นครั้งแรกประเดิมที่แรกที่ประเทศสวิตเซอร์แลนด์\n\nเป็นที่ตั้งตารอของแฟนๆ อินเตอร์สุดๆ สำหรับ “จา พชร สวนศรี” และ “เฟริสท์ ฉลองรัฐ นอบสำโรง” นักแสดงนำจากซีรีส์ “Don't Say No The Series เมื่อหัวใจใกล้กัน” โดยล่าสุดสองหนุ่มได้ออกมาประกาศข่าวดีกับแฟนๆ อินเตอร์ผ่านไอจีถึงการไปจัดแฟนมีตติ้งที่ต่างประเทศครั้งแรกของทั้งสอง ซึ่งประเทศแรกนั้นก็บินตรงสู่ยุโรปเลยค่ะที่เมือง Geneva, Switzerland\n\nซึ่งหลังจากประกาศออกไปแฟนอินเตอร์เข้ามาคอมเมนต์ดีใจกันเยอะเลย ตอนนี้ก็มารอลุ้นกันนะคะว่าสองหนุ่มจะไปแจกความฟินให้กับแฟนๆ ประเทศไหนอีก โดยแฟนมีตติ้งจะจัดขึ้นวันที่ 15 ตุลาคม 2565 ที่ The Ramada Hotel Geneva, Switzerland. และสามารถจองบัตรและดูข้อมูลเพิ่มเติมได้ที่ไอจี @fanmeeting_switzerland จ้าาาา",
    "สิงคโปร์-สวิตเซอร์แลนด์ สนใจการอัปเกรด The Merge ของ Ethereum มากสุด": "สิงคโปร์ สวิตเซอร์แลนด์ และ ออสเตรเลีย ติดอันดับในรายชื่อประเทศที่ให้ความสนใจกับการเปลี่ยนผ่านของ Ethereum ไปสู่ระบบกลไกฉันทามติแบบ PoS มากที่สุด หรือที่รู้จักกันในชื่อการอัปเกรด “The Merge” CoinGecko แพลตฟอร์มจัดอันดับสินทรัพย์และการประเมินข้อมูลของคริปโทเคอร์เรนซีได้ทำการสำรวจ Google Trends (เครื่องมือของ Google ที่ช่วยในการวิเคราะห์แนวโน้มความสนใจในการค้นหาข้อมูล) เพื่อศึกษาว่าประเทศใดในโลกที่รู้สึกตื่นเต้นมากที่สุดกับการอัปเกรดของ Ethereum ที่กำลังใกล้เข้ามาถึงซึ่งจะมีการเปลี่ยนแปลงจากการใช้ระบบกลไกฉันทามติแบบ Proof-of-Work (PoW - การใช้พลังงานและทรัพยากรคอมพิวเตอร์ในการประมวลผลเพื่อรับสิทธิ์เป็นผู้ตรวจสอบยืนยันธุรกรรมบนเครือข่าย) ไปสู่กลไกฉันทามติแบบ Proof-of-Stake (PoS - การวางเหรียญไว้ในระบบเพื่อแลกรับสิทธิ์ในการตรวจสอบและยืนยันธุรกรรมบนบล็อกเชน) ผลจากการศึกษาข้อมูลพบว่า “สิงคโปร์” เป็นประเทศที่ให้ความสนใจกับการอัปเกรด The Merge มากที่สุดเป็นอันดับหนึ่ง ตามมาด้วยสวิตเซอร์แลนด์ และ แคนาดา ที่ตามติดกันมาเป็นอันดับสองทั้งคู่ และปิดท้ายด้วยประเทศที่มีขนาดเศรษฐกิจใหญ่ที่สุดในสหภาพยุโรปอย่างเยอรมนี ***กระแสความคาดหวังใน The Merge พุ่งสูงสุดเป็นประวัติการณ์ Ethereum เครือข่ายคริปโทเคอร์เรนซีซึ่งใหญ่ที่สุดเป็นอันดับสองของโลกถือเป็นรายแรกในอุตสาหกรรมบล็อกเชนที่จะทำการเปลี่ยนแปลงจากระบบกลไกฉันทามติแบบ PoW ไปเป็น PoS การอัปเกรดครั้งใหญ่ซึ่งคาดว่าจะเกิดขึ้นในเดือนนี้ดูเหมือนจะเป็นเหตุการณ์ที่ชาวสิงคโปร์ให้ความสนใจกันมากที่สุด สะท้อนจากผลคะแนนการค้นหาข้อมูลผ่าน Google เกี่ยวกับ The Merge ที่สูงถึง 377 คะแนน โดยชาวสิงคโปร์มีการใช้คำค้นหา “Ethereum Merge” “Ethereum” และ “ETH Classic” มากที่สุดเมื่อเทียบกับในประเทศอื่น ๆ ทั่วโลก ส่วนแคนาดาและสวิตเซอร์แลนด์ตีคู่กันมาเป็นอันดับที่สองของกลุ่มประเทศที่ให้ความสนใจกับการอัปเกรด The Merge มากที่สุด ด้วยผลคะแนนการค้นหาข้อมูลซึ่งอยู่ที่ 286 คะแนน โดยชาวแคนาดาใช้คำค้นหาข้อมูลผ่านอินเทอร์เน็ตว่า “Ethereum PoW” และ “ETH Merge” ในขณะที่ชาวสวิตเซอร์แลนด์นิยมใช้คำค้นหา “ETH” กันมากที่สุด ตามมาด้วยอันดับที่สามอย่างเยอรมนีที่มีผลคะแนนการค้นหาข้อมูลเกี่ยวกับการอัปเกรด The Merge อยู่ที่ 231 คะแนน ส่วนประเทศผู้นำเศรษฐกิจยักษ์ใหญ่อย่างสหรัฐอเมริกามีความสนใจในการอัปเกรด The Merge มากที่สุดเป็นอันดับที่สี่ของโลกด้วยผลคะแนนการค้นหาข้อมูลอยู่ที่ 219 คะแนน ตามมาด้วยเนเธอร์แลนด์ ออสเตรเลีย และตุรกีที่ต่างก็ติดรายชื่อของประเทศเจ็ดอันดับแรกที่ให้ความสนใจกับการอัปเกรด The Merge มากที่สุดในโลก ในประเด็นนี้ทาง Bobby Ong ผู้เป็นประธานเจ้าหน้าที่ฝ่ายปฏิบัติการและผู้ร่วมก่อตั้งของ CoinGecko ชี้ว่ากระแสความคาดหวังเกี่ยวกับการอัปเกรด The Merge อยู่ในระดับสูงสุดเป็นประวัติการณ์ และเหตุการณ์นี้จะส่งผลกระทบต่อทั้งอุตสาหกรรมคริปโทเคอร์เรนซีอย่างมีนัยสำคัญ ดังที่ได้อธิบายไว้ว่า “หากเจาะลงไปดูในทางเทคนิคแล้วจะเห็นว่ามีนักขุดเหรียญจำนวนมากที่ต้องการจะขุดเหรียญบนเครือข่าย Ethereum ที่ยังคงใช้กลไกฉันทามติแบบ Proof of Work ต่อไป ซึ่งน่าจะทำให้ได้เห็นปรากฏารณ์ของการแยกเครือข่ายออกมาเป็นอิสระจาก Ethereum ในจำนวนมากหลังจากที่มีการอัปเกรด The Merge แล้ว จึงไม่น่าแปลกใจว่าทำไมในระยะเวลาสองเดือนหลังที่ผ่านมาเราถึงได้เห็นการใช้คำค้นหา ‘Ethereum PoW’ กับ ‘ETH PoW’ ที่เพิ่มสูงขึ้นอย่างต่อเนื่อง” ***The Merge อาจตามมาด้วยการเทขาย Ethereum หลังตลาดรับรู้ข้อมูลเป็นที่เรียบร้อยแล้ว แม้จะมีกระแสความตื่นเต้นที่ Ethereum กำลังจะเปลี่ยนไปใช้กลไกฉันทามติแบบ PoS แต่ Mark Cuban ออกโรงเตือนให้ระวังการเทขาย Ethereum (ETH) เนื่องจากตลาดได้รับรู้ข้อมูลเป็นที่เรียบร้อยแล้วหลังจากที่ก่อนหน้านี้ราคามีการปรับตัวสูงขึ้นไปจากการไล่ซื้อตามกระแสข่าวลือ Mark Cuban คือมหาเศรษฐีพันล้านชาวอเมริกันผู้เป็นเจ้าของทีมบาสเกตบอล Dallas Mavericks ที่มีมุมมองว่านักลงทุนในตลาดตื่นเต้นกับการอัปเกรด The Merge มากจนผลักดันให้ราคาของ Ethereum สูงเกินกว่ามูลค่าพื้นฐานไปแล้ว ซึ่งถ้าสมมติฐานนี้ถูกต้อง เราก็น่าจะได้เห็นราคาเหรียญ ETH พุ่งทะยานก่อนการอัปเกรด The Merge ก่อนที่จะเริ่มอ่อนกำลังจนไม่สามารถวิ่งขึ้นต่อได้และตามมาด้วยการถล่มลงของราคาในเวลาไล่เลี่ยกัน ตัวอย่างของการไล่ซื้อสินทรัพย์ตามกระแสข่าวลือจนดันให้ราคาพุ่งสูงและตามมาด้วยการเทขายเนื่องจากตลาดรับรู้ข้อมูลเป็นที่เรียบร้อยแล้วคือเหตุการณ์ที่ราคาของเหรียญ Dogecoin (DOGE) ดีดตัวขึ้นอย่างรุนแรงในปี 2021 ซึ่งเกิดขึ้นเมื่อเดือนพฤษภาคมของปีที่แล้วที่ราคาของ DOGE กระโจนไปแตะระดับ 0.70 ดอลลาร์ต่อเหรียญ โดยที่มวลชนในตลาดเชื่อกันว่าราคาของเหรียญน้องหมาจะต้องวิ่งต่อไปถึง 1 ดอลลาร์ต่อเหรียญได้อย่างแน่นอน ประกอบกับที่ช่วงเวลานั้น Elon Musk (หนึ่งในสาวกตัวยงของเหรียญมีมสกุลนี้) ได้รับเชิญให้ไปเป็นแขกในรายการตลกชื่อดังอย่าง Saturday Night Live และมีความคาดหวังกันไปต่าง ๆ นานาว่ามหาเศรษฐีรายนี้จะต้องพูดโฆษณาข้อดีของเหรียญ Dogecoin ออกสื่อครั้งใหญ่และส่งผลให้ราคาของ DOGE พุ่งแรงทะลุเพดาน แต่กลับกลายเป็นว่าชายผู้ร่ำรวยที่สุดโลกเลือกที่จะหักปากกาเซียนโดยไม่มีการพูดถึง Dogecoin เลยแม้แต่คำเดียวในรายการนี้ ส่งผลให้ราคาของ DOGE ดิ่งเหวอย่างรวดเร็วภายในเวลาเพียงไม่กี่ชั่วโมง ตัดภาพมาที่ในปัจจุบันซึ่ง DOGE มีราคาซื้อขายอยู่ที่ 0.06 ดอลลาร์ต่อเหรียญ เป็นการปรับฐานลงมาลึกถึง 92% จากจุดสูงสุดตลอดกาลที่เคยทำไว้ ที่มา : cryptopotato",
    "IGNIV จัดคอร์สมังสวิรัติพิเศษ 5 วันเท่านั้น ร่วมปรุงโดยเชฟรับเชิญจากร้าน Oz สวิตเซอร์แลนด์": "เป็นอีกหนึ่งร้านอาหารที่เรากล้าพูดว่าเชฟหยิบผักมาทำอาหารได้น่าอร่อยทุกครั้งที่แวะกลับไปจริงๆ ซึ่งนั่นก็เป็นหนึ่งในเอกลักษณ์ของ IGNIV ทุกสาขาทั่วโลกด้วย (แม้เราจะยังไม่เคยไป แต่เชฟผู้ให้กำเนิดร้านเป็นคนบอกมาเอง) เนื่องจากเชฟจะเลือกเฉพาะผักท้องถิ่นที่ดี สด และอร่อย มาใช้เท่านั้น\n\nด้วยเหตุนี้เราเลยไม่อยากให้ทุกคนพลาดคอร์สเมนูพิเศษที่ IGNIV จะเสิร์ฟตรงกับช่วงเทศกาลกินเจ\n\nทว่า เชฟเดวิด ฮาร์ดวิก เฮดเชฟประจำ IGNIV จะไม่ใช่ผู้รังสรรค์ทุกเมนูเพียงคนเดียว เพราะเขามีเชฟรับเชิญจากร้านอาหารแห่งใหม่ในประเทศสวิตเซอร์แลนด์ของ เชฟแอนเดรียส คามินาดา เจ้าของร้านอาหาร IGNIV มาร่วมครัวปรุงทุกเมนูให้พวกเราชิมด้วย\n\nทุกคนจะได้ชิมฝีมือ เชฟทีโม ฟรีสท์เชอร์’ เฮดเชฟจากห้องอาหาร Oz By Andreas Caminada ที่เพิ่งเปิดเมื่อช่วงต้นปีนี้ โดยเชฟทีโมเคยทำงานกับเชฟแอนเดรียสมาก่อน จนเชฟเชื่อใจให้ออกมารับหน้าที่ดูแลห้องอาหาร Oz ที่เน้นใช้วัตถุดิบ Plant-Based และพืชผักปลูกเองกว่า 700 ชนิด\n\nสำหรับคอร์สเมนูมังสวิรัติที่ทุกคนจะได้ชิม เชฟทีโมและเชฟเดวิดได้ร่วมกันรังสรรค์วัตถุดิบท้องถิ่นในประเทศเราและผักผลไม้ตามฤดูกาลให้กลายเป็นคอร์สเมนูพิเศษในรูปแบบแชริ่งที่เป็นเอกลักษณ์ ซึ่งจะเสิร์ฟเพียง 5 วันเท่านั้น ระหว่างวันที่ 29 กันยายน – 3 ตุลาคมนี้ โดยมีจานน่าสนใจ เช่น มาการองหอมแดงดอง, ยำโหระพาและพริกจาลาปิโน หรือของหวานที่ทำจากแตงกวา\n\nทุกคนสามารถจองที่นั่งเพื่อรับประทานได้ทั้งมื้อกลางวันและมื้อเย็น ราคา 4,000++ บาทต่อคน สอบถามหรือสำรองที่นั่ง โทร. 0 2207 7822 หรืออีเมล [email protected]",
    "โปรตุเกส VS สเปน : พรีวิว ฟุตบอลยูฟ่า เนชั่นส์ ลีก 2022 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022 นัดสุดท้าย รอบแบ่งกลุ่ม\n\nแมตช์การแข่งขัน : โปรตุเกส VS สเปน\n\nวัน/เวลาแข่งขัน : คืนวันอังคารที่ 27 กันยายน 2565 เวลา 01.45 น.\n\nสนาม : ลา โรมาเรดา\n\nถ่ายทอดสด : UEFA.TV\n\nสภาพความพร้อม โปรตุเกส\n\nฟอร์มล่าสุด โปรตุเกส โชว์ฟอร์มร้อนแรง บุกไปถล่ม สาธารณรัฐเช็ก 4-0 ทำให้พวกเขาแซงขึ้นไปครองจ่าฝูงกลุ่ม 2 ของลีก A มีแต้มเหนือ สเปน 2 คะแนน ดังนั้น ทีมฝอยทองขอเพียงแค่ผลเสมอก็จะได้ครองแชมป์กลุ่ม และคว้าตั๋วเข้าไปเล่นรอบสุดท้ายต่อไป\n\nส่วนความพร้อมตัวผู้เล่น กุนซือแฟร์นานโด ซานโต๊ส ไม่มีปัญหาลูกทีมบาดเจ็บ แถมจะได้ ชูเอา คานเซโล่ พ้นโทษแบนกลับมาช่วยทีมด้วย โดยเตรียมลงยืนเป็นแบ็กซ้าย ส่วนแบ็กขวาเป็น ดิโอโก้ ดาโลต์ โดยมี ดานิโล เปเรยร่า กับ รูเบน ดิอาส ปักหลักเป็นคู่เซนเตอร์แบ็ก\n\nแผงมิดฟิลด์เป็น 3 ประสานจากพรีเมียร์ลีก แบร์นาโด้ ซิลวา, รูเบน เนเวส และ บรูโน่ แฟร์นันด์ส ส่วนเกมรุกนำทัพโดย คริสเตียโน่ โรนัลโด้ พร้อมด้วย ดิโอโก้ โชต้า และ ราฟาเอล เลเอา จากเอซี มิลาน\n\nสภาพความพร้อม สเปน\n\nสเปน เสียฟอร์มพ่ายคาบ้านต่อ สวิตเซอร์แลนด์ 1-2 เมื่อวันเสาร์ที่ผ่านมา ทำให้พวกเขาหล่นมาเป็นอันดับสองของกลุ่ม และจำเป็นต้องบุกไปชนะ โปรตุเกส ให้ได้สถานเดียว จึงจะปาดหน้าแซงคว้าแชมป์กลุ่มเข้าสู่รอบสุดท้าย\n\nเกมนี้ กุนซือหลุยส์ เอ็นริเก้ เตรียมปรับทัพบางตำแหน่งจากเกมล่าสุด โดยคาดว่า ดานี่ การ์บาฆาล จะได้ลงมายืนแบ็กขวาแทน เซซาร์ อัซปิลิกวยต้า ส่วนมิดฟิลด์ โกเก้ และ โรดรี้ ซึ่งเป็นตัวสำรองในนัดที่แล้ว น่าจะได้ลงมาคุมเกมแดนกลางแทน กาบี้ และ เซร์คิโอ บุสเกตส์\n\nขณะที่แดนหน้า มาร์โก อเซนซิโอ น่าจะถูกดร็อปเพื่อเปิดทางให้ อัลบาโร่ โมราต้า ลงมารับบทหัวหอกตัวเป้าแทน โดยมี เฟร์รัน ตอร์เรส กับ ปาโบล ซาราเบีย ทำเกมรุกริมเส้น\n\nรายชื่อ 11 ผู้เล่นที่คาดว่าจะลงสนาม\n\nโปรตุเกส : รุย ปาตริซิโอ (GK), ดิโอโก้ ดาโลต์, ดานิโล่ เปเรยร่า, รูเบน ดิอาส, ชูเอา คานเซโล่, แบร์นาโด้ ซิลวา, รูเบน เนเวส, บรูโน่ แฟร์นันด์ส, ดิโอโก้ โชต้า, ราฟาเอล เลเอา, คริสเตียโน่ โรนัลโด้\n\nสเปน : อูไน ซิมอน (GK), ดานี่ การ์บาฆาล, เอริค การ์เซีย, เปา ตอร์เรส, ฆอร์ดี้ อัลบา, โกเก้, โรดรี้, เปดรี้, เฟร์รัน ตอร์เรส, ปาโบล ซาราเบีย, อัลบาโร โมราต้า\n\nฟอร์มการเล่น 5 นัดหลังสุด\n\nโปรตุเกส\n\n25/09/22 ชนะ สาธารณรัฐเช็ก 4-0 (เยือน) ยูฟ่า เนชั่นส์ ลีก\n\n13/06/22 แพ้ สวิตเซอร์แลนด์ 0-1 (เยือน) ยูฟ่า เนชั่นส์ ลีก\n\n10/06/22 ชนะ สาธารณรัฐเช็ก 2-0 (เหย้า) ยูฟ่า เนชั่นส์ ลีก\n\n06/06/22 ชนะ สวิตเซอร์แลนด์ 4-0 (เหย้า) ยูฟ่า เนชั่นส์ ลีก\n\n03/06/22 เสมอ สเปน 1-1 (เยือน) ยูฟ่า เนชั่นส์ ลีก\n\nสเปน\n\n25/09/22 แพ้ สวิตเซอร์แลนด์ 1-2 (เหย้า) ยูฟ่า เนชั่นส์ ลีก\n\n13/06/22 ชนะ สาธารณรัฐเช็ก 2-0 (เหย้า) ยูฟ่า เนชั่นส์ ลีก\n\n10/06/22 ชนะ สวิตเซอร์แลนด์ 1-0 (เยือน) ยูฟ่า เนชั่นส์ ลีก\n\n06/06/22 เสมอ สาธารณรัฐเช็ก 2-2 (เยือน) ยูฟ่า เนชั่นส์ ลีก\n\n03/06/22 เสมอ โปรตุเกส 1-1 (เหย้า) ยูฟ่า เนชั่นส์ ลีก\n\nสถิติการพบกัน 5 นัดหลังสุด\n\n03/06/22 สเปน เสมอ โปรตุเกส 1-1 : ยูฟ่า เนชั่นส์ ลีก\n\n05/06/21 สเปน เสมอ โปรตุเกส 0-0 : กระชับมิตร\n\n08/10/20 โปรตุเกส เสมอ สเปน 0-0 : กระชับมิตร\n\n16/06/18 โปรตุเกส เสมอ สเปน 3-3 : ฟุตบอลโลก 2018\n\n28/06/12 โปรตุเกส เสมอ สเปน 0-0 (จุดโทษ 2-4) : ยูโร 2012\n\nบทวิเคราะห์\n\nสเปนฟอร์มหลุดไปดื้อๆ ในนัดล่าสุด จนพ่ายคาบ้านต่อ สวิตเซอร์แลนด์ และเสียตำแหน่งจ่าฝูงไปให้กับโปรตุเกส พร้อมกับสถานการณ์หลังชนฝา ซึ่งทีมกระทิงดุต้องเอาชนะให้ได้สถานเดียวหากต้องการที่จะผ่านเข้ารอบ\n\nในขณะที่ โปรตุเกส ฟอร์มล่าสุดดุเหลือเกิน บุกไปขยี้เช็ก 4-0 ทำให้โอกาสเข้ารอบอยู่ในมือของพวกเขาแล้ว แถมเกมนี้ ขุมกำลังทัพฝอยทองพร้อมเต็มที่ เรียกได้ว่าฟูลทีมทุกตำแหน่ง และเมื่อบวกกับการได้เล่นในบ้านของตัวเอง สุดท้ายเชื่อว่า กุนซือแฟร์นานโด ซานโต๊ส น่าจะพาลูกทีมหักเขากระทิง ผงาดคว้าแชมป์กลุ่มได้สำเร็จ\n\nสกอร์ที่คาด\n\nโปรตุเกส 2-1 สเปน\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "แบงก์ชาติสวิสขึ้นดอกเบี้ย 0.75% วันนี้ หลังเงินเฟ้อพุ่งสูงสุดรอบ 30 ปี": "ธนาคารกลางสวิตเซอร์แลนด์ประกาศขึ้นอัตราดอกเบี้ยนโยบาย 0.75% สู่ระดับ 0.5% จากระดับ -0.25% ในวันนี้ โดยมีเป้าหมายที่จะสกัดเงินเฟ้อที่พุ่งขึ้นแตะระดับสูงสุดในรอบ 30 ปี\n\nการประกาศขึ้นดอกเบี้ยของธนาคารกลางสวิตเซอร์แลนด์ มีขึ้นหลังจากธนาคารกลางสหรัฐ (เฟด) ปรับขึ้นอัตราดอกเบี้ยระยะสั้น 0.75% สู่ระดับ 3.00-3.25% ในการประชุมเมื่อวานนี้ ซึ่งเป็นการปรับขึ้นดอกเบี้ย 0.75% ในการประชุม 3 ครั้งติดต่อกัน\n\nทั้งนี้ ธนาคารกลางสวิตเซอร์แลนด์มีเป้าหมายที่จะรับมือกับแรงกดดันด้านเงินเฟ้อ โดยอัตราเงินเฟ้อในเดือนส.ค.ของสวิตเซอร์แลนด์ดีดตัวขึ้นระดับ 3.5% ซึ่งเป็นระดับสูงสุดในรอบ 30 ปี",
    "แชร์เรื่องราว เที่ยวเขื่อน Zervreila Stausee Und Staumauer ​สวิตเซอร์แลนด์ ทิวทัศน์ที่ตามหา": "",
    "โปรตุเกส4-0แซงนำฝูง, กระทิงคารัง1-2": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nโปรตุเกส บุกชนะ สาธารณรัฐเช็ก 4-0 ในศึกเนชั่นส์ ลีก เอ กลุ่ม 2 เมื่อวันเสาร์ที่ผ่านมา ส่วน สเปน แพ้ สวิตเซอร์แลนด์ คารัง 1-2\n\nเริ่มต้นกันที่ สนาม ลา โรมาเรด้า กรุงซาราโกซ่า กระทิงดุ เปิดบ้านรับมือ สวิตเซอร์แลนด์\n\nผ่านไป 21 นาที ทัพนาฬิกา ออกนำก่อน 1-0 จากเตะมุมทางซ้าย รูเบน วาร์กาส สาดมากลางประตูเข้าหัว มานูเอล อาคานยี โขกกระดอนพื้นบอลเด้งผ่านมือ อูไน ซีม่อน เสียบตาข่าย\n\nเล่นไปถึงนาทีที่ 55 ลา โรฆ่า ตีเสมอ 1-1 จากการต่อเกมขึ้นมา มาร์โก อาเซนซีโอ แทงออกทสงซ้ายให้ จอร์ดี้ อัลบา เติมเข้าเขตโทษก่อนยิงเสียบใต้คานไม่พลาด\n\nแต่ทาง สวิตเซอร์แลนด์ ออกนำ 2-1 ในนาที 58 จากเตะมุมทางซ้ายเช่นเดิม มานูเอล อาคานยี สะกิดเข้าทาง บรีล เอ็มโบโล่ ชาร์จจ่อๆ หน้าปากประตูไม่พลาด\n\nจบกม สวิตเซอร์แลนด์ บุกชนะ สเปน 2-1 เก็บเพิ่มเป็น 6 แต้ม ส่วนทาง กระทิงดุ หล่นมาอยู่ที่ 2 มี 8 คะแนนจาก 5 นัด\n\n\n\n\n\n\n\nอีกคู่ในกลุ่มเดียวกัน ณ สนาม ฟอร์ทูน่า อาเรน่า กรุงปราก สาธารณรัฐเช็ก เปิดบ้านพบกับ โปรตุเกส\n\nเกมดำเนินไปถึงนาที 33 ทีมเยือนออกนำ 1-0 ราฟาเอล เลเอา ตบบอลจากทางซ้ายข้ากลางประตู ดีโอโก้ ดาโลต์ ยิงจ่อๆ ไม่พลาด\n\nจากนั้นในนาที 45+2 โปรตุเกส นำห่าง 2-0 มาริโอ รุย ปาดจากทางซ้ายเข้าเขตโทษ บรูโน่ แฟร์นันด์ส ชาร์จบอลเสียบตาข่าย\n\nเจ้าถิ่นมีโอกาสตีไข่แตกจากจุดโทษในนาที 45+6 เมื่อทาง คริสเตียโน่ โรนัลโด้ โดนจับแฮนด์บอล ซึ่งทาง วีเออาร์ ส่งสัญญาณก่อนเปลี่ยนมาให้ เช็ก กระนั้น พาทริก ชิก ยิงชนคาน\n\nครึ่งหลังนาที 52 สกอร์ขยับเป็น 3-0 บรูโน่ แฟร์นันด์ส สะกิดเข้าทาง ดีโอโก้ ดาโลต์ แต่งเข้าซ้ายก่อนยิงไกลจากนอกกรอบเขตโทษส่งบอลเสียบเสาซ้ายมือ\n\nท้ายเกมนาที 82 ทีมเยือนได้ประตูที่สี่จากเตะมุมทางขวา คริสเตียโน่ โรนัลโด้ โขกเช็ดไปเสาไกล ดีโอโก้ โชต้า ทิ้งตัวโขกโล่งๆ ที่เสาสองไม่พลาด 4-0\n\nจบเกม โปรตุเกส บุกชนะ สาธารณรัฐเช็ก 4-0 คว้า 3 คะแนนพร้อมแซงนำจ่าฝูงของกลุ่ม ส่วนเจ้าบ้านรั้งบ๊วยมี 4 แต้ม\n\n\n\n",
    "ผลบอลยูฟ่า เนชันส์ ลีก โปรตุเกส ถล่ม เช็ก ส่วนสเปน พ่าย สวิตเซอร์แลนด์": "การแข่งขันฟุตบอลยูฟ่า เนชันส์ ลีก มีคู่บิ๊กแมตซ์ที่น่าสนใจ อยู่ในลีก เอ กลุ่ม 2 สเปนที่เป็นจ่าฝูงและยังไม่แพ้ใคร ลงสนาม 4 นัด ชนะ 2 เสมอ 2 เก็บได้ 8 แต้ม พบกับทีมบ๊วยอย่างสวิตเซอร์แลนด์ ที่ลงสนามไปแล้ว 4 นัด แพ้ 3 ชนะ 1\n\nส่วนอีกหนึ่งคู่ไฮไลต์ สาธารณเช็ก ทีมอันดับ 3 ของกลุ่ม มี 4 แต้ม พบกับทีมอันดับ 2 อย่างโปรตุเกส ที่ลงสนามไปแล้ว 4 นัด ชนะ 2 แพ้ 1 เสมอ 1 มี 7 แต้ม 4 โดยแมตซ์​นี้หากโปรตุเกส​เอาชนะและสเปนแพ้หรือเสมอพวกเขาก็จะขยับขึ้นไปนั่งจ่าฝูงแทน สำหรับ​การแข่งขันของทั้งคู่ลงสนามในเวลาเดียวกัน 01.45 น.ดูบอลสดผ่าน UEFA.tv (คลิกดูบอลสดที่นี่)",
    "แบงก์ชาติสวิสขึ้นดอกเบี้ย 0.75% วันนี้ หลังเงินเฟ้อพุ่งสูงสุดรอบ 30 ปี : อินโฟเควสท์": "ธนาคารกลางสวิตเซอร์แลนด์ประกาศขึ้นอัตราดอกเบี้ยนโยบาย 0.75% สู่ระดับ 0.5% จากระดับ -0.25% ในวันนี้ โดยมีเป้าหมายที่จะสกัดเงินเฟ้อที่พุ่งขึ้นแตะระดับสูงสุดในรอบ 30 ปี\n\nการประกาศขึ้นดอกเบี้ยของธนาคารกลางสวิตเซอร์แลนด์ มีขึ้นหลังจากธนาคารกลางสหรัฐ (เฟด) ปรับขึ้นอัตราดอกเบี้ยระยะสั้น 0.75% สู่ระดับ 3.00-3.25% ในการประชุมเมื่อวานนี้ ซึ่งเป็นการปรับขึ้นดอกเบี้ย 0.75% ในการประชุม 3 ครั้งติดต่อกัน\n\nทั้งนี้ ธนาคารกลางสวิตเซอร์แลนด์มีเป้าหมายที่จะรับมือกับแรงกดดันด้านเงินเฟ้อ โดยอัตราเงินเฟ้อในเดือนส.ค.ของสวิตเซอร์แลนด์ดีดตัวขึ้นระดับ 3.5% ซึ่งเป็นระดับสูงสุดในรอบ 30 ปี\n\nโดย สำนักข่าวอินโฟเควสท์ (22 ก.ย. 65)\n\nTags: ขึ้นดอกเบี้ย",
    "สมาคมนักเรียนเก่าสวิสส์ฯ ปักหมุดเมืองโลซานน์ จัดพิธีถวายราชสักการะพระบรมรูป ร.9": "และพิธีถวายราชสักการะในวันที่ 14 กันยายน 2565 นี้ พร้อมเชิญ “อาจารย์เกริกบุระ ยมนาค” จัดการแสดงนิทรรศการภาพประกอบหนังสือเทคนิคสีน้ำโดยฝีมือศิลปินไทยเพื่อน้อมรำลึกถึงพระจริยาวัตรอันงดงามเมื่อครั้งประทับที่สวิตเซอร์แลนด์เปิดเผยว่า “ในโอกาสที่สมาคมฯ ก่อตั้งและดำเนินกิจกรรมสาธารณกุศลมากว่า 72 ปี สมาคมฯ ได้จัดโครงการเทิดพระเกียรติและน้อมสำนึกในพระมหากรุณาธิคุณ โดยได้เชิญประติมากรรมพระบรมรูปพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ไปประดิษฐานเป็นครั้งแรกที่เมืองโลซานน์ สวิตเซอร์แลนด์ ซึ่งเคยเป็นที่ประทับของราชสกุลมหิดลมานานกว่า 18 ปี สมาคมฯ หวังว่าพระบรมรูปนี้ จะเป็นศูนย์รวมใจของคนไทยในต่างแดน ชวนคนไทยให้ใกล้ชิดกันมากขึ้น และได้ร่วมน้อมรำลึกถึงพระมหากรุณาธิคุณอันหาที่สุดมิได้” นางกอบลาภกล่าวเป็นประติมากรรมหล่อบรอนซ์แบบครึ่งองค์ ขนาดเท่าองค์จริง กว้าง 56 เซนติเมตร ลึก 27 เซนติเมตร สูง 74 เซนติเมตร น้ำหนักประมาณ 40 กิโลกรัม เป็นผลงานของนายวัชระ ประยูรคำ ซึ่งเป็นศิลปินชั้นนำของไทยที่มีผลงานประติมากรรมมากมาย โดยประดิษฐานอยู่บนแท่นฐานหินอ่อนประดับโลหะ ที่ออกแบบโดยนายก่อเกียรติ ทองผุด นายช่างศิลปกรรมชำนาญการแห่งกรมศิลปากร ที่มีประสบการณ์และผลงานด้านงานสถาปัตยกรรมไทยที่โดดเด่น และผลิตโดยบริษัท ส. บุญมีฤทธิ์วิศวกรรม จำกัดสมาคมฯ ได้เชิญพระบรมรูปฯ ไปประดิษฐาน ณ ศาลาไทยเฉลิมพระเกียรติ ซึ่งเป็นอาคารทรงไทยกลางสวนสาธารณะเดอนองตู ใกล้พิพิธภัณฑ์โอลิมปิก ซึ่งเป็นแหล่งท่องเที่ยวที่สำคัญของเมืองโลซานน์ ศาลาไทยเฉลิมพระเกียรติก่อสร้างขึ้นเมื่อพ.ศ. 2549 ในวโรกาสที่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงครองสิริราชสมบัติครบ 60 ปี และเนื่องในโอกาสครบรอบ 75 ปี แห่งการสถาปนาความสัมพันธ์ระหว่างไทยและสวิตเซอร์แลนด์กล่าวเสริมว่า “โครงการนี้มีความหมายมาก เพราะนอกจากจะเป็นการฉลอง 72 ปีของสมาคมฯ แล้ว ยังเป็นห้วงเวลาเดียวกันกับที่ประเทศไทยและสมาพันธรัฐสวิสได้ฉลองครบ 90 ความสัมพันธ์ทางการทูตระหว่างกันอีกด้วย ในงานนี้รัฐบาลแคว้นโว และเมืองโลซานน์ ได้ให้ความร่วมมือเป็นอย่างดีในการจัดงานถวายราชสักการะอย่างสมพระเกียรติ และพระบรมรูปฯ องค์นี้จึงจะเป็นอนุสรณ์สัญลักษณ์ที่สำคัญในสวิตเซอร์แลนด์ซึ่งสะท้อนถึงความสัมพันธ์อันดีระหว่างประเทศต่อไป”เล่าถึงที่มาว่าเมื่อได้รับการติดต่อจากสมาคมฯ ก็ยินดีเป็นอย่างยิ่งที่จะได้ทำงานถวายเพื่อเทิดพระเกียรติพระมหากษัตริย์ผู้ทรงมีพระมหากรุณาธิคุณอย่างมหาศาล และได้เลือกที่จะปั้นพระบรมรูปฯ โดยอ้างอิงพระบรมฉายาลักษณ์เมื่อครั้งพระชนมายุประมาณ 18-20 พรรษาสมัยที่ประทับอยู่ในสวิตเซอร์แลนด์ซึ่งเป็นภาพที่ชาวสวิสคุ้นเคยดี และออกแบบให้พระบรมรูปนี้ก้มพระพักตร์ลงเล็กน้อย เสมือนว่าขณะที่ยังทรงศึกษาอยู่นั้น ได้ทรงคำนึงถึงพระราชภาระอันหนักหน่วงที่รออยู่เบื้องหน้าในฐานะพระมหากษัตริย์ ตลอด 70 ปีที่ทรงครองราชย์นั้น พระองค์ก็ได้ทรงทำตามพระราชปณิธาน และทรงมีคุณูปการแก่คนไทยและคนทั่วโลกเป็นอย่างมาก โดยเฉพาะในด้านการพัฒนาอย่างยั่งยืนและเศรษฐกิจพอเพียงกล่าวว่า ประเทศสวิตเซอร์แลนด์มีความสำคัญต่อประวัติศาสตร์ไทยมาก เพราะครั้งหนึ่งเคยเป็นที่ประทับของพระมหากษัตริย์ไทยที่ทรงมีคุณูปการต่อคนไทยอย่างมากถึง 2 พระองค์ คือ พระบาทสมเด็จพระเจ้าอยู่หัวอานันทมหิดล และพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร รวมถึงราชสกุลมหิดลนานถึง 18 ปี ในการจัดงานในครั้งนี้ สมาคมฯ จึงได้จัดทำหนังสือ “๙ ล้นเกล้าบรมสถานโลซานน์รำลึก” เพื่อเป็นที่ระลึก โดยมีภาพประกอบเทคนิคสีน้ำ บันทึกเรื่องราวเกี่ยวกับการจัดสร้างพระบรมรูปฯ รวมทั้งการน้อมรำลึกถึงพระจริยาวัตรอันงดงามของพระองค์เมื่อครั้งประทับในสวิตเซอร์แลนด์ในงานดังกล่าวยังได้ร่วมเทิดพระเกียรติและน้อมรำลึกถึงพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และราชสกุลมหิดล ด้วยการจัดแสดงภาพวาดสถานที่ที่ราชสกุลมหิดลเคยประทับ และพระราชจริยาวัตรของทุกพระองค์ขณะประทับที่สวิตเซอร์แลนด์ เช่น ภาพแฟลตหมายเลข 16 ถนนทิสโซต์ ซึ่งเป็นแฟลตแห่งแรกที่ประทับอยู่ อาคาร และภาพเบื้องหลังขณะศิลปินกำลังปั้นพระบรมรูปฯ เป็นต้นโครงการนี้ได้รับความร่วมมืออย่างดียิ่งจากพันธมิตรของสมาคมฯ ทั้งภาครัฐและเอกชนในประเทศไทยและต่างประเทศ โดยมีผู้สนับสนุนหลักได้แก่ บริษัท บุญรอดบริวเวอรี่ จำกัด ซึ่งเป็นเจ้าภาพร่วมในการจัดงาน บมจ. ปตท. บมจ. จีเอฟพีที บมจ. ปูนซีเมนต์นครหลวง เซ็นทรัลกรุ๊ป และ บริษัท โตโยต้าเชียงราย จำกัดสมาคมนักเรียนเก่าสวิสส์ ในพระอุปถัมภ์สมเด็จพระเจ้าพี่นางเธอเจ้าฟ้ากัลยาณิวัฒนา กรมหลวงนราธิวาสราชนครินทร์ ก่อตั้งขึ้นเมื่อพ.ศ. 2490 และได้รับพระกรุณาจากสมเด็จพระเจ้าพี่นางเธอเจ้าฟ้ากัลยาณิวัฒนา กรมหลวงนราธิวาสราชนครินทร์ทรงรับเป็นองค์อุปถัมภ์ของสมาคมฯ กิจกรรมหลักของสมาคม ได้แก่ การระดมทุนเพื่อสนับสนุนงานสาธารณกุศล โดยเฉพาะการให้ทุนการศึกษาแก่นักเรียนที่มีผลการเรียนดีแต่ขาดแคลนทุนทรัพย์ และการระดมทุนสนับสนุนการพัฒนางานด้านการแพทย์และสาธารณสุข อันเป็นแนวทางส่งเสริมการพัฒนาคุณภาพชีวิตของคนตามรอยเบื้องพระยุคลบาทพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ตลอดจนสมเด็จพระเจ้าพี่นางเธอเจ้าฟ้ากัลยาณิวัฒนา กรมหลวงนราธิวาสราชนครินทร์ซึ่งเป็นองค์อุปถัมภ์ของสมาคมฯ",
    "ซีเอทีแอล ทำสัญญากับ OEM หลายรายที่งานไอเอเอ ทรานสปอร์เทชัน ตอกย้ำความมุ่งมั่นในการส่งเสริมการใช้พลังงานไฟฟ้าในภาคการขนส่ง": "ซีเอทีแอล ได้รับรางวัลซัพพลายเออร์ยอดเยี่ยมจากเดมเลอร์ ทรัค สำหรับการจัดหาระบบแบตเตอรี่ที่ล้ำสมัย ซึ่งจะใช้งานกับรถบรรทุกพลังงานไฟฟ้า อีแอ็กทรอส ลองฮอล ที่เพิ่งเปิดตัวใหม่\n\nซีเอทีแอล ทำข้อตกลงพันธมิตรเชิงกลยุทธ์กับ เทรลเลอร์ ไดนามิกส์ เพื่อส่งเสริมการขนส่งระยะไกลด้วยพลังงานไฟฟ้า สำหรับระบบโลจิสติกส์ที่ปล่อยมลพิษเป็นศูนย์ในเยอรมนี\n\nซีเอทีแอล ยังได้ลงนามบันทึกข้อตกลงความร่วมมือการจัดจำหน่ายกับ คีเบิร์ซ สวิตเซอร์แลนด์ เพื่อส่งเสริมการใช้พลังงานไฟฟ้าเชิงพาณิชย์ในรูปแบบต่าง ๆ\n\nที่งานไอเอเอ ทรานสปอร์เทชัน ประจำปี 2565 (IAA Transportation 2022) ซีเอทีแอล (CATL) ผู้นำระดับโลกด้านเทคโนโลยีนวัตกรรมพลังงานใหม่ ได้ทำข้อตกลงความร่วมมือกับลูกค้า OEM ชั้นนำหลายราย และได้รับรางวัลซัพพลายเออร์ยอดเยี่ยมจากเดมเลอร์ ทรัค (Daimler Truck Supplier Award) ซึ่งเป็นเครื่องยืนยันถึงความสามารถด้านนวัตกรรมและความสำเร็จของซีเอทีแอลในอุตสาหกรรมพลังงานใหม่ได้เป็นอย่างดี\n\n\"ที่ซีเอทีแอล เราทุ่มเทเพื่อส่งมอบเทคโนโลยีและโซลูชันที่เป็นนวัตกรรมเพื่อสร้างอนาคตที่ยั่งยืนมากขึ้นสำหรับมนุษยชาติและพันธมิตรของเรา ไอเอเอ ทรานสปอร์เทชัน ประจำปี 2565 เป็นเวทีสำคัญที่เปิดโอกาสให้เราได้แสดงจุดแข็งทางด้านเทคโนโลยีและผลิตภัณฑ์ ตลอดจนขยายเครือข่ายพันธมิตรระดับโลก\" หลี่เสี่ยวหนิง (Li Xiaoning) ประธานบริหารฝ่ายการใช้งานเชิงพาณิชย์ต่างประเทศของซีเอทีแอล กล่าว \"เราภูมิใจที่ได้เป็นหนึ่งในผู้เล่นหลักที่ขับเคลื่อนอุตสาหกรรมยานยนต์เพื่อการพาณิชย์ที่คึกคักไปพร้อมกับผู้นำระดับโลกรายอื่น ๆ\"\n\nซีเอทีแอล ได้รับรางวัลรางวัลซัพพลายเออร์ยอดเยี่ยมจากเดมเลอร์ ทรัค ในสาขา \"นวัตกรรม\" สำหรับการพัฒนาและผลิตระบบแบตเตอรีแรงดันสูงอันล้ำสมัยที่ทำให้รถวิ่งได้ในระยะทางไกลถึง 500 กิโลเมตร อีกทั้งมีอายุการใช้งานยาวนานมาก และมีความสามารถในการชาร์จไฟที่รวดเร็ว ระบบแบตเตอรีรุ่นนี้จะถูกนำไปใช้ในรถบรรทุกพลังงานไฟฟ้า อีแอ็กทรอส ลองฮอล (eActros LongHaul) ซึ่งเปิดตัวที่งานไอเอเอในปีนี้\n\nนับเป็นครั้งแรกที่เดมเลอร์ ทรัค มอบรางวัลซัพพลายเออร์ยอดเยี่ยม ในนามของบริษัทอิสระ รางวัลนี้แสดงถึงการยอมรับของเดมเลอร์ ทรัค ที่มีต่อซีเอทีแอล ในด้านประสิทธิภาพและความร่วมมือที่สูงกว่าค่าเฉลี่ย อันแสดงถึงจิตวิญญาณของการเป็นคู่ค้าที่ดี\n\nภายในงาน ซีเอทีแอลยังได้กระชับความร่วมมือกับ OEM ชั้นนำหลายราย โดยบริษัทได้ลงนามในข้อตกลงความร่วมมือเชิงกลยุทธ์กับ เทรลเลอร์ ไดนามิกส์ (Trailer Dynamics) สตาร์ทอัพสัญชาติเยอรมัน ผู้พัฒนารถกึ่งพ่วงพลังงานไฟฟ้า อี-เทรลเลอร์ (e-Trailer) ที่กำลังเข้ามากำหนดรูปแบบการขนส่งระยะไกลด้วยพลังงานไฟฟ้าสำหรับระบบโลจิสติกส์ที่ไม่มีการปล่อยมลพิษ ทั้งนี้ เทรลเลอร์ ไดนามิกส์ ตั้งใจที่จะใช้ระบบแบตเตอรีของซีเอทีแอลในโครงการต่าง ๆ ของอี-เทรลเลอร์ โดยการกำหนดค่าขนาดความจุ kWh ที่แตกต่างกัน\n\nรถกึ่งพ่วงของบริษัทจะติดตั้งระบบแบตเตอรี่ลิเธียมไอออนฟอสเฟตที่ใช้เทคโนโลยี CTP (CTP-based LFP) ของซีเอทีแอล ซึ่งมีอายุการใช้งานแบตเตอรียาวนานเป็นพิเศษ และมีเสถียรภาพทางความร้อนสูง จึงช่วยเพิ่มประสิทธิภาพและสมรรถนะของรถ ลดการใช้เชื้อเพลิง และผลที่ตามมาก็คือ ปล่อยคาร์บอนน้อยลง\n\nเทรลเลอร์ ไดนามิกส์ และซีเอทีแอล ยังวางแผนที่จะร่วมมือกันอย่างใกล้ชิดเพื่อขยายผลิตภัณฑ์อี-เทรลเลอร์ไปยังตลาดหลัก ๆ อีกทั้งจะร่วมมือกันสำรวจโซลูชันการสลับแบตเตอรี่สำหรับอี-เทรลเลอร์ และประสานกันมากขึ้นเพื่อลดการปล่อยคาร์บอน\n\nนอกจากนี้ ที่งานไอเอเอในปีนี้ ซีเอทีแอล ยังได้ลงนามบันทึกข้อตกลงความร่วมมือ (MOU) เพื่อการจัดจำหน่าย ร่วมกับบริษัท คีเบิร์ซ สวิตเซอร์แลนด์ (KYBURZ Switzerland) ซึ่งเป็นผู้ผลิตรถยนต์ไฟฟ้ารายใหญ่ที่สุดในสวิตเซอร์แลนด์ โดยทั้งสองบริษัทมีความตั้งใจที่จะทำสัญญาจัดจำหน่ายเพื่อส่งเสริมการขายผลิตภัณฑ์ของซีเอทีแอล\n\nจากความต้องการพัฒนาธุรกิจในสวิตเซอร์แลนด์ ทั้งสองฝ่ายยังตั้งใจที่จะขยายความร่วมมือในปัจจุบันไปยังโครงการอื่น ๆ ด้วย อันจะเป็นการส่งเสริมการใช้พลังงานไฟฟ้าในภาคการขนส่งของยุโรปยิ่งขึ้นไปอีก\n\nคีเบิร์ซ พัฒนา ผลิต และจัดจำหน่ายรถยนต์ไฟฟ้าคุณภาพสูงสำหรับบริษัทขนส่ง อุตสาหกรรม และบุคคลทั่วไป รถยนต์ไฟฟ้าสามล้อของบริษัทที่ใช้ในการจัดส่งพัสดุไปรษณีย์ได้กลายเป็นส่วนสำคัญของท้องถนนในหลายประเทศ\n\nด้วยความหนาแน่นของพลังงานสูง อายุการใช้งานยาวนาน ความน่าเชื่อถือสูง และความสามารถในการปรับตัวให้เข้ากับสภาพแวดล้อมที่ยากลำบาก เทคโนโลยีและผลิตภัณฑ์ที่ซีเอทีแอลนำมาจัดแสดงภายในงานจะเป็นโอกาสที่ดีในการขับเคลื่อนการใช้พลังงานไฟฟ้าในภาคการขนส่งร่วมกับพันธมิตรทั่วโลก ทั้งนี้ ซีเอทีแอลจะประกาศความร่วมมือในการใช้พลังงานไฟฟ้าเพื่อการพาณิชย์เพิ่มเติมอีกในอนาคตอันใกล้นี้\n\nเทคโนโลยีและผลิตภัณฑ์ที่เป็นนวัตกรรมของซีเอทีแอลได้รับการตอบรับอย่างดีจากตลาด และบริษัทได้จัดตั้งและกระชับความร่วมมือกับ OEM ชั้นนำเพื่อการใช้งานเชิงพาณิชย์ ซึ่งรวมถึง เดมเลอร์ ทรัค (Daimler Truck), วีดับเบิลยูซีโอ (VWCO), ยูทง (Yutong), เอฟเอดับเบิลยู กรุ๊ป (FAW Group), ตงฟง (Dongfeng) และคิง ลอง (King Long)\n\nรูปภาพ - https://mma.prnewswire.com/media/1906566/DSC6106.jpg\n\nรูปภาพ - https://mma.prnewswire.com/media/1906567/0923_2.jpg\n\nรูปภาพ - https://mma.prnewswire.com/media/1906568/0923_3.jpg\n\nรูปภาพ - https://mma.prnewswire.com/media/1906569/0923_4.jpg",
    "นักวิเคราะห์ กังวลเงินปอนด์อังกฤษร่วงต่ำเป็นสถิติใหม่เทียบกับดอลลาร์ หลังรัฐบาล ประกาศแผนลดภาษีครั้งใหญ่": "\n\nนายปีเตอร์ เอสโค นักวิเคราะห์จากบริษัทการลงทุนชื่อ เวลธี (Wealthi)ของออสเตรเลีย และนายสตีเฟน อินเนส นักวิเคราะห์จากบริษัทจัดการสินทรัพย์ชื่อ เอสพีไอ แอสเซจ แมเนจเมนท์ (SPI Asset Management)ของสวิตเซอร์แลนด์ เปิดเผยว่า เงินปอนด์ของอังกฤษร่วงต่ำสุดเป็นสถิติใหม่เมื่อเทียบกับดอลลาร์สหรัฐฯ โดยช่วงแรกของการค้าในตลาดเงินของเอเชียในวันนี้ เงินปอนด์ ร่วงมาแตะที่ 1.03 ดอลลาร์สหรัฐฯ ก่อนจะฟื้นตัวขึ้นมาอยู่ที่ 1.06 ดอลลาร์ในเช้าวันนี้ ตามเวลาของอังกฤษ หลังนักลงทุนในตลาดแสดงความกังวล กรณีนายควาซี กวาร์เต็ง รัฐมนตรีคลังอังกฤษแถลงเมื่อวันศุกร์ที่แล้วเรื่องแผนปรับลดภาษีครั้งใหญ่ที่สุดของอังกฤษในรอบ 50 ปี รวมถึงยกเลิกแผนปรับขึ้นภาษีนิติบุคคล พร้อมทั้งปรับลดอากรแสตมป์การซื้อบ้าน\n\n\n\nนักลงทุนส่วนใหญ่คาดว่า การปรับลดภาษีดังกล่าว ซึ่งเพิ่มเติมจากโครงการลดภาษีมูลค่า 45,000 ล้านปอนด์ ซึ่งรัฐบาลอังกฤษแถลงก่อนหน้านี้ อาจจะทำให้รัฐบาลอังกฤษใช้วิธีกู้เงินเพิ่มเติม เพื่อนำมาใช้จ่ายในการบริหารประเทศ ซึ่งจะทำให้หนี้สาธารณะของอังกฤษเพิ่มขึ้น อีกทั้งเงินเฟ้อจะยิ่งพุ่งสูงขึ้น ทำให้ธนาคารกลางแห่งอังกฤษ ปรับขึ้นอัตราดอกเบี้ยสูงขึ้นอีก ค่าใช้จ่ายการจำนองบ้านในแต่ละเดือนเพิ่มขึ้น กระทบผู้ซื้อบ้านหลายล้านคน ก่อนหน้านี้ ธนาคารกลางแห่งอังกฤษ ปรับขึ้นอัตราดอกเบี้ยร้อยละ 0.50 ในสัปดาห์ที่แล้ว ทำให้อัตราดอกเบี้ยของอังกฤษขยับขึ้นมาอยู่ที่ร้อยละ 2.25 เพื่อควบคุมเงินเฟ้อหลังพุ่งสูงสุดในรอบ 40 ปีคืออยู่ที่ร้อยละ 9.9 เป็นการปรับขึ้นอัตราดอกเบี้ยครั้งที่ 7 ติดต่อกัน\n\n\n\nถ้าหากค่าเงินปอนด์ยังอยู่ในระดับต่ำเช่นนี้ การนำเข้าสินค้าโภคภัณฑ์ที่ซื้อขายด้วยเงินดอลลาร์ เช่น น้ำมันดิบและก๊าซธรรมชาติจะแพงกว่าเดิมค่อนข้างมาก อีกทั้งการนำเข้าสินค้าอื่นๆจากสหรัฐฯจะมีราคาแพงขึ้นเช่นกัน นอกจากนี้ นักท่องเที่ยวอังกฤษที่ไปเที่ยวสหรัฐฯจะพบว่า เงินที่พวกเขาจะใช้จ่ายเพื่อการท่องเที่ยวจับจ่ายซื้อของได้ไม่มาก เมื่อเทียบกับช่วงก่อนที่ค่าเงินปอนด์ร่วงมากขนาดนี้เมื่อเทียบกับดอลลาร์\n\n\n\nขณะที่เงินยูโรร่วงต่ำสุดในรอบ 20 ปีเมื่อเทียบกับเงินดอลลาร์สหรัฐฯในการซื้อขายในตลาดเอเชียเมื่อเช้าวันนี้ เนื่องจากนักลงทุนส่วนใหญ่หวั่นเกรงความเสี่ยงเรื่องภาวะถดถอยทางเศรษฐกิจ ขณะที่เริ่มจะถึงฤดูหนาว ยังไม่มีทีท่าว่ายุโรปจะหาทางแก้ไขวิกฤตพลังงานอย่างไร หรือการสู้รบในยูเครนจะสิ้นสุดเมื่อใด\n\n\n\n\n\n\n\n#อังกฤษ\n\n\n\n#เงินปอนด์ร่วง\n\n\n\n#มาตรการลดภาษี",
    "หละหลวมจนพ่ายแพ้ที่ ลา โรมาเรด้า คอลัมน์ เรื่องเล่าบนเส้น 18 หลา โดย นัมเบอร์โฟร์": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nทีมชาติสเปนกลับมาลงสนามครั้งแรกในรอบ 3 เดือนหลังบุกชนะ สวิตเซอร์แลนด์ 1-0 ที่ เจนีว่า ใน เนชั่นส์ลีก ลีก เอ กลุ่ม 2 จากประตูชัยของ ปาโบล ซาราเบีย มาครั้งนี้ ทัพ ‘ลา โรฆา’ มีคิวดวลกับ สวิตเซอร์แลนด์ อีกครั้งในรายการเดียวกัน ซึ่ง หลุยส์ เอ็นรีเก้ สร้างเซอร์ไพรส์เล็กๆ ด้วยการพัก อัลบาโร่ โมราต้า แล้วส่ง มาร์โก อาเซนซิโอ ออกสตาร์ท 11 คนแรก ร่วมกับ อูไน ซิมอน , เซซาร์ อัซปิลิก้วยต้า,เอริก การ์เซีย,เปา ตอร์เรส,ยอร์ดี้ อัลบา, เซร์คิโอ บุสเก็ตส์,ปาโบล กาบี,เปดรี กอนซาเลซ,เฟร์ราน ตอร์เรส และ ปาโบล ซาราเบีย\n\nอาถรรพ์ที่ ลา โรมาเลด้า\n\n\n\nกับ สวิตเซอร์แลนด์ นั้น สเปน ถือสถิติเหนือกว่ามาก ตลอดการพบกัน 24 ครั้ง สามารถเอาชนะได้ถึง 18 ครั้ง เสมอ 5 ครั้ง และแพ้แค่เกมเดียวซึ่งก็คือนัดเปิดสนามฟุตบอลโลกที่ แอฟริกาใต้ ซึ่งหนนั้น สเปน ประสบความสำเร็จยิ่งใหญ่ด้วยการคว้าแชมป์โลกมาครองเป็นครั้งแรกในประวัติศาสตร์\n\n\n\n\n\nด้วยสถิติที่ข่มกันมิด ด้วยคุณภาพนักเตะที่ดูเหนือกว่า แต่ สวิตเซอร์แลนด์ ของ มูรัต ยาคิน สามารถทำในสิ่งที่ กรีซ เคยทำเอาไว้เมื่อ 19 ปีก่อนที่สนาม ลา โรมาเรด้า\n\n\n\n\n\nสเปน ไม่มีสนามกีฬาแห่งชาติ ในทุกครั้งที่มีเกมทีมชาติ สหพันธ์ฯ (RFEF) ใช้วิธีตระเวนไปเล่นตามเมืองต่างๆทั่วประเทศ\n\nคืนวันเสาร์ที่ผ่านมา สเปน กลับมาที่ ลา โรมาเลด้า รังเหย้าของ เรอัล ซาราโกซ่า อีกครั้ง ถือเป็นครั้งแรกในรอบ 19 ปี นับแต่เกมสุดท้ายที่พ่าย กรีซ คาบ้าน 0-1 ในยูโร 2004 รอบคัดเลือก ส่งผลให้ทีมต้องไปเตะเพลย์ ออฟ กับ นอร์เวย์ (สุดท้ายก็ผ่านเข้ารอบสุดท้าย แต่ก็ไปตกรอบแรก)\n\n\n\n\n\nมาครั้งนี้ สเปน พบความพ่ายแพ้แบบเหนือคาดอีกครั้งที่สนามแห่งนี้ ต่อ สวิตเซอร์แลนด์ ทีมที่ไม่เคยเอาชนะพวกเขาในเกมเหย้าได้เลย แต่มันได้เกิดขึ้นแล้ว\n\nที่สเปน หลายคนบอกว่านี่คือความมืดดำของ ลา โรมาเรด้า แห่งเมืองซาราโกซ่า ที่ทีมชาติไม่มีทางไขปริศนาออก\n\n\n\n\n\n\n\n\n\n…………………………….\n\nเกมรับอันหละหลวม\n\nหลายคนอาจจะบอกว่าความพ่ายแพ้นี้มาจากอาถรรพ์แห่ง ลา โรมาเรด้า ทว่าสิ่งที่ชัดเจนกว่านั้นก็คือเกมรับอันหละหลวม\n\nเกมรับของ สเปน เปิดโอกาสให้ สวิตเซอร์แลนด์ หลายครั้ง และการป้องกันลูกตั้งเตะในกรอบเขตโทษที่ย่ำแย่ ก็นำพาซึ่ง ‘ความหายนะ’\n\nอัซปิลิก้วยต้า ถูกกระแทกจนตัวปลิว ก่อนที่ มานูเอล อากานจี จะลอยตัวขึ้นโขกเน้นๆ เป็นประตูขึ้นนำ 1-0 โดยที่ก่อนหน้านั้น ทีมเกือบเสียประตูจากจังหวะเช็กล้ำหน้าพลาด\n\nการเสียประตู 1-2 ซึ่งเป็นประตูแห่งความพ่ายแพ้ มาจากการสกัดในกรอบเขตโทษไม่เด็ดขาดอีกครั้ง คราวนี้ อากานจี โฉบมาเล่นที่เสาแรกแล้วปาดเข้ากลางให้ บรีล เอ็มโบโล่ แประยะเผาขนเข้าไป\n\n\n\n\n\nอย่างไรก็ตาม เกมรับไม่ใช่งานของแผงหลังหรือ อูไน ซิมอน เท่านั้น แผงกลางและแผงหน้าก็ทำหน้าที่ในเกมรับได้แย่เช่นกัน\n\nบอลจากด้านข้าง และตรงกลางของ สวิตเซอร์แลนด์ ไหลทะลักมาถึงแดนหลังค่อนข้างเร็ว โดยปราศจากการดีเลย์เกมจากผู้เล่นในแดนบน\n\nปัญหาที่เห็นได้ชัดคือแผงหลัง,กลางและหน้าเล่นเกมรับไม่สัมพันธ์กัน ขาดการเชื่อมต่อที่ดี หรือพูดให้ชัดเจนก็คือ “ทีมเวิร์คในเกมรับแย่”\n\n…………………………….\n\nครองบอล 74%\n\nตลอดทั้ง 90 นาที สเปน เป็นฝ่ายครองบอลถึง 74% นี่คือเปอร์เซนต์ที่สูงเอามากๆ จนใครที่ไม่ได้ชมเกม จินตนาการได้ว่ามันคือการบุกพับสนามอยู่ข้างเดียว แต่ผลกลับมาว่าพวกเขาเป็นฝ่ายพ่ายแพ้ และแม้แต่โอกาสยิงเข้ากรอบก็เท่ากันที่ 4 ครั้ง\n\nปรัชญาฟุตบอลสปนเชื่อว่าการครองบอลคือการควบคุมเกม และเมื่อคุณเป็นฝ่ายควบคุมเกม เมื่อนั้นคุณก็มีโอกาสเป็นผู้ชนะ หากทว่าเกมกับ สวิตเซอร์แลนด์ เป็นอีกครั้งที่ทำลายความเชื่อในปรัชญานี้\n\n\n\n\n\nเด็กๆของ ยาคิน ไม่สนใจเรื่องการครองบอล พวกเขาเล่นตามแท็คติก รับแล้วโต้ เน้นเกมรับให้แข็งแกร่งเข้าไว้ และเมื่อได้ที่โอกาสเปิด ไม่ว่าจะจากความผิดพลาดของ สเปน หรือจากลูกเซตพีซเมื่อนั้นพวกเขาจะเล่นเกมรุก\n\n\n\n\n\nพ่ายแพ้เกมนี้ สิ่งที่ต้องทบทวนไม่ใช่เรื่องของปรัญชาหรือแนวทางการเล่นเพราะถ้าใครรู้จัก สเปน ดี จะรู้ว่าพวกเขาไม่มีทางเปลี่ยน หากแต่สิ่งที่ต้องทบทวนก็คือแนวทางในการแก้ปัญหาเมื่อต้องเจอกับทีมที่เล่นในแท็คติกนี้\n\n\n\n\n\nสเปน จะมีวิธีเอาชนะอย่างไร ? เพราะการเล่นในรูปแบบหลัก หลายๆครั้งก็ไม่ตอบโจทย์ หาก เอ็นรีเก้ หาทางแก้ได้ นี่จะเป็นเหมือนกุญแจทองคำไขสู่ความสำเร็จในฟุตบอลโลกที่ กาตาร์ นอกเหนือไปจากการยกระดับเกมรับให้เหนียวแน่นขึ้น\n\nเหลือเวลาอีก 60 วันเท่านั้น ฟุตบอลโลกที่ กาตาร์ ก็จะเปิดฉากขึ้น เวลาที่มีอยู่ น่าคิดว่ามันมากพอหรือไม่สำหรับ เอ็นรีเก้ ในการแก้ไขปรับปรุง ทัพกระทิงดุ ให้พร้อมในการสู้ศึก\n\n\n\n\n\n\n\n\n\n…………………………….\n\nเอ็นรีเก้ : เราเล่นครึ่งแรกได้แย่ที่สุดตั้งแต่ผมคุมทีม\n\nเกมนี้เราเริ่มต้นด้วยความมุ่งมั่นเหมือนอย่างที่เคยเป็นมาเสมอ แต่ว่าคู่ต่อสู้กดดันเราได้ดีมาก พวกเขามีสภาพร่างกายที่แข็งแกร่ง บีบให้เราไม่สามารถเล่นฟุตบอลในแบบฉบับของตัวเองได้ถนัด\n\nในครึ่งเวลาแรก เราขาดความชัดเจน นับเป็นครึ่งที่แย่ที่สุด ตั้งแต่ผมเป็นเทรนเนอร์ทีมชาติมา ส่วนในครึ่งหลัง เราทำได้ดีขึ้น เราตามตีเสมอสำเร็จ แต่ก็มาเสียประตูจากลูกเตะมุมอีกครั้ง\n\nความพ่ายแพ้เจ็บปวดเสมอ มันเป็นเรื่องน่าเสียดาย ตั้งแต่ต้นเราสร้างความอันตรายได้มาก 2 ประตูจาก 2 ลูกเตะมุม ลูกแรกเราป้องกันได้ดีแล้ว แต่ลูกที่ 2 เราต้องปรับปรุบให้ดีขึ้น\n\nเราไม่ใช่เครื่องจักร ย่อมมีบางวันที่เราขาดความแม่นยำไปแม้ว่าจะควบคุมเกมทั้งสนามเอาไว้ได้ก็ตาม ผมมองไม่เห็นเหตุผลที่เราจะต้องตื่นตระหนก ผมชอบความเชื่อที่ทีมมี นัดชิงชนะเลิศจะเป็นเกมที่ โปรตุเกส เราจะไปคว้าชัยชนะที่นั่น เราจะทำมัน ความพ่ายแพ้นี้ ไม่ได้สร้างความสงสัยให้กับผมก่อนที่จะลุยฟุตบอลโลกด้วยเช่นกัน\n\nเจมส์ ลา ลีกา\n\n\n\n",
    "โปรตุเกสลุ้นแซงนำฝูงกลุ่ม! โรนัลโด้ นำบุกกระซวก,เช็กเต็มสูบสู้ศึก เนชั่นส์ ลีก": "เช็ก - โปรตุเกส\n\nถ่ายทอดสด : UEFA.tv (เวลา : 01.45 น.)\n\nสนาม : ฟอร์ตูน่า อารีน่า, ปราก\n\nสภาพทีมโดยทั่วไป\n\nเช็ก\n\nยาโรสลาฟ ซิลฮาวี่ เทรนเนอร์ทีมชาติเช็ก พาทีมแพ้สเปน 0-2 ในเกมเนชั่นส์ ลีกล่าสุด เป็นการแพ้ 2 นัดติด\n\nซิลฮาวี่ประกาศรายชื่อลูกทีมชุดล่าสุดออกมาแล้ว ซึ่งมีการเปลี่ยนแปลงจากชุดก่อนหน้านี้พอสมควร ที่เด่นๆก็คือการกลับมาอยู่ในโผอีกครั้งของปาทริค ชิค กองหน้าตัวเก่งจากเลเวอร์คูเซ่น ที่พลาดช่วยทีมมาตลอด 3 เกมก่อนหน้านี้ เนื่องจากสภาพร่างกายไม่สมบูรณ์\n\nรวมไปถึงยิรี่ พาฟเลนก้า ประตูเบรเมน และ ปีเตอร์ เซฟชิค มิดฟิลด์สลาเวีย ปราก ที่หายเจ็บแล้ว แต่รายหลังต้องรอทดสอบความฟิต เพราะล่าสุดมีอาการป่วย\n\nส่วนแกนหลักรายอื่นๆ ไม่ว่าจะเป็นโทมัส วาคลิค, วลาดิเมียร์ ซูฟัล, โทมัส ซูเช็ค, อันโตนิน บารัค, วาคลาฟ แซร์นี่ และ ยาคุบ ยานค์โต้ ต่างพร้อมบู๊ทั้งหมด\n\nโปรตุเกส\n\nแฟร์นานโด ซานโต๊ส เทรนเนอร์ทีมชาติโปรตุเกส พาทีมแพ้สวิตเซอร์แลนด์ 0-1 ในเกมเนชั่นส์ ลีกล่าสุด เป็นการแพ้นัดแรกในรอบ 5 เกม\n\n\"ลุงซานโต๊ส\" แบโผลูกทีมฝอยทองชุดล่าสุดออกมาแล้ว ซึ่งมีการเปลี่ยนแปลงจากชุดก่อนพอสมควร หลายรายหลุดโผไป เช่นรุย ซิลวา, ดาวิด การ์โม่, ชูเอา มูตินโญ่, อังเดร ซิลวา และ กอนชาโล่ เกเดส เป็นต้น สวนทางกับคริสเตียโน่ โรนัลโด้ สตาร์กัปตันทีม ที่กลับมามีชื่ออีกครั้ง หลังไม่ได้มีส่วนร่วมกับทีมในโปรแกรมฟีฟ่า เดย์ รอบก่อน\n\nพร้อมเปิดโอกาสให้ 3 แข้งหน้าใหม่ทั้งโชเซ่ ซา, ติอาโก้ ฌาโล่ และ กอนชาโล่ รามอส เข้ามาติดธงครั้งแรก\n\nส่วนเปเป้ และ ราฟาแอล เกร์เรยโร่ เดิมทีมีชื่อ แต่ล่าสุดถอนตัวไปแล้วจากอาการบาดเจ็บ ขณะที่ราฟา ซิลวา กองหน้าเบนฟิก้า ประกาศอำลาทีมชาติไปแล้วบนวัยแค่ 29\n\nอย่างไรก็ตามเกมนี้แนวรับจะไม่มีชูเอา กานเซโล่ กองหลังแมนฯ ซิตี้ที่ติดโทษแบน หลังสะสมใบเหลืองครบโควตา จึงเป็นโอกาสของดิโอโก้ ดาโล่ต์ ที่ฟอร์มกำลังดีกับแมนฯ ยูไนเต็ด\n\nนักเตะที่คาดว่าจะลงสนาม\n\nเช็ก (3-4-2-1) : โทมัส วาคลิค - ดาวิด ซิม่า, ยาคุบ บราเบ็ค, วาคลาฟ เยเมลก้า - วลาดิเมียร์ ซูฟัล, โทมัส ซูเช็ค, อันโตนิน บารัค, ยาโรสลาฟ เซเลนี่ - วาคลาฟ แซร์นี่, ยาคุบ ยานค์โต้ - ปาทริค ชิค\n\nเทรนเนอร์ : ยาโรสลาฟ ซิลฮาวี่\n\nโปรตุเกส (4-3-3) : รุย ปาตริซิโอ - ดิโอโก้ ดาโล่ต์, รูเบน ดิอ๊าส, ดานิโล่ เปเรยร่า, นูโน่ เมนเดส - รูเบน เนเวส, วิลเลี่ยม คาร์วัลโญ่, บรูโน่ แฟร์นันเดส - แบร์นาร์โด้ ซิลวา, คริสเตียโน่ โรนัลโด้, ราฟาเอล เลเอา\n\nเทรนเนอร์ : แฟร์นานโด ซานโต๊ส\n\nผู้ตัดสิน : เซอร์ดาน โยวาโนวิช (เซอร์เบีย)\n\nอันดับโลกล่าสุด\n\nเช็ก : อันดับ 32\n\nโปรตุเกส : อันดับ 9\n\nผลการพบกัน 5 นัดหลังสุด\n\nวัน/เดือน/ปี รายการ ผลการแข่งขัน\n\n10/06/22 เนชั่นส์ ลีกโปรตุเกส 2 - 0 เช็ก\n\n22/06/12 ยูโรเช็ก 0 - 1 โปรตุเกส\n\n11/06/08 ยูโรเช็ก 1 - 3 โปรตุเกส\n\n24/06/96 ยูโรเช็ก 1 - 0 โปรตุเกส\n\nผลงาน 5 นัดหลังสุด\n\nเช็ก\n\n13/06/22 แพ้ สเปน 0-2 (เยือน) เนชั่นส์ ลีก\n\n10/06/22 แพ้ โปรตุเกส 0-2 (เยือน) เนชั่นส์ ลีก\n\n06/06/22 เสมอ สเปน 2-2 (เหย้า) เนชั่นส์ ลีก\n\n03/06/22 ชนะ สวิตเซอร์แลนด์ 2-1 (เหย้า) เนชั่นส์ ลีก\n\n30/03/22 เสมอ เวลส์ 1-1 (เยือน) กระชับมิตร\n\nโปรตุเกส\n\n13/06/22 แพ้ สวิตเซอร์แลนด์ 0-1 (เยือน) เนชั่นส์ ลีก\n\n10/06/22 ชนะ เช็ก 2-0 (เหย้า) เนชั่นส์ ลีก\n\n06/06/22 ชนะ สวิตเซอร์แลนด์ 4-0 (เหย้า) เนชั่นส์ ลีก\n\n03/06/22 เสมอ สเปน 1-1 (เยือน) เนชั่นส์ ลีก\n\n30/03/22 ชนะ มาซิโดเนียเหนือ 2-0 (เหย้า) คัดบอลโลก\n\nสรุปตารางอันดับคะแนนเหย้า-เยือน ยูฟ่า เนชั่นส์ ลีก เอ กลุ่ม 2",
    "‘กระทิงดุ’ เขาหักแพ้คาบ้าน / ‘ฝอยทอง’ เฮแซงรั้งจ่าฝูง": "ศึกฟุตบอล ยูฟ่า เนชันส์ ลีก ลีก A กลุ่ม 2 เมื่อวันเสาร์ที่ 24 ก.ย. ที่ผ่านมา สเปน เปิดสนามเอสตาดิโอ ลา โรมาเรดา รับการมาเยือนของ สวิตเซอร์แลนด์ โดยครึ่งแรกเป็นทีมเยือนนำก่อน 1-0 จาก มานูเอล อคานยี นาทีที่ 21\n\nเข้าสู่ครึ่งหลัง “กระทิงดุ” มาได้ประตูตีเสมอเป็น 1-1 จาก จอร์ดี อัลบา ในนาทีที่ 56 แต่อีกแค่ 2 นาทีถัดมา บรีล เอ็มโบโล ยิงให้ทีมเยือนขยับนำอีกครั้งเป็น 2-1 เวลาที่เหลือไม่มีประตูเพิ่ม จบเกม สวิตเซอร์แลนด์ บุกชนะ 2-1\n\nส่วนเกมอีกคู่ “ฝอยทอง” โปรตุเกส บุกถล่ม เช็ก 4-0 โดยได้จาก ดีโอโก ดาโลต์ คนเดียว 2 ประตู นาทีที่ 33 และ 52 ส่วนอีก 2 ประตูได้จาก บรูโน แฟร์นันด์ส นาทีที่ 45+2 และ ดีโอโก โชตา นาทีที่ 82 ส่งผลให้ โปรตุเกส มีเพิ่มเป็น 10 แต้มจาก 5 นัด แซงรั้งจ่าฝูง นำหน้า สเปน 2 คะแนน ส่วน สวิตเซอรืแลนด์ อยู่ที่ 3 มี 6 แต้ม และ เช็ก รั้งบ๊วย มี 4 คะแนน\n\nเครดิตภาพ : REUTERS",
    "คริสตีส์ เตรียมนำ ‘เพชรสีชมพูนำโชค’ ออกประมูล คาดได้ราคาสูงถึง 1,320 ล้านบาท": "คริสตีส์ เตรียมนำ ‘เพชรสีชมพูนำโชค’ ออกประมูล คาดได้ราคาสูงถึง 1,320 ล้านบาท\n\nเอเอฟพี รายงานสำนักประมูลคริสตีส์ ในนครเจนีวา ประเทศสวิตเซอร์แลนด์ จะนำเพชรสีชมพูหายาก น้ำหนัก 18.18 กะรัต ซึ่งถือเป็น ตัวเลขแห่งความโชคดีของคนในเอเชีย ซึ่งหมายถึง ความเจริญ รุ่งเรือง ออกประมูลเป็นครั้งแรกในวันที่ 8 พฤศจิกายน 2565 คาดว่าจะได้รับความสนใจจากนักสะสมทั่วโลก และคาดว่าน่าจะทำราคาประมูลอยู่ระหว่าง 25 ล้านดอลลาร์- 35 ล้านดอลลาร์ หรือราว 942 ล้านบาท-1,320 ล้านบาท\n\nเพชรสีชมพูรูปทรงลูกแพร์ น้ำหนัก 18.18 กะรัต ถูกประดับบนแหวน ขนาบข้างด้วยเพชรสีขาวเม็ดใหญ่ ซึ่ง แองเจลส เบอร์เดน ผู้เชี่ยวชาญอาวุโส ด้านเครื่องประดับของสำนักประมูลคริสตีส์ ให้สัมภาษณ์เอเอฟพีว่า\n\n“น้ำหนัก 18.18 กะรัต ถือเป็นตัวเลขนำโชคสำหรับเจ้าของ และเป็นอัญมณีที่งดงาม เพชรสีชมพูน้ำงามที่มีสีชมพูเด่นชัดขนาดนี้ ด้วยน้ำหนักขนาดนี้ นับเป็นเพชรที่หาได้ยากยิ่ง ฉันยังไม่รู้ว่าจะหาเพชรสีชมพูแบบนี้ได้จากที่ไหนอีก ”\n\nขณะที่นี่คือเพชรสีชมพูรูปทรงลูกแพร่เม็ดใหญ่ที่สุดที่มีการนำออกประมูล แต่ก่อนหน้านี้เคยมีเพชรสีชมพูรูปทรงคุชชั่น หรือรูปทรงสี่เหลี่ยมขอบมน เม็ดใหญ่ที่สุดน้ำหนัก 18.96 กะรัต เรียกว่า วินส์ตัน พิ้งค์ เลกาซี (Winston Pink Legacy) ที่สำนักประมูลคริสตีส์ เคยนำออกประมูลเมื่อปี 2561 ได้ราคาสูงกว่า 50 ล้านดอลลาร์ หรือราว 1,885 ล้านบาท และเป็นเพชรที่ได้ราคาต่อกะรัตสูงที่สุดเท่าที่มีการซื้อขายกัน\n\nอย่างไรก็ตาม เมื่อปีที่แล้ว สำนักประมูลโซเธบี้ส์นำเพชรสีชมพู The giant Raj Pink น้ำหนัก 37.3 กะรัตออกประมูล โดยคาดว่าจะทำราคาได้สูงถึง 30 ล้านดอลลาร์ ราว 1,131 ล้านบาท แต่กลับทำราคาได้ไม่ถึงตามที่คาดการณ์ไว้",
    "เปิดโครงการ Rare & Share สั่งเมนูพิเศษจาก \"เชฟเดวิด ฮาร์ดวิก\" ร่วมบริจาคช่วยผู้ป่วย \"กล้ามเนื้ออ่อนแรง\"": "มูลนิธิโรคกล้ามเนื้ออ่อนแรง ร่วมกับ สถานทูตสวิตเซอร์แลนด์ ประจำประเทศไทย เชิญชวนผู้สนใจร่วมสนับสนุนในการช่วยเหลือผู้ป่วยโรคกล้ามเนื้ออ่อนแรง ในโครงการ Rare & Share เพื่อช่วยเหลือผู้ป่วยโรคกล้ามเนื้ออ่อนแรง ด้วยการสัมผัสประสบการณ์การรับประทานเมนูสุดพิเศษจากห้องอาหาร อิกนีฟ แบงคอก โรงแรมเดอะ เซนต์ รีจิส กรุงเทพฯ ในงานดินเนอร์การกุศล The Rare & Share Dining experience ได้รับพระมหากรุณาธิคุณจาก ศาสตราจารย์ ดร. สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี เสด็จไปทรงเป็นประธาน ในวันเสาร์ที่ 3 กันยายน 2565 เวลา 18.00 - 20.00 น. ณ ห้องแอสเตอร์ บอลรูม โรงแรมเดอะ เซนต์ รีจิส กรุงเทพฯจากสถานการณ์โรคกล้ามเนื้ออ่อนแรง (Spinal Muscular Atrophy: SMA) ที่จัดอยู่ในกลุ่มโรคหายาก ที่สังคมไทยไม่ค่อยรู้จักมากนัก โดยประเทศไทยพบผู้ป่วยโรคกล้ามเนื้ออ่อนแรงประมาณ 200 คน แม้จำนวนดังกล่าวอาจไม่มากนัก แต่โรคกลับส่งผลกระทบอย่างมากต่อคุณภาพชีวิตของผู้ป่วยและผู้ดูแล แพทย์ระบุว่าผู้ป่วยกว่าร้อยละ 70 ต้องการข้อมูลการรักษา และเข้าถึงระบบการรักษาอย่างทันท่วงที ซึ่งมูลนิธิโรคกล้ามเนื้ออ่อนแรง และสถานทูตสวิตเซอร์แลนด์ ประจำประเทศไทย ได้ให้ความสำคัญกับกลุ่มผู้ป่วยกลุ่มดังกล่าว จึงได้เข้าร่วมสนับสนุน โครงการ Rare & Share ที่มีแนวคิดริเริ่มจาก โรช ไทยแลนด์ เพื่อที่จะสร้างการตระหนักรู้เกี่ยวกับโรคหายาก โดยเฉพาะโรคกล้ามเนื้ออ่อนแรง ชนิด SMA และโรคปลอกประสาทอักเสบชนิด NMOSD (Neuromyelitis Optica Spectrum Disorder)โครงการ Rare & Share เป็นโครงการที่เปิดโอกาสให้ผู้มีจิตศรัทธาและประชาชนทั่วไปมีโอกาสรู้จักโรคและช่วยเหลือกลุ่มผู้ป่วยโรคกล้ามเนื้ออ่อนแรง ด้วยการเชิญชวนให้ผู้สนใจสั่งเมนูซิกเนเจอร์สุดพิเศษ รังสรรค์โดยฝีมือ ของ เชฟเดวิด ฮาร์ดวิก ณ โรงแรมเดอะ เซนต์ รีจิส กรุงเทพฯ ที่เพิ่งได้รับรางวัล 1 ดาวมิชลิน จากมิชลินไกด์ ไทยแลนด์ ปี 2022 ชุดเมนูในค่ำคืนวันเสาร์ที่ 3 กันยายน 2565 ประกอบด้วยอาหาร 5 คอร์ส ได้แก่ 1.Fried Chicken Taco & Red Beet Injection 2. Starters Lettuce Green Apple Red Cabbage Hamachi 3. Egg Shell smoked 4.Wagyu Striploin 5.Dessert ซึ่งอาหารทุกจานได้มีการเชื่อมโยงแนวคิดกับผู้ป่วยโรคกล้ามเนื้ออ่อนแรง อาทิ การสร้างสรรค์อาหารที่ผู้ป่วยเด็กชื่นชอบแต่ยังคงมีประโยชน์ นอกจากนี้ยังได้ออกแบบอุปกรณ์ ภาชนะที่ใช้บนโต๊ะเป็นพิเศษ อาทิ ช้อนส้อมยักษ์ที่มีน้ำหนัก เพื่อสะท้อนความยากลำบากในการใช้ชีวิตประจำวัน การหยิบจับสิ่งของในเด็กที่มีภาวะกล้ามเนื้ออ่อนแรง รวมไปถึงสะท้อนความทุ่มเทของพ่อแม่ที่ต้องใช้เวลาในการดูแลลูกที่ป่วยตลอด 24 ชั่วโมงสำหรับเมนูสร้างสรรค์จากโครงการ Rare & Share ในปลายปี พ.ศ. 2565 นี้ จะเปิดโอกาสให้สัมผัสประสบการณ์อาหารมื้อพิเศษกันเพียง 3 วันเท่านั้นคือ วันอาทิตย์ที่ 9 ตุลาคม วันพฤหัสบดีที่ 3 พฤศจิกายน และวันอาทิตย์ที่ 4 ธันวาคม 2565 ที่โรงแรม เดอะ เซนต์ รีจิส กรุงเทพฯ ผู้ที่สนใจสามารถสำรองที่นั่งได้ที่ events.bangkok1@stregis.com หรือ โทร 02-207-7777และสำหรับปี พ.ศ. 2566 จะเปิดโอกาสพิเศษให้ผู้ที่สนใจสนับสนุนโครงการ Rare & Share เข้าร่วมรับประทานอาหารมื้อพิเศษที่ร้านอาหาร Clara และร้านอาหาร J’AIME ทุกการสนับสนุนอาหารมื้อพิเศษนี้ จะได้ร่วมบริจาคเงินให้กับศิริราชมูลนิธิ กองทุนโรคกล้ามเนื้ออ่อนแรง โดยโครงการ Rare & Share เพื่อช่วยเหลือผู้ป่วยโรคกล้ามเนื้ออ่อนแรงสำหรับโรคกล้ามเนื้ออ่อนแรงหรือ SMA นั้น เป็นหนึ่งในโรคทางพันธุกรรมที่ถือเป็นสาเหตุการเสียชีวิตอันดับต้นๆ ของผู้ป่วยเด็ก โดยผู้ป่วยจะไม่สามารถควบคุมกล้ามเนื้อได้ ทำให้สูญเสียความสามารถในการเคลื่อนไหว หายใจ หรือกลืนอาหารลำบาก ทำให้เด็กเหล่านี้ขาดโอกาสหลายอย่างในสังคม ถึงแม้ว่าจะมีระดับสติปัญญาเทียบเท่ากับเด็กปกติทั่วไปศ.ดร. นพ.ประสิทธิ์ วัฒนาภา คณบดีคณะแพทยศาสตร์ศิริราชพยาบาล มหาวิทยาลัยมหิดล และประธานมูลนิธิโรคกล้ามเนื้ออ่อนแรง ย้ำว่าการจะดูแลผู้ป่วยเด็กโรคกล้ามเนื้ออ่อนแรง นอกจากจะต้องการการดูแลเชิงบูรณาการจากแพทย์สหสาขาวิชาแล้ว ความร่วมมือและการสนับสนุนจากภาครัฐ ภาคเอกชน และทุกฝ่ายในสังคมที่หันมาให้ความใส่ใจต่อผลกระทบของโรคที่เกิดกับผู้ป่วยเด็กเหล่านี้มากขึ้น เพื่อให้ผู้มีอำนาจตัดสินในเชิงนโยบายและการระบบดูแลสุขภาพของประเทศไทยแสวงหาหนทางให้ผู้ป่วยเด็กมีโอกาสเข้าถึงคุณภาพชีวิตที่ดีขึ้นคอนราดีน ราซี อุปทูตรักษาการ สถานเอกอัครราชทูตสวิตเซอร์แลนด์ ประจำประเทศไทย กล่าวว่า จากข้อมูลพบว่าร้อยละ 95 ของโรคหายากนั้นยังไม่มีวิธีรักษา “สถานเอกอัครราชทูตให้การสนับสนุนโครงการ Rare & Share อันมีเป้าประสงค์ที่จะสร้างการรับรู้เกี่ยวกับโรคหายากในวงกว้าง และให้การสนับสนุนเงินทุนช่วยเหลือผู้ป่วย โดยเฉพาะผู้ป่วยเด็ก”ด้าน ฟาริด บิดโกลิ ผู้จัดการทั่วไป บริษัท โรช ไทยแลนด์ เมียนมาร์ กัมพูชา และลาว กล่าวว่า โรชให้ความสำคัญกับผู้ป่วยโรคหายากเป็นอย่างยิ่ง ผู้ป่วยกลุ่มนี้จะได้รับผลกระทบในการใช้ชีวิตแต่ละวันและต้องจัดการกับความยากลำบากจากโรคที่ซับซ้อนและท้าทายนี้ตลอดชีวิต โดยเฉพาะผู้ป่วยโรคกล้ามเนื้ออ่อนแรงชนิด SMA ซึ่งส่งผลกระทบต่อคนในครอบครัว และผู้ดูแลอย่างมาก โรชจึงลงทุนด้านการวิจัยและพัฒนาการรักษาโรคกลุ่มนี้อย่างจริงจัง รวมถึงการร่วมมือกับหน่วยงานต่างๆ และผู้เชี่ยวชาญด้านโรคหายาก เพื่อผลลัพธ์ที่ดีในการให้คนไข้ใช้ชีวิตได้อย่างมีความหมายในทุกๆ วัน ดังนั้นโครงการ Rare & Share จึงเกิดขึ้นเพื่อช่วยเหลือผู้ป่วยโรคกล้ามเนื้ออ่อนแรงสำหรับผู้ที่ต้องการบริจาคเงินให้กับมูลนิธิกล้ามเนื้ออ่อนแรงโดยตรง สามารถบริจาคได้ที่ มูลนิธิโรคกล้ามเนื้ออ่อนแรง (แบบไม่ลดหย่อนภาษี) ธนาคารไทยพาณิชย์ สาขาบิ๊กซีสะพานควาย ชื่อบัญชี มูลนิธิโรคกล้ามเนื้ออ่อนแรง 033-406813-6 หรือ บริจาคเงินผ่านศิริราชมูลนิธิ เพื่อนำไปลดหย่อนภาษี ชื่อบัญชี “ศิริราชมูลนิธิ” ธนาคารไทยพาณิชย์ (กระแสรายวัน) สาขาศิริราช เลขที่บัญชี 016-3-00049-4",
    "พร้อมสู้ลิเวอร์พูล! เชลซี ล็อกเป้า เบนนาเซอร์ เสริมแกร่ง ม.ค.": "แม้ \"สิงโตน้ำเงินคราม\" จะเซ็นสัญญากับ เดนิส ซากาเรีย เมื่อช่วงซัมเมอร์นี้ แต่ ดาวเตะทีมชาติสวิตเซอร์แลนด์ ก็ย้ายมาจาก \"ม้าลาย\" ยูเวนตุส แบบยืมตัวเท่านั้น ส่วนออปชั่นซื้อถาวร ก็ยังไม่ชัวร์ว่าสโมสรจะเลือกใช้หรือไม่\n\nทีมของกุนซือแกรม พ็อตเตอร์ มีกองกลางชั้นดีอยู่ในทีมหลายคน แต่กระนั้นพวกเขาอาจจะหาแข้งใหม่มาเสริมทัพเนื่องจาก เอ็นโกโล่ ก็องเต้ และ จอร์จินโญ่ จะหมดสัญญาในปี 2023\n\nด้วยเหตุนี้ \"กัลโช่แมร์กาโต้\" สื่อดังในประเทศอิตาลี รายงานว่า พ็อตเตอร์ แสดงความสนใจอยากเซ็นสัญญากับ เบนนาเซอร์ แม้ว่าจะต้องเปิดศึกนอกรอบกับ \"หงส์แดง\" ก็ตาม\n\nจากรายงานระบุว่า มิลาน ไม่มีความคิดที่จะขาย กองกลางทีมชาติแอลจีเรีย วัย 24 ปี หากได้ค่าตัวน้อยกว่า 35 ล้านปอนด์ (ราว 1,540 ล้านบาท) นอกจากนี้ \"รอสโซเนรี่\" ยังหวังว่านักเตะจะต่อสัญญาฉบับใหม่กับต้นสังกัด เนื่องจากสัญญาปัจจุบันของเขาจะหมดลงหลังจบซีซั่น 2023/2024\n\nทั้งนี้ เบนนาเซอร์ ทำผลงานได้โดดเด่นในถิ่นซาน ซีโร่ ด้วยการซัดไป 4 ประตูกับ 7 แอสซิสต์จากการเล่นให้กับต้นสังกัดจำนวน 114 เกมนับตั้งแต่ย้ายมาจาก เอ็มโปลี เมื่อปี 2019 ที่สำคัญเขายังมีส่วนช่วยให้สโมสรคว้าแชมป์กัลโช่ เซเรีย อา ครั้งแรกในรอบ 11 ปีเมื่อซีซั่นที่ผ่านมา",
    "Swiss National Bank แนะ EUR/CHF ลดลง 5-7% ต่อปี": "อัตราแลกเปลี่ยนจริงที่มีเสถียรภาพต้องใช้ EUR/CHF . ที่ต่ำกว่า\n\nตั้งแต่เดือนมิถุนายน SNB มีความชัดเจนมาก: หลังจากหลายปีของการต่อสู้กับภาวะเงินฝืด ปัจจุบันถือว่าเงินเฟ้อสูงเกินไป และ SNB ต้องการตอบสนองโดยการปรับขึ้นอัตราดอกเบี้ย อัตราเงินเฟ้อแตะ 3.5% ในเดือนสิงหาคม ซึ่งต่ำกว่าอัตราเงินเฟ้อของประเทศเพื่อนบ้าน แต่สูงกว่าเป้าหมายของ SNB ที่อยู่ระหว่าง 0% ถึง 2% เนื่องจาก SNB ไม่ได้ต่อสู้กับอัตราแลกเปลี่ยนที่มีมูลค่าสูงเกินไปอีกต่อไป แต่เชื่อว่าฟรังก์สวิสที่แข็งค่าอยู่ในเกณฑ์ดี ตอนนี้จึงสามารถขึ้นอัตราดอกเบี้ยได้อย่างรวดเร็ว โดยไม่จำเป็นต้องติดตามการเคลื่อนไหวของ ECB นี่คือสาเหตุที่ ECB ก้าวไปข้างหน้าด้วยการเพิ่มอัตรา 50 คะแนนพื้นฐานในเดือนมิถุนายน มีข้อสงสัยเล็กน้อยว่า SNB จะขึ้นอัตราอย่างน้อย 75 คะแนนพื้นฐานในการประชุมวันพฤหัสบดี การปรับขึ้นค่าพื้นฐาน 100 จุด เช่นเดียวกับ Riksbank ไม่ได้เป็นปัญหา โดยเฉพาะอย่างยิ่งเนื่องจาก SNB ประชุมเพียงครั้งเดียวทุกไตรมาส ซึ่งแตกต่างจากธนาคารกลางอื่นๆ อย่างไรก็ตาม ด้วยอัตราเงินเฟ้อ “เท่านั้น” ที่ 3.5% ในสวิตเซอร์แลนด์และค่าเงินฟรังก์สวิสที่แข็งค่าทำให้อัตราเงินเฟ้อนำเข้าลดลง 100 จุดอาจเคลื่อนไหวมากเกินไปเล็กน้อย ดังนั้นการปรับขึ้น 75 จุดยังคงมีแนวโน้มมากกว่า\n\nเมื่อพูดถึงเรื่อง FX EUR/CHF ได้ลดลงอย่างต่อเนื่องตั้งแต่เดือนมิถุนายน การขับเคลื่อนแนวโน้มนี้เป็นข้อความสำคัญจาก SNB ที่ (i) ต้องการให้อัตราแลกเปลี่ยนที่แท้จริงมีเสถียรภาพและ (ii) จะเข้าไปแทรกแซงตลาด FX ทั้งสองด้าน ในทางปฏิบัติ เราคิดว่านั่นหมายถึง SNB ต้องการจัดการ EUR/CHF ให้ต่ำลง\n\nแก่นของเรื่องคือ SNB ที่กระฉับกระเฉงกว่าและมองว่าในฐานะเศรษฐกิจแบบเปิดขนาดเล็ก อัตราแลกเปลี่ยนที่แท้จริงที่อ่อนตัวลงนั้นไม่เหมาะสมในขณะนี้ เนื่องจากมันจะให้การกระตุ้นเพิ่มเติมในเวลาที่ CPI พุ่งเกินค่าเข้าใกล้ แต่ ไม่เกิน 2% เป้าหมาย\n\nอัตราแลกเปลี่ยนจริงที่มีเสถียรภาพหมายถึงอะไรในทางปฏิบัติ? ในกรณีของสวิตเซอร์แลนด์ ซึ่งอัตราเงินเฟ้อในหมู่คู่ค้าสูงกว่าประเทศสวิตเซอร์แลนด์เกือบ 5% หมายความว่าจำเป็นต้องเพิ่มอัตราแลกเปลี่ยนถ่วงน้ำหนักการค้าเพียงเล็กน้อย 5% เพื่อรักษาอัตราแลกเปลี่ยนที่แท้จริงให้คงที่ ค่อนข้างสะดวก ดังที่เราแสดงในแผนภูมิด้านล่าง การแข่งขันล่าสุดของค่าเงินฟรังก์สวิสทำให้ฟรังก์สวิสถ่วงน้ำหนักการค้าเพิ่มขึ้นประมาณ 5% เมื่อเทียบเป็นรายปี\n\nการไม่ได้เป็นสมาชิกของกลุ่ม G20 ทำให้สวิตเซอร์แลนด์มีละติจูดเพิ่มขึ้นเล็กน้อยด้วยแนวทางปฏิบัติ FX และการวิเคราะห์ข้างต้นแนะนำว่า SNB อาจเรียกใช้ Managed Float ที่นี่ ด้วยเงินสำรอง FX จำนวนมากที่ใกล้เคียงกับ CHF900 พันล้าน SNB ยังคงเป็นกำลังสำคัญที่ต้องคำนึงถึงและมีอำนาจการยิงสำรองโฟลตที่มีการจัดการนี้ ดังนั้นข้อสังเกตจาก SNB ในเดือนมิถุนายนว่ามีแผนจะเข้าไปแทรกแซงตลาดทั้งสองด้าน\n\nเช่นเดียวกับธนาคารแห่งชาติเช็ก (CNB) SNB ได้ทดลองกับชั้น FX ก่อนหน้านี้ แต่โฟลตที่มีการจัดการที่กำลังดำเนินการอยู่ในปัจจุบันนั้นคล้ายกับกิจกรรมที่ดำเนินการโดยธนาคารกลางสิงคโปร์ (MAS) ซึ่งใช้โฟลตที่มีการจัดการอย่างเป็นทางการในชุดเครื่องมือทางการเงิน .",
    "จบไม่สวยแต่ซึ้ง ! เฟเดอเรอร์ สุดมีความสุขแม้แพ้แมตช์สุดท้ายอาชีพนักเทนนิส": "โรเจอร์ เฟเดอเรอร์ นักเทนนิสชื่อดังชาวสวิตเซอร์แลนด์ จับคู่ ราฟาเอล นาดาล แร็กเกตสแปนิช แพ้ให้กับ แจ็ก ซ็อก และ ฟรานเซส ติอาโฟ คู่หูแดนมะกัน 1-2 เซต ในการแข่งขันประเภทคู่ รายการ เลเวอร์ คัพ 2022 ที่สนาม โอทู อารีนา ประเทศอังกฤษ เมื่อวันศุกร์ที่ 23 กันยายนที่ผ่านมา\n\n\"เฟดเอ็กซ์\" กับ นาดาล ทำผลงานได้อย่างยอดเยี่ยมในเซตแรก เมื่อพวกเขาเอาชนะคู่หูจากแดนลุงแซม 6-4 อย่างไรก็ตาม ซ็อก กับ ติอาโฟ สามารถพลิกสถานการณ์กลับมาชนะ 7-6 (7-2) สำหรับเซตสุดท้าย เฟเดอเรอร์ และ นาดาล พลาดท่าให้กับคู่แข่ง 9-11 ส่งผลให้แพ้ไปในประเภทคู่ และทำให้ทีมรวมดาราโลก กลับมาตีเสมอทีมยุโรป 2-2 โดยจะมีแข่งขันกันต่อในเซคชั่นที่ 2 ในวันที่ 24 กันยายนนี้\n\nเฟเดอเรอร์ ซึ่งลงเล่นแมตช์อำลารายการสุดท้ายในชีวิตอย่างเป็นทางการหลังจบแมตช์นี้ ว่า \"เราจะผ่านมันไปได้ มันเป็นวันที่น่าเหลือเชื่อ ผมบอกกับทุกๆ คนว่า ผมมีความสุข ไม่มีอะไรต้องเศร้าเสียใจ ทุกๆอย่างมันเป็นครั้งสุดท้าย ผมไม่ได้รู้สึกเครียดเลย มันเป็นแมตช์ที่สนุกมากๆ การได้เล่นร่วมกับ ราฟา รวมทั้งทุกๆ คนที่นี่ ขอบคุณมากๆ\"\n\n\"มันช่างน่าอัศจรรย์ ผมไม่อยากรู้สึกโดดเดี่ยวตอนที่ออกมาอยู่ตรงนี้ ผมรู้สึกเหมือนเป็นผู้เล่นในทีมเสมอ การได้อยู่ร่วมกับทุกๆ คนในทีมนี้ มันน่าพอใจมากๆ มันรู้สึกเหมือนเป็นงานเฉลิมฉลองให้กับผมซึ่งเป็นไปอย่างที่ผมหวังเอาไว้ มันเป็นการเดินทางที่สุดสมบูรณ์แบบ\"\n\nนอกจากนี้ ยอดนักแร็กเกตจากแดนนาฬิกาเจ้าของแชมป์แกรนด์สแลม 20 สมัย ยังได้กล่าวทั้งน้ำตาเกี่ยวกับครอบครัวของเขาที่เป็นแรงสนับสนุนมาตลอด ซึ่งมีความหมายกับเจ้าตัวมากๆ \"มันเป็นอะไรที่สนุกมากๆ ตลอดระยะเวลา 13 ปีที่ผ่านมา พวกเขาให้การสนับสนุนเต็มที่ ผมเคยคิดจะหยุดเล่นตั้งนานแล้วแต่พวกเขาอยากให้ผมแข่งต่อไป\"",
    "รัสเซีย ยูเครน : รัสเซียปิดท่อส่งก๊าซไปสหภาพยุโรปต่อไป": "รัสเซีย ยูเครน : รัสเซียปิดท่อส่งก๊าซไปสหภาพยุโรปต่อไป\n\nโรเบิร์ต พลัมเมอร์\n\nบีบีซี นิวส์\n\n3 กันยายน 2022\n\nที่มาของภาพ, Gazprom คำบรรยายภาพ, ก๊าซพรอมเผยแพร่ภาพน้ำมันรั่ว\n\nก๊าซพรอม (Gazprom) บริษัทพลังงานของรัสเซียระบุว่า ท่อส่งก๊าซของรัสเซียไปยังเยอรมนีจะยังไม่เปิดใช้งานตามแผนในวันเสาร์ (3 ก.ย.) นี้\n\nทางบริษัทระบุว่า ได้พบน้ำมันรั่วที่ใบพัดของท่อส่งก๊าซนอร์ด สตรีม 1 (Nord Stream 1) ทำให้ต้องปิดท่อส่งก๊าซโดยไม่มีกำหนด\n\nท่อส่งก๊าซนี้ถูกปิดมาตลอดช่วง 3 วันที่ผ่านมา โดยก๊าซพรอมให้เหตุผลว่า เพื่อปฏิบัติงานซ่อมบำรุง\n\nข่าวนี้เกิดขึ้นท่ามกลางความกังวลเพิ่มมากขึ้นว่า ประชาชนในสหภาพยุโรปจะไม่สามารถจ่ายทำความร้อนในช่วงฤดูหนาวปีนี้ได้\n\nราคาพลังงานได้ทะยานขึ้นนับตั้งแต่รัสเซียบุกยูเครน และปริมาณที่ขาดแคลนอาจผลักให้ต้นทุนเพิ่มสูงขึ้นไปอีกได้\n\nยุโรปกำลังพยายามที่จะลดการใช้พลังงานของรัสเซียลง เพื่อพยายามที่จะลดความสามารถของรัฐบาลรัสเซียในการนำเงินไปใช้ในการทำสงคราม แต่การเปลี่ยนแปลงนี้อาจจะช้าเกินไป\n\nนายชาร์ลส์ มิเชล ประธานสภายุโรป กล่าวว่า ท่าทีของรัสเซีย \"ไม่ได้สร้างความประหลาดใจ\"\n\n\"การใช้ก๊าซเป็นอาวุธจะไม่ทำให้สหภาพยุโรปเปลี่ยนแปลงการตัดสินใจ เราจะเร่งเดินหน้าไปสู่การเป็นอิสระทางด้านพลังงาน หน้าที่ของเราคือการปกป้องพลเมืองของเรา และสนับสนุนเสรีภาพของยูเครน\" เขาทวีตข้อความ\n\nรัฐบาลรัสเซียปฏิเสธการใช้พลังงานเป็นอาวุธทางเศรษฐกิจเพื่อตอบโต้การคว่ำบาตรจากชาติตะวันตกที่มีการบังคับใช้หลังจากที่รัสเซียบุกยูเครน\n\nรัสเซียได้กล่าวว่า การคว่ำบาตรทำให้การซ่อมบำรุงท่อส่งก๊าซนอร์ด สตรีม 1 ตามปกติ ล่าช้าออกไป แต่สหภาพยุโรป ระบุว่า นี่เป็นเพียงข้ออ้าง\n\nBundesnetzagentur หน่วยงานกำกับดูแลเครือข่ายของเยอรมนี ระบุว่า ขณะนี้เยอรมนีได้เตรียมการดีขึ้นเพื่อรับมือกับการหยุดส่งก๊าซจากรัสเซีย แต่ก็ขอให้ประชาชนและบริษัทต่าง ๆ ตัดลดการบริโภคลง\n\nการประกาศของก๊าซพรอมเกิดขึ้นไม่นานหลังจากที่ชาติอุตสาหกรรมชั้นนำ 7 ประเทศ หรือ จี 7 เห็นชอบในการจำกัดราคาน้ำมันของรัสเซียเพื่อสนับสนุนยูเครน\n\nกลุ่มจี 7 ประกอบด้วยสหราชอาณาจักร, สหรัฐฯ, แคนาดา, ฝรั่งเศส, เยอรมนี, อิตาลี และญี่ปุ่น\n\nการจำกัดราคานี้จะทำให้หลายประเทศที่เข้าร่วมนโยบายนี้ จะสามารถซื้อน้ำมันและผลิตภัณฑ์ปิโตรเลียมจากรัสเซียที่ขนส่งผ่านทางทะเลและมีราคาขายไม่เกินราคาที่กำหนดไว้เท่านั้น\n\nอย่างไรก็ตาม รัสเซียระบุว่า จะไม่ส่งออกไปยังประเทศต่าง ๆ ที่เข้าร่วมนโยบายจำกัดราคาน้ำมันนี้\n\nท่อส่งก๊าซนี้ทอดตัวจากชายฝั่งของรัสเซียใกล้กับนครเซนต์ปีเตอร์สเบิร์กไปยังทางเหนือของเยอรมนี สามารถรองรับการส่งก๊าซได้ 170 ล้านลูกบาศก์เมตรต่อวัน\n\nท่อส่งก๊าซนี้เป็นของบริษัทนอร์ด สตรีม เอจี (Nord Stream AG) ซึ่งก๊าซพรอมเป็นผู้ถือหุ้นใหญ่\n\nก่อนหน้านี้ เยอรมนีสนับสนุนการก่อสร้าง นอร์ด สตรีม 2 (Nord Stream 2) ท่อส่งก๊าซคู่ขนานกับท่อส่งก๊าซนอร์ด สตรีม 1 ด้วย แต่ได้มีการระงับโครงการนี้ หลังจากที่รัสเซียบุกยูเครน\n\nก๊าซพรอมระบุว่า มีการตรวจพบปัญหาที่สถานีเพิ่มความดันก๊าซธรรมชาติปอร์โตวายา (Portovaya) โดยเป็นการตรวจสอบพร้อมกับเจ้าหน้าที่จากซีเมนส์ (Siemens) บริษัทของเยอรมนีที่ทำหน้าที่ซ่อมบำรุงใบพัด\n\nก๊าซพรอมระบุว่า การแก้ไขปัญหาน้ำมันรั่วในเครื่องจักรสำคัญเช่นนี้จะเกิดขึ้นได้ก็ต่อเมื่อมีการทำงานร่วมกันของผู้เชี่ยวชาญ ซึ่งขณะนี้ถูกขัดขวางจากการคว่ำบาตรของชาติตะวันตก\n\nอย่างไรก็ตาม ซีเมนส์ ระบุว่า \"การรั่วไหลดังกล่าวตามปกติแล้วไม่ได้ส่งผลกระทบต่อการทำงานของใบพัด และสามารถที่จะอุดรอยรั่วได้ เป็นกระบวนการปกติภายในขอบเขตของงานซ่อมบำรุง\"\n\nนี่ไม่ใช่ครั้งแรกที่ท่อส่งก๊าซนอร์ด สตรีม 1 ถูกปิด นับตั้งแต่มีการบุกยูเครน\n\nเมื่อเดือน ก.ค. ก๊าซพรอมได้ตัดการส่งก๊าซเป็นเวลานาน 10 วัน โดยอ้างว่า \"เป็นการหยุดเพื่อซ่อมบำรุง\" โดยได้เริ่มส่งก๊าซอีกครั้งในอีก 10 วันต่อมา แต่ปรับลดระดับลงอย่างมาก\n\nที่มาของภาพ, EPA คำบรรยายภาพ, มุมมองจากท่อส่งก๊าซแห่งหนึ่ง จะเห็นสำนักงานใหญ่ในนครเซนต์ปีเตอร์สเบิร์กของก๊าซพรอมอยู่\n\nคอร์เนเลีย ไมเออร์ นักวิเคราะห์ด้านพลังงานและนักเศรษฐศาสตร์ กล่าวกับบีบีซีจากกรุงเบิร์นของสวิตเซอร์แลนด์ว่า การปิดท่อส่งก๊าซจะส่งผลกระทบอย่างมากต่อการจ้างงานและราคาสินค้า\n\nเธอบอกว่า ท่อส่งก๊าซดังกล่าวมีขนาดใหญ่ในการส่งก๊าซเข้ามาในยุโรป ซึ่งราคาก๊าซตอนนี้คิดเป็น 4 เท่าของราคาเมื่อ 1 ปีก่อน และวิกฤตค่าครองชีพนี้จะเพิ่มมากขึ้น เพราะปัญหาไม่ใช่แค่เรื่องก๊าซ เนื่องจากก๊าซถูกใช้ในกระบวนการผลิตของอุตสาหกรรมหลายอย่าง ดังนั้นจะส่งผลกระทบต่องานและต้นทุน\n\nบทวิเคราะห์โดย ธีโอ เลกเกตต์ ผู้สื่อข่าวธุรกิจ\n\nการส่งก๊าซผ่านนอร์ด สตรีม 1 ลดปริมาณลงอย่างมากก่อนหน้านี้แล้ว และตอนนี้มันถูกปิดอย่างสมบูรณ์อีกครั้งหนึ่ง\n\nก๊าซพรอมอ้างเรื่องน้ำมันรั่ว ซึ่งก่อนหน้านี้ได้ลดการส่งก๊าซผ่านท่อนี้ลง ไปจนถึงปัญหาทางเทคนิคต่าง ๆ ที่เกี่ยวข้องกับการคว่ำบาตร\n\nแต่ยุโรป เชื่อว่า ประธานาธิบดีวลาดิเมียร์ ปูติน ของรัสเซีย กำลังใช้ก๊าซเป็นอาวุธ จงใจที่จะลดการส่งก๊าซผ่านท่อนี้ลงเป็นการกดดันให้ราคาสินค้าสูงขึ้น เพื่อที่จะทดสอบความแน่วแน่ของผู้ที่ไม่เห็นด้วยกับรัสเซีย\n\nผลที่เกิดขึ้นก็คือ ต้นทุนพลังงานพุ่งทะยานขึ้น โดยห้างร้านต่าง ๆ และผู้บริโภคต้องรับภาระค่าใช้จ่ายที่เพิ่มขึ้นอย่างมาก\n\nจังหวะเวลาที่ก๊าซพรอมตัดสินใจทำเช่นนี้ก็มีความน่าสนใจ โดยเกิดขึ้นในช่วงเวลาเดียวกับที่จี 7 ประกาศจำกัดราคาการส่งออกน้ำมันของรัสเซีย\n\nแต่ก็เกิดขึ้นไม่นานหลังจากที่เยอรมนี ซึ่งพึ่งพาก๊าซจากรัสเซียอย่างมาก เปิดเผยว่าปริมาณก๊าซที่เก็บไว้ใช้ช่วงฤดูหนาวกำลังเพิ่มขึ้นเร็วกว่าที่คาด\n\nอาจจะมีคนบอกว่า นี่คือโอกาสสุดท้ายในการกดดัน เพื่อที่จะทำให้เกิดความเสียหายสูงสุดในช่วงฤดูหนาวที่กินเวลานานหลายเดือน",
    "หุ้นยุโรปปิดร่วง วิตกดอกเบี้ยขาขึ้นฉุดเศรษฐกิจถดถอย": "ทั้งนี้ ดัชนี STOXX 600 ปิดที่ระดับ 399.76 จุด ลดลง 7.29 จุด หรือ -1.79% ดัชนี CAC-40 ตลาดหุ้นฝรั่งเศสปิดที่ 5,918.50 จุด ลดลง 112.83 จุด หรือ -1.87%, ดัชนี DAX ตลาดหุ้นเยอรมนีปิดที่ 12,531.63 จุด ลดลง 235.52 จุด หรือ -1.84% และดัชนี FTSE 100 ตลาดหุ้นลอนดอนปิดที่ 7,159.52 จุด ลดลง 78.12 จุด หรือ -1.08%\n\nหุ้นทุกกลุ่มปรับตัวลง ยกเว้นหุ้นกลุ่มธนาคารและกลุ่มทรัพยากรพื้นฐาน ขณะที่หุ้นกลุ่มเทคโนโลยีและกลุ่มเดินทาง ปรับตัวลง 4.24% และ 3.2% ตามลำดับ\n\nตลาดได้รับผลกระทบจากการที่เฟดปรับขึ้นอัตราดอกเบี้ย 0.75% เป็นครั้งที่ 3 ติดต่อกันในวันพุธ และยืนยันที่จะปรับขึ้นอัตราดอกเบี้ยสู่ระดับสูงถึง 4.6% ในปี 2566 เพื่อต่อสู้กับภาวะเงินเฟ้อ ขณะที่ธนาคารกลางสวิสปรับขึ้นอัตราดอกเบี้ยสู่ระดับ 0.5% และบีโออี ปรับขึ้นอัตราดอกเบี้ย 0.50% เป็นครั้งที่ 7 ติดต่อกันในวันพฤหัสบดี",
    "ตลาดหุ้นยุโรปเปิดลบ หลังแบงก์ชาติสำคัญแห่ขึ้นดอกเบี้ย : อินโฟเควสท์": "หุ้นยุโรปเปิดตลาดลบเล็กน้อยในวันนี้ หลังจากที่ธนาคารกลางสำคัญหลายแห่งแห่ขึ้นดอกเบี้ยในสัปดาห์นี้ โดยธนาคารกลางสหรัฐ (เฟด) ส่งสัญญาณเดินหน้าปรับขึ้นอัตราดอกเบี้ยในอนาคต เพื่อสกัดเงินเฟ้อ\n\nดัชนี STOXX 600 เปิดตลาดวันนี้ที่ระดับ 399.69 จุด ลดลง 0.07 จุด หรือ -0.02%\n\nดัชนี DAX ตลาดหุ้นเยอรมนีเปิดวันนี้ที่ 12,506.64 จุด ลดลง 24.99 จุด หรือ -0.20% และดัชนี CAC-40 ตลาดหุ้นฝรั่งเศสเปิดวันนี้ที่ 5,906.18 จุด ลดลง 12.32 จุด หรือ -0.21%\n\nเฟดมีมติปรับขึ้นอัตราดอกเบี้ย 0.75% ติตต่อกันเป็นครั้งที่ 3 ในการประชุมเมื่อวันพุธ (21 ก.ย.) ขณะที่ธนาคารกลางสวิตเซอร์แลนด์สิ้นสุดยุคอัตราดอกเบี้ยติดลบด้วยการปรับขึ้นอัตราดอกเบี้ย 0.75% สู่ระดับ 0.50% จากเดิมอยู่ที่ -0.25% ในการประชุมเมื่อวานนี้ ซึ่งเป็นการปรับขึ้นอัตราดอกเบี้ยครั้งแรกในรอบ 15 ปี\n\nหุ้นกลุ่มธนาคารในยุโรปร่วง 0.9% โดยหุ้นเครดิตสวิสปรับตัวลดลง 6.4% หลังแหล่งข่าวเปิดเผยว่า สถาบันการเงินรายนี้วางแผนเพิ่มทุนเป็นครั้งที่ 4 ในรอบประมาณ 7 ปี ในขณะที่พยายามยกเครื่องธุรกิจวาณิชธนกิจครั้งใหญ่\n\nโดย สำนักข่าวอินโฟเควสท์ (23 ก.ย. 65)\n\nTags: ตลาดหุ้นยุโรป"
}