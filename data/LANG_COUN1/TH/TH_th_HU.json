{
    "ฮังการี VS อิตาลี : พรีวิว ฟุตบอลยูฟ่า เนชั่นส์ ลีก 2022 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022 ลีกเอ กลุ่ม 3\n\nแมตช์การแข่งขัน : ทีมชาติฮังการี VS ทีมชาติอิตาลี\n\nวัน / เวลาทำการแข่งขัน : คืนวันจันทร์ที่ 26 กันยายน 2565 เวลา 01.45 น.\n\nคืนวันจันทร์ที่ 26 กันยายน 2565 เวลา 01.45 น. สนาม : ปุสกัส อารีน่า\n\nปุสกัส อารีน่า ถ่ายทอดสด : UEFA.tv\n\nสภาพความพร้อม ฮังการี\n\nเจ้าถิ่น เวลานี้ผงาดนำเป็นจ่าฝูงของ ลีกเอ กลุ่ม 3 ด้วยฟอร์มการเล่นที่ยอดเยี่ยมอย่างมาก ลงเตะ 5 นัด ชนะ 3 เสมอ 1 แพ้ 1 เกมล่าสุดก็สร้างเซอร์ไพรส์ บุกไปทุบ เยอรมัน ถึงถิ่น 1-0\n\nสภาพความพร้อมในการทำศึกนัดนี้ จะไม่มี โรลันด์ ซัลไล ดาวเตะตัวหลักเพียงรายเดียวเท่านั้น เนื่องจากอาการบาดเจ็บ ส่วนคนอื่นๆ พร้อมลงสนามได้ทุกตำแหน่ง และคาดว่าน่าจะยึดชุดเดิมจากเกมที่แล้ว\n\nเกมนี้ มาร์โก รอสซี่ กุนซือของทีม จะส่ง อดัม ซาไล เป็นกองหน้าตัวเป้า และมี โดมินิค โซบอสซไล, อดัม นากี้ รวมทั้ง มิลอส เคอร์เคซ เป็นตัวขับเคลื่อนเกมแดนกลาง ขณะที่แนวรับ จะใช้งาน วิลลี่ ออร์บาน และ อัตติล่า ซาไล เป็นตัวยืน\n\nสภาพความพร้อม อิตาลี\n\nทัพ \"อัซซูรี่\" ทีมอันดับสองของกลุ่ม ผลงานช่วงที่ผ่านมาก็ยังไม่ค่อยดีเท่าไหร่ เดี๋ยวดี เดี๋ยวร้าย ลงเตะไปแล้ว 5 เกม ชนะ 2 เสมอ 2 แพ้ 1 ทว่าเกมล่าสุดโชว์ฟอร์มเยี่ยม เปิดบ้านเฉือนชนะ อังกฤษ 1-0\n\nความพร้อมในการลงฟาดแข้งแมตช์นี้ ขาดตัวหลักหลายคนเหมือนกัน ทั้ง ซานโดร โตนาลี, ลอเรนโว่ เปลเลกรินี่, มัตเตโอ โปลิตาโน่ รวมทั้ง มาร์โก แวร์รัตติ ล้วนแล้วแต่ชวดลงสนามทั้งหมด\n\nคาดว่า โรแบร์โต้ มันชินี่ เทรนเนอร์ของทีม จะจัดทัพด้วยการให้ จานลูก้า สกามัคก้า กับ จาโคโม่ ราสปาโดรี่ ยืนเป็นคู่กองหน้า ส่วนแดนกลางอัดแน่นไปด้วย นิโกโล่ บาเรลล่า, เฟเดริโก้ ดิมาร์โก้ รวมทั้ง จอร์จินโญ่ ขณะที่แผงหลัง ยังมีตัวเก๋า อย่าง เลโอนาร์โด้ โบนุชชี่ ที่จะประสานงานกับ ฟรานเชสโก้ อแชร์บี้\n\nรายชื่อ 11 ผู้เล่นที่คาดว่าจะลงสนาม\n\nทีมชาติฮังการี : ปีเตอร์ กูลัคซี (GK), อัตติล่า ซาไล, อดัม แลง, วิลลี่ ออร์บาน, อัตติลา ฟิโอล่า, ออนดราช ชาเฟอร์, มิลอส เคอร์เคซ, อดัม นากี้, ดาเนี่ยล กัซดัก, โดมินิค โซบอสซไล, อดัม ซาไล\n\nทีมชาติอิตาลี : จานลุยจิ ดอนนารุมม่า (GK), โจวานนี่ ดิ ลอเรนโซ่, เลโอนาร์โด้ โบนุชชี่, ฟรานเชสโก้ อแชร์บี้, ราฟาเอล โตลอย, ไบรอัน คริสตันเต้, จอร์จินโญ่, นิโกโล่ บาเรลล่า, เฟเดริโก้ ดิมาร์โก้, จาโคโม่ ราสปาโดรี่, จานลูก้า สกามัคก้า\n\nผลงาน 5 นัดหลังสุด\n\nทีมชาติฮังการี\n\n24/09/22 ชนะ เยอรมัน 1-0 (เยือน) ยูฟ่า เนชั่นส์ ลีก\n\n15/06/22 ชนะ อังกฤษ 4-0 (เยือน) ยูฟ่า เนชั่นส์ ลีก\n\n12/06/22 เสมอ เยอรมัน 1-1 (เหย้า) ยูฟ่า เนชั่นส์ ลีก\n\n08/06/22 แพ้ อิตาลี 1-2 (เยือน) ยูฟ่า เนชั่นส์ ลีก\n\n04/06/22 ชนะ อังกฤษ 1-0 (เหย้า) ยูฟ่า เนชั่นส์ ลีก\n\nทีมชาติอิตาลี\n\n24/09/22 ชนะ อังกฤษ 1-0 (เหย้า) ยูฟ่า เนชั่นส์ ลีก\n\n15/06/22 แพ้ เยอรมัน 2-5 (เยือน) ยูฟ่า เนชั่นส์ ลีก\n\n12/06/22 เสมอ อังกฤษ 0-0 (เยือน) ยูฟ่า เนชั่นส์ ลีก\n\n08/06/22 ชนะ ฮังการี 2-1 (เหย้า) ยูฟ่า เนชั่นส์ ลีก\n\n05/06/22 เสมอ เยอรมัน 1-1 (เหย้า) ยูฟ่า เนชั่นส์ ลีก\n\nผลการพบกันของทั้งสองทีม\n\n08/06/22 อิตาลี ชนะ ฮังการี 2-1\n\n23/08/07 ฮังการี ชนะ อิตาลี 3-1\n\nบทวิเคราะห์\n\nเจ้าถิ่น สร้างผลงานได้แบบสุดยอดเยี่ยม ชนะทั้ง เยอรมัน และ อังกฤษ เกมนี้ได้เล่นในถิ่นก็ยิ่งเพิ่มความมั่นใจ ส่วน ทีมเยือน ชื่อชั้นเหนือกว่าพอสมควร ทว่าผลงานเป็นรอง บุกมานัดนี้ ก็หวังจะคว้าชัยกลับออกไปให้ได้\n\nหากเทียบศักยภาพทีมโดยรวม ตัวนักเตะ และฟอร์มการเล่นแล้ว ต้องบอกว่าค่อนข้างสูสีเลยทีเดียว ฮังการี แม้จะดูชื่อชั้นเป็นรอง ทว่าผลงานที่ผ่านมายอดเยี่ยมมากๆ มาเจอกับ อิตาลี ดูแล้ว น่าจะสู้ได้สนุกเลยทีเดียว ท้ายที่สุดแล้ว มองว่าทั้งสองทีมจะกินกันไม่ลง ก่อนจะเจ๊า และแบ่งแต้มกันไปในท้ายที่สุด\n\nสกอร์ที่คาด\n\nทีมชาติฮังการี 1-1 ทีมชาติอิตาลี\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "เดิมพันแชมป์กลุ่ม! อิตาลี ใส่เต็มสูบเน้นชัย,ฮังการี แค่เสมอลิ่วตัดเชือกเนชั่นส์ ลีก": "ฮังการี - อิตาลี\n\nเวลา : 01.45 น. ถ่ายทอดสด : uefa.tv\n\n\n\n\n\nสนาม : ปุสกัส อารีน่า\n\n\n\n\n\nฮังการี\n\nทีมชาติฮังการี พลิกชนะเยอรมัน 1-0 ในเกมเนชั่นส์ ลีกล่าสุด เป็นการคว้าชัย 2 นัดติด\n\nความพร้อมเกมนี้ มาร์โก รอสซี่ เทรนเนอร์ของทีม ไม่มีปัญหาอะไรรบกวนเพิ่มเติม และคาดว่าน่าจะยึดทีมจากเกมที่เอาชนะ เยอรมัน มาได้ต่อ เพราะกำลังทำผลงานได้ดี\n\nนำโดยแกนหลักหน้าอย่าง ปีเตอร์ กูลัคซี่, วิลลี่ ออร์บาน, อันดราส เชเฟอร์, อดัม นากี และ โดมินิค โซบอสซ์ไล และ อดัม ซาไล กองหน้ากัปตันทีมตัวเก๋า ที่จะเล่นต่อหน้าแฟนๆเป็นนัดสุดท้าย ก่อนประกาศอำลาทีมชาติ\n\nการจัดทัพจะมาในระบบ 3-4-2-1 ให้ ปีเตอร์ กูลัคซี่ เฝ้าเสา สามเซนเตอร์มี อดัม ลังก์, วิลลี่ ออร์บาน และ อัตติล่า ซาไล วิงแบ็กขวา-ซ้ายใช้ อัตติล่า ฟิโอล่า กับ มิลอส เคอร์เคซ\n\nแดนกลางวาง อันดราส เชเฟอร์ คุมเกมร่วมกับ อดัม นากี โดยมี ดาเนี่ยล กาซดัก เดินเกมรุกร่วมกับ โดมินิค โซบอสซ์ไล และ อดัม ซาไล เป็นหัวหอกตัวเป้า\n\n\n\n\n\nอิตาลี\n\nทางฝั่ง ทีมชาติอิตาลี ชนะอังกฤษ 1-0 ในเกมเนชั่นส์ ลีกล่าสุด เป็นการคว้าชัยนัดแรกในรอบ 3 เกม\n\nสภาพทีมเกมนี้ โรแบร์โต้ มันชินี่ เทรนเนอร์ของทีม ต้องลุ้นอาการบาดเจ็บต้นขาของ ชิโร่ อิมโมบิเล่ กองหน้าตัวเก่งจากลาซิโอ หากลงไม่ได้จะเป็น จาโคโม่ ราสปาโดรี่ ฮีโร่ดับจากเกมที่แล้ว ที่พร้อมทำหน้าที่แทนต่อไปแบบไม่มีปัญหา\n\nส่วนพวกสำรองบางรายอย่าง อเลสซานโดร บาสโตนี่ และ ดาวิเด้ ฟรัตเตซี่ ก็น่าจะได้ลุ้นสตาร์ตเป็นตัวจริงในเกมนี้\n\nส่วนแกนหลักรายอื่นๆ ไม่ว่าจะเป็นจานลุยจิ ดอนนารุมม่า, เลโอนาร์โด้ โบนุชชี่, นิโคโล่ บาเรลล่า, จอร์จินโญ่, เฟเดริโก้ ดิมาร์โก้ และ จานลูก้า สคามัคก้า ต่างพร้อมบู๊เหมือนเดิม\n\nการจัดทัพจะมาในระบบ 3-5-2 ให้ จานลุยจิ ดอนนารุมม่า เฝ้าเสา สามเซนเตอร์มี ราฟาเอล โตลอย, เลโอนาร์โด้ โบนุชชี่ และ อเลสซานโดร บาสโตนี่ วิงแบ็กขวา-ซ้ายใช้ โจวานนี่ ดิ โลเรนโซ่ กับ เฟเดริโก้ ดิมาร์โก้\n\nแดนกลางวาง นิโคโล่ บาเรลล่า, จอร์จินโญ่ และ ดาวิเด้ ฟรัตเตซี่ ยืนคุมเกม ส่วนแดนหน้าให้ จานลูก้า สคามัคก้า ประสานงานกับ จาโคโม่ ราสปาโดรี่\n\n\n\n\n\nรายชื่อนักเตะที่คาดว่าจะลงสนาม\n\nฮังการี (3-4-2-1) : ปีเตอร์ กูลัคซี่ - อดัม ลังก์, วิลลี่ ออร์บาน, อัตติล่า ซาไล - อัตติล่า ฟิโอล่า, อันดราส เชเฟอร์, อดัม นากี, มิลอส เคอร์เคซ - ดาเนี่ยล กาซดัก, โดมินิค โซบอสซ์ไล - อดัม ซาไล\n\nอิตาลี (3-5-2) : จานลุยจิ ดอนนารุมม่า - ราฟาเอล โตลอย, เลโอนาร์โด้ โบนุชชี่, อเลสซานโดร บาสโตนี่ - โจวานนี่ ดิ โลเรนโซ่, นิโคโล่ บาเรลล่า, จอร์จินโญ่, ดาวิเด้ ฟรัตเตซี่, เฟเดริโก้ ดิมาร์โก้ - จานลูก้า สคามัคก้า, จาโคโม่ ราสปาโดรี่\n\nผู้ตัดสิน : เบอนัวต์ บาสเตียง (ฝรั่งเศส)",
    "ฮังการี - มอนเตเนโกร น่าเชียร์! 4 ตัวเต็ง เนชั่นส์ลีก คืนวันจันทร์ที่ 26 ก.ย.65": "อิตาลี ต้องการชัยชนะที่ บูดาเปสต์ เพื่อสกัดจ่าฝูง เอ 3 อย่าง ฮังการี อย่างไรก็ตาม แชมป์ยุโรปฟอร์มไม่ดีนัก ชนะแค่ 3 จาก 10 นัดหลังขณะที่เจ้าถิ่นกำลังมั่นใจทีเดียวหลังบุกซัดทั้ง อังกฤษ และ เยอรมนี คาบ้าน โดยเก็บได้ถึง 10 แต้มจาก 4 เกม\n\nฮังการี จะชนะ อิตาลี หรือเสมอเป็นอย่างน้อย\n\n---------------------------------------------------\n\nมอนเตเนโกร - ฟินแลนด์\n\nฟินแลนด์ บุกอัด มอนเตเนโกร 2-0 ในบ้านเมื่อเดือนมิถุนายน แต่นั่นคือชัยชนะนัดเดียวในรอบ 8 เกมของพวกเขา และไม่น่าเกิดขึ้นอีกในโปรแกรมเยือนนัดนี้ เมื่อ เจ้าบ้านคว้าชัยเหนือ โรมาเนีย ด้วยสกอร์สวยๆ 2-0 และ 2-0 แถมทำได้ดีในการเจอจ่าฝูง บี 3 อย่าง บอสเนีย โดยเสมอ 1-1 และแพ้หวิว 0-1 จึงมีลุ้นเชือดขุนพลฟินน์ไม่น้อย\n\nมอนเตเนโกร จะชนะ ฟินแลนด์\n\n---------------------------------------------------\n\nซาน มาริโน่ - เอสโตเนีย\n\nเอสโตเนีย ชนะทั้ง 3 นัดใน เนชั่นส์ ลีก กลุ่ม ดี 2 พวกเขาแข็งแกร่งเกินกว่า ซาน มาริโน่ จะเอาอยู่ โดยเจ้าถิ่น แพ้มาแล้ว 18 นัดติดต่อกัน ลึกลงไป ซาน มาริโน่ แพ้เกมศูนย์ถึง 5 จาก 6 เกมในศึก เนชั่นส์ ลีก ที่เล่นในบ้านเลยทีเดียว\n\nเอสโตเนีย จะชนะ ซาน มาริโน่\n\n---------------------------------------------------\n\nยิบรอลต้า - จอร์เจีย\n\nจอร์เจีย ผลงานร้ายกาจทีเดียวในกลุ่ม ซี 4 เก็บได้ถึง 13 จากทั้งหมด 15 แต้ม โดยชนะเกมเยือน 2 นัดแรกทั้งบุกถลุง บัลแกเรีย 5-2 และ 3-0 เหนือ มาซิโดเนีย หลังจากที่เปิดฉากรายการนี้ด้วยการเปิดรังถล่ม ยิบรอลต้า สบายๆ 4-0 จึงไม่น่ายากในการทำซ้ำกับคู่แข่งที่เสียไปแล้วถึง 16 ลูกในรายการนี้",
    "อิตาลีปาดแชมป์กลุ่ม! อัดนิ่ม ฮังการี ทะลุตัดเชือกดวล ฮอลแลนด์ กลางปีหน้า": "ศึกฟุตบอล ยูฟ่า เนชั่นส์ ลีก ลีก เอ กลุ่ม 3 นัดที่ 6 (นัดสุดท้าย) คืนวันจันทร์ที่ 26 กันยายนที่ผ่านมา \"อัซซูรี่\" อิตาลี ต้องการชัยชนะเท่านั้นหวังแซงจบแชมป์กลุ่ม โรแบร์โต้ มันชินี่ ปรับผู้เล่นพอควรแนวรุกยึด \"จาโคโม่ ราสปาโดรี่\" บุกยิง \"แม็กยาร์\" ฮังการี ของกุนซือ มาร์โก รอสซี่ ที่เพียงแค่เสมอเพียงพอทะลุตัดเชือกรายการนี้หนแรก \"โซบอสซ์ไล-อดัม ซาไล\" โดยรายหลังเกมนี้เป็นแมตช์อำลาทีมชาติของเจ้าตัวด้วย\n\nอัซซูรี่เกือบเฮเร็วนาที 5 ไบรอัน คริสตันเต้ ขโมยบอลจาก โดมินิค โซบอสซ์ไล ก่อนเปิดมาหน้าประตูจากทางขวา ปีเตอร์ กูลาชซี่ รับบอลหลุดมือกำลังจะเด้งข้ามเส้น อัตติล่า ซาไล ลงมาเคลียร์ทิ้งช่วยไว้ทัน\n\nผ่านเข้านาทีที่ 27 อดัม นากี จ่ายคืนหลังไปที่ ปีเตอร์ กูลาชซี่ โดน วิลเฟร็ด น็อนโต้ บีบกดดันจนเตะแป้ก จาโคโม่ ราสปาโดรี่ โฉบบอลลากหนีนายด่านเจ้าถิ่นแล้วแปเรียดส่งบอลซุกตาข่ายง่ายดาย อิตาลี นำจนได้ 1-0\n\nท้ายครึ่งแรกนาที 41 โดมินิค โซบอสซ์ไล วางฟรีคิกด้านขวา บอลลอยมาด้านซ้ายในเขตโทษ วิลลี่ ออร์บาน ตวัดย้อนมาหน้าประตู อัตติล่า ซาไล ตั้งข้างเท้ายิงแต่บอลดันวิถีออกข้างกรอบแบบไม่น่าเชื่อ\n\nหมดครึ่งแรก อิตาลี บุกออกนำ ฮังการี 1-0\n\nห้านาทีครึ่งหลังเจ้าถิ่นเดินหน้าลุย อดัม ซาไล เบียดแนวรับอัซซูรี่ บอลกระดอนออกนอกกรอบ โดมินิค โซบอสซ์ไล ตะบันสวนบอลตรงตัวมือกาวร่างโย่งทีมเยือนเซฟไว้ได้\n\nแต่เพียงสองนาที นิโกโล่ บาเรลล่า ทิ่มบอลไปที่ ไบรอัน คริสตันเต้ ดอดมาทางขวาพร้อมปาดเรียดให้ เฟเดริโก้ ดิมาร์โก้ ชาร์จทางเสาสองพาทีมเยือนขยับห่าง 2-0\n\nแม็กยาร์น่าตีตื้นนาที 55 โดมินิค โซบอสซ์ไล แตะหนีสองแข้งทีมเยือนบอลกลิ้งเข้าทาง โลอิก เนโก หยอดบอลจากขวาข้ามมาเสาสองไม่กี่หลาหน้าประตู คัมลั่ม สไตล์ส ตัวสำรองเจ้าถิ่นโถมโหม่ง จานลุยจิ ดอนนารุมม่า พุ่งปัดสุดเหลื่อเชื่อ\n\nเกมดำเนินถึงนาที 63 คัมลั่ม สไตล์ส รับบอลก่อนยิงหน้ากรอบเขตโทษ แฉลบขา เลโอนาร์โด้ โบนุชชี่ บอลเปลี่ยนทางทว่า จานลุยจิ ดอนนารุมม่า เหนียวหนึบทุบออกหลัง\n\nช่วงท้ายเกมนาที 79 มาร์ติน อดัม แนวรุกที่ถูกส่งลงสนามถูก อเลสซานโดร บาสโตนี่ แข้งสำรองฝั่งทีมเยือนใช้มือผลักหลัง กรรมการฟังสัญญาณวีเออาร์ ก่อนส่ายมือเมินให้จุดโทษแบบค้านสายตาแฟนบอลเจ้าถิ่น\n\nจบเกม อิตาลี แซงซิวแชมป์กลุ่ม บุกสอย ฮังการี 2-0 ลิ่วรองรองชนะเลิศหนที่สองรายการนี้ โดยจะดวล ฮอลแลนด์ ช่วงกลางเดือนมิถุนายนปีหน้า\n\n\n\n\n\nรายชื่อผู้เล่นที่ลงสนาม\n\nฮังการี (3-4-2-1): ปีเตอร์ กูลาชซี่,อดัม ลังก์,วิลลี่ ออร์บาน,อัตติล่า ซาไล,อัตติล่า ฟิโอล่า,อดัม นากี (คัมลั่ม สไตล์ส น.46),อันดราส เชเฟอร์,มิลอส เคอร์เคซ (ดาเนี่ยล กาซดัก น.57),โลอิก เนโก (เบนเดกูซ โบลล่า น.75),โดมินิค โซบอสซ์ไล (ลาสซโล เคลนเฮสเลอร์ น.85),อดัม ซาไล (มาร์ติน อดัม น.75)\n\nอิตาลี (3-5-2): จานลุยจิ ดอนนารุมม่า,ราฟาเอล โตลอย,เลโอนาร์โด้ โบนุชชี่,ฟรานเชสโก้ อแชร์บี้ (อเลสซานโดร บาสโตนี่ น.46),โจวานนี่ ดิ ลอเรนโซ่ (ปาลกวาเล่ มาซซอคชี่ น.90),นิโกโล่ บาเรลล่า,จอร์จินโญ่ (ตอมมาโซ่ โปเบก้า น.72),ไบรอัน คริสตันเต้,เฟเดริโก้ ดิมาร์โก้,จาโคโม่ ราสปาโดรี่ (จานลูก้า สคามาซก้า น.72),วิลเฟร็ด น็อนโต้ (มาโนโล่ กับเบียดินี่ น.65)",
    "เยอรมันหมดหวัง-ดับคารัง! ฮังการี เชือดรอฉะ อิตาลี ลุ้นลิ่วตัดเชือกเนชั่นส์ ลีก": "ศึกฟุตบอล ยูฟ่า เนชั่นส์ ลีก เอ กลุ่ม 3 นัดที่ 5 คืนวันศุกร์ที่ 23 กันยายนที่ผ่านมา \"อินทรีเหล็ก\" เยอรมัน เพิ่งคว้าสามแต้มนัก่อนรายการนี้ ทำให้ลูกทีม ฮันซี่ ฟลิค มีโอกาสขึ้นหัวฝูงหากซิวชัยเกมนี้ \"แวร์เนอร์-ซาเน่\" นำเกมรุก เปิดบ้านฉะ ฮังการี ของกุนซือ มาร์โก รอสซี่ ที่รั้งอันดับหนึ่งในเวลานี้แทบถ้าเก็บสามแต้มสำเร็จมีโอกาสลิ่วตัดเชือก\n\nครึ่งแรกอินทรีเหล็กมีช็อกนาที 17 โดมินิค โซบอสซ์ไล วางเตะมุมมาด้านเสาแรกทางขวา อดัม ซาไล โฉบดีดบอลด้วยข้างเท้าลอยผ่าน มาร์ค-อันเดร แทร์ สเตเก้น ซุกประตูอีกฝั่ง ทีมเยือนบุกนำ 1-0\n\nแม็กยาร์หวิดทิ้งห่างนาที 25 อัตติล่า ฟิโอล่า หลุดไลน์ล้ำหน้ารับลูกโยนฟรีคิก ก่อนกระดกในเขตโทษให้ ดาเนียล กาซดั๊ก ยิงสวนนายด่านเจ้าถิ่นแต่โชคไม่ดีบอลติดตัว มาร์ค-อันเดร แทร์ สเตเก้น กระดอนออกไปแทน\n\nเจ้าถิ่นพยายามเอาคืนนาที 39 เลรอย ซาเน่ ถ่ายบอลให้ ดาวิด เราม์ ครอสบอลข้ามาด้านขวาหน้ากรอบประตู โธมัส มุลเลอร์ ชิงจังหวะพร้อมโขกเต็มแรง ปีเตอร์ กูลาชซี่ ยืนปิดเสารับไม่ยากเย็น หมดครึ่งแรก เยอรมัน ตาม ฮังการี 0-1\n\nเปิดฉากครึ่งหลังเจ้าถิ่นเร่งบุกนาที 51 เลรอย ซาเน่ ทำชิ่งกับ อิลคาย กุนโดกัน หยอดบอลคืนไปที่เจ้าตัวซัดกะยัดเสาซ้าย นายด่านแม็กยาร์เหนียวปักหลักเซฟช่วยทีมสำเร็จ\n\nต่อมาสองนาที อิลคาย กุนโดกัน ทิ้งบอลกลางสนาม โยนาส ฮอฟมันน์ แปะบอลให้ โธมัส มุลเลอร์ ส่งบอลซุกตาข่าย แต่ดาวเตะกลัดบัคล้ำหน้าซะก่อนแล้ว\n\nอินทรีเหล็กอดได้เฮนาทีที่ 57 เลรอย ซาเน่ แทงบอลเรียด โธมัส มุลเลอร์ แตะบอลหลบแนวรับคู่แข่งบอลมาหา ติโม แวร์เนอร์ กระหน่ำตรงตัว ปีเตอร์ กูลาชซี่\n\nผ่านมาถึงนาทีที่ 72 ลาสซโล เคลนเฮสเลอร์ ตัวสำรองทิ่มบอลไปที่ มาร์ติน อดัม อีกหนึ่งแข้งที่ถูกส่งลงมาจับแล้วยิงบอลตรงกรอบ มาร์ค-อันเดร แทร์ สเตเก้น ล้มตัวปัดทัน จบเกม เยอรมัน แพ้ ฮังการี 0-1 อินทรีเหล็ก หมดลุ้นเข้ารอบรองฯ แม้เหลือนัดสุดท้ายเยือน อังกฤษ วันจันทร์นี้ ส่วนทีมเยือนมี 10 คะแนนลุ้นแย่งลิ่วรอบตัดเชือกกับ อิตาลี เกมหน้า\n\n\n\n\n\nรายชื่อผู้เล่นที่ลงสนาม\n\nเยอรมัน (4-3-3): มาร์ค-อันเดร แทร์ สเตเก้น,โยนาส ฮอฟมันน์,นิคลาส ซือเล่,ดาวิด เราม์,อันโตนิโอ รือดิเกอร์,โธมัส มุลเลอร์ (ลูคัส เอ็นเมชา น.85),โยชัว คิมมิช,อิลคาย กุนโดกัน (จามาล มูเซียล่า น.69),แซร์ซ นาบรี้ (ธีโล่ เคห์เรอร์ น.46),ติโม แวร์เนอร์ (ไค ฮาแวร์ตซ น.69),เลรอย ซาเน่\n\nฮังการี (4-4-2): ปีเตอร์ กูลาชซี่,วิลลี่ ออร์บาน,อัตติล่า ฟิโอล่า,อัตติล่า ซาไล,อดัม แลง,อันดราส ชาเฟอร์,โดมินิค โซบอสซ์ไล (โลอิก เนโก น.85),อดัม ซาไล (มาร์ติน อดัม น.67),อดัม นากี้ (คาลั่ม สไตลส์ น.78),มิลอส เคอร์เคซ,ดาเนียล กาซดั๊ก (ลาสซโล เคลนเฮสเลอร์ น.67)",
    "วิเคราะห์บอล ฮังการี vs อิตาลี วันอังคารที่ 27 กันยายน 2565": "ฮังการี\n\nฮังการี ต้องการแค่ผลเสมอเป็นอย่างน้อยก็จะคว้าแชมป์กลุ่มไปเล่นรอบตัดเชือกทันที โดยเกมล่าสุดก็ยังโชว์ฟอร์มอย่างยอดเยี่ยมพลิกล็อกบุกชนะ เยอรมัน 1-0\n\nมาร์โก รอสซี่ เทรนเนอร์ชาวอิตาเลี่ยน จะไม่มี โซลท์ นากี้ กองหลัง และ โรลันด์ ซัลไล กองหน้าที่บาดเจ็บไปตั้งแต่ก่อนการประกาศรายชื่อทีมแล้ว\n\nกระนั้นก็ตาม ขุมกำลังหลักรายอื่นๆ ยังอยู่กันครบ นำโดย ปีเตอร์ กูลาชซี่ ผู้รักษาประตูจาก ไลป์ซิก และ วิลลี่ ออร์บาน กองหลังเพื่อนร่วมสโมสรเดียวกัน ด้านกองหน้าตัวเก๋าอย่าง อดัม ซาไล ก็ยังพร้อมเหมือนเดิม\n\n\n\n\n\nอิตาลี\n\nพลพรรค อัซซูรี่ ต้องการชัยชนะในเกมนี้เพียงสถานเดียว ซึ่งนั่นเพียงพอที่จะทำให้พวกเขาคว้าแชมป์กลุ่มเพื่อไปลุยต่อในรอบตัดเชือก หลังเกมก่อนเปิดบ้านเอาชนะ อังกฤษ 1-0\n\nเทรนเนอร์ โรแบร์โต้ มันชินี่ ต้องเสียผู้เล่นหลายคนที่ถอนตัวออกไปตั้งแต่แรก ไม่ว่าจะเป็น ซานโดร โตนาลี่, มาร์โก แวร์รัตติ, มัตเตโอ โปลิตาโน่, ลอเรนโซ่ เปลเลกรินี่ และ ลอเรนโซ่ อินซินเย่\n\nเกมนี้สื่ออิตาเลี่ยนคาดว่าทั้ง จานลูก้า สคามัคก้า และ จาโคโม่ ราสปาโดรี่ จะได้ลงเล่นต่อเนื่อง ขณะที่ ตอมมาโซ่ โปเบก้า ก็อาจลงเล่นตัวจริงเป็นครั้งแรก\n\n\n\n\n\n11 ตัวจริงตามคาด\n\nฮังการี (3-4-2-1) : ปีเตอร์ กูลาชซี่ - อดัม ลังก์, วิลลี่ ออร์บาน, อัตติล่า ซาไล - อัตติล่า ฟิโอล่า, อดัม นากี้, อันดราส เชเฟอร์, มิลอส เคอร์เคซ - ดาเนียล กาซดัก, โดมินิก โซบอสไล - อดัม ซาไล\n\nอิตาลี (3-5-2) : จานลุยจิ ดอนนารุมม่า - ราฟาเอล โตลอย, เลโอนาร์โด้ โบนุชชี่, อเลสซานโดร บาสโตนี่ - โจวานนี่ ดิ ลอเรนโซ่, นิโกโล่ บาเรลล่า, จอร์จินโญ่, ตอมมาโซ่ โปเบก้า, เฟเดริโก้ ดิมาร์โก - จานลูก้า สคามัคก้า, จาโคโม่ ราสปาโดรี่\n\n\n\n",
    "สภายุโรปชี้ฮังการี \"ไม่ได้เป็นประชาธิปไตยที่สมบูรณ์อีกต่อไป\"": "สำนักข่าวต่างประเทศรายงานจากกรุงบูดาเปสต์ ประเทศฮังการี เมื่อวันที่ 16 ก.ย. ว่า ที่ประชุมสภายุโรปมีมติเสียงข้างมาก 433 ต่อ 123 เสียง ในการประชุมเมื่อวันพฤหัสบดีที่ผ่านมา รับรองมติว่า “ฮังการีไม่ใช่ประเทศที่เป็นประชาธิปไตยอย่างสมบูรณ์แบบอีกต่อไป” และเรียกร้องสหภาพยุโรป ( อียู ) ดำเนินการ เนื่องจากการที่ฮังการีกลายเป็น “รัฐที่ขับเคลื่อนด้วยการเลือกตั้งภายใต้อำนาจนิยม” ถือเป็นการละเมิด “บรรทัดฐานประชาธิปไตย” ของสภาพ “ในระดับร้ายแรง”\n\n\n\nแม้มติดังกล่าวเป็นเพียงการเคลื่อนไหวเชิงสัญลักษณ์ แต่กระทรวงการต่างประเทศของฮังการีออกแถลงการณ์ประณามมติของสภายุโรปอย่างหนัก ว่าเป็นการดูหมิ่นชาวฮังการี และรัฐบาลบูดาเปสต์ “ประหลาดใจอย่างมาก” กับการที่สภายุโรปมีมติเช่นนี้ออกมา\n\nHungary can no longer be considered a full democracy, say Parliament members. They also call on the EU to withhold recovery funds until the country complies with EU recommendations and court rulings. Find out more: https://t.co/aPpY65YK0n pic.twitter.com/cSZiHok3cq — European Parliament (@Europarl_EN) September 15, 2022\n\n\n\nอย่างไรก็ตาม ความเคลื่อนไหวครั้งนี้ยิ่งตอกย้ำ “การแบ่งแยกทางความคิด” และนโยบาย ระหว่างอียูกับฮังการี เนื่องจากตลอดช่วงไม่กี่ปีที่ผ่านมา รัฐบาลบูดาเปสต์มีมติคัดค้านการออกแถลงการณ์หลายฉบับของสหภาพ ตั้งแต่ประเด็นด้านความมั่นคงเกี่ยวกับองค์การสนธิสัญญาแอตแลนติกเหนือ ( นาโต ) ไปจนถึงเรื่องภาษี และการกำหนดจุดยื่นร่วมต่อข้อพิพาทระหว่างอิสราเอลกับปาเลสไตน์\n\nSpoke on the #RuleofLaw crisis in #Hungary.\n\n\n\nOrban and Fidesz do not share share our common ????????values.\n\n\n\nThe EU Commission and Council must urgently deal with their flagrant breaching of their responsibilities under the EU Treaties. @fiannafailparty @RenewEurope @ALDEParty pic.twitter.com/MeQevtX0V7 — Billy Kelleher MEP (@BillyKelleherEU) September 15, 2022\n\n\n\nทว่าอียูยังคงรักษาท่าทีอย่างมาก เนื่องจากเสียงของฮังการี “ยังคงจำเป็นอย่างยิ่ง” สำหรับการลงมติสำคัญ ที่ต้องเป็นเอกฉันท์เท่านั้น ขณะที่ นางอัวร์ซูลา ฟอน แดร์ เลเยน ประธานคณะกรรมาธิการยุโรป ( อีซี ) กล่าวเมื่อไม่นานมานี้ว่า สมาชิกต้องร่วมกันปกป้องเพื่อนสมาชิกอียูด้วยกัน ทั้งจาก “ภัยคุกคามภายนอกและการกัดกร่อนที่เกิดขึ้นจากภายใน” โดยไม่ได้พาดพิงฮังการีอย่างตรงไปตรงมา\n\n\n\nปัจจุบัน ฮังการีอยู่ภายใต้การบริหารของรัฐบาลนำโดยพรรคฟิเดสซ์ ซึ่งเป็นพรรครัฐบาลอุดมการณ์ฝ่ายขวา ของนายกรัฐมนตรีวิกเตอร์ ออร์บาน วัย 59 ปี ซึ่งอยู่ในตำแหน่งตั้งแต่ปี 2553 และชนะการเลือกตั้งแบบถล่มทลาย เป็นสมัยที่ 4 ติดต่อกัน เมื่อเดือน เม.ย.ปีนี้\n\n\n\nอนึ่ง นับตั้งแต่สงครามในยูเครนปะทุ เมื่อวันที่ 24 ก.พ. ที่ผ่านมา ออร์บานยืนยันว่า เขาไม่เห็นด้วยกับการที่รัสเซียใช้ปฏิบัติการทางทหาร แต่คัดค้านการใช้มาตรการคว่ำบาตรต่อรัสเซีย และไม่อนุญาตให้สมาชิกนาโตลำเลียงอาวุธผ่านฮังการี เพื่อนำไปช่วยเหลือยูเครน.\n\nเครดิตภาพ : GETTY IMAGES",
    "": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nอันโตนิโอ รือดิเกอร์ กองหลังวัย 29 ปีของทีมชาติเยอรมนีจะพลาดการลงเล่นเกมเยือน อังกฤษ ในวันจันทร์นี้หลังสะสมใบเหลืองครบกำหนด\n\nฮันซี่ ฟลิค เทรนเนอร์ทีมชาติเยอรมนีเตรียมนำทัพอินทรีเหล็กเยือนสนาม 'เวมบลีย์ สเตเดี้ยม' พบ อังกฤษ ในรายการ ยูฟ่า เนชั่นส์ ลีก เอ วันจันทร์นี้ โดยไม่มีทั้ง อันโตนิโอ รือดิเกอร์ กับ ลูคัส เอ็นเมช่า ตามรายงานจากบิลด์เมื่อวันเสาร์ที่ผ่านมา\n\nรือดิเกอร์ ถูกจดชื่อในช่วงท้ายเกมของนัดพ่าย ฮังการี 0-1 เมื่อวันศุกร์ที่ผ่านมา ซึ่งเป็นการสะสมใบเหลืองครบโควตาส่งผลให้กองหลังวัย 29 ปีจะติดโทษแบนหนึ่งเกมโดยอัตโนมัติ ขณะที่ เอ็นเมช่า ลงเล่นฐานะสำรองแทน โธมัส มุลเลอร์ ช่วงนาที 85 ก่อนมีรายงานว่ากองหน้าวัย 23 ปีบาดเจ็บเข่าจากเกมดังกล่าวและไม่พร้อมสำหรับเกมเยือนทัพสิงโตคำราม\n\nเกมระหว่าง อังกฤษ กับ เยอรมนี เป็นการลงเล่นให้ครบตามโปรแกรมเท่านั้น หลังทีมสิงโตคำรามตกชั้นสู่ ลีก บี หลังมีเพียง 2 คะแนนจากการลงเล่น 5 นัด ขณะที่ทัพอินทรีเหล็กมี 6 คะแนนจากการลงเล่น 5 เกม ส่วนตำแหน่งแชมป์กลุ่ม 3 จะเป็นการลุ้นแย่งกันระหว่าง ฮังการี (10 คะแนน) กับ อิตาลี (8 คะแนน) ที่มีโปรแกรมลงสนามในวันจันทร์นี้\n\n\n\n",
    "ผลบอลยูฟ่า เนชันส์ ลีก อิตาลี เฉือนชนะ อังกฤษ ,เยอรมนี พ่าย ฮังการี": "การแข่งขันฟุตบอลยูฟ่า เนชันส์ ลีก คืนวันศุกร์มีบิ๊กแมตซ์ที่น่าสนใจใน ลีก เอ กลุ่ม 3 อิตาลีเปิดบ้านรับการมาเยือนของ อังกฤษ โดยสถานการณ์ของทั้ง 2 ทีมอยู่อันดับบ๊วยและรองบ๊วย ในส่วนของสิงโตคำราม ลงสนาม 4 นัดยังไม่ชนะ เก็บได้ 2 แต้ม ส่วนทัพอัซซูรี ลงสนาม 4 นัด ชนะ 1 แพ้ 1 เสมอ 2 มี 5 แต้ม\n\nส่วนอีกคู่ที่น่าสนใจในกลุ่มนี้ ฮังการี จ่าฝูงมี 7 แต้มไปเยือนอินทรีเหล็ก เยอรมนี รองอันดับ 2 ที่มี 6 แต้ม แฟนบอลสามารถเช็คโปรแกรมการแข่งขันในคู่อื่นๆ พร้อมทั้งรับชมการถ่ายทอดสดผ่านช่อง UEFA.tv (คลิกดูบอลสดที่นี่)\n\n",
    "เยอรมนี จืด!สองแข้งสำคัญติดโควิดอดบู๊ ฮังการี-อังกฤษ": "ทีมชาติเยอรมนี ต้องเจอกับข่าวร้าย หลัง มานูเอล นอยเออร์ ผู้รักษาประตูประสบการณ์สูง และ ลีออน โกเร็ตซ์ก้า กองกลาง บาเยิร์น มิวนิค มีผลตรวจหาเชื้อไวรัสโควิด-19 ออกมาเป็นบวก เมื่อวันพุธที่ 21 กันยายน\n\nสหพันธ์ฟุตบอลเยอรมนี (เดเอฟเบ) แถลงว่า นักเตะจาก \"เสือใต้\" ทั้งสองราย ติดโควิดในการตรวจเมื่อช่วงเช้าวันพุธ และออกจากโรงแรมที่พักของทีมแล้วเพื่อแยกไปกักตัว โดยทั้งคู่ไม่ได้มีอาการแต่อย่างใด",
    "เยอรมนี vs ฮังการี ผลบอลสด Live Score 24": "โดยประตูเดียวใน บอลวันนี้ เป็นของ ฮังการี ที่ได้จาก อดัม ซาไล ตั้งแต่ช่วงครึ่งแรกกลายเป็นประตูชัยให้กับทีมเยือนเก็บเพิ่มเป็น 10 คะแนนจาก 5 นัด รั้งอันดับ 1 ของ ลีก เอ กลุ่ม 3 ฝ่านเข้ารอบตัดเชือกไปพบกับ อิตาลี ส่วน อินทรีเหล็ก อกหักหมดลุ้นไปตามระเบียบ\n\nพรีวิว ยูฟ่า เนชั่นส์ ลีก : เยอรมนี v ฮังการี\n\n\n\n\n\nเยอรมนี - เกมนี้อาจจะต้องขอดูความฟิตของ มานูเอล นอยเออร์ สักหน่อย ว่าพร้อมลงสนามหรือไม่ แต่ถ้าเล่นไม่ได้ แทร์-สเตเก้น ก็พร้อมทำหน้าที่แทน ส่วนรายอื่นๆ อย่าง อิลคาย กุนโดกัน, อันโตนิโอ รูดิเกอร์ หรือว่า โจชัว คิมมิช พร้อมมาก\n\n\n\n\n\nฮังการี - โรแลนด์ ซาไล บาดเจ็บอยู่เพียงรายเดียวเท่านั้น ส่วนพวกที่เหลือพร้อมลงสนามทั้งหมดอาทิ โดมินิค โซบอสซ์ไล, อดัม แลง และทางด้านของ มิลอส เคอร์เคซ\n\n\n\n",
    "‘อังกฤษ’ แพ้ ‘อิตาลี’ 0-1 ร่วงเล่นลีกบี ปีหน้า ‘เยอรมนี’ พังบ้านให้ ‘ฮังการี’": "‘อังกฤษ’ แพ้ ‘อิตาลี’ 0-1 ร่วงเล่นลีกบี ปีหน้า ‘เยอรมนี’ พังบ้านให้ ‘ฮังการี’\n\nอังกฤษบุกพ่ายอิตาลี 0-1 ในการแข่งขันฟุตบอลยูฟ่า เนชั่นส์ลีก ลีกเอ กลุ่ม 3 ที่สนามซานซิโร่ เมื่อวันที่ 23 กันยายน\n\nเกมนี้มีประตูเกิดขึ้นเพียงประตูเดียวจากจานโคโม ราสปาโดรี่ ในนาทีที่ 68 ส่งผลให้ทีมสิงโตคำรามลงแข่งไป 5 นัด แพ้ 3 เสมอ 2 มี 2 คะแนน การันตีตกชั้นไปเล่นลีกบี ในฤดูกาลหน้าแน่นอนแล้ว\n\nขณะที่อีกคู่ ฮังการีบุกเฉือนชนะเยอรมนี 1-0 ที่เรด บูลล์ อารีน่า ได้ประตูชัยจากอดัม ซาไล นาทีที่ 17\n\nสรุปตารางกลุ่มนี้หลังจบ 5 นัด 1.ฮังการี 10 คะแนน 2.อิตาลี 8 คะแนน 3.เยอรมนี 6 คะแนน 4.อังกฤษ 2 คะแนน\n\nผลคู่อื่นๆ\n\nลีกบี\n\nบอสเนียและเฮอร์เซโกวีนา ชนะ มอนเตเนโกร 1-0\n\nฟินแลนด์ เสมอ โรมาเนีย 1-1\n\nลีกซี\n\nบัลแกเรีย ชนะ ยิบรอลตาร์ 5-1\n\nจอร์เจีย ชนะ นอร์ธ มาซิโดเนีย 2-0\n\nลีกดี\n\nเอสโตเนีย ชนะ มอลตา 2-1\n\nผลอุ่นเครื่อง\n\nบราซิล ชนะ กานา 3-0\n\nมาลี ชนะ แซมเบีย 1-0\n\nแอลจีเรีย ชนะ กินี 1-0\n\nโมร็อกโก ชนะ ชิลี 2-0\n\nเกาหลีใต้ เสมอ คอสตาริกา 2-2\n\nญี่ปุ่น ชนะ สหรัฐอเมริกา 2-0\n\nอิรัก เสมอ โอมาน 1-1\n\nบาห์เรน แพ้ เคปเวิร์ด 1-2\n\nอิหร่าน ชนะ อุรุกวัย 1-0\n\nปารากวัย ชนะ ยูเออี 1-0",
    "”เยอรมัน” พลิกพ่าย ”ฮังการี” คารัง 1-0 หมดลุ้นเข้ารอบ": "เยอรมัน พลิกล็อกแพ้ ฮังการี คารังตัวเอง 1-0 ถือเป็นความพ่ายแพ้เกมแรกนับตั้งแต่ ฟลิค เข้ามาคุมทีมและยังทำให้พวกเขาหมดโอกาสในการจบจ่าฝูงของกลุ่มด้วย\n\nศึกฟุตบอล ยูฟ่า เนชั่นส์ ลีก เอ กลุ่ม 3 นัดที่ 5 คืนวันศุกร์ที่ 23 กันยายนที่ผ่านมา “อินทรีเหล็ก” เยอรมัน เปิดบ้านฉะ ฮังการี\n\nเยอรมัน ไม่มี นอยเออร์ เฝ้าเสาเพราะติดโควิดและทำให้ สเตเก้น ได้เฝ้าเสาแทนส่วนแบ็คขวาเลือกใช้ ฮอฟมันน์ ถอยมาเล่น ส่วนปีกขวาให้เป็นหน้าที่ของ กนาบรี้\n\nส่วน ฮังการี ให้เด็กใหม่แบบ เคอร์เคซ ลงประเดิมตำแหน่งวิงแบ็คซ้าย ขณะที่แดนกลางส่ง นากี้ ออกสตาร์ทแทน สไตล์ส แต่แดนรุกไม่มี โรลันด์ ซัลไล\n\nผลปรากฎว่า ครึ่งเเรก ฮังการี ช็อกแฟนบอลเจ้าถิ่นด้วยการเป็นฝ่ายออกนำก่อน 1-0 จากลูกเตะมุมที่ โดมินิก โซบอสไล เปิดให้ อดัม ซาไล วิ่งมาดีดด้วยข้างเท้าด้านนอกส่งบอลย้อยข้ามหัว มาร์ค อันเดร แทร์ ชเตเก้น ก่อนเข้าเสาไกลไปอย่างเหนือชั้น\n\nนาที 25 ฮังการี เกือบได้อีกครั้งเมื่อแนวรับเยอรมันเช็กล้ำหน้าพลาด อัตติล่า ซาไล หลุดขึ้นทางซ้ายก่อนตักให้ อัตติล่า ฟิโอล่า ได้ยิง แต่ว่า แทร์ ชเตเก้น ออกมาบล็อกได้เร็ว เจ้าถิ่นรอดไปหวุดหวิด\n\nเยอรมัน มีลุ้นจะแจ้งครั้งแรกในนาที 39 เดวิด เราม์ เปิดบอลจากซ้ายโด่งไปถึงเสาไกล โธมัส มุลเลอร์ เทคตัวโขก แต่บอลไม่ห่างตัว ปีเตอร์ กูลาชซี่ ทำให้รับได้สบาย จากนั้นจบครึ่งแรก ฮังการี บุกนำ เยอรมัน 1-0\n\nครึ่งหลังนาที 49 เยอรมัน มีลุ้นเมื่อ โยชัว คิมมิช เปิดฟรีคิกให้ มุลเลอร์ ได้ยิงในเขตโทษ แต่ไม่เข้ากรอบ\n\nจากนั้นนาที 57 เจ้าถิ่นมีโอกาสอีก มุลเลอร์ จ่ายบอลให้ ติโม แวร์เนอร์ ซัดด้วยขวาในเขตโทษ แต่ยังไม่ดีพอที่จะผ่านมือ ปีเตอร์ กูลาชซี่\n\nท้ายเกมนาที 86 ฮังการี เกือบได้เพิ่มเมื่อ ลาสซ์โล่ ไคลน์ไฮส์เลอร์ ได้หลุดไปยิงด้วยขวา แต่ว่า มาร์ค อันเดร แทร์ ชเตเก้น เซฟเอาไว้ได้\n\nจากนั้นจบเกม ฮังการี บุกชนะ เยอรมัน 1-0 ทำให้รั้งอันดับ 1 ของกลุ่มต่อไป ด้วยการมี 10 คะแนน ส่วน เยอรมัน มี 6 คะแนนเท่าเดิม\n\nFacebook : https://www.facebook.com/innnews.co.th\n\nTwitter : https://twitter.com/innnews\n\nYoutube : https://www.youtube.com/c/INNNEWS_INN\n\nTikTok : https://www.tiktok.com/@inn_news\n\nLINE Official Account : @innnews",
    "ฮังการี จุดพลุดอกไม้ไฟฉลองวันชาติ หลังเลื่อนมา 1 สัปดาห์": "เมื่อคืนวันเสาร์ที่ผ่านมา ประชาชนหลายหมื่นคนพากันไปรอชมการแสดงพลุดอกไม้ไฟที่จัดขึ้นอย่างตระการตา บริเวณริมฝั่งแม่น้ำดานูบ ในกรุงบูดาเปสต์ ของฮังการี เพื่อเฉลิมวันชาติ ที่เลื่อนการจัดงานออกมาเป็นเวลา 1 สัปดาห์ หลังเจ้าหน้าที่หน่วยพยากรณ์อากาศคาดการณ์ว่าในวันดังกล่าวอาจมีฝนตกหนัก แต่กลับไม่มีฝนตกภายในเมืองหลวงของฮังการี ทำให้รัฐบาลฮังการีไล่เจ้าหน้าที่ระดับสูงของสำนักงานอุตุนิยมวิทยา 2 คน ออกจากตำแหน่ง ซึ่งทำให้เกิดเสียงวิพากษ์วิจารณ์รัฐบาลตามมาอย่างหนัก เนื่องจากมองว่าเราไม่สามารถพยากรณ์อากาศได้ถูกต้อง 100 เปอร์เซ็นต์",
    "ฮังการีผ่านกฎหมายใหม่สุดพิลึก บังคับแม่ฟังเสียงหัวใจลูกในท้องก่อนทำแท้ง": "กฏหมายใหม่ของประเทศฮังการีซึ่งบังคับใช้เมื่อวานนี้ (15 ก.ย.) ระบุว่า ผู้หญิงชาวฮังการีที่ต้องการทำแท้ง จะต้องฟังเสียงหัวใจของทารกในครรภ์ก่อนเริ่มต้นกระบวนการ\n\nมาตรการนี้ถูกรับรองโดย ซานดอร์ พินเตอร์ รัฐมนตรีว่าการกระทรวงมหาดไทยฮังการี และมีเนื้อหาที่ระบุให้ผู้หญิงที่ต้องการยุติการตั้งครรภ์ ว่าจะต้องขอเอกสารรับรองจากสูตินรีแพทย์ที่ระบุว่า พวกเธอได้รับฟังเสียงสัญญาณชีพที่ชัดเจนของทารกในครรภ์ก่อน\n\nดอรา ดูโร สมาชิกสภาผู้แทนราษฎรฝ่ายขวาจัด ที่ได้ผลักดันให้เกิดการแก้ไขกฎหมายเกี่ยวกับการทำแท้ง ได้โพสต์ข้อความลงเฟสบุ๊กเพื่อแสดงความยินดีในโอกาสที่กฎหมายฉบับนี้ผ่านการรับรอง\n\n“รัฐบาลได้ลงมือออกนโยบายเพื่อปกป้องทารกในครรภ์จากการทำแท้ง มันจะมีช่วงเวลาไม่กี่วินาทีที่ทารกในครรภ์สามารถสื่อสารกับแม่ของพวกเขาได้ ก่อนที่จะเริ่มต้นกระบวนการทำแท้ง” ดูโรโพสต์ข้อความ “กฎหมายเกี่ยวกับการทำแท้งจะต้องไม่เป็นอะไรที่แก้ไขไม่ได้ในประเทศของชาวคริสต์ที่ดี เรามาร่วมเขียนประวัติศาสตร์กัน”\n\nการทำแท้งในประเทศฮังการีถูกกฎหมายมาตั้งแต่ทศวรรษที่ 1950 โดยในกรณีทั่วไป ผู้หญิงสามารถเข้ากระบวนการทำแท้งได้จนถึงสัปดาห์ที่ 12 ของการตั้งครรภ์ แต่ก็มีบางกรณีที่สามารถทำได้จนถึงสัปดาห์ที่ 24\n\nทั้งนี้ มีนักการเมือง กลุ่มประชาสังคม และ ส.ส.ฮังการีบางคนได้ออกมาโจมตีมาตรการใหม่ของรัฐบาล\n\n“รัฐบาลฮังการีกำลังค่อยๆ แบนการทำแท้งอย่างเงียบๆ โดยไม่ถามความยินยอมจากผู้หญิง” ทิเมอา ซาโบ ส.ส.พรรคฝ่ายค้านกล่าว “นี่เป็นอีกครั้งที่ผู้ชายตัดสินชะตากรรมของผู้หญิง”\n\n“ไม่มีใครอยากทำแท้งเป็นงานอดิเรก การปฏิเสธความช่วยเหลือแก่ผู้หญิงโดยไม่ถามความเห็นจากพวกเขานั้นป่าเถื่อน ขี้โกง และน่าขยะแขยง” ซาโบกล่าวเสริม พร้อมกับเรียกร้องให้กระทรวงมหาดไทยถอนมาตรการดังกล่าวโดยทันที\n\nแอมเนสตี้ อินเตอร์เนชั่นแนลเรียกกฎหมายฉบับนี้ว่าเป็น “การเดินถอยหลังที่น่ากังวลใจ”\n\n“การตัดสินใจที่ปราศจากการปรึกษาจะทำให้การเข้าถึงการทำแท้งยากขึ้น และจะสร้างบาดแผลในใจให้กับผู้หญิงที่เผชิญสถานการณ์ความยากลำบากอยู่แล้ว” อารอน ดิมีเทอร์ โฆษกของแอมเนสตี้ อินเตอร์เนชั่นแนลกล่าว\n\nกระทรวงมหาดไทยกล่าวในแถลงการณ์เมื่อวันจันทร์ (12 ก.ย.) ว่า เกือบ 2 ใน 3 ของคนฮังการีเชื่อมโยงการเริ่มต้นชีวิตของเด็กกับการเต้นของหัวใจครั้งแรก และยังกล่าวอีกว่าอุปกรณ์ทางการแพทย์ในปัจจุบันสามารถตรวจจับสัญญาณชีพของทารกได้ในช่วงสัปดาห์แรกๆ ของการตั้งครรภ์ ซึ่งจะสามารถให้ข้อมูลที่ครบถ้วนแก่สตรีมีครรภ์ได้มากกว่าเดิม\n\nรัฐบาลชาตินิยมของฮังการี ซึ่งนำโดย วิกเตอร์ ออร์บาน นายกรัฐมนตรีคนปัจจุบัน มักแสดงท่าทีว่าตนเองเป็นผู้ปกป้องคุณค่าความเป็นครอบครัวแบบดั้งเดิม และได้ออกนโยบายลดหย่อนภาษีและให้เงินสนับสนุนแก่ครอบครัวที่มีลูกมากกว่าหนึ่งคน\n\nตั้งแต่ออร์บานขึ้นสู่อำนาจอีกครั้งในปี 2553 เขาก็ได้วางมาตรการเกี่ยวกับการคุมกำเนิดเพิ่มขึ้นมากมาย ทำให้ฮังการีอยู่ภายใต้ระบอบการปกครองที่เป็นอนุรักษนิยมและเคร่งศาสนามากขึ้น โดยในปี 2554 รัฐบาลฮังการีได้ใช้ทุนของสหภาพยุโรปในการทำแคมเปญต่อต้านการทำแท้ง ซึ่งทำให้คณะกรรมาธิการยุโรปไม่พอใจอย่างมาก\n\n“เป็นผู้หญิงเสมอที่ต้องทนทุกข์กับรัฐบาลฝ่ายขวา เพราะอิสรภาพเหนือร่างกายของพวกเขาจะต้องถูกท้าทาย พวกเขาถูกบอกว่าต้องใช้ชีวิตยังไงและต้องทำอะไรกับร่างกายของตัวเอง” สกา เคลเลอร์ ส.ส.จากเยอรมนีกล่าว “ดิฉันคิดว่ามันเป็นเรื่องเลวร้ายที่รัฐบาลคิดว่าพวกเขาสามารถควบคุมร่างกายของผู้หญิงได้ แต่มันก็เกิดขึ้นทุกที่”\n\nที่มา:\n\nhttps://www.euronews.com/2022/09/13/hungarian-women-must-hear-vital-signs-of-their-foetus-before-abortion-under-law-change?fbclid=IwAR1ekccdDqS2WZtsKViq6JVsATELcu9z6nyU3m7dBW0ICbIjjw5Pa6Mx9jQ",
    "ทำให้เราตาสว่าง! ฟลิค ชี้ เยอรมนี ห่วยครึ่งแรกทำพ่าย ฮังการี คาบ้าน": "ถึงแม้ เยอรมนี ชื่อชั้นดูเหนือกว่า แต่กลายเป็น ฮังการี ที่ทำได้ดีมากในช่วงครึ่งแรก และเป็น อดัม ซาไล ที่ทำประตูสุดเหนือชั้นให้ทีมเยือนขึ้นนำก่อนในนาทีที่ 17\n\nฮันซี่ ฟลิค เทรนเนอร์ทีมชาติเยอรมนี เผยว่า ช่วงครึ่งแรกทีมตนเล่นกันได้แย่มาก แถมเต็มไปด้วยความผิดพลาดแบบง่ายๆ หลังจากที่ทัพ \"อินทรีเหล็ก\" เปิดบ้านพลิกล็อกแพ้ ฮังการี 0-1 ในศึก ยูฟ่า เนชั่นส์ ลีก เอ กลุ่มสาม นัดห้า เมื่อวันศุกร์ที่ 23 กันยายน ที่ผ่านมา\n\nช่วงครึ่งหลัง ทีมแชมป์โลก 4 สมัย ฟอร์มการเล่นดูดีขึ้น แต่ก็หาจังหวะเข้าทำแบบสวยๆ แทบไม่ได้ สุดท้ายพ่ายคาบ้านต่อ ฮังการี 0-1 ตกไปรั้งอันดับสาม ของกลุ่ม โดยมี 6 แต้ม จากการลงแข่ง 5 นัด หมดลุ้นเข้ารอบ 4 ทีมสุดท้ายแน่นอนแล้ว เพราะตามหลัง ฮังการี ทีมจ่าฝูง 4 แต้ม และเหลือโปรแกรมเตะแค่นัดเดียว\n\n\"มันทำให้เราตาสว่าง ซึ่งเกิดขึ้นในตอนนี้ดีกว่าเกิดขึ้นตอนบอลโลก เราเล่นได้แย่มากๆ ในช่วงครึ่งแรก เราขาดการเล่นเชิงรุก ดูไม่มีความมั่นใจ และเล่นพลาดกันง่ายๆ เยอะมาก ช่วงครึ่งหลังเราทำได้ดีขึ้น แต่ก็ยังสร้างโอกาสได้ไม่มากพอ\" ฟลิค กล่าว\n\nสำหรับเกมนัดสุดท้ายของรอบแบ่งกลุ่ม เยอรมนี จะบุกไปเยือน อังกฤษ ซึ่งถือเป็นเกมที่ไม่มีความหมายอะไรสำหรับทั้งสองทีม เพราะ \"อินทรีเหล็ก\" หมดสิทธิ์ผ่านเข้าสู่รอบรองชนะเลิศเรียบร้อย แต่ก็ไม่ตกชั้น ส่วน \"สิงโตคำราม\" รั้งบ๊วย ตกชั้นลงไปเล่น ลีก บี ฤดูกาลหน้าแน่นอนแล้ว",
    "อิตาลีคว้าชัยส่งอังกฤษตกชั้น - เยอรมนีแพ้ฮังการีคารังยูฟ่า เนชันส์ ลีก": "อิตาลีเปิดบ้านคว้าชัย ทำให้ยังมีลุ้นเข้ารอบชิงแชมป์ยูฟ่า เนชันส์ ลีก พร้อมส่งอังกฤษตกชั้นด้วย ขณะที่เยอรมนีพลิกล็อกแพ้ฮังการีคารังตัวเอง\n\nการแข่งขันฟุตบอลยูฟ่า เนชันส์ ลีก ฤดูกาล 2022-23 เมื่อวันที่ 23 กันยายน ลีกเอ กลุ่ม 3 “อัซซูรี”อิตาลี เปิดสนามสตาดิโอ จูเซ็ปเป เมอัซซา รับการมาเยือนของ “สิงโตคำราม”อังกฤษ\n\nเกมนี้เจ้าบ้านใช้งาน จานลูกา สคามักกา, จาโคโม ราสปาโดรี, นิโคโล บาเรลลา ขณะที่ทีมเยือนมี แฮร์รี เคน, ราฮีม สเตอร์ลิง, ฟิล โฟเดน ลงสนาม\n\nเริ่มเกมมา 5 นาที โอกาสเป็นของอิตาลี เฟเดริโก ดิมาร์โก เปิดบอลจากฝั่งซ้ายลอยไปเสาสอง จานลูกา สคามักกา พยายามโหม่งมุมแคบ นิก โป๊ป ต้องปัดเอาไว้ไม่ให้เข้า\n\nจากนั้นทั้งคู่ไม่ค่อยมีโอกาสลุ้นยิงประตูแบบจะแจ้งนัก ทำให้ครึ่งแรกยังเสมอกันอยู่ 0-0\n\nครึ่งหลังนาที 68 เลโอนาร์โด โบนุชชี วางบอลยาวขึ้นหน้าให้ จาโคโม ราสปาโดรี ใช้เท้าเกี่ยวบอลลง ก่อนโยกหาจังหวะแล้วยิงในพื้นที่เขตโทษเสียบตาข่าย อิตาลีนำ 1-0\n\nนาที 77 โอกาสเป็นของอังกฤษ แฮร์รี เคย ได้บอลทางริมด้านขวาของเขตโทษแล้วสับไกยิงทั้งแบบนั้น จานลุยจิ ดอนนารุมมา ทุบออกมาเข้าทางเคนยิงซ้ำอีกที ดอนนารุมมาก็ยังเซฟได้อีก\n\nนาที 85 อิตาลีเกือบทิ้งห่าง จอร์จินโญ แทงบอลขึ้นหน้าให้ มานาโล กับเบียดินี หลุดเข้าถึงเขตโทษแล้วสับไกยิงติดนายทวาร หลังจากนั้นอึดใจเดียว เฟเดริโก ดิมาร์โก เตะแบบกึ่งยิงกึ่งผ่านจากทางด้านซ้ายของเขตโทษ ลูกพุ่งเรียดไปชนเสาสอง จบเกมอิตาลีชนะ 1-0\n\nส่วนอีกคู่ “อินทรีเหล็ก”เยอรมนี เปิดสนามเรดบูลล์ อารีนา พ่ายต่อ “แม็กยาร์”ฮังการี 0-1 ทีมเยือนได้ประตูชัยจาก อดัม ซาไล นาที 17 เป็นความพ่ายแพ้นัดแรกในการคุมเยอรมนีของ ฮันซี ฟลิก อีกด้วย\n\nทำให้ผ่าน 5 นัด ฮังการีนำจ่าฝูง (10 คะแนน) ตามด้วยอันดับ 2 อิตาลี (8 คะแนน) ทั้งคู่ต้องไปแย่งเข้ารอบชิงแชมป์ในแมตช์สุดท้าย ส่วนอันดับ 3 เยอรมนี (6 คะแนน) ไม่มีลุ้นอะไรแล้ว ขณะที่อันดับ 4 อังกฤษ (2 คะแนน) ตกชั้นสู่ลีกบีในฤดูกาลหน้า\n\nผลคู่อื่น\n\nลีกบี\n\nบอสเนีย 1-0 มอนเตเนโกร\n\nฟินแลนด์ 1-1 โรมาเนีย\n\nลีกซี\n\nจอร์เจีย 2-0 นอร์ทมาซิโดเนีย\n\nบัลแกเรีย 5-1 ยิบรอลตาร์\n\nลีกดี\n\nเอสโตเนีย 2-1 มอลตา",
    "อังกฤษ VS เยอรมนี : พรีวิว ฟุตบอลยูฟ่า เนชั่นส์ ลีก 2022/23 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022/23 รอบแบ่งกลุ่ม ลีกเอ กลุ่ม 3\n\nแมตช์การแข่งขัน : อังกฤษ VS เยอรมนี\n\nวัน/เวลาแข่งขัน : คืน วันจันทร์ที่ 26 กันยายน 2565 เวลา 01.45 น.\n\nสนาม : เวมบลีย์ สเตเดี้ยม\n\nเวมบลีย์ สเตเดี้ยม ถ่ายทอดสด : UEFA.tv\n\nสภาพความพร้อม อังกฤษ\n\n\"สิงโตคำราม\" ทีมชาติอังกฤษ ทำผลงานในศึก ยูฟ่า เนชั่นส์ ลีก ซีซั่นนี้ ได้อย่างย่ำแย่สุดขีด หลัง 5 ที่ผ่านมา เสมอ 2 แพ้ 3 ยังไม่ชนะใครเลย โดยเกมนัดล่าสุด คือการบุกไปพ่ายให้กับ อิตาลี 0-1 เมื่อคืนวันศุกร์ที่ผ่านมา ทำให้ตอนนี้มีเพียง 2 แต้ม จะจบการแข่งขันด้วยการรั้งบ๊วยของกลุ่ม และต้องตกชั้นไปเล่นในลีกบีแน่นอนแล้ว\n\nสำหรับสภาพความพร้อมของทีมในเกมนี้ แกเร็ธ เซาธ์เกต จะต้องรอเช็กสภาพความฟิตของ ไคล์ วอล์คเกอร์ กับ จอร์แดน เฮนเดอร์สัน แต่คาดว่าทั้งคู่ไม่น่าจะต้องเสี่ยงลงสนาม ขณะที่ จอห์น สโตนส์ จะพ้นโทษแบน พร้อมกลับมาช่วยทีมร่วมกับแกนหลักที่เหลือ\n\nคาดว่าเจ้าถิ่นจะใช้ระบบ 3-4-3 แนวรับ 3 คน ประกอบด้วย จอห์น สโตนส์, เอริค ดายเออร์ และ แฮร์รี่ แม็กไกวร์ พร้อมมี คีแรน ทริปเปียร์ กับ เบน ชิลเวลล์ เป็นวิงแบ็ก 2 ข้าง ส่วนมิดฟิลด์คู่กลางส่ง เดแคลน ไรซ์ ลงคุมเกมร่วมกับ จู๊ด เบลลิงแฮม ขณะที่แนวรุกใช้ ราฮีม สเตอร์ลิง, แฮร์รี่ เคน และ เมสัน เมาท์ เป็นสามประสานในแดนหน้า\n\nสภาพความพร้อม เยอรมนี\n\nส่วนผู้มาเยือนอย่าง \"อินทรีเหล็ก\" ทีมชาติเยอรมนี ก็นับว่าโชว์ฟอร์มในรายการนี้ได้อย่างน่าผิดหวังเช่นเดียวกัน หลังแข่ง 5 นัด ชนะ 1 เสมอ 3 แพ้ 1 โดยเกมนัดล่าสุด คือการเปิดบ้านพ่ายให้กับ ฮังการี 0-1 เมื่อคืนวันศุกร์ที่ผ่านมา ทำให้ตอนนี้มี 6 แต้ม รั้งอันดับ 3 ของกลุ่ม หมดสิทธิ์ผ่านเข้ารอบต่อไปแน่นอนแล้ว\n\nสำหรับสภาพความพร้อมของทีมในเกมนี้ ฮันซี่ ฟลิค จะหมดสิทธิ์ใช้งาน อันโตนิโอ รูดิเกอร์ ที่ติดโทษแบน หลังสะสมใบเหลืองครบโควตา ขณะที่ เลออน โกเร็ตซ์ก้า กับ มานูเอล นอยเออร์ ที่ติดเชื้อโควิด-19 รวมทั้ง ยูเลียน บรันด์ท มีอาการป่วย ได้ถอนตัวออกจากทีมไปก่อนหน้านี้แล้ว ส่วนแข้งตัวหลักรายอื่นๆ ยังคงฟิตสมบูรณ์ พร้อมลงสนามทั้งหมด\n\nเกมนี้ทีมเยือนจะมาในแผน 4-2-3-1 แผงหลัง 4 คน ประกอบด้วย โยนาส โฮฟมันน์, นิคลาส ซูเล่, นิโก้ ชล็อตเตอร์เบ็ค และ ดาวิด เราม์ ส่วนมิดฟิลด์คู่กลางส่ง โยชัว คิมมิช กับ อิลคาย กุนโดกัน ลงคุมเกม ขณะที่แนวรุกใช้ จามาล มูเซียล่า, โธมัส มุลเลอร์ และ ลีรอย ซาเน่ คอยสร้างสรรค์เกมรุกให้ ไค ฮาแวร์ตซ์ เป็นตัวจบสกอร์\n\nรายชื่อ 11 ผู้เล่นที่คาดว่าจะลงสนาม\n\nอังกฤษ : อารอน แรมส์เดล (GK), จอห์น สโตนส์, เอริค ดายเออร์, แฮร์รี่ แม็กไกวร์, คีแรน ทริปเปียร์, จู๊ด เบลลิงแฮม, เดแคลน ไรซ์, เบน ชิลเวลล์, ราฮีม สเตอร์ลิง, แฮร์รี่ เคน, เมสัน เมาท์\n\nเยอรมนี : มาร์ค อังเดร แตร์ ชเตเก้น (GK), โยนาส โฮฟมันน์, นิคลาส ซูเล่, นิโก้ ชล็อตเตอร์เบ็ค, ดาวิด เราม์, โยชัว คิมมิช, อิลคาย กุนโดกัน, จามาล มูเซียล่า, โธมัส มุลเลอร์, ลีรอย ซาเน่, ไค ฮาแวร์ตซ์\n\nฟอร์มการเล่น 5 นัดหลังสุด\n\nอังกฤษ\n\n23/06/22 แพ้ อิตาลี 0-1 (เยือน) ยูฟ่า เนชั่นส์ ลีก\n\n14/06/22 แพ้ ฮังการี 0-4 (เหย้า) ยูฟ่า เนชั่นส์ ลีก\n\n11/06/22 เสมอ อิตาลี 0-0 (เหย้า) ยูฟ่า เนชั่นส์ ลีก\n\n07/06/22 เสมอ เยอรมนี 1-1 (เยือน) ยูฟ่า เนชั่นส์ ลีก\n\n04/06/22 แพ้ ฮังการี 0-1 (เยือน) ยูฟ่า เนชั่นส์ ลีก\n\nเยอรมนี\n\n23/09/22 แพ้ ฮังการี 0-1 (เหย้า) ยูฟ่า เนชั่นส์ ลีก\n\n14/06/22 ชนะ อิตาลี 5-2 (เหย้า) ยูฟ่า เนชั่นส์ ลีก\n\n11/06/22 เสมอ ฮังการี 1-1 (เยือน) ยูฟ่า เนชั่นส์ ลีก\n\n07/06/22 เสมอ อังกฤษ 1-1 (เหย้า) ยูฟ่า เนชั่นส์ ลีก\n\n04/06/22 เสมอ อิตาลี 1-1 (เยือน) ยูฟ่า เนชั่นส์ ลีก\n\nผลงานการพบกัน 5 นัดหลังสุด\n\n07/06/22 เยอรมนี 1-1 อังกฤษ (ยูฟ่า เนชั่นส์ ลีก)\n\n29/06/21 อังกฤษ 2-0 เยอรมนี (ยูโร 2020)\n\n10/11/17 อังกฤษ 0-0 เยอรมนี (กระชับมิตร)\n\n22/03/17 เยอรมนี 1-0 อังกฤษ (กระชับมิตร)\n\n26/03/16 เยอรมนี 2-3 อังกฤษ (กระชับมิตร)\n\nบทวิเคราะห์\n\nศึกแห่งศักดิ์ศรี ระหว่าง 2 คู่รักคู่แค้นครั้งนี้ เคยถูกคาดการณ์ว่าจะเป็นเกมนัดชี้ชะตาการเข้ารอบของทั้ง 2 ทีม แต่ทว่า พวกเขาทั้งคู่กลับทำผลงานได้อย่างย่ำแย่แบบเหนือความคาดหมาย จนทำให้หมดลุ้นเข้ารอบไปแล้ว โดยเฉพาะเจ้าถิ่นอย่าง สิงโตคำราม ที่สถานการณ์เลวร้ายอย่างหนัก จนถึงขั้นตกชั้นไปแล้ว ทั้งที่ยังไม่ได้ลงเล่นนัดสุดท้ายเลยด้วยซ้ำ\n\nอย่างไรก็ดี แม้ว่าเกมนี้จะไม่มีความหมายต่อการเข้ารอบแล้ว แต่หลังจากที่เพิ่งพ่ายแพ้มาในเกมล่าสุด ทั้ง 2 ทีม ก็คงหวังจะกู้ชื่อกลับมา ด้วยการคว้าชัยส่งท้าย ก่อนที่จะไปเล่นศึกใหญ่อย่าง ฟุตบอลโลก 2022 ทว่าจากฟอร์มการเล่นที่ยังคงไม่แน่นอนด้วยกันทั้งคู่ ทำให้มองว่าเกมนี้มีโอกาสออกได้ทั้ง 3 หน้า แต่คาดว่าผลเสมอ น่าจะมีความเป็นไปได้มากที่สุด\n\nสกอร์ที่คาด\n\nอังกฤษ 1-1 เยอรมนี\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "ผลัดรายวัน 3x100 วันจันทร์ที่ 26 กันยายน 2565": "วันจันทร์ที่ 26 กันยายน 2565\n\nถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nยูฟ่า เนชั่นส์ ลีก เอ\n\n\n\nอังกฤษ - เยอรมัน\n\nเรตล่าสุด : อังกฤษต่อป.ป.-5\n\nอังกฤษ จัดชุดสองดวล เยอรมัน มองว่าสูสี ฐานะเจ้าบ้านเล่นเพื่อเอาใจแฟนต่อรอสองมุม ฟันธง ‘ สิงโตคำราม’ เฮ 2-1\n\nยูฟ่า เนชั่นส์ ลีก เอ\n\nฮังการี - อิตาลี\n\nเรตล่าสุด : อิตาลีต่อครึ่งลูก-5\n\nฮังการี เตะแบบไม่กดดั ส่วน อิตาลี ย่ามใจติดประมาทโอกาสเจ๊ามากสุดสวนรอง ฟันธง เสมอ 1-1\n\nยูฟ่า เนชั่นส์ ลีก บี\n\nมอนเตเนโกร - ฟินแลนด์\n\nเรตล่าสุด : เสมอมอนเตเนโกร\n\nมอนเตเนโกร เกมรุกฝืดจะโดนทีเด็ดตั้งเตะ ฟินแลนด์ มากกว่า สวนรอง ฟันธง ฟินแลนด์ ชนะ 1-0\n\nผลัด 3x100 : อังกฤษxฮังการีxฟินแลนด์\n\nผลัด 4x100 : อังกฤษxฮังการีxฟินแลนด์ xโรมาเนีย (ยูฟ่า เนชั่นส์ ลีก)\n\nผลัด 5x100 : อังกฤษxฮังการีxฟินแลนด์ xโรมาเนีย (ยูฟ่า เนชั่นส์ ลีก)xจอร์เจีย (ยูฟ่า เนชั่นส์ ลีก)",
    "ฮังการีเผชิญ \"ฤดูร้อน\" รุนแรงสุดในรอบ 121 ปี": "บูดาเปสต์, 6 ก.ย. (ซินหัว) — เมื่อวันจันทร์ (5 ก.ย.) สำนักอุตุนิยมวิทยาฮังการี (MOSZ) เปิดเผยว่าฮังการีเผชิญฤดูร้อนที่อากาศร้อนที่สุดในปีนี้ นับตั้งแต่ปี 1901\n\nสถิติแสดงให้เห็นว่าฤดูร้อนปี 2022 หรือช่วงเดือนมิถุนายน กรกฎาคม และสิงหาคม มีอุณหภูมิเฉลี่ย 22.8 องศาเซลเซียส สูงกว่าอุณหภูมิเฉลี่ยในช่วงฤดูร้อนปี 1991-2020 อยู่ที่ 2 องศา ซึ่งบันทึกได้ที่ 20.8 องศาเซลเซียส\n\nนอกจากนั้นฤดูร้อนปีนี้ยังมีอากาศร้อนกว่าฤดูร้อนปี 2003 ซึ่งทุบสถิติอากาศร้อนสุดครั้งก่อน อยู่ที่ 0.5 องศาเซลเซียส ทั้งเผชิญวันที่มีอุณหภูมิสูงกว่า 35 องศาเซลเซียส รวม 11 วัน ซึ่งมากกว่าค่าเฉลี่ย 8 วัน และเผชิญวันที่มีอุณหภูมิสูงกว่า 30 องศาเซลเซียส รวม 46 วัน ซึ่งมากกว่าค่าเฉลี่ย 20 วัน\n\nฮังการีประสบกับคลื่นความร้อน 5 ระลอก ตั้งแต่ปลายเดือนมิถุนายนถึงปลายเดือนสิงหาคม โดยช่วงเวลานี้พื้นที่ตอนกลางและตอนใต้ของประเทศส่วนใหญ่มีอากาศเย็นลงเพียงระยะสั้นๆ และมีอุณหภูมิพุ่งแตะที่เกือบ 40 องศาเซลเซียส\n\nนอกจากคลื่นความร้อนแล้ว ฮังการียังประสบกับภัยแล้งในฤดูร้อนปีนี้เช่นกัน โดยในช่วง 8 เดือนแรก ฮังการีมีปริมาณหยาดน้ำฟ้าเฉลี่ยทั่วประเทศเพียง 263.6 มิลลิเมตร ซึ่งถือเป็นระดับต่ำสุดครั้งที่สามนับตั้งแต่ช่วงต้นศตวรรษที่ 20 (หลังปี 1992 และ 1993)\n\nทั้งนี้ บรรดาปัจจัยข้างต้นส่งผลกระทบอย่างรุนแรงต่อผลผลิตพืชผล โดยกระทรวงการเกษตรของฮังการีจะเผยแพร่ตัวเลขโดยละเอียดในเดือนตุลาคม\n\n\n\n\n\n(แฟ้มภาพซินหัว : ดอกทานตะวันเหี่ยวเฉาใกล้หมู่บ้านปาโคซด์ในฮังการี วันที่ 18 ส.ค. 2022)\n\n\n\n\n\n(แฟ้มภาพซินหัว : ทะเลสาบแห้งขอดใกล้หมู่บ้านปาโคซด์ในฮังการี วันที่ 18 ส.ค. 2022)\n\n\n\n",
    "นายกฯฮังการียัน ประเทศไม่เจอเรื่องขาดพลังงานแน่นอน": "นายกรัฐมนตรีวิคเตอร์ ออร์บาน แห่งฮังการี โพสต์ลงเฟสบุ๊ค กล่าวถึงเรื่องพลังงานว่า ถ้าเราต้องการเจาะลึกถึงปัญหาประเทศ เราก็มักจะจบลงที่เรื่องของพลังงาน และสถานการณ์ก็คือ พลังงานยุโรปหมดแล้ว เป็นเพราะการเล่นเกมส์ทางการเมืองของนักอนุรักษ์นิยมและบรรดาข้าราชการ ที่ปฏิเสธถึงการใช้แหล่งพลังงานที่แตกต่างกันออกไป ด้วยเหตุผลทางการเมือง สิ่งเหล่านี้ ผลักดันให้ค่าครองชีพต้องพุ่งสูง และภาคอุตสาหกรรมต้องเกิดความเสียหาย\n\nออร์บานเขียนเพิ่มเติมว่า ในสถานการณ์แบบนี้ มีไม่กี่ทวีปที่ยากลำบากเหมือนเรา แต่มีเพียงทวีปของเราเท่านั้น ที่ทำให้การใช้ชีวิตของตัวเองต้องยากลำบากขึ้นมาก อย่างไรก็ดี ฮังการีจะไม่ขาดแคลนพลังงาน นี่ไม่ใช่เรื่องการคาดคะเน นี่คือการแถลงข้อเท็จจริง ฮังการีจะมีก๊าซและไฟฟ้าได้ใช้อย่างเพียงพอ\n\nทั้งนี้ ฮังการีได้วิพากษ์วิจารณ์การคว่ำบาตรของสหภาพยุโรปต่อรัสเซีย เกี่ยวกับความขัดแย้งในยูเครนหลายต่อหลายครั้ง ฮังการีได้ชี้มาตลอดว่า การคว่ำบาตรต่างๆ จัดว่าล้มเหลวในการสร้างผลลัพธ์ ให้เป็นไปตามที่พันธมิตรตะวันตกต้องการ และทำให้ราคาพลังงานพุ่งสู่ระดับสูงสุดเป็นประวัติการณ์ ซึ่งในช่วงปลายเดือนสิงหาคม ฮังการีเลือกที่จะบรรลุข้อตกลงกับแกซพรอม บริษัทพลังงานยักษ์ใหญ่ของรัสเซีย สำหรับการจัดหาก๊าซธรรมชาติเพิ่มเติม โดยฮังการีเป็นหนึ่งในไม่กี่ประเทศสมาชิกสหภาพยุโรปที่ปฏิบัติตามข้อกำหนดการจ่ายรูเบิลของรัสเซีย เพื่อการจัดส่งก๊าซยังดำเนินต่อไป",
    "ล้างอาย! อังกฤษ ทิ้งทวนเพื่อแฟน \"เคน\" นำทัพรับ เยอรมัน เนชั่นส์ ลีก": "อังกฤษ - เยอรมัน\n\nเวลา : 01.45 น. ถ่ายทอดสด : uefa.tv\n\nอันดับโลกล่าสุด\n\nอังกฤษ : อันดับ 5\n\nเยอรมัน : อันดับ 11\n\nสนาม : เวมบลีย์ สเตเดี้ยม, ลอนดอน\n\nอังกฤษ\n\nแกเร็ธ เซาธ์เกต เทรนเนอร์ทีมชาติอังกฤษ พาทีมแพ้อิตาลี 0-1 ในเกมเนชั่นส์ ลีกล่าสุด เป็นการแพ้ 2 นัดติดและไม่ชนะมา 5 เกมแล้ว แถมต้องตกชั้นลงไปลีก บี อย่างน่าอายอีกด้วย\n\nสภาพทีมเกมนี้ เซาธ์เกตจะได้จอห์น สโตนส์ พ้นโทษแบนกลับมา แต่ก็ต้องแลกด้วยแจ็ค กรีลิช ที่โดนพักแข้งสวนทางกลับไป หลังสะสมใบเหลืองครบโควตา\n\nส่วนไอแวน โทนี่ย์, เบน ชิลเวลล์ และ มาร์ค เกฮี 3 แข้งที่ถูกหั่นชื่อออกไม่ได้บินไปมิลานด้วย ก็จะกลับมาเป็นตัวเลือกตามปกติ\n\nการจัดทัพเชื่อว่าน่าจะมีการปรับพอสมควรเพื่อความสด พวกที่เป็นสำรองในเกมก่อนอย่างแอรอน แรมส์เดล, ฟิคาโย่ โทโมรี่, คีแรน ทริพเพียร์ฐ เบน ชิลเวลล์ และ เมสัน เม้าน์ท มีลุ้นสลับมออกสตาร์ทบ้าง\n\nเยอรมัน\n\nฮันซี่ ฟลิค เทรนเนอร์ทีมชาติเยอรมัน พาทีมแพ้ฮังการี 0-1 ในเกมเนชั่นส์ ลีกล่าสุด เป็นการแพ้นัดแรกในรอบ 5 เกม\n\nสภาพทีมเกมนี้ ฟลิคจะชวดใช้งานอันโตนิโอ รือดิเกอร์ กองหลังตัวหลักที่ติดโทษแบน หลังสะสมใบเหลืองครบโควตา จึงน่าจะเป็นโอกาสของนิโก้ ชล็อตเตอร์เบ็ค ที่ได้เล่นแทน\n\nส่วนแนวรุกก็น่าจะมีการปรับเช่นกัน ไค ฮาแวร์ตซ์ และ เจมาล มูเซียล่า อาจได้สลับมาออกสตาร์ทแทนแซร์ช นาบรี และ ติโม แวร์เนอร์ หลังลงมาเป็นสำรองแล้วทำผลงานได้ค่อนข้างดี ในเกมแพ้แม็กย่าร์\n\nนักเตะที่คาดว่าจะลงสนาม\n\nอังกฤษ (3-4-2-1) : แอรอน แรมส์เดล - จอห์น สโตนส์, ฟิคาโย่ โทโมรี่, แฮร์รี่ แม็กไกวร์ - คีแรน ทริพเพียร์, จู๊ด เบลลิงแฮม, เดแคลน ไรซ์, เบน ชิลเวลล์ - เมสัน เม้าน์ท, ราฮีม สเตอร์ลิง - แฮร์รี่ เคน\n\nเทรนเนอร์ : แกเร็ธ เซาธ์เกต\n\nเยอรมัน : มาร์ค อังเดร แตร์ ชเตเก้น - โยนาส โฮฟมันน์, นิคลาส ซือเล่, นิโก้ ชล็อตเตอร์เบ็ค, ดาวิด เราม์ - โยชัว คิมมิค, อิลคาย กุนโดกัน - เจมาล มูเซียล่า, โธมัส มุลเลอร์, ลีรอย ซาเน่ - ไค ฮาแวร์ตซ์\n\nเทรนเนอร์ : ฮันซี่ ฟลิค\n\nผู้ตัดสิน : ดานนี่ มัคเคลี่ (ฮอลแลนด์)\n\nผลการพบกัน 5 นัดหลังสุด\n\nวัน/เดือน/ปี รายการ ผลการแข่งขัน\n\n08/06/22 เนชั่นส์ ลีกเยอรมัน1 - 1อังกฤษ\n\n29/06/21 ยูโร อังกฤษ2 - 0เยอรมัน\n\n11/11/17 กระชับมิตร อังกฤษ0 - 0เยอรมัน\n\n23/03/17 กระชับมิตร เยอรมัน1 - 0อังกฤษ\n\n27/03/16 กระชับมิตร เยอรมัน2 - 3อังกฤษ\n\nผลงาน 5 นัดหลังสุด\n\nอังกฤษ\n\n24/09/22 แพ้ อิตาลี 0-1 (เยือน) เนชั่นส์ ลีก\n\n15/06/22 แพ้ ฮังการี 0-4 (เหย้า) เนชั่นส์ ลีก\n\n12/06/22 เสมอ อิตาลี 0-0 (เหย้า) เนชั่นส์ ลีก\n\n08/06/22 เสมอ เยอรมัน 1-1 (เยือน) เนชั่นส์ ลีก\n\n04/06/22 แพ้ ฮังการี 0-1 (เยือน) เนชั่นส์ ลีก\n\nเยอรมัน\n\n24/09/22 แพ้ ฮังการี 0-1 (เหย้า) เนชั่นส์ ลีก\n\n15/06/22 ชนะ อิตาลี 5-2 (เหย้า) เนชั่นส์ ลีก\n\n12/06/22 เสมอ ฮังการี 1-1 (เยือน) เนชั่นส์ ลีก\n\n08/06/22 เสมอ อังกฤษ 1-1 (เหย้า) เนชั่นส์ ลีก\n\n05/06/22 เสมอ อิตาลี 1-1 (เยือน) เนชั่นส์ ลีก",
    "‘บิ๊ก ศรภ.’ กำลังมีความสุขใจกับ 3 ข่าวใหญ่ช่วงนี้": "25 ก.ย.2565-พล.ท.นันทเดช เมฆสวัสดิ์ อดีตหัวหน้าศูนย์ปฏิบัติการพิเศษ ศูนย์รักษาความปลอดภัยแห่งชาติ (ศรภ.) โพสต์เฟซบุ๊กมีเนื้อหาระบุ วันนี้อ่านหนังสือดูโทรทัศน์ไปเรื่อยๆ กำลังมีความสุขใจกับข่าวหลายๆข่าว เช่น 1.ดีใจกับวอลเล่ย์บอลหญิงทีมชาติไทย ที่สามารถทำลายล้าง คำพูดว่า “คนไทยเล่นกีฬา เป็นทีมไม่เป็น” 2. ดีใจกับคุณชัชชาติครับ ที่การเตรียมตัวรับพายุโซนร้อน”โนรู” ที่จะทำให้ฝนตกหนักใน 27-29 ก.ย. ซึ่ง คุณ “ชัชชาติ” เผยรู้หมดแล้ว ทุกเขตใน กทม.แก้น้ำท่วมอย่างไร ซึ่งผมก็เริ่มยอมรับว่า“การแก้ไขก็ เริ่มดีขึ้นมาแล้วจริงๆ” เมื่อการไลฟ์สดน้อยลง 3.รู้สึกดีใจที่มีคนเข้าใจเรื่อง ประชาธิปไตย มากขึ้นครับ อย่างน้อยก็มาจาก ผู้นำของ 2 ประเทศ ได้แก่ นายกรัฐมนตรี ฮังการี แถลงข่าวเรื่อง “ประชาธิบไตย” ดูคำจำกัดความจะแตกต่างกว่าที่อาจารย์และคนในพรรคก้าวไกล คิดกันไว้นะครับ ลองอ่าน\n\n“สหรัฐฯ และสหภาพยุโรปควรหยุดนำประชาธิปไตยมาอ้างเสียที มันไม่มีอยู่จริง แต่สิ่งที่มีอยู่จริงบนโลกใบนี้ คือผลประโยชน์และพวกพ้องเท่านั้น อย่างที่ผมได้กล่าวไปเมื่อวาน พวกคุณจะขับเราออกจากสภาพยุโรปก็ไม่เป็นไร เพราะจุดยืนของผมชัดเจนอยู่แล้วตั้งแต่ก่อนเกิดสงครามในยูเครน คือ ประชาชนชาวฮังการีต้องมาก่อน*\n\nผมจะไม่มีวันทรยศประชาชน ด้วยการเอาเงินภาษีของพวกเขาไปซื้ออาวุธให้ชาติอื่น ผมจะซื้อก๊าซและนํ้ามันจากรัสเซียต่อไป ถึงแม้ว่าพวกเขาจะมติควํ่าบาตรและขับเราออกจากสหภาพยุโรปก็ตาม ถ้าพวกเขาทำนะ ผมก็ยังซื้อ มันคือสิทธิ์ของเรา เงินของเรา ผลประโยชน์ของชาติและประชาชนคือหลักประกันความสำคัญที่สุดที่ผมต้องดูแล ผมเป็นนายกรัฐมนตรีของฮังการี ผมเป็นนายกรัฐมนตรีของประชาชนฮังการี ผมไม่ได้เป็นหุ่นเชิดของใคร ผมจะไม่ฟังคำสั่งนาย​เซเลนสกี้ เพราะเราไม่ได้เป็นเมืองขึ้นของยูเครน ฉะนั้นผมจะไม่เคารพมติจอมปลอมของพวกคุณ (สหภาพยุโรป)​ และอย่ามาริบังอาจวิพากษ์วิจารณ์หรือพิพากษาผม ซึ่งคนที่จะวิพากษ์วิจารณ์หรือพิพากษาผมได้ ก็คือ “ประชาชนของผมเท่านั้น” (ยาวหน่อยแต่ก็น่าอ่านครับ)\n\nนายสุพรหมณยัม ชัยศังกระ รัฐมนตรีกระทรวงต่างประเทศ ของอินเดีย เตือน EU ว่า ปัญหาของคนยุโรป ไม่ใช่ปัญหาของคนทั้งโลก “อินเดียไม่ได้ส่งใคร ไปขุดน้ำมันของรัสเซีย แต่เรากำลังมองหา ข้อตกลงที่ดีที่สุดในตลาด พวกเราจะไม่นำสิ่งเหล่านี้ ปะปนกับการเมืองและก็ถึงเวลาแล้ว ที่ยุโรปต้องเลิกความคิดว่า ปัญหาของยุโรป คือ ปัญหาของคนทั้งโลก และปัญหาของคนทั้งโลกไม่ใช่ปัญหาของยุโรป” “ถ้าคุณเดือดร้อน นั่นคือปัญหาของคุณ และถ้าผมเดือดร้อน นั่นก็คือปัญหาของพวกเรา” เขากล่าว (ตามปกติ EU มักจะพูดแบบนี้ทุกครั้ง เมื่อเริ่มจะแก้ไขปัญหา ของตัวเองไม่ได้ ไทยก็เจอมาแล้ว เช่น ปัญหาการทำประมง ปัญหาค้ามนุษย์ ปัญหาประชาธิบไตย ปัญหา ม.112 ซึ่งไม่รู้ว่า มันไป “หนักกระบาล EU” ตรงไหน และอีกเรื่องหนึ่ง ที่ตัวแทน EU พยายามวางตัวเป็นใหญ่กว่า ประเทศยุโรปอื่นๆ ทั้งๆที่ไม่ได้มาจากการเลือกตั้งโดยตรงจากประชาชนของทั้งยุโรป )",
    "\"ฟลิก\" แพ้เกมแรก! เยอรมนี เร่งไม่ขึ้นพ่าย ฮังการี 0-1 ศึกยูฟา เนชันส์ ลีก 2022": "การแข่งขันฟุตบอลยูฟา เนชันส์ ลีก เอ กลุ่ม 3 นัดที่ 5 ที่เรด บูล อารีนา ทีมชาติเยอรมนี เปิดบ้านรับการมาเยือนของ ทีมชาติฮังการี\n\n\n\nเกมนี้กุนซือ ฮันซี ฟลิก ไม่มี มานูเอล นอยเออร์ ลงเฝ้าเสาเพราะติดโควิด ทำให้ มาร์ค-อันเดร แทร์ สเตเกน รับหน้าที่แทน แนวรุกนำมาโดย แซร์จ กนาบรี, โธมัส มุลเลอร์, เลรอย ซาเน และ ทิโม แวร์เนอร์\n\n\n\nด้านผู้มาเยือนให้เด็กใหม่ มิลอส เคอร์เคซ ลงประเดิมตำแหน่งวิงแบ็กซ้าย แดนกลางส่ง อดัม นากี คุมจังหวะร่วมกับ อันดราส เชเฟอร์ แล้ววาง โดมินิก ดซบอสซ์ไล กับ อดัม ซาไล ล่าตาข่าย\n\n\n\nผลการแข่งขันปรากฏว่า แม้ทัพอินทรีเหล็กจะเป็นฝ่ายครองเกมได้เหนือกว่า แต่สุดท้ายเป็นขุนพลแม็กยาร์ที่ใช้ความเฉียบคมเบียดเอาชนะไปได้ 1-0 จากประตูชัยของ อดัม ซาไล ตั้งแต่นาทีที่ 17\n\n\n\nทำให้เกมนี้นับเป็นความพ่ายแพ้ครั้งแรกนับตั้งแต่ ฟลิก เข้ามาคุมทีมและยังทำให้ เยอรมนี หมดโอกาสในการจบตำแหน่งจ่าฝูงของกลุ่มด้วย ส่วน ฮังการี นัดสุดท้ายจะไปวัดกับ อิตาลี โดยขอแค่เสมอก็จะผ่านเข้าไปเล่นรอบสุดท้ายทันที",
    "เชียร์อินทรีเหล็ก-สิงโต! ชี้ 4 ตัวเต็งฟุตบอลทีมชาติประจำวันศุกร์ที่ 23 ก.ย.": "\"อินทรีเหล็ก\" ขอคว้าชัยอีกสองนัด เพื่อการันตีจ่าฝูงกลุ่ม 3 ในลีก เอ และไม่น่าพลาดในการตบ ฮังการี ที่บ้านใน ไลป์ซิก\n\nเยอรมนี จะชนะ ฮังการี\n\nอิตาลี - อังกฤษ\n\n\"สิงโตคำราม\" ต้องกอบกู้ศรัทธาคืนกลับมาจากแฟนบอลหลังเคยโดน ฮังการี บุกขย้ำคาบ้าน 4-0 เมื่อเดือนมิถุนายน เชื่อว่า อังกฤษจะใช้โอกาสนี้ทำได้สำเร็จ โดยเฉพาะเมื่อ อิตาลี ชนะแค่ 2 เท่านั้นจาก 9 เกมหลังสุด\n\nอังกฤษ จะชนะ อิตาลี\n\nบอสเนียฯ - มอนเตเนโกร\n\nบอสเนีย และ เฮอร์เซโกวีน่า รั้งจ่าฝูงกลุ่ม 3 ในลีก บี ด้วยผลงาน 9 แต้มจาก 4 นัด โดยพวกเขาสามารถลุ้นเลื่อนชั้นได้ด้วยการเปิดรังที่ เซนิก้า ทุบทีมอันดับ 2 อย่าง มอนเตเนโกร\n\nบอสเนียฯ จะชนะ มอนเตเนโกร\n\nฟินแลนด์ - โรมาเนีย\n\nฟินแลนด์ เก็บได้ 4 แต้มจากเกมในบ้าน 2 นัดในการเล่นกลุ่ม 3 ของลีก บี และยังคงแข็งแกร่งเกินกว่าที่ โรมาเนีย จะต้านไหว โดยเฉพาะ \"ผีดิบ\" แพ้ถึง 3 จาก 4 เกมหลังสุดในรายการนี้\n\nฟินแลนด์ จะชนะ โรมาเนีย",
    "ชี้เหมือนถูกปลุกให้ตื่นก่อนฟุตบอลโลก": "ฮันซี ฟลิก ผู้จัดการทีมชาติเยอรมนี ผิดหวังที่ทัพ “อินทรีเหล็ก” พ่ายต่อ ฮังการี คาบ้าน พร้อมชี้เหมือนเป็นการถูกผลุกให้ตื่นก่อนการแข่งขันฟุตบอลโลกจะมาถึง\n\nโดย เยอรมนี เปิดสนามเรดบูลล์ อารีนา พ่ายต่อ ฮังการี 0-1 ในศึกยูฟ่า เนชันส์ ลีก ฤดูกาล 2022-23 ลีกเอ กลุ่ม 3 เมื่อวันที่ 23 ก.ย. ซึ่งทีมเยือนได้ประตูชัยจาก อดัม ซาไล นาที 17\n\nจากผลที่เกิดขึ้นทำให้ “อินทรีเหล็ก” มี 6 คะแนนจาก 5 นัดไม่มีลุ้นอะไรแล้ว นอกจากนั้นยังเป็นความความพ่ายแพ้นัดแรกในการคุม เยอรมนี ของ ฟลิก ด้วย\n\nหลังการแข่งขันกุนซือวัย 57 ปีให้สัมภาษณ์ถึงแมตช์ที่ผ่านมาว่า “ครึ่งแรกแย่มาก เราไม่ได้เคลื่อนไหวและไม่มีความมั่นใจเลย ครึ่งหลังนั้นดี แต่เรามีโอกาสน้อยเกินไปที่จะสกอร์ ทีมเพิ่งได้รับการโทรปลุก มันจะดีกว่าที่จะผิดหวังในการแพ้วันนี้ และไม่ได้อยู่อันดับต้นๆ ของกลุ่ม เนชันส์ ลีก ดีกว่าที่จะเกิดขึ้นในฟุตบอลโลก”\n\n“นอกจากนี้ยังเป็นแรงจูงใจส่วนตัวสำหรับทุกคน ที่จะทุ่มเททุกอย่าง (ในเกมกับอังกฤษ) ในวันจันทร์ และทำงานในอีกหกสัปดาห์ข้างหน้าเพื่อเพิ่มคะแนนไม่กี่เปอร์เซ็นต์ที่เราจำเป็นต้องเพิ่ม ความพ่ายแพ้ทำให้เราตาสว่าง”",
    "สิงโตคำราม (ไม่ออก)": "เรียกได้ว่าพลิกล็อกพอสมควรสำหรับ “สิงโตคำราม” อังกฤษ รองแชมป์ยูโร 2020 ที่ร่วงตกชั้นไปเล่นในลีกบี ของศึกยูฟ่า เนชันส์ ลีก ในฤดูกาลหน้า หลังแพ้ อิตาลี ไป 0-1 ในเกมรอบแบ่งกลุ่ม ลีกเอ กลุ่ม 3\n\nผลงานของทีมชาติอังกฤษในศึกยูฟ่า เนชันส์ ลีก เรียกได้ว่าย่ำแย่แบบสุดๆ ลงเล่นมา 5 นัดยังไม่ชนะใครเลย เสมอ 2 นัดและแพ้ 3 นัด\n\nเพราะอย่างน้อยๆ อังกฤษยังดูเหนือกว่า ฮังการี อยู่หลายช่วงตัวอย่างน้อยน่าจะเอาชนะแบบไป-กลับได้\n\nแต่กลับกลายเป็นอังกฤษ ที่โดนฮังการีสอนเชิงแบบไปกลับแทน นั่นคือสาเหตุที่ทำให้ “สิงโตคำราม” ต้องร่วงหล่นไปเล่นในลีกบี ซีซันหน้า\n\nย้อนกลับมาที่อังกฤษ การพ่ายแพ้อิตาลีนั้นทำให้ “สิงโตคำราม” ไม่ชนะใครมา 5 นัดติดต่อกันเป็นครั้งแรกในรอบ 8 ปี\n\nเท่านั้นยังไม่พอ “ทรี ไลออนส์” ยังยิงประตูไม่ได้เลยมา 3 นัดติดต่อกันแล้วซึ่งเป็นครั้งแรกในรอบ 22 ปีที่ไม่สามารถส่งบอลเข้าไปนอนนิ่ง ก้นตาข่ายของคู่ต่อสู้ได้\n\nนอกจากนั้น อังกฤษยังไม่สามารถยิงประตูได้แบบโอเพ่นเพลย์นานถึง 495 นาที โดยครั้งล่าสุดที่ยิงประตูได้ในแบบโอเพ่นเพลย์ต้องย้อนไปในเกมอุ่นเครื่องที่ราฮีม สเตอร์ลิง ยิงไอวอรีโคสต์ ได้ ในช่วงเดือนมีนาคมที่ผ่านมา\n\nปัญหาของเซาธ์เกต ในศึกเนชันส์ ลีก นั่นก็คือการจัดตัวที่เจ้าตัวมักจะเลือกผู้เล่นหน้าเดิมๆลงสนาม แม้กระทั่งนักเตะที่นั่งสำรองอยู่กับสโมสรต้นสังกัดก็ยังได้ลงตัวจริง\n\nแทนที่จะใช้คนที่เล่นเซ็นเตอร์ฮาล์ฟจริงๆ มากกว่า อย่างเช่น ฟิกาโย โทโมริ ที่กำลังทำผลงานได้ดีกับเอซี มิลาน น่าจะได้ออกสตาร์ตตัวจริงมากกว่า\n\nเช่นเดียวกับตัววิงแบ็กฝั่งขวาช่วงหลังๆ รีซ เจมส์ ฟอร์มดร็อปลงไป ถ้าหากไม่อยากใช้เทรนต์ อเล็กซานเดอร์ อาร์โนลด์ แบ็กขวาจากลิเวอร์พูล ที่กำลังขาลง ก็น่าจะเลือกคีแรน ทริปเปียร์ แบ็กขวาจอมเก๋าลงเล่นมากกว่า นอกจากประสบการณ์ที่แน่นเอี้ยดเจ้าตัวยังมีลูกครอสที่ค่อนข้างดี แถมยังมีลูกนิ่งเป็นทีเด็ดอีกด้วย\n\nแถมการตัดสินใจในการเปลี่ยนตัวของเซาธ์เกต ก็ถือว่าไม่ได้ทำให้ดีขึ้นเลย ช่างแตกต่างจากช่วง “ยูโร 2020” ที่ตอนนั้นเปลี่ยนตัวแบบไหนก็ดีไปหมด ทั้งๆที่ผู้เล่นแทบจะไม่ต่างกัน\n\nหลังจากนี้เหลือเวลาอีกเพียงแค่ไม่ถึง 2 เดือนเต็มๆ ศึกลูกหนังฟุตบอลโลก 2022 รอบสุดท้ายที่กาตาร์ จะเปิดฉากขึ้นในวันที่ 20 พ.ย.นี้แล้ว\n\nหากเซาธ์เกตยังไม่สามารถปลุก “สิงโต” ให้กลับมาดุดันได้อีกครั้ง\n\nดีไม่ดีสภาพนี้อาจจะตกรอบแรกในศึก “เวิลด์ คัพ 2022” ก็ได้เช่นกัน!!",
    "“คลื่นความร้อน” ฮังการีเผชิญฤดูร้อน รุนแรงสุดในรอบ 121 ปี": "ฮังการีประสบกับ “คลื่นความร้อน” 5 ระลอก ตั้งแต่ปลายเดือนมิถุนายนถึงปลายเดือนสิงหาคม โดยช่วงเวลานี้พื้นที่ตอนกลางและตอนใต้ของประเทศส่วนใหญ่มีอากาศเย็นลงเพียงระยะสั้น ๆ และมีอุณหภูมิพุ่งแตะที่เกือบ 40 องศาเซลเซียส\n\nนอกจากคลื่น ความร้อนแล้ว ฮังการียังประสบกับภัยแล้งในฤดูร้อนปีนี้ด้วย โดยในช่วง 8 เดือนแรก ฮังการีมีปริมาณหยาดน้ำฟ้าเฉลี่ยทั่วประเทศเพียง 263.6 มิลลิเมตร ซึ่งถือเป็นระดับต่ำสุดครั้งที่ 3 นับตั้งแต่ช่วงต้นศตวรรษที่ 20 (หลังปี 1992 และ 1993)\n\nทั้งนี้ บรรดาปัจจัยข้างต้นส่งผลกระทบอย่างรุนแรงต่อผลผลิตพืชผล โดยกระทรวงการเกษตรของฮังการีจะเผยแพร่ตัวเลขโดยละเอียดในเดือนตุลาคม",
    "ฮังการีปลดชนวน \"ระเบิดสงครามโลก\" หนัก 100 กิโลกรัม": "บูดาเปสต์, 13 ก.ย. (ซินหัว) — หน่วยเก็บกู้วัตถุระเบิดของกองทัพฮังการี ดำเนินการปลดชนวนระเบิดสมัยสงครามโลกครั้งที่ 2 น้ำหนัก 100 กิโลกรัม ซึ่งถูกค้นพบในแม่น้ำดานูบ ช่วงไหลผ่านกรุงบูดาเปสต์ของฮังการี เมื่อวันจันทร์ (12 ก.ย.) ที่ผ่านมา\n\n\n\n\n\n\n\n\n\n\n\n\n\n\n\n",
    "เซอร์ไพรส์! ฟลิค เรียกดาวรุ่ง เซาธ์แฮมป์ตัน ติดทีมชาติเยอรมนีฟัด ฮังการี, อังกฤษ": "ฮันซี่ ฟลิค เทรนเนอร์ทีมชาติเยอรมนี ประกาศรายชื่อ 24 ผู้เล่น ชุดทำศึก ยูฟ่า เนชั่นส์ ลีก จำนวน 2 นัด ที่มีคิวเปิดบ้านดวลกับ ฮังการี วันศุกร์ที่ 23 กันยายน และออกไปเยือน อังกฤษ วันจันทร์ที่ 26 กันยายน ออกมาเป็นที่เรียบร้อย เมื่อวันพฤหัสบดีที่ 15 กันยายน ที่ผ่านมา\n\nอาร์เมิล เบลลา-โคตแชป เซนเตอร์แบ็กดาวรุ่งวัย 20 ปี ของ เซาธ์แฮมป์ตัน ถูก ฟลิค เรียกตัวมาติดทัพ \"อินทรีเหล็ก\" ชุดใหญ่ เป็นครั้งแรก หลังจากที่โชว์ฟอร์มได้อย่างแข็งแกร่งในฤดูกาลนี้ ทั้งที่เพิ่งย้ายมาจาก เฟาเอฟแอล โบคุ่ม ช่วงตลาดซัมเมอร์ที่ผ่านมา",
    "\"อัซซูรี\" ปะทะ \"เดอะ ทรีไลออน\" วิเคราะห์ก่อนเกม อิตาลี VS อังกฤษ : ยูฟ่า เนชันส์ลีก": "",
    "นอยเออร์-กอเร็ตซก้า ติดโควิด ชวดช่วยอินทรีเหล็กฟาดแข้งฮังการี-อังกฤษ": "นอยเออร์-กอเร็ตซก้า ติดโควิด ชวดช่วยอินทรีเหล็กฟาดแข้งฮังการี-อังกฤษ\n\nสองแข้งทีมชาติเยอรมนีจากสโมสรบาเยิร์น มิวนิก ได้แก่ มานูเอล นอยเออร์ นายทวารกัปตันทีม และเลออน กอเร็ตซก้า กองกลาง จะพลาดโอกาสลงแข่งขันฟุตบอลยูฟ่า เนชั่นส์ลีก พบฮังการี และอังกฤษ หลังจากผลตรวจโควิดเป็นบวก เมื่อวันที่ 21 กันยายน และได้เดินทางออกจากแคมป์เก็บตัวที่แฟรงก์เฟิร์ตเพื่อแยกกักตัวแล้ว\n\nทั้งนี้ อินทรีเหล็กมีคิวฟาดแข้งกับฮังการีที่บ้านตัวเอง วันศุกร์ที่ 23 กันยายน ก่อนไปเยือนอังกฤษที่สนามเวมบลีย์ วันจันทร์ที่ 26 กันยายน",
    "อดีตอูเครน (1)": "",
    "“สิงโต” เปิดถ้ำเจ๊า “เบียร์” เดือด – “เลี่ยน” อัด “แม็กยาร์” ลิ่วไฟนอลส์": "ศึกยูฟ่า เนชันส์ ลีก กลุ่ม A3 นัดส่งท้าย เมื่อวันจันทร์ที่ผ่านมา ทีมชาติอังกฤษ เปิดบ้านเสมอกับ เยอรมนี คู่ปรับตลอดกาล อย่างดุเดือด 3-3 แบ่งกันไปทีมละแต้ม\n\nเกมนี้ เยอรมนี ทำท่าจะเข้าวินสบายใจเฉิบ เมื่อออกนำก่อน 2-0 จากจุดโทษของ อิลคาย กุนโดกัน นาทีที่ 52 และ ไค ฮาแวร์ตซ์ นาทีที่ 67 ทว่า “สิงโตคำราม” ไม่ยอมแพ้รัวคืน 3 ประตูรวดจาก ลุค ชอว์ นาทีที่ 72, เมสัน เมาท์ นาทีที่ 75 และจากจุดโทษของ แฮร์รี เคน ในนาทีที่ 83 พลิกขึ้นนำ 3-2 ก่อนที่ “อินทรีเหล็ก” จะมาตามตีเสมอเป็น 3-3 ได้จากฮาแวร์ตซ์คนเดิมในนาทีที่ 87\n\nจากการเสมอนัดนี้ทำให้ อังกฤษ มี 3 คะแนนจาก 6 นัดรั้งบ๊วย ส่วน เยอรมนี มี 7 คะแนนคว้าอันดับ 3 ไปครอง\n\n“เลี่ยน” บุกอัด “แม็กยาร์” แซงคว้าแชมป์กลุ่ม\n\nผลอีกคู่ในกลุ่มเดียวกัน ทีมชาติอิตาลี แชมป์ยูโร 2020 ทำผลงานสุดแกร่ง เมื่อบุกไปสอย ฮังการี ทีมจ่าฝูง ถึงบ้าน 2-0 แซงหน้าคว้าแชมป์กลุ่มพร้อมคว้าตั๋วไปลุยรอบไฟนอลส์ได้สำเร็จ\n\nเกมนี้ “อัซซูรี” ได้ประตูจาก จาโคโม ราสปาโดรี ในนาทีที่ 27 และ เฟเดริโก ดิมาร์โก ในนาทีที่ 52 เก็บเพิ่มเป็น 11 คะแนนจาก 6 นัดคว้าแชมป์กลุ่มไปครอง ส่วน ฮังการี มี 10 คะแนนตามมาเป็นอันดับ 2\n\nผลคู่อื่น กลุ่ม B3 มอนเตเนโกร แพ้ ฟินแลนด์ 0-2, โรมาเนีย ชนะ บอสเนีย 4-1, กลุ่ม C4 ยิบรอลตา แพ้ จอร์เจีย 1-2, นอร์ธ มาซิโดเนีย แพ้ บัลแกเรีย 0-1, กลุ่ม D2 ซาน มาริโน แพ้ เอสโตเนีย 0-4.\n\nภาพ REUTERS",
    "ทั่วโลกเปิดโหมดประหยัดพลังงานสู้วิกฤตครั้งใหญ่ แล้วไทยพร้อมช่วยกันประหยัดพลังงานหรือยัง": "วิกฤตราคาพลังงานที่ยังผันผวน ความขัดแย้งระหว่างรัสเซียกับยูเครนที่ยังไม่สามารถหาบทสรุป และความหวาดวิตกเกี่ยวกับสถานการณ์พลังงานในช่วงฤดูหนาวของยุโรปที่ต้องใช้ก๊าซธรรมชาติปริมาณมากในการสร้างความอบอุ่น จะทำให้หลายประเทศประสบปัญหาขาดแคลนพลังงานอย่างหนักและต้องเผชิญกับราคาเชื้อเพลิงที่พุ่งทะยานขึ้นอย่างหลีกเลี่ยงไม่ได้ หลายประเทศจึงต้องประกาศภาวะฉุกเฉินด้านพลังงาน พร้อมเดินหน้าเปิดโหมดประหยัดพลังงานอย่างเต็มที่ โดยหวังพึ่งพลังประชาชนเพื่อช่วยให้ประเทศอยู่รอดในวิกฤตพลังงานครั้งนี้\n\nเยอรมนี – ฮังการีปิดไฟสถานที่สำคัญ จำกัดการใช้น้ำอุ่น\n\nหลังจากประสบปัญหารัสเซียลดการส่งก๊าซธรรมชาติให้ยุโรปทำให้ราคาน้ำมันและค่าไฟฟ้าในเยอรมนีปรับสูงขึ้นมาก ทางรัฐบาลเยอรมนีได้ออกตั๋วราคาประหยัดที่สามารถใช้กับระบบขนส่งสาธารณะหลักทุกพื้นที่ทั่วเยอรมนีในราคาเพียง 9 ยูโร จากราคาปกติประมาณ 107 ยูโร ซึ่งเป็นส่วนหนึ่งของมาตรการรับมือวิกฤตพลังงานและลดการใช้เชื้อเพลิงของประเทศ โดยได้รับการตอบรับที่ดีจากประชาชน\n\nนอกจากนี้รัฐบาลยังได้อนุมัติมาตรการประหยัดพลังงานสำหรับฤดูหนาว โดยอาคารสาธารณะที่นอกเหนือจากโรงพยาบาลลต้องจำกัดอุณหภูมิที่ 19 องศาเซลเซียส หันมาใช้ถ่านหินสำหรับรถไฟแทนการใช้น้ำมัน รวมถึงห้ามใช้น้ำอุ่นในสระว่ายน้ำ โรงยิม ตลอดจนปิดไฟตามสถานที่สำคัญในเวลากลางคืน เช่น ทำเนียบประธานาธิบดีในกรุงเบอร์ลิน อนุสาวรีย์\n\n\n\nเช่นเดียวกับประเทศฮังการีที่ออกมาประกาศภาวะฉุกเฉินทางพลังงาน พร้อมดำเนินมาตรการลดการใช้พลังงาน แนะนำให้ประชาชนปรับลดอุณหภูมิเครื่องทำความร้อนและจำกัดการใช้น้ำอุ่น\n\n\n\n\n\n\n\nห้างค้าปลีกสปาร์ในประเทศออสเตรียประกาศลดชั่วโมงการเปิดไฟป้ายโฆษณาบริเวณด้านหน้าของสาขาต่าง ๆ มากกว่า 1,500 แห่งทั่วประเทศ ซึ่งคาดว่าจะช่วยลดการใช้พลังงานถึงปีละกว่า 1,000 เมกะวัตต์-ชั่วโมง ส่วน Leclerc ห้างค้าปลีกอาหารรายใหญ่ที่สุดของฝรั่งเศสอาจลดชั่วโมงการเปิดบริการตามสาขาต่าง ๆ และคาร์ฟูร์ กลุ่มซูเปอร์มาร์เก็ตข้ามชาติมีสำนักงานใหญ่ในประเทศฝรั่งเศสได้ลงนามร่วมกับบริษัทการไฟฟ้าแห่งฝรั่งเศส (RTE) ลดการใช้ไฟฟ้าตามสาขาต่าง ๆ ในช่วงที่มีความต้องการใช้พลังงานไฟฟ้าสูง\n\nญี่ปุ่นเล็งเดินเครื่องโรงไฟฟ้านิวเคลียร์เพิ่ม\n\nประเทศญี่ปุ่นเป็นอีกหนึ่งประเทศที่ประสบปัญหาราคาพลังงาน เพราะพึ่งพาการนำเข้าเชื้อเพลิงในปริมาณสูง และอัตราแลกเปลี่ยนเงินเยนอ่อนค่าลง ในระยะสั้นรัฐบาลญี่ปุ่นแก้ปัญหาด้วยการอุดหนุนราคาน้ำมันและแก๊สโซลีน รวมถึงออกมาตรการช่วยเหลือต้นทุนการผลิตสำหรับผู้ประกอบการต่าง ๆ เช่น ธุรกิจประมง เกษตรกรรม และธุรกิจขนส่ง ส่วนมาตรการระยะยาวรัฐบาลญี่ปุ่นเตรียมกลับมาเดินเครื่องเตาปฏิกรณ์นิวเคลียร์ที่ปิดไปนานกว่า 10 ปี เพื่อผลิตไฟฟ้าด้วยพลังงานนิวเคลียร์เพิ่มมากขึ้นเพื่อบรรเทาวิกฤตราคาพลังงาน\n\nนอกจากนี้รัฐบาลญี่ปุ่นได้ขอความร่วมมือจากภาคประชาชนและภาคธุรกิจร่วมกันลดการใช้ไฟฟ้าเป็นระยะเวลา 3 เดือน ตั้งแต่ ก.ค.- ก.ย. 65 เช่น เปิดเครื่องปรับอากาศเท่าที่จำเป็น ปิดไฟเวลาที่ไม่ใช้งาน โดยเฉพาะในช่วงเวลา 17.00 – 20.00 น. ซึ่งเป็นช่วงที่การผลิตไฟฟ้าพลังงานแสงอาทิตย์ลดลง\n\nไทยตั้งเป้าลดใช้พลังงานให้ได้ 20%\n\nประเทศไทยก็เป็นอีกหนึ่งประเทศที่ได้รับผลกระทบจากวิกฤตราคาพลังงานแพง ทำให้หน่วยงานที่เกี่ยวข้องต้องเร่งปรับแผนบริหารจัดการเชื้อเพลิงควบคู่กับการดำเนินมาตรการประหยัดอย่างเข้มข้น โดยตั้งเป้าให้หน่วยงานภาครัฐลดการใช้ไฟฟ้าและน้ำมันลง 20% ซึ่งหน่วยงานภาครัฐต่างขานรับมาตรการลดใช้พลังงานอย่างเต็มที่ อาทิ ปรับอุณหภูมิเครื่องปรับอากาศให้อยู่ที่ 26-27 องศาเซลเซียส และกำหนดเวลาปิดเครื่องปรับอากาศในช่วงพักกลางวันและก่อนเวลาเลิกงานอย่างน้อย 30 - 60 นาที ปิดลิฟต์บางตัวในช่วงที่มีการใช้งานน้อยและรณรงค์ขึ้น-ลงชั้นเดียวไม่ใช้ลิฟต์ให้หยุดเฉพาะ รณรงค์ให้พนักงานสวมใส่เสื้อผ้าที่ระบายอากาศได้ดีและงดใส่สูท สนับสนุนการประชุมออนไลน์เพื่อลดการเดินทางและการใช้น้ำมัน\n\nปรับนิสัย-เลือกใช้ฉลากเบอร์ 5 ติดดาว\n\nสำหรับประชาชนผู้ใช้ไฟฟ้าก็สามารถช่วยประเทศด้วยการประหยัดพลังงานได้ง่าย ๆ เพียงปรับนิสัยการใช้ไฟฟ้าและเลือกใช้อุปกรณ์ไฟฟ้าที่มีฉลากประหยัดไฟฟ้าเบอร์ 5 ติดดาว ช่วยเพิ่มประสิทธิภาพการใช้พลังงานและประหยัดไฟฟ้ายิ่งกว่าเดิมเมื่อเทียบกับเครื่องใช้ไฟฟ้าที่ไม่มีฉลากเบอร์ 5 ดังนี้\n\n\n\n\n\n-เครื่องปรับอากาศ ควรเลือกใช้เครื่องปรับอากาศที่มีฉลากเบอร์ 5 ติดดาว มีขนาดเหมาะสมกับขนาดห้อง ตั้งอุณหภูมิที่ 25-26 องศาเซลเซียส เพราะอุณหภูมิที่เพิ่มขึ้น 1 องศาเซลเซียส จะช่วยลดค่าไฟฟ้าประมาณ 10% ปิดประตูและหน้าต่างให้สนิท และล้างแอร์อย่างน้อยทุก 6 เดือน\n\n-ตู้เย็น ควรเลือกใช้ตู้เย็นที่มีฉลากเบอร์ 5 ติดดาว ลดการเปิด-ปิดประตูตู้เย็นทิ้งไว้นานเกินความจำเป็น ไม่ใส่ของที่มีอุณหภูมิสูง ไม่ใส่ของแน่นเกินไป และควรวางตู้เย็นห่างจากผนังอย่างน้อย 15 เซนติเมตร\n\n-หลอดไฟ เลือกใช้หลอดไฟแอลอีดี (E27) ขนาด 7 วัตต์ แทนหลอดคอมแพคฟลูออเรสเซนต์ (CFL) ขนาด 13 วัตต์ และปิดสวิตซ์ทุกครั้งเมื่อเลิกใช้งาน\n\n-พัดลม เลือกใช้พัดลมที่มีฉลากเบอร์ 5 ติดดาว มีขนาดเหมาะสมกับการใช้งาน เปิดความแรงเบอร์ 1 ปิดและถอดปลั๊กทุกครั้งเมื่อเลิกใช้งาน และหมั่นทำความสะอาดใบพัดอยู่เสมอ\n\n-เตารีด เลือกใช้เตารีดที่มีฉลากเบอร์ 5 ติดดาว รีดผ้าครั้งละมาก ๆ ไม่พรมน้ำมากเกินไป และถอดปลั๊กก่อนเสร็จสิ้นการรีดประมาณ 2 นาที เพราะความร้อนที่เหลืออยู่ในเตารีดไฟฟ้ายังสามารถรีดผ้าชนิดที่ไม่ต้องการความร้อนมาก\n\n-โทรทัศน์ เลือกใช้โทรทัศน์ที่มีฉลากเบอร์ 5 ติดดาว และถอดปลั๊กทุกครั้งเมื่อเลิกใช้งาน\n\n\n\n\n\nการปรับเปลี่ยนพฤติกรรมและลดใช้พลังงานของประชาชนง่าย ๆ นอกจากช่วยประหยัดเงินในกระเป๋าแล้ว ยังเป็นพลังสำคัญของประเทศในการลดใช้พลังงานในภาพรวม ช่วยลดความเสี่ยงด้านพลังงานและลดการนำเข้าพลังงานราคาสูงเพื่อให้ประเทศไทยสามารถก้าวข้ามวิกฤตพลังงานในครั้งนี้ไปได้ด้วยกัน",
    "คิดบวก! 'ฟลิค'ชี้แพ้ตอนนี้ดีกว่าแพ้ในฟุตบอลโลก": "คิดบวก! 'ฟลิค'ชี้แพ้ตอนนี้ดีกว่าแพ้ในฟุตบอลโลก\n\nกุนซืออินทรีเหล็กมองว่าการพ่ายแพ้ต่อฮังการีใน เนชันส์ลีก ช่วยให้เห็นข้อผิดพลาดของทีมก่อนไปลุยศึกฟุตบอลโลก\n\nฮันซี ฟลิค เฮดโค้ช ทีมชาติเยอรมัน มองว่าการพ่ายแพ้ต่อ ฮังการี ในศึกยูฟ่า เนชันส์ลีก เป็นการช่วยให้ทีมมองเห็นจุดอ่อนก่อนไปลุยศึกฟุตบอลโลก 2022 ปลายปีนี้\n\nอินทรีเหล็ก พลาดท่าพ่ายต่อ ฮังการี คาบ้าน 0-1 ซึ่งกุนซือจอมแท็คติกชี้ว่าทีมเล่นผิดพลาดในหลายจุด แต่ยังมองในแง่ดีว่าดีกว่าความผิดพลาดนี้เกิดขึ้นในฟุตบอลโลก\n\n\"มันเป็นการเปิดหูเปิดตาสำหรับเรา มันเกิดขึ้นตอนนี้ดีกว่าเกิดขึ้นที่ฟุตบอลโลก\" ฟลิค กล่าว\n\n\"เราเล่นแย่มากในครึ่งแรก ดูไม่มีความกระตือรือร้น ไม่มีความมั่นใจ และผิดพลาดง่ายๆเยอะเกินไป\"\n\n\"ครึ่งหลังเราเล่นดีขึ้น แต่ยังสร้างโอกาสทำประตูได้ไม่มากพอ",
    "อียูจัดหนัก เสนอระงับเงินช่วยเหลือฮังการี 7,500 ล้านยูโร อ้างหวั่นทุจริต": "",
    "มิโตรวิชแฮตทริกพาเซอร์เบียบุกขย้ำสวีเดน ยูฟ่า เนชั่นส์ลีก": "ผลบอลเมื่อคืนนี้ ศึกฟุตบอล ยูฟ่า เนชั่นส์ ลีก บี กลุ่ม 4 เกมนี้เป็นเกมที่ เซอร์เบีย เตรียมเปิดบ้านดวลกับ ฮังการี ดูบอลสด วันเสาร์ที่ 24 กันยายน เวลา 01.45 น. (เช้ามืดวันอาทิตย์) พรีวิวบอล พร้อมลิงก์ดูบอลออนไลน์ ทาง UEFA.TV\n\nผลบอลเมื่อคืนนี้ ผลบอลล่าสุด ผลบอล ยูฟ่า เนชั่นส์ ลีก เซอร์เบีย พบ ฮังการี เนชั่นส์ลีกสด\n\nสนาม : สตาดิโอน รายโก้ มิติช\n\n>> เช็คผลบอลสด-ไลฟ์สกอร์ ฟุตบอลทั่วโลก คลิกที่นี่ <<\n\nผลบอลเมื่อคืนนี้ เนชั่นส์ลีก ผลฟุตบอล เซอร์เบีย-สวีเดน : วันเสาร์ที่ 24 กันยายน 2565 เวลา 01.45 น. ที่สนาม สตาดิโอน รายโก้ มิติช การแข่งขันฟุตบอล ยูฟ่าเนชั่นส์ลีก บี กลุ่ม 4 พร้อมอัปเดต ผลบอลวันนี้ ผลบอลล่าสุด\n\n11 ผู้เล่นตัวจริงที่ลงสนาม\n\nเซอร์เบีย (3-5-2): วานย่า มิลินโควิช-ซาวิช – สเตฟาน มิโตรวิช, เซอร์จัน บาบิช – อันดริยา ซิฟโควิช, อันดริยา ซิฟโควิช, ฟิลิป คอสติช – เซอร์เก มิลินโควิช-ซาวิช, ดูซาน ทาดิช – อเล็กซานดาร์ มิโตรวิช, ดูชาน วลาโควิช\n\nสวีเดน (3-4-3) : โรบิน โอลเซ่น – วิคเตอร์ ลินเดอเลิฟ, อิซัค ไฮน์, ดาเนียล ซุนด์เกร็น – ลุดวิก ออกุสตินส์สัน เยนส์, ลีส มิเกล กายุสเต้, มัทเทียส สวานเบิร์ก – เดยัน คูลูเซฟสกี้, เอมิล ฟอร์สเบิร์ก, วิคตอร์ เกียวเกเรส\n\nไฮไลท์การแข่งขันของเกมนี้ : uefa.tv",
    "เซอร์ไพรส์ดาวรุ่ง เซาแธมป์ตัน ติดธงครั้งแรก ประกาศรายชื่อ 24 ขุนพลทีมชาติเยอรมนีเกม เนชั่นลีกดวล อังกฤษ-ฮังการี": "",
    "STARK เดินหน้า ทุ่ม 2 หมื่นล้าน ซื้อหุ้น LEONI Kabel - LEONIsche - เพิ่มทุน": "เป็นการขยายธุรกิจจากสายไฟฟ้า Power Cable สู่ Automotive และ EV ที่เป็น New S-Curve มีการเติบโตสูงทั่วโลก ฟากบิ๊กบอส \"ชนินทร์ เย็นสุดใจ\" คาดทำธุรกรรมแล้วเสร็จในไตรมาส 4/2565 เดินหน้ารับรู้รายได้และกำไรส่วนเพิ่มทันที\n\nถือหุ้น บมจ.สตาร์ค คอร์เปอเรชั่น หรือ STARK อนมุัติให้เข้า ซื้อหุ้น LEONI Kabel GmbH และ LEONIsche Holding Inc ผู้ผลิตสายไฟฟ้าสำหรับรถยนต์ และ EV charging solutions อันดับ 1 ของโลกสัญชาติเยอรมัน ในสัดส่วน 100% มูลค่าการลงทุนไม่เกิน 560 ล้านยูโร หรือประมาณ 20,572.89 ล้านบาท\n\nพร้อมกันนี้ มีมติอนุมัติการเพิ่มทุนจดทะเบียนของบริษัทจำนวน 1,500 ล้านบาท จากทุนจดทะเบียนเดิมจำนวน 15,875,206,607 บาท เป็นทุนจดทะเบียนใหม่จำนวน 17,375,206,607 บาท โดยการ ออกหุ้นเพิ่มทุน จำนวน 1,500 ล้านหุ้น (มูลค่าที่ตราไว้หุ้นละ 1.00 บาท) และมีมติการจัดสรรหุ้นสามัญเพิ่มทุนของบริษัทเพื่อเสนอ ขายให้แก่บุคคลในวงจำกัด (Private Placement)\n\nนายชนินทร์ เย็นสุดใจ ประธานกรรมการ บริษัท สตาร์ค คอร์เปอเรชั่น จำกัด (มหาชน) หรือ STARK เปิดเผยว่า ที่ประชุมวิสามัญผู้ถือหุ้นครั้งที่ 1/2565 มีมติอนุมัติการซื้อหุ้นใน LEONI Kabel GmbH และ LEONIsche Holding Inc ในสัดส่วน 100% มูลค่าการซื้อขายรวมทั้งสิ้นไม่เกิน 560.00 ล้านยูโร (หรือประมาณไม่เกิน 20,572.89 ล้านบาท)\n\nโดยการเข้าลงทุนซื้อกิจการ Business Group Automotive & EV cable (BG AM) ในชื่อบริษัท LEONI Kabel ซึ่งบริษัทย่อยของ LEONI AG (\"LEONI\") ที่เป็นบริษัทที่จดทะเบียนในตลาดหลักทรัพย์แห่งแฟรงก์เฟิร์ต ประเทศเยอรมนี และ LEONIsche ที่จดทะเบียนภายใต้กฎหมายของรัฐเดลาแวร์ เป็นบริษัทย่อยของ LEONI Bordnetz-Systeme GmbH เป็นบริษัทย่อยของ LEONI เช่นเดียวกัน\n\nทั้งนี้ BG AM ที่บริษัท STARK เข้าซื้อกิจการ 100% นี้ ดำเนินธุรกิจผลิตสายไฟฟ้าสำหรับรถยนต์ (Automotive cable) และสายไฟสำหรับ EV charging solutions ใหญ่ที่สุดในโลก มียอดขายปี 2021 ประมาณ 1.4 พันล้านดอลลาร์สหรัฐ สำนักงานใหญ่ตั้งอยู่ที่ประเทศเยอรมนี และ โรงงานผลิต 10 แห่งใน 7 ประเทศทั่วโลก\n\nได้แก่ เยอรมนี โปแลนด์ สโลวาเกีย ฮังการี ตุรกี เม็กซิโก และ จีน โดยมี end-users เป็น OEM ผู้ผลิตรถยนต์สันดาป และรถ EV แบรนด์ชั้นนำทั่วโลกทั้งค่ายยุโรป อเมริกัน ญี่ปุ่น และจีน จะเป็นการต่อยอดและขยายธุรกิจของ STARK เข้าสู่ธุรกิจที่เกี่ยวเนื่องกับ Automotive, EV และ Charging Solutions จากเดิมที่ STARK เป็นผู้นำอันดับ 1 ในภูมิภาคอาเซียนในสายไฟฟ้ากลุ่ม Power Cable อยู่แล้ว\n\nประธานกรรมการ STARK กล่าวอีกว่า ด้วยศักยภาพและเทคโนโลยีของ LEONI ที่เป็นผู้นำด้านสายไฟ Automotive & EV อันดับ 1 ของโลก ประสบการณ์ยาวนานและฐานลูกค้าTier 1 & Tier 2 ที่แข็งแกร่งทั่วโลก และมี Synergy ที่ชัดเจนกับธุรกิจ Power Cable เดิมของ STARK ทั้งในเรื่อง Supply Chain การจัดซื้อวัตถุดิบโดยใช้ Economies of Scale อีกทั้งแผนการขยายธุรกิจ LEONI เข้าภูมิภาคอาเซียนที่ STARK มีฐานการผลิตอยู่แล้ว และความเป็นไปได้ที่จะขยายการผลิต Power Cable ของ STARK ไปในตลาดต่างประเทศที่ LEONI มีฐานการผลิตอยู่แล้ว ตามแนวโน้มของโลกในเรื่อง De-globalization\n\n\"เราคาดการณ์ว่าจะลงทุนจะแล้วเสร็จภายในไตรมาส 4 ปี 2565 และจะรับรู้รายได้ส่วนเพิ่มทันทีส่งผลให้ภาพรวมทั้งในแง่รายได้และกำไรปีนี้ นอกจากนี้ อีกทั้งคณะผู้บริหารของ LEONI เป็นบุคลากรที่มีความชำนาญและมีประสบการณ์ในอุตสาหกรรมการผลิตสายเคเบิลยานยนต์ยาวนานกว่า 20 ปี สามารถถ่ายทอดความรู้ และ Know-How เพิ่มประสิทธิภาพการผลิตด้วย industrial 4.0 มาใช้กับการผลิตของ STARK และการนำเทคโนโลยีเยอรมนี มาสร้าง value added ให้กับธุรกิจสายไฟ Power Cable อีกด้วย\"\n\nพิสูจน์อักษร....สุรีย์ ศิลาวงษ์",
    "'อิตาลี' เฉือน 'อังกฤษ' 1-0 ถีบ \"สิงโต\" ร่วงตกไปเล่นลีก บี": "\"อัซซูรี่\" เปิดบ้านเฉือนหวิว \"สิงโตคำราม\" 1-0 \"จาโคโม่ ราสปาโดรี่\" แนวรุกดาวรุ่งจากนาโปลีฮีโร่ซัดประตูชัยในช่วงท้ายเกม ยึดรองจ่าฝูงในกลุ่ม 3 ในขณะที่ \"อังกฤษ\" จมอยู่ท้ายตาราง ตกชั้นสู่ลีกบี แล้ว แม้เหลือเกมอีกนัดในศึกฟุตบอลยูฟ่า เนชั่นส์ ลีก\n\nศึกฟุตบอลยูฟ่า เนชั่นส์ ลีก 2022/23 รอบแบ่งกลุ่ม ลีกเอ กลุ่ม 3 ประจำคืนวันศุกร์ที่ 23 กันยายน 2565 ที่สนามซาน ซิโร่ จูเซปเป้ เมอัซซ่า เป็นการแข่งขันคู่บิ๊กแมตซ์ระหว่าง \"อัซซูรี่\" อิตาลี เปิดบ้านรับ \"สิงโตคำราม\" อังกฤษ เจ้าถิ่นลูกทีม \"โรแบร์โต้ มันชินี่\" มีศักดิ์ศรีเป็นแชมป์ยูโร 2020 สถานการณ์ในกลุ่มมี 5 แต้ม รั้งอันดับ 3 ของกลุ่ม ตามหลังจ่าฝูง 2 แต้ม\n\nส่วนผู้มาเยือนอย่าง \"สิงโตคำราม\" อังกฤษ ของ \"แกเร็ธ เซาธ์เกต\" ผลงานจัดว่าน่าผิดหวัง 4 นัดแรกยังไม่ชนะแพ้ไป 2 เกมล่าสุดพ่าย ฮังการี คาบ้าน 0-4 ทำให้มีเพียง 2 แต้ม รั้งบ๊วยของกลุ่ม จึงต้องดิ้นรนหนีตกชั้นใน 2 นัดสุดท้าย แต่ปัญหาเกมนี้คือไม่มี \"จอร์แดน พิคฟอร์ด\" นายทวารมือ 1 ที่บาดเจ็บและไม่มีชื่อติดทีมชุดนี้\n\nครึ่งแรก สองทีมที่ต้องการแต้มสำคัญเล่นอย่างระมัดระวังและสูสี โอกาสครองบอลแทบจะเท่ากัน ส่วนโอกาสการเข้าทำถือว่าน้อยด้วยกันทั้งสองฝั่ง โดย อังกฤษ 5 ครั้ง ยิงเข้ากรอบ 2 ครั้ง ส่วนเจ้าบ้าน อิตาลี มีโอกาส 4 ครั้ง เข้ากรอบเพียงแค่ครั้งเดียว หมด 45 นาทีแรก ยังทำอะไรกันไม่ได้เสมอกันอยู่ 0-0\n\nครึ่งหลัง GOAL นาทีที่ 68 เกมจืดอยู่นานในที่สุดมีประตูจนได้ จากจังหวะที่ เลโอนาร์โด้ โบนุชชี่ กัปตันของอัสซูรี่ ขึ้นสูงก่อนจ่ายบอลให้ จาโคโม่ ราสปาโดรี่ หน้ากรอบเขตโทษด้านซ้าน ก่อน ราสปาโดรี่ แนวรุกจากนาโปลี ล็อกหนึ่งจังหวะก่อนปั่นเข้าเสาสองผ่านมือ นิค โป๊ป เข้าประตูไปสุดสวยให้ อิตาลี ขึ้นนำ 1-0\n\nเสียประตูไปตกอยู่ในสถานการณ์ลำบาก อังกฤษ พยายามทางประตูคืนแต่ไม่สำเร็จ จบเกม 90 นาที อิตาลี ชนะ อังกฤษ 1-0 มีเพิ่มเป็น 8 คะแนน อยู่ในอันดับสอง ในขณะที่ อังกฤษ อยู่ในอันดับ 4 มีแค่ 2 คะแนน ตกชั้นไปอยู่ลีก บี แม้จะมีเกมเหลืออีกนัดในการพบ เยอรมัน ส่วนผลอีกคู่ เยอรมัน พ่ายพลิก ฮังการี 0-1 ทำให้ ฮังการี ยึดอันดับ 1 ส่วน เยอรมัน มาอยู่อันดับ 3 ของตาราง\n\nผู้เล่นตัวจริง อิตาลี (ระบบการเล่น 3-5-2) : จานลุยจิ ดอนนารุมม่า (ผู้รักษาประตู), โจวานนี่ ดิ ลอเรนโซ่, เลโอนาร์โด้ โบนุชชี่(กัปตันทีม), ฟรานเชสโก้ อแชร์บี้, ราฟาเอล โตลอย, ไบรอัน คริสตันเต้, จอร์จินโญ่, เฟเดริโก้ ดิมาร์โก้, จาโคโม่ ราสปาโดรี่, จานลูก้า สกามัคก้า, นิโกโล่ บาเรลล่า\n\nผู้เล่นตัวจริง อังกฤษ (ระบบการเล่น 4-2-3-1) : นิค โป๊ป (ผู้รักษาประตู), ไคล์ วอล์คเกอร์, เอริค ดายเออร์, แฮร์รี่ แม็กไกวร์, รีซ เจมส์, บูกาโย่ ซาก้า, เดแคลน ไรซ์, จู๊ด เบลลิงแฮม, ฟิล โฟเด้น, ราฮีม สเตอร์ลิง, แฮร์รี่ เคน (กัปตันทีม)",
    "อิตาลี VS อังกฤษ : พรีวิว ฟุตบอลยูฟ่า เนชั่นส์ ลีก 2022/23 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022/23 รอบแบ่งกลุ่ม ลีกเอ กลุ่ม 3\n\nแมตช์การแข่งขัน : อิตาลี VS อังกฤษ\n\nวัน/เวลาแข่งขัน : คืน วันศุกร์ที่ 23 กันยายน 2565 เวลา 01.45 น.\n\nสนาม : ซาน ซิโร่ / จูเซปเป้ เมอัซซ่า\n\nซาน ซิโร่ / จูเซปเป้ เมอัซซ่า ถ่ายทอดสด : UEFA.tv\n\nสภาพความพร้อม อิตาลี\n\n\"อัซซูรี่\" ทีมชาติอิตาลี แชมป์ยูโร 2020 และทีมอันดับ 3 ของศึก ยูฟ่า เนชั่นส์ ลีก เมื่อซีซั่นก่อน พลาดท่าชวดคว้าตั๋วฟุตบอลโลก 2022 ไปแบบพลิกล็อกช็อกโลก ก่อนจะลงแข่งในรายการนี้ ด้วยการชนะ 1 เสมอ 2 แพ้ 1 ใน 4 นัดแรก โดยเกมนัดล่าสุด คือการบุกไปพ่ายให้กับ เยอรมนี ถึง 2-5 เมื่อกลางเดือนมิถุนายน ทำให้ตอนนี้มี 5 แต้ม รั้งอันดับ 3 ของกลุ่ม ตามหลังจ่าฝูง 2 แต้ม\n\nสำหรับสภาพความพร้อมของทีมในเกมนี้ โรแบร์โต้ มันชินี่ จะไม่มี มาร์โก แวร์รัตติ, ลอเรนโซ่ เปลเลกรินี่ และ มัตเตโอ โปลิตาโน่ ที่มีอาการบาดเจ็บ และถอนตัวจากทีมไปแล้ว ส่วนแกนหลักที่เหลือ ยังคงฟิตสมบูรณ์ พร้อมลงสนามทั้งหมด\n\nโดยเกมนี้เจ้าถิ่นจะมาในแผน 3-5-2 แผงหลัง 3 คน ประกอบด้วย ราฟาเอล โตลอย, เลโอนาร์โด้ โบนุชชี่ และ อเลสซานโดร บาสโตนี่ วิงแบ็ก 2 ฝั่งใช้ โจวานนี่ ดิ ลอเรนโซ่ กับ เอแมร์ซอน ปัลมิเอรี่ เติมเกมทางริมเส้น ส่วนมิดฟิลด์ 3 คน ส่ง ซานโดร โตนาลี่, จอร์จินโญ่ และ นิโกโล่ บาเรลล่า ลงประสานงานกัน โดยมี จาโคโม่ ราสปาโดรี่ กับ ชิโร่ อิมโมบิเล่ เป็นตัวจบสกอร์\n\nสภาพความพร้อม อังกฤษ\n\nส่วนผู้มาเยือนอย่าง \"สิงโตคำราม\" ทีมชาติอังกฤษ ทำผลงานในรายการนี้ได้อย่างน่าผิดหวัง หลังเสมอ 2 แพ้ 2 ยังไม่ชนะใครเลยใน 4 นัดแรก โดยเกมนัดล่าสุด คือการเปิดบ้านพ่ายให้กับ ฮังการี ไปแบบเละเทะถึง 0-4 เมื่อกลางเดือนมิถุนายน ทำให้ตอนนี้มีเพียง 2 แต้ม รั้งบ๊วยของกลุ่ม จึงต้องดิ้นรนหนีตกชั้นใน 2 นัดสุดท้าย\n\nสำหรับสภาพความพร้อมของทีมในเกมนี้ แกเร็ธ เซาธ์เกต จะหมดสิทธิ์ใช้งาน จอร์แดน พิคฟอร์ด กับ คัลวิน ฟิลลิปส์ ที่บาดเจ็บ จนไม่มีชื่อติดทีมชุดนี้ รวมไปถึง เจดอน ซานโช่ ที่ไม่ถูกเรียกตัวเช่นกัน ขณะที่ ไคล์ วอล์คเกอร์ กับ จอร์แดน เฮนเดอร์สัน ยังต้องรอเช็กสภาพความฟิต ก่อนลงสนาม\n\nคาดว่าทีมเยือนจะใช้ระบบ 3-4-3 แนวรับ 3 คน ประกอบด้วย จอห์น สโตนส์, เอริค ดายเออร์ และ แฮร์รี่ แม็กไกวร์ พร้อมมี รีซ เจมส์ กับ คีแรน ทริปเปียร์ เป็นวิงแบ็ก 2 ข้าง ส่วนมิดฟิลด์คู่กลางส่ง เดแคลน ไรซ์ ลงคุมเกมร่วมกับ จู๊ด เบลลิงแฮม ขณะที่แนวรุกใช้ ราฮีม สเตอร์ลิง, แฮร์รี่ เคน และ เมสัน เมาท์ เป็นสามประสานในแดนหน้า\n\nรายชื่อ 11 ผู้เล่นที่คาดว่าจะลงสนาม\n\nอิตาลี : จานลุยจิ ดอนนารุมม่า (GK), ราฟาเอล โตลอย, เลโอนาร์โด้ โบนุชชี่, อเลสซานโดร บาสโตนี่, โจวานนี่ ดิ ลอเรนโซ่, ซานโดร โตนาลี่, จอร์จินโญ่, นิโกโล่ บาเรลล่า, เอแมร์ซอน ปัลมิเอรี่, จาโคโม่ ราสปาโดรี่, ชิโร่ อิมโมบิเล่\n\nอังกฤษ : อารอน แรมส์เดล (GK), จอห์น สโตนส์, เอริค ดายเออร์, แฮร์รี่ แม็กไกวร์, รีซ เจมส์, จู๊ด เบลลิงแฮม, เดแคลน ไรซ์, คีแรน ทริปเปียร์, ราฮีม สเตอร์ลิง, แฮร์รี่ เคน, เมสัน เมาท์\n\nฟอร์มการเล่น 5 นัดหลังสุด\n\nอิตาลี\n\n14/06/22 แพ้ เยอรมนี 2-5 (เยือน) ยูฟ่า เนชั่นส์ ลีก\n\n11/06/22 เสมอ อังกฤษ 0-0 (เยือน) ยูฟ่า เนชั่นส์ ลีก\n\n07/06/22 ชนะ ฮังการี 2-1 (เหย้า) ยูฟ่า เนชั่นส์ ลีก\n\n04/06/22 เสมอ เยอรมนี 1-1 (เหย้า) ยูฟ่า เนชั่นส์ ลีก\n\n01/06/22 แพ้ อาร์เจนตินา 0-3 (สนามกลาง) ฟินาลิสซิมา 2022\n\nอังกฤษ\n\n14/06/22 แพ้ ฮังการี 0-4 (เหย้า) ยูฟ่า เนชั่นส์ ลีก\n\n11/06/22 เสมอ อิตาลี 0-0 (เหย้า) ยูฟ่า เนชั่นส์ ลีก\n\n07/06/22 เสมอ เยอรมนี 1-1 (เยือน) ยูฟ่า เนชั่นส์ ลีก\n\n04/06/22 แพ้ ฮังการี 0-1 (เยือน) ยูฟ่า เนชั่นส์ ลีก\n\n29/03/22 ชนะ ไอวอรี่ โคสต์ 3-0 (เหย้า) กระชับมิตร\n\nผลงานการพบกัน 5 นัดหลังสุด\n\n11/06/22 อังกฤษ 0-0 อิตาลี (ยูฟ่า เนชั่นส์ ลีก)\n\n11/07/21 อิตาลี 1-1 (จุดโทษ 3-2) อังกฤษ (ยูโร 2020)\n\n27/03/18 อังกฤษ 1-1 อิตาลี (กระชับมิตร)\n\n31/03/15 อิตาลี 1-1 อังกฤษ (กระชับมิตร)\n\n14/06/14 อังกฤษ 1-2 อิตาลี (ฟุตบอลโลก 2014)\n\nบทวิเคราะห์\n\nการ \"รีแมตช์\" คู่ชิงชนะเลิศของศึกยูโร 2020 ครั้งนี้ จะมีความสำคัญเป็นอย่างยิ่งต่อทั้ง 2 ทีม โดยเจ้าถิ่นจะต้องพยายามคว้า 3 แต้มให้ได้ เพื่อลุ้นเข้ารอบต่อไปในนัดสุดท้าย ขณะที่ทีมเยือนอย่าง สิงโตคำราม กำลังตกอยู่ในสถานการณ์ \"หลังพิงฝา\" และจำเป็นจะต้องคว้าชัยให้ได้เช่นกัน เพื่อความอยู่รอด เพราะหากว่าพวกเขาแพ้ในนัดนี้ ก็จะตกชั้นลงไปเล่นในลีกบีทันที\n\nทั้งนี้ หากเปรียบเทียบศักยภาพของขุมกำลัง รวมทั้งสถิติการพบกันในช่วงหลัง คงต้องบอกว่า สูสีใกล้เคียงกันมาก โดย 4 นัดหลังที่พบกัน จบลงด้วยผลเสมอในเวลาปกติทั้งหมด ทำให้คาดว่าเกมนี้ทั้ง 2 ทีม จะจัดผู้เล่นชุดที่ดีที่สุดลงสนาม และคงจะเปิดเกมสู้กันอย่างสนุกดุเดือดเป็นแน่ แต่ทว่า สุดท้ายยังเชื่อว่า อังกฤษ ที่กำลังตกที่นั่งลำบาก น่าจะมีโอกาสบุกไปเฉือนคว้าชัยเป็นนัดแรกได้สำเร็จ แบบต้องลุ้นกันจนถึงนาทีสุดท้าย\n\nสกอร์ที่คาด\n\nอิตาลี 1-2 อังกฤษ\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "วงออเคสตราไทยกระหึ่มโลก “Thailand Phil” โชว์ประทับใจ": "",
    "เกาะติดสถานการณ์ 'รัสเซีย-ยูเครน' (28 ส.ค. 2565)": "รัฐบาลฮังการีอนุมัติให้รัสเซียสร้างเตาปฏิกรณ์นิวเคลียร์ 2 ตัว และจะเริ่มสร้างในอีกไม่กี่สัปดาห์ข้างหน้า\n\nทางการฮังการีประกาศว่า การก่อสร้างเตาปฏิกรณ์นิวเคลียร์ 2 ตัว มูลค่า 12,500 ล้านยูโร หรือราว 450,000 ล้านบาท โดย Rosatom องค์กรพลังงานปรมาณูของรัฐบาลรัสเซีย ซึ่งจะเริ่มขึ้นในอีกไม่กี่สัปดาห์นี้ หลังรัฐบาลฮังการีอนุมัติโครงการ เพิ่มเตาปฏิกรณ์นิวเคลียร์ แม้ว่าสงครามในยูเครนจะยังดำเนินอยู่ก็ตาม และก่อนหน้านี้ฮังการี มีเตาปฏิกรณ์นิวเคลียร์แล้ว 4 ตัวที่โรงไฟฟ้านิวเคลียร์พัคส์ นอกกรุงบูดาเปสต์\n\nการที่ฮังการีอนุมัติให้ Rosatom สร้างเตาปฏิกรณ์นิวเคลียร์ 2 ตัว แสดงถึงความสัมพันธ์ใกล้ชิดระหว่างวิคเตอร์ ออร์บัน นายกรัฐมนตรีชาตินิยมของฮังการี กับประธานาธิบดีวลาดิเมียร์ ปูติน ผู้นำรัสเซีย\n\nขณะที่รัฐมนตรีต่างประเทศฮังการีโพสต์ข้อความลงเฟซบุ๊คว่า นี่คือเหตุการณ์สำคัญ และฮังการีจะได้ใช้เตาปฏิกรณ์นิวเคลียร์ที่รัสเซียสร้างให้ในปี 2030 นอกจากนี้จะทำให้ฮังการีมีความมั่นคงทางพลังงานในระยะยาว และเป็นการคุ้มครองชาวฮังการีจากราคาพลังงานที่ผันผวน\n\nทั้งนี้ ข้อตกลงปี 2014 ระบุให้รัสเซียสร้างเตาปฏิกรณ์นิวเคลียร์ 2 ตัว ที่มีกำลังการผลิตไฟฟ้า 1,200 เมกะวัตต์ที่โรงไฟฟ้านิวเคลียร์พัคส์ ห่างจากกรุงบูดาเปสต์ ราว 100 กิโลเมตร และจะทำให้โรงไฟฟ้านิวเคลียร์แห่งนี้ ผลิตกระแสไฟฟ้าเพิ่มขึ้นอีกเท่าตัว และปัจจุบันโรงไฟฟ้าแห่งนี้ผลิตกระแสไฟฟ้าคิดเป็นสัดส่วน 40% ของที่กำลังใช้งานกันอยู่ในฮังการี\n\nขณะที่ฟินแลนด์ สมาชิกสหภาพยุโรปหรือ EU ได้ยกเลิกโครงการโรงไฟฟ้านิวเคลียร์ของรัสเซียเมื่อเดือนพฤษภาคม หลังรัสเซียบุกยูเครน ขณะที่ฮังการีไม่เห็นด้วยกับ EU ที่พยายามทอดทิ้ง และคว่ำบาตรรัสเซีย\n\nข้อมูล TNN World\n\nภาพ: Reuters",
    "คอลัมน์เกรียนเขียนบอล : อนาคตของเนชั่นส์ลีก": "คอลัมน์เกรียนเขียนบอล : อนาคตของเนชั่นส์ลีก\n\nฟุตบอล ยูฟ่า เชั่นส์ลีก ในช่วงโค้งสุดท้ายก่อนจะเข้าสู่เทศกาลฟุตบอลโลก 2022 รอบสุดท้าย ทีมใหญ่ต่างพาเหรดกันทำผลงานแย่ๆ ให้เห็น\n\nอังกฤษไม่ชนะ 5 เกมติดต่อกัน ตกชั้นจากลีกเอไปลีกบี ในฤดูกาลหน้า ทำเอา แกเร็ธ เซาธ์เกต เก้าอี้ร้อนก่อนบอลโลกไม่กี่สัปดาห์ เยอรมนีแพ้ฮังการี 0-1 จนกลายเป็นเรื่องใหญ่ของ ฮานซี่ ฟลิค หรือแม้แต่ฝรั่งเศสที่แพ้เดนมาร์ก 0-2 และต้องลุ้นหนีการตกชั้น ก็มีเสียงตำหนิมากมาย\n\nแต่ถ้ามองกันให้ชัดๆ เนชั่นส์ลีกคือฟุตบอลอุ่นเครื่อง ที่ถูกสหพันธ์ฟุตบอลยุโรปปรับเปลี่ยนให้มันเป็นทัวร์นาเมนต์ที่ดูมีมูลค่าและน่าสนใจมากขึ้น ท่ามกลางเสียงบ่นของนักเตะว่าโปรแกรมการแข่งขันทำร้ายพวกเขาเหลือเกิน เพราะต้องมาเตะกันหลังจบปิดฤดูกาลไปแล้ว ทั้งๆ ที่ควรได้พัก\n\nการเลื่อนชั้น-ตกชั้น ทำให้เนชั่นส์ลีกดูมีความหมายและมีผลต่อความรู้สึกของแฟนบอลไม่น้อย เพราะทุกชาติก็อยากที่จะอยู่ในลีกสูงสุดเท่าที่จะทำได้ จนทำให้ความรู้สึกต่อเกมอุ่นเครื่องเปลี่ยนไปเป็นความจริงจังที่ต้องชนะให้ได้ทุกนัด ไม่ใช่เป็นการลองของ ให้โอกาสนักเตะใหม่ หรือเตรียมพร้อมสำหรับทัวร์นาเมนต์ใหญ่จริงๆ\n\nในอีกมุมหนึ่ง เนชั่นส์ลีกต่างจากเกมอุ่นเครื่องตรงที่ทีมเล็กจะไม่เจอทีมใหญ่ที่ห่างชั้นกันเกินไป เมื่อเจอทีมในเลเวลใกล้เคียงกัน ก็มีโอกาสชนะเพื่อสร้างความมั่นใจได้ และมีโควต้าในการควอลิฟายไปเตะยูโรในอนาคตด้วย ทำให้ชาติเล็กแฮปปี้กับทัวร์นาเมนต์นี้\n\nแล้วผลงานในเนชั่นส์ลีกจะเป็นตัวกำหนดผลงานในฟุตบอลโลก 2022 ได้ขนาดไหน? ทำไมเมื่อทีมในลีกเอหรือลีกสูงสุด เจอกับความพ่ายแพ้แล้วถึงวิจารณ์หนัก\n\nทุกทีมที่ลงเตะย่อมต้องการชัยชนะกันทั้งนั้น ไม่ว่าจะเป็นเนชั่นส์ลีกหรือเกมอุ่นเครื่อง การที่อังกฤษไม่ชนะเลยตลอด 5 นัดในรอบแบ่งกลุ่ม จนตกชั้นไปลีกบี กับการไม่ชนะใครเลยใน 5 นัดของเกมอุ่นเครื่อง ความรู้สึกของแฟนบอลคงไม่ต่างกัน แต่ก็ไม่ได้การันตีว่าการคว้าชัยในเนชั่นส์ลีกจะทำให้ฟอร์มดีในฟุตบอลโลก เพราะเนชั่นส์ลีกเพิ่งมีในปี 2018 และฟุตบอลโลก 2022 เป็นหนแรกที่จะได้เห็นว่าเนชั่นส์ลีกมีผลดีผลเสียอย่างไรกับทีมจากยุโรปในฟุตบอลโลกบ้าง\n\nในทวีปอื่นๆ ก็ไม่มีเนชั่นส์ลีก เป็นเพียงเกมอุ่นเครื่อง ที่แล้วแต่ว่าสหพันธ์ฟุตบอลหรือสมาคมฟุตบอลชาติไหนจะตกลงกับคู่แข่งได้ ซึ่งทีมที่ผ่านเข้ารอบสุดท้ายของฟุตบอลโลกมีโอกาสเลือกทีมที่มีสไตล์ใกล้เคียงกับคู่แข่งร่วมกลุ่มได้ เพื่อเป็นการเตรียมทีมที่ตรงจุด แต่ทีมจากยุโรปกลับทำแบบนั้นไม่ได้ เพราะต้องเตะกับทีมร่วมลีกเท่านั้น\n\nน่าสนใจว่า ฟุตบอลโลก 4 ครั้งหลังสุด ชาติจากยุโรปคว้าแชมป์ทั้งหมด ถ้าเวิลด์คัพ 2022 ที่กาตาร์กลับเป็นทีมจากทวีปอื่นได้แชมป์ไป อนาคตของยูฟ่า เนชั่นส์ลีก จะเป็นอย่างไร\n\nเร็วๆ นี้คงได้เห็นกัน"
}