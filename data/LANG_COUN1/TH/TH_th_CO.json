{
    "โคลอมเบีย ฉลองวันอากาศสะอาด ครั้งที่ 22": "ที่กรุงโบโกตา ประเทศโคลอมเบีย มีการเฉลิมฉลองวันอากาศสะอาด ประจำปีครั้งที่ 22 เมื่อวันที่ 22 กันยายนที่ผ่านมา โดยในวันดังกล่าวตั้งแต่เวลา 06.30 น. จนถึงเวลา 19.30 น. ตามเวลาท้องถิ่น ชาวกรุงโบโกตา จะไม่ขับขี่ยานพาหนะทุกชนิดออกมาบนท้องถนน ยกเว้นรถจักรยานเท่านั้น เพื่อลดการปล่อยมลพิษสู่ชั้นบรรยากาศโดยนอกจากการขี่จักรยานแล้ว ทางการกรุงโบโกตา ขอให้ชาวเมืองใช้วิธีเดินเท้า หรือใช้บริการขนส่งสาธารณะในการเดินทางไปสถานที่ต่าง ๆ ตามนโยบายของรัฐบาลเพื่อแก้ไขปัญหาการเปลี่ยนแปลงสภาพอากาศ หรือ ภาวะโลกร้อน",
    "รับไม่ได้!แฟนบอลโคลอมเบียวิ่งลงสนามอัดทีมรักตัวเอง (มีคลิป)": "เกิดเหตุวุ่นวายในเกมลีกสูงสุดของโคลอมเบีย นัดที่ เดปอร์ติโบ กาลี บุกไปเยือน กอร์ตูลัว หลังจากมีแฟนบอลราว 1,400 คนที่วิ่งลงไปในสนาม ซึ่งส่วนใหญ่เป็นสาวกของ เดปอร์ติโบ กาลี โดยพวกเขาลงไปทำร้ายร่างกายนักเตะกับสตาฟฟ์โค้ชของทีมตัวเองด้วย\n\nก่อนลงเล่นนัดดังกล่าว กาลี อยู่ในอันดับรองสุดท้ายของลีก แต่แฟนบอลของพวกเขาก็คาดหวังว่าทีมรักจะเก็บ 3 แต้มเต็มได้เมื่อพิจารณาถึงการที่ กอร์ตูลัว เป็นบ๊วย อย่างไรก็ตาม ทีมเยือนกลับเล่นได้ย่ำแย่จนตามหลังไปก่อนตั้งแต่นาทีที่ 19 ก่อนจะโดนหนีห่างเป็น 0-2 ในนาทีที่ 79",
    "บึ้มโจมตีตำรวจในโคลอมเบีย คร่าชีวิตเจ้าหน้าที่อย่างน้อย 7 นาย": "สำนักข่าวต่างประเทศรายงานจากกรุงโบโกตา ประเทศโคลัมเบีย เมื่อวันที่ 3 ก.ย.ว่า เกิดเหตุระเบิดโจมตีรถยนต์ของตำรวจ ในจังหวัดฮุยลา ทางตะวันตกของประเทศ เมื่อวันศุกร์ที่ผ่านมา ส่งผลให้เจ้าหน้าที่เสียชีวิตอย่างน้อย 7 นาย ถือเป็นการก่อเหตุพุ่งเป้าโจมตีเจ้าหน้าที่ครั้งร้ายแรงที่สุดของโคลอมเบีย นับตั้งแต่ประธานาธิบดีกุสตาโว เปโตร ผู้นำฝ่ายซ้ายคนแรกในประวัติศาสตร์ของประเทศ รับตำแหน่ง เมื่อต้นเดือนที่แล้ว\n\nEn un acto terrorista perdieron la vida 7 de nuestros compañeros que trabajaban por la convivencia y seguridad en el departamento del #Huila. #NosDueleATodos su pronta partida, acompañamos a sus seres queridos en este duro momento. pic.twitter.com/gXrYCapEMH — Policía de Colombia (@PoliciaColombia) September 3, 2022\n\n\n\nทั้งนี้ เปโตร ซึ่งเป็นอดีตสมาชิก “แนวร่วมเคลื่อนไหวเอ็ม-19” หนึ่งในกองกำลังปฏิวัติติดอาวุธของโคลอมเบีย ที่เคลื่อนไหวในช่วงยุคทศวรรษที่ 1970 กล่าวประณามเหตุการณ์ที่เกิดขึ้นอย่างหนัก ว่าเป็นความพยายามบ่อนทำลายกระบวนการสันติภาพ แต่ยืนยันว่า รัฐบาลจะพยายามเดินหน้าแสวงหาโอกาสเพิ่มเติม ในการเจรจากับกองทัพปลดปล่อยแห่งชาติ (อีแอลเอ็น) ซึ่งเป็นกลุ่มกบฏฝ่ายซ้ายขนาดใหญ่อันดับ 2 ของโคลอมเบีย และเป็นกองกำลังติดอาวุธเพียงกลุ่มเดียว ที่ยังคงปฏิบัติการอยู่\n\n\n\nหลังเกิดเหตุ ยังไม่มีบุคคลกลุ่มใดออกมารับผิดชอบ อย่างไรก็ตาม ข้อมูลจากแหล่งข่าวด้านความมั่นคงระบุว่า สมาชิกบางส่วนของอดีตกำลังปฏิวัติติดอาวุธโคลอมเบีย (ฟาร์ก) ยังคงเคลื่อนไหวอยู่ในบริเวณที่เกิดเหตุ.\n\nเครดิตภาพ : GETTY IMAGES",
    "“โคลอมเบีย-เวเนซุเอลา” ฟื้นสัมพันธ์ทางการทูตเต็มรูปแบบในรอบ 3 ปี": "สำนักข่าวต่างประเทศรายงานจากกรุงการากัส ประเทศเวเนซุเอลา เมื่อวันที่ 29 ส.ค. ว่านายอาร์มันโด เบเนเดตติ เอกอัครราชทูตโคลอมเบียประจำเวเนซุเอลา เดินทางถึงกรุงการากัส เมื่อวันอาทิตย์\n\n\n\nความเคลื่อนไหวดังกล่าวเกิดขึ้น หลังประธานาธิบดีนิโคลัส มาดูโร ผู้นำเวเนซุเอลา และประธานาธิบดีกุสตาโว เปโตร ประกาศร่วมกัน เมื่อวันที่ 11 ส.ค. ที่ผ่านมา เตรียมฟื้นความสัมพันธ์ทางการทูตที่ตัดขาดกันไป เมื่อปี 2562 จากวิกฤติการเมืองในเวเนซุเอลา ซึ่งสหรัฐและพันธมิตรหลายประเทศ รวมถึงโคลอมเบีย ที่ในเวลานั้นอยู่ในยุคของรัฐบาลฝ่ายขวา สนับสนุนและรับรองนายฮวน กวยโด เป็นผู้นำรัฐบาลคู่ขนานกับมาดูโร\n\nColombia once again has an ambassador in Venezuela. @AABenedetti had this to say before heading to Caracas. pic.twitter.com/ofwMZRseuA — Kawsachun News (@KawsachunNews) August 28, 2022\n\n\n\nอย่างไรก็ตาม เปโตรซึ่งสร้างประวัติศาสตร์เป็นผู้นำฝ่ายซ้ายคนแรกของโคลอมเบีย และรับตำแหน่งอย่างเป็นทางการ เมื่อต้นเดือนนี้ ยืนยันการยอมรับมาดูโร ในฐานะประธานาธิบดีที่ชอบธรรมตามรัฐธรรมนูญของเวเนซุเอลา และแสดงความมุ่งหวังฟื้นฟูความร่วมมือหลายด้าน\n\n\n\nขณะที่รัฐบาลเวเนซุเอลาให้การต้อนรับเอกอัครราชทูตโคลอมเบียคนใหม่ และเปิดเผยว่า มาดูโรแต่งตั้งนายเฟลิกซ์ ปลาเซนเซีย อดีตรมว.การต่างประเทศ ให้ดำรงตำแหน่งเอกอัครราชทูตเวเนซุเอลาประจำโคลอมเบียคนใหม่.\n\nเครดิตภาพ : GETTY IMAGES",
    "ข่าวโคลอมเบียจัดคอนเสิร์ต ทำลายสถิตินักดนตรีมากที่สุดในโลก": "การแสดงคอนเสิร์ตดังกล่าว เกิดขึ้นเมื่อวันอาทิตย์ที่ผ่านมา ในกรุงโบโกตา ประเทศโคลอมเบีย โดยมีวงดุริยางค์ โบโกตา ฟิลฮาร์โมนิก ออเคสตรา (Bogota's Philharmonic Orchestra) และนักดนตรี นักร้อง และวงร้องประสานเสียง มากเกือบ 16,000 คน ทั้งจากวงดังกล่าวและกลุ่มนักดนตรีอื่น ๆ รวมถึงวงกาเยเตรเซ (Calle 13) ซึ่งเป็นวงดนตรีชื่อดังสัญชาติเปอร์โตริโก (Puerto Rico) เข้าร่วมด้วย ทำให้การแสดงคอนเสิร์ตครั้งนี้ ทำลายสถิติคอนเสิร์ตที่ใหญ่ที่สุดในโลกไปแล้ว โดยแซงหน้าคอนเสิร์ตที่สวนสาธารณะซิมอน โบลิบาร์ (Simon Bolivar Metropolitan Park) ซึ่งจัดขึ้นที่กรุงโบโกตา เช่นกันทั้งนี้ คอนเสิร์ตดังกล่าว ถูกจัดแสดงขึ้น เพื่อเผยแพร่ความจริง เกี่ยวกับความขัดแย้งจากองกำลังติดอาวุธภายในประเทศโคลอมเบีย ซึ่งเป็นสาเหตุหลัก ที่ก่อให้เกิดความรุนแรงภายในประเทศ",
    "โคลอมเบีย จับเรือกึ่งดำน้ำลักลอบขนโคเคนน้ำหนัก 3.1 ตัน": "ทางการโคลอมเบีย เปิดเผยว่า เมื่อวันที่ 28 สิงหาคมที่ผ่านมา เจ้าหน้าที่กองทัพเรือ สามารถสกัดเรือกึ่งดำน้ำขนาดความยาว 5 เมตรลำหนึ่ง ได้ที่บริเวณมหาสมุทรแปซิฟิก ห่างจากชายฝั่งเมืองทูมาโก (Tumaco) ในเขตนาริโน (Narino) ไปราว 45 ไมล์ทะเล ขณะเรือลำดังกล่าว กำลังมุ่งหน้าไปยังเม็กซิโก ซึ่งจากการตรวจค้นภายในเรือดำน้ำ พบของกลางเป็นโคเคนน้ำหนักกว่า 3,100 กิโลกรัม คิดเป็นมูลค่าในตลาดได้ราว 108 ล้านเหรียญสหรัฐฯ หรือราว 3,959 ล้านบาท พร้อมกันนี้ เจ้าหน้าที่ยังสามารถจับกุมผู้ต้องสงสัย ที่อยู่บนเรือได้ 3 คน และจากการสืบสวนพบว่า ยาเสพติดดังกล่าวเป็นของกลุ่มอัลฟอนโซ กาโน (Alfonso Cano) ซึ่งเป็นส่วนหนึ่งของกองกำลังติดอาวุธปฏิวัติโคลอมเบียทั้งนี้ แม้ว่าโคลอมเบีย จะปฏิบัติการต่อสู้กับการค้ายาเสพติด มานานหลายทศวรรษ แต่โคลอมเบีย ก็ยังคงเป็น 1 ใน ผู้ผลิตยาเสพติดรายใหญ่สุดของโลก",
    "โคลอมเบียจับเรือกึ่งดำน้ำลักลอบขนโคเคนน้ำหนักกว่า 3 ตัน": "วันนี้ (1 ก.ย. 65) สำนักข่าวต่างประเทศรายงานว่า ทางการโคลอมเบียเผยว่า เจ้าหน้าที่กองทัพเรือสามารถสกัดเรือกึ่งดำน้ำ 1 ลำ ขนาดความยาว 5 เมตร ได้ที่บริเวณมหาสมุทรแปซิฟิก ห่างจากชายฝั่งเมืองทูมาโก ในเขตนาริโน ไปราว 45 ไมล์ทะเล เมื่อวันที่ 28 สิงหาคม 2565 ที่ผ่านมาโดยเรือลำดังกล่าว กำลังมุ่งหน้าไปยังประเทศเม็กซิโก ซึ่งจากการตรวจค้นภายในเรือดำน้ำ พบของกลางเป็นโคเคนน้ำหนักกว่า 3,100 กิโลกรัม คิดเป็นมูลค่าในตลาดได้ราว 108 ล้านเหรียญสหรัฐฯ หรือประมาณ 3,959 ล้านบาท นอกจากนี้ เจ้าหน้าที่ยังสามารถจับกุมผู้ต้องสงสัย ที่อยู่บนเรือได้ 3 คน และจากการสืบสวนพบว่า ยาเสพติดดังกล่าวเป็นของกลุ่ม \"อัลฟอนโซ กาโน\" ซึ่งเป็นส่วนหนึ่งของกองกำลังติดอาวุธปฏิวัติโคลอมเบียทั้งนี้ แม้ว่าโคลอมเบีย จะปฏิบัติการต่อสู้กับการค้ายาเสพติด มานานหลายทศวรรษ แต่โคลอมเบีย ก็ยังคงเป็น 1 ใน ผู้ผลิตยาเสพติดรายใหญ่สุดของโลก",
    "เบรกทีมชาติ: ดิอาซลงเล่นในเกมอุ่นเครื่องที่โคลอมเบียคว้าชัย": "ลุยส์ ดิอาซ ลงเล่นส่วนใหญ่ของเกมที่โคลอมเปียเก็บชัยชนะเหนือกวาเตมาลา 4-1 ค่ำคืนที่ผ่านมา\n\nเจ้าของเสื้อเบอร์ 23 ของลิเวอร์พูลลงสนาม 64 นาทีในเกมนัดนี้ ซึ่งพวกเขาอยู่ในฐานะเจ้าบ้านที่เร้ด บูลล์ อารีนาในนิว เจอร์ซีย์\n\nโคลอมเบีย และดิอาซจะลงเล่นเกมต่อไปค่ำคืนวันอังคารตามเวลาของอเมริกาที่พวกเขาจะพบกับเม็กซิโกในแคลิฟอร์เนีย",
    "ศึกชนเผ่าอเมริกาใต้ : ฟุตบอลของชนพื้นเมือง และจุดเริ่มต้นของ ‘หลุยส์ ดิอาซ’ | Main Stand": "สำหรับคอฟุตบอลคงรู้จักชื่อของ “หลุยส์ ดิอาซ” ปีกชาวโคลอมเบียของลิเวอร์พูลเป็นอย่างดี เพราะหลังจากย้ายมาสู่ถิ่นแอนฟิลด์ เขาก็สามารถโชว์ฟอร์มการเล่นได้อย่างโดดเด่น\n\n\n\nอย่างไรก็ดีชายหนุ่มที่ชื่อ ดิอาซ ไม่เคยผ่านอคาเดมีฟุตบอลอย่างเป็นระบบในวัยเด็ก ไม่เคยได้รับวิธีการฝึกสอนอย่างถูกต้อง รูปร่างเล็กผอมซูบ แต่เมื่อ 7 ปีก่อน ฟุตบอลรายการ Indigenous Copa America หรือ ฟุตบอลชนเผ่าชิงแชมป์อเมริกาใต้ ที่จัดขึ้นที่ชิลี ได้เปลี่ยนชีวิตเขา\n\nมันคือรายการอะไร มีความสำคัญอย่างไรต่อชนพื้นเมืองในอเมริกาใต้ และเปลี่ยนแปลงชีวิต ดิอาซ ได้อย่างไร ติดตามไปพร้อมกับ Main Stand\n\nคนชายขอบ\n\nอเมริกาใต้ คือหนึ่งในดินแดนที่มีอารยธรรมเก่าแก่ของโลก เมื่อในอดีตที่แห่งนี้เต็มไปด้วยจักรวรรดิโบราณที่สามารถสืบย้อนกลับไปได้นับร้อยนับพันปี ไม่ว่าจะเป็น อารยธรรมคารัล (ปัจจุบันอยู่ในเปรู) หรือที่คุ้นหูกันอย่าง อินคา (ครอบคลุมเปรู โบลิเวีย โคลอมเบีย ชิลี เอกวาดอร์ และบางส่วนของอาร์เจนตินาในปัจจุบัน)\n\nอย่างไรก็ดีในช่วงปลายศตวรรษที่ 15 เค้าลางหายนะของพวกเขาก็มาถึง จากการมาเยือนของ คริสโตเฟอร์ โคลัมบัส ที่ตอนแรกจะล่องเรือไปอินเดีย แต่ไปผิดทางมาเจอทวีปอเมริกาในปี 1492\n\nและการค้นพบโลกใหม่ของเขาก็เปิดทางให้ชาวสเปนได้เข้ามาพิชิตดินแดนแห่งนี้อย่างต่อเนื่อง บวกกับเมื่อปี 1494 พวกเขาได้ทำ สนธิสัญญาตอร์เดซิยัส หรือสัญญาแบ่งโลกกับโปรตุเกส ที่ทำให้อเมริกาใต้ตกอยู่ภายใต้การปกครองของสองชาตินี้ในเวลาต่อมา\n\nทั้งนี้การเข้ามาล่าอาณานิคมของทั้งสเปนและโปรตุเกส ไม่เพียงแต่เข้ามาฉกฉวยทรัพยากร แต่มันยังทำให้จำนวนคนพื้นเมืองในดินแดนแห่งนี้ลดฮวบลงในระยะเวลาไม่กี่ปี ทั้งจากการถูกเข่นฆ่า เอาโรคระบาดมาติด หรือจับไปเป็นทาสแรงงานอย่างทารุณ\n\nดอล์ฟ รัมเมล ศาสตราจารย์ทางด้านรัฐศาสตร์ กล่าวว่าการเข้ามาพิชิตอเมริกาใต้แค่จากสเปนก็ทำให้ชนพื้นเมืองต้องสังเวยชีวิตไปตั้งแต่ 2-15 ล้านคน โดยแยกเป็น 1.4 -2.3 ล้านคนจากการถูกสังหารและใช้แรงงานจนตาย และอีก 10 ล้านคนจากโรคระบาด และทำให้อารยธรรมที่ยิ่งใหญ่ของชนพื้นเมืองต้องล่มสลายไป\n\nถึงแม้ปัจจุบันยังคงมีชนพื้นเมืองหลงเหลืออยู่บ้าง ทั้งจากการสืบทอดเชื้อสายในเผ่าหรือด้วยการแต่งงานกับผู้อพยพที่เข้ามา แต่ผู้คนเหล่านี้ต้องมีชีวิตความเป็นอยู่ที่แร้นแค้น ถูกเลือกปฏิบัติ รวมถึงถูกทอดทิ้งจากรัฐ และมีสถานะเป็นเพียง “คนชายขอบ”\n\nอย่างไรก็ดีในช่วงหลายปีที่ผ่านมา ได้มีความพยายามที่จะปกป้องสิทธิ์ของคนกลุ่มนี้ ยกตัวอย่างเช่นในรัฐธรรมนูญปี 1991 ของโคลอมเบีย ระบุไว้ว่ารัฐจะรับรองและปกป้อง “ความหลากหลายทางชาติพันธุ์และวัฒนธรรมของโคลอมเบีย”\n\nสิ่งนี้รวมถึงการปกป้องกรรมสิทธิ์เรื่องที่ดินของชนเผ่า และยอมให้พวกเขาเข้ามามีตัวแทนในสภานิติบัญญัติ รวมถึงกำหนดว่าต้องปรึกษาหารือกับชนพื้นเมืองก่อนหากโครงการจะส่งผลกระทบต่อชุมชนของพวกเขา\n\nจนกระทั่งในปี 2015 ชนพื้นเมืองก็มีโอกาสทำให้โลกได้รู้จักพวกเขามากขึ้น ผ่านการแข่งขันโคปา อเมริกา ที่ไม่ใช่การแข่งขันของพวกนักเตะอาชีพ แต่เป็นศึกชิงแชมป์ระดับทวีปของชนเผ่า\n\nโคปา อเมริกา ของกลุ่มชาติพันธ์\n\n“ไม่ว่าจะร่วมฉลองหรือหรือรู้สึกล่มจม ฟุตบอลก็มีความสำคัญในละตินอเมริกา บางครั้งก็มากกว่าสิ่งใด” เอดูอาร์โด กาเลียโน นักเขียนชาวอุรุกวัยกล่าวไว้ในหนังสือ Football in Sun and Shadow\n\nปฏิเสธไม่ได้ว่านับตั้งแต่ฟุตบอลถูกนำเข้ามาโดยผู้อพยพ มันก็หยั่งรากลึกจนกลายเป็นกีฬายอดนิยมของอเมริกาใต้ และแพร่หลายไปทั่วทุกพื้นที่\n\nไม่เว้นแม้แต่กับชนพื้นเมือง โดยเฉพาะชนเผ่าที่อาศัยอยู่ใกล้กับเขตเมือง เมื่อเกมลูกหนังได้หลอมรวมเข้ากับวัฒนธรรมของพวกเขาในแบบที่สิ่งที่ถูกนำเข้ามาจากยุโรปอย่างภาษาสเปนหรือนิกายโรมันคาทอลิกเคยเป็น แถมยังสามารถส่งต่อไปยังพื้นที่ห่างไกลผ่านเส้นทางการค้าได้อีกด้วย\n\nจริงอยู่ที่พวกเขาอาจจะขาดแคลนระบบโครงสร้างพื้นฐาน แต่ความรักในเกมลูกหนังก็ได้ผลักดันให้ชนพื้นเมืองพยายามปรับตัวให้เข้ากับสภาพแวดล้อมที่มี อย่างชนเผ่าในป่าแอมะซอนของโคลอมเบีย พวกเขาจะเล่นฟุตบอลด้วยเท้าเปล่า โดยมีพลาสติกหรือใบไม้มาทำเป็นลูกบอล และหนึ่งเกมอาจจะกินเวลาถึง 3 ชั่วโมง หรือการต้องเล่นฝั่งละ 5 คนของเผ่ายัคปา เนื่องจากมีพื้นที่ไม่พอ\n\nและด้วยความแพร่หลายของฟุตบอลทำให้ในปี 2015 นอกจากจะมีการแข่งขัน โคปา อเมริกา ที่ชิลีแล้ว ทางผู้จัดงานยังประกาศว่าจะมีการแข่งขันโคปา อเมริกา ของชนพื้นเมืองในชื่อ Copa Americana de Pueblos Indígenas หรือภาษาอังกฤษคือ Copa America of Indigenous People ในปีเดียวกัน\n\nแผนดังกล่าวได้รับการสนับสนุนจากการประชุมของคณะกรรมการทางการเมืองของชนพื้นเมืองที่เพิ่งก่อตั้งขึ้นมาใหม่ในการประชุมกลุ่มเศรษฐกิจอเมริกาใต้ตอนล่างหรือ Mercosur เมื่อเดือนธันวาคม 2014 และ Fondo Indígena องค์กรระหว่างประเทศที่ส่งเสริมสิทธิของคนพื้นเมืองในแถบละตินอเมริกาและแคริบเบียน\n\n“ทัวร์นาเมนต์นี้เป็นรายการใหญ่รายการแรกที่เกี่ยวข้องกับทีมของชนพื้นเมืองทั้งทวีป มันมีเป้าหมายที่จะให้เป็นสถาบันทางกีฬาด้วยวัตถุประสงค์ที่เน้นถึงวัฒนธรรม คุณค่า และประเพณีของชุมชนชาวพื้นเมือง” รายงานของ Red Deporte Para el Cambio Social\n\n“นอกจากนี้มันยังสร้างสายสัมพันธ์ของมิตรภาพผ่านกีฬา และข้อความหลักนี้จะเชื่อมโยงไปถึงการจัดการและการเติบโต”\n\nรัฐบาลชิลีที่เป็นเจ้าภาพจะเป็นผู้สนับสนุนค่าใช้จ่ายในการแข่งขันโคปา กลุ่มชาติพันธุ์ ตั้งแต่ค่าเดินทางและค่าที่พัก โดยพวกเขาถือเป็นประเทศที่มีจำนวนชนพื้นเมืองมากเป็นอันดับ 3 ของอเมริกาใต้ ที่ 2.1 ล้านคน และเป็นรองเพียงแค่ เปรู (5.9 ล้านคน) และ โบลิเวีย (4.1 ล้านคน)\n\n“วัฒนธรรมของชนพื้นเมืองเป็นส่วนหนึ่งของอัตลักษณ์ของเรา” เฮรัลโด มูญอซ รัฐมนตรีต่างประเทศชิลีในตอนนั้น กล่าวกับ Fusion\n\n“โคปา อเมริกา ครั้งนี้ทำให้เห็นแง่มุมทางวัฒนธรรมชัดขึ้น และเป็นหนึ่งในวิธีรวมชนพื้นเมืองในประเทศของเรา”\n\nแต่ที่สำคัญที่สุดคือทัวร์นาเมนต์ดังกล่าวยังเป็นจุดเริ่มต้นของยอดแข้งในอนาคตของลิเวอร์พูลอีกด้วย\n\nแข้งชนเผ่าจากโคลอมเบีย\n\nหลุยส์ ดิอาซ อาจจะกำลังเฉิดฉายกับลิเวอร์พูล แต่หากย้อนกลับไปเมื่อ 7 ปีก่อน การที่เด็กหนุ่มจากชนเผ่าวายูรายนี้จะได้ไปเล่นในพรีเมียร์ลีก ลีกระดับท็อปของโลก คงเป็นเรื่องเหลือเชื่อเกินคาดคิด\n\nเพราะเขาเกิดและเติบโตในดินแดนที่แร้นแค้นท่ามกลางหุบเขาที่ชื่อว่า บารันคาซ ในภูมิภาคลากัวจิรา พื้นที่ด้อยพัฒนาทางภาคตะวันออกเฉียงเหนือของโคลอมเบีย ที่มีรายงานว่ามีเด็กมากถึง 4,770 คนต้องเสียชีวิต จากภาวะอดอยากในระหว่างปี 2008-2016\n\n“เขาเกิดในลากัวจิรา ภูมิภาคที่ยากจนที่สุดของประเทศที่เด็กต้องตายจากความอดอยากและการเข้าถึงน้ำสะอาดก็ทำได้ยากมาก” ฮวน เฟลิเป เซียรา นักข่าวชาวโคลอมเบียกล่าวกับ The Athletic\n\nอันที่จริง ดิอาซ มีความใฝ่ฝันอยากเป็นนักฟุตบอลมาตั้งแต่เด็ก โดยมี โรนัลดินโญ่ สตาร์ชาวบราซิลเป็นไอดอล แต่การเป็นกลุ่มชาติพันธุ์ที่อาศัยอยู่ในดินแดนห่างไกลทำให้ “โอกาส” ของเขานั้นรางเลือน\n\n“มีผู้เล่นเพียงไม่กี่คนจากโซนนั้นที่ออกมาได้ และนั่นคือส่วนหนึ่งที่ทำให้เรื่องราวของเขาพิเศษ” คาร์ลอส ปาเนียกัว อดีตโค้ช U-20 ทีมชาติโคลอมเบีย กล่าวกับ Sky Sports\n\nแต่ความหวังของเขาก็มาถึงในปี 2015 เมื่อแอตเลติโก จูเนียร์ สโมสรในลีกสูงสุดที่มีฐานที่มั่นอยู่ทางตอนเหนือของโคลอมเบีย ได้เปิดการทดสอบฝีเท้า ก่อนที่เขาจะกลายเด็กหนึ่งใน 3,000 คนที่เข้าร่วมการคัดเลือกที่บารันกียา ซึ่งต้องใช้เวลาเดินทางจากบ้านของเขาราว 6 ชั่วโมง\n\n“เขาไม่ได้ดูดีขนาดนั้นในแวบแรก นั่นเป็นเหตุผลว่าทำไมเขาจึงไม่ได้รับความสนใจก่อนหน้านั้น” ออคตาวิโบ ริเวรา ผู้อำนวยการฝ่ายเยาวชนของจูเนียร์ กล่าวกับ Sky Sports\n\n“มันเป็นเรื่องปกติของนักเตะเยาวชนในโคลอมเบีย พวกเขาไม่มีสุขภาพร่างกายที่ดีพอสำหรับการพัฒนา เพราะว่าขาดสารอาหารและขาดการสนับสนุนทางการเงิน”\n\nอย่างไรก็ดีแม้จะมีโอกาสเพียงน้อยนิด แต่เด็กหนุ่มจากกลุ่มชาติพันธุ์รายนี้ก็คว้ามันไว้ได้ หลังทำผลงานได้อย่างน่าประทับใจ ด้วยลีลาการลากเลื้อย จนทำให้ ฮวน คาร์ลอส แคนติญโญ่ แมวมองของทีมต้องเอ่ยปากว่า\n\n“มันมีนักเตะที่มีความต่างจากรุ่นและระดับเดียวกัน แต่ฮวน คาร์ลอส บอกผมว่าลูโช (ชื่อเล่นของดิอาซ) แสดงให้เห็นถึงความสามารถที่แตกต่างจากคนอื่นมากที่สุดเท่าที่เขาเคยเห็นมา” ริเวรา กล่าวต่อ\n\n“เขาผอมมากแต่มีความอึดและพลังงานในระดับที่ไม่ธรรมดาสำหรับเด็กในรุ่นเดียวกัน และมันทำให้เขาเฉิดฉายเหนือคนอื่นทุกคน จากทักษะการเลี้ยงบอล การหลอกล่อ และความเร็ว รวมถึงบุคลิก เขาดูเป็นเลิศในทุกด้าน”\n\nผลงานดังกล่าวไม่เพียงทำให้เขาได้เป็นหนึ่งในนักเตะเยาวชนของจูเนียร์เท่านั้น แต่มันยังทำให้เขาถูกเรียกติดทีมชนเผ่าทีมชาติโคลอมเบีย เพื่อสู้ศึกโคปา อเมริกา กลุ่มชาติพันธ์ที่กำลังจะจัดขึ้นในปีนั้นอีกด้วย\n\nก่อนที่มันจะกลายเป็นเวทีแจ้งเกิดของเขาอย่างแท้จริง\n\nทัวร์นาเมนต์สร้างชื่อ\n\nย้อนกลับไปไม่ถึง 6 เดือนก่อน ดิอาซ ยังเป็นเพียงแค่นักเตะไร้ชื่อ แต่กลางเดือนกรกฎาคม 2015 เขาก็กลายเป็นหนึ่งในคนที่สื่อจับตามอง หลังถูกเรียกติดทีมชนเผ่าทีมชาติโคลอมเบีย ที่มี คาร์ลอส วัลเดอร์รามา อดีตซูเปอร์สตาร์ของโลกคุมทัพ ลุยศึกโคปา อเมริกา กลุ่มชาติพันธ์ ที่ชิลี\n\n“การแข่งขันนี้จัดขึ้นที่ชิลี ดังนั้นเราต้องบินกว่า 5 ชั่วโมงเพื่อไปที่นั่น และคุณจะเห็นแววตาของเขาที่ลุกวาวจากประสบการณ์นั้น” จอห์น โปซิลโญ ดิอาซ โค้ชของทีมชุดนั้นบอกกับ BBC Sports\n\n“ลูโช ถามเราว่าเขาสามารถกินอาหารแบบเดิมอีกครั้งได้ไหม เขาเป็นคนถ่อมตัวขนาดนั้น”\n\nอันที่จริง ดิอาซ เกือบจะไม่ได้ติดทีมชุดนี้ด้วยซ้ำ เพราะเมื่อมองจากภายนอกเขาผอมเกินไป แถมยังชอบก้มหน้าเล่นบอล แต่ทักษะอันเหลือล้นและความพริ้วที่หาตัวจับยากก็ทำให้โค้ชอดไม่ได้ที่จะหนีบเขาไปด้วย\n\n“ในตอนนั้นเราคิดว่ามันเป็นเรื่องยากมากสำหรับเขาที่จะทำผลงานได้ เพราะลูโชดูเหมือนจะมีปัญหาขาดสารอาหาร เขาผอมมากและแพ้การดวลกับผู้เล่นคนอื่น” โปซิลโญ กล่าวต่อ\n\n“แต่ทั้งที่เป็นอย่างนั้นเขาก็สามารถทำผลงานได้โดดเด่นจากผู้เล่นทั้งหมด 400 กว่าคน และเป็น 26 คนสุดท้ายของเรา เขาเริ่มต้นในตำแหน่งกองหน้า แต่เขาก็มีปัญหาในการเล่น เขาเคยก้มหน้าก้มตาวิ่งไปกับบอล บางครั้งเขาไม่ได้สังเกตด้วยซํ้าว่าเขาออกนอกสนามไปแล้ว”\n\nอย่างไรก็ดี ดิอาซ ก็ไม่ทำให้ วัลเดอร์รามาผิดหวัง เขาทำผลงานได้อย่างยอดเยี่ยม ยิง 2 จ่าย 1 และเป็นกำลังสำคัญให้กับทีมชนเผ่าของโคลอมเบีย หักด่าน อาร์เจนตินา และ ชิลี เจ้าภาพ จนทะลุเข้าไปชิงชนะเลิศกับปารากวัย\n\n“เขาเร็วมากและมีเทคนิคที่ยอดเยี่ยม บอลติดเท้าของเขาราวกับทากาวเอาไว้” โปซิลโญ อธิบาย\n\nน่าเสียดายที่ท้ายที่สุด โคลอมเบีย ทำได้เพียงแค่ตำแหน่งรองแชมป์ หลังพ่ายปารากวัยไปอย่างหวุดหวิด 0-1 ในนัดชิงชนะเลิศ แต่ถึงอย่างนั้นก็ทำให้ชื่อเสียงของแข้งจากชนเผ่าวายูคนนี้ดังกระหึ่มไปทั่วประเทศ\n\nผลงานอันโดดเด่นในทัวร์นาเมนต์ดังกล่าวทำให้เขาได้รับสัญญาอาชีพกับ บาร์รันกิญญา สโมสรในลีกรองซึ่งเป็นทีมพันธมิตรของ จูเนียร์ ก่อนจะถูกดึงตัวกลับมาในอีก 2 ปีต่อมา และได้ย้ายไปเล่นในยุโรปกับ เอฟซี ปอร์โต ตามด้วย ลิเวอร์พูล\n\nเรียกได้ว่า โคปา อเมริกา ชาติพันธุ์ คือรายการที่มอบโอกาสให้ ดิอาซ อย่างแท้จริง และทำให้เขาสามารถต่อยอดในเส้นทางอาชีพ รวมถึงก้าวขึ้นไปติดทีมชาติชุดใหญ่ตั้งแต่ปี 2018 รวมถึงเพิ่งคว้ารางวัลดาวซัลโว โคปา อเมริกา ร่วมกับ ลิโอเนล เมสซี เมื่อปี 2021 อีกด้วย\n\nทัวร์นาเมนต์ดีที่หายไป\n\nอันที่จริงเป้าหมายในการจัดการแข่งขันโคปา อเมริกา กลุ่มชาติพันธุ์ นอกจากจะทำให้กลุ่มชาติพันธุ์มีตัวตนในโลกที่บางคนหลงลืมพวกเขาไปแล้ว ยังทำให้พวกเขาได้มีโอกาสทำความรู้จักหรือสานสัมพันธ์กับชนพื้นเมืองของชาติอื่น\n\n“ทัวร์นาเมนต์นี้เป็นมากกว่าฟุตบอล เราอยากจะเจอกับวัฒนธรรมของชนเผ่าอื่นในเปรู อาร์เจนตินา และที่อื่น ๆ และเรียนรู้เกี่ยวกับพวกเขาให้มากขึ้นกว่านี้เช่นกัน” เทเยอร์ ทาบอน กองหน้าโคลอมเบียจากเผ่านาซา กล่าวกับ Fusion\n\nแต่สิ่งสำคัญที่สุดคือมันเป็นทัวร์นาเมนต์ที่มอบโอกาสให้แก่คนกลุ่มนี้โดยเฉพาะชนพื้นเมืองในโคลอมเบีย ที่ก่อนหน้านี้วัยรุ่นมักจะถูกชักชวนเข้าร่วมกับกองกำลังติดอาวุธที่มีสายสัมพันธ์กับผู้ค้ายาเสพติด\n\n“ในพื้นที่ภูเขาที่ผมจากมา เด็กหนุ่มจำนวนมากเข้าร่วมกับกองกำลังติดอาวุธ เพราะว่าพวกเขาไม่มีโอกาสในเรื่องงานมากนัก ดังนั้นนี่จึงเป็นโอกาสที่จะทำให้เราไล่ตามความฝันและทำในสิ่งที่ต่างออกไป” ทาบอน อธิบาย\n\nโปซิลโญ โค้ชของทีมชาติโคลอมเบีย ชุดนั้นก็เห็นด้วยกับเรื่องนี้ เขามองว่ารายการนี้จะกลายเป็นใบเบิกทางชั้นดีในการลงเล่นในระดับอาชีพของนักเตะกลุ่มชาติพันธุ์\n\n“รายการนี้มีทรัพยากรบุคคลที่ใช้งานได้อยู่มากมาย นักเตะเหล่านี้ต้องการเพียงแค่การฝึกฝนและค้นพบ” เขากล่าวกับ Al Jazeera\n\nอย่างไรก็ดี น่าเสียดายที่ทัวร์นาเมนต์เมื่อปี 2015 กลายเป็นครั้งแรกและครั้งเดียวของการแข่งขันนี้ เมื่อมันไม่ได้ถูกจัดขึ้นอีกเลยหลังจากนั้น\n\nดังนั้นมันคงจะดีหากมีการฟื้นคืนชีพฟุตบอลรายการนี้ขึ้นมาอีกครั้ง เพราะบางทีมันอาจจะทำให้เราได้พบนักเตะกลุ่มชาติพันธุ์ ที่ขึ้นมาสร้างปรากฏการณ์ในแบบที่ หลุยส์ ดิอาซ เคยทำมาแล้วก็เป็นได้\n\nแหล่งที่มา :\n\nhttps://unpo.org/article/18415\n\nhttp://america.aljazeera.com/articles/2015/3/21/in-the-americas-soccer-goes-native.html\n\nhttps://globalvoices.org/2015/07/22/latin-american-indigenous-communities-compete-in-the-other-copa-america/\n\nhttps://www.skysports.com/football/story-telling/11661/12550610/inside-the-rise-of-luis-diaz-from-underweight-teenager-to-liverpool-star\n\nhttps://www.thisisanfield.com/2022/02/from-la-guajira-to-anfield-the-incredible-story-of-luis-diaz/\n\nhttps://www.bbc.com/sport/football/59352834\n\nhttps://www.thesun.co.uk/sport/17469481/liverpool-luis-diaz-colombia-tribe-valderrama/\n\nhttps://inews.co.uk/sport/football/luis-diaz-malnourished-teenager-liverpool-sensation-carlos-valderrama-1484462 https://www.archyworldys.com/diaz-from-the-indigenous-team-to-goals-in-the-copa-america/ https://remezcla.com/lists/sports/meet-the-8-teams-participating-in-the-copa-america-indigena/\n\nhttps://theathletic.com/3092002/2022/01/29/luis-diaz-why-liverpool-pounced-what-hell-bring-his-signature-move-and-the-noodle-nickname/\n\nhttps://www.the101.world/tag/%e0%b8%8a%e0%b8%b2%e0%b8%95%e0%b8%b4%e0%b8%99%e0%b8%b4%e0%b8%a2%e0%b8%a1%e0%b9%83%e0%b8%99%e0%b8%a5%e0%b8%b2%e0%b8%95%e0%b8%b4%e0%b8%99%e0%b8%ad%e0%b9%80%e0%b8%a1%e0%b8%a3%e0%b8%b4%e0%b8%81%e0%b8%b2/\n\nhttps://www.thaipost.net/main/detail/75256\n\nhttps://www.amnesty.or.th/our-work/indigenouspeoples/\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "Shopee ประเทศไทย เลย์ออฟฟ้าผ่าอีกหนึ่งระลอก เลิกจ้างไม่เกิน 10% กระทบพนักงานร้อยชีวิต": "Shopee ประเทศไทย เลิกจ้างพนักงานอีกระลอก โดยบริษัทแจ้งว่าจะเลิกจ้างเป็น % ตัวเลขหลักเดียว (หรือน้อยกว่า 10%) กระทบพนักงานหลักร้อยชีวิต จากข่าวก่อนหน้านี้ Shopee ประเทศไทย มีการเลย์ออฟพนักงานในธุรกิจ Shopee Food และ Shopee Pay ราว 50% แบบฟ้าผ่าในช่วงกลางปีที่ผ่านมา\n\nล่าสุด แหล่งข่าวของ Brand Inside แจ้งว่า ทาง Shopee ประเทศไทย ได้ประกาศเลิกจ้างกับพนักงานเพิ่มเติมในหลายแผนกประมาณไม่เกิน 10% หรือหลักร้อยคน ในช่วงการประชุม Townhall วันนี้ โดยแจ้งเหตุผลว่า นโยบายดังกล่าวเป็นไปเพื่อการลีนองค์กรให้สามารถตอบรับสถานการณ์ท้าทายทางเศรษฐกิจในปัจจุบันได้มากขึ้น\n\nเหตุผลดังกล่าวสอดคล้องกับที่ เหตุผลที่ Shopee ในประเทศอื่นๆ ประกาศหลังเลย์ออฟพนักงานในหลายตลาด ไม่ว่าจะเป็นจีนที่ประกาศเลิกจ้างน้อยกว่า 10% อินโดนีเซียเลิกจ้าง 3% ไปจนถึง ชิลี โคลอมเบีย และเม็กซิโกที่เลิกจ้างพนักงานส่วนใหญ่ และหันไปดำเนินการแบบข้ามพรมแดนแทน ซึ่งบริษัทแจ้งว่าจะเป็นการทำให้บริษัทมีความยั่งยืนมากยิ่งขึ้น\n\n\n\nส่วนในอาร์เจนตินานั้น Sea Group ประกาศถอนตัวจากตลาดโดยสิ้นเชิง\n\nในช่วงไตรมาส 2 ปี 2022 ที่ผ่านมา Sea Group บริษัทแม่ของ Shopee มีรายได้เติบโต 29% เป็น 2.9 พันล้านเหรียญ กลายเป็นแหล่งรายได้หลักที่กินสัดส่วนเกือบ 60% ของ Sea แต่กระนั้น ธุรกิจหลักของบริษัทในปัจจุบันก็ยังมีผลขาดทุนสุทธิที่เพิ่มขึ้นเท่าตัวเป็น -931.2 ล้านเหรียญ\n\n\n\nตอนนี้ Sea Group กำลังตกอยู่ในสถานการณ์ที่ยากลำบาก โดย Forrest Li ซีอีโอของบริษัทส่งอีเมลแจ้งไปยังพนักงานว่าหลังจากนี้บริษัทจะทำการรัดเข็มขัดมากขึ้น ผู้บริหารระดับสูงของบริษัทจะไม่รับเงินเดือนจนกว่าสถานการณ์การเงินจะดีขึ้นในระดับพึ่งพาตนเองได้ หรือก็คือพึ่งพาเงินทุนภายนอกลดลง และสามารถทำเงินเองได้\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "Shopee ประเทศไทย ประกาศปลดพนักงานฟ้าผ่าอีก 10% โดนไปกว่า 300 ราย": "คงไม่มีใครไม่รู้จัก แบรนด์ e-commerceอย่าง Shopee ที่มีบริการทั้งสั่งสินค้าออนไลน์ และสั่งอาหาร ยอดนิยมในประเทศไทย ซึ่งช่วงหลัง ๆ นี้น่าจะโดนพิษเศรษฐกิจเล่นงานหนักหน่วงพอตัว เพราะพึ่งจะปลดพนักงานออกมารอบนึงแล้วเมื่อกลางปี 2565 จำนวนกว่า 300 คน ผ่านมาเพียงไม่กี่เดือน ล่าสุดก็ได้มีการปลดพนักงานเพิ่มเติมอีก 10% หรือตีเป็นจำนวนคร่าว ๆ กว่าร้อยชีวิต\n\nการปรับลดพนักงานในครั้งนี้ เกิดขึ้นหลังจากที่ Shopee ได้ทำการปลดพนักงานในหลาย ๆ ประเทศไม่ว่าจะเป็น ไต้หวัน บราซิล เม็กซิโก ชิลี โคลอมเบีย และล่าสุดอินโดนีเซีย ที่พึ่งปรับลดจำนวนคนไป เพื่อที่จะควบคุมการขาดทุนและค่าใช้จ่ายของบริษัท และการปลดพนักงานช็อปปี้ประเทศไทยครั้งล่าสุดได้ทำการปลดแบบฟ้าผ่าอีก 10% หรือราว ๆ 300 คน\n\nโดยเป็นการแจ้งผ่านการประชุม Townhall ของบริษัทเมื่อช่วงเช้าวันนี้ และได้มีการแจ้งให้พนักงานทราบถึงความเปลี่ยนแปลงในเชิงธุรกิจของบริษัทอีกด้วย\n\nต้องรอดูว่าหลังจากนี้ Shopee จะยังมีการปรับลดจำนวนพนักงานอีกรอบหรือไม่ เพราะโดยรวมแล้ว Shopee ยังคงขาดทุนอยู่ถึง 931 ล้านเหรียญสหรัฐ หรือประมาณ 32,993 ล้านบาท จนทางผู้บริหารถึงกับต้องประกาศไม่รับเงินเดือนจนกว่าบริษัทจะกลับมาลืมตาอ้าปากได้อีกครั้งครับ\n\nที่มา: Positioning , BrandInside",
    "FIVB เผย 5 คำถามน่าสนใจ \"วอลเลย์บอลหญิงชิงแชมป์โลก 2022\"": "วันที่ 23 กันยายน 2565 สหพันธ์วอลเลย์บอลนานาชาติ หรือ FIVB เปิดเผยคำถามที่น่าสนใจก่อนที่การแข่งขันวอลเลย์บอลหญิงชิงแชมป์โลก 2022 ที่ประเทศโปแลนด์ กับ เนเธอร์แลนด์ เป็นเจ้าภาพ\n\n1.\"เซอร์เบีย\" จะป้องกันแชมป์ได้หรือไม่?\n\nการเป็นแชมป์ว่ายากแล้ว แต่การป้องกันแชมป์นั้นยากกว่า เซอร์เบียร์ แชมป์โลกเมื่อปี 2018 ซึ่งถือเป็นแชมป์สมัยแรกของพวกเธอ\n\nดาวดังยุคทองของเซอร์เบีย มิเลนา ราซิช, สเตฟาน่า เวล์โควิช, ทิจาน่า มาเลเซวิค อำลาทีมชาติไปแล้ว แม้ว่าจะไร้ผู้เล่นระดับท็อปแต่เซอร์เบีย ยังสามารถคว้าอันดับ 3 ศึกเนชันส์ ลีก 2022 โดยเซอร์เบียจะได้นักตบคนสำคัญ ทิยานา บอสโควิช อยู่ในทีมชุดชิงแชมป์โลก แต่จะไม่มีมือเซตอย่าง มายา อ็อคเยโนวิช\n\nปัจจัยที่อาจส่งผลต่อเซอร์เบียชุดนี้คือการเปลี่ยนโค้ชจากโซแรน เตอร์ซิช มาเป็น แดเนียล ซานตาเรลลี เบื้องต้นเขาพิสูจน์ให้เห็นแล้วว่าสามารถพา อิโมโค วอลเลย์ โคเนกิลอาโน เป็นแชมป์ลูกยางลีกอิตาลีฤดูกาลล่าสุด ปัจจุบันเซอร์เบียอยู่ในอันดับ 5 ของโลก\n\n2.\"อิตาลี\" จะคว้าแชมป์ 3 รายการใหญ่ติดต่อกันได้หรือไม่?\n\nแม้จะอยู่ในอันดับ 3 ของโลกแต่ อิตาลี ยังถูกยกให้เป็นทีมเต็งที่จะคว้าแชมป์โลก 2022 เพราะกำลังอยู่ในฟอร์มที่ยอดเยี่ยมหลังคว้ามา 2 แชมป์ระดับเมเจอร์ติด ไล่ตั้งแต่ \"วอลเลย์บอลหญิง ชิงชนะเลิศแห่งยุโรป 2021\" และ \"เนชันส์ ลีก 2022\" แต่คำถามคือพวกเธอยังมีความกระหายในการล่าความสำเร็จหรือไม่ โดยทีมชุดชิงแชมป์โลกยังเป็นชุดที่คว้าแชมป์เนชันส์ ลีก 2022 นำโดย \"เปาลา อีโกนู\"\n\n3. \"สหรัฐอเมริกา\" จะสามารถคว้าแชมป์ โอลิมปิก กับแชมป์โลก ต่อเนื่องกันได้หรือไม่?\n\nสหรัฐอเมริกา อันดับ 1 ของโลก มีโอกาสเรียกตัวเองว่าสามารถคว้าแชมป์โอลิมปิก กับ แชมป์โลก ต่อเนื่องกัน ซึ่งทีมที่ทำแบบนี้ได้คือ คิวบา โดยต้องย้อนไปถึง 20 ปีที่แล้ว ถือเป็นยุครุ่งเรืองของลูกยางสาวคิวบา 1994-2002\n\nคิวบา แชมป์โลก 1994, แชมป์โอลิมปิก 1996 / แชมป์โลก 1998 , แชมป์โอลิมปิก 2000\n\n4. \"โคลอมเบีย\" จะคว้าชัยชนะศึกชิงแชมป์โลกครั้งแรกของพวกเขาได้หรือไม่?\n\nโคลอมเบีย เป็นทีมเดียวที่มาแข่งขันชิงแชมป์โลกเป็นครั้งแรก ต้องลุ้นว่าจะสามารถสร้างประวัติศาสตร์คว้าชัยชนะเป็นครั้งแรกได้เลยที่ลงแข่งขัน เหมือนกับ \"เคนยา\" และ \"แคเมอรูน\" ได้เลยหรือไม่\n\nถือเป็นความท้าทายของโคลอมเบียเพราะคู่แข่งร่วมสายเป็นทีมระดับท็อปทั้งสิ้น บราซิล, จีน, ญี่ปุ่น, สาธารณรัฐเช็กและอาร์เจนตินา แต่อันดับโลกพวกเขาอยู่ที่ 16 เหนือกว่า เช็ก อันดับ 19 และอาร์เจนตินา อันดับ 22 ที่น่าสนใจคือรอบคัดเลือก โคลอมเบีย สามารถเอาชนะทีมอย่าง บราซิล กับ อาร์เจนตินา มาได้ พร้อมกับคว้ารองแชมป์ในศึกวอลเลย์บอลหญิงชิงแชมป์ทวีปอเมริกาใต้ 2021\n\n5. ใครจะเป็นท็อปสกอร์ในศึกชิงแชมป์โลก 2022\n\nการแข่งขันระดับสูงขึ้นคุณภาพนักตบก็จะสูงขึ้นด้วย ดังนั้นผู้เล่นที่จะเป็นท็อปสกอร์ได้ต้องสุดยอดจริงๆ โดยตัวเต็งประกอบด้วย เปาลา อีโกนู ของอิตาลี เธอทำไป 324 แต้ม ในการแข่งขันชิงแชมป์โลกในปี 2018\n\nทิยานา บอสโควิช ของเซอร์เบีย หลังสามารถคว้าท็อปสกอร์ในโอลิมปิก 2020\n\nนอกจากนั้นยังมี บริตต์ เฮอร์บอตส์ ของเบลเยียม, เอบรา คาราคูร์ต ของตุรกี, กาเบรียลา กิมาเรส ของบราซิล, อันเดรีย ดรูวส์ จากสหรัฐอเมริกา รวมทั้งทวีปเอเชีย ซารินะ โคกะ จากญี่ปุ่น และพิมพิชยา ก๊กรัมย์ จากไทย",
    "": "ข้อตกลงของดาวเตะทีมชาติโคลอมเบียกับ ยูเว่ จะหมดลงในเดือนมิถุนายน ปี 2023 และ ม้าลาย ก็ไม่ได้รับประกันว่าจะขยายสัญญากับเขาออกไป\n\nเขาอยู่กับ เบียงโคเนรี่ มาตั้งแต่ออกจาก เชลซี ในปี 2015 โดยเริ่มแรกเป็นสัญญายืมตัว และก็กลายเป็นข้อตกลงถาวรที่ราคา 26.8 ล้านยูโร\n\nกวาดราโด้ ใช้เวลาค้าแข้งส่วนใหญ่ในอิตาลี ไม่ว่าจะเป็นกับ อูดิเนเซ่, เลชเช่ และ ฟิออเรนติน่า ดังนั้นหากเขาถูกปล่อยตัวแบบฟรีเอเยนต์ เขาก็อาจจะยังอยู่ในเซเรีย อา ต่อไป\n\nตามรายงานจาก ลา รีพับบลิก้า เปิดเผยว่า อินเตอร์ และ โรม่า ของ โชเซ่ มูรินโญ่ ต่างสนใจที่จะคว้าตัว กวาดราโด้ ในซัมเมอร์หน้าโดยที่ไม่ต้องเสียค่าใช้จ่ายอะไร",
    "Shopee ประเทศไทย ประกาศปลดพนักงานกลาง Town Hall": "วันนี้ (26 กันยายน) THE STANDARD ได้รับการเปิดเผยจากแหล่งข่าวภายใน Shopee ประเทศไทย ซึ่งเป็นพนักงานที่ถูกเลิกจ้าง ว่า วันนี้ได้มีการจัดกิจกรรม Town Hall ของบริษัท และได้มีการแจ้งปลดพนักงานรวมทุกแผนกมากกว่า 10% ซึ่งแหล่งข่าวระบุว่า อาจมากถึงกว่า 600 ชีวิต ด้วยวิธีการส่งอีเมลแจ้งการเลิกจ้าง โดยมีจุดประสงค์เพื่อควบคุมการขาดทุนขององค์กร\n\nขณะที่การปลดพนักงานในประเทศเกิดขึ้นหลังจากที่ Shopee ในอินโดนีเซีย มีการแจ้งปลดพนักงานราว 3% เมื่อวันที่ 19 กันยายนที่ผ่านมา โดยเหตุผลในการตัดสินใจเลิกจ้างพนักงานเป็นไปตามที่บริษัทต้องการปรับตัวตามการเปลี่ยนแปลงนโยบายทางธุรกิจหลายประการ\n\nขณะที่ก่อนหน้านี้ Shopee ได้ยุติกิจการในประเทศอาร์เจนตินาและหยุดการดำเนินงานในชิลี, โคลอมเบีย และเม็กซิโก โดยจะหันมาใช้โมเดล Cross-Border แทน",
    "แฉหลักฐานใหม่! แข้งเอกวาดอร์เคยยอมรับปลอมสัญชาติ": "“เดลี เมล์” สื่อดังในประเทศอังกฤษ ออกมาเปิดเผยหลักฐานใหม่ในการสอบสวน กรณีที่สหพันธ์ฟุตบอลชิลี ร้องเรียน ฟีฟ่า ให้มีการสอบสวนสหพันธ์ฟุตบอลเอกวาดอร์ โดยกล่าวหาว่า ทีมชาติเอกวาดอร์ ส่ง ไบรอน คาสติลโญ แบ๊กขวาของทีม ลงเล่นในฟุตบอลโลก 2022 รอบคัดเลือก โซนอเมริกาใต้ไปทั้งหมด 8 เกม ทั้งที่จริง ๆ แล้วเจ้าตัวมีสัญชาติโคลอมเบีย โดยระบุว่า ครั้งหนึ่งตัวนักเตะเคยยอมรับสารภาพมาแล้วว่า ใช้เอกสารราชการที่ปลอมแปลงขึ้นมา\n\nก่อนหน้านี้ ชิลี เคยร้องเรียนเรื่องนี้ โดยหวังให้มีการลงโทษและอาจส่งผลให้พวกเขาได้ไปเล่นฟุตบอลโลกที่กาตาร์แทนที่ เอกวาดอร์ แต่ถูก ฟีฟ่า ปฏิเสธไปเมื่อเดือนมิถุนายนที่ผ่านมา อย่างไรก็ตาม ชิลี ยื่นอุทธรณ์อีกรอบโดยเปิดหลักฐานใหม่เป็นบทสนทนาที่ตัวของ คาสติลโญ เคยบอกไว้ตอนที่ถูกสอบสวนเรื่องเดียวกันนี้เมื่อปี 2018 โดยยอมรับว่า เขาเกิดในโคลอมเบีย แถมมีการเปลี่ยนชื่อจาก เบย์รอน ฮาเวียร์ คาสติลโญ เซกูรา เป็น ไบรอน ดาวิด คาสติลโญ เซกูรา และเปลี่ยนปีเกิดจาก 1995 เป็น 1998 โดยระบุว่า มีนักธุรกิจเจ้าของสโมสรในเอกวาดอร์ เป็นผู้ให้ช่วยเหลือในการปลอมแปลงเอกสารทั้งสูติบัตรและพาสปอร์ต\n\nทั้งนี้ คณะกรรมการรับเรื่องอุทธรณ์ของ ฟีฟ่า ได้รับคำร้องที่สหพันธ์ฟุตบอลชิลี ยื่นให้ตรวจสอบเรื่องนี้อีกครั้งเรียบร้อยแล้ว และจะมีการประกาศผลการพิจารณา ในวันพฤหัสบดีนี้",
    "เศรษฐกิจย่ำแย่! Shopee ยุติการดำเนินงานใน 4 ประเทศ เลิกจ้างพนักงานส่วนใหญ่": "Shopee ยุติการดำเนินธุรกิจในประเทศชิลี โคลอมเบีย และเม็กซิโก โดยจะยกเลิกการจ้างงานภายในประเทศส่วนใหญ่ และหันไปดำเนินธุรกิจแบบข้ามพรมแดนแทน\n\nสำนักข่าว Reuters รายงานว่า Sea Group ประกาศกับพนักงานเมื่อวานนี้ว่าจะยุติการดำเนินธุรกิจอีคอมเมิร์ซอย่าง Shopee ในประเทศชิลี โคลอมเบีย และเม็กซิโก โดยจะยกเลิกการจ้างงานภายในประเทศส่วนใหญ่ และหันไปดำเนินธุรกิจแบบข้ามพรมแดนแทน\n\nนอกจากนี้ บริษัทจะออกจากตลาดในอาร์เจนตินาโดยสิ้นเชิง อ้างอิงข้อมูลจากแหล่งข่าว 3 แหล่งและอีเมลภายใน ส่วนตลาดบราซิลที่ Shopee สามารถตีตลาดและกลายเป็นผู้เล่นหลักได้สำเร็จจะไม่ได้รับผลกระทบจากนโยบายนี้\n\nทั้งนี้ Reuters รายงานอีกว่า CEO ของบริษัทอย่าง Chris Feng มีการแจ้งไปยังพนักงานผ่านอีเมลถึงสาเหตุของการยุติการดำเนินงานใน 4 ประเทศว่า “ท่ามกลางความไม่แน่นอนทางเศรษฐกิจ บริษัทมีความจำเป็นที่จะต้องนำทรัพยากรไปทุ่มให้กับกิจการหลักของบริษัท”\n\n\n\nเมื่อไม่นานมานี้ Shopee ก็เพิ่งจะเลิกจ้างพนักงานกว่าครึ่งในส่วนธุรกิจส่งอาหารและบริการรับชำระในเอเชียตะวันออกเฉียงใต้ ซึ่งประเทศไทยก็เป็นหนึ่งในประเทศได้รับผลกระทบจากนโยบายดังกล่าว\n\n\n\nปีที่ผ่านมา Shopee ประเทศไทยมีรายได้รวม 13,322 ล้านบาท เพิ่มขึ้น 129% ถือเป็นครั้งแรกที่ Shopee รายได้รวมเกิน 10,000 ล้านบาท แต่กลับขาดทุนสุทธิถึง 4,972 ล้านบาท มากขึ้น 19% ขณะที่คู่แข่ง Lazada ปีที่แล้วทำกำไรเป็นครั้งแรกที่ 226 ล้านบาท\n\nที่มา – Reuters\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "\"เอกวาดอร์\" ส่อถูกตัดสิทธิ์!! ปลอมใบเกิดนักเตะติดธงคัดบอลโลก": "เอกวาดอร์ มีสิทธิ์ถูกตัดออกจากการแข่งขัน ฟุตบอลโลก 2022 ที่ประเทศกาตาร์ หลัง \"เดลี เมล\" หนังสือพิมพ์ของอังกฤษ พบหลักฐานคำสารภาพของนักเตะคนหนึ่งเกี่ยวกับการใช้สูติบัตรปลอม ซึ่งถูกใช้ในการสอบสวน แต่ถูก สมาคมฟุตบอลของประเทศ (FEF) ปกปิดไว้คำให้การในขั้นตอนสอบสวนของ สหพันธ์ฟุตบอลนานาชาติ (FIFA) เกี่ยวกับคดีของ ไบรอน คาสติโย ถูกเปิดเผยเพียงไม่กี่วัน ก่อน คณะกรรมการรับเรื่องร้องเรียน จะตัดสินคดีเร็วสุดวันพฤหัสบดีนี้ (15 ก.ย.) และอาจส่งผลกระทบต่อการแข่งขันนัดเปิดสนาม และคู่แข่งของ อังกฤษ รอบ 16 ทีมสุดท้ายคดีนี้มีความเชื่อมโยงกับข้อกล่าวหา ปลอมแปลงเอกสาร และการปกปิดความลับของ สมาคมฟุตบอลเอกวาดอร์ เกี่ยวกับคำถามว่า คาสติโย แบ็กขวา ซึ่งลงเล่นรอบคัดเลือกโซนอเมริกาใต้ 8 เกม เกิดที่ประเทศเอกวาดอร์ หรือ โคลอมเบีย\"เดลี เมล\" สื่อของเกาะอังกฤษ เปิดเผยข้อมูลตามหลักฐานใหม่ ซึ่งอาจสั่นสะเทือนวงการลูกหนังทวีปอเมริกาใต้ และสร้างปัญหาน่าปวดหัวแก่ ฟีฟา เป็นคลิปเสียงบันทึกคำให้การของ คาสติโย ต่อทีมเจ้าหน้าที่สอบสวน ประมาณ 4 ปีที่แล้ว โดย นักเตะ ยืนยันว่า-ระบุปีเกิดอย่างชัดเจน ปี 1995 ขัดแย้งกับ ปีเกิดบนสูติบัตรของ เอกวาดอร์ ปี 1998-ชื่อเต็ม \"เบย์รอน ฮาเวียร์ คาสติโย เซกูรา ตรงกับข้อมูลที่ปรากฏบนสูติบัตร โคลอมเบีย แตกต่างจากสูติบัตร เอกวาดอร์ ระบุชื่อ ไบรอน ดาบิด คาสติโย เซกูรา-บรรยายรายละเอียดการเดินทางออกจาก ตูมาโก เมืองหนึ่งของประเทศโคลอมเบีย ไป ซาน ลอเรนโซ ที่ประเทศเอกวาดอร์ เพื่อเล่นฟุตบอลอาชีพ- บอกชื่อนักธุรกิจชาวเอกวาดอร์คนหนึ่ง ซึ่งเปลี่ยนข้อมูลใหม่ของตัวเองบันทึกเสียงนี้มาจาก การสัมภาษณ์อย่างเป็นทางการ จัดขึ้นโดย หัวหน้าคณะกรรมการสอบสวน \"เอฟอีเอฟ\" กับ คาสติโย เมื่อปี 2018 นอกจากนี้ \"เดลี เมล\" ยังตีแผ่จดหมายฉบับหนึ่งเกี่ยวกับข้อสรุปของ คณะกรรมการสอบสวน ซึ่งถูกส่งต่อให้ ประธาน \"เอฟอีเอฟ\" และ คณะกรรมการด้านวินัย เมื่อเดือนธันวาคม 2018จดหมายดังกล่าว ระบุว่า คาสติโย เป็นพลเมืองโคลอมเบีย เกิดที่ตูมาโก เมื่อปี 1995 และเพิ่มเติมว่ามีคลิปเสียงคำสารภาพของนักเตะ แต่ถึงกระนั้น \"เอฟอีเอฟ\" สรุปผลอย่างเป็นทางการว่า คาสติโย เป็นพลเมืองเอกวาดอร์ เมื่อปี 2019ฟีฟา ดำเนินการสอบสวนคดี คาสติโย ตั้งแต่เดือนเมษายน หลังได้รับคำร้องเรียนจาก สมาคมฟุตบอลชิลี ซึ่งอ้างว่า คาสติโย ไม่มีสิทธิ์เล่นให้ ทีมชาติเอกวาดอร์ เนื่องจากเป็นพลเมืองโคลอมเบีย ซึ่งเดินทางเข้าประเทศเอกวาดอร์ แบบผิดกฎหมายกาตาร์ เจ้าภาพ จะลงสนามนัดแรกของรอบแบ่งกลุ่ม สาย A พบ เอกวาดอร์ วันที่ 20 พฤศจิกายน ดังนั้นการตัดชื่อ เอกวาดอร์ ออกจากทัวร์นาเมนต์ ณ เวลานี้ น่าจะกลายเป็นความบกพร่องอย่างมหาศาลของ \"ฟีฟา\" ซึ่งปัดคำร้องของ ชิลี และตัดสินว่า คาสติโย เป็นชาวเอกวาดอร์ โดยไม่มีหลักฐานชิ้นดังกล่าวมาประกอบการพิจารณา เมื่อเดือนมิถุนายน",
    "ไม่ได้ไปต่อ! ‘Shopee’ ยุติกิจการดำเนินงานใน 4 ประเทศ อ้างความไม่แน่นอนของ ‘เศรษฐกิจ’": "ย้อนไปช่วงเดือนมิถุนายนที่ผ่านมา Sea Group บริษัทแม่ของ ช้อปปี้ (Shopee) อีคอมเมิร์ซยักษ์ใหญ่ ได้ปลดพนักงานในเอเชียตะวันออกเฉียงใต้รวมถึงไทยด้วย ส่วนใหญ่จะเป็นฝั่งของ ShopeePay และ ShopeeFood ล่าสุด ไม่ใช่แค่ลดพนักงาน แต่ ยุติกิจการใน 4 ประเทศ ได้แก่ ชิลี โคลอมเบีย เม็กซิโก และอาร์เจนตินา\n\nแผนกอีคอมเมิร์ซของ Sea Group ได้แจ้งพนักงานว่ากำลังปิดการดำเนินงานใน 4 ประเทศ โดยในประเทศชิลี โคลอมเบีย และเม็กซิโก จะปรับเปลี่ยนไปเน้นที่รูปแบบ ธุรกิจข้ามพรมแดน แทน ส่วนในประเทศ อาร์เจนตินา จะเป็นการ ยุติกิจการทั้งหมด\n\nChris Feng หัวหน้าผู้บริหารของ Shopee ระบุถึงสาเหตุว่า “จากความไม่แน่นอนของเศรษฐกิจในปัจจุบัน บริษัทจำเป็นต้องมุ่งเน้นทรัพยากรไปที่การดำเนินงานหลัก และตัดสินใจที่จะเลือกทำธุรกิจแบบข้ามพรมแดนในเม็กซิโก โคลอมเบีย และชิลีแทน”\n\nย้อนไปเมื่อช่วงเดือนมีนาคมที่ผ่านมา Sea Group ได้ประกาศยุติกิจการของ Shopee ใน อินเดียและฝรั่งเศส และในเดือนมิถุนายนก็ได้ลดการจ้างงานทั้งในส่วนของแผนกอีคอมเมิร์ซและจัดส่งอาหารในเอเชียตะวันออกเฉียงใต้และการละตินอเมริกา นอกจากนี้ Shopee ได้ยกเลิกการจ้างงานหลายสิบตำแหน่งในช่วงสองสัปดาห์ที่ผ่านมา\n\nเมื่อช่วงเดือนตุลาคม 2021 ที่ผ่านมา มูลค่าบริษัทของ Sea Group เพิ่มสูงขึ้นกว่า 2 แสนล้านดอลลาร์ เนื่องจากหน่วยเกมและอีคอมเมิร์ซได้รับความนิยมเพิ่มขึ้นในช่วงการระบาดของ COVID-19 แต่ปัจจุบันหุ้นของบริษัทร่วงลงตั้งแต่นั้นมา และตอนนี้มีมูลค่าเพียง 2.7 หมื่นล้านดอลลาร์\n\nSource",
    "'โอลิมเปียกอส' เซ็น 'ฮาเมส' ร่วมทัพ 1 ปี ใส่เบอร์ 10": "โอลิมเปียกอส ทีมจากลีกกรีซ ยืนยันได้ตัว ฮาเมส โรดริเกซ เพลย์เมกเกอร์ทีมชาติโคลอมเบีย เข้ามาร่วมทัพแบบไร้ค่าตัว โดยเซ็นสัญญาเป็นเวลา 1 ปี บวกออปชั่นขยายเพิ่มได้อีกปี\n\nโอลิมเปียกอส ทีมในศึก ซูเปอร์ลีก กรีซ ประกาศคว้าตัว ฮาเมส โรดริเกซ กองกลางชาวโคลอมเบีย มาร่วมทัพอย่างเป็นทางการ เมื่อวันพฤหัสบดีที่ 15 กันยายน ที่ผ่านมา โดยเซ็นสัญญาแบบไม่มีค่าตัว หลังจากที่นักเตะยกเลิกสัญญากับ อัล-รายยาน สโมสรดังในลีกกาตาร์ ทำให้กลายเป็นแข้งฟรีเอเย่นต์หลังจากนั้น\n\nส่วนรายละเอียดของสัญญาไม่มีการเปิดเผย แต่สื่อในแดนเทพนิยายรายงานว่า เซ็นค้าแข้งเป็นเวลา 1 ปี และมีเงื่อนไขสามารถขยายสัญญาได้อีก 1 ฤดูกาล หากทำผลงานได้เป็นที่น่าพอใจ โดยจะได้รับค่าเหนื่อยราว 2 ล้านยูโรต่อปี หรือประมาณ 73 ล้านบาท พร้อมกับจะได้สวมเสื้อหมายเลข 10 ให้กับต้นสังกัดใหม่\n\n\" นับเป็นการตัดสินใจที่ยาก แต่เป็นการตัดสินใจที่ดี นี่คือบทใหม่ในชีวิตของผม และผมก็ตื่นเต้นอย่างมากที่ได้ย้ายมาเล่นกับ โอลิมเปียกอส \" มิดฟิลด์วัย 31 ปีกล่าว หลังจากปฏิเสธหลายสโมสรอย่าง บาเลนเซีย และ กาลาตาซาราย แล้วเลือกมาอยู่ในลีกกรีซ\n\nสำหรับ ฮาเมส ผ่านการค้าแข้งกับทีมชั้นนำมาอย่างมากมาย ไม่ว่าจะเป็น เอฟซี ปอร์โต้, โมนาโก, เรอัล มาดริด, บาเยิร์น มิวนิค และ เอฟเวอร์ตัน โดยลงสนามรวมไปทั้งหมด 457 นัด ทำไป 124 ประตู พร้อมกับติดทีมชาติโคลอมเบียไปทั้งหมด 86 นัด ทำไป 24 ประตู ตลอด 12 ปีที่รับใช้ทีมบ้านเกิด\n\nขณะเดียวกัน เขาจะได้ร่วมงานกับ มาร์เซโล่ แบ็คซ้ายบราซิเลี่ยน อดีตเพื่อนร่วมทีม ราชันชุดขาว ที่เพิ่งย้ายมาร่วมถิ่น กาไรสกากิส สเตเดี้ยม เมื่อช่วงต้นเดือนที่ผ่านมา โดยผลงานของต้นสังกัดใหม่ของพวกเขาเวลานี้ รั้งอันดับ 3 ของตารางลีกสูงสุด มี 8 คะแนนจาก 4 เกม ตามหลัง พานาธิไนกอส ที่ทำผลงานเยี่ยมชนะรวด อยู่ 4 แต้ม",
    "ราคากาแฟจะแพงขึ้นอีก? บราซิล เวียดนาม ผลผลิตตกต่ำ สินค้าคงคลังเหลือน้อยครั้งประวัติศาสตร์": "กระทบพนักงานออฟฟิศถ้วนหน้า! ราคากาแฟอาจพุ่ง เมื่อผู้ผลิตรายใหญ่อย่างบราซิลและเวียดนามมีผลผลิตตกต่ำครั้งใหญ่ สินค้าคงคลังเหลือน้อย ไม่พอความต้องการโลก\n\nหลายคนอาจเริ่มสังเกตแล้วว่า ร้านกาแฟร้านประจำที่ตัวเองอุดหนุนทุกวันก่อนไปทำงานยามเช้าต่างทยอยปรับราคาเครื่องดื่มขึ้นกันถ้วนหน้า แม้แต่แบรนด์ใหญ่ๆ อย่าง All Cafe หรือ “กาแฟเซเว่น” ไปจนถึงอินทนิลเอง ก็พากันออกมาบอกกับลูกค้าว่าจะมีการขึ้นราคา 5-10 บาท\n\nเรื่องนี้ไม่ได้เกิดขึ้นแค่ในไทยเท่านั้น ร้านกาแฟใหญ่ๆ ระดับโลก เช่น Starbucks ไปโรงคั่วที่ใหญ่เป็นเบอร์ต้นๆ ของยุโรปอย่าง JDE Peet’s ก็มีการปรับราคาขายเหมือนกัน\n\nคำถามคือ ทำไมร้านกาแฟทั่วโลกถึงต้องพากันขึ้นราคาครั้งใหญ่? เกิดอะไรขึ้นกับตลาดกาแฟทั่วโลก? วันนี้ Brand Inside จะพาทุกท่านไปหาคำตอบเรื่องนี้พร้อมๆ กัน\n\nกาแฟไม่พอ ราคาก็พุ่ง\n\nหลังจากต้องล็อกดาวน์อยู่บ้านกันไปนาน ผู้คนต้องการดื่มกาแฟเพิ่มขึ้น ปีที่ผ่านมาความต้องการกาแฟเพิ่มขึ้น 2% เทียบกับปีก่อน ส่วนก่อนหน้านั้นก็เพิ่มขึ้นมา 1.5% พูดง่ายๆ คือหลังจากโควิดเริ่มทุเลาจากการระบาดในช่วงแรกๆ ความต้องการกาแฟก็เพิ่มขึ้น 2 ปีติด จากข้อมูลของ hEDGEpoint Global Markets บริษัทวิจัยตลาดระดับโลก\n\nข่าวร้ายคือ แม้ความต้องการจะโตต่อเนื่อง แต่ผลผลิตกลับไม่ได้โตตามไปด้วย\n\nเพราะตั้งแต่ช่วงปลายปี 2564 ก็มีข่าวอยู่เนืองๆ ว่า ประเทศผู้ผลิตกาแฟชั้นนำ เช่น บราซิล เวียดนาม โคลอมเบีย และประเทศอื่นๆ ต้องเผชิญสภาพอากาศที่เปลี่ยนแปลงครั้งใหญ่จนผลผลิตไม่ดีอย่างที่คิด\n\nเข้าสูตรเศรษฐศาสตร์พื้นฐานคือ “demand สูง + supply ต่ำ = ราคาพุ่งทะยาน”\n\nผู้ผลิตกาแฟเบอร์ 1 และ 2 เจองานหนัก\n\nสำนักข่าว Bloomberg รายงานว่า สถานการณ์ในบราซิล ประเทศผู้ผลิตเมล็ดกาแฟเบอร์ 1 ซึ่งผลิตกาแฟราว 1 ใน 3 ของทั้งโลกกำลังน่าเป็นห่วง เพราะนักวิเคราะห์มองว่าปริมาณกาแฟ (กระสอบ 60 กิโลกรัม) ที่ควรมีในคลังของบราซิลจะต้องอยู่ที่ 9-12 ล้านกระสอบ แต่ตอนนี้บราซิลมีเพียง 7 ล้านกระสอบ หรือราวๆ 60% เท่านั้น\n\nนอกจากนี้ ยังมีข้อมูลอีกว่ากาแฟที่มีอยู่ในคลังสินค้าในท่าเรือ เหลือน้อยที่สุดในรอบ 23 ปี นี่คือเรื่องที่ซ้ำเติมสถานการณ์การขาดแคลนเมล็ดกาแฟในระดับโลกอย่างหนัก\n\nสถานการณ์ในเวียดนาม ผู้ผลิตเมล็ดกาแฟอันดับ 2 ที่ผลิตกาแฟได้เกือบ 1 ใน 5 ของที่ผลิตได้ทั้งโลกก็ไม่ได้ต่างกันนัก เพราะจากการสำรวจพบว่าปริมาณเมล็ดกาแฟในคลังจนถึงสิ้นเดือนนี้จะอยู่ที่ 200,000 ตัน น้อยกว่าเดือนกันยายนปีที่ผ่านมาซึ่งมีเมล็ดกาแฟในคลัง 400,000 ตัน\n\nแถมยังมีการคาดการณ์กันอีกว่าผลผลิตในปี 2022-23 จะลดลงราว 6% เหลือ 1.72 ล้านตัน\n\nเมื่อวิกฤตภูมิอากาศ รุกคืบถึงปากท้อง\n\nที่ผ่านมาหลายคนมองว่าภาวะโลกร้อนเป็นเรื่องไกลตัวหรืออย่างน้อยๆ คือมองว่าเป็นปัญหาแต่จะยังไม่ส่งผลอะไรในระยะสั้น แต่ผลผลิตที่ตกต่ำซึ่งอาจดันราคากาแฟขึ้นไปอีก คือเครื่องพิสูจน์ให้เห็นว่า วิกฤติภูมิอากาศแยกไม่ขาดกับเรื่องชีวิตประจำวัน เพราะการผลิตทางเศรษฐกิจในแง่หนึ่งแล้วคือการหยิบบางสิ่งมาจากระบบนิเวศ\n\nสภาพปัจจุบันในบราซิลคือ สินค้าในคลังเหลือน้อยจนแทบไม่เพียงพอกับความต้องการต่อให้ผลผลิตปีหน้าจะดีก็ตาม ซึ่ง Nelson Carvalhaes หนึ่งในคณะกรรมการผู้ส่งออกกาแฟในบราซิล บอกว่า “สิ่งที่เราต้องการก็แค่ฝนเท่านั้น”\n\nบราซิลกำลังเจอภัยแล้งที่ยืดเยื้อตั้งแต่กลางปีที่ผ่านมา และนี่ยังเป็นภัยแล้งที่รุนแรงที่สุดครั้งหนึ่งของบราซิล นอกจากนี้ ปัญหาภูมิอากาศยังกระทบประเทศอื่นๆ ในอเมริกากลางและใต้ซึ่งเป็นผู้ผลิตกาแฟชั้นนำ ส่วนเวียดนาม ผู้ผลิตกาแฟโรบัสต้าเบอร์ 1 ของโลก ก็ประสบปัญหาสินค้าคงคลังลดลงและผลผลิตที่อาจย่ำแย่ในปีหน้า\n\nตอนนี้ ตลาดกาแฟต้องเผชิญกับความต้องการซื้อที่มากกว่าผลผลิต 2 ปี ติดต่อกัน ประโยคนี้อาจฟังดูไม่มีอะไรพิเศษ แต่ Natalia Gandolphi นักวิเคราะห์จาก hEDGEpoint ระบุว่า นี่คือสถานการณ์ที่เกิดขึ้นไม่บ่อยนักในตลาดนี้\n\nราคาพุ่ง From Bean to Bar\n\nถามว่าปัจจุบันราคากาแฟไปไกลแค่ไหน? ตอบได้เลยว่าราคาพุ่งขึ้นไปแล้วเกิน 1 เท่าตัว เทียบกับปี 2019 จาก 100 ดอลลาร์/ปอนด์ ปัจจุบัน ราคากาแฟอยู่ที่ 220 ดอลลาร์/ปอนด์ จากข้อมูลของ Trading Economics\n\nนอกจากนี้ ราคาสัญญาซื้อขายกาแฟล่วงหน้าใน New York Futures Exchange เพิ่มขึ้นไปแล้วกว่า 11% จากปีก่อนหน้า นักวิเคราะห์ชี้ว่ามีแนวโน้มที่จะปรับตัวขึ้นไปเรื่อยๆ โดยหนึ่งในปัจจัยสำคัญคือ ความไม่แน่นอนของการผลิตกาแฟในประเทศบราซิล\n\nแม้แต่ในประเทศผู้ผลิตกาแฟรายใหญ่ที่สุดเอง ราคากาแฟก็พุ่งขึ้นไม่ต่างกัน โดยราคากาแฟกระสอบในเซาเปาโลเพิ่มขึ้นไปแล้วกว่า 19% เทียบกับปีก่อน จากข้อมูลของ University of Sao Paulo\n\nและไม่ใช่แค่เชนใหญ่ระดับโลกเท่านั้นที่มีการปรับราคากาแฟขึ้น เพราะล่าสุด แบรนด์กาแฟหลายเจ้าในประเทศไทย ไม่ว่าจะเป็น All Cafe (กาแฟเซเว่น) Inthanin หรือ Cafe Amazon ก็แจ้งกับลูกค้าแล้วว่าจะมีการปรับราคาเครื่องดื่มขึ้นราว 5-10 บาท โดยให้เหตุผลเรื่องต้นทุนเป็นหลัก\n\nสะท้อนชัดว่า ปัญหาภูมิอากาศกระทบชีวิตประจำวันมากกว่าที่คนส่วนใหญ่เคยเข้าใจ\n\nที่มา – Bloomberg, SCMP, Visual Capitalist\n\nติดตามข่าวสารจาก Brand Inside ได้จาก Facebook ของเรา\n\nShare this: Tweet\n\n\n\n",
    "เดือดทุกคู่ สรุปผลวอลเลย์บอลหญิงชิงแชมป์โลก เมื่อคืนวันอาทิตย์ที่ผ่านมา": "",
    "ยังไม่หยุดเท่านี้! สื่อดังเผย แมนฯ ยูไนเต็ด เตรียมเซ็นกองหลังทีมชาติโคลอมเบีย": "\"ปีศาจแดง\" แมนเชสเตอร์ ยูไนเต็ด ทีมดังในศึกพรีเมียร์ลีก อังกฤษ ตกเป็นข่าวเตรียมเสริมทัพอีกครั้ง แม้จะอยู่ในช่วงตลาดนักเตะปิดตัวลงไปแล้วก็ตาม จากการรรายงานของ เดลี่ มิเรอร์ สื่อดังแดนผู้ดี\n\n\n\nโดย เอริค เทน ฮาก ผู้จัดการทีมชาวฮอลแลนด์ มีแผนที่จะคว้าตัว ซานติอาโก้ อาริอาส ปราการหลังทีมชาติโคลอมเบีย ที่เป็นนักเตะไร้สังกัดหลังหมดสัญญากับ แอตเลติโก มาดริด อดีตต้นสังกัดในลา ลีกา สเปน ซึ่งตามกฎยังสามมารถย้ายทีมได้เนื่องจากเป็นนักเตะฟรีเอเยนต์\n\n\n\n\n\nซึ่งนายใหญ่ชาวดัตช์ ต้องการตัวเลือกเพิ่มในตำแหน่งแบ็กขวา หลังจากที่ปัจจุบันมี ดีโอโก้ ดาโลต์ เป็นตัวหลัก ขณะที่ในรายของ แอรอน วาน บิสซาก้า คาดว่าจะไม่อยู่ในแผนการทำทีมและอาจถูกปล่อยตัวในช่วงตลาดนักเตะเดือนมกราคม\n\n\n\nสำหรับ ซานติอาโก้ อาริอาส กองหลังวัย 30 ปี ถือเป็นนักเตะที่มีประสบการณ์ค้าแข้งในยุโรปโชกโชน เคยเล่นให้กับ สปอร์ติ้ง ลิสบอน, พีเอสวี ไอนด์โฮเฟ่น, แอต.มาดริด, เลเวอร์คูเซ่น และ กรานาด้า ที่ถูกปล่อยยืมตัวเมื่อซีซั่นที่ผ่านมา",
    "ช้อปปี้ ประเทศไทย จ่อปลดพนักงาน อีกระลอกกว่า 100 ชีวิต": "เลย์ออฟฟ้าผ่า Shopee ประเทศไทย ปลดพนักงานไทย กว่าร้อยชีวิตฟ้าผ่า เลิกจ้างพนักงานอีกระลอก ไม่เกิน 10% เผย เป็นการปรับโครงสร้างทั้งภูมิภาค หวังสร้างการเติบโตระยะยาว\n\nวันที่ 26 กันยายน 2565 รายงานจากหลายสำนักตรงกันว่า Shopee ประเทศไทย เตรียมประกาศเลิกจ้างพนักงานอีกระลอก โดยบริษัทแจ้งว่า จะเลิกจ้างพนักงานโดยวิธีการคำนวณเป็น % ตัวเลขหลักเดียว (หรือน้อยกว่า 10%)\n\nโดยวิธีการคำนวนดังกล่าวที่จะคิดเป็นเปอร์เซนต์ตัวเลขหลักเดียว หรือน้อยกว่า 10% จะทำให้กระทบกับชีวิตพนักงานกว่าร้อยคนที่กำลังปฏิบัติงานให้กับ Shopee ประเทศไทย อยู่ในเวลานี้\n\nทั้งนี้ Shopee ประเทศไทย เพิ่งจะมีการเลย์ออฟพนักงานในธุรกิจ Shopee Food และ Shopee Pay ราว 50% แบบฟ้าผ่าในช่วงกลางปี โดยมีผลตั้งวันที่ 1 กรกฎาคม 2565 ที่ผ่านมา\n\nขณะที่ ข่าวการเตรียมเลิกจ้างล่าสุดอีกไๆม่เกิน 10% นั้น เกิดขึ้นภายหลังมีการประชุมกันในวันนี้ โดยแจ้งเหตุผลว่า นโยบายดังกล่าวเป็นไปเพื่อการ ปรับโครงสร้างขององค์กรให้สามารถตอบรับสถานการณ์ความท้าทายทางเศรษฐกิจในปัจจุบัน\n\nการปรับลดจำนวนพนักงานของ Shopee ประเทศไทยนั้น สอดคล้องกับที่ Shopee ในประเทศอื่นๆ ประกาศหลังเลย์ออฟพนักงานในหลายตลาด ไม่ว่าจะเป็นจีนที่ประกาศเลิกจ้างน้อยกว่า 10% อินโดนีเซียเลิกจ้าง 3% ไปจนถึง ชิลี โคลอมเบีย และเม็กซิโกที่เลิกจ้างพนักงานส่วนใหญ่ และหันไปดำเนินการแบบข้ามพรมแดนแทน\n\nอย่างไรก็ตามการปรับลดพนักงานครังนี้ Shopee มั่นใจว่าจะไม่กระทบถึงภาพรวมการดำเนินงานของ Shopee ในประเทศไทย ทุกอย่างยังคงเดินหน้าต่อ โดยปัจจุบัน Shopee มีพนักงานในไทยราว 1 พันคน",
    "‘แมนฯยู’ จ่อเซ็นฟรี ‘อาริอาส’ เสริมแบ๊กขวา 2 ปี": "‘แมนฯยู’ จ่อเซ็นฟรี ‘อาริอาส’ เสริมแบ๊กขวา 2 ปี\n\nแมนเชสเตอร์ ยูไนเต็ด กำลังเดินหน้าคว้าตัว ซานเตียโก้ อาริอาส แบ๊กขวาโคลอมเบียมาร่วมทีม ซึ่งสื่อหลายสำนักรายงานตรงกันว่าการย้ายทีมครั้งนี้ใกล้ลุล่วงแล้ว\n\n“TEAM talk” รายงานว่า อีริก เทน ฮาก กุนซือทีมปีศาจแดง อยากได้แบ๊กขวาวัย 30 ปีคนนี้มาร่วมทีม เพื่อมากดดันแย่งตำแหน่งแบ๊กขวากับดิโอโก้ ดาโลต์\n\nขณะที่ “Deportivo Col” สื่อโคลอมเบีย รายงานว่า การเซ็นสัญญาครั้งนี้จะเซ็นกัน 2 ปี ตามที่เอเยนต์ของนักเตะเรียกไป และเทน ฮาก รู้จักอาริอาสเป็นอย่างดี\n\nอาริอาสเพิ่งหมดสัญญากับแอตเลติโก้ มาดริด ในช่วงซัมเมอร์ที่ผ่านมา แต่ยังไม่ตกลงย้ายไปร่วมทีมไหนตลอดช่วงเวลาที่ผ่านมา แต่การย้ายไปแมนฯยู เขาจะยังไม่สามารถลงเล่นได้จนกว่าตลาดนักเตะเดือนมกราคมจะเปิด และให้ลงทะเบียนเป็นนักเตะในพรีเมียร์ลีก หรือถ้วยยุโรปเสียก่อน",
    "“เอกวาดอร์” ส่ออดไปบอลโลก 2022 หลังเจอคดีนักเตะปลอมสัญชาติ": "งานเข้าเต็มๆ เมื่อมีรายงานว่า เอกวาดอร์ มีโอกาสที่จะไม่ได้ไปลุย ฟุตบอลโลก 2022 รอบสุดท้าย ในปลายปีนี้ค่อนข้างสูง หลังมีหลักฐานใหม่ว่าพวกเขาส่งนักเตะที่ปลอมสัญชาติลงแข่งในรอบคัดเลือก\n\nย้อนกลับไปเมื่อช่วงเดือนมิถุนายนที่ผ่านมา ทีมชาติชิลี ได้ทำเรื่องร้องเรียนไปทาง ฟีฟ่า (FIFA) ให้ตรวจสอบเรื่องสัญชาติของ ไบรอน คาสติลโญ นักเตะของ เอกวาดอร์ เนื่องจากนักเตะคนดังกล่าวเป็นชาวโคลอมเบีย และใช้เอกสารปลอมเพื่อลงแข่งให้กับเอกวาดอร์ ก่อนที่ทางสมาพันธ์ลูกหนังจะตัดสินให้เอกวาดอร์ได้สิทธิ์ดังกล่าวตามเดิม\n\nอย่างไรก็ดี ทางชิลีเองก็ยังไม่ละความพยายามในเรื่องนี้ และได้ยื่นอุทธรณ์อีกครั้ง โดยในคราวนี้ทางสื่อเจ้าดังอย่าง Daily Mail ได้มีเปิดเผยหลักฐานเพิ่มเติม ซึ่งทางชิลีเชื่อว่าจะส่งผลให้พวกเขาไปเล่นฟุตบอลโลกแทนได้\n\nโดยหลังกฐานดังกล่าวแสดงให้เห็นอย่างชัดเจนว่า คาสติลโญ เป็นคนสัญชาติโคลอมเบีย นอกจากเอกสารแล้ว ยังมีคลิปเสียงที่ยืนยันหนักแน่นว่าคาสติลโญเป็นชาวโคลอมเบีย และมีผู้ช่วยเหลือในการปลอมแปลงเอกสารบางอย่าง เพื่อให้เขาเล่นให้เอกวดอร์ได้\n\nทั้งนี้หลักฐานทั้งหมดที่เพิ่งเปิดเผยกับสื่อชื่อดังในประเทศอังกฤษ ยังไม่ได้ใช้ในการพิจารณาคดีนี้เมื่อเดือนมิถุนายน แต่จะถูกนำไปประกอบการพิจารณาของคณะกรรมการอุทธรณ์ที่จะลงมติกันในวันพฤหัสบดีนี้อย่างแน่นอน",
    "เพจหลัก FIVB ยอมเปลี่ยนภาพหน้าปก พร้อมข้อความได้ใจคนไทยสุดๆ": "ดูวอลเลย์บอลสด ล่าสุดทางเพจลูกยางโลกอย่าง Volleyball World ได้ยอมเปลี่ยนภาพหน้าปกแล้ว จากก่อนหน้านี้เป็นภาพสาวๆ ใส่ชุดแข่งขันสีขาว เมื่อครั้งลงสนามแข่งในเวที วอลเลย์บอลหญิงเนชันส์ลีก 2022 (FIVB Volleyball Women's Nations League 2022) ซึ่งภาพดังกล่าวได้รับความสนใจจากทั่วโลก ทว่ากลับโดนดราม่าจากฝั่งเพื่อนบ้านไทยอย่างเวียดนามไม่เห็นด้วย\n\n\n\nโดยทางเวียดนามมองว่า การแข่งขันเนชันส์ลีก 2022 จบลงไปแล้ว และก็ได้ผลชนะของทัวร์นาเมนต์นั้นแล้วก็คือ วอลเลย์บอลหญิงทีมชาติอิตาลีสามารถคว้าแชมป์ได้สำเร็จ ขณะที่ทีมชายเป็นของ ทีมชาติฝรั่งเศส ทว่าหน้าปกของเพจ Volleyball World ก็ยังเป็นภาพวอลเลย์บอลหญิงทีมชาติไทยอยู่ดีกระทั่งทัวร์นาเมนต์ชิงแชมป์โลก\n\n\n\nดูวอลเลย์ไทยพบโปแลนด์ล่าสุด เนื่องขากล่าสุด เพจหลักFIVB ได้เปลี่ยนภาพหน้าปกแล้วเป็นที่เรียบร้อย ซึ่งได้นำภาพแห่งความดีใจของ วอลเลย์บอลสาวไทย ในชุดแข่งสีดำมาเป็นหน้าปกเช่นเดิม ซึ่งภาพเหตุการณ์ดังกล่าวเป็นภาพแห่งความดีใจแห่งจากที่ วอลเลย์บอลหญิงไทยสามารถเอาชนะ ตุรเคีย ไปได้ 3 - 2 เซต เก็บชัยชนะประเดิมศึก วอลเลย์บอลหญิงชิงแชมป์โลกได้อย่างสวยงาม\n\n\n\nพร้อมกันนี้ ทางเพจลูกยางโลกยังได้ให้แคปชั่นแบบได้ใจคนไทยสุดๆ อีกว่า \"THAILAND : If a picture paints a thousand words...\" (หากภาพหนึ่งภาพสามารถแทนคำได้นับพันคำ...\" แน่นอนว่าหลังจากที่ภาพดังกล่าวได้ถูกเผยแพร่ไปในโลกออนไลน์แล้ว ทำให้มีแฟนๆ วอลเลย์บอลเข้ามาแสดงความคิดเห็นอย่างมาก และทั่วโลกแสดงความรักต่อทีมชาติไทยอย่างต่อเนื่อง\n\nโปรแกรมวอลเลย์บอลสาวไทย ต่อไปพวกเธอจะต้องเจอกับเจ้าภาพโปแลนด์ ที่เมืองกดังก์ ประเทศโปแลนด์ แข่งขันในช่วงกลางดึกคืนวันที่ 27 กันยายน (เข้าเช้าวันที่ 28 กันยายน) เวลา 01.30 น. ตามเวลาในประเทศไทย จากนั้นจะพบกับ โครเอเชีย ในวันที่ 28 กันยายน 2565 เวลา 19.00 น. ซึ่งนับว่าเป็นโปรแกรมที่โหดพอสมควรกับสาวไทย\n\n\n\n>>> ดูสดวอลเลย์บอลหญิงไทยวันนี้ <<<\n\n- โปแลนด์ พบ ไทย\n\n- โปแลนด์ พบ ไทย\n\n- โปแลนด์ พบ ไทย\n\nภาพจาก grandsport1961 และ Volleyball World\n\nติดตามข้อมูลข่าวสารเพิ่มเติมได้ที่ Thainewsonline",
    "สรุปโปรแกรมทีมชาติทั้งหมดเดือนกันยายนของแข้ง ลิเวอร์พูล - FEATURE": "",
    "Shopee ประกาศปิดกิจการใน 4 ประเทศ หลังยอดขายไม่ปัง": "เมื่อวันพฤหัสบดีที่ผ่านมา (8 ก.ย. 65) อีคอมเมิร์ซรายใหญ่ในเครือ Sea ประกาศตัดสินใจปิดกิจการใน 3 ประเทศทั่วโลก ได้แก่ ชิลี โคลอมเบีย และเม็กซิโก ซึ่งจะยังดำเนินธุรกิจการค้าแบบข้ามพรมแดน และจะปิดกิจการออกจากประเทศอาร์เจนตินาโดยสิ้นเชิง เนื่องจากผลการดำเนินงานไม่ดีเท่าที่ควร ส่งผลกระทบหนักต่อพนักงานทั้งสี่ประเทศ\n\nReuters ได้รายงานข้อความในอีเมลซึ่ง Chris Feng หัวหน้าผู้บริหารของ Shopee เขียนถึงพนักงานว่า “จากความไม่แน่นอนในปัจจุบัน บริษัทจำเป็นต้องมุ่งเน้นทรัพยากรไปที่การดำเนินงานหลัก และได้ตัดสินใจที่จะมุ่งเน้นไปที่รูปแบบข้ามพรมแดน ในเม็กซิโก โคลอมเบีย และชิลี\"\n\nซึ่งเป็นการยืนยันว่าใน 3 ประเทศ จะยังคงดำเนินการค้าแบบข้ามพรมแดน ซึ่งต่างจากอาร์เจนตินา ซึ่งจะปิดกิจการไปโดยสิ้นเชิง\n\nReuters ยังรายงานอีกด้วยว่า นอกจาก Shopee แล้ว เครือ Sea ยังมีธุรกิจเกมอย่าง Garena ซึ่งจะปิดตัวแพลตฟอร์มสตรีมเกม Booyah! รวมถึงศูนย์วิจัยนวัตกรรม Sea Labs พร้อมทั้งหยุดโครงการใหญ่ๆ อย่างบล็อกเชน, public cloud และจะลดจำนวนพนักงานลง หลังจากที่หุ้นของบริษัทร่วงลงมา และทำให้สูญเสียผลประกอบการไปกว่าพันล้านดอลลาร์\n\nในเดือนมิถุนายนที่ผ่านมา Shopee ได้ปลดพนักงานทั้งในเอเชียตะวันออกเฉียงใต้ไปจำนวนมาก ซึ่งส่งผลกระทบกับพนักงานในไทยด้วย ไม่เพียงเท่านั้น ยังได้หยุดการดำเนินงานในละตินอเมริกา และ Shopee ได้ยกเลิกข้อเสนองานหลายสิบงานในช่วงสองสัปดาห์ที่ผ่านมา ตามรายงานของ Reuters เมื่อสัปดาห์ที่ผ่านมาอีกด้วย\n\nแหล่งที่มา Reuters",
    "รอยเตอร์เผย ช้อปปี้ ปิดสำนักงาน 3 ประเทศละตินอเมริกา-ยุติธุรกิจอาร์เจนตินา": "สำนักข่าวรอยเตอร์ จากสหราชอาณาจักร รายงานโดยอ้างอิงข้อมูลากแห่งข่าว 3 รายที่เกี่ยวข้องกับเหตุการณ์ว่าบริษัท ซี จำกัด จากสิงคโปร์ ที่บริหารแอปพลิเคชันพื้นที่ซื้อขายสินค้าออนไลน์ชื่อ ช้อปปี้ (Shopee) เตรียมปิดสำนักงานท้องถิ่นใน 3 ประเทศละตินอเมริกา ได้แก่ ชิลี โคลอมเบีย และเม็กซิโก แต่ยังคงให้บริการใน 33 ประเทศนี้เช่นเดิม และจะยุติธุรกิจโดยสิ้นเชิงในประเทศศอาร์เจนตินา\n\nแหล่งข่าว 3 รายนี้เสริมว่า ธุรกิจในบราซิล ซึ่งเป็นตลาดหลักแห่งหนึ่งของช้อปปี้นั้น จะไม่ได้รับผลกระทบใดๆ\n\nนอกจากนี้ สำนักข่าวรอยเตอร์ ยังได้รับอีเมลภายใน ที่นายคริส เฟิง ประธานคณะเจ้าหน้าที่บริหารของซี จำกัด เขียนถึงพนักงาน ซึ่ยืนยันคำบอกเล่าดังกล่าวของแหล่งข่าวทั้ง 3 ราย\n\nอีเมลดังกล่าวระบุว่าการเคลื่อนไหวนี้เกิดขึ้นจากความไม่แน่นอนของเศรษฐกิจภาพใหญ่ที่เพิ่มมากขึ้นในขณะนี้ และบริษัทจำเป็นต้องทุ่มทรัพยากรไปยังธุรกิจหลัก จึงเป็นสาเหตุให้หันมาใช้รูปแบบธุรกิจแบบข้ามพรมแดนในชิลี โคลอมเบีย และเม็กซิโก แทน ขณะที่อาร์เจนตินานั้นจะยุติธุรกิจไปเลย\n\nการเคลื่อนไหวนี้เกิดขึ้นหลังจาก ช้อปปี้ ประกาศยุติธุรกิจในอินเดียเมื่อปลายเดือน มี.ค. ที่ผ่านมา โดยอ้างเหตุผลคล้ายกันว่าเกิดจากความผันผวนในตลาดโลก ทั้งที่เพิ่งเปิดธุรกิจในประเทศที่มีประชากรมากเป็นอันดับ 2 ของโลกแห่งนี้ได้ไม่ถึง 6 เดือนเท่านั้น",
    "เวเนซุเอลา ตรวจยึดยาเสพติดครั้งใหญ่ที่สุด ในรอบ 10 ปี": "กองทัพเวเนซุเอลา รายงานว่า สามารถตรวจยึดยาเสพติด น้ำหนัก 3.1 ตัน จากเรือลักลอบขนยาเสพติดลำหนึ่ง โดยถือเป็นการตรวจยึดยาเสพติดครั้งใหญ่ที่สุด ในรอบ 10 ปี เจ้าหน้าที่ประจำกองทัพเวเนซุเอลา ออกแถลงการณ์รายงานว่า กองทัพสามารถตรวจยึดยาเสพติดเอาไว้ได้ จากเรือลำหนึ่ง เมื่อวันเสาร์ที่ผ่านมา บริเวณอ่าวแคริบเบียน โดยภายในเรือลำดังกล่าว บรรทุกกัญชา น้ำหนัก 3.1 ตันและโคเคน น้ำหนัก 8 กิโลกรัม พร้อมสามารถจับกุมลูกเรือได้ 12 คน โดยทั้งหมดเป็นชาวเวเนซุเอลา ซึ่งทำงานให้กับแก๊งค้ายาเสพติดสัญชาติโคลอมเบีย โดยมีจุดหมายปลายทางอยู่ที่ เกาะมาร์ตินีค ดินแดนโพ้นทะเลของฝรั่งเศส พร้อมกันนี้ เจ้าหน้าที่ยังระบุว่า การตรวจยึดครั้งนี้ ถือเป็นการตรวจยึดยาเสพติดครั้งใหญ่ที่สุดในรอบ 10 ปี ของเวเนซุเอลาด้วยทั้งนี้ นับตั้งแต่ต้นปีที่ผ่านมา เวเนซุเอลา สามารถตรวจยึดยาเสพติดได้มากถึง 40 ตัน ซึ่งเพิ่มขึ้นจากปีที่แล้วถึง 29.2 เปอร์เซ็นต์",
    "เศรษฐกิจโลกทำพิษ! Shopee ประกาศยุติการดำเนินงานใน 4 ประเทศแล้ว": "บริษัทดัง Shopee ประกาศยุติการดำเนินงานใน 4 ประเทศ คือ ชิลี โคลอมเบีย และเม็กซิโก และอาร์เจนตินา เนื่องจากปัญหาเศรษฐกิจโลก\n\nสำนักข่าวต่างประเทศ รายงานว่า ฝ่ายอีคอมเมิร์ซของบริษัท Sea Ltd บริษัทแม่ของแพลตฟอร์มอีคอมเมิร์ซดังอย่าง Shopee ได้ส่งอีเมล์แจ้งพนักงานเมื่อวันพฤหัสบดีที่ผ่านมาว่า กำลังปิดการดำเนินงานในท้องถิ่นในชิลี โคลอมเบีย และเม็กซิโก และอาร์เจนตินา\n\nบริษัทแม่ในสิงคโปร์จะยังคงดำเนินการข้ามพรมแดนในชิลี โคลอมเบีย และเม็กซิโก แต่จะตัดทีมปฏิบัติการส่วนใหญ่ในประเทศดังกล่าว\n\n© สนับสนุนโดย Khaosod\n\nคริส เฟิง หัวหน้าผู้บริหารของ Shopee กล่าวกับพนักงานว่า \"จากความไม่แน่นอนในระดับมหภาคในปัจจุบัน บริษัทจำเป็นต้องมุ่งเน้นทรัพยากรไปที่การดำเนินงานหลัก และได้ตัดสินใจที่จะมุ่งเน้นไปที่รูปแบบข้ามพรมแดน ใน Shopee เม็กซิโก โคลอมเบีย และชิลี\"\n\n© สนับสนุนโดย Khaosod\n\nเมื่อไม่นานที่ผ่านมานี้ Shopee ก็เพิ่งจะเลิกจ้างพนักงานกว่าครึ่งในส่วนธุรกิจส่งอาหารและบริการรับชำระในเอเชียตะวันออกเฉียงใต้ ซึ่งประเทศไทยเองก็เป็นหนึ่งในประเทศที่ได้รับผลกระทบจากนโยบายดังกล่าว\n\nปีที่ผ่านมา Shopee ประเทศไทยมีรายได้รวม 13,322 ล้านบาท เพิ่มขึ้น 129% ถือเป็นครั้งแรกที่ Shopee รายได้รวมเกิน 10,000 ล้านบาท แต่กลับขาดทุนสุทธิถึง 4,972 ล้านบาท มากขึ้น 19% ขณะที่คู่แข่ง Lazada ปีที่แล้วทำกำไรเป็นครั้งแรกที่ 226 ล้านบาท\n\nที่มา: reuters",
    "“ชากิร่า” รับเหมือนฝันร้าย หลังแยกทาง “ปีเก้”": "ชากิร่า นักร้องดังโคลอมเบีย เปิดปากให้สัมภาษณ์ว่า ชีวิตของเธอเหมือนกับฝันร้าย กับการต้องแยกทางกับ เคราร์ด ปีเก้ เซ็นเตอร์แบ็คของ บาร์เซโลน่า หลังครองรักกันมานานกว่า 11 ปี\n\nคู่รักคนดังของสเปนเพิ่งประกาศแยกทางกันเมื่อช่วงซัมเมอร์ที่ผ่านมา หลังมีสื่อแดนกระทิงดุได้รายงานว่าชากิร่าจับได้ว่าปีเก้มีรักใหม่ได้แบบคาหนังคาเขา ซึ่งในตอนนี้ทางดาวเตะของบาร์เซโลน่าได้ไปปลูกต้นรักใหม่กับสาวนักศึกษา ในขณะที่นักร้องสาวยังครองตัวเป็นโสดต่อ\n\nอย่างไรก็ตาม ชากิร่า ได้ยอมเปิดเผยเป็นครั้งแรกกับ E! News ว่าชีวิตของเธอหลังต้องเลิกรากับปีเก้เหมือนกับฝันร้าย เพราะเธอต้องเจอกับปาปารัซซี่ ที่ตามติดเธอแทบจะตลอดเวลา\n\n“ฉันยังคงเงียบและพยายามดำเนินการเรื่องทั้งหมด อืม ใช่เลย เรื่องนี้มันพูดยาก โดยเฉพาะอย่างยิ่งเพราะฉันยังคงก้าวผ่านมันอยู่”\n\n“และเพราะฉันอยู่ในสายตาของสาธารณะ และเพราะการแยกทางของเราไม่เหมือนกับการแยกทางทั่วๆไป มันไม่ได้แค่ลำบากแค่ฉันเท่านั้น แต่ยังเป็นลูกๆของฉันด้วย มันยิ่งโคตรลำบากเลย”\n\nShakira opens up about putting her music career on the back burner for Gerard Piqué: “I put my career in second gear & I came to Spain, to support him so he could play football & win titles. And it was a sacrifice of love. Thanks to that, my kids were able to have a present mom” pic.twitter.com/Q9tnfxyOhm — Pop Crave (@PopCrave) September 21, 2022\n\n“ฉันต้องเจอพวกปาปารัซซี่ตั้งแคมป์อยู่หน้าบ้านตลอด 24 ชั่วโมง ไม่มีที่ไหนที่ฉันจะหลบหนีจากพวกนี้ไปพร้อมกับลูกๆได้ ยกเว้นแต่ภายในบ้านของตัวเอง”\n\n“คุณรู้ไหม เราไม่สามารถเดินไปตามสวนสาธารณะเหมือนครอบครัวทั่วไป หรือไปทานไอศครีม หรือไปทำกิจกรรมอื่นใด โดยที่ไม่มีพวกปาปารัซซี่ติดตามเลย ดังนั้นมันยิ่งยาก”\n\n“ฉันพยายามทำนะ (ปกป้องลูก) เพราะนั่นคือภารกิจแรกในชีวิตของฉันเลย แต่จากนั้นพวกเขาก็ไปได้ยินเรื่องราวต่างๆจากโรงเรียน จากเพื่อน หรือไม่ก็ไปเจอกับข่าวที่ไม่น่าอภิรมณ์บนสื่อออนไลน์ มันส่งผลกระทบต่อพวกเขา คุณรู้รึเปล่า?”\n\n“บางทีฉันก็รู้สึกว่าเรื่องทุกอย่างคือฝันร้าย และฉันก็สะดุ้งตื่นขึ้นมา มันคือความจริง และความจริงอีกอย่างคือความผิดหวังที่ได้เห็นสิ่งที่ฉันคิดว่ามันพิเศษและล่วงละเมิดไม่ได้อย่างความสัมพันธ์ที่ฉันมีกับพ่อของลูกๆ กลับได้เห็นว่ามันเปลี่ยนไปเป็นสิ่งที่ถูกสื่อทำให้เสื่อมและด้อยค่าลง”",
    "‘ยกเหล็กไทย’ เปิดโผ 5 จอมพลังดาวรุ่งลุยศึกชิงแชมป์เอเชีย ที่บาห์เรน": "‘ยกเหล็กไทย’ เปิดโผ 5 จอมพลังดาวรุ่งลุยศึกชิงแชมป์เอเชีย ที่บาห์เรน\n\n“ยกเหล็กไทย” เปิดโผรายชื่อ 5 จอมพลังดาวรุ่งร่วมศึกยกเหล็กชิงแชมป์เอเชีย ที่ประเทศบาห์เรน ระหว่างวันที่ 6-16 ตุลาคมนี้ “บิ๊กปรัช” นายปรัชญา กีรตินันท์ เผยสาเหตุส่งเด็กใหม่ เพื่อหวังให้เก็บเกี่ยวประสบการณ์ รวมทั้งต้องเก็บตัวทีมชาติชุดใหญ่ลุยศึกยกนำ้หนักชิงชนะเลิศแห่งโลก ระหว่างวันที่ 5-16 ธันวาคม ที่ประเทศโคลอมเบีย เป็นรายการเก็บคะแนนโอลิมปิก “ปารีส 2024”\n\nนายปรัชญา กีรตินันท์ นายกสมาคมกีฬายกน้ำหนักสมัครเล่นแห่งประเทศไทย เปิดเผยว่า สมาคมยกน้ำหนักฯ เตรียมจะส่งนักกีฬาเข้าร่วมแข่งขันยกน้ำหนักชิงชนะเลิศแห่งเอเชีย ประจำปี 2565 ที่กรุงมานามา ประเทศบาห์เรน ระหว่างวันที่ 6-16 ตุลาคมนี้ จำนวน 5 คน ประกอบด้วย แบ่งเป็นนักกีฬาหญิง 3 คน ได้แก่ โป๊ยเซียน ยอดสาร รุ่น 55 กิโลกรัมหญิง, ทิพย์วรา จรถวิล รุ่น 64 กิโลกรัมหญิง, ดวงกมล คงทอง นักกีฬารุ่น 76 กิโลกรัมหญิง และนักกีฬาชาย 2 คน ได้แก่ อนุชา ดวงศรี รุ่น 67 กิโลกรัมชาย และรุ่งสุริยา ปัญญะ รุ่นน้ำหนักมากกว่า 109 กิโลกรัมชาย\n\n“บิ๊กปรัช” กล่าวอีกว่า การแข่งขันครั้งนี้คณะกรรมการบริหารสมาคม และทีมงานผู้ฝึกสอน ตัดสินใจส่งนักกีฬาดาวรุ่งลงแข่งขัน เพื่อให้เป็นเวทีในการเก็บเกี่ยวประสบการณ์ในระดับนานาชาติให้มากขึ้น นักกีฬาจะต้องเจอกับคู่แข่งขันที่แข็งแกร่งกว่าเดิม เนื่องจากเป็นการแข่งขันในรุ่นประชาชน หวังว่านักกีฬาจะได้สัมผัสกับบรรยากาศและการปรับสภาพจิตใจภายใต้แรงกดดันที่สูงขึ้น ส่วนผลงานนั้นไม่ได้กดดัน หรือเร่งรัดมากเกินไป เพราะบางคนเพิ่งได้ไปแข่งต่างประเทศ 2-3 ครั้ง บางคนก็เพิ่งได้ไปซีเกมส์เป็นครั้งแรก ขอแค่ทำสถิติได้เท่าที่ฝึกซ้อมก็ถือว่าน่าพอใจแล้ว ส่วนเหรียญรางวัลจะต้องไปลุ้นในวันแข่งขันกันอีกครั้ง\n\n“สำหรับรายการที่สมาคมตั้งความหวังไว้มากอยู่ที่การแข่งขันยกนำ้หนักชิงชนะเลิศแห่งโลก ระหว่างวันที่ 5-16 ธันวาคมนี้ ที่ประเทศโคลอมเบีย เป็นรายการเก็บคะแนนโอลิมปิก ปารีส 2024 ถือเป็นงานหนักจริงๆ เพราะหลายชาติก็หวังชิงตั๋วโอลิมปิกเหมือนกัน โดยตอนนี้ได้เตรียมนักกีฬาที่สมบูรณ์ที่สุดไว้เรียบร้อยแล้ว อย่างไรก็ตาม สมาคมสัญญาว่าจะทำให้เต็มที่ทั้ง 2 รายการ เชื่อว่านักกีฬาทุกคนจะสู้เต็มที่เหมือนกัน คงต้องขอกำลังใจและแรงเชียร์จากแฟนกีฬาชาวไทยเหมือนที่ผ่านมา” นายกสมาคมกีฬายกน้ำหนัก กล่าว",
    "5 เกิร์ลกรุ๊ป K-POP กับการคัมแบ็กในครึ่งปีหลัง 2022 แบบปังสะท้านเทรนด์!": "เปิดค่าตัวนักร้องลูกทุ่งมาแรง2022 เห็นราคาอึ้ง ไม่แปลกใจทำไมรวยอู้ฟู่",
    "เอกวาดอร์ เสี่ยงถูกตัดจากบอลโลก 2022 หลังพบหลักฐานเสียงมัด กาสติลโญ่": "จากกรณีที่สมาคมฟุตบอลชิลี มีการร้องเรียนเมื่อเดือนเมษายนโดยอ้างว่า ไบรอน กาสติลโญ่ แนวรับวัย 23 ปีทีมชาติเอกวาดอร์ทีมอันดับ 4 โซนอเมริกาใต้ ที่ได้โควตาไปเล่นฟุตบอลโลก 2022 รอบสุดท้าย ถูกต้องสงสัยเป็นผู้อพยพผิดกฎหมาย ซึ่งไม่ใช่ชาวเอกวาดอร์โดยกำเนิด แต่เป็นชาวโคลอมเบีย ที่เกิดที่เมืองตูมาโก ในปี 1995 พร้อมกับมีการปลอมแปลงสูติบัตร เป็นชาวเมือง เจเนรัล วิลามิล ประเทศเอกวาดอร์ ที่เกิดในปี 1998 ก่อนที่ในช่วงเดือนมิถุนายน สหพันธ์ฟุตบอลนานาชาติ หรือ ฟีฟ่า จะมีคำสั่งยุติไม่ดำเนินการสอบสวนตามคำร้องของ ชิลี\n\nเอกวาดอร์ ยังได้ไปบอลโลก 2022 หลังฟีฟ่าปัดคำร้องชิลี\n\nฟีฟ่า ส่อตัด 1 ทีมพ้นบอลโลก 2022 หลังนำแข้งชาติอื่นร่วมเล่น\n\nล่าสุด เดลี่ เมล สื่อในอังกฤษ ได้มีการเผยแพร่ถึงเอกสารและเสียง ที่ดูเหมือนจะยืนยันได้ว่า กาสติลโญ่ นั้นเกิดในประเทศโคลอมเบีย\n\nในการบันทึกเสียงที่นำมาจากการสัมภาษณ์กับหัวหน้าคณะกรรมการสืบสวนของ FEF เมื่อเดือนธันวาคม ปี 2018 กาสติลโญ่ ยืนยันว่าตัวนักเตะเกิดในปี 1995 และ 1998 และมีการพูดคุยเกี่ยวกับการออกจาก ตูมาโก ไปที่ ซาน ลอเรนโซ่ ในประเทศเอกวาดอร์เพื่อพัฒนาอาชีพนักฟุตบอลของตัวนักเตะ\n\nขณะที่ ชื่อในสูติบัตรของเอกวาดอร์ของ กาสติลโญ่ อ่านว่า 'Byron David Castillo Segura' แต่ตั้งชื่อเต็ม 'Bayron Javier Castillo Segura' นั้นตรงกับเอกสารโคลอมเบียของตัวเขา หลังจากที่เขาถูกถามถึงชื่อจริงขึ้นมา\n\nนอกจากนี้ กาสติลโญ่ยังเปิดเผยว่า มาร์โก้ แซมบราโน่นักธุรกิจชาวเอกวาดอร์ อยู่เบื้องหลังไอดีปลอม\n\n“แน่นอน เขาบอกผมว่าเขาจะช่วยผม เรื่องนี้และเรื่องนั้น”\n\nอย่างไรก็ตาม หลักฐานดังกล่าวไม่ได้ใช้ในการไต่สวนเดือนมิถุนายน แต่จะไม่ต้องสงสัยเลยว่าจะเป็นเวทีกลางเมื่อคณะกรรมการพิจารณาอุทธรณ์ของฟีฟ่า ได้วิเคราะห์สถานการณ์ในสัปดาห์นี้ ซึ่งทาง ต าสติลโญ่ จะ ถูกขอให้ตอบคำถามผ่านลิงก์วิดีโอ โดย คำตัดสินขั้นสุดท้ายจะได้รับในวันพฤหัสบดี\n\nสำหรับ เอกวาดอร์ จบอันดับ 4 ของโซนอเมริกาใต้ ทำให้ ได้สิทธิ์ไปเล่นฟุตบอลโลก 2022 อัตโนมัติ ซึ่ง กาสติลโญ่ ลงเล่นไป 8 นัด และก็มีชื่อในการพบกับ ชิลี ที่จบอันดับ 7 ทั้ง 2 เกม ขณะที่ เปรู ที่จบอันดับ 5 ในโซนเพลย์ออฟ หากฟีฟ่า ตัดสินกรณีนี้ว่า เอวาดอร์ ผิดจริง ผลคือ เอกวาดอร์ ถูกปรับแพ้ ด้วยสกอร์ 0-3 เท่ากันเท่ากับว่า ชิลี จะขยับมาจบอันดับเหนือเปรู ด้วยผลต่างประตูได้เสียที่ดีกว่า\n\nโดยกฏตรงนี้เทียบเหมือนในปี 2018 กับกรณี เนลสัน คาเบรร่า ปราการหลังวัย 33 ปี ที่เล่นให้กับโบลิเวีย แต่ถูกพบว่าเคยเล่นให้ ปารากวัย บ้านเกิดมาแล้ว 1 นัด ซึ่งครั้งนั้นฟีฟ่า ระบุว่า โบลิเวีย ทำผิดกฎวินัยมาตราที่ 55 วรรค 1 ของและกฎระเบียบมาตราที่ 8 ของฟุตบอลโลก 2018\n\nในการแบ่งสาย รอบสุดท้ายฟุตบอลโลก 2022 ที่ประเทศกาตาร์ เอกวาดอร์อยู่ในกลุ่ม เอ ร่วมกับเจ้าภาพ กาตาร์, เนเธอร์แลนด์ และ เซเนกัล\n\nMARCA were able to get a hold of Byron Castillo’s birth certificate which says he was in fact born in Colombia https://t.co/VUtDCY47Vo pic.twitter.com/O2EV7u4eoy — δяеш (@awndrezawndrez) May 8, 2022\n\nThe saga continues…..Byron Castillo was kicked out of Emelec in 2015 due to inconsistencies regarding his nationality. They dissolved his contract because they didn’t want to illegally sign a player whom they didn’t have records of. https://t.co/lXSZOtw6cJ pic.twitter.com/xEvJlb9MSK — δяеш (@awndrezawndrez) May 6, 2022\n\nเบ็คแฮม-โรนัลโด้ ถูกตำหนิประเด็นสิทธิมนุษยชน-เหยียดเพศ\n\n\"โค้ชด่วน\" ปลื้ม วอลเลย์ไทยแชมป์อาเซียน เผยเป้าหมายศึกชิงแชมป์โลก\n\nอัปเดตข่าวล่าสุดก่อนใคร Add friend ได้ที่ @PPTVOnline",
    "ส.ยกเหล็กไทย ร่วมยินดีโค้ชนพดล ติดยศร้อยตรี ลุยติวเข้มนักกีฬาลุยศึกโลก": "ส.ยกเหล็กไทย ร่วมยินดีโค้ชนพดล ติดยศร้อยตรี ลุยติวเข้มนักกีฬาลุยศึกโลก\n\nสมาคมกีฬายกน้ำหนักสมัครเล่นแห่งประเทศไทย ขอแสดงความยินดีกับ จ่าสิบเอก นพดล วันหวัง ผู้ฝึกสอนกีฬายกน้ำหนักทีมชาติไทย ที่ได้รับการประดับยศเป็น “ร้อยตรี นพดล วันหวัง” ขณะที่เจ้าตัวเผย หลังจากนี้จะกลับไปทำหน้าที่โค้ช ติวเข้มนักกีฬาเพื่อร่วมการแข่งขันยกน้ำหนักชิงชนะเลิศแห่งโลก ระหว่างวันที่ 5-16 ธันวาคม 2565\n\n“บิ๊กปรัช” นายปรัชญา กีรตินันท์ นายกสมาคมกีฬายกน้ำหนักสมัครเล่นแห่งประเทศไทย เปิดเผยว่า จากการที่ “โค้ชมัส” จ่าสิบเอก นพดล วันหวัง สังกัด พัน.พัฒนา 3 จ.เชียงใหม่ นขต.กองพลพัฒนา 3 จ.พิษณุโลก เข้าร่วมอบรมนายทหารประทวนเลื่อนฐานะเป็นนายทหารสัญญาบัตร รุ่นที่ 49 (ชุดที่ 2) ประจำปีงบประมาณ 2565 ระหว่างวันที่ 1-31 สิงหาคม 2565 ที่ศูนย์การฝึกค่ายธนะรัชต์ อ.ปราณบุรี จ.ประจวบคีรีขันธ์ จนเสร็จสิ้นไปได้ด้วยดี ล่าสุดเมื่อวันที่ 23 กันยายนที่ผ่านมา พันโท วัชรินทร์ ไทรแก้ว ผบ.พัน.พัฒนา 3 ทำการประดับยศร้อยตรีให้แก่นายทหารสัญญาบัตรใหม่ ถือได้ว่าเป็นเรื่องที่น่ายินดีกับนพดลและครอบครัว\n\n“ผม ในนามของสมาคมกีฬายกน้ำหนักฯ ขอแสดงความยินดีกับ ร้อยตรี นพดล วันหวัง ที่ได้รับการเลื่อนยศในครั้งนี้ โค้ชมัส ถือเป็นตัวอย่างที่ดี ไม่ว่าจะในช่วงที่เป็นนักกีฬาหรือในขณะที่เป็นผู้ฝึกสอน เพราะเป็นคนที่มีวินัย มีความรับผิดชอบ อยากให้น้องๆ นักกีฬารุ่นใหม่ๆ ดูเป็นแบบอย่าง คนเราจะเก่งอย่างเดียวไม่ได้ ต้องมีระเบียบวินัยด้วย” นายกสมาคมกีฬายกน้ำหนักฯกล่าว\n\nด้าน “โค้ชมัส” ร้อยตรี นพดล วันหวัง กล่าวว่า ขอบคุณทุกภาคส่วนที่สนับสนุนและผลักดันให้ตนเองมีวันนี้ ขอขอบคุณสมาคมกีฬายกน้ำหนักฯ ที่ให้โอกาส และสนับสนุนมาโดยตลอด ตั้งแต่เป็นนักกีฬาจนกระทั่งเป็นโค้ชในทุกวันนี้ และขอขอบคุณ กองทัพบก ผบ.กองพล.พัฒนา 3 และ ผบ.พันพัฒนา 3\n\n“หลังจากนี้ ผมก็จะกลับไปทำหน้าที่ผู้ฝึกสอนให้เต็มที่ เพราะสมาคมฯ มีงานใหญ่รออยู่ คือการแข่งขันยกน้ำหนักชิงชนะเลิศโลก ที่ประเทศโคลอมเบียเดือนธันวาคม ซึ่งเป็นรายการสำคัญมาก เพราะเป็นการคัดเลือกนักกีฬาสู่โอลิมปิก 2024 ฝากแฟนกีฬาชาวไทยร่วมเชียร์นักกีฬาไทยด้วยครับ”",
    "ตลาดปิดแล้วไง?ลือ แมนยู จ่อเซ็นแบ็คขวาเสริมทัพ": "เดลี่ มิเรอร์ รายงานเมื่อ 10 ก.ค.ว่า เอริค เทน ฮาก ผู้จัดการทีม แมนฯ ยูไนเต็ด ตั้งท่าเซ็นสัญญากับนักเตะใหม่เพิ่มอีกรายแม้ตลาดจะปิดลงไปแล้วเนื่องจากทุกสโมสรสามารถคว้าตัวพ่อค้าแข้งฟรีเอเจ้นต์มาร่วมทีมได้\n\nต่อกรณีดังกล่าว สื่อเมืองผู้ดีอ้างว่าผู้จัดการทีมชาว ฮอลแลนด์ ยังตั้งเป้าเสริมความแข็งแกร่งในตำแหน่งแบ็คขวาเนื่องจาก ซานติอาโก้ อาริอาส กองหลังทีมชาติ โคลอมเบีย วัย 30 ปียังไร้สังกัดหลังถูก แอตเลติโก มาดริด ลอยแพออกจากทีมในช่วงซัมเมอร์เพื่อนำมาเป็นคู่แข่งของ ดีโอโก้ ดาโลต์ และอาจปล่อย อาร่อน วาน บิสซาก้า ออกจากสโมสรในตลาดเดือนม.ค.หลังจากพวกเขาปฏิเสธข้อเสนอของทั้ง เวสต์แฮม และ นิวคาสเซิ่ล โดย เทน ฮาก ระบุว่าอดีตพ่อค้าแข้งทีม คริสตัล พาเลซ ยังอยู่ในแผนของเขาแม้ซีซั่นนี้จะได้ลงสนามแค่สี่นาทีเท่านั้น",
    "‘ชากีรา’ โอดเสียสละหลายอย่างเพื่อ ‘ปิเก’ แต่สุดท้ายก็ต้องเลิกกัน": "ชากีรา นักร้องสาวซูเปอร์สตาร์ชาวโคลอมเบีย ออกมาระบุว่า เธอต้องเสียสละหลายสิ่งหลายอย่างในชีวิตมาอย่างยาวนาน เพื่อใช้ชีวิตคู่กับ เคราร์ด ปิเก กองหลังตัวเก๋าของ บาร์เซโลนา ยักษ์ใหญ่แห่งศึกลา ลีกา สเปน แต่สุดท้ายกลับได้รับผลตอบแทนเป็นการนอกใจ หลังทั้งคู่ซึ่งคบหาดูใจกันมาตั้งแต่ช่วงปี 2010 จนมีลูกด้วยกัน 2 คนนั้น เพิ่งแยกทางกันอย่างเป็นทางการไปก่อนหน้านี้\n\nชากีรา เผยในการให้สัมภาษณ์กับ “ELLE” นิตยสารแฟชั่นชื่อดังว่า “เขาเป็นนักฟุตบอล เขาต้องการลงสนามและคว้าแชมป์ และฉันก็ต้องคอยสนับสนุนเขา ฉันหมายความว่าในชีวิตคู่ต้องมีคนหนึ่งยอมเสียสละ เขาอาจไม่ต่อสัญญากับ บาร์เซโลนา แล้วย้ายไปอยู่กับฉันที่สหรัฐอเมริกา ซึ่งฉันมีอาชีพการเป็นศิลปินอยู่ที่นั่น หรือไม่ก็ฉันต้องเป็นคนเสียสละอยู่กับเขาที่สเปนแทน มันต้องมีสักคนที่ต้องเสียสละในเรื่องนี้ ซึ่งคนๆนั้นคือฉัน”\n\n“ฉันยอมให้เรื่องอาชีพของฉันเป็นเรื่องรอง และยอมย้ายมาอยู่ที่สเปน เพื่อสนับสนุนให้เขาเล่นฟุตบอลเพื่อคว้าแชมป์ มันเป็นการเสียสละเพื่อความรัก ซึ่งในแง่ดีคือมันทำให้ลูก ๆ ของฉันได้มีเวลาอยู่กับแม่ มันทำให้ฉันสนิทกับลูก ๆ ชนิดแยกกันไม่ออก และมันทำให้ความผูกพันของพวกเราแข็งแกร่ง สิ่งที่ฉันพูดได้ก็มีเท่านี้แหละ”",
    "เอลซัลวาดอร์ ตรวจยึดโคเคนน้ำหนัก 3.6 ตัน": "ทางการเอลซัลวาดอร์ เปิดเผยว่า เจ้าหน้าที่กองทัพเรือสามารถยึดโคเคนน้ำหนักกว่า 3,640 กิโลกรัม คิดเป็นมูลค่าในตลาดถึง 91 ล้านเหรียญสหรัฐฯ หรือเกือบ 3,300 ล้านบาท จากปฏิบัติการตรวจยึด 2 ครั้ง ซึ่งนับเป็นโคเคนล็อตใหญ่ที่สุดที่เคยตรวจยึดได้ในแถบประเทศอเมริกากลาง ในปี 2565 โดยเจ้าหน้าที่ได้ลำเลียงของกลางขึ้นมาบริเวณท่าเรือลาคอนคอร์เดีย ขณะเดียวกัน เจ้าหน้าที่สามารถจับกุมผู้ต้องสงสัยได้ 9 คน เป็นชาวเอลซัลวาดอร์ 3 คน, โคลอมเบีย 2 คน และกัวเตมาลา 4 คน",
    "ทางการ! โอลิมเปียกอส ประกาศเซ็น ฮาเมส ร่วมทัพ": "โอลิมเปียกอส ยอดสโมสรลูกหนังในศึก ซูเปอร์ลีก กรีซ ประกาศเซ็นสัญญาคว้าตัว ฮาเมส โรดริเกซ เพลย์เมกเกอร์ดาวดังชาวโคลอมเบีย อย่างเป็นทางการ เมื่อวันพฤหัสบดีที่ 15 กันยายน ที่ผ่านมา\n\nรายละเอียดของสัญญายังไม่มีการเปิดเผย โดย อดีตสตาร์ เรอัล มาดริด และ บาเยิร์น มิวนิค วัย 31 ปี ย้ายร่วมทีม โอลิมเปียกอส แบบไร้ค่าตัว หลังจากที่ตกลงยกเลิกสัญญากับ อัล-รายยาน สโมสรดังในลีกกาตาร์",
    "หลักฐานใหม่มัดตัว! เอกวาดอร์ส่อหลุดบอลโลก 2022 คดีนักเตะปลอมสัญชาติ": "หลักฐานใหม่มัดตัว! เอกวาดอร์ส่อหลุดบอลโลก 2022 คดีนักเตะปลอมสัญชาติ\n\nทีมชาติเอกวาดอร์มีโอกาสสูงที่จะถูกตัดจากฟุตบอลโลก 2022 หลังจากมีหลักฐานใหม่มัดตัวแน่นหนาว่าไบรอน คาสติลโญ เป็นชาวโคลอมเบีย และใช้เอกสารปลอมเพื่อลงแข่ง\n\nทีมชาติเอกวาดอร์ ส่อแววถูกตัดจากฟุตบอลโลก 2022 หลังจากที่ Daily Mail เปิดเผยหลักฐานชัดเจนว่าแท้จริงแล้ว ไบรอน คาสติลโญ เป็นชาวโคลอมเบีย และใช้เอกสารปลอมเพื่อลงเล่นแบบผิดกฎ\n\nก่อนหน้านี้ ทีมชาติชิลีทำเรื่องร้องเรียนไปทางฟีฟ่าให้ตรวจสอบเรื่องสัญชาติของนักเตะรายดังกล่าว ก่อนที่ทางสมาพันธ์ลูกหนังจะตัดสินให้เอกวาดอร์ได้สิทธิ์ดังกล่าวตามเดิม\n\nอย่างไรก็ดี ทางชิลียังไม่ละความพยายามในเรื่องนี้ และได้ยื่นอุทธรณ์อีกครั้ง โดยในคราวนี้ทางสื่อเจ้าดังกล่าวได้เปิดเผยหลักฐานเพิ่มเติม ซึ่งทางชิลีเชื่อว่าจะส่งผลให้พวกเขาไปเล่นฟุตบอลโลกแทนได้\n\nสำหรับข้อมูลล่าสุดที่เปิดเผยทาง Daily Mail มีทั้งเอกสารและคลิปเสียงที่ยืนยันหนักแน่นว่าคาสติลโญเป็นชาวโคลอมเบีย และมีผู้ช่วยเหลือในการปลอมแปลงเอกสารบางอย่าง เพื่อให้เขาเล่นให้เอกวดอร์ได้\n\nทั้งนี้หลักฐานทั้งหมดที่เพิ่งเปิดเผยกับสื่อชื่อดังในประเทศอังกฤษ ยังไม่ได้ใช้ในการพิจารณาคดีนี้เมื่อเดือนมิถุนายน แต่จะถูกนำไปประกอบการพิจารณาของคณะกรรมการอุทธรณ์ที่จะลงมติกันในวันพฤหัสบดีนี้อย่างแน่นอน",
    "Huobi Global ประกาศจับมือ Astropay เพิ่มตัวเลือกใช้เงิน ‘Fiat ซื้อ Crypto’ ในแถบละตินอเมริกา": "คริปโตเคอร์เรนซี และ โทเคนดิจิทัลมีความเสี่ยงสูง ท่านอาจสูญเสียเงินลงทุนได้ทั้งจํานวน โปรดศึกษาและลงทุนให้เหมาะสมกับระดับความเสี่ยงที่ยอมรับได้",
    "แข้งเจ้าปัญหาเอกวาดอร์ ลุ้นยก3ไปบอลโลก!!! สวมสิทธิ์-แปลงเอกสาร-ชัวร์หรือมั่วนิ่ม!?!?!": "ฟุตบอลโลก ครั้งประวัติศาสตร์ แหวกและแหกม่านประเพณีด้วยการ“เตะผ่าฤดูกาล” ที่ประเทศกาตาร์ ในยุค “เงินใช้ผีโม่แป้ง”\n\nไม่ได้เป็นประเภทบ้าความถูกต้อง หรือเปลี่ยนแปลงไม่ได้ แต่เป็นประเภทที่ว่า อะไรถูกอะไรควร\n\nเหมือนทำงาน จะเอาแต่คนรู้จัก หรือคนที่ควบคุมได้ เอาแต่คนที่เข้าหาเลียขาแข้ง\n\nที่ไหนทำแบบนี้ ไม่นานก็จะฉิบหาย\n\n“ผลงาน” และ “การกระทำ” ในยุคนี้สมัยนี้ มันถูกบดบังด้วยเรื่องของพรรคพวกเพื่อนพ้องกันจนไม่ลืมหูลืมตา น่าสงสารคนที่เกี่ยวข้อง และคนรุ่นก่อนที่ทำมาดีๆ\n\n......ฟุตบอลโลก เดินมาถึงวันนี้เหลืออีก 64 วัน ที่จะเปิดแข่งขัน ยังคงมีเรื่องรุงรังวุ่นวาย และดูเหมือนว่าจะ “จบแบบไม่จบ”\n\nโดยเฉพาะคู่เปิดสนาม ที่เกิดความเฮงซวยไม่รู้อะไรเลยของเจ้าภาพ ที่ใช้เงินเป็นอย่างเดียว และทำให้การแข่งขันที่มันก็วุ่นวายอยู่แล้วต้องมา “เปลี่ยนวันเปิด” จากเดิมวันที่ 21 มาเป็นวันที่ 20 พฤศจิกายนนี้แทน\n\nทีมที่จะเปิดกับเจ้าภาพ กาตาร์ นั่นก็คือ ทีมชาติเอกวาดอร์ ซึ่ง ณ เวลานี้ก็ยังมีปัญหา แม้ว่า “ยกที่ 2” จะชนะไปแล้วก็ตามทีแต่เค้าลางตอนนี้\n\nอาจมี “ยกที่ 3” และถ้าเป็นจริงอาจมีการ “เปลี่ยนคู่เตะ”ไปโน่นเลย!!!\n\n….ต้นเรื่องมาจาก ไบร่อน กาสติลโญ่ หรือชื่อเต็มว่า ไบร่อน ดาวิด กาสติลโญ่ เซกูร่า แบ๊กขวาวัย 23 ปี ถูกฟ้องร้องว่า คือจุดปัญหาที่ เอกวาดอร์ เล่นไม่ซื่อต่อชาวโลก\n\nกาสติลโญ่ ลงเล่นในรอบคัดเลือกฟุตบอลโลก 8 นัด ให้กับ เอกวาดอร์ แต่ สมาคมบอลชิลี กับ สมาคมบอลเปรู ยืนยันว่า เขาใช้สูติบัตรปลอมเพื่อลงทะเบียนเป็นชาวเอกวาดอเรี่ยน\n\nกล่าวคือ กาสติลโญ่ เกิดในโคลอมเบียในปี 1995 คือ ถิ่นกำเนิดที่แท้จริง ไม่ใช่ตามทะเบียนราษฎร์ ที่ระบุว่า เขาเกิดในเมืองเจเนรัล วิลลัมมิล พลายาส ในเอกวาดอร์ในปี 1998\n\nมีการปลอมแปลงเอกสารขึ้นจริงหรือไม่อย่างไร น่าสนใจมากๆ เพราะตัวของ กาสติลโญ่ เล่นดีถึงขั้นมีข่าวกับ “หงส์แดง” ลิเวอร์พูล และ “จิ้งจอกน้ำเงิน” เลสเตอร์ ซิตี้ ในพรีเมียร์ลีก มาแล้ว\n\nตามประวัติคือ เริ่มเล่นบอลและเทิร์นโปร กับ นอร์ท อเมริกาในลีกล่างของเอกวาดอร์ แต่ไม่ได้ลงสนามในลีกแม้แต่นัดเดียว แล้วถูกส่งไปยัง เดปอร์ติโบ อโซเกส, เอเมเลค และอาอูกาส ก่อนจะได้ย้ายไปปักหลักจนดังขึ้นมากับ บาร์เซโลนา เอสซี ทีมใหญ่ในเอกวาดอร์ และตอนนี้ไปอยู่กับ เลออง ในเม็กซิโก\n\nก่งขนาดนั้นเลยล่ะหรือ.....ฤาแค่สมอ้างของฝั่งผู้แพ้?!?!?!?\n\nl 6 พฤษภาคม 2022\n\nสมาคมฟุตบอลอาชีพประเทศชิลี หรือ The AsociaciÓn Nacional de FÚtbol Profesional (ANFP) พร้อมด้วย สมาคมฟุตบอลประเทศเปรู หรือ FederaciÓn Peruana de Futbol (FPF) ได้ยื่นคำร้องต่อ สหพันธ์ฟุตบอลนานาชาติ หรือ ฟีฟ่า\n\nเรื่องสำคัญในครั้งนี้ก็คือ ขอให้สอบสวนทีมชาติเอกวาดอร์ กรณีส่งนักเตะผิดกฎลงสนาม หลังสงสัยว่า “ไบรอน กาสติลโญ” แบ็กของเอกวาดอร์ น่าจะเป็นนักเตะสัญชาติโคลอมเบีย และปลอมแปลงอายุจริง\n\nมีการระบุว่า โทษจากเหตุการณ์นี้ จะทำให้ เอกวาดอร์ อาจถูกปรับเป็นแพ้หมดทั้ง 8 เกมที่ กาสติลโญ่ ลงสนาม ซึ่งจะส่งผลให้ ชิลี มีแต้มแซงจากอันดับ 7 ขึ้นมารั้งอันดับ 4 คว้าสิทธิไปลุยรอบสุดท้ายโดยอัตโนมัติแทนทันที\n\nl 12 พฤษภาคม 2022\n\nสหพันธ์ฟุตบอลนานาชาติ (ฟีฟ่า) เปิดฉากสอบสวนทีมชาติเอกวาดอร์ หลังถูกกล่าวหาว่าพวกเขาส่งนักเตะที่มีสัญชาติโคลอมเบียลงสนามในศึกฟุตบอลโลก รอบคัดเลือก\n\nโดยที่ สหพันธ์ฟุตบอลชิลี หรือ The Football Federation of Chile (FFCH) ซึ่งเป็นองค์กรที่ควบคุมดูแล สมาคมฟุตบอลอาชีพประเทศชิลี(ANFP) อีกที ได้กระโดดเข้ามาสนับสนุนเรื่องนี้อย่างเต็มตัว\n\nl 10 มิถุนายน 2022\n\nคณะกรรมการวินัยของฟีฟ่า ได้ตัดสินว่า สหพันธ์ฟุตบอลเอกวาดอร์ หรือ The Ecuadorian Football Federation (FEF) และทีมชาติเอกวาดอร์ ไม่มีความผิดทุกกรณี และ ฟีฟ่า เองไม่มีคำตอบใดๆ ที่จะตอบ พร้อมทั้งขอยกเลิกการอุทธรณ์ของชิลี\n\nการตัดสินครั้งนี้ ANFP ยังคงสามารถเลือกที่จะอุทธรณ์คำตัดสินนี้ต่อคณะกรรมการอุทธรณ์ของ ฟีฟ่า\n\nl 13 กันยายน 2022\n\nมีการแฉเอกสารและคลิปเสียงที่ยืนยันหนักแน่นว่า กาสติลโญเป็นชาวโคลอมเบีย ผ่านสื่อต่างๆ และมีหลักฐานว่า มีผู้ช่วยเหลือในการปลอมแปลงเอกสารบางอย่าง เพื่อให้เขาเล่นให้เอกวาดอร์ ได้ในเวลาต่อมา\n\nหลักฐานทั้งหมดที่เพิ่งเปิดเผยกับสื่อชื่อดังอย่าง เดลี่เมล์ ในอังกฤษ ชิ้นนี้ ยังไม่ได้ใช้ในการประกอบพิจารณาคดีนี้เมื่อเดือนมิถุนายน แต่จะถูกนำไปประกอบการพิจารณาของคณะกรรมการอุทธรณ์ที่จะลงมติกันในวันที่ 16 กันยายน โดยคณะกรรมการอุทธรณ์ของฟีฟ่า\n\nเมื่อมาถึงวันที่ 16 กันยายน 2022\n\nคณะกรรมการอุทธรณ์ของฟีฟ่า ยืนยันแล้วว่า กาสติลโญ่ มีคุณสมบัติเพียงพอสำหรับทีมชาติเอกวาดอร์\n\nแถลงการณ์ของฟีฟ่า ระบุว่า “ตามเอกสารที่นำเสนอผู้เล่นถือสัญชาติเอกวาดอร์อย่างถาวร คำตัดสินในปัจจุบันยังคงอยู่ภายใต้การอุทธรณ์ต่อศาลอนุญาโตตุลาการกีฬา ดังนั้น เอกวาดอร์ จะได้แข่งขันฟุตบอลโลกต่อไป”\n\n“ตามเอกสารที่นำเสนอ ให้ถือว่าผู้เล่นมีสัญชาติเอกวาดอร์ถาวรตามมาตรา 5 วรรคหนึ่งของข้อบังคับของฟีฟ่าว่าด้วยการใช้กฎเกณฑ์นี้”\n\nสหพันธ์ฟุตบอลชิลี The Football Federation of Chile หรือ FFCH โจมตีทันทีว่าเป็น “วันที่มืดมน” สำหรับฟุตบอล หลังจากที่ ฟีฟ่า ปฏิเสธการอุทธรณ์เรื่องสิทธิ์ของไบรอน กาสติลโญ่ และปูทางให้เอกวาดอร์เข้าร่วมการแข่งขันฟุตบอลโลกปีนี้ที่กาตาร์\n\n“นี่คือวันที่มืดมนสำหรับฟุตบอลและความน่าเชื่อถือของระบบ” ฮอร์เก้ ยุนเก้ เลขาธิการทั่วไปของ FFCH กล่าว “วงการฟุตบอลได้รู้ถึงผู้เล่นที่ช่วยให้เอกวาดอร์ผ่านเข้ารอบสำหรับการแข่งขัน ฟุตบอลโลก ซึ่งยอมรับว่าเขาเกิดในโคลัมเบียและเขาได้รับหนังสือเดินทางเอกวาดอร์โดยใช้ข้อมูลเท็จ ไม่น่าแปลกใจที่เขาปฏิเสธที่จะเข้าร่วมการพิจารณาคดีของฟีฟ่า น่าแปลกใจตรงที่คณะกรรมการอุทธรณ์ ซึ่งล้มเหลวในการดำเนินการกับเรื่องนี้”\n\n“แน่นอนว่า เราจะส่งต่อเรื่องนี้ไปยังศาลอนุญาโตตุลาการกีฬา(CAS) เนื่องจากหลักฐานมีน้ำหนักชัดเจน และเราขอเรียกร้องให้คณะกรรมการอุทธรณ์ดำเนินการตัดสินอย่างรวดเร็ว เพราะมีความล่าช้าและการเลื่อนออกไปอย่างไม่สมเหตุสมผลเพียงพอในกรณีนี้”\n\nเอดูอาร์โด้ การ์เลซโซ่ ทนายความของสมาคมลูกหนังชิลี กล่าวเสริมว่า ผมไม่เคยเห็นความอยุติธรรมแบบนี้มาก่อนเลยในชีวิต ในฐานะทนายความ\n\n“มีเอกสารจำนวนมากที่พิสูจน์โดยปราศจากข้อสงสัยอันสมเหตุสมผลกว่า ผู้เล่นเกิดในโคลอมเบียเพียงคนเดียวเท่านั้น นอกจากนี้ทุกคนได้ยินคำสารภาพของเขา ในระหว่างการสอบสวนอย่างเป็นทางการที่ดำเนินการโดยสหพันธ์เอกวาดอร์ของตัวเอง นอกจากนี้ผู้เล่นยังพูดติดตลกกับระบบโดยไม่ได้เข้าร่วมการพิจารณาคดี และไม่มีผลใดๆ เกิดขึ้น แล้วยังต้องการอะไรอีก?”\n\nทีนี้น่าสนใจว่า “ยก 3” จะเกิดขึ้นหรือไม่กับเรื่องนี้\n\nบอลโลก 2022 หนนี้ “ยังคง” มีอะไรแปลกๆ อยู่เสมอ........\n\nบี แหลมสิงห์",
    "ทัพเรือเอลซัลวาดอร์ยึดโคเคนได้ หนักกว่า 3,640 กิโลกรัม มูลค่าประมาณ 3,300 ล้านบาท": "วันนี้ (28 ส.ค. 65) สำนักข่าวต่างประเทศรายงานว่า ทางการเอลซัลวาดอร์เปิดเผยว่า เจ้าหน้าที่กองทัพเรือสามารถยึดโคเคนน้ำหนักกว่า 3,640 กิโลกรัม คิดเป็นมูลค่าในตลาดถึง 91 ล้านเหรียญสหรัฐฯ หรือประมาณ 3,300 ล้านบาทโดยเจ้าหน้าที่ได้ปฏิบัติการตรวจยึด 2 ครั้ง ซึ่งนับเป็นโคเคนล็อตใหญ่ที่สุดที่เคยตรวจยึดได้ในแถบประเทศอเมริกากลาง ในปี 2565 โดยเจ้าหน้าที่ได้ลำเลียงของกลางขึ้นมาบริเวณท่าเรือลาคอนคอร์เดียทั้งนี้ เจ้าหน้าที่สามารถจับกุมผู้ต้องสงสัยได้ 9 คน เป็นชาวเอลซัลวาดอร์ 3 คน, ชาวโคลอมเบีย 2 คน และชาวกัวเตมาลา 4 คน",
    "เติมขุมกำลัง.! แมนยู สนเซ็นฟรี อาริอาส แข่งตำแหน่ง ดาโลท์ อีกราย": "แมนเชสเตอร์ ยูไนเต็ด เตรียมคว้าตัว ซานติอาโก้ อาริอาส นักเตะไม่มีสังกัด มาช่วย ดิโอโก้ ดาโลท์ ในตำแหน่งแบ็คขวาเพิ่มแล้ว\n\nแมนเชสเตอร์ ยูไนเต็ด ทีมชั้นนำในศึกพรีเมียร์ลีกอังกฤษ เตรียมลงตลาดนักเตะไม่มีสังกัด เพื่อหานักเตะเพิ่มโดยเล็งไปตำแหน่งแบ็คขวาให้มาช่วยแข่งขันในตำแหน่งที่ ดิโอโก้ ดาโลท์ ประจำการอยู่ในเวลานี้ โดยทางสโมสรได้เล็งคว้าตัว ซานติอาโก้ อาริอาส อดีตกองหลัง แอตเลติโก มาดริด ที่ถูกยกเลิกสัญญาไปก่อนหน้านี้นั่นเอง\n\nอย่างไรก็ตามทาง เอริค เทน ฮาก ผู้จัดการทีม \"ปีศาจแดง\" ในเวลานี้ได้จัดการเซ็นสัญญานักเตะใหม่ 6 รายมาเสริมทัพก่อนปิดตลาด อย่างไรก็ดี ดูเหมือนว่าเขายังต้องการเสริมตำแหน่งแบ็คขวาอยู่ และ คาดว่า อาริอาส แบ็คโคลอมเบีย ที่โดนทัพ \"ตราหมี\" ยกเลิกสัญญาไปคือเป้าหมายที่เขาต้องการมาร่วมทีม\n\nดาโลท์ ยึดตำแหน่งแบ็คขวาตัวจริงของสโมสรในฤดูกาลนี้ อย่างไรก็ดีจากการที่ แอรอน-วาน บิสซาก้า นั้นไม่สามารถกดดันในตำแหน่งนี้ได้เลย ดูเหมือนเขาจะกลายเป็นส่วนเกิน ทำให้ เทน ฮาก ยังคงอยากได้คนใหม่มาเป็นตัวเลือก และการที่เล็ง อาริอาส ไว้เป็นตัวเลือก พวกเขาก็พร้อมเตรียมเซ็นสัญญายาว 2 ปี หากแข้งชาวโคลอมเบีย ตกลงโยกมาอยู่ในถิ่นโอลด์ แทร็ฟฟอร์ด ในเวลานี้อีกด้วย\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "ลือ แมนยู พิจารณายื่นซิวอดีตแบ็คขวา แอตเลติโก มาดริด ฟรีเอเยนต์": "",
    "ตารางแข่งขันวอลเลย์บอลหญิงชิงแชมป์โลก 2022 ถ่ายทอดสดทีมไทยทุกนัด": "ตารางแข่งขันวอลเลย์บอลหญิงชิงแชมป์โลก 2022 ระหว่างวันที่ 23 กันยายน ถึง 15 ตุลาคม 2565 Workpoint ถ่ายทอดสดลูกยางสาวไทยทุกนัด\n\nเข้าสู่ฤดูกาล “วอลเลย์บอล” ชิงความเป็นเจ้าลูกยางโลกกับศึก “วอลเลย์บอลหญิงชิงแชมป์โลก 2022” ที่มี 24 ชาติมหาอำนาจลูกยางสาวเข้าร่วมชิงชัย หนึ่งในนั้นมีทีม “วอลเลย์บอลหญิงไทย” เข้าร่วมแข่งขันด้วย รอบแรกจะเริ่มระเบิดความมันส์วันที่ 23 กันยายน 2565 ช่อง Workpoint ได้ลิขสิทธิ์ถ่ายทอดสดทุกนัด\n\n14 คนในทัพลูกยางสาวไทยเตรียมเดินทางไปแข่ง FIVB 2022 Volleyball Women’s World Championship ในวันที่ 19 กันยายน 2565 ณ ประเทศเจ้าภาพ เนเธอแลนด์กับโปแลนด์ หลังเพิ่งคว้าแชมป์อาเซียนกรังด์ปรีซ์ 2022 มาหมาด ๆ (คลิกดูรายชื่อนักกีฬาที่นี่)\n\nรูปแบบการแข่งขันของวอลเลย์บอลหญิงชชิงแชมป์โลก 2022 รอบแรก จะแบ่งเป็น 4 กลุ่ม กลุ่มละ 6 ทีม ดังนี้\n\nกลุ่มเอ : เนเธอร์แลนด์ อิตาลี เบลเยียม ปวยร์โตรีโก แคเมอรูน เคนยา\n\nกลุ่มบี : โปแลนด์ ตุรกี สาธารณรัฐโดมินิกัน เกาหลีใต้ ไทย โครเอเชีย\n\nกลุ่มซี : สหรัฐ เซอร์เบีย เยอรมนี บัลแกเรีย แคนาดา คาซัคสถาน\n\nกลุ่มดี : บราซิล จีน ญี่ปุ่น โคลอมเบีย อาร์เจนตินา เช็กเกีย\n\nโดยทีมที่มีผลงานดีที่สุด 4 อันดับแรกของแต่ละกลุ่มจะผ่านเข้าสู่รอบ 2\n\nตารางแข่งขันวอลเลย์บอลหญิงชิงแชมป์โลก 2022 รอบแบ่งกลุ่ม\n\nวันที่ 23 กันยายน 2565\n\n23.00 น. โปแลนด์ พบ โครเอเชีย\n\n01.00 น. เนเธอร์แลนด์ พบ เคนยา\n\nวันที่ 24 กันยายน 2565\n\n18.00 น. ตุรกี พบ ไทย ถ่ายทอดสด Workpoint ถ่ายทอด ออนไลน์ VBTV คลิก\n\n19.00 น. เบลเยี่ยม พบ ปัวโตริโก\n\n20.00 น. อิตาลี พบ แคมารูน\n\n09.30 น. โดมินิกัน พบ เกาหลีใต้\n\n23.30 น. สหรัฐ พบ คาซัคสถาน\n\n00.30 น. บราซิล พบ เช็ก\n\nวันที่ 25 กันยายน 2565\n\n18.00 น. เบลเยี่ยม พบ เคนยา\n\n19.00 น. จีน พบ อาร์เจนตินา\n\n19.15 น. ญี่ปุ่น พบ โคลอมเบีย\n\n21.00 น. เนเธอร์แลนด์ พบ แคมารูน\n\n00.00 น. เยอรมนี พบ บัลแกเรีย\n\n01.00 น. เซอร์เบีย พบ แคนาดา\n\nวันที่ 26 กันยายน 2565\n\n19.15 น. ญี่ปุ่น พบ เช็ก\n\n20.30 น. เช็ก พบ คาซัคสถาน\n\n21.00 น. เซอร์เบีย พบ บัลแกเรีย\n\n23.00 น. อิตาลี พบ ปัวโตริโก\n\n23.30 น. บราซิล พบ อาร์เจนตินา\n\n02.00 น. สหรัฐ พบ แคนาดา\n\nวันที่ 27 กันยายน 2565\n\n19.00 น. ตุรกี พบ เกาหลีใต้\n\n19.00 น. จีน พบ โคลอมเบีย\n\n22.30 น. โดมินิกัน พบ โครเอเชีย\n\n23.00 น. อิตาลี พบ เบลเยี่ยม\n\n01.00 น. แคมารูน พบ เคนยา\n\n01.30 น. โปแลนด์ พบ ไทย ( ดูสถิติ\n\nวันที่ 28 กันยายน 2565\n\n19.00 น. ไทย พบ โครเอเชีย\n\n19.15 น. จีน พบ ญี่ปุ่น\n\n20.00 น. บราซิล พบ โคลอมเบีย\n\n22.30 น. ตุรกี พบ โดมินิกัน\n\n23.00 น. อาร์เจนตินา พบ เช็ก\n\n01.00 น. เนเธอร์แลนด์ พบ ปัวโตริโก\n\n01.30 น. โปแลนด์ พบ เกาหลีใต้\n\nวันที่ 29 กันยายน 2565\n\n18.00 น. แคนาดา พบ คาซัคสถาน\n\n19.00 น. เกาหลีใต้ พบ ไทย\n\n21.00 น. เซอร์เบีย พบ เยอรมนี\n\n22.30 น. ตุรกี พบ โครเอเชีย\n\n23.00 น. อิตาลี พบ เคนย่า\n\n24.00 น. สหรัฐ พบ บัลแกเรีย\n\n01.30 น. โปแลนด์ พบ โดมินิกัน\n\n02.00 น. ปัวโตริโก พบ แคมารูน\n\nวันที่ 30 กันยายน 2565\n\n18.00 น. เซอร์เบีย พบ คาซัคสถาน\n\n19.00 น. จีน พบ เช็ก\n\n19.45 น. บราซิล พบ ญี่ปุ่น\n\n21.00 น. บัลแกเรีย พบ แคนาดา\n\n23.00 น. โคลอมเบีย พบ อาร์เจนตินา\n\n00.00 น. สหรัฐอเมริกา พบ เยอรมนี\n\n01.00 น. เนเธอร์แลนด์ พบ เบลเยี่ยม\n\nวันที่ 1 ตุลาคม 2565\n\n18.00 น. บัลแกเรีย พบ คาซักสถาน\n\n19.00 น. บราซิล พบ จีน\n\n19.00 น. โดมินิกัน พบ ไทย\n\n21.00 น. เยอรมนี พบ แคนาดา\n\n21.00 น. ปัวโตริโก พบ เคนยา\n\n22.30 น. เกาหลีใต้ พบ โครเอเชีย\n\n23.00 น. โคลอมเบีย พบ เช็ก\n\n00.00 น. สหรัฐอเมริกา พบ เซอร์เบีย\n\n01.30 น. โปแลนด์ พบ ตุรกี\n\nวันที่ 2 ตุลาคม 2565\n\n18.00 น. เบลเยี่ยม พบ แคมารูน\n\n19.15 น. ญี่ปุ่น พบ อาร์เจนตินา\n\n21.00 น. เนเธอร์แลนด์ พบ อิตาลี\n\nตารางแข่งขันวอลเลย์บอลหญิงชิงแชมป์โลก 2022 รอบ 2\n\nจัดขึ้นระหว่างวันที่ 4-9 ตุลาคม 2565 นำทีมที่ดีที่สุด 4 ทีมของแต่ละสายมาจับคู่พบกัน\n\nเมื่อจบรอบที่ 2 จะนำ 8 ทีมที่ดีที่สุดมาแข่งรอบ ก่อนรองชนะเลิศแบบน็อกเอ้าทต์ ใครชนะเข้าสู่รอบรองชนะเลิศ ระหว่างวันที่ 12-13 ตุลาคม 2565 และรอบชิงชนะเลิศจะจึงขึ้นวันที่ 15 ตุลาคม 2565\n\nส่วนรายละเอียดรออัปเดตอีกครั้ง\n\nร่วมส่งแรงใจแรงเชียร์ ดูถ่ายทอดสดวอลเลย์บอลหญิงไทย ในศึกวอลเลย์บอลหญิงชิงแชมป์โลก 2022 สด ทางทีวีช่อง Workpoint และดูออนไลน์ทาง แอปพลิเคชั่น Volleyball World\n\nข้อมูลและภาพจาก : Volleyball world",
    "วิบากกรรมผู้นำประเทศ สยามรัฐ": "เสรี พงศ์พิศ\n\nFb Seri Phongphit\n\nAnimal farm ของ George Orwell เขียนมา 70 กว่าปี เปลี่ยนผู้นำจากคนไปเป็นหมู จากหมูกลับไปเป็นคน วนเวียนไปมาไม่รู้กี่รอบ ประเทศต่างๆ ยังเป็น “ฟาร์มสัตว์” ที่แย่งอำนาจกันเหมือนเดิม\n\nประเทศศรีลังกา เคยประกาศหลายสิบปีก่อนว่าจะพัฒนาให้เหมือนสิงคโปร์ แต่ตอนนี้ล้มละลาย ไล่ประธานาธิบดี ไล่นายกฯ ผู้นำประเทศทั้งตระกูล “ราชปักษา” ที่ถูกหาว่า “โกงทั้งโคตร” ออกนอกประเทศ\n\nมาเลเซียจับอดีตนายกรัฐมนตรีราจิบ นาซัก ติดคุก 12 ปี ที่อาร์เจนตินา อัยการเสนอศาลให้ลงโทษจำคุก 12 ปีรองประธานาธิบดีกริสตินา เฟร์นันเดซ เด กีร์ชเนร์ ด้วยข้อหา “คอร์รัปชัน” เมื่อครั้งเป็นประธานาธิบดีระหว่างปี 2007-2015 ต่อจากสามี\n\nเปโดร กัสติโย ประธานาธิบดีเปรูจากพรรค “สังคมนิยม” ได้รับเลือกเพียงปีเดียว แต่ถูกลงมติ “ไล่” จากสภาสองครั้งด้วยข้อหา “คอร์รัปชัน” แต่ไม่สำเร็จ เป็นอดีตครูโรงเรียนประถม ผู้นำสหภาพ ที่นำการนัดหยุดงานประท้วงรัฐบาลเรื่องงบประมาณการศึกษาของชาติ\n\nละตินอเมริกายังมีปัญหาเกี่ยวกับผู้นำในอีกหลายประเทศ ไม่ว่าบราซิลที่กำลังจะเลือกตั้ง หรือเวเนซุเอลา ที่ “ซ้ายจัด” อย่างชัดเจนตั้งแต่อดีตประธานาธิบดีฮูโก ชาเวซ ที่ถึงแก่กรรม นายมาดูโร อดีตคนขับรถบัส และประธานสหภาพ ผงาดขึ้นมาทางการเมืองเมื่อปี 2000 และเป็นประธานาธิบดีตั้งแต่ปี 2013\n\nนายมาดูโรนำเวเนซุเอลาฝ่าวิกฤติแบบฝุ่นตลบมองไม่เห็นทางมานานหลายปี ชาวบ้านอดอยากยากแค้น อพยพหนีไปประเทศอื่น 3 ล้านคน ประเทศล้มละลาย เงินเฟ้อสี่แสนเปอร์เซ็นต์ วันนี้ลดลงมาเหลือร้อยกว่า เป็นประเทศที่มีน้ำมันและก๊าซมากที่สุดประเทศหนึ่ง แต่นายชาเวซยึดจากเอกชนมาเป็นของรัฐ อเมริการับไม่ได้ บอยคอตและหาทางโค่นนายชาเวซและนายมาดูโรหลายวิธี แต่ไม่สำเร็จ\n\nละตินอเมริกาได้ผู้นำประเทศ “ฝ่ายซ้าย” อย่างท่วมท้นตั้งแต่ปี 2018 จนถึงวันนี้ ที่เม็กซิโก โบลิเวีย อาร์เจนตินา ชิลี เปรู เอกวาดอร์ ล่าสุดที่โคลอมเบีย และอาจจะได้อีกคนที่บราซิลในปลายปีนี้\n\nกระแสฝ่ายซ้ายที่กลับมาเป็นผู้นำมาจากสภาวะปัญหาเศรษฐกิจสังคมของประเทศ ความเหลื่อมล้ำ ความไม่เป็นธรรมทางสังคม ที่คนจนคนรากหญ้าเผชิญ ทำให้พรรคฝ่ายซ้ายที่ยืนอยู่ข้างคนจนได้รับโอกาส\n\nแต่ก็ไม่สามารถแก้ปัญหาเศรษฐกิจของบ้านเมืองได้มากนัก เพราะอิทธิพลของอเมริกาและประเทศพัฒนาที่ครอบงำทวีปนี้มานาน ผลประโยชน์มหาศาลที่ไม่อาจให้หลุดไปโดยง่าย จึงเห็นบทบาทสหรัฐอเมริกาเบื้องหน้าเบื้องหลังประเทศเหล่านี้ในรูปแบบต่างๆ\n\nนายกุสตาโว เปโตร ประธานาธิบดีคนใหม่ของโคลอมเบีย ประกาศนโยบาย 10 ข้อในวันปฏิญาณตนเข้ารับตำแหน่งเมื่อต้นเดือนสิงหาคม หนึ่งในนั้น คือ “สร้างสันติภาพถ้วนหน้า” (total paz) บอกว่า พร้อมที่จะ “พูดคุย” กับทุกฝ่าย รวมทั้งบรรดานักรบนักสู้กู้ชาติบนดินใต้ดิน ในป่าในเมือง (guerillas)\n\nนายเปโตร ผู้นำที่น่าจับตา เป็นอดีตนักรบกู้ชาติ ที่ทิ้งปืนออกมาสู้กันทางการเมืองตั้งแต่ 30 กว่าปีก่อน ศึกษาเศรษฐศาสตร์ การบริหารในและต่างประเทศจนได้ปริญญาเอก เสนอให้ยูเอ็นทบทวนยุทธศาสตร์การปราบปรามยาเสพติด ที่เน้นแต่จัดการกับคนค้ายา แต่ไม่ได้ทำการป้องกันในบ้านเมืองตนเองเข้มแข็งพอ\n\nเขาประกาศไม่กี่วันก่อนว่า พร้อมที่จะเจรจากับนักค้ายา บอกว่าจะไม่ส่งต่อไปให้สหรัฐเหมือนที่ทำกันมา เพราะคนเหล่านั้นส่วนใหญ่ตายในคุก แต่ถ้าหากไม่เจรจา ไม่เลิก จับได้ก็จะส่งแน่\n\nไม่ว่าอเมริกาจะรับแนวทางดังกล่าวหรือไม่ นายเปโตรแสดงให้เห็น “กระบวนทัศน์” ใหม่ในเรื่องการแก้ปัญหายาเสพติด และมองเห็น “การแบ่งแยกและปกครอง” ของอำนาจนอกประเทศต่อโคลอมเบีย\n\nสถานการณ์การเมืองในประเทศต่างๆ ส่วนใหญ่ ไม่ว่ากำลังพัฒนา หรือพัฒนาแล้ว ต่างก็อยู่ในสภาวะของความแตกแยกแบ่งฝ่ายของพลเมืองเป็นสองขั้วชัดเจน หลายแห่งถึงกับออกมาเข่นฆ่าราวี หรือไม่ก็สู้กันในรูปแบบต่างๆ ทางสังคม เศรษฐกิจ และการเมือง จนประเทศชาติหยุดนิ่งถอยหลัง ไม่ก้าวหน้าพัฒนา\n\nมีนักวิเคราะห์การเมืองในสหรัฐบอกว่า ไม่ว่านายโดนัลด์ ทรัมป์ จะกลับมาเป็นประธานาธิบดีในสมัยหน้าอีกหรือไม่ ไม่ใช่ปัญหา ใครมาก็ไม่ได้สร้างความแตกต่างให้สังคมอเมริกันที่แตกแยกหนักหน่วงอยู่แล้ว\n\nการเติบโตของขบวนการขวาจัด จนถึง “นาซีใหม่” ในหลายรูปแบบที่ยุโรป เป็นเรื่องที่น่าติดตาม ไม่ว่าที่ฝรั่งเศส เยอรมนี และที่อิตาลี ที่กำลังจะมีการเลือกตั้ง ที่โพลยกให้พรรคขวาจัดที่มีผู้นำเป็นสตรีวัย 40 จะได้รับเลือกตั้งมากที่สุด และถ้าได้เป็นนายกรัฐมนตรี อาจนำอิตาลีไปสู่ความขัดแย้งมากกว่าเดิม\n\nผู้นำประเทศหลายคนใช้แนวคิด “แบ่งแยกแล้วปกครอง” แม้วันเข้ารับตำแหน่งจะประกาศเสียงดังว่า จะเป็นผู้นำของคนทั้งประเทศ ประเทศไทยก็ไม่ยกเว้น เห็นได้ตลอดมาว่าประเทศนี้มีกี่ฝักกี่ฝ่าย\n\nหลายประเทศชื่นชมประเทศไทยที่ใช้นโยบาย 66/23 ทำให้ “คนเข้าป่า” กลับออกมาร่วมกันพัฒนาบ้านเมืองว่าเป็นผลของวิสัยทัศน์ของผู้นำ แต่ความจริง คงมาจากการ “ล่มสลาย” ของพรรคคอมนิวนิสต์ไทย มากกว่า เนื่องด้วยสถานการณ์ทางการเมืองในภูมิภาคนี้ที่เมื่อ “พคท.” ไม่ได้รับการสนับสนุนจากพันธมิตรต่างประเทศ ก็ยากที่จะคงอยู่ต่อไปได้ ผู้นำไทยจึง “รับลูก” ต้อนรับคน “กลับบ้าน” ความขัดแย้งทางสังคมไม่ได้หมดไป เปลี่ยนเพียงรูปแบบ และขบวนการเท่านั้น\n\nประเทศไทยได้พยายามใช้ “สุนทรียสนทนา” มานานจนคนทั่วไปลืมไปแล้ว สิ้นหวังกับสถานการณ์ที่ “พูดคุยกันไม่ได้” แบ่งฝักแบ่งฝ่ายชัดเจน แบ่งแยกแล้วปกครอง จึงมีแต่เรื่องซื้อสิทธิ ซื้อคน ซื้อนักการเมือง เรื่อง “งูเห่า” จึงเป็นเรื่อง “ธรรมดา” และสัญลักษณ์ของสังคมที่แตกแยก และแสวงประโยชน์\n\nผู้นำการเมืองไทยไม่มีวิสัยทัศน์ “สันติภาพถ้วนหน้า” อย่างผู้นำโคลอมเบีย ถ้ามี จังหวัดชายแดนภาคใต้ และสังคมโดยรวมไม่น่าจะอยู่ในสภาพเช่นนี้ ที่มีเสื้อเหลือง เสื้อแดง สะหลิ่ม สามกีบ ทั้งแตกต่างและแตกแยกสร้างสมความเกลียดชัง สู้กันไม่เพียงแต่ทางความคิด แต่พร้อมที่จะนองเลือดเมื่อถึงจุดเดือด\n\nนักการเมืองสร้างได้แต่พรรคในบ้านเมืองที่แตกแยก รัฐบุรุษสร้างชาติ สร้างบ้านเมืองที่สมานฉันท์"
}