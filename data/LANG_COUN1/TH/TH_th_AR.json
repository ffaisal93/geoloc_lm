{
    "ใครก็ห้ามแตะ ชมปฏิกิริยาแข้ง “อาร์เจนตินา” หลัง “เมสซี” โดนเล่นนอกเกม (คลิป)": "วันที่ 24 ก.ย. 65 ควันหลงการแข่งขันฟุตบอลอุ่นเครื่อง ระหว่าง “ฟ้าขาว” อาร์เจนตินา และฮอนดูรัส ที่สนามกลาง ฮาร์ด ร็อก สเตเดียม ประเทศสหรัฐอเมริกา ผลปรากฏว่า อาร์เจนตินา ยังโชว์ความแข็งแกร่ง ถล่มเอาชนะ ฮอนดูรัสไปได้ 3-0 จากการทำประตูของ เลาตาโร มาร์ติเนซ (นาที 16) และ ลิโอเนล เมสซี (จุดโทษนาที 45+2, 69)\n\nโดยคลิปเหตุการณ์ดังกล่าวมีแฟนบอลอาร์เจนตินา เข้ากดถูกใจ และแสดงความคิดเห็นเป็นจำนวนมาก อาทิ อาร์เจนตินารักและปกป้องเมสซีมาก ตรงกันข้ามกับ เปเอสเช จริงๆ, ว้าว ผู้เล่นอาร์เจนตินาทุกคนปกป้องเมสซี สิ่งนี้ไม่ได้เกิดขึ้นในฟุตบอลโลกที่ผ่านมา และพวกเขายอมทำสงครามเพื่อเมสซี\n\nสำหรับโปรแกรมนัดต่อไป อาร์เจนตินา เตรียมอุ่นเครื่องกับจาเมกา ที่นิวเจอร์ซีย์ ในวันอังคารที่ 28 กันยายน เวลา 07.00 น. ตามเวลาประเทศไทย",
    "\"เมสซี\"ยิงเบิ้ลให้ \"อาร์เจนตินา\"อุ่นแข้งสวย": "ลิโอเนล เมสซี ดาวเตะทีมชาติอาร์เจนตินา ทำคนเดียว 2 ประตูช่วยให้ “ฟ้าขาว” เอาชนะฮอนดูรัส 3-0 ในเกมอุ่นเครื่องที่ฮาร์ด ร็อก สเตเดี้ยม เมืองไมอามี รัฐฟลอริดา เมื่อเช้าวันเสาร์ที่ผ่านมาตามเวลาไทย\n\nเลาทาโร มาร์ติเนซ ยิงให้อาร์เจนตินาขึ้นนำก่อนนาที 16 ก่อนหนีห่างเป็น 2-0 ช่วงท้ายครึ่งแรกเมื่อ โจวานนี โล เซลโซ โดนทำฟาวล์ เมสซี รับหน้าที่ยิงเข้าไป ก่อนที่กองหน้าวัย 35 ปี ยิงปิดท้ายนาที 69\n\nอาร์เจนตินา ไม่แพ้ใคร 34 นัดติดต่อกัน นัดต่อไปอุ่นเครื่องกับจาเมกา ที่นิวเจอร์ซีย์ ในวันอังคารตามเวลาท้องถิ่น",
    "อาร์เจนตินา : ชายชักปืนหวังลอบสังหารอดีตประธานาธิบดีอาร์เจนตินา": "รองประธานาธิบดีอาร์เจนตินารอดการรอดสังหารฉิวเฉียด เพียงเพราะปืนขัดลำกล้อง\n\nที่มาของภาพ, Reuters คำบรรยายภาพ, ปืนขัดลำกล้อง ทำให้อดีตผู้นำอาร์เจนฯ รอดชีวิตฉิวเฉียด﻿\n\n2 กันยายน 2022\n\nตำรวจอาร์เจนตินาได้จับกุมชายคนหนึ่ง หลังจ่อปืนในระยะประชิด เพื่อหวังลอบสังหารอดีตประธานาธิบดี คริสตินา เฟอร์นันเดซ เดอ เคิร์ชเนอร์ ซึ่งปัจจุบัน ดำรงตำแหน่งรองประธานาธิบดี ระหว่างที่เธอกำลังพบปะกับผู้สนับสนุนนอกบ้านพัก\n\nภาพเหตุการณ์แสดงให้เห็นชายคนหนึ่งในฝูงชน เล็งปืนไปที่หน้าของของนางเดอ เคิร์ชเนอร์ ในระยะประชิด และในเสี้ยววินาทีนั้น เจ้าหน้าที่ได้เข้ารวบตัวชายคนดังกล่าว\n\nนางเดอ เคิร์ชเนอร์ ไม่ได้รับบาดเจ็บจากเหตุการณ์นี้ ที่เกิดขึ้นหน้าบ้านพักของเธอในกรุงบัวโนสไอเรส\n\nด้านประธานาธิบดีอาร์เจนตินาเผยว่า ปืนกระบอกที่ใช้ก่อเหตุ บรรจุกระสุน 5 นัด แต่ตอนที่มือปืนลั่นไก ปืนกลับขัดลำกล้อง ทำให้นางเดอ เคิร์ชเนอร์ รอดชีวิตหวุดหวิด\n\n\"﻿คริสตินายังมีชีวิตอยู่ได้ เพียงเพราะปืนที่บรรจุกระสุน 5 นัด ขัดลำกล้อง\" ประธานาธิบดีเฟอร์นานเดซ กล่าวระหว่างการปราศรัย\n\nอดีตประธานาธิบดีหญิงของอาร์เจนตินากำลังเผชิญกับข้อหาคอรัปชัน ซึ่งเธอปฏิเสธทุกข้อกล่าวหา โดยเหตุการณ์เกิดขึ้นในช่วงที่เธอพึ่งกลับจากศาล และพบปะกับผู้สนับสนุน\n\nรัฐมนตรีเศรษฐกิจของอาร์เจนตินา เซอร์จิโอ แมสซา เรียกความพยายามยิงปืนใส่นางเดอ เคิร์ชเนอร์ ว่าเป็น “ความพยายามลอบสังหาร”\n\n“เมื่อความเกลียดชังและความรุนแรงอยู่เหนือการโต้เถียง สังคมจะถูกทำลายและเหตุการณ์แบบนี้จะยิ่งเพิ่มขึ้น มันคือความพยายามลอบสังหาร” เขากล่าวในทวิตเตอร์\n\nที่มาของภาพ, Reuters คำบรรยายภาพ, อดีตประธานาธิบดี คริสตินา เฟอร์นันเดซ เดอ เคิร์ชเนอร์ เกือบถูกลอบสังหาร\n\nภาพเหตุการณ์อีกมุมหนึ่งที่มีผู้บันทึกไว้ได้และแชร์ในทวิตเตอร์ แสดงให้เห็นชายผู้ก่อเหตุจ่อปืนห่างจากใบหน้าของนางเดอ เคิร์ชเนอร์ เพียงไม่กี่นิ้ว ก่อนที่นางเดอ เคิร์ชเนอร์ จะกรีดร้องและก้มศีรษะหนี\n\nขณะที่ภาพวิดีโอจากผู้ใช้สังคมออนไลน์อีกคน แสดงให้เห็นฝูงชนพยายามบังตัวนางเดอ เคิร์ชเนอร์ ไม่ให้มือปืนเข้าถึงตัวได้\n\nโฆษกสำนักงานตำรวจอาร์เจนตินาบอกกับสำนักข่าวรอยเตอร์สว่า ได้จับกุมมือปืนรายนี้แล้ว และยึดอาวุธปืนที่ตกห่างจากจุดเกิดเหตุเพียงไม่กี่เมตรไว้ได้ พร้อมระบุว่า ชายผู้ก่อเหตุน่าจะมีเชื้อสายชาวบราซิล\n\nช่วงไม่กี่วันที่ผ่านมา ประชาชนหลายร้อยคนได้รวมตัวกันหน้าบ้านของอดีตประธานาธิบดีวัย 69 ปี เพื่อให้การสนับสนุนการต่อสู้คดีคอรัปชัน\n\nที่มาของภาพ, Reuters คำบรรยายภาพ, นางเดอ เคิร์ชเนอร์ ไม่ได้รับบาดเจ็บจากเหตุการณ์นี้\n\nนางเดอ เคิร์ชเนอร์ ถูกกล่าวหาว่า ฉ้อฉลต่อรัฐและมีส่วนเกี่ยวข้องกับการโยกย้ายงบประมาณสาธารณะ เพื่อประโยชน์ส่วนตน ในช่วงที่เธอเป็นประธานาธิบดีระหว่างปี 2007-2015\n\nถ้าศาลตัดสินว่าเธอมีความผิดจริง อัยการร้องขอให้ลงโทษนางเดอ เคิร์ชเนอร์ ด้วยการจำคุก 12 ปี และสั่งห้ามลงเล่นการเมืองตลอดชีวิต",
    "อาร์เจนตินา ขึ้นอัตราดอกเบี้ยสู่ 75% นักเศรษฐศาสตร์คาดเงินเฟ้อใกล้แตะ 100%": "อาร์เจนตินา ปรับขึ้นอัตราดอกเบี้ยอ้างอิงเป็นครั้งที่ 9 ตั้งแต่ต้นปี สู่ระดับ 75% เพื่อสนับสนุนสกุลเงินท้องถิ่น และควบคุมอัตราเงินเฟ้อที่คาดว่าจะเร่งตัวแตะ 95% ภายในสิ้นปีนี้ ตามข้อตกลงกู้เงินของ IMF ที่ระบุว่า อาร์เจนตินาต้องรักษาอัตราดอกเบี้ยให้สูงกว่าอัตราเงินเฟ้อ\n\nธนาคารกลางอาร์เจนตินาปรับขึ้นอัตราดอกเบี้ยอ้างอิงอีก 5.5% สู่ระดับ 75% นับเป็นการปรับขึ้นดอกเบี้ยครั้งที่ 9 ของปีนี้ หลังจากดัชนีราคาผู้บริโภคในเดือนสิงหาคมพุ่งขึ้นเกือบ 79% เร็วที่สุดในรอบ 30 ปี\n\nข่าวที่เกี่ยวข้อง\n\nโดยในแถลงการณ์ของคณะกรรมการธนาคารกลางอาร์เจนตินา ยังระบุว่า อาร์เจนตินาตั้งใจที่จะลดระดับหนี้ระยะสั้นที่ธนาคารกลางถือครองลงในปีหน้า แต่ไม่ได้ระบุรายละเอียดเพิ่มเติม\n\nเมื่อต้นสัปดาห์ที่ผ่านมา Miguel Pesce ประธานธนาคารกลางอาร์เจนตินา และ Sergio Massa รัฐมนตรีกระทรวงเศรษฐกิจอาร์เจนตินา ยืนยันในการประชุมร่วมกับ Kristalina Georgieva ผู้อำนวยการกองทุนการเงินระหว่างประเทศ (IMF) ว่าอาร์เจนตินามุ่งมั่นที่จะดำเนินการตามข้อตกลงมูลค่า 4.4 หมื่นล้านดอลลาร์สหรัฐ ที่ทำร่วมกับ IMF โดยสาระสำคัญของข้อตกลงนี้ ยังรวมถึงการรักษาอัตราดอกเบี้ยให้สูงกว่าอัตราเงินเฟ้อด้วย\n\nขณะที่ Adriana Dupita นักเศรษฐศาสตร์ลาตินอเมริกาจาก Bloomberg Economics กล่าวว่า การปรับขึ้นอัตราดอกเบี้ยครั้งใหม่สอดคล้องกับอัตราเงินเฟ้อที่เพิ่มขึ้นในปัจจุบัน แต่อาจไม่เพียงพอที่จะควบคุมอัตราเงินเฟ้อหรือเพิ่มเงินสำรองได้ นอกจากนี้เงินเปโซอาร์เจนตินายังเสี่ยงที่จะอ่อนค่าอย่างรวดเร็วในเร็วๆ นี้ ถือเป็นการบั่นทอนความสามารถของอัตราดอกเบี้ยใหม่ในการโน้มน้าวให้ครัวเรือนออมเงินหรือลงทุนด้วยเงินเปโซด้วย\n\nตามการสำรวจความคิดเห็นของนักเศรษฐศาสตร์ โดยธนาคารกลางอาร์เจนตินาคาดการณ์ว่า อัตราเงินเฟ้อของประเทศจะเร่งตัวแตะ 95% ภายในสิ้นปีนี้\n\nทั้งนี้ ธนาคารกลางในกลุ่มประเทศลาตินอเมริกาหลายประเทศได้ขึ้นอัตราดอกเบี้ยในปีนี้เพื่อต่อสู้กับเงินเฟ้อ อย่างไรก็ตาม ราคาสินค้าในประเทศก็ยังคงเพิ่มขึ้นอย่างต่อเนื่อง เนื่องจากพนักงานและภาคธุรกิจต่างๆ มักใช้แต่เงินสด ทำให้การส่งต่อนโยบายการเงินมีประสิทธิภาพน้อยกว่าในประเทศที่พัฒนาแล้ว\n\nอ้างอิง:",
    "ข่าวโรงกลั่นน้ำมันระเบิดใน ประเทศอาร์เจนตินา": "สำนักข่าวต่างประเทศรายงานว่า โรงกลั่นน้ำมันระเบิด โดยเกิดเหตุเพลิงไหม้ที่บริเวณถังเก็บน้ำมัน ภายในโรงกลั่นน้ำมัน นิว อเมริกัน ออยล์ (New American Oil) ในจังหวัดนิวเกวน ทางตะวันตกของ ประเทศอาร์เจนตินาโดยก่อนเกิดระเบิดอย่างรุนแรงตามมา ส่งผลให้มีคนงานเสียชีวิตอย่างน้อย 3 คน บาดเจ็บอีก 3 คน ในจำนวนนี้เป็นเจ้าหน้าที่ดับเพลิง 2 นาย ส่วนสาเหตุของเพลิงไหม้ครั้งนี้ยังอยู่ระหว่างการสืบสวนทั้งนี้โรงกลั่นน้ำมันระเบิดครั้งนี้ ทำให้กลุ่มสหภาพแรงงานน้ำมันที่ใหญ่ที่สุดในประเทศอาร์เจนตินา ซึ่งมีสมาชิกราว 25,000 คน ตัดสินใจรวมตัวกันหยุดงานประท้วง โดยระบุว่า พวกเขาเบื่อหน่ายต่อความไม่สนใจในสวัสดิภาพและชีวิตของคนงาน พร้อมเรียกร้องให้มีมาตรการด้านความปลอดภัยของคนงานมากยิ่งขึ้น",
    "": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nลีโอเนล เมสซี่ ทำคนเดียวสองประตูนำ อาร์เจนตินา สยบ ฮอนดูรัส 3-0 ในเกมอุ่นเครื่องเมื่อวันศุกร์ที่ผ่านมา ซึ่งเป็นการทำผลงานดีต่อเนื่องของกองหน้าดาวดังวัย 35 ปี\n\nลีโอเนล เมสซี่ กองหน้าทีมชาติอาร์เจนตินาวัย 35 ปีของ ปารีส แซงต์ แชร์กแมง เปิดเผยว่าเขารู้สึกแตกต่างจากปีที่แล้วและตอนนี้กำลังสนุกกับตัวเองอีกครั้ง ตามรายงานจากมุนโด้เดปอร์ติโบเมื่อวันเสาร์ที่ผ่านมา\n\nเมสซี่ เริ่มต้นฤดูกาลนี้ได้ดีกว่าปีที่แล้ว เขาทำ 6 ประตูจากการลงเล่นทุกรายการ 11 เกมกับ ปารีส แซงต์ แชร์กแมง ก่อนกองหน้าวัย 35 ปีจะทำคนเดียวสองประตูนำทัพ 'ฟ้า-ขาว' สยบ ฮอนดูรัส 3-0 ในเกมอุ่นเครื่องเมื่อวันศุกร์\n\n'ผมรู้สึกดี แตกต่างจากปีที่แล้ว และผมรู้ว่ามันจะเป็นแบบนั้น'\n\n'ปีที่แล้ว ผมมีช่วงเวลาที่ยากลำบาก ผมไม่เคยลงเอยที่จะรับตัวเองเข้าด้วยกัน ผมรู้ว่ามันจะเป็นแบบนั้น แต่ตอนนี้ผมรู้สึกแตกต่างออกไป ปีนี้แตกต่างไป ผมคุ้นเคยกับสโมสร, ในการเล่น, ห้องแต่งตัว และเพื่อนร่วมงานของผม ตอนนี้ผมรู้สึกดี ผมสนุกกับมัน'\n\n'ความจริงก็คือผมรู้สึกดีมากและผมสนุกกับตัวเองอีกครั้ง' เมสซี่ กล่าว\n\n\n\n",
    "เหมือนมีอะไรในใจ \"เมสซี\" โดนแข้งฟ้าขาว ตบแถมด่า \"โง่\" กลางแคมป์ทีมชาติ (คลิป)": "วันเสาร์ที่ 24 กันยายน 2565 เกิดคลิปบนโลกออนไลน์ที่เป็นไวรัลอย่างมากในเวลานี้ ซึ่งเหตุการณ์ดังกล่าวเกิดขึ้นในแคมป์ทีมชาติอาร์เจนตินา ที่เมืองไมอามี ประเทศสหรัฐอเมริกา เมื่อวานนี้\n\nโดยคลิปดังกล่าวเป็นภาพที่ 2 นักเตะอย่าง โรดริโก เด ปอล และลิโอเนล เมสซี คล้ายกับมีปากเสียงกันและมีชอตที่ เด ปอล ออกไม้ออกมือตบไปที่แขนของ \"เมสซี\" อีกด้วย ซึ่ง มุนโด เดปอร์ติโบ สื่อดังในประเทศสเปน รายงานว่า เด ปอล ตะโกนใส่ เมสซี ว่า \"ลิโอ นายโง่หรือไง ?\" จากนั้นทั้งสองคนก็ยิ้มหยอกล้อกัน",
    "รอดปาฏิหาริย์! รองผู้นำอาร์เจนตินาเฉียดตายระทึก ถูกลอบสังหารระยะเผาขน": "สำนักข่าวต่างประเทศรายงานจากกรุงบัวโนสไอเรส ประเทศอาร์เจนตินา เมื่อวันที่ 2 ก.ย.ว่า สำนักงานตำรวจกรุงบัวโนสไอเรสออกแถลงการณ์ ยืนยันการจับกุมชายชาวบราซิล วัย 35 ปี ก่อเหตุพยายามใช้อาวุธปืนยิงเข้าใส่รองประธานาธิบดีคริสตินา เฟอร์นันเดซ เดอ เคียร์ชเนอร์ ระหว่างที่เธอกำลังทักทายกับผู้สนับสนุนกลุ่มหนึ่ง ใกล้กับบ้านพัก ในกรุงบัวโนสไอเรส เมื่อคืนวันพฤหัสบดีที่ผ่านมา\n\n\n\nทั้งนี้ ภาพและคลิปที่มีการส่งต่อกันบนสื่อสังคมออนไลน์ เผยให้เห็นว่า ผู้ต้องสงสัยซึ่งแฝงตัวอยู่กับประชาชนกลุ่มดังกล่าว หยิบปืนจ่อเข้าไปที่รองผู้นำของอาร์เจนตินาในระยะเผาขน แล้วเตรียมลั่นไกแต่ไม่สำเร็จ หลังจากนั้นเกิดความชุลมุน และเจ้าหน้าที่จับชายผู้นี้เอาไว้ได้\n\nเจ้าหน้าที่พิสูจน์หลักฐานลงพื้นที่ใกล้กับบ้านพักของรองประธานาธิบดีคริสตินา เฟอร์นันเดซ เดอ เคียร์ชเนอร์ ในกรุงบัวโนสไอเรส หลังเกิดเหตุชายคนหนึ่งพยายามยิงปืนใส่เธอ\n\n\n\nขณะที่แรงจูงใจในการก่อเหตุของคนร้ายยังอยู่ในขั้นตอนการสอบสวนของตำรวจ ด้านประธานาธิบดีอัลแบร์โต เฟอร์นันเดซ ผู้นำอาร์เจนตินา กล่าวว่า ปืนของผู้ก่อเหตุบรรจุกระสุนเอาไว้ 5 นัด และประณามความพยายามเอาชีวิตรองผู้นำหญิง เป็นหนึ่งในเหตุการณ์รุนแรงที่สุด นับตั้งแต่อาร์เจนตินากลับคืนสู่การปกครองระบบประชาธิปไตย เมื่อปี 2526 หลังก่อนหน้านั้นอยู่ภายใต้รัฐบาลทหาร\n\nตำรวจตรึงกำลังหนาแน่น บนถนนสายหลักเข้าสู่บ้านพักของรองประธานาธิบดีคริสตินา เฟอร์นันเดซ เดอ เคียร์ชเนอร์ ในกรุงบัวโนสไอเรส\n\n\n\nอย่างไรก็ตาม เคียร์ชเนอร์ ซึ่งเคยดำรงตำแหน่งประธานาธิบดีต่อเนื่องสองสมัย ระหว่างปี 2550-2558 ยังคงเป็นหนึ่งในนักการเมืองแถวหน้า ที่มีบทบาทและถือเป็น “สัญลักษณ์ของการแบ่งแยก” ทางการเมืองทั้งในอาร์เจนตินาและอเมริกาใต้ โดยตอนนี้เธอกำลังตกเป็นจำเลยในคดีคอร์รัปชั่น ซึ่งเป็นการสอบสวนย้อนหลังในสมัยที่เธอยังดำรงตำแหน่งผู้นำประเทศ หากศาลพิพากษาว่ามีความผิดจริง เคียร์ชเนอร์อาจต้องรับโทษจำคุกนานถึง 12 ปี และถูกตัดสิทธิทางการเมืองด้วย.\n\nเคดรดิตภาพ : REUTERS",
    "ระทึก! รองปธน.อาร์เจนตินาเฉียดตายจากลอบสังหาร เหตุปืนขัดลำกล้อง": "รองประธานาธิบดีอาร์เจนตินา คริสตินา เฟอร์นันเดส รอดหวุดหวิดจากแผนลอบสังหาร ใกล้บ้านพักของเธอในอาร์เจนตินา หลังจากปืนของชายผู้ก่อเหตุมีปัญหา ตามรายงานของเอพี\n\nคลิปวิดีโอเหตุการณ์ในระหว่างที่ คริสตินา เฟอร์นันเดส รองประธานาธิบดีอาร์เจนตินา วัย 69 ปี ก้าวลงจากรถด้านหน้าอพาร์ตเมนต์ และเริ่มจับมือทักทายผู้ที่มาแสดงความยินดีกับเธอ ชายผู้หนึ่งพุ่งตรงมาที่เธอพร้อมกับปืน ที่จ่ออยู่ในระยะไม่กี่นิ้วจากใบหน้าของเธอ ก่อนจะลั่นไกที่ไร้เสียงปืน เนื่องจากปืนขัดลำกล้อง\n\nทีมรักษาความปลอดภัยของเฟอร์นันเดสจะเข้ารวบตัวชายผู้ก่อเหตุ ทราบชื่อคือ เฟอร์นันโด อันเดร ซาบัก มอนตีล วัย 35 ปี เป็นชาวบราซิลที่มีอาชีพคนขายของข้างทางและอาศัยอยู่ในอาร์เจนตินามาตั้งแต่ปี 1998 โดยไม่มีประวัติอาชญากรรมมาก่อน ตามการเปิดเผยของทางการอาร์เจนตินา ด้านอดีตผู้นำหญิงอาร์เจนตินารายนี้ไม่ได้รับบาดเจ็บแต่อย่างใด\n\nความพยายามลอบสังหารที่ล้มเหลวในค่ำวันพฤหัสบดีนี้ กลายเป็นเรื่องสะเทือนขวัญทั้งประเทศ และสร้างความปั่นป่วนวุ่นวายให้กับการเมืองอาร์เจนตินาเข้าไปอีก โดยทางการไม่สามารถระบุแรงจูงใจในการก่อเหตุของชายผู้นี้ได้ และยังต้องสืบสวนเพิ่มเติมว่าเป็นการก่อเหตุเพียงลำพัง หรือมีการวางแผนเป็นขบวนการใหญ่หรือไม่\n\nบรรดานักการเมืองอาร์เจนตินา ออกประณามเหตุลอบสังหารนี้ ทั้งประธานาธิบดีอัลเบอร์โต เฟอร์นันเดส ที่ออกแถลงการณ์ในช่วงดึกวันพฤหัสบดี เพื่อบอกกล่าวกับชาวอาร์เจนตินาว่ารองประธานาธิบดีเกือบจะถูกสังหาร โดยบอกว่า ปืนกึ่งอัตโนมัติของชายผู้ก่อเหตุ บรรจุกระสุนไว้ห้านัด แต่ไม่สามารถลั่นไกออกไปได้\n\nอาร์เจนตินา เป็นประเทศที่มีประวัติเกี่ยวกับการใช้ความรุนแรงทางการเมือง ตกอยู่ในภาวะช็อคกันในช่วงเช้าวันศุกร์ ท้องถนนทั่วกรุงบัวโนส ไอเรส เงียบสงัด หลังจากประธานาธิบดีอาร์เจนตินา ประกาศให้วันศุกร์เป็นวันหยุดทั่วประเทศ หลังจากเหตุการณ์ที่ผู้นำอาร์เจนตินา เรียกว่าเป็น “เหตุการณ์เลวร้ายที่สุดนับตั้งแต่ประเทศฟื้นฟูประชาธิปไตย” ในปี 1983 หลังการปกครองโดยรัฐบาลทหาร\n\nพันธมิตรการเมืองของรองประธานาธิบดีเฟอร์นันเดส ที่เคยดำรงตำแหน่งผู้นำประเทศช่วงปี 2007-2015 เรียกร้องให้มีการเดินขบวนในเมืองหลวงอาร์เจนตินา เพื่อสนับสนุนรองประธานาธิบดีที่ถูกลอบสังหาร และต่อต้านเหตุการณ์ที่เกิดขึ้น\n\nคริสตินา เฟอร์นันเดส เป็นนักการเมืองหญิงที่มีทั้งฝ่ายสนับสนุนและคัดค้าน เธอได้รับความสนใจตลอดชีวิตในวงการการเมืองมาเกือบ 20 ปี โดยเธอเป็นสตรีหมายเลขหนึ่งของอาร์เจนตินาที่ได้รับความสนใจอย่างมากในช่วงปี 2003-2007 ก่อนที่จะก้าวขึ้นมารับตำแหน่งประธานาธิบดีต่อจากสามีของเธอ",
    "ผู้เชี่ยวชาญยืนยัน โรคปอดอักเสบปริศนาในอาร์เจนตินา เกิดจากเชื้อ Legionella": "วานนี้ (3 กันยายน) อาร์เจนตินาเปิดเผยว่า โรคปอดอักเสบปริศนาที่ส่งผลให้มีผู้ป่วยในประเทศแล้ว 11 ราย และเสียชีวิต 4 รายนั้น มีสาเหตุมาจากเชื้อแบคทีเรียชนิดหนึ่งที่มีชื่อว่า Legionella ซึ่งไม่ใช่ไวรัสสายพันธุ์ใหม่แต่อย่างใด\n\nเว็บไซต์ขององค์การอนามัยทวีปอเมริกา (Pan American Health Organization: PAHO) ในเครือขององค์การอนามัยโลก (WHO) เปิดเผยว่า กระทรวงสาธารณสุขของอาร์เจนตินาได้ส่งรายงานยืนยันต่อ PAHO ว่า คลัสเตอร์ผู้ป่วยโรคปอดอักเสบดังกล่าวเกิดจากการติดเชื้อ Legionella ซึ่งเชื่อมโยงกับคลินิกแห่งหนึ่งในเมืองตูกูมัน\n\nโดยขณะนี้กระทรวงสาธารณสุขของอาร์เจนตินา พร้อมด้วยหน่วยงานสาธารณสุขของเมือง อยู่ในระหว่างการตรวจสอบเพื่อระบุแหล่งที่มาของเชื้อดังกล่าว และดำเนินมาตรการควบคุมโรคที่เหมาะสม โดยเจ้าหน้าที่กำลังรวบรวมตัวอย่างด้านสิ่งแวดล้อม ประเมินความเสี่ยง และเข้าจัดการคลินิก Luz Médica ซึ่งคาดว่าเป็นต้นตอของโรคระบาดแล้ว\n\nทั้งนี้ มนุษย์สามารถติดเชื้อแบคทีเรีย Legionella ได้ผ่านการสูดหายใจเอาเชื้อโรคซึ่งแฝงอยู่ในฝอยละอองน้ำเข้าไปในร่างกาย หรืออาจเกิดจากการดื่มหรือสำลักน้ำที่ปนเปื้อนแบคทีเรียดังกล่าว โดยเชื้อโรคชนิดนี้เติบโตได้ดีในสิ่งแวดล้อมที่มีความชื้นสูง และในน้ำที่มีอุณหภูมิ 20-50 องศาเซลเซียส โดยผู้ป่วยมักมีอาการอ่อนเพลีย ปวดกล้ามเนื้อ มีไข้สูง ไอ ท้องร่วง และเมื่อเอ็กซเรย์มักจะพบว่าปอดมีการอักเสบขึ้นเป็นจุดขาว\n\nภาพ: BSIP / Universal Images Group via Getty Images\n\nอ้างอิง:",
    "ดูบอลสด อาร์เจนตินา พบ ฮอนดูรัส ฟุตบอลอุ่นเครื่อง (ลิงก์ดูบอล)": "ศึก ฟุตบอลอุ่นเครื่องเกมนี้เป็นเกมที่ “ฟ้าขาว” อาร์เจนตินา เตรียมลงเล่นในสนามกลางพบกับ ฮอนดูรัส ดูบอลสด วันเสาร์ที่ 24 กันยายน เวลา 07.00 น. (เช้าวันเสาร์) พรีวิวบอล พร้อมลิงก์ดูบอลออนไลน์\n\n24 กันยายน 65 เวลา 07.00 น. ถ่ายทอดสด ดูบอลสด ฟุตบอลอุ่นเครื่อง อาร์เจนตินา พบ ฮอนดูรัส และลิงก์ดูบอล อาร์เจนตินา-ฮอนดูรัส 11ตัวจริง อาร์เจนตินา VS ฮอนดูรัส\n\nฟุตบอล ฟุตบอลอุ่นเครื่อง อาร์เจนตินา พบ ฮอนดูรัส ลิงก์ถูกลิขสิทธิ์ ดูบอลสดออนไลน์\n\nดูบอลสด ฟุตบอลอุ่นเครื่อง อาร์เจนตินา-ฮอนดูรัส (ลิงก์ดูบอล) : ศึกการแข่งขันฟุตบอล ฟุตบอลอุ่นเครื่อง เป็นเกมการแข่งขัน ที่ อาร์เจนตินา จะลงเล่นพบกับ ฮอนดูรัส ที่สนามกลางประเทศ สหรัฐอเมริกา พบกับความพร้อมของทั้ง 2 ทีม ในศึก ฟุตบอลอุ่นเครื่อง วันเสาร์ที่ 24 กันยายน 2565 นี้\n\nสภาพความพร้อมของทั้ง 2 ทีม ก่อน ดูบอลสด\n\nทีมงาน Thaiger ขอพามาวิเคราะห์ฟอร์ม การเตรียมพร้อมก่อนเกม ฟุตบอลอุ่นเครื่อง ก่อนจะชมถ่ายทอดสดกันในวันนี้\n\nอาร์เจนตินา :\n\nสภาพทีมก่อนลงเตะนัดนี้ อาร์เจนตินา แชมป์ฟินัลลิสซิม่า 2022 แมตช์นี้เฮดโค้ช ลิโอเนล สคาโลนี่ ต้องทดสอบความฟิตของ เปาโล ดีบาล่า, โจวานี่ โล เซลโซ่ และ มาร์กอส อาคุนย่า ส่วน คริสเตียน โรเมโร่ กับ ลิซานโดร มาร์ติเนซ เพิ่งเดินทางมาสมทบ และอาจไม่พร้อมลงสนาม\n\nการจัดทัพตามแผน 4-3-3 โอกาสอาจตกเป็นของ เอ็นโซ่ เฟร์นานเดซ ประเดิมทีมชาติด้วยการออกสตาร์ทร่วมกับ ลิโอเนล เมสซี่, อังเคล ดิ มาเรีย, เลอันโดร ปาเรเดส, นิโคลัส โอตาเมนดี้, โรดริโก้ เด ปอล และ เลาตาโร่ มาร์ติเนซ\n\nฮอนดูรัส :\n\nความพร้อมของ ทีมเยือน ทีมชาติฮอนดูรัส ของเทรนเนอร์ ดีเอโก้ วาซเกซ มีลิสต์แข้งเจ็บ แอนโธนี่ โลซาโน่, มายเนอร์ ฟิเกร์รัว, อัลเฟรโด้ เมเยีย, ไบรอัน อคอสต้า, อัลเบิร์ธ เอลิส, มาร์เซโล่ ซานโตส, ดีเอโก้ โรดริเกซ และ เอ็ดวิน โรดริเกซ\n\nการจัดทีมในระบบ 4-4-2 ยังมี โรเมลล์ กีโอโต้, เดย์บี้ ฟลอเรส, เคอร์วิน อาร์เรียก้า, เดนิล มัลโดนาโด้, มาร์เซโล่ เปเรร่า, ไบรอัน โรเชซ และ หลุยส์ พัลม่า นำทัพ\n\nผลการพบกันทั้ง 2 ทีม\n\n28/05/16 อาร์เจนติน่า 1-0 ฮอนดูรัส (กระชับทีมชาติ)\n\nผลงาน 5 นัดหลังสุด\n\nอาร์เจนติน่า\n\n01/02/22 ชนะ โคลอมเบีย 1-0 (เหย้า, ฟุตบอลโลก รอบคัดเลือก)\n\n25/03/22 ชนะ เวเนซูเอล่า 3-0 (เหย้า, ฟุตบอลโลก รอบคัดเลือก)\n\n29/03/22 เสมอ เอกวาดอร์ 1-1 (เยือน, ฟุตบอลโลก รอบคัดเลือก)\n\n01/06/22 ชนะ อิตาลี 3-0 (สนามกลาง, ฟินัลลิสซิม่า)\n\n05/06/22 ชนะ เอสโตเนีย 5-0 (สนามกลาง, กระชับมิตรทีมชาติ)\n\nฮอนดูรัส\n\n27/03/22 แพ้ เม็กซิโก 0-1 (เหย้า, ฟุตบอลโลก รอบคัดเลือก)\n\n31/03/22 แพ้ จาเมกา 1-2 (เยือน, ฟุตบอลโลก รอบคัดเลือก)\n\n04/06/22 ชนะ คูราเซา 1-0 (เยือน, คอนคาเคฟ เนชั่นส์ ลีก)\n\n07/06/22 แพ้ คูราเซา 1-2 (เหย้า, คอนคาเคฟ เนชั่นส์ ลีก)\n\n14/06/22 ชนะ แคนาดา 2-1 (เหย้า, คอนคาเคฟ เนชั่นส์ ลีก)\n\nรายชื่อนักเตะที่คาดว่าจะลงสนาม\n\nอาร์เจนติน่า (4-3-3) : เอมิเลียโน่ มาร์ติเนซ – นาฮูเอล โมลิน่า, เคร์มัน เปซเซย่า, นิโคลัส โอตาเมนดี้, นิโคลัส ตายาฟิโก้ – เลอันโดร ปาเรเดส, โรดริโก้ เด ปอล, เอ็นโซ่ เฟร์นานเดซ – อังเคล ดิ มาเรีย, ลิโอเนล เมสซี่, เลาตาโร่ มาร์ติเนซ\n\nฮอนดูรัส (4-4-2) : หลุยส์ โลเปซ – มาร์เซโล่ เปเรร่า, เดนิล มัลโดนาโด้, คาร์ลอส เมเลนเดซ, โอมาร์ เอลเวียร์ – โจเซป โรซาเลส, เดย์บี้ ฟลอเรส, เคอร์วิน อาร์เรียก้า, หลุยส์ พัลม่า – ไบรอัน โรเชซ, โรเมลล์ กีโอโต้\n\nดูบอลสด อาร์เจนตินา พบ ฮอนดูรัส ลิงก์ดูบอลออนไลน์\n\nดูฟุตบอล อาร์เจนตินา พบ ฮอนดูรัส สด\n\nรายการ ฟุตบอลอุ่นเครื่อง ฤดูกาล 2022/23\n\nฤดูกาล 2022/23 คู่ระหว่าง อาร์เจนตินา พบ ฮอนดูรัส\n\nลิงก์ดูบอลสด วันนี้ ทาง คลิก หรือ คลิก Click\n\nวันเสาร์ที่ 24 กันยายน 2565 เริ่มเตะ เวลา 07.00 น. (เช้าวันเสาร์)\n\nสนาม ฮาร์ด ร็อค สเตเดี้ยม (สหรัฐอเมริกา)\n\nThaiger ฟันธง\n\nเกมอุ่นเครื่องที่สนามกลางในสหรัฐฯระหว่าง อาร์เจนติน่า ฟอร์มระยะหลังยังสวยหรู คว้าชัย 5 จาก 6 นัดหลัง พ่วงสถิติไร้พ่ายยาวนานเพิ่มเป็น 33 เกม แมตช์นี้ อาร์เจน มีคุณภาพทีมที่เหนือกว่า และจะถล่มเอาชนะ ฮอนดูรัส ไปได้ไม่ยาก\n\nอาร์เจนตินา 3-0 ฮอนดูรัส",
    "\"เงินเฟ้ออาร์เจนตินา\" พุ่งเฉียด 80% เหตุราคาอาหาร-เชื้อเพลิงเพิ่มขึ้นทั่วโลก": "สำนักข่าวรอยเตอร์รายงานเมื่อวันที่ 15 กันยายน 2565 ว่า สำนักสถิติอาร์เจนตินาระบุว่าอัตราเงินเฟ้อของอาร์เจนตินาเพิ่มขึ้น 7% ในเดือนสิงหาคม สูงกว่าที่นักวิเคราะห์คาดการณ์ไว้ที่ 6.6% แต่ก็ต่ำกว่า 7.4% ในเดือนกรกฎาคม และเพิ่มขึ้นเกือบ 80% จากปีก่อนหน้า แม้ว่าทางการและธนาคารกลางจะพยายามควบคุมเงินเฟ้อที่พุ่งสูงขึ้นก็ตาม\n\n\n\nประเทศในอเมริกาใต้ ซึ่งเป็นผู้ผลิตธัญพืชรายใหญ่ มีอัตราเงินเฟ้อสูงที่สุดแห่งหนึ่งของโลก สถานการณ์เลวร้ายลงจากราคาอาหารและเชื้อเพลิงที่เพิ่มขึ้นทั่วโลก และทำให้ความนิยมของรัฐบาลกลางซ้ายของประธานาธิบดีอัลแบร์โต เฟอร์นันเดซ ลดลงก่อนการเลือกตั้งในปีหน้า\n\nทั้งนี้อัตราเงินเฟ้อในช่วง 12 เดือนจนถึงเดือนสิงหาคมแตะ 78.5% ในขณะที่เพิ่มขึ้น 56.4% ในช่วง 8 เดือนแรกของปี ผลสำรวจของธนาคารกลางเมื่อเร็วๆ นี้คาดการณ์ว่าอาร์เจนตินาจะจบสิ้นปีด้วยอัตราเงินเฟ้อที่ 95% ในขณะที่นักวิเคราะห์เอกชนบางคนคาดการณ์ว่าจะแตะระดับ 100%\n\n\n\n\n\nอ้างอิง : https://www.reuters.com/markets/us/argentina-inflation-nears-80-spiraling-prices-squeeze-shoppers-2022-09-14/\n\nภาพ A customer counts money before paying at a butcher shop, as inflation in Argentina hits its highest level in years, causing food prices to spiral, in Buenos Aires, Argentina September 13, 2022. REUTERS/Agustin Marcarian",
    "\"ผู้ชายก็สามารถดูแลเด็กได้\" เสียงจากครูปฐมวัยในอาร์เจนตินา": "Summary อาร์เจนตินา ก็เช่นเดียวกับอีกหลายประเทศในโลก ที่คนทำงานภาคการดูแลเด็ก โดยเฉพาะอาชีพ 'ครูปฐมวัย' ส่วนใหญ่มักจะเป็น 'ผู้หญิง'\n\n'เฟเดริโก ทรอตต้า' ครูสอนเด็กปฐมวัยในกรุงบัวโนสไอเรส บอกเหล่าถึงมุมมองของสังคมที่มีต่อครูปฐมวัยผู้ชายที่เขาต้องเผชิญ\n\nนอกจากการเปลี่ยนมุมมองของสังคมแล้ว การปรับปรุงสภาพการทำงาน การจ่ายเงินเดือนครูทุกคนให้ดีขึ้น ก็ถือเป็นสิ่งที่จำเป็นด้วยเช่นกัน\n\n\n\nที่มาภาพ: ILO/OIT A. Guyot\n\nช่วงเดือน ก.ย. 2565 ILO Voices แพลตฟอร์มการเล่าเรื่องแบบมัลติมีเดียขององค์การแรงงานระหว่างประเทศ (ILO) ได้นำเสนอเรื่องราวของ 'เฟเดริโก ทรอตต้า' ครูสอนเด็กปฐมวัยในกรุงบัวโนสไอเรส เมืองหลวงของประเทศอาร์เจนตินา\n\n0 0 0\n\nตั้งแต่ผมตัดสินใจฝึกสอนในตำแหน่งครูปฐมวัย ผมก็ได้รับฟังคำบอกเล่าที่ไม่พึงปรารถนานับพันเรื่อง\n\nอาจารย์ของผมให้การรับรองเป็นอย่างดีระหว่างทำการศึกษาและนำทางผมสู่เส้นทางนี้ ในที่ทำงานเพื่อนร่วมงานที่เป็นครูผู้หญิงก็ต้อนรับผมด้วยอ้อมแขนที่เปิดกว้างเช่นกัน\n\nแต่การอธิบายต่อสังคมไม่ใช่เรื่องง่าย บางคนมองว่าผมเป็นคนประหลาด พวกเขามองผมด้วยสายตาแปลกๆ\n\nเมื่อผมฝึกงาน ผมต้องสวมเสื้อเอี๊ยมลายสก๊อต เมื่อผมออกไปเดินเล่นตามถนน ไปโรงเรียนอนุบาล ผู้คนจะมองมาที่ผมและพูดว่า \"ผู้ชายที่สวมเสื้อเอี๊ยมนี่เป็นคนบ้า\"\n\nเป็นเรื่องผิดปกติมากในสังคมของเรา [ประเทศอาร์เจนตินา] ที่จะเห็นชายคนหนึ่งในชุดเสื้อเอี๊ยมแบบนี้ ซึ่งเราใส่ในห้องเรียน ที่ถือเป็นเรื่องของผู้หญิง\n\nผมต้องทนกับสายตาที่คุกคามและถูกต่อว่าอย่างเช่น \"นั่นสำหรับผู้หญิง นั่นสำหรับพี่สาว\" ในตอนแรกๆ ผมรู้สึกเจ็บปวดและตกใจ บางทีมันก็เกินที่จะรับไหว แต่ทุกวันนี้ผมพูดว่า \"ขอบคุณ\" กับความคิดเห็นเหล่านี้\n\nผมเลือกอาชีพนี้เพราะมีความสนใจ หลายปีก่อน ผมไปโรงเรียนอนุบาลกับน้องสาวคนเล็ก และเห็นชายคนหนึ่งสอนอยู่ในห้องเรียน ในตอนนั้นมันดูบ้ามากสำหรับผม และผมก็เริ่มสงสัยเกี่ยวกับอาชีพนี้ตั้งแต่นั้นเป็นต้นมา\n\nผมได้พูดคุยกับครอบครัวของผม พวกเขาบอกว่ายังมีผู้ชายที่ใฝ่หาอาชีพประเภทนี้ และผมควรจะมีอิสระที่จะไล่ตามสิ่งที่ต้องการ พวกเขาสนับสนุนให้ผมก้าวไปข้างหน้าในสิ่งที่ผมเลือก\n\nเมื่อผมเริ่มเรียน ผมเป็นผู้ชายคนเดียวในหลักสูตรนี้ ค่อนข้างแปลกสำหรับพวกเขาที่มีผู้ชายอยู่ในกลุ่มการศึกษาของพวกเขา อาจารย์มีช่วงเวลาที่ยากลำบากในการที่จะพูดว่า \"นักศึกษาหญิงและนักศึกษาชาย\" แทนที่จะเป็นเพียง \"นักศึกษาหญิง\" เมื่อพูดในชั้นเรียน\n\n\n\nตอนที่ผมฝึกงานด้านการสอน ผมต้องสวมเสื้อเอี๊ยมลายสก๊อตแบบดั้งเดิม ผู้คนต่างตกใจที่เห็นผมใส่ชุดนี้ เพราะโดยส่วนใหญ่แล้วเป็นชุดที่ผู้หญิงสวมใส่ในอาร์เจนตินา | ที่มาภาพ: ILO/OIT\n\nผมค้นพบว่าในบัวโนสไอเรสมีครูสอนเด็กปฐมวัยที่เป็นผู้ชายเพียง 7 คนเท่านั้นที่ทำงานในระบบการศึกษาของรัฐ แม้จะมีผู้ชายหลายคนที่เรียนมาในสายนี้ แต่ท้ายสุดพวกเขาก็ไปหางานอื่นทำ\n\nผมคิดว่าครูปฐมวัยที่เป็นผู้ชายต่างก็มีความกลัวแฝงเร้นอยู่ พวกเขาไม่รู้ว่าสังคมและครอบครัวจะมีปฏิกิริยาอย่างไร ผู้อำนวยการโรงเรียนจะมีปฏิกิริยาอย่างไร มันขึ้นอยู่กับสิ่งแวดล้อมในละแวกบ้านหรือเมืองที่พวกเขาอาศัยอยู่ มันเป็นความกลัวที่เกิดขึ้นสำหรับพวกเรา\n\nผมเจอผู้ชายหลายคนที่ไม่อยากเลือกหรือทำอาชีพนี้ต่อไปเพราะกลัวการถูกสังคมจ้องมองแบบนี้\n\nผมได้รับการสนับสนุนจากพ่อแม่ เพื่อนฝูง และเพื่อนร่วมงาน แต่การทำงานของผมก็ไม่ได้ง่ายเสมอไปเพราะอคติของสังคมและรายได้ที่ไม่ดีนัก\n\nผมสอนและดูแลเด็กที่มีอายุระหว่าง 2-3 ขวบ ผมรักการดูแลพวกเขา\n\nเมื่อผู้คนนึกถึงการดูแลเด็ก พวกเขามักจะนึกถึงการดูแลในสถานรับเลี้ยงเด็ก แต่ที่จริงแล้ว สิ่งที่เราทำเป็นมากกว่าการช่วยเหลือเด็กในเรื่องสุขอนามัย อาหาร และการนอนหลับ นอกจากนี้เรายังให้การศึกษาแก่พวกเขาผ่านชั้นเรียนและกิจกรรมต่างๆ โดยการทำให้แน่ใจว่าการศึกษาของเด็กสามารถดำเนินต่อไปได้ระหว่างโรงเรียนอนุบาลและที่บ้าน\n\n\n\nหลังจากเรียนมาหลายปี ในที่สุดผมก็ได้เป็นครูปฐมวัย ผมรักงานของผม | ที่มาภาพ: ILO/OIT A. Guyot\n\nในฐานะนักการศึกษา ผมตระหนักดีว่าผมจะทิ้งเครื่องหมายไว้บนเด็กที่ผมดูแล และเครื่องหมายเหล่านี้จะส่งผลต่อพวกเขาในอนาคต ผมสนุกกับการอยู่กับเด็กๆ ในฐานะครู ผมสอนพวกเขาและพวกเขาก็สอนผมในเวลาเดียวกัน\n\nคุณให้สิ่งที่ดีที่สุดและมากที่สุดแก่พวกเขา เพื่อให้เด็กยังคงเรียนรู้และได้รับการศึกษาต่อไปในโรงเรียนประถมศึกษา มัธยมศึกษา และระดับต่อๆ ไปที่พวกเขาเลือก\n\n\n\nผมสามารถเอาชนะอุปสรรคและอคติด้วยความแข็งแกร่งและด้วยความมั่นใจที่จะก้าวไปข้างหน้าโดยไม่คำนึงถึงสิ่งที่สังคมมอง | ที่มาภาพ: ILO/OIT A. Guyot\n\nผมต้องการเติบโตอย่างมืออาชีพในฐานะครูและทำงานในสถานที่ต่างๆ\n\nผมคิดว่าเพื่อเปลี่ยนมุมมองของสังคม เราต้องสนับสนุนให้ผู้ชายทำงานด้านนี้มากขึ้นและปรับปรุงสภาพการทำงาน ผมไม่เชื่อว่ามันเป็นอาชีพสำหรับผู้หญิงเท่านั้น แม้ว่าจะมีครูผู้หญิงจำนวนมากก็ตาม\n\nเราจำเป็นต้องยกย่องครูปฐมวัยที่เป็นผู้ชาย ให้กำลังใจพวกเขา เคารพพวกเขา และต้องจ่ายเงินเดือนครูทุกคนให้ดีขึ้นด้วย เพื่อที่พวกเขาจะได้ไม่ต้องลำบากด้านการเงิน เราห่วงใยเด็กๆ แต่เราต้องการให้แน่ใจว่าเราได้รับเงินเพียงพอสำหรับพื้นฐาน\n\nเงินเดือนของเรามักมาจากการต่อสู้เสมอ เราใช้ความพยายามอย่างมากในการทำงาน เรามักใช้เงินจากกระเป๋าของเราเองเพื่อเตรียมวัสดุ เพื่อนำชุดสีน้ำหรือสิ่งอื่นๆ ที่เราไม่มี แม้เราจะร้องขอไปแต่บางครั้งเราก็ไม่ได้รับมัน\n\n\n\nเป็นการดีเสมอที่จะได้รับการตอบรับเชิงบวก ทั้งหมดนี้หล่อเลี้ยงจิตวิญญาณของผม | ที่มาภาพ: ILO/OIT A. Guyot\n\nผมยังคงเลือกทำอาชีพที่สวยงามนี้ต่อไป เพราะเด็กๆ ที่อยู่ตรงหน้าผม การได้เห็นพวกเขาหัวเราะ เรียนรู้จากพวกเขา และสามารถสอนหัวข้อต่างๆ ให้กับพวกเขาได้ เป็นสิ่งที่น่าพึงพอใจที่สุด ได้รับการกอดจากพวกเขาทุกวัน ทักทายพวกเขา หรือพูดคุยเกี่ยวกับสิ่งที่เราพูดคุยหรือทำงานในสัปดาห์หรือวันก่อน ทั้งหมดนี้หมายความว่าผมทำงานได้ดี.\n\nILO Voices เป็นแพลตฟอร์มการเล่าเรื่องแบบมัลติมีเดียขององค์การแรงงานระหว่างประเทศ (ILO) ที่เน้นเรื่องราวของบุคคลที่เป็นหัวใจของโลกแห่งการทำงาน โดยเป็นเรื่องราวที่เผยให้เห็นคุณค่า ความหลงใหล และศักดิ์ศรีที่งานนำมาสู่ชีวิตของมนุษย์ ซึ่งสะท้อนถึงแนวทางที่มนุษย์เป็นศูนย์กลางจากปฏิญญาครบรอบ 100 ปีของ ILO เพื่ออนาคตของการทำงาน\n\nที่มา",
    "รองประธานาธิบดีหญิงอาร์เจนตินารอดถูกลอบสังหารฉิวเฉียด": "ตำรวจอาร์เจนตินาจับกุมชายคนร้ายที่พยายามก่อเหตุลอบสังหารรองประธานาธิบดี คริสตินา เฟอร์นันเดซ เดอ เคิร์ชเนอร์ ในระหว่างการทักทายกับกลุ่มผู้สนับสนุนที่บริเวณหน้าบ้านพักของเธอเมื่อวานนี้ (1 กันยายน) โดยคนร้ายได้แฝงตัวมากับฝูงชน ก่อนจะควักปืนพกขึ้นมาจ่อเข้าที่ใบหน้าของเดอ เคิร์ชเนอร์ ในระยะประชิด และลงมือลั่นไก แต่โชคดีที่ปืนติดขัดและกระสุนไม่ลั่น\n\nเหตุลอบสังหารอุกอาจดังกล่าวสร้างความตกตะลึงแก่ประชาชนอาร์เจนตินาทั่วประเทศ โดยประธานาธิบดี อัลเบร์โต เฟร์นันเดซ แถลงผ่านทางโทรทัศน์ในคืนวันเดียวกัน ระบุว่า มือปืนได้บรรจุกระสุนไว้ 5 นัด แต่กระสุนไม่ลั่น\n\n“คริสตินายังมีชีวิตอยู่ เพราะเหตุผลที่ยังไม่ได้รับการยืนยันในทางเทคนิค ปืนซึ่งมีกระสุน 5 นัด ไม่ถูกยิงออกมา” เขากล่าว พร้อมประณามการกระทำของมือปืน และชี้ว่าเป็นเหตุการณ์ร้ายแรงที่สุดของประเทศนับตั้งแต่กลับคืนสู่ระบอบประชาธิปไตยในปี 1983\n\nสื่อท้องถิ่นของอาร์เจนตินารายงานว่า มือปืนรายนี้เป็นชายชาวบราซิล วัย 35 ปี ซึ่งล่าสุดอยู่ระหว่างการควบคุมตัวของตำรวจเพื่อสอบสวน แต่ยังไม่มีรายงานว่าอะไรเป็นแรงจูงใจในการก่อเหตุ\n\nขณะที่คลิปวิดีโอวินาทีเกิดเหตุถูกเผยแพร่อย่างรวดเร็วทางโซเชียลมีเดีย และก่อให้เกิดกระแสวิพากษ์วิจารณ์อย่างกว้างขวางถึงการรักษาความปลอดภัยแก่รองประธานาธิบดีหญิง เนื่องจากคนร้ายสามารถเข้าประชิดตัวและจ่อปืนใส่เธอได้ในระยะห่างเพียงไม่กี่นิ้ว ซึ่งคลิปวิดีโอในอีกมุมหนึ่งยังเผยให้เห็นฝูงชนที่พยายามเข้าช่วยด้วยการขวางเดอ เคิร์ชเนอร์ ออกจากมือปืน\n\nด้านโฆษกสำนักงานตำรวจอาร์เจนตินาเปิดเผยต่อสำนักข่าว Reuters ว่า ปืนที่คนร้ายใช้ก่อเหตุถูกพบห่างจากจุดที่ลงมือยิงไปไม่กี่เมตร หลังจากที่ตำรวจจับกุมคนร้ายไว้ได้\n\nเหตุลอบสังหารเดอ เคิร์ชเนอร์ เกิดขึ้นในช่วงที่เธอกำลังถูกไต่สวนในคดีพัวพันการคอร์รัปชันด้วยการฉ้อโกงรัฐและมอบสัญญางานของรัฐอย่างฉ้อฉล ในระหว่างดำรงตำแหน่งประธานาธิบดีช่วงปี 2007-2015 โดยกลุ่มผู้สนับสนุนเธอพากันไปชุมนุมที่หน้าบ้านพักเพื่อให้กำลังใจอย่างต่อเนื่องในช่วงหลายวันที่ผ่านมา\n\nขณะที่หากถูกตัดสินว่ามีความผิด เธออาจเผชิญกับโทษจำคุก 12 ปี และถูกแบนจากการเมืองตลอดชีวิต\n\nอย่างไรก็ตาม เนื่องจากเดอ เคิร์ชเนอร์ดำรงตำแหน่งประธานวุฒิสภา ทำให้มีเอกสิทธิ์คุ้มครอง และจะไม่ถูกจำคุกจนกว่าคำพิพากษาโทษของเธอจะผ่านการรับรองโดยศาลฎีกา หรือจนกว่าเธอจะสูญเสียตำแหน่งประธานวุฒิสภาในการเลือกตั้งรอบหน้าช่วงปลายปี 2023\n\nภาพ: Tomas Cuesta / Getty Images\n\nอ้างอิง:",
    "แค่หยอกหรือเอาจริง! เด ปอล ตบ เมสซี่ โชว์ขณะซ้อมทีมชาติ": "จากคลิปวีดิโอที่มีการเผยแพร่จนกลายเป็นไวรัลเมื่อ เด ปอล พยายามเข้ามาปั่นป่วน เมสซี่ ในขณะที่กำลังฝึกซ้อมร่วมกับทีมชาติอาร์เจนตินา ที่ไมอามี่ ประเทศสหรัฐอเมริกา โดย สตาร์ดังจากปารีส แซงต์-แชร์กแมง เข้าไปพูดคุยบางอย่างกับ เด ปอล จากนั้นก็โดน มิดฟิลด์วัย 28 ปีก็จัดการตบเบาๆ ไปหนึ่งที\n\n\"มุนโด้ เดปอร์ติโบ\" สื่อดังในประเทศสเปน รายงานว่า เด ปอล ตะโกนใส่ เมสซี่ ว่า \"ลีโอ นายโง่หรือไง ?\" จากนั้นทั้งสองคนก็ยิ้มหยอกล้อกัน ในขณะที่ เลอันโดร ปาเรเดส ก็ยิ้มกับเหตุการณ์กล่าวก่อนที่เขาจะพา ดาวเตะแอตเลติโก มาดริด แยกออกไป",
    "อาร์เจนตินาเฉลย ‘เชื้อลีเจียนแนร์’ ต้นตอปอดบวมปริศนา": "อาร์เจนตินาเฉลย “เชื้อลีเจียนแนร์” ต้นตอปอดบวมปริศนา\n\nเจ้าหน้าที่สาธารณสุขของประเทศอาร์เจนตินา แถลงยืนยันเมื่อวันที่ 3 กันยายนว่า เคสปอดบวมปริศนา ที่องค์การอนามัยแพนอเมริกัน (พีเอเอชโอ) หน่วยงานสาขาท้องถิ่นขององค์การอนามัยโลก เฝ้าระวังคลัสเตอร์ผู้ป่วยปอดบวมที่ไม่สามารถระบุสาเหตุได้ในประเทศอาร์เจนตินาช่วงก่อนหน้านี้นั้น มีต้นตอมาจากเชื้อลีเจียนแนร์ ซึ่งเป็นเชื้อแบคทีเรีย\n\nเจ้าหน้าที่สาธารณสุขท้องถิ่นของอาร์เจนตินารายงานว่า ปัจจุบันมีจำนวนผู้ป่วยยืนยันที่มีอาการไข้ ปวดกล้ามเนื้อ ร่วมกับปอดบวมนี้สะสม 11 ราย ซึ่งในจำนวนดังกล่าวมีผู้เสียชีวิตแล้ว 4 ราย โดยเคสเหล่านี้เชื่อมโยงกับคลินิกเอกชนแห่งหนึ่งในเมืองซานมิเกลเดตูกูมัน ตามข้อมูลของพีเอเอชโอ\n\nด้านพีเอเอชโอระบุว่า แบคทีเรียลีเจียนแนร์สามารถแพร่สู่มนุษย์ได้เมื่อมีการสูดดมละอองฝอยน้ำที่ปนเปื้อน โดยเฉพาะอย่างยิ่งในกลุ่มผู้ป่วยเปราะบางในโรงพยาบาลที่อาจสำลักน้ำ หรือน้ำแข็งที่ปนเปื้อน\n\nขณะที่คาร์ลา บิสโซตติ รัฐมนตรีสาธารณสุขของอาร์เจนตินาแถลงว่า เจ้าหน้าที่กำลังปฏิบัติหน้าที่เพื่อรับประกันความปลอดภัยให้แก่ผู้คนที่ใช้บริการคลินิกที่มีการแพร่ระบาด พร้อมทั้งให้ข้อมูลว่าโรคลีเจียนแนร์มีผลกระทบต่อประชาชนที่มีปัจจัยเสี่ยงและอายุมากกว่า 50 ปี ซึ่งจำเป็นต้องรักษาด้วยยาปฏิชีวนะ",
    "ยักษ์สะเทือน! Shopee ปิดกิจการในอาร์เจนตินา ปลดพนักงานออกอีกในชิลี โคลัมเบีย และเม็กซิโก": "บริษัท Sea Ltd. เจ้าของแพลตฟอร์มร้านค้าออนไลน์ยักษ์ใหญ่ Shopee ที่เรารู้จักกันดี เพิ่งประกาศลดพนักงานลงในประเทศชิลี โคลัมเบีย เม็กซิโก และที่หนักสุด ๆ เลยก็คือในประเทศอาร์เจนตินาที่ถึงกับต้องปิดกิจการไปเลยทั้งหมดครับ ถือว่าดูสถานการณ์ไม่ดีมาก ๆ สำหรับยักษ์ใหญ่ชอปปิ้งออนไลน์ในตอนนี้\n\nโดยผู้บริหารของ Shopee ได้ให้เหตุผลว่าขณะนี้มีปัญหาทางภาคเศรษฐกิจที่น่าเป็นห่วงอย่างมาก บริษัทจึงจำเป็นต้องโฟกัสอยู่กับการให้บริการในบางโซนเท่านั้น ซึ่งรวมไปถึงประเทศชิลี โคลัมเบีย และเม็กซิโกเนี่ยแหละ\n\nอย่างไรก็ตาม Shopee จะยังจะคงเปิดทำการอยู่ในประเทศชิลี โคลัมเบีย และเม็กซิโกนะ แต่จะมีการปลดพนักงานออกเป็นจำนวนมาก ส่วนประเทศในแถบอเมริกาใต้อย่าง Brazil จะไม่ได้รับผลกระทบอะไรจากการประกาศครั้งนี้เนื่องจากยังคงมีฐานลูกค้าที่หนาแน่นอยู่เหมือนเดิม\n\nหากมาดูสถานะของบริษัท Sea จะพบว่าในเดือนตุลาคมของปี 2021 บริษัทมีมูลค่าสูงถึง 200,000 ล้านดอลลาร์ จากการเติบโตในส่วนของธุรกิจเกมและ e-commerce แต่หลังจากนั้นมูลค่าบริษัทก็ลดลงเรื่อย ๆ จนปัจจุบันเหลือเพียง 27,000 ล้านดอลลาร์เท่านั้น ผู้บริหารเค้าเลยมีเป้าหมายในการเน้นเพิ่มยอดกำไรในโซนเอเชียตะวันออกเฉียงใต้ให้มากขึ้นภายในปี 2023 ครับ\n\nก่อนหน้านี้ช่วงเดือนมีนาคม Shopee ก็เคยมีข่าวปิดตัวลงไปแล้วในเขตอินเดีย และฝรั่งเศส จากนั้นในเดือนมิถุนายนก็ประกาศปลดพนักงานแผนก Shopee Food ลงในทั้งโซนละตินอเมริกาและเอเชียตะวันออกเฉียงใต้ ซึ่งรวมถึงประเทศไทยที่เมื่อไม่นานมานี้ก็มีข่าวปลดพนักงานออกไปจำนวนมากด้วย\n\nนอกจากนี้ภาคส่วนธุรกิจถ่ายทอดสดวงการเกมและโปรเจกต์อื่น ๆ ก็มีข่าวว่าถูกยุบหรือลดพนักงานลงด้วยเช่นกัน\n\nที่มา : reuters",
    "รอดหวิว! รอง ปธน.อาร์เจนตินาถูกจ่อยิง เดชะบุญปืนด้าน": "รอดหวิว! รอง ปธน.อาร์เจนตินาถูกจ่อยิง เดชะบุญปืนด้าน\n\nคริสตินา เฟร์นันเดซ เดอ กีชเนร์ รองประธานาธิบดีอาร์เจนตินา รอดตายจากการลอบสังหารได้อย่างเฉียดฉิว หลังปืนของมือปืนที่จ่อยิงข้างศีรษะของเธอเกิดขัดลำกล้อง\n\nคริสตินากำลังทักทายกลุ่มผู้สนับสนุนด้านนอกบ้านของเธอ หลังเดินทางกลับจากศาลที่เธอถูกพิจารณาคดีในข้อหาทุจริตในระหว่างดำรงตำแหน่งประธานาธิบดีอาร์เจนตินา ระหว่างปี 2550-2558 ซึ่งเธอปฏิเสธข้อกล่าวหา ทันใดนั้นชายคนหนึ่งก็ปรากฏตัวขึ้นจากฝูงชน และยื่นกระบอกปืนไปใส่หน้าเธอ\n\nภาพจากกล้องวิดีโอแสดงให้เห็นว่ามือปืนเล็งปืนห่างจากศีรษะของเธอเพียงไม่กี่นิ้วและพยายามจะยิง จากนั้นคริสตินาก็ก้มศีรษะลงแต่ไม่มีการยิงเกิดขึ้นจริง ขณะที่ฝูงชนได้พยายามที่จะแยกตัวคริสตินาออกจากมือปืน\n\nประธานาธิบดีอัลแบร์โต เฟร์นันเดซ ของอาร์เจนตินา แถลงการณ์ต่อประชาชนอาร์เจนตินาว่า คริสตินายังมีชีวิตอยู่เพราะเหตุผลที่ยังไม่ได้รับการยืนยันทางเทคนิค ปืนกระบอกดังกล่าวมีกระสุนบรรจุอยู่ 5 นัด แต่ปืนด้าน\n\nประธานาธิบดีอัลแบร์โตยังประณามมือปืนที่พยายามเอาชีวิตของคริสตินา ซึ่งเขาระบุว่าเป็นหนึ่งในเหตุการณ์ที่ร้ายแรงที่สุดนับตั้งแต่อาร์เจนตินากลับสู่ระบอบประชาธิปไตยในปี 2526 เราอาจมีความเห็นต่างและมีความขัดแย้งลึกซึ้ง แต่คำพูดที่สร้างความเกลียดชังไม่อาจเกิดขึ้นได้ เพราะมันทำให้เกิดความรุนแรง และไม่มีโอกาสที่ความรุนแรงจะเกิดควบคู่กับประชาธิปไตย\n\nตำรวจระบุว่ามือปืนเป็นชายชาวบราซิล วัย 35 ปี ที่ถูกตำรวจคุมตัวไว้แล้ว และกำลังเร่งหาแรงจูงใจในการก่อเหตุ โดยตำรวจพบอาวุธอยู่ห่างจากจุดเกิดเหตุเพียงไม่กี่เมตร จากจุดที่ชายคนดังกล่าวถูกจับ",
    "โหมโรง “ประชานิยม” หรือต่อโลง? | ไสว บุญมา": "ขณะนี้ดาวน์โหลดได้ฟรีที่เว็บไซต์ของมูลนิธินักอ่านบ้านนา (www.bannareader.com) พร้อมกับฟังเสียงอ่านได้จาก YouTube\n\nสำนักพิมพ์เนชั่นบุ๊คส์จัดพิมพ์เมื่อเดือนกรกฎาคม 2546 หนังสือเล่มนี้ได้รับการตีพิมพ์อีกครั้งหลังการปรับเปลี่ยนเนื้อหาพร้อมกับปรับชื่อเป็น “ประชานิยม ทางสู่ความหายนะ” เมื่อเดือนกุมภาพันธ์ 2555\n\nผมอ้างถึงประชานิยมแนวเลวร้าย เพราะนโยบายประชานิยมแนวดีก็มี ทั้งนี้ขึ้นอยู่กับเนื้อหาและเจตนาของรัฐบาล ซึ่งจะต้องมีปัญญาหยั่งรู้ว่านโยบายที่นำมาใช้จะเหมาะสมกับสภาพของสังคมและเศรษฐกิจหรือไม่ พร้อมกับมีเจตนาดีที่จะแก้ปัญหาและพัฒนาประเทศอย่างแท้จริง\n\nแรงจูงใจในการเขียนหนังสือคือ ความประสงค์จะสื่อถึงชาวไทยโดยทั่วไปซึ่งอาจไม่ตระหนักว่า นโยบายประชานิยมแนวเลวร้ายเป็นอย่างไรและมีผลร้ายถึงกับทำให้ประเทศที่ใช้ล่มจม\n\nผมเริ่มต้นค้นหาข้อมูลสำหรับเขียนหนังสือทันทีหลังฟังแถลงการณ์ของรัฐบาลใหม่เมื่อกลางปี 2544 ทั้งนี้เพราะในส่วนของนโยบาย รัฐบาลจะใช้ประชานิยมแนวเลวร้ายซึ่งทำให้ประเทศในละตินอเมริกาล้มละลายมาหลายต่อหลายครั้งแล้ว\n\nมิใช่เพื่อหลอกลวงประชาชนให้หลงกลจนเกิดความนิยมชมชอบในรัฐบาล หรือร้ายยิ่งกว่านั้นในตัวผู้นำรัฐบาลโดยเฉพาะ\n\nผมเลือกอาร์เจนตินามาเสนอ เพราะเป็นกรณีที่มีข้อมูลชัดเจนมากกว่าประเทศอื่น อีกทั้งยังเป็นกรณีที่มีการรับรู้กันอยู่บ้างแล้วเนื่องจากความแพร่หลายของภาพยนตร์เรื่อง Evita ซึ่งวางอยู่บนความเป็นไปในอาร์เจนตินาหลังจากการใช้นโยบายประชานิยม\n\nข้อมูลเกี่ยวกับอาร์เจนตินาชัดเจนมากเนื่องจากนักการเมืองที่เสนอนโยบายประชานิยมแบบเลวร้ายประสงค์จะทำอะไร เพื่อใครและชนะการเลือกตั้งเข้ามาเป็นผู้นำรัฐบาลเมื่อไร\n\nหลังเขาชนะการเลือกตั้งในตอนกลางสงครามโลกครั้งแรก การใช้นโยบายแนวเลวร้ายนั้นใช้โดยใคร กระบวนการเป็นอย่างไรจึงทำให้อาร์เจนตินาล้มละลายครั้งแรกหลังจาก 40 ปี\n\nการล้มละลายครั้งนั้นนำไปสู่เหตุการณ์เลวร้ายต่าง ๆ รวมทั้งรัฐบาลเผด็จการทหารฆ่าประชาชนที่ต่อต้านเป็นเรือนหมื่นจนทำให้อาร์เจนตินาล้มลุกคลุกคลานอยู่นานมาก\n\nอาร์เจนตินาเคยพัฒนาไม่ต่ำกว่าแคนาดา ฝรั่งเศสและเยอรมนี แต่ ณ วันนี้เดินตาม 3 ประเทศที่อ้างถึงแบบแทบไม่เห็นฝุ่น\n\nผมนำเวเนซุเอลาเข้ามาเมื่อปรับเปลี่ยนเนื้อหาของหนังสือ กรณีของเวเนซุเอลาน่าสนใจเป็นพิเศษในด้านเป็นประเทศที่มีน้ำมันปริมาณมหาศาล\n\nผมได้พูดถึงบ้างแล้วจากมุมมองของคำสาปของน้ำมันในหนังสือชื่อ “เล่าเรื่องเมืองน้ำมัน” (ดาวน์โหลดได้จากเว็บไซต์ดังกล่าว) แต่เวเนซุเอลาเริ่มใช้ประชานิยมแนวเลวร้ายเมื่อไรไม่มีข้อมูลที่ชี้ชัดเหมือนกรณีของอาร์เจนตินา\n\nเนื่องจากเวเนซุเอลามีน้ำมัน จึงอาจมองได้ว่าผลออกมาร้ายแรงยิ่งกว่ากรณีของอาร์เจนตินาเสียอีก ณ วันนี้ ยังมีชาวเวเนซุเอลาจำนวนมากอดอยากจนถึงกับพากันทิ้งบ้านเกิดไปตายดาบหน้าในประเทศเพื่อนบ้านทั้งที่ประเทศเหล่านั้นมิได้ร่ำรวย หรือปราศจากปัญหาของประเทศกำลังพัฒนาโดยทั่วไป\n\nเนื้อหาในหัวข้อข่าวที่อ้างถึงข้างต้นบ่งว่าพรรคการเมืองต่างเสนอการต่อยอดนโยบายประชานิยมที่ดำเนินมาแล้วบ้างและเพิ่มสิ่งใหม่เข้าไปบ้าง\n\nเพราะรู้ว่าชาวไทยโดยทั่วไปเสพติดประชานิยมแล้วและคาดหวังจะได้รับต่อไปไม่น้อยกว่าที่เคยได้รับ\n\nจริงอยู่ในระยะสั้น การทุ่มงบประมาณจำนวนมากเข้าไปในระบบผ่านข้อเสนอเหล่านั้นจะทำให้เกิดการซื้อขายเพิ่มขึ้นทันทีจนทำให้ดูเหมือนว่ามันช่วยกู้เศรษฐกิจ แต่ต่อไปผลร้ายที่แฝงมาจะทำให้เป็นอาร์เจนตินาก็ได้\n\nจากกรณีของอาร์เจนตินาอาจมองได้ว่าไทยเดินทางมาได้ราวครึ่งทางและเหลือเวลาอีกราว 20 ปีก่อนที่จะล้มละลาย\n\nไทยจะหลีกเลี่ยงภาวะล้มละลายคล้ายอาร์เจนตินาและเวเนซุเอลาได้หรือไม่จึงเป็นคำถามตามมา\n\nขอตอบว่า หลีกเลี่ยงได้หากพรรคการเมืองไม่แข่งขันกันใช้นโยบายแนวเลวร้ายนี้จนเป็นหนี้ท่วมหัวและขนเอาเงินสำรองของชาติมาใช้จนไม่เหลือไว้เป็นภูมิคุ้มกันมิให้ความผันผวนทางการค้าสร้างปัญหาสาหัส\n\nตรงข้าม หากเงินสำรองถูกนำออกมาผลาญจนหมดและการกู้ยืมเกิดภาระหนี้สินล้นพ้นจนไม่มีใครให้กู้เพิ่ม ประชานิยมที่พวกเขานำมาใช้จะไม่ช่วยกู้เศรษฐกิจ หากเป็นเสมือนอีกหนึ่งส่วนในกระบวนการต่อโลงฝังสังคมไทย.",
    "ดร.อนันต์ เผยโรคปอดบวมระบาดในอาร์เจนตินา เกิดจากเชื้อแบคทีเรีย": "วันนี้ (4 ก.ย.65) เฟซบุ๊ก \"Anan Jongkaewwattana\"หรือ ดร.อนันต์ จงแก้ววัฒนา นักไวรัสวิทยา ผู้อำนวยการกลุ่มวิจัยนวัตกรรมสุขภาพสัตว์และการจัดการ ศูนย์พันธุวิศวกรรมและเทคโนโลยีชีวภาพแห่งชาติ (ไบโอเทค) โพสต์ข้อความระบุว่า ข้อมูลจาก CDC เกี่ยวกับแบคทีเรีย Legionella ก่อโรคปอดบวมในอาร์เจนตินา พบว่า1.แบคทีเรียเมื่อเข้าสู่ร่างกายอาจทำให้ผู้ป่วยมีอาการไอ ปวดเมื่อยกล้ามเนื้อ ไข้ ปวดศีรษะ หายใจไม่สะดวก2. แพทย์วินิจฉัยจากการเอกซเรย์ปอด ตรวจหาเชื้อแบคทีเรียได้จากตัวอย่างเสมหะ หรือ ปัสสาวะ3.การติดเชื้อปกติสามารถรักษาได้ด้วยยาปฏิชีวนะ แต่ผู้ป่วยที่มีภาวะแทรกซ้อนประมาณ 1 ใน 10 อาจเสียชีวิต4.คนปกติที่สุขภาพดีส่วนใหญ่จะไม่ป่วยจากแบคทีเรียชนิดนี้ ความเสี่ยงจะพบได้ในผู้สูงอายุที่สูบบุหรี่ หรือเคยสูบ หรืออาการปอดอักเสบเรื้อรัง หรือกลุ่มผู้มีภูมิคุ้มกันต่ำ เช่น ผู้ใช้ยากดภูมิ ผู้ป่วยมะเร็ง เบาหวาน หรือไตวาย5.แบคทีเรียชนิดนี้ไม่แพร่จากคนสู่คน ปกติจะพบเจือปนอยู่ในน้ำที่ไม่สะอาด ช่องทางต่างๆ ที่ร่างกายจะได้รับเชื้อ คือ ทางละอองฝอยน้ำที่มีแบคทีเรียเจือปน เช่น ระบบปรับอากาศที่พ่นไอน้ำ ฝักบัว อบไอน้ำในซาวนา หรือละอองฝอยจากน้ำพุที่ใช้ตกแต่งในสถานที่ต่างๆ",
    "อนามัยโลกเฝ้าระวัง เคสปอดบวมปริศนาในอาร์เจนตินา ดับเเล้ว 3": "อนามัยโลกเฝ้าระวัง เคสปอดบวมปริศนาในอาร์เจนตินา ดับเเล้ว 3\n\nสำนักข่าวรอยเตอร์รายงานเมื่อวันที่ 3 กันยายน ว่า องค์การอนามัยแพนอเมริกัน หน่วยงานสาขาท้องถิ่นขององค์การอนามัยโลก กำลังเฝ้าจับตาคลัสเตอร์ผู้ป่วยปอดบวมที่ยังไม่สามารถระบุสาเหตุได้ จำนวน 10 รายในคลินิกเอกชนแห่งหนึ่งในเมืองซานมิเกลเดตูกูมัน ที่ตั้งอยู่ทางตะวันตกเฉียงเหนือของประเทศอาร์เจนตินา ซึ่งปัจจุบันมียอดผู้เสียชีวิตจากการแพร่ระบาดนี้แล้ว 3 ราย\n\nเมื่อวันที่ 30 สิงหาคมที่ผ่านมา มีรายงานผู้ป่วยปอดบวมชุดแรกจำนวน 6 ราย ประกอบด้วย เจ้าหน้าที่ของคลินิก 5 ราย และคนไข้อีก 1 ราย ที่มารักษาตัวที่คลินิกดังกล่าวเนื่องจากมีอาการที่เกี่ยวข้องตั้งแต่วันที่ 18-22 สิงหาคม ต่อมาในวันที่ 1 กันยายน เจ้าหน้าที่สาธารณสุขท้องถิ่นรายงานจำนวนผู้ป่วยเพิ่มอีก 3 ราย และจำนวนผู้เสียชีวิต 3 ราย โดยให้ข้อมูลเพิ่มเติมว่ากลุ่มที่เสียชีวิตมีปัญหาสุขภาพอื่นร่วมด้วย และในวันที่ 2 กันยายน อาร์เจนตินาก็พบผู้ป่วยอาการเดียวกันเพิ่มขึ้นอีก 1 ราย รวมทั้งหมดมีกลุ่มผู้ป่วยจากคลัสเตอร์นี้แล้ว 10 รายด้วยกัน\n\nโดยอาการจะมีตั้งแต่ไข้ การปวดเมื่อยตามกล้ามเนื้อและช่องท้อง และการหายใจลำบาก รวมถึงผู้ป่วยหลายคนมีอาการปอดบวมในปอดทั้ง 2 ข้าง\n\nองค์การอนามัยแพนอเมริกัน กล่าวว่า ผลการตรวจสอบหาเชื้อไวรัส แบคทีเรีย รา ที่อาจก่อให้เกิดโรคทางเดินหายใจดังกล่าวที่องค์การมีบันทึกไว้ มีผลเป็นลบ จึงได้มีการส่งตัวอย่างทางชีวภาพไปให้กับสถาบันการจัดการด้านปฏิบัติการวิจัยและสาธารณสุขแห่งชาติเพื่อตรวจสอบเพิ่มเติมต่อไป\n\nด้าน ดร.ไมเคิล ออสเตอร์โฮล์ม ผู้เชี่ยวชาญด้านโรคระบาดแห่งมหาวิทยาลัยมินนิโซตา กล่าวว่า สาเหตุน่าจะมาจากสิ่งที่ผู้ป่วยหายใจเข้าไป เนื่องจากอาการปอดที่เกี่ยวข้อง อย่างไรก็ดี โรคปริศนาสามารถเกิดขึ้นได้ และส่วนมากมักแพร่ระบาดในระดับท้องถิ่น ซึ่ง ดร.ไมเคิล คาดการณ์ว่าจะได้ข้อมูลที่มีรายละเอียดมากขึ้นจากเจ้าหน้าที่สาธารณสุขอาร์เจนตินาภายใน 5-7 วัน",
    "อาร์เจนตินา เผย โรคปอดบวมปริศนา คือโรคลีเจียนแนร์": "",
    "อาร์เจนตินา ตรวจยึดโคเคน น้ำหนัก 1.6 ตัน": "เจ้าหน้าที่ตำรวจอาร์เจนตินา บุกตรวจยึดโคเคนน้ำหนักรวมกว่า 1.6 ตัน คิดเป็นมูลค่ากว่า 450 ล้านดอลลาร์สหรัฐฯ หรือกว่า 1 หมื่น 6 พันล้านบาท ซึ่งถูกซุกซ่อนอยู่ภายในกระเป๋าหรู ภายในโกดังแห่งหนึ่ง ในเมือง\"โรซาริโอ\" รัฐ\"ซานตาเฟ\" ทางตะวันตกเฉียงเหนือของประเทศ โดยทางเจ้าหน้าที่ระบุว่า โคเคนดังกล่าว ถูกเตรียมส่งไปยังนคร\"ดูไบ\" ของสหรัฐอาหรับเอมิเรตส์ และคาดว่าจะถูกส่งไปยังกาตาร์ ที่กำลังจะรับหน้าที่ เป็นเจ้าภาพจัดการแข่งขันฟุตบอลโลก ในช่วงปลายปีนี้",
    "อาร์เจนตินากำหนดอัตราแลกเปลี่ยนเงินสำหรับผู้ส่งออกถั่วเหลือง หวังพยุงทุนสำรอง : อินโฟเควสท์": "นายแซร์โจ มาสซา รัฐมนตรีกระทรวงเศรษฐกิจอาร์เจนตินาประกาศใช้อัตราปริวรรตเงินตราพิเศษสำหรับผู้ผลิตถั่วเหลืองในประเทศ โดยมีเป้าหมายที่จะสร้างแรงจูงใจในการส่งออก พยุงทุนสำรองเงินตราต่างประเทศของธนาคารกลาง และป้องกันเงินอ่อนค่า\n\nสำนักข่าวบลูมเบิร์กรายงานว่า ผู้ส่งออกถั่วเหลือง ซึ่งเป็นสินค้าโภคภัณฑ์ชั้นนำของอาร์เจนตินา จะสามารถขายเงินดอลลาร์ที่ได้มาจากการส่งออกถั่วเหลืองที่อัตรา 200 เปโซต่อดอลลาร์ ซึ่งมากกว่าอัตราอย่างเป็นทางการที่ 139 เปโซต่อดอลลาร์ โดยอัตราดังกล่าวยังไม่รวมภาษี\n\n“มาตรการกำหนดอัตราแลกเปลี่ยนพิเศษสำหรับผู้ส่งออกถั่วเหลืองนี้จะทำให้เราเสริมสร้างความแข็งแกร่งด้านเงินทุนสำรองระหว่างประเทศ อันเป็นปัจจัยสำคัญในการเอาชนะปัญหาตึงเครียดที่เศรษฐกิจอาร์เจนตินากำลังเผชิญ” นายมาสซาแถลงข่าวพร้อมผู้นำธุรกิจภาคกสิกรรมกว่า 10 ราย\n\nนายมาสซากล่าวว่า ผู้ส่งออกถั่วเหลืองเห็นพ้องกับรัฐบาลในการขายเงินดอลลาร์อย่างน้อย 5 พันล้านดอลลาร์ในเดือนก.ย. และ 1 พันล้านดอลลาร์ในช่วง 72 ชั่วโมงแรกของการบังคับใช้มาตรการดังกล่าว\n\nนอกจากนี้ นายมาสซากล่าวเสริมว่า รัฐบาลจะเผยแพร่กฤษฎีกาฉุกเฉินในช่วงไม่กี่ชั่วโมงข้างหน้า เพื่อออกนโยบายอย่างเป็นทางการ พร้อมระบุว่า ผู้ส่งออกถั่วเหลืองจะกลับมาใช้อัตราแลกเปลี่ยนปกติในเดือนต.ค.\n\nขณะนี้ นายมาสซากำลังเร่งเพิ่มทุนสำรองเงินตราต่างประเทศของธนาคารกลางอาร์เจนตินา หลังจากเม็ดเงินในทุนสำรองปรับตัวลดลงติดต่อกันยาวนานหลายเดือน โดยภาคเอกชนบางรายประมาณการว่า ปัจจุบัน ธนาคารกลางมีทุนสำรองเงินตราต่างประเทศอยู่เพียง 2 พันล้านดอลลาร์เศษเท่านั้น ซึ่งส่งผลให้เกิดความหวั่นวิตกเรื่องเงินเปโซ่อ่อนค่า\n\nโดย สำนักข่าวอินโฟเควสท์ (05 ก.ย. 65)\n\nTags: ถั่วเหลือง",
    "ข่าวทันควัน! เจ้าหน้าที่รักษาความปลอดภัยรวบชายเล็งปืนระยะเผาขนใส่รองปธน.อาร์เจนตินา": "วันนี้ (2 ก.ย. 65) สำนักข่าวต่างประเทศรายงานว่า สถานีโทรทัศน์ท้องถิ่นของอาร์เจนตินา ได้เผยภาพชายคนหนึ่ง เล็งปืนไปที่ศีรษะของรองประธานาธิบดี \"กริสตินา เฟร์นันเดซ เด กีร์ชเนร์\" แห่งอาร์เจนตินา ในระยะเผาขน จนปืนเกือบจะถูกใบหน้าของเธอ ขณะที่ เธอกำลังออกมาจากรถ บริเวณหน้าบ้านพักของเธอ ซึ่งรายล้อมไปด้วยผู้สนับสนุน ท่ามกลางความตกตะลึงของผู้ที่อยู่ในบริเวณดังกล่าว ก่อนที่เจ้าหน้าที่รักษาความปลอดภัยจะเข้าจับกุมตัวชายคนนี้ได้อย่างทันท่วงทีโดยเหตุเกิดเมื่อคืนที่ผ่านมา ตามเวลาในท้องถิ่น โดยรัฐมนตรีด้านความมั่นคงของอาร์เจนตินา เปิดเผยว่า ขณะนี้กำลังเร่งสอบสวนชายคนดังกล่าว ถึงแรงจูงใจในการก่อเหตุ และยังไม่เปิดเผยรายละเอียดที่แน่ชัด รวมทั้งปืนที่อยู่ในมือชายก่อเหตุว่าเป็นปืนจริงหรือไม่",
    "รองผู้นำอาร์เจนตินา เผยหลังรอดจากการลอบยิง มีชีวิตอยู่เพราะพระผู้เป็นเจ้า": "รองผู้นำอาร์เจนตินา เผยหลังรอดจากการลอบยิง มีชีวิตอยู่เพราะพระผู้เป็นเจ้า\n\nวันที่ 16 ก.ย. บีบีซี รายงานว่า นางกริสตินา เฟร์นันเดซ เด กีร์ชเนร์ รองประธานาธิบดีอาร์เจนตินา กล่าวต่อสาธารณะเป็นครั้งแรก หลังแคล้วคลาดจากการลอบสังหารอย่างหวุดหวิดเมื่อค่ำวันที่ 1 ก.ย. ว่า ตนมีชีวิตอยู่เพราะพระผู้เป็นเจ้าและพระแม่มารี และว่าสมเด็จพระสันตะปาปาฟรานซิสทรงโทรศัพท์หาตนในวัดมาเพื่อทรงปลอบใจ\n\n“ฉันรู้สึกว่าฉันมีชีวิตอยู่เพราะพระผู้เป็นเจ้าและพระแม่มารีจริงๆ ดังนั้น สำหรับฉันแล้ว หากฉันต้องขอบคุณพระผู้เป็นเจ้าและพระแม่มารี ฉันต้องทำท่ามกลางเหล่านักบวช” นางเฟร์นันเดซกล่าวในการพบปะกับนักบวชและแม่ชีเมื่อวันพฤหัสบดีที่ 15 ก.ย. ตามเวลาท้องถิ่น และแสดงความขอบคุณต่อสมเด็จพระสันตะปาปาฟรานซิส ซึ่งทรงเป็นชาวอาร์เจนตินาเช่นกัน ที่โทรศัพท์หาเธอเพียงไม่กี่ชั่วโมงหลังเกิดเหตุ\n\n“สมเด็จพระสันตะปาปาฟรานซิสทรงโทรศัพท์หาฉันตั้งแต่เช้าตรู่ในวันรุ่งขึ้น เรากำลังคุยโทรศัพท์และพระองค์ตรัสกับข้าพเจ้าเช่นนี้ การกระทำที่แสดงความเกลียดชังและความรุนแรงมักนำด้วยคำพูดและกริยาของความเกลียดชังและความรุนแรง” รองประธานาธิบดีอาร์เจนตินากล่าว\n\nทั้งนี้ เหตุการณ์ดังกล่าวเกิดขึ้นขณะที่นางเฟร์นันเดซพบปะกลุ่มผู้สนับสนุนด้านนนอกบ้านพักหลังเดินทางกลับจากศาลซึ่งไต่สวนคดีทุจริต จู่ๆ ผู้ก่อเหตุจ่อปืนที่ศีรษะของเธอ แต่กระสุนยิงไม่ออก ทั้งที่ปืนมีกระสุน 5 ลูก ประธานาธิบดีอัลเบร์โต เฟร์นันเดซ ผู้นำอาร์เจนตินา กล่าวว่า ความพยายามสังหารนางกีร์ชเนร์เป็นเหตุการณ์ร้ายแรงที่สุดตั้งแต่อาร์เจนตินากลับสู่ประชาธิปไตยเมื่อปี 2524\n\nสำหรับความคืบหน้าคดี ตำรวจจับกุมนายเฟร์นันโด ซาบัก มอนติเนล อายุ 35 ปี มือปืน ในจุดเกิดเหตุไม่นาน และหลายวันต่อมา จับกุม น.ส.เบรนดา อูเลียร์เต อายุ 23 ปี แฟนสาว ทั้งคู่ถูกตั้งข้อหาพยายามฆ่าผู้อื่น แต่เจ้าตัวสองคนให้การปฏิเสธ ขณะนี้พนักงานสอบสวนยังพยายามหาแรงจูงใจในการโจมตีนางเฟร์นันเดซ\n\nนางเฟร์นันเดซเป็นนักการเมืองฝ่ายซ้ายที่แม้จะได้รับความนิยมอย่างล้นหลามจากบรรดาผู้สนับสนุน แต่ทำให้หลายคนไม่ชื่นชอบในช่วงหลายปีที่ผ่านมาในฐานะนักการเมืองผู้ทรงอิทธิพลที่สุดคนหนึ่งของอาร์เจนตินา\n\nก่อนจะเป็นรองประธานาธิบดีในปี 2562 เคยดำรงตำแหน่งประธานาธิบดีของอาร์เจนตินาตั้งแต่ปี 2550-2558 และเป็นสุภาพสตรีหมายเลขหนึ่งระหว่างปี 2546-2550\n\nข่าวที่เกี่ยวข้อง:\n\nหวิดดับ รองประธานาธิบดีอาร์เจนตินา ถูกชายชักปืนจ่อหน้าในระยะประชิด",
    "ปารีสฯ ยิ้มร่า! เมสซี่ เอฟเฟ็กต์ กับปีแรกในสีเสื้อ เปแอสเช": "ปารีส แซงต์-แชร์กแมง ได้สัมผัสถึงเรื่องนั้นด้วยตัวเอง เพราะถึงแม้ฤดูกาลก่อนผลงานการทำประตูของ ลิโอเนล เมสซี่ จะไม่ได้โดดเด่นเหมือนสมัยที่เขาอยู่กับ บาร์เซโลน่า จากการยิงในลีกได้เพียง 6 ประตู แต่เขากลับส่งผลดีต่อเรื่องนอกสนามของ \"เปแอสเช\" ได้อย่างมากจนเรียกว่าแทบจะยกระดับของสโมสรได้อย่างน่าเหลือเชื่อ ซึ่งข้อมูลจาก เอล เอโคโนมิสต้า สื่อในประเทศอาร์เจนตินาคือหลักฐานที่ยืนยันถึงเรื่องเหล่านั้นได้เป็นอย่างดี\n\n- สปอนเซอร์ไหลมาเทมา\n\nถึงแม้ ปารีสฯ จะมีสถานะที่ดูดีกว่าเดิมและประสบความสำเร็จมากขึ้นนับตั้งแต่ที่กลุ่มทุนจากประเทศกาตาร์เข้ามาเทคโอเวอร์ทีม แต่ก็ต้องยอมรับว่าก่อนหน้านี้พวกเขายังไม่ใช่ทีมที่บริษัทต่างๆ อยากจะเข้ามาจับมือเป็นพันธมิตรด้วยมากเท่าไหร่นัก และการเอาเงินไปลงทุนกับทีมอื่นน่าจะทำตลาดได้ดีกว่า\n\nอย่างไรก็ตาม การเข้ามาของ เมสซี่ ทำให้หลายแบรนด์หันมาจ้อง ปารีสฯ แบบตาลุกวาว เพราะการที่เขาเป็นหนึ่งในนักเตะที่เก่งที่สุดของโลกทำให้มันจะส่งผลดีกับด้านการตลาดแน่นอน และสุดท้าย ปารีสฯ ก็ได้สปอนเซอร์รายใหม่เข้ามาร่วมลงทุนกับพวกเขาสูงสุดถึง 10 รายด้วยกัน\n\nทั้งนี้ ในบรรดาธันธมิตรหน้าใหม่นั้น มีแบรนด์ที่คุ้นหูอย่าง Dior รวมอยู่ด้วย ซึ่งมันก็ทำให้รายได้ด้านสปอนเซอร์ของ ปารีสฯ เพิ่มจากราว 3 ล้านยูโรต่อปีเป็นปีละ 8 ล้านยูโรเลยทีเดียว ยิ่งถ้านับรวมกับสัญญามูลค่าราว 75 ล้านยูโรที่พวกเขาทำกับ ไนกี้ เอาไว้อยู่แล้วนั้น มันก็ทำให้ ปารีสฯ ร่ำรวยมากขึ้นกว่าแต่ก่อนอีก\n\n- กระแสแรงบนโซเชียล\n\nด้วยความที่สมัยนี้มีแพล็ตฟอร์มหลายแบบบนโลกอินเตอร์เน็ต ทำให้การโฆษณาสโมสรมันไม่ได้มีแค่การแจกใบใปลิวเหมือนกับในอดีตอีกแล้ว และยิ่งเป็นที่รู้จักบนโลกอินเตอร์เน็ตมากเท่าไหร่มันก็มีโอกาสทำให้มีคนหน้าใหม่หันมาสนใจทีมมากขึ้นตามไปด้วย\n\nสำหรับกรณีของ ปารีสฯ นั้น พวกเขามียอดคนกดฟอลโล่ว์ในทุกแพล็ตฟอร์มรวมกันเพิ่มขึ้นถึง 15 ล้านราย ภายหลังได้ตัว เมสซี่ มาร่วมทัพ คิดเป็นค่าเฉลี่ยที่เพิ่มขึ้น 1.4 ล้านฟอลโล่ว์ต่อสัปดาห์ ส่งผลให้ยอดรวมการฟอลโล่ว์จากทุกแพล็ตฟอร์มของพวกเขามีจำนวนทะลุ 150 ล้านรายเลยทีเดียว\n\nทั้งนี้ หากนับเฉพาะ TikTok แล้วล่ะก็ ยอดคนฟอลโล่ว์ของ ปารีสฯ ก็พุ่งทะลุกรอบ 10 ล้านรายเข้าไปแล้ว และตอนนี้วพกขเาก็เป็นบริษัทสัญชาติฝรั่งเศสที่มีคนกดฟอลโล่ว์บน อินสตาแกรม เยอะที่สุดด้วย จากจำนวน 62 ล้านฟอลโล่ว์ด้วยกัน\n\n- ชุดแข่งขายดี\n\nหากยังจำกันได้ ในช่วงแรกๆ ที่ ปารีสฯ ประกาศได้ตัว เมสซี่ มาเสริมทีมนั้น ชุดแข่งของดาวเตะชาวอาร์เจนไตน์ก็ขายดีเป็นเทน้ำเทท่า ไม่ว่าจะเป็นการจองล่วงหน้าผ่านทางเว็บไซต์ หรือการไปซื้อที่ร้านซึ่งมีการต่อแถวกันยาวเหยียดชนิดที่แถวลากยาวไปถึงด้านในสถานีรถไฟใต้ดินกันเลยทีเดียว\n\nสำหรับชุดแข่งของ ปารีสฯ มีราคาอยู่ที่ระหว่าง 90-160 ยูโรต่อตัว ซึ่งโดยรวมแล้วฤดูกาลก่อนพวกเขาขายชุดแข่งได้เกิน 1 ล้านชุด และในจำนวนนั้นก็มีมากกว่า 60 เปอร์เซ็นต์ที่มีนามสกุลของ เมสซี่ สกรีนอยู่ด้านหลัง ถึงแม้ ปารีสฯ จะไม่ได้เปิดเผยตัวเลขเรื่องรายได้ชุดแข่งที่แน่ชัด แต่ไม่ต้องสงสัยเลยว่ามันต้องสูงมากกว่าที่ผ่านๆ มาเยอะพอตัว\n\n- เด็กเกร็ดบอล -",
    "Health News : โรคปอดบวมปริศนาในอาร์เจนตินา": "เจ้าหน้าที่สาธารณสุขอาร์เจนตินา เปิดเผยความหวาดกลัวไวรัสมรณะตัวใหม่ระบาดได้เริ่มลุกลามแล้ว หลังมีผู้เสียชีวิตแล้ว 3 รายด้วยโรคปอดบวมลึกลับที่ยังไม่ทราบแหล่งที่มาในสัปดาห์ที่ผ่านมา และมีผู้ติดเชื้ออีก 9 คน ในจำนวนนี้เป็นเจ้าหน้าที่อนามัย 8 คน และอีกคนเป็นผู้ป่วยไอซียูที่เข้ารับการรักษาอยู่ที่คลินิกเอกชน\n\nเจ้าหน้าที่สาธารณสุขแสดงความวิตกอย่างยิ่ง หลังตรวจหาเชื้อ 30 คน รวมถึงโควิด และไข้หวัดใหญ่สายพันธุ์เอ และบี รัฐมนตรีสาธารณสุขรัฐตูกูมัน ยืนยันว่า มีผู้เสียชีวิตและป่วยด้วยโรคปอดบวมลึกลับ และว่าผู้ป่วยทั่วไปมีอาการหายใจติดขัดรุนแรง ควบคู่ไปกับปอดบวม และจากภาพเอกซเรย์พบอาการคล้ายคลึงกับโรคโควิด-19 ตัวอย่างของเชื้อไวรัสนิรนาม ได้ส่งถูกไปทดสอบที่สถาบันมัลแบรนในกรุงบัวโนสไอเรส รวมถึงสำนักงานห้องปฏิบัติการทดลองทางสุขภาพแห่งชาติ และสถาบันต่างๆ ในอาร์เจนตินา และเจ้าหน้าที่ท้องถิ่น ยังตรวจสอบน้ำและเครื่องปรับอากาศในพื้นที่ เพื่อตรวจหาสารพิษ\n\nขณะเดียวกัน ทีมนักระบาดวิทยาของศูนย์ควบคุมและป้องกันโรคยุโรป เฝ้าจับตาสถานการณ์ดังกล่าว เช่นเดียวกับนักวิทยาศาสตร์ขององค์การอนามัยโลก ได้เริ่มติดตามสถานการณ์ด้วย",
    "ข่าวอนามัยโลกสั่งจับตา หลังพบเคสปอดบวมปริศนาในอาร์เจนตินา": "องค์การอนามัยแพนอเมริกัน ซึ่งเป็นหน่วยงานสาขาท้องถิ่นขององค์การอนามัยโลก กำลังเฝ้าจับตาคลัสเตอร์ผู้ป่วยปอดบวม ที่ยังไม่สามารถระบุสาเหตุที่แท้จริงได้ จำนวน 10 คน ซึ่งเป็นผู้ป่วยในคลินิกเอกชนแห่งหนึ่งในเมือง \"ซานมิเกล เด ตูกูมัน\" (San Miguel de Tucumán) ที่ตั้งอยู่ทางตะวันตกเฉียงเหนือของประเทศอาร์เจนตินา โดยในผู้ป่วยดังกล่าว ประกอบด้วยเจ้าหน้าที่สาธารณสุข 5 คน และคนไข้อีก 1 คน ที่รักษาตัวอยู่ในหอผู้ป่วยหนักของคลินิกแห่งนี้ โดยเริ่มแสดงอาการป่วยระหว่างวันที่ 18-22 สิงหาคมที่ผ่านมา โดยล่าสุด พบผู้เสียชีวิตจากการแพร่ระบาดนี้แล้ว 3 คน ซึ่งทั้งหมด ล้วนมีโรคประจำตัวอยู่ก่อนแล้ว โดยเจ้าหน้าที่ระบุว่า อาการของผู้ป่วยเหล่านี้คือ มีไข้ ปวดกล้ามเนื้อ ปวดในช่องท้อง และหายใจติดขัด ขณะที่หลายคนยังมีอาการปอดบวมทั้ง 2 ข้างทั้งนี้ ทางองค์การอนามัยโลก ยืนยันว่า กำลังเฝ้าติดตามสถานการณ์การระบาดอย่างใกล้ชิด และพร้อมให้การสนับสนุนเจ้าหน้าที่สาธารณสุขท้องถิ่นในการตรวจหาต้นตอของโรคนี้",
    "รอยเตอร์เผย ช้อปปี้ ปิดสำนักงาน 3 ประเทศละตินอเมริกา-ยุติธุรกิจอาร์เจนตินา": "สำนักข่าวรอยเตอร์ จากสหราชอาณาจักร รายงานโดยอ้างอิงข้อมูลากแห่งข่าว 3 รายที่เกี่ยวข้องกับเหตุการณ์ว่าบริษัท ซี จำกัด จากสิงคโปร์ ที่บริหารแอปพลิเคชันพื้นที่ซื้อขายสินค้าออนไลน์ชื่อ ช้อปปี้ (Shopee) เตรียมปิดสำนักงานท้องถิ่นใน 3 ประเทศละตินอเมริกา ได้แก่ ชิลี โคลอมเบีย และเม็กซิโก แต่ยังคงให้บริการใน 33 ประเทศนี้เช่นเดิม และจะยุติธุรกิจโดยสิ้นเชิงในประเทศศอาร์เจนตินา\n\nแหล่งข่าว 3 รายนี้เสริมว่า ธุรกิจในบราซิล ซึ่งเป็นตลาดหลักแห่งหนึ่งของช้อปปี้นั้น จะไม่ได้รับผลกระทบใดๆ\n\nนอกจากนี้ สำนักข่าวรอยเตอร์ ยังได้รับอีเมลภายใน ที่นายคริส เฟิง ประธานคณะเจ้าหน้าที่บริหารของซี จำกัด เขียนถึงพนักงาน ซึ่ยืนยันคำบอกเล่าดังกล่าวของแหล่งข่าวทั้ง 3 ราย\n\nอีเมลดังกล่าวระบุว่าการเคลื่อนไหวนี้เกิดขึ้นจากความไม่แน่นอนของเศรษฐกิจภาพใหญ่ที่เพิ่มมากขึ้นในขณะนี้ และบริษัทจำเป็นต้องทุ่มทรัพยากรไปยังธุรกิจหลัก จึงเป็นสาเหตุให้หันมาใช้รูปแบบธุรกิจแบบข้ามพรมแดนในชิลี โคลอมเบีย และเม็กซิโก แทน ขณะที่อาร์เจนตินานั้นจะยุติธุรกิจไปเลย\n\nการเคลื่อนไหวนี้เกิดขึ้นหลังจาก ช้อปปี้ ประกาศยุติธุรกิจในอินเดียเมื่อปลายเดือน มี.ค. ที่ผ่านมา โดยอ้างเหตุผลคล้ายกันว่าเกิดจากความผันผวนในตลาดโลก ทั้งที่เพิ่งเปิดธุรกิจในประเทศที่มีประชากรมากเป็นอันดับ 2 ของโลกแห่งนี้ได้ไม่ถึง 6 เดือนเท่านั้น",
    "ปอดอักเสบในอาร์เจนตินาไม่ใช่ไวรัสสายพันธุ์ใหม่หลังคร่าชีวิตแล้ว4คน": "ภายหลังที่ องค์การอนามัยโลก(WHO)กำลังจับตามองถึงโรคปอดประหลาดที่ไม่ทราบสาเหตุในประเทศอาร์เจนตินาพบผู้ป่วยเป็นเจ้าหน้าที่สาธารณสุข 5 คน และคนไข้อีก 1 คนที่รักษาตัวอยู่ในหอผู้ป่วยหนักของคลินิกแห่งนี้ เริ่มแสดงอาการป่วยระหว่างวันที่ 18-22 ส.ค.ที่ผ่านมาแพทย์ทำการทดสอบหาไวรัสระบบทางเดินหายใจทั้งเชื้อโควิด-19, ไข้หวัดใหญ่, ฮันตาไวรัส รวมถึงแบคทีเรีย และเชื้อราอื่น ๆ แต่มีผลเป็นลบทั้งหมด เจ้าหน้าที่ส่งตัวอย่างเชื้อไปยังห้องปฏิบัติการและสถาบันสุขภาพเพื่อตรวจวิเคราะห์เพิ่มเติมและตรวจหาร่องรอยของสารพิษ\n\nไม่ล้าง \"แอร์\" สกปรกสะสม เสี่ยงป่วยโรคลีเจียนแนร์-ไข้ปอนเตียก\n\n\"นายแพทย์ยง\"เผยคนเคยปลูกฝี หากฉีดวัคซีนซ้ำคาดป้องกันฝีดาษลิงได้\n\nขณะที่เมื่อวันที่ 3 ก.ย. องค์การอนามัยแพนอเมริกัน สำนักงานภูมิภาคขององค์การอนามัยโลก (PAHO) ได้รับแจ้งจากกระทรวงสาธารณสุขของอาร์เจนตินา ยืนยันว่า คลัสเตอร์ผู้ป่วยโรคปอดอักเสบดังกล่าวเกิดจากการติดเชื้อ Legionella เป็นสาเหตุของกลุ่มผู้ป่วยโรคปอดบวมที่เกี่ยวข้องกับคลินิกเอกชน Luz Médica ในจังหวัดมิเกล เด ทูคูมาน (San Miguel de Tucumán) ทางตะวันตกเฉียงเหนือ\n\nรัฐมนตรีว่าการกระทรวงสาธารณสุขอาร์เจนตินา กล่าวในถ้อยแถลงว่า ความน่าสงสัยคือการระบาดของเชื้อลีเจียเนลลา นิวโมฟีลา หรือโรคลีเจียนแนร์ เป็นสาเหตุสำคัญของโรคปอดอักเสบซึ่งผู้ป่วยจะมี อาการไข้สูง ปวดเมื่อยตามร่างกาย และหายใจลำบาก รวมถึงผู้ป่วยหลายรายมีอาการปอดบวมทั้ง 2 ข้าง ทำให้ผู้ป่วย 4 คนเสียชีวิต\n\nเจ้าหน้าที่จังหวัดเปิดเผยว่าพบผู้ป่วยรายอื่นอีก 7 ราย ยังคงรักษาตัวในโรงพยาบาล 4 ราย ในจำนวนนี้ 3 รายอยู่ภายใต้เครื่องช่วยหายใจ ทั้งหมดมาจากสถานประกอบการเดียวกันและเกือบทั้งหมดเกี่ยวข้องกับบุคลากรของคลินิก จนถึงปัจจุบัน มีการระบุผู้ป่วยทั้งหมด 11 ราย รวมถึงผู้เสียชีวิต 4 รายในผู้ป่วยที่เป็นโรคร่วมจากโรคลีเจียนแนร์ ซึ่งเป็นการติดเชื้อแบคทีเรียในปอดที่ค่อนข้างหายาก\n\nโรคลีเจียนแนร์เกิดขึ้นครั้งแรกในการประชุมกลุ่มทหารผ่านศึก American Legion ในปี 1976 เมืองฟิลาเดลเฟีย ของสหรัฐอเมริกา เชื่อมโยงกับน้ำปนเปื้อนหรือระบบปรับอากาศที่ไม่สะอาด ซึ่งโรคลีเจียนแนร์ โดยเฉพาะอย่างยิ่งแบคทีเรีย L. pneumophila มีความเกี่ยวข้องกับการระบาดของโรคปอดบวมรุนแรง รูปแบบการแพร่กระจายที่พบบ่อยที่สุดคือ การหายใจเอาละอองน้ำที่ปนเปื้อน\n\nการติดเชื้อยังสามารถเกิดขึ้นได้จากการสำลักน้ำหรือน้ำแข็งที่ปนเปื้อน โดยเฉพาะอย่างยิ่งในผู้ป่วยที่อ่อนแอในสภาพแวดล้อมของโรงพยาบาล นอกจากนี้ เชื้อโรคชนิดนี้เติบโตได้ดีในสิ่งแวดล้อมที่มีความชื้นสูง และในน้ำที่มีอุณหภูมิ 20 – 50 องศาเซลเซียส\n\nกรมควบคุมโรคคว้าอันดับ 1 แบรนด์ที่ทำผลงานได้ดีที่สุดในโซเชียลมีเดีย\n\nขณะที่เมื่อวานนuh (5กันยายน65) นายแพทย์เฉลิมชัย บุญยะลีพรรณ รองประธานกรรมาธิการการสาธารณสุข วุฒิสภาได้โพสต์ใน blockdit ร้อยแปดพันเก้ากับหมอเฉลิมชัย ว่า พบต้นเหตุของปอดอักเสบลึกลับอาร์เจนตินา (Mysterious Pneumonia) แล้วจากกรณีที่มีการระบาดย่อย(Outbreak) โดยมีลักษณะปอดอักเสบลึกลับ(Mysterious Pneumonia) ของกลุ่มบุคลากรในสถานพยาบาลที่เมือง Tucuman ประเทศอาร์เจนตินาพบผู้ป่วย 11 ราย และเสียชีวิต 4 ราย ที่มีความสัมพันธ์ใกล้ชิดในสถานที่เดียวกัน ก็คือสถานพยาบาลแห่งหนึ่งในช่วงแรก จากการค้นหาสาเหตุ ไม่ทราบว่าเกิดจากเชื้ออะไร จึงเรียกว่าปอดอักเสบลึกลับตรวจแล้ว พบว่าไม่ได้เกิดจากโควิด ไม่ได้เกิดจากไข้หวัดใหญ่ และไม่ได้เกิดจากเชื้อไวรัสหรือแบคทีเรียที่ทำให้เกิดปอดอักเสบโดยทั่วไปทำให้เกิดความวิตกกังวล โดยเฉพาะในประเทศอาร์เจนตินาว่า ปอดอักเสบแบบนี้ อาจจะแพร่ระบาดออกไป\n\nเนื่องจากหาตัวเชื้อโรคต้นเหตุไม่พบ ก็ไม่ทราบว่าจะป้องกันหรือควบคุมโรคได้อย่างไรขณะนี้ได้ทราบข่าวดีจาก PAHO : Pan American Health Organization ซึ่งได้รับแจ้งจากกระทรวงสาธารณสุขอาร์เจนตินาว่าจากการตรวจตัวอย่างของผู้ป่วย 3 ราย และผู้เสียชีวิต 1 ราย ได้พบเชื้อโรคต้นเหตุชื่อว่า Legionella pneumophilaเชื้อดังกล่าวเป็นแบคทีเรียชนิดหนึ่ง ซึ่งพบไม่บ่อยนัก แต่ถ้าติดเชื้อแล้วก็จะมีอาการปอดอักเสบที่รุนแรงโดยมีโอกาสเสียชีวิต 5-10% ในประชากรปกติ สูง 30% ในกลุ่มเสี่ยง และสูงมากถึง 80% ถ้าไม่ได้รับยารักษาที่ถูกต้องเชื้อแบคทีเรียดังกล่าว มักจะอยู่ในสิ่งแวดล้อมที่เปียกชื้นและเย็น เช่น ในระบบปรับอากาศ ในท่อน้ำเย็น เครื่องทำความเย็น เครื่องทำน้ำแข็ง สปา เครื่องช่วยหายใจเมื่อเชื้อดังกล่าวเข้าสู่ปอดแล้ว ถ้ามีอาการเล็กน้อย ก็จะเป็นไข้หลังจากได้รับเชื้อ 3 ชั่วโมงถึง 3 วันแต่ถ้ามีอาการรุนแรงลงปอด ก็มักจะมีอาการหลังจากการรับเชื้อ 2-10 วันคนที่จะมีอาการรุนแรงก็คือ คนที่มีภูมิคุ้มกันอ่อนแอ ได้แก่ มีอายุมากกว่า 50 ปี มีโรคเรื้อรังประจำตัวโดยเฉพาะทางเดินหายใจ และถ้าได้รับยากดภูมิต้านทานอยู่ก็จะถือว่าเป็นกลุ่มเสี่ยงการติดเชื้อนั้นจะติดผ่านละอองของน้ำหรือหมอกควันที่มีเชื้อแบคทีเรียดังกล่าว การติดต่อคนสู่คนนั้นยังเป็นไปได้ค่อนข้างยากการติดเชื้อนั้นจะติดผ่านละอองของน้ำหรือหมอกควันที่มีเชื้อแบคทีเรียดังกล่าว การติดต่อคนสู่คนนั้นยังเป็นไปได้ค่อนข้างยากก็นับเป็นข่าวดี ที่ความลับดำมืดของปอดอักเสบลึกลับของอาร์เจนตินาได้รับการเปิดเผยต้นเหตุแล้วทำให้การรักษาดีขึ้น เพราะมียาปฏิชีวนะที่ฆ่าเชื้อได้ รวมทั้งจะสามารถทำการควบคุมการแพร่ระบาดของโรคได้ในที่สุด\n\nโควิดวันนี้ (6ก.ย.65) ติดเชื้อเพิ่ม 1,062 ราย ปอดอักเสบ 694 ราย\n\nกรมวิทย์เผยคนไทยปลูกฝีในอดีต ส่วนใหญ่ป้องกัน “ฝีดาษลิง” ไม่ได้",
    "ระทึก! มือปืนควักปืนจ่อหน้าหวัง ลอบสังหารรองประธานาธิบดีอาร์เจนตินา (คลิป)": "เกิดเหตุระทึกขึ้นเมื่อ มือปืนควักปืนจ่อหน้าหวัง ลอบสังหารรองประธานาธิบดีอาร์เจนตินา เคราะห์ดีปืนขัดลำกล้อง รอดตายหวุดหวิด\n\nเมื่อวันที่ 2 กันยายน สำนักข่าว BBC รายงานว่ามีมือปืนหวัง ลอบสังหาร คริสตินา เฟร์นานเดซ เด เคิร์ชเนอร์ รองประธานาธิบดีอาร์เจนตินา โดยมือปืนได้ฉวยโอกาสที่รองประธานาธิบดีก้าวออกจากรถ ใช้ปืนจ่อหน้า เคราะห์ดีปินขัดลำกล้องทำให้มือปืนลอบสังหารรองประธานาธิบดีหญิงไม่สำเร็จ\n\nเจ้าหน้าที่ตำรวจได้จับกุมมือปืนคนดังกล่าวได้เป็นที่เรียบร้อยแล้ว โดยเป็นชายชาวบราซิลวัย 35 ปี เบื้องต้นยังไม่ทราบมูลเหตุชัดเจนในการก่อเหตุอุกอาจเช่นนี้ ขณะที่ อัลเบอร์โต เฟร์นานเดซ ประธานาธิบดีอาร์เจนติน่า เผยว่าในปืนมีกระสุนบรรจุอยู่แล้ว 5 นัด\n\nคริสตินา เฟร์นานเดซ เด เคิร์ชเนอร์ มีคดีพัวพันเกี่ยวกับทุจริตคอร์รัปชัน โดยขณะเกิดเหตุนั้นเธอเพิ่งเดินทางกลับจากศาล เบื้องต้นเธอปฏิเสธข้อกล่าวหาทั้งหมด\n\nนาย เฟร์นานเดซ ประธานาธิบดีกล่าวถึงเหตุลอบสังหารครั้งนี้ว่า คริสตินา ยังมีชีวิตอยู่ได้ เพราะปืนไม่ทำงาน พร้อมประณามผู้ก่อเหตุ และกล่าวด้วยว่าเขายอมรับในความเห็นต่างได้ แต่ความรุนแรงและประชาธิปไตยไม่สามารถอยู่ร่วมด้วยกันได้",
    "สุดสวย! อาดิดาส เผยโฉมชุดแข่งขันทีมชาติ ลุยศึกฟุตบอลโลก 2022 ที่กาตาร์": "แบรนด์กีฬาดังอย่าง อาดิดาส ทำการเผยโฉมชุดแข่งขันของ 6 ทีมชาติ ที่จะใช้ในการลุยศึกฟุตบอลโลก 2022 ที่กาตาร์ ออกมาเป็นที่เรียบร้อยแล้ว\n\nอาดิดาส ทำการเปิดตัวเสื้อแข่งขันเหย้าและเยือน สำหรับทีมชาติ อาร์เจนตินา, เยอรมนี, ญี่ปุ่น, เม็กซิโก, สเปน และ เบลเยียม ที่จะใช้ในการแข่งขัน ฟีฟ่า เวิลด์ คัพ 2022 หรือ ฟุตบอลโลก 2022 ที่ประเทศกาตาร์ โดยได้ถ่ายทอดเรื่องราวและเอกลักษณ์ของทั้ง 6 ชาติ ผ่านเสื้อฟุตบอล ที่จะปรากฏในเวทีการแข่งขันกีฬาที่ใหญ่ที่สุดในโลก\n\nสำหรับชุดแข่งขันของทีมชาติ เปรียบเสมือนผืนผ้าใบ สำหรับแต่งเติมความคิดสร้างสรรค์ และยังเป็นโอกาสในการถ่ายทอดจิตวิญญาณของแต่ละชาติที่เข้าร่วมการแข่งขัน โดยในปีนี้ ชุดเสื้อแข่งขันทุกชุดได้รับแรงบันดาลใจในการออกแบบจากวัฒนธรรมอันทรงคุณค่า ไม่ว่าจะเป็น อารยธรรมโบราณและศิลปะ Mixtec จากเม็กซิโก ที่ตกแต่งบนเสื้อแข่งขันเยือน หรือ ศิลปะการพับกระดาษ \"โอริกามิ\" รูปกา 3 ขา มาตกแต่งบนเสื้อแข่งขันเหย้าของทีมชาติญี่ปุ่น ซึ่งถ่ายทอดผ่านการเลือกใช้สีสัน ที่แสดงถึงเอกลักษณ์ประจำชาติ ผสานเข้ากับลายกราฟิกอันล้ำสมัย\n\nทั้งนี้ ชุดแข่งขันได้รับการออกแบบให้เน้นด้านประสิทธิภาพในการใช้งานและความยั่งยืน พร้อมทั้งยังผสมผสานความคิดสร้างสรรค์ และความเรียบง่ายอย่างมีเอกลักษณ์เข้าไว้ด้วยกัน เพื่อให้นักฟุตบอลเจิดจรัสที่สุดในสนามแข่งขัน นำเสนอเสื้อแข่งขันเหย้าและเยือน เพื่อเชื่อมโยงนักฟุตบอล และแฟนบอลให้เป็นหนึ่งเดียว รวมถึงสร้างการมีส่วนร่วมตลอดทัวร์นาเมนต์การแข่งขัน\n\nจอร์เกน แรงค์ ผู้อำนวยการอาวุโสฝ่ายออกแบบของอาดิดาส กล่าวว่า \"ทุกครั้งที่เราออกแบบชุดแข่งขันทีมชาติสำหรับการแข่งขันในทัวร์นาเมนต์ใหญ่ๆ อย่าง ฟีฟ่า เวิลด์ คัพ เราระลึกไว้เสมอว่า การออกแบบเสื้อแข่งขันเหล่านี้ จะถูกบันทึกไว้ในประวัติศาสตร์วงการฟุตบอลอย่างแน่นอน\"\n\n\"ดังนั้น สิ่งสำคัญที่สุดของการออกแบบชุดแข่งขันของนักฟุตบอลระดับโลก จะต้องเน้นที่ประสิทธิภาพการใช้งาน เพื่อให้พวกเขาสามารถดึงศักยภาพสูงสุดออกมาในระหว่างการแข่งขัน ในขณะที่การออกแบบนั้น ต้องโดดเด่น มีเอกลักษณ์น่าจดจำ และมีความสวยงามสะดุดตา สามารถทำให้แฟนบอลทั่วโลกรู้สึกตื่นเต้นด้วยเช่นกัน\"\n\nด้านประสิทธิภาพในการใช้งานและความยั่งยืน ถือเป็นสิ่งที่อาดิดาสให้ความสำคัญอย่างมาก โดยการออกแบบชุดแข่งขันนั้น แสดงให้เห็นถึงความคิดสร้างสรรค์และความเรียบง่าย พร้อมตัวเสื้อที่มีดีไซน์เข้ารูป (Slim fit) ทำให้นักฟุตบอลทุกคนได้เป็นตัวของตัวเองในแบบที่ดีที่สุด ตลอดเวลาที่อยู่ในสนามแข่งขัน\n\nชุดแข่งขันทีมชาติทุกชุด ถูกผลิตด้วยวัสดุรีไซเคิลโพลีเอสเตอร์ 100% เพื่อสานต่อความมุ่งมั่นของอาดิดาสในการมีส่วนร่วมแก้ปัญหาขยะพลาสติก โดยชุดแข่งขันแบบ Authentic สำหรับนักฟุตบอลทีมชาติอาร์เจนตินา, เยอรมนี, ญี่ปุ่น, เม็กซิโก, และ สเปน จะมีคุณสมบัติระบายอากาศได้ดี และผลิตด้วยวัสดุ Parley Ocean Plastic ที่มาจากเกาะต่างๆ บริเวณชายหาด และพื้นที่ชุมชนตามแนวชายฝั่ง เพื่อป้องกันการเกิดมลพิษในมหาสมุทรจำนวนมากถึง 50%\n\nนอกเหนือจากนี้ อาดิดาส ยังได้ใช้นวัตกรรมเนื้อผ้าที่ล้ำสมัยที่สุดในการผลิตเสื้อแข่งขันแต่ละชุด อย่าง เทคโนโลยี HEAT.RDY ที่ช่วยให้นักฟุตบอลรู้สึกเย็นและสบายตัว รวมถึงยังมีการใช้ความร้อนเพื่อให้เสื้อมีน้ำหนักเบาอีกด้วย\n\nสำหรับการออกแบบชุดแข่งขันทีมชาติแต่ละชุด มีรายละเอียดดังต่อไปนี้\n\nทีมชาติอาร์เจนตินา\n\nเสื้อแข่งขันเยือนของทีมชาติอาร์เจนตินา ได้รับแรงบันดาลใจมาจากความภาคภูมิใจในชาติและการแสวงหาความเท่าเทียมบนโลกใบนี้ ด้วยการใช้สีม่วงที่แสดงถึงความเท่าเทียมทางเพศ ผสมผสานด้วยลวดลายเปลวไฟที่มาจากดวงอาทิตย์แห่งเดือนพฤษภาคม (Sun of May) ที่มาจากธงประจำชาติ\n\nทีมชาติเยอรมนี\n\nเสื้อแข่งขันเหย้าของทีมชาติเยอรมนี มีการใช้ความร้อนในการประทับตราสีทองที่กลางอก ซึ่งมีการวางแถบสีดำตรงกลางเสื้อ โดยได้แรงบันดาลใจมาจากชุดแข่งขันทีมชาติชุดแรก ที่ยกระดับความสวยงามแบบเรียบง่ายขึ้นไปอีกขั้น ส่วนบริเวณคอเสื้อและข้างลำตัว มีการตกแต่งด้วยสีสันของธงชาติเยอรมนี ขณะที่เสื้อแข่งขันเยือน ก็ได้ถ่ายทอดจิตวิญญาณของทีม ด้วยการใช้สีสันของธงชาติและตกแต่งด้วยตัวอักษร D ที่มาจากคำว่า “Deutschland” แสดงให้ถึงสไตล์การเล่นฟุตบอลแบบไดนามิกของทีมชาติชุดนี้\n\nทีมชาติญี่ปุ่น\n\nเสื้อแข่งขันเหย้าของทีมชาติญี่ปุ่น มีการแสดงตัวตนผ่านลวดลายโอริกามิ รูปกาสามขา ขณะที่เสื้อแข่งขันเยือน ก็มีการออกแบบที่แสดงให้เห็นถึงสไตล์การเล่นอันคล่องตัวของทีมชาติญี่ปุ่น ผ่านการประดับด้วยลวดลายกราฟิกโอริกามิ ที่แสดงให้เห็นถึงความรวดเร็วอย่างชัดเจน\n\nทีมชาติเม็กซิโก\n\nเสื้อแข่งขันเยือนของทีมชาติเม็กซิโก ได้รับอิทธิพลมาจากอารยธรรมโบราณ และมีการใช้ศิลปะ Mixtec แสดงถึงจิตวิญญาณนักสู้ของทีม ทั้งนี้ นอกเหนือจากลวดลายอันสะดุดตาที่อยู่ทั่วบริเวณตัวเสื้อแล้ว ยังมีการติดรูปงู Quetzalcoat ไว้ที่บริเวณคอเสื้อ เพื่อแสดงถึงพลังความสามารถของมวลมนุษยชาติอีกด้วย\n\nทีมชาติสเปน\n\nเสื้อแข่งขันเหย้าของทีมชาติสเปน ถูกออกแบบจากตัวตนด้านการเล่นฟุตบอลอันเป็นเอกลักษณ์ มีการใช้สีแดงเข้มที่มีความโดดเด่นเหนือกาลเวลา ประดับด้วยแถบสีจากธงชาติสเปนที่บริเวณคอเสื้อและด้านข้างลำตัว ส่วนเสื้อแข่งขันเยือน ก็มีลวดลายที่ได้แรงบันดาลใจมาจากโลโก้ของทีมชาติเมื่อปี 1982 ซึ่งสเปนได้เป็นเจ้าภาพจัดการแข่งขันฟุตบอลโลกในปีนั้น\n\nทีมชาติเบลเยียม\n\nเสื้อแข่งขันเหย้าของทีมชาติเบลเยียม มีการใช้สีแดงเป็นหลัก และตกแต่งรายละเอียดต่างๆ บนเสื้อด้วยสีดำและสีเหลือง เพื่อแสดงถึงสีของธงชาติเบลเยียม บริเวณแขนเสื้อทั้งสองข้าง มีการตกแต่งด้วยลวดลายเปลวไฟที่สื่อถึงปีศาจและข่มขวัญทีมคู่แข่ง ในขณะแข่งขันกับทีมชาติเบลเยียม\n\nสำหรับชุดทีมชาติประจำการแข่งขันฟีฟา เวิลด์ คัพ 2022 วางจำหน่ายแล้ววันนี้ที่ อาดิดาส แบรนด์ เซ็นเตอร์, อาดิดาส สปอร์ต เพอร์ฟอร์แมนซ์, อาดิดาส แอปพลิเคชัน, อาดิดาส ออนไลน์ สโตร์ www.adidas.co.th, อาริ ฟุตบอล ซูเปอร์สปอร์ต และ ร้านค้าอุปกรณ์กีฬาชั้นนำทั่วประเทศ โดยเสื้อแข่งขันมีจำหน่ายทั้งหมด 6 ทีม ได้แก่ อาร์เจนตินา, เยอรมนี, ญี่ปุ่น, เม็กซิโก สเปน และ เบลเยียม วางจำหน่ายทั้งแบบ Replica และ Authentic ราคา 2,900 บาท และ 4,600 บาท ตามลำดับ\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "“คริสตินา เคิร์ชเนอร์” รองปธน.อาร์เจนตินา หวิดซ้ำรอยญี่ปุ่น (คลิป)": "CNN และ AFP รายงานข่าวด่วน พร้อมเผยคลิประทึกขณะผู้ต้องสงสัยเป็นชายซึ่งแฝงตัวมาในกลุ่มผุ้สนับสนุนได้ชักปืนขึ้นในระยะประชิดโดยจ่อไปที่ศีรษะของเคิร์ชเนอร์ แต่ถูกตำรวจคุ้มกันสกัดเอาไว้ได้ และรวบตัวมือปืนไว้ได้ทันควัน\n\nซึ่งคลิปดังกล่าวถูกเผยแพร่ในโทรทัศน์ทุกช่องของอาร์เจนตินา เนื่องจากเหตุการณ์เกิดขึ้นขณะช่างภาพของสถานีโทรทัศน์ทุกช่องกำลังติดตามทำข่าวเคิร์ชเนอร์พอดี โดยเหตุการณ์ดังกล่าวเกิดขึ้นที่หน้าบ้านพักของเธอในกรุงบัวโนสไอเรส หลังจากที่เธอเพิ่งออกจากรถ ล่าสุด เจ้าหน้าที่กำลังเร่งสอบสวนเพื่อหาข้อมูลเพิ่มเติม",
    "จับตาประชุมใหญ่เอเชีย 'จี20' คึกคัก - 'เอเปค' กร่อย": "สมาชิกจี20 รวมกันคิดเป็นกว่า 80% ของจีดีพีโลก 75% ของการค้าระหว่างประเทศ และ 60% ของประชากรโลก เมื่อพิจารณาสมาชิกพบว่า ประกอบด้วยตัวละครที่เป็นคู่ขัดแย้งกันในเวลานี้ถึงสองคู่คือ สหรัฐกับจีน และรัสเซียกับยูเครน ที่ได้รับเชิญจากประธานอินโดนีเซีย\n\nที่ถูกจับตามองที่สุดหนีไม่พ้นจี20 ซัมมิต จี20 เป็นเวทีพหุภาคีเชิงยุทธศาสตร์เชื่อมเขตเศรษฐกิจพัฒนาแล้วรายสำคัญกับเศรษฐกิจตลาดเกิดใหม่ไว้ด้วยกัน สมาชิกจี20 ประกอบด้วย อาร์เจนตินา ออสเตรเลีย บราซิล แคนาดา จีน ฝรั่งเศส เยอรมนี อินเดีย อินโดนีเซีย อิตาลี ญี่ปุ่น สาธารณรัฐเกาหลี เม็กซิโก รัสเซีย ซาอุดีอาระเบีย แอฟริกาใต้ ตุรกี สหราชอาณาจักรสหรัฐ สหภาพยุโรป ส่วนสเปน ได้รับเชิญเป็นแขกถาวร แต่ละปีประธานจี20 จะเชิญหลายประเทศมาเป็นแขกเข้าร่วมการประชุมเต็มรูปแบบ รวมถึงเชิญองค์การระหว่างประเทศ และในภูมิภาคมาร่วมด้วยทำให้เวทีนี้มีตัวแทนเข้าร่วมกว้างขวางขึ้น\n\nระยะหลังสหรัฐกับจีนเป็นไม้เบื่อไม้เมากันมาตลอด เมื่อจีนแข็งแกร่งขึ้นเรื่อยๆ ทั้งเศรษฐกิจ และการทหาร มีโอกาสเป็นมหาอำนาจการเมืองโลกได้ไม่ยาก ตอนที่ประธานาธิบดี โดนัลด์ ทรัมป์ เปิดฉากทำสงครามการค้าโดยการเก็บภาษีสินค้านำเข้าจากจีนด้วยข้ออ้างจีนขโมยทรัพย์สินทางปัญญา ถือว่าสะเทือนโลกแล้วแต่ยังไม่เท่าสหรัฐในสมัยประธานาธิบดี โจ ไบเดน ที่เล่นงานจีนด้วยประเด็นประชาธิปไตย สิทธิมนุษยชน เสรีภาพในการเดินเรือในทะเลจีนใต้ แต่ที่จีนยอมไม่ได้คือ แนนซี เพโลซี ประธานสภาผู้แทนราษฎรสหรัฐนำคณะไปเยือนไต้หวัน เมื่อวันที่ 2-3 ส.ค. เป็นตัวแทนระดับสูงสุดของสหรัฐในรอบ 25 ปี ที่มาเยือนในลักษณะนี้ ทั้งๆ ที่จีนเตือนมาตลอดว่าอย่ามา ประธานาธิบดี สี จิ้นผิง โทรศัพท์คุยกับประธานาธิบดี ไบเดน ในวันที่ 28 ก.ค.แสดงความกังวลต่อเรื่องนี้ เตือน “อย่าเล่นกับไฟ” แต่เมื่อฝ่ายสหรัฐไม่ฟัง จีนจึงตอบโต้ด้วยการซ้อมรบกระสุนจริงรอบเกาะไต้หวัน ส่งเครื่องบินรบไปป้วนเปี้ยน และข้ามเส้นแบ่งเขตโดยพฤตินัยในช่องแคบไต้หวัน\n\nจีน “เล่นใหญ่” จนหลายฝ่ายหวั่นเกรงว่าจะเกิดสงครามระหว่างมหาอำนาจเบอร์ 1 และ เบอร์ 2 ของโลก งานนี้ควรต้องมีโอกาส “เคลียร์ใจ” ระหว่างกันแบบตัวต่อตัว แต่จะเคลียร์กันได้อย่างไร ในเมื่อประธานาธิบดี สี ไม่เคยออกนอกประเทศจีนเลยตั้งแต่โควิด-19 ระบาดในปี 2563 อีกทั้งพรรคคอมมิวนิสต์จีนจะมีการประชุมใหญ่ที่จัดขึ้นทุกๆ 5 ปี เริ่มตั้งแต่วันที่ 16 ต.ค. สื่อต่างประเทศคาดการณ์ว่า จะเป็นการกระชับอำนาจประธานาธิบดี สีมากขึ้นไปอีกด้วยการนั่งเลขาธิการพรรคครั้งประวัติศาสตร์เป็นวาระที่ 3\n\nอย่างไรก็ตาม หนังสือพิมพ์วอลล์สตรีท เจอร์นัล รายงานโดยอ้างอิงแหล่งข่าว เมื่อวันที่ 12 ส.ค.\n\nเจ้าหน้าที่เปิดเผยว่า ประธานาธิบดีสีจะเข้าร่วมการประชุมสุดยอดของกลุ่มจี20 ที่เกาะบาหลี ประเทศอินโดนีเซีย ในวันที่ 15-16 พ.ย.ก่อนที่จะเดินทางมายังกรุงเทพฯ เพื่อเข้าร่วมการประชุมผู้นำเขตเศรษฐกิจเอเปคในวันที่ 18 พ.ย.\n\nแหล่งข่าวระบุว่า เจ้าหน้าที่กำลังจัดเตรียมสำหรับการประชุมทวิภาคีระหว่างผู้นำของจีน และสหรัฐโดยอาจมีขึ้นนอกรอบการประชุมจี20 หรือการประชุมเอเปค ซึ่งการเตรียมการยังคงอยู่ในช่วงเริ่มต้น และอาจมีการเปลี่ยนแปลงได้\n\nรายงานข่าวเมื่อวันที่ 1 ก.ย. จอห์น เคอร์บี โฆษกสภาความมั่นคงแห่งชาติประจำทำเนียบขาว กล่าวว่า เจ้าหน้าที่ของสหรัฐ และจีนกำลังใช้ความพยายามอย่างหนักในการเตรียมจัดการประชุมแบบพบหน้ากันระหว่าง ไบเดน กับสี ในระหว่างการเดินทางเยือนเอเชียตะวันออกเฉียงใต้ ในเดือนพฤศจิกายน แม้ทั้งสองฝ่ายยังคงมีความตึงเครียดเกี่ยวกับประเด็นไต้หวัน\n\nถัดมาไม่กี่วันในวันที่ 6 ก.ย. ไบเดนพูดเองว่า เขาจะพบกับสี ในการประชุมจี20 ถ้าสีมาประชุมด้วย\n\n“ถ้าเขาไปที่นั่น ผมพบเขาแน่นอน” ไบเดนตอบคำถามผู้สื่อข่าว\n\nรัสเซีย-ยูเครน\n\nความพิเศษของการประชุมจี20 ปีนี้คือ ท่ามกลางกระแสคว่ำบาตรรัสเซียจากโลกตะวันตก อินโดนีเซียเจ้าภาพถูกกดดันให้กีดกันรัสเซียออกจากการประชุม แต่ประธานาธิบดี โจโก วิโดโด ใช้ความสามารถทางการทูตสร้างสมดุลกับทุกฝ่าย และเชิญยูเครนมาร่วมประชุมด้วยในฐานะประเทศผู้สังเกตการณ์ นอกจากนี้ช่วงปลายเดือน มิ.ย.โจโกวียังเดินทางไปกรุงเคียฟ และมอสโกพบกับประธานาธิบดีทั้งสองประเทศด้วยตนเอง\n\nเอเปคกร่อย ไบเดนไม่มา\n\nส่วนการประชุมผู้นำความร่วมมือทางเศรษฐกิจเอเชีย-แปซิฟิก ที่กรุงเทพฯ ระหว่างวันที่ 18-19 พ.ย. ที่เคยถูกสื่อตีข่าวว่า อาจเป็นตัวเลือกหนึ่งที่ไบเดนกับสีจะได้พบกันเป็นครั้งแรก ส่งสัญญาณไม่เป็นตามที่หวัง เมื่อมีรายงานข่าวในคืนวันเสาร์ (24 ก.ย.) ว่า ไบเดนติดภารกิจครอบครัวมาร่วมประชุมที่กรุงเทพฯ ไม่ได้ เสร็จการประชุมผู้นำจี20 ที่บาหลีแล้วบินกลับประเทศเลย โดยส่งรองประธานาธิบดี คามาลา แฮร์ริส มาประชุมผู้นำเอเปคที่กรุงเทพฯ แทน\n\nเช้าวันอาทิตย์ (25 ก.ย.) สำนักข่าวเอพีรายงานให้ความชัดเจนยิ่งขึ้นว่า ไบเดนไม่มาร่วมประชุมผู้นำเอเปคที่ประเทศไทยเป็นเจ้าภาพ เนื่องจาก“นาโอมิ ไบเดน” หลานสาวคนโตจะจัดงานแต่งงานกับปีเตอร์ นีล คู่หมั้น ที่ทำเนียบขาวในวันที่ 19 พ.ย. ซึ่งตรงกับวันประชุมผู้นำเอเปคในกรุงเทพฯ เมื่อประธานาธิบดีไบเดนไม่มา งานจึงดูจืดสนิทไปโดยปริยาย ไฮไลต์ทั้งหมดน่าจะไปรวมกันที่เวทีจี20 ที่จัดขึ้นก่อนหน้าเพียงไม่กี่วัน\n\nพิสูจน์อักษร....สุรีย์ ศิลาวงษ์",
    "เหมือนมีอะไรในใจ \"เมสซี\" โดนแข้งฟ้าขาว ตบแถมโดนด่า \"โง่\" กลางแคมป์ทีมชาติ (คลิป)": "© สนับสนุนโดย ไทยรัฐ\n\nแข้งสายเลือดใหม่ อาร์เจนตินา เอ่ยปากด่า ลิโอเนล เมสซี ว่า \"โง่\" แถมปรี่เข้ามาตบไปที่แขนกลางแคมป์ทีมชาติอีกด้วย\n\nวันเสาร์ที่ 24 กันยายน 2565 เกิดคลิปบนโลกออนไลน์ที่เป็นไวรัลอย่างมากในเวลานี้ ซึ่งเหตุการณ์ดังกล่าวเกิดขึ้นในแคมป์ทีมชาติอาร์เจนตินา ที่เมืองไมอามี ประเทศสหรัฐอเมริกา เมื่อวานนี้\n\nชมคลิปคลิกที่นี่\n\nโดยคลิปดังกล่าวเป็นภาพที่ 2 นักเตะอย่าง โรดริโก เด ปอล และลิโอเนล เมสซี คล้ายกับมีปากเสียงกันและมีชอตที่ เด ปอล ออกไม้ออกมือตบไปที่แขนของ \"เมสซี\" อีกด้วย ซึ่ง มุนโด เดปอร์ติโบ สื่อดังในประเทศสเปน รายงานว่า เด ปอล ตะโกนใส่ เมสซี ว่า \"ลิโอ นายโง่หรือไง ?\" จากนั้นทั้งสองคนก็ยิ้มหยอกล้อกัน\n\nในขณะที่ เลอันโดร ปาเรเดส ก็ยิ้มกับเหตุการณ์ ก่อนที่เขาจะพา ดาวเตะแอตเลติโก มาดริด แยกออกไปจากสตาร์ดังเจ้าของ บัลลงดอร์ 7 สมัย ซึ่ง ทั้ง เด ปอล และ เมสซี ล้วนแล้วแต่เป็นกำลังสำคัญของทีมชาติอาร์เจนตินาในเวลานี้และเป็นส่วนที่พาทีมคว้าแชมป์ โคปา อเมริกา เมื่อปี 2020 ที่ผ่านมาอีกด้วย\n\nอ่านข่าวต้นฉบับได้ที่ : เหมือนมีอะไรในใจ \"เมสซี\" โดนแข้งฟ้าขาว ตบแถมโดนด่า \"โง่\" กลางแคมป์ทีมชาติ (คลิป)\n\nข่าวที่เกี่ยวข้อง\n\nตามข่าวก่อนใครได้ที่\n\n- Website : www.thairath.co.th\n\n- LINE Official : Thairath",
    "นักไวรัสวิทยา ระบุ คลัสเตอร์ปอดอักเสบในอาร์เจนตินา ไม่ใช่ไวรัสปริศนาสายพันธุ์ใหม่": "\n\nดร.อนันต์ จงแก้ววัฒนา นักไวรัสวิทยา ผู้อำนวยการกลุ่มวิจัยนวัตกรรมสุขภาพสัตว์และการจัดการ ศูนย์พันธุวิศวกรรมและเทคโนโลยีชีวภาพแห่งชาติ (ไบโอเทค) โพสต์เฟซบุ๊ก Anan Jongkaewwattana เกี่ยวกับรายงานการพบผู้ป่วยปอดบวมในอาร์เจนตินา ซึ่งเสียชีวิตแบบไม่ทราบสาเหตุแน่ชัด เนื่องจาก ผู้ป่วยไม่พบเชื้อไวรัสที่คาดว่าจะเป็นสาเหตุ เช่น โควิด ไข้หวัดใหญ่ และ hantavirus ทำให้จำเป็นต้องสอบสวนโรค ซึ่งสื่อหลายแห่งใช้คำว่า ไวรัสปริศนา (mysterious virus)\n\n\n\nสำหรับคลัสเตอร์ผู้ป่วยปอดอักเสบในสถานพยาบาลในอาร์เจนตินา มีจำนวนผู้ป่วย 9 ราย เสียชีวิต 3 ราย ซึ่ง 1 ในผู้เสียชีวิตเป็นบุคลากรทางการแพทย์ โดยผลการตรวจสอบพบว่า สาเหตุของอาการป่วย เกิดจากแบคทีเรีย ชื่อว่า Legionella ไม่ใช่ ไวรัสปริศนาสายพันธุ์ใหม่\n\n\n\nสำหรับโรคลีเจียนแนร์ (LEGIONELLOSIS) จะทำให้มีอาการเบื่ออาหาร อ่อนเพลีย ปวดกล้ามเนื้อ ปวดศีรษะ และมีไข้สูง โดยทั่วไปมักพบอาการใน 2 - 5 วัน และเป็นสาเหตุของโรคปอดบวม ปอดมีการอักเสบเป็นปื้นหรือจุดขาว ถ้าเป็นมากอาจลุกลามในปอดทั้งสองข้าง การป่วยค่อนข้างรุนแรงและอาจจะทําให้การหายใจล้มเหลว\n\n\n\n...\n\n\n\n#ปอดอักเสบ\n\n\n\n#อาร์เจนตินา\n\n\n\nข้อมูลเพิ่มเติมจากกรมควบคุมโรค กระทรวงสาธารณสุข",
    "แฟน 'Coldplay' ห้ามพลาด ถ่ายทอดสดคอนเสิร์ตระดับโลกในโรงภาพยนตร์": "โรงภาพยนตร์ในเครือเอสเอฟเอาใจแฟนคลับวงร็อกระดับโลก COLDPLAY (โคลด์เพลย์) เตรียมฉาย “COLDPLAY MUSIC OF THE SPHERES LIVE BROADCAST FROM BUENOS AIRES : LIVE VIEWING AT SF CINEMA” ถ่ายทอดสดการแสดงคอนเสิร์ตจากเมืองบัวโนสไอเรส ประเทศอาร์เจนตินา มาให้ชาวไทยได้ดูพร้อมกับแฟนๆ อีกกว่า 70 ประเทศ ทั่วโลก บนจอยักษ์พร้อมระบบเสียงสมบูรณ์แบบ ในวันที่ 29 ตุลาคม 2565 รอบเวลา 15.30 น. และ 19.00 น. เฉพาะที่โรงภาพยนตร์ในเครือเอสเอฟเท่านั้น\n\nสุวรรณี ชินเชี่ยวชาญ ประธานเจ้าหน้าที่บริหารสายงานปฏิบัติการ บริษัท เอส เอฟ คอร์ปอเรชั่น จำกัด (มหาชน) กล่าวว่า “MUSIC OF THE SPHERES ถือเป็นคอนเสิร์ต World Tour ครั้งล่าสุด ของ Coldplay วงดนตรีร็อกชื่อดังสัญชาติอังกฤษ ซึ่งจะจัดขึ้นที่สนามกีฬา River Plate เมืองบัวโนสไอเรส ประเทศอาร์เจนตินา ในวันที่ 28 ตุลาคม 2565 (ตามเวลาท้องถิ่น) โดยจะมีการถ่ายทอดสดให้แฟนเพลงได้รับชมในโรงภาพยนตร์กว่า 70 ประเทศทั่วโลก สำหรับประเทศไทย โรงภาพยนตร์ในเครือเอสเอฟเป็นโรงภาพยนตร์แห่งเดียวที่ได้รับสิทธิ์ในการถ่ายทอดสดครั้งนี้ หลังจากที่ เราเคยประสบความสำเร็จในการฉายบันทึกการแสดงสด Coldplay Live ในปี 2012 และสารคดี Coldplay : A Head Full of Dreams ในปี 2018 มาแล้ว นอกจากนี้ จากประสบการณ์ในการถ่ายทอดสดผ่านระบบสตรีมมิ่งในโรงภาพยนตร์ หรือ Live Viewing at SF Cinema ทำให้เรามั่นใจว่าแฟนๆ Coldplay ชาวไทย จะได้สัมผัสประสบการณ์ชมคอนเสิร์ตผ่านระบบภาพและเสียงที่สมบูรณ์แบบในโรงภาพยนตร์ เอสเอฟอย่างแน่นอน สอบถามรายละเอียดได้ผ่านโซเชียลมีเดีย WeLoveSF และ #SFcinema\"",
    "ทัศนาอีกวาซู (ฝั่งอาร์เจนฯ)": "วันอาทิตย์ที่แล้วผมนำท่านผู้อ่านเที่ยวน้ำตกอีกวาซูในฝั่งบราซิล ใช้เวลาที่น้ำตกแค่ประมาณ 3 ชั่วโมงเท่านั้นก็ชมครบทุกจุด ในเว็บไซต์ทางการของน้ำตกอีกวาซูบราซิลระบุไว้ 2 ชั่วโมงเท่านั้น แต่สำหรับฝั่งอาร์เจนตินาจะเป็นอีกเรื่องหนึ่งเลย บางทีมีเวลาทั้งวันก็ชมไม่ครบ\n\nก่อนจะกลับเข้าอาร์เจนตินาเราต้องกรอกเอกสารของตรวจคนเข้าเมืองและคำให้การเกี่ยวกับประวัติการติดเชื้อและการรับวัคซีนโควิด-19 ทางเว็บไซต์ หรือที่เรียกว่า DDJJ ลุงบาซีนึกขึ้นได้ก็กลับรถไปจอดหน้าอาคารแห่งหนึ่ง แกว่าน่าจะมี Wi-Fi ผมคิดว่าอาจต้องใส่รหัสเพื่อใช้สัญญาณ ผมยังไม่มีซิมการ์ดของอาร์เจนตินา และนึกขึ้นได้ว่าพระคุณเจ้าจากอเมริกาท่านเปิดโรมมิ่งสัญญาณโทรศัพท์ จึงขอแชร์สัญญาณมาที่เครื่องตัวเองเพื่อกรอกข้อมูลสำหรับเราทั้ง 3 คน ใช้เวลาอยู่หลายนาทีเพราะต้องกรอกทีละคน คนละ 2 ขั้นตอน ส่งข้อมูลแล้วระบบจะส่งอีเมลมาหาเรา เปิดอีเมลเข้าไปกรอกเพิ่มเติม จากนั้นส่งข้อมูลใหม่ แล้วจึงได้รับอีเมลแสดงคิวอาร์โค้ดยืนยันกลับมา\n\nเจ้าหน้าที่ตรวจคนเข้าเมืองประจำด่านจะไม่ขอดูข้อมูลยืนยันดังกล่าว เพราะมันไปอยู่ในระบบคอมพิวเตอร์เรียบร้อยแล้ว และประมาณ 3 วันหลังจากนั้นเราจะได้รับอีเมลจากตรวจคนเข้าเมืองอาร์เจนตินา ระบุไว้ว่าสามารถอยู่ในอาร์เจนตินาได้จนถึงวันไหน ซึ่งก็คือ 90 วันนับจากการเข้ามาครั้งล่าสุด\n\nรถยนต์ขาเข้าประเทศอาร์เจนตินาช่วงเย็นจนถึงค่ำแถวยาวเป็นกิโล แม้แต่ช่องทางของรถแท็กซี่และรถบริการท่องเที่ยวของลุงบาซีก็ใช้เวลาประมาณ 20 นาที เป็นระยะเวลาที่ลุงบาซีบอกว่านานกว่าปกติ\n\nถึงที่พักในตัวเมือง “ปวยโตอีกวาซู” ผมก็ออกไปเดินหามื้อค่ำ มีร้านอาหารและบาร์กระจุกอยู่ใกล้ๆ Las 7 Esquinas หรือ “แยก 7 มุม” สังเกตจากที่ลุงบาซีขับรถผ่านเมือง Foz do Iguacu ซึ่งเป็นตัวเมืองอีกวาซูของฝั่งบราซิล 2 รอบในวันนี้ ต้องบอกว่าตัวเมืองฝั่งบราซิลนั้นใหญ่กว่า ร้านรวงมีมากกว่า และว่ากันว่ายามค่ำคืนจะคึกคักกว่าฝั่งอาร์เจนตินา\n\nสุดท้ายผมได้นั่งร้านอาหารห่างจากแยก 7 มุมนี้ไปประมาณ 300 เมตร สั่ง “วีโนตินโต” หรือไวน์แดง องุ่นพันธุ์มัลเบ็ค 1 แก้ว, “เอ็นซาลาดา” หรือสลัด, “เกโซ” หรือชีส หั่นเป็นชิ้นเล็กๆ 1 จาน และเอ็มปานาดาไส้ไก่ 6 ชิ้น คนไทยมาเห็นก็อาจคิดว่าเป็นกะหรี่ปั๊บ เพิ่มวีโนตินโตอีกแก้ว กับแกล้มก็ยังไม่หมด เลยต้องให้พนักงานร้านใส่ห่อ “ปารา เยวาร์” หรือนำกลับ\n\nใกล้ๆ ร้านอาหารมีตลาด สินค้าหลักคือน้ำมันมะกอกและไวน์แดง ผมเดินเข้าซอยหนึ่งของตลาดไปเจอบาร์ท้องถิ่น มีลูกค้าอยู่แค่โต๊ะเดียว ใกล้บาร์มีร้านขายไวน์ขนาดใหญ่ กำแพงฝั่งหนึ่งเขียนว่า El Faro Bar ผมเดินเข้าไปดูไวน์ ล้วนเป็นไวน์อาร์เจนตินา ราคาที่ติดไว้ดูจะสูงกว่าปกติ มีพนักงานเข้ามาประกบทำให้รู้สึกกดดัน ผมถามเขาว่ามีไวน์ตัวไหนราคาต่ำกว่า 1,000 เปโซบ้าง เขาหันไปถามผู้หญิงคนหนึ่งที่น่าจะเป็นเจ้าของร้าน แล้วเขาก็เดินไปหยิบมาให้ผมดู 2 ขวด ผมถามราคาขวดในมือซ้าย เขาถามเจ้าของร้าน ผมได้ยินว่า “มิลเปโซ” ซึ่งก็คือ 1,000 เปโซ ผมถามราคาขวดในมือขวา คำตอบเหมือนกันที่ “มิลเปโซ” ผมรู้ว่าไม่ชอบมาพากล แต่ก็เลือกมา 1 ขวด ยี่ห้อ NAMPE องุ่นมัลเบ็คปี 2021 ให้เขาเปิดจุกก๊อกแล้วถือกลับที่พัก รสชาติถือว่าธรรมดา ปกติไวน์ราคา 1,000 เปโซในอาร์เจนตินา หรือราวๆ 5 เหรียญฯ ถือว่าเป็นไวน์ในระดับตลาดซีกบนและรสชาติจะดีกว่านี้มาก\n\nเวลา 11 โมงวันต่อมาหลังพระท่านฉันเพล ลุงบาซีก็มารับตามนัดหมาย วันนี้แกไม่ได้พกชามาเตมาดูดเหมือนเมื่อวาน เราเช็กเอาต์และขนกระเป๋าไปใส่ท้ายรถเพื่อไม่ต้องกลับมาใหม่ จากน้ำตกอีกวาซูฝั่งอาร์เจนตินาไปสนามบินนั้นใกล้กันแค่ประมาณ 15 นาที ถึงหน้าประตูทางเข้าอุทยานแห่งชาติน้ำตกอีกวาซูลุงบาซีขอแยกกลับบ้าน เย็นๆ ค่อยมารับ\n\nวิธีซื้อตั๋วนอกจากซื้อออนไลน์แล้วก็สามารถมาซื้อที่หน้าประตูเข้าอุทยานได้ ราคาตั๋วคนละ 2,400 เปโซ หรือประมาณ 14 เหรียญฯ ซึ่งราคาตั๋วเข้าชมน้ำตกอีกวาซูฝั่งอาร์เจนตินาจะไม่อยู่นิ่ง นั่นคือขึ้นไปเรื่อยๆ เพราะค่าเงินเปโซตกลงแทบจะรายวัน\n\nผ่านประตูอุทยานแล้วก็ต้องไปจองเที่ยวรถไฟกับเจ้าหน้าที่ซึ่งประจำอยู่เลยร้านกาแฟและร้านเบียร์หลังประตูไม่ไกลนัก จากนั้นก็เดินไปขึ้นรถไฟรางแคบเพื่อการท่องเที่ยว รถไฟวิ่งผ่านป่าครู่หนึ่งแล้วเข้าจอดที่สถานีแรก Estacion Cataratas รับคนขึ้นมาเพิ่มแล้วไปต่อ จอดรอสับรางกลางป่ากับขบวนที่กลับลงมา รถไฟวิ่งรวมๆ ราว 20 นาทีเข้าจอดที่สถานีปลายทาง Estacion Garganta ตัว “โคอาตี” คล้ายแร็กคูนวิ่งเข้ามากลุ้มรุมคนที่พวกมันคิดว่ามีอาหาร เด็กๆ ชอบใจกันมาก ดูเหมือนว่าพวกมันจะคุ้นเคยและไว้ใจคนยิ่งกว่าหมาและแมวเสียอีก มีป้ายคำเตือนเขียนไว้ว่าหากโดนมันกัดก็อาจติดเชื้อและเป็นแผลลุกลาม ผมอ่านในอินเทอร์เน็ตภายหลังทราบว่ามันอาจจะกัดตอนที่มันแย่งอาหารจากคนไปได้แล้วคนไปแย่งกลับ\n\nจากลานตัวโคอาตีนี้เราเดินไปบนสะพาน เรียกว่า Circuito Garganta del Diablo หรือ “เส้นทางสู่คอหอยปีศาจ” เบื้องล่างคือมวลน้ำที่แหกโค้งตัว J มายังฝั่งอาร์เจนตินา ซึ่งเป็นปริมาณน้ำประมาณครึ่งหนึ่งของแม่น้ำอีกวาซูที่ไม่ได้ไหลลงแคนยอนคอหอยปีศาจ น้ำกลุ่มนี้ตั้งหลักกันใหม่ ก่อนจะตีโอบไปไหลลงหน้าผาจุดต่างๆ ซึ่งล้วนอยู่ในฝั่งอาร์เจนตินา\n\nทางเดินช่วงแรกๆ สะพานทอดข้ามไประหว่างเกาะเรียวๆ แต่ละเกาะที่วางตัวตามแนวขวาง แต่ขณะเดินไปเราจะไม่เห็นว่าสัณฐานเกาะเป็นอย่างไร ผีเสื้อบินมาเกาะตามเสื้อและแขนขา นกสีสันสวยงามโผล่มาให้ชม ลิงคาปูชินกระหม่อมดำกระโจนไปมาบนต้นไม้ พอถึงช่วงที่น้ำกว้างก็ได้เห็นปลาดุกยักษ์ประจำถิ่นแหวกว่ายอยู่ใต้สะพาน บนโขดหินเล็กๆ เต่าคองูอเมริกาใต้คลานขึ้นไปอาบแดด\n\nสะพานทางเดินนี้ยาว 1,100 เมตร ปลายๆ สะพานน้ำเริ่มมีมาก และไหลแรงขึ้น จากไหลเอียงๆ ก็หักคอปักหัวดิ่งลงไปในคอหอยปีศาจ นี่คือจุดที่ม่านน้ำตกอีกวาซูมีความสูงที่สุด บ้างว่า 82 เมตร บ้างก็ว่า 90 เมตร แต่นักท่องเที่ยวจะเห็นแค่ไม่กี่สิบเมตรเพราะละอองน้ำตีกลับขึ้นมาปกคลุมภาพเบื้องล่างไว้จนหมด และจากตรงนี้เราจะมองเห็นม่านน้ำตกที่อยู่ในฝั่งบราซิลประจันหน้าเข้าหาฝั่งอาร์เจนตินา ขนานกันไปหลายร้อยเมตร มีลักษณะคล้ายรูปตัว U เป็นปีกซ้าย-ขวาที่เลยไปจากจุดเริ่มต้นคอหอยปีศาจ คนที่อยู่ฝั่งบราซิลจะมองเห็นแค่ช่วงปลายๆ ของคอหอยเท่านั้น\n\nการจะออกจากจุดชมน้ำตกคอหอยปีศาจนี้เราต้องเดินกลับทางเดิมอีก 1,100 เมตร ขึ้นรถไฟกลับไปยังสถานี Estacion Cataratas ซึ่งเป็นสถานีเดียวกับที่จอดรับและส่งคนก่อนหน้านี้ เราเดินไปตามเส้นทางกำหนดอีก 1,750 เมตร ชื่อ Circuito Superior เพื่อชมน้ำตกแบบอยู่เหนือน้ำตก สะพานทางเดินสิ้นสุดที่น้ำตกชื่อ Salto San Martin หนึ่งในน้ำตกใหญ่ของชุดน้ำตกอีกวาซู หากหันหน้าไปทางฝั่งบราซิลจะเห็นแต่ป่าไม้และโรงแรม Belmond Hotel das Cataratas\n\nพอเดินกลับถึงสถานีรถไฟ Estacion Cataratas พระคุณเจ้าท่านหนึ่งเริ่มเดินไม่ไหว ทั้งสองท่านจึงชวนกันกลับออกจากอุทยานไปยังบริเวณประตูทางเข้า ผมขอเดินต่อในเส้นทางที่ชื่อว่า Circuito Inferior ระยะทางรวม 1,400 เมตร แต่พอไปถึงปากทางเข้าเส้นทางนี้เจ้าหน้าที่สตรีบอกว่าปิดแล้ว แม้อุทยานยังไม่ปิดแต่ระยะเวลาที่ใช้จะไม่พอ จึงไม่อนุญาตให้ผมเข้าไป ผมถามว่าจุดชมน้ำตกในเส้นทางนี้สวยมั้ย เธอตอบว่าสวย เพราะเป็นมุมเงย แต่ก็ไม่ยิ่งใหญ่เท่าจุดชมคอหอยปีศาจ\n\nมาดูเว็บไซต์ของน้ำตกภายหลังก็ได้ทราบว่าในแต่ละเดือนจะมีเวลา 5 วันช่วงพระจันทร์เต็มดวง ทางอุทยานจะเปิดในช่วงค่ำ รับนักท่องเที่ยวเข้าชม Moonbow หรือคันศรแห่งรัตติกาล ปรากฏการณ์รุ้งจันทราที่ดวงจันทร์ส่องมากระทบละอองของน้ำตก แม้ว่าภาพรุ้งอาจไม่ชัดเจนนักเพราะเป็นรุ้งที่แสงอาทิตย์ไปสะท้อนดวงจันทร์มาอีกทอดหนึ่ง แต่ก็ยังเห็นเป็นแสง 7 สี\n\nลุงบาซีมารับพวกเราตอนเกือบๆ 6 โมงเย็นไปส่งสนามบิน ผมจ่ายเงินค่านำเที่ยวและค่าอาหารเที่ยงที่แกออกให้ก่อนเมื่อวานนี้ ต่างฝ่ายต่างอวยชัยให้พรแก่กัน หากท่านผู้อ่านเดินทางไปอีกวาซูแล้วยังไม่มีรถนำเที่ยว ผมขอแนะนำลุงบาซีครับ เบอร์ของแก +54 9 3757 63 2182 สามารถแอดไปคุยกันทาง WhatsApp ได้\n\nกลับถึงเมืองจาโคมุส จังหวัดบัวโนสไอเรสได้วันเดียว ผมยังไม่ลืมเรื่องไวน์ที่อีกวาซู ต้องพิสูจน์ว่าเสียค่าโง่ไปเท่าไหร่ จึงเดินเข้าเมืองไปดูราคาไวน์ตัวเดียวกัน\n\nราคาออกมาที่ 329 เปโซ.",
    "เร่งฟอร์มโค้งสุดท้าย! 10 สตาร์อาจโดนเมินติดทีมชาติลุยฟุตบอลโลก 2022": "งานนี้แฟนบอลหลายคนต้องยอมรับว่า 10 ผู้เล่นชั้นนำที่ถูกเมินในการเรียกตัวติดธงในครั้งนี้ อาจจะทำให้พวกเขามีสิทธิ์ได้นั่งเชียร์เพื่อนร่วมชาติอยู่หน้าจอทีวี หรือบนอัฒจันทร์เท่านั้น หากพวกเขาไม่สามารถรีดฟอร์มเก่ง และสร้างความเชื่อใจให้กับโค้ชทีมชาติของตัวเองได้\n\nสำหรับในช่วง \"ฟีฟ่า เดย์\" ตั้งแต่สัปดาห์นี้ไปจนกระทั่งสิ้นเดือนกันยายน หลายๆ ชาติได้ทำการเรียกตัวนักเตะมาร่วมทัพ แต่ก็มีผู้เล่นบางคนในระดับสตาร์ดังไม่ถูกเรียกตัวมาช่วยชาติ ซึ่งแน่นอนว่านี่อาจจะเป็นสัญญาณบ่งบอกอะไรบางอย่างเกี่ยวกับอนาคตของพวกเขาในการเล่นฟุตบอลโลกที่ดินแดนตะวันออกกลาง\n\n1. เจดอน ซานโช่\n\nก่อนหน้านั้นปีกจอมพลิ้วจากแมนเชสเตอร์ ยูไนเต็ด เป็นผู้เล่นตัวหลักของทีมชาติอังกฤษมาตลอด โดยในตอนนั้นเขาทำผลงานได้อย่างโดดเด่นสมัยที่เล่นให้กับ โบรุสเซีย ดอร์ทมุนด์ ซึ่งทั้งยิงและแอสซิสต์เป็นว่าเล่น แต่หลังจากย้ายมาอยู่กับ \"ปีศาจแดง\" ผลงานก็มีแต่สาละวันเตี้ยลง ซีซั่นแรกกับทีมเขาต้องกับความยากลำบากในการเค้นฟอร์มเก่งออกมา และส่งผลต่ออนาคตในทีมชาติ แม้ตอนนี้นักเตะจะทำผลงานได้กระเตื้องขึ้นก็ตาม แต่ ซานโช่ ยังคงต้องสู้กับผู้เล่นอีกหลายๆ คนที่ทำผลงานได้เหนือกว่าเขา ฉะนั้นนับตั้งแต่นี้ไปจนถึงก่อนประกาศตัวทีมชาติอังกฤษชุดลุยบอลโลก นักเตะต้องเร่งผลิตผลงานชั้นยอดออกมาให้ได้เหมือนสมัยอยู่กับ \"เสือเหลือง\" ไม่อย่างนั้นเขาคงต้องนั่งน้ำตาคลอเบ้าเพราะไม่ได้ขึ้นเครื่องบินเดินทางไปกาตาร์ !!!\n\n2. กาเบรียล เชซุส\n\n\n\n\n\nสตาร์ชาวบราซิเลียนเป็นหนึ่งในนักเตะฟอร์มแรงแห่งศึกพรีเมียร์ลีก อังกฤษ นับตั้งแต่ย้ายจาก แมนเชสเตอร์ ซิตี้ มาอยู่กับ อาร์เซน่อล แต่การตะบันไป 4 ประตูในซีซั่นนี้มันไม่เพียงพอให้เขามีชื่อติดทีมชาติบราซิลในยุคของกุนซือติเต้ แต่กระนั้นก็ไม่ใช่ว่าเจ้าตัวจะโดนเมินจากทัพ \"เซเลเซา\" ซะทีเดียว เพราะโค้ชยืนยันว่า เชซุส ยังคงมีโอกาสได้ติดธงลุยฟุตบอลโลก เพียงแต่ผู้เล่นคนอื่นๆ ในแนวรุกก็มีโอกาสาเช่นกัน ฉะนั้นหากนักเตะสามารถทำผลงานได้อย่างยอดเยี่ยมทั้งการสร้างสรรค์เกม, ยิงประตู และยังช่วยเกมรับได้ แน่นอนว่า อดีตแข้งแมนฯ ซิตี้ ก็ยังได้ลุ้นช่วยชาติ แต่หากทำไม่ได้งานนี้มีสิทธิ์เสียตำแหน่งเช่นกัน\n\n3. ปอล ป็อกบา\n\nการไม่ได้ลงเล่นให้กับ ยูเวนตุส เลยนับตั้งแต่ย้ายมาร่วมทัพช่วงซัมเมอร์นี้ ทำให้ ปอล ป็อกบา มีเวลาน้อยมากในการที่จะพิสูจน์ตัวเองทั้งเรื่องสภาพความฟิต และศักยภาพในการเล่น เหตุผลสำคัญที่ให้กองกลางตัวตัดผม ต้องเจอสถานการณ์แบบนี้เนื่องจากนักเตะต้องเข้ารับการผ่าตัดเพื่อรักษาอาการบาดเจ็บหัวเข่า และด้วยเวลาที่บีบรัดขนาดนี้โอกาสที่จะสร้างความฟิต และลงสนามเพื่อช่วยทัพ \"ม้าลาย\" จึงเป็นเรื่องที่ยากลำบากเหลือเกิน ด้วยเหตุนี้ทำให้ ดิดิเย่ร์ เดส์ช็องส์ นายใหญ่ทีมชาติฝรั่งเศส จึงไม่สามารถการันตีตำแหน่งในทัพ \"เลส์ เบลอส์\" ให้กับเขาได้ แม้ก่อนหน้านี้นักเตะจะทำผลงานได้ดี และช่วยชาติคว้าแชมป์ฟุตบอลโลก 2018 ก็ตาม\n\n4. มาร์คัส แรชฟอร์ด\n\nนักเตะแมนเชสเตอร์ ยูไนเต็ด อีกรายที่โดนมองข้ามในการช่วยชาติทำศึกเนชั่นส์ ลีก ครั้งนี้ โดยเหตุผลสำคัญเพราะอาการบาดเจ็บของเจ้าตัว โดย แรชฟอร์ด ถือเป็นผู้เล่นที่เคยมีประสบการณ์ย่ำแย่จากผลงานเมื่อซีซั่นที่ผ่านมา ก่อนจะกลับมาเล่นได้อย่างโดดเด่นในช่วงต้นฤดูกาลนี้ภายใต้การกุมบังเหียนของกุนซือเอริก เทน ฮาก สำหรับ \"แรชชี่\" ถือเป็นผู้เล่นสารพัดประโยชน์ในเกมรุก โดยสามารถเล่นในตำแหน่งหน้าเป้าและแนวรุกทางริมเส้นก็ได้ กระนั้นนักเตะยังคงเป็นเพียงแค่ยางอะไหล่ของ แฮร์รี่ เคน หัวหอกตัวเก่งสเปอร์สซึ่งฟอร์มโดดเด่นเหลือเกินกับต้นสังกัด ฉะนั้นสิ่งที่ แรชฟอร์ด ต้องทำในช่วงเวลานี้ก็คือรักษาเนื้อรักษาตัวให้แข็งแกร่ง และทำผลงานให้ดี ไม่อย่างนั้นคงมีกองหน้าคนอื่นๆ ที่สามารถเบียดเขาออกจากลิสต์รายชื่อทัพ \"สิงโตคำราม\" ก็ได้\n\n5. เซร์คิโอ รามอส\n\nกองหลังมากประสบการณ์และมีส่วนช่วย สเปน คว้าแชมป์ฟุตบอลโลก 2010 กับแชมป์ยูโร 2 สมัย (2008 และ 2012) แต่ปัจจุบัน รามอส โดนมองข้ามจาก หลุยส์ เอ็นริเก้ กุนซือทัพ \"กระทิงดุ\" ทั้งๆ ที่เขากำลังทำผลงานได้ดีเยี่ยมกับ ปารีส แซงต์-แชร์กแมง ในซีซั่นนี้ ซึ่งการถูกหมางเมินในครั้งนี้ทำเอานักเตะผิดหวังอย่างมาก แต่มันก็ไม่ใช่ว่าโอกาสในการคืนทีมชาติสเปนของเขาจะไม่มีอีกแล้ว เพราะ เอ็นริเก้ ยืนยันว่าผู้เล่นชาวสแปนิชทุกคนยังมีสิทธิ์ถูกเรียกตัวติดธง แต่สิ่งสำคัญก็คือพวกเขาต้องทำผลงานได้อย่างโดดเด่นอย่างสม่ำเสมอ เพราะหากฟอร์มหลุดในช่วงเวลาสำคัญก็มีสิทธิ์หลุดทีมชาติไปเลย\n\n6. ชูเอา มูตินโญ่\n\nปัจจุบัน มูตินโญ่ อายุ 36 ปีแล้ว โดยเขาเคยเป็นผู้เล่นที่ได้รับการเรียกตัวติดทีมชาติโปรตุเกสอย่างสม่ำเสมอ ซึ่งนักเตะติดธงไปแล้ว 146 เกมนับตั้งแต่ที่เปิดตัวในนามทัพ \"ฝอยทอง\" เมื่อปี 2005 แต่สำหรับตอนนี้ทีมชาติมีตัวเลือกที่หลากหลายในแดนกลาง นั่นทำให้ สตาร์วูล์ฟแฮมป์ตัน วันเดอเรอร์ อาจจะไม่ได้ลงเล่นในทัวร์นาเมนต์นี้ก็ได้ ลองนึกภาพ วิตินญ่า กับ มาเตอุส นูเนส สองดาวรุ่งพรสวรรค์สูงที่กำลังโชว์ฟอร์มได้อย่างร้อนแรง นั่นจึงเป็นเหตุผลสำคัญที่ แฟร์นานโด ซานโตส กุนซือทีมชาติ ตัดสินใจไม่เรียกตัว มูตินโญ่ ร่วมทีม\n\n7.มัทส์ ฮุมเมลส์\n\nย้อนไปเมื่อ 8 ปีก่อน ฮุมเมลส์ มีโอกาสได้ชูโทรฟี่แชมป์ฟุตบอลโลกกับทีมชาติเยอรมนี แต่ปัจจุบันเขาอายุ 30 ปีแล้ว และโอกาสในการเล่นให้กับทัพ \"อินทรีเหล็ก\" ก็น้อยลงไปทุกที ที่สำคัญเจ้าตัวยังต้องแข่งกันพวกผู้เล่นเซนเตอร์ฮาล์ฟฟอร์มแรงด้วย ฉะนั้นจึงเป็นเรื่องที่ยากมากๆ ที่เขาจะสามารถพิสูจน์ศักยภาพของตัวเอง แม้ว่า ฮันซี่ ฟลิค จะรู้อยู่เต็มอกว่า ฮุมเมลส์ เป็นนักเตะที่มีคุณภาพ แต่เขายังเลือกที่จะมองข้ามในการดึงตัวครั้งนี้ กระนั้นมันก็ไม่ได้หมายความว่าประตูสู่เวิลด์ คัพ 2022 ของเจ้าตัวจะปิดสนิท เพราะโอกาสยังเป็นของคนที่พร้อมเสมอ เพียงแค่ว่าอาจจะมีแข้งรายอื่นที่พร้อมกว่าก็ได้ !!!\n\n8. ติอาโก้ อัลกันทาร่า\n\n\n\n\n\nกองกลางจอมเทคนิคจาก ลิเวอร์พูล เป็นผู้เล่นกำลังสำคัญของ สเปน มานานหลายปี แต่การที่นักเตะเพิ่งจะกลับมาลงสนามได้อีกครั้งหลังบาดเจ็บจากปัญหากล้ามเนื้อหลังต้นขา ทำให้เจ้าตัวไม่มีเวลามากพอที่จะทำผลงานได้โดนใจ เอ็นริเก้ ในการเรียกตัวติดทีมชาติครั้งนี้ ยิ่งไปกว่านั้นผู้เล่นในแผงมิดฟิลด์ทัพ \"กระทิงดุ\" มีให้เลือกเยอะแยะมากมาย ฉะนั้นจึงเป็นเรื่องยากลำบากสำหรับ ติอาโก้ ในการที่จะสอดแทรกเข้าไปอยู่ในทีม ลองนึกชื่อนักเตะอย่าง โรดรี้, เซร์คิโอ บุสเก็ตส์, โกเก้, กาบี และ เปดรี้ ดูซิแล้วแบบนี้ สตาร์ \"หงส์แดง\" ต้องรีดฟอร์มสุดยอดมากแค่ไหนถึงจะเบียดผู้เล่นเหล่านี้ได้\n\n9. ดาบิด เด เคอา\n\n\n\n\n\nสำหรับตำแหน่งผู้รักษาประตู แน่นอนว่า ดาบิด เด เคอา คือมือ 1 ที่แมนเชสเตอร์ ยูไนเต็ด ขาดไม่ได้ แต่สำหรับ สเปน ดูเหมือนว่าเขาไม่ใช่ออปชั่นที่ เอ็นริเก้ ต้องการใช้งาน เพราะช่วงที่ผ่านมาเจ้าตัวถูกเมินเรียกติดธงมาแล้วหลายครั้ง โดยเหตุผลดูเหมือนว่านายใหญ่มาดเข้มไม่ค่อยประทับใจแนวทางการเล่นของ \"เคราแพะ\" ซักเท่าไหร่\n\nซึ่งก่อนหน้านี้เขาเคยระบุชัดเจนว่าต้องการโกลที่มีทักษะในการเปิดเกมเพื่อเริ่มต้นการเล่น และสร้างความได้เปรียบตั้งแต่การเล่นบอลครั้งแรก รวมทั้งต้องคุมจังหวะการเล่นลูกโด่งได้ นอกจากนี้ยังต้องมีความนิ่งด้วย ซึ่งช่วงที่ผ่านมา เด เคอา สอบตกทั้งหมด แต่ผลงานในปัจจุบันของเขาก็ถือว่ากระเตื้องขึ้น กระนั้น เอ็นริเก้ ค่อนข้างจะประทับใจฟอร์มของ อูไน ซิมอน, โรเบิร์ต ซานเชซ และ ดาบิด รายา มากกว่า\n\n10. มาริโอ เกิทเซ่\n\nแฟนบอบทีมชาติเยอรมนี ไม่เคยลืมจังหวะการยิงประตูสุดสวยของ เกิทเซ่ ที่ส่งให้ทัพ \"อินทรีเหล็ก\" ผงาดคว้าแชมป์โลกสมัยที่ 4 ด้วยการคว่ำ อาร์เจนตินา ไปอย่างสุดมัน อย่างไรก็ตามตอนนี้นักเตะต้องเจอกับความยากลำบากในเรื่องสภาพความฟิตซึ่งส่งผลเสียต่ออาชีพของเจ้าตัวมาตลอด กระนั้นโอกาสที่จะได้ลุยดินแดนตะวันออกกลางช่วงปลายปีนี้ก็ยังไม่หมดซะทีเดียว เพราะ ฟลิค ยืนยันว่ายังคงจับตาดูผลงานของ เกิทเซ่ เสมอ และถ้าเขายังเล่นได้อย่างคงเส้นคงวากับแฟร้งเฟิร์ต งานนี้ชื่อของเจ้าตัวได้อยู่ในลิสต์เดินทางไปกาตาร์แน่นอน\n\nทอมเม้ง\n\n\n\n\n\n\n\n\n\n\n\n",
    "เมสซี-โรนัลโด้ ไม่ใช่อันดับหนึ่ง 12 ดาวซัลโวสูงสุดของฟุตบอลโลกรอบสุดท้ายที่ยังคงค้าแข้งอยู่ในปัจจุบัน - RANKING": "",
    "โรงกลั่นน้ำมันเกิดเพลิงไหม้จนระเบิดในอาร์เจนตินา ตาย 3": "",
    "โลกโซเชียลลือรัฐประหาร จับกุม “สี จิ้นผิง”": "รอบก่อนก็ลือว่าสีจิ้นผิงติดโควิด19ที่ฮ่องกง รอบนี้ก็รัฐประหาร ใจเย็น ๆ เนอะ ข่าววันนี้ในจีนยังลงว่าท่านผู้นำส่งสารแสดงความยินดีไปยังสำนักข่าวอยู่เลย ถ้าเขาจะขัดขากันเขาไม่ทำกันประเจิดประเจ้อด้วยการยึดอำนาจหรอกจ้า ที่หายไปเข้าใจว่าน่าจะกักตัวจากโควิด หลังไปอุซเบกิสถานมา— Suppawit K. (@SuppawitNice) September 24, 2022\n\nวันนี้ (24 ก.ย. 65) โลกโซเชียลกระพือข่าว ประธานาธิบดี สี จิ้นผิง ของจีนถูกรัฐประหาร และถูกอุ้มไปกักตัวไว้ โดยต้นตอข่าวลือมาจากสื่ออินเดีย ขณะที่บางข่าวบอกว่าอาจจะเป็นปฏิบัติการอย่างอื่นที่ไม่ใช่การปฏิวัติ เช่นการกำจัดศัตรูทางการเมืองของรัฐบาล ด้านทางการจีนยังไม่คอนเฟิร์ม และสถานทูตอาร์เจนตินาในจีนบอกว่าข่าวลือนี้ปลอมอย่างไรก็ดี มีนักเรียนทุนรัฐบาลจีนทวีตบอกว่า สถานการณ์ที่จีนตอนนี้ปกติมาก ไฟลต์บินกับสัญญาณอินเทอร์เน็ตก็ปกติ ไม่รู้ว่าทำไม ตปท.ถึงลือข่าวปฏิวัติกันใหญ่โต แต่ในจีนไม่มีความผิดปกติใดๆรอบก่อนก็ลือว่า สี จิ้นผิง ติดโควิด-19 ที่ฮ่องกง รอบนี้ก็รัฐประหาร ใจเย็นๆ เนอะ ข่าววันนี้ในจีนยังลงว่าท่านผู้นำส่งสารแสดงความยินดีไปยังสำนักข่าวอยู่เลย ถ้าเขาจะขัดขากันเขาไม่ทำกันประเจิดประเจ้อด้วยการยึดอำนาจหรอกจ้า ที่หายไปเข้าใจว่าน่าจะกักตัวจากโควิด หลังไปอุซเบกิสถานมาแล้วประเทศจีนคือเขาบริหารประเทศและทหารด้วยระบบคณะกรรมาธิการ มันแทบเป็นไปไม่ได้เลยที่จะเกิดรัฐประหาร เพราะทุกคนต้องเห็นพ้องกันหมด ทั้งฝ่ายการเมือง และฝ่ายทหารอะ แล้วตั้งแต่ก่อตั้งสาธารณรัฐประชาชนจีนมา มีแต่ทหารโดนพวกฝ่ายการเมืองขยี้ยับๆ ตั้งแต่ยุคเหมาเลยทหารที่เห็นตอนนี้ก็คงจะมีแต่น้องๆ ยุวชนทหารที่อยู่ในช่วงฝึกสวนสนามรับเปิดเทอม เพื่อเดินในงานวันชาติ 1 ตุลาคมที่จะถึงนี้แหละ ทุกคนใช้ชีวิตปกติมาก ขนาดเพื่อนที่เป็นสมาชิกยังงงกับข่าวนี้ 5555",
    "ส่องความหมายชุดแข่ง 6 ชาติชื่อดังก่อนลุยศึกฟุตบอลโลก 2022 รอบสุดท้าย ที่กาตาร์": "วันที่ 23 ก.ย. 65 ความเคลื่อนไหวของศึกฟุตบอลโลก 2022 รอบสุดท้าย ที่ประเทศกาตาร์ โดยจะฟาดแข้งระหว่างวันที่ 21 พฤศจิกายน ถึง 18 ธันวาคม นี้ ซึ่งหลายทีมได้มีการเริ่มเตรียมความพร้อมด้านขุมกำลังแล้ว อย่างทางฝั่งยุโรปก็เริ่มเห็นภาพว่าจะมีนักเตะคนไหนบ้างเมื่อดูจากการประกาศรายชื่อลุยฟุตบอล เนชันส์ลีก ในช่วงปลายเดือนนี้\n\nนอกจากนี้อีกหนึ่งสิ่งที่มักจะมาควบคู่กันเสมอนั่นคือเสื้อแข่งที่บรรดาหลายชาติปล่อยออกมาเพื่อดูดเงินแฟนบอลจากกระเป๋าโดยเฉพาะ และนี่คือเสื้อแข่ง 6 ชาติที่ทั้งผสมผสานความคิดสร้างสรรค์ที่สวยงามและสื่อความหมายที่ถ่ายทอดผ่านการเลือกใช้สีสันที่แสดงถึงเอกลักษณ์ประจำชาติ ผสานเข้ากับลายกราฟิกอันล้ำสมัยบนความเรียบง่ายอย่างมีเอกลักษณ์เข้าไว้ด้วย\n\nเจอร์เกน แรงค์ ผู้อำนวยการอาวุโสฝ่ายออกแบบของอาดิดาส กล่าวว่า \"ทุกครั้งที่เราออกแบบชุดแข่งขันทีมชาติสำหรับการแข่งขันในทัวร์นาเมนต์ใหญ่ๆ อย่าง ฟีฟา, เวิลด์คัพ เราระลึกไว้เสมอว่า การออกแบบเสื้อแข่งขันเหล่านี้จะถูกบันทึกไว้ในประวัติศาสตร์วงการฟุตบอลอย่างแน่นอน ดังนั้น สิ่งสำคัญที่สุดของการออกแบบชุดแข่งขันของนักฟุตบอลระดับโลกจะต้องเน้นที่ประสิทธิภาพการใช้งาน เพื่อให้พวกเขาสามารถดึงศักยภาพสูงสุดออกมาในระหว่างการแข่งขัน ในขณะที่การออกแบบนั้นต้องโดดเด่น มีเอกลักษณ์น่าจดจำ และมีความสวยงามสะดุดตา สามารถทำให้แฟนบอลทั่วโลกรู้สึกตื่นเต้นด้วยเช่นกัน\"\n\nทีมชาติเยอรมนี\n\n\n\nเสื้อแข่งขันเหย้าของทีมชาติเยอรมนี มีการใช้ความร้อนในการประทับตราสีทองที่กลางอก ซึ่งมีการวางแถบสีดำตรงกลางเสื้อ โดยได้แรงบันดาลใจมาจากชุดแข่งขันทีมชาติชุดแรกที่ยกระดับความสวยงามแบบเรียบง่ายขึ้นไปอีกขั้น ส่วนบริเวณคอเสื้อและข้างลำตัวมีการตกแต่งด้วยสีสันของธงชาติเยอรมนี ขณะที่เสื้อแข่งขันเยือนก็ได้ถ่ายทอดจิตวิญญาณของทีมด้วยการใช้สีสันของธงชาติและตกแต่งด้วยตัวอักษร D ที่มาจากคำว่า \"Deutschland\" แสดงให้ถึงสไตล์การเล่นฟุตบอลแบบไดนามิกของทีมชาติชุดนี้\n\nทีมชาติญี่ปุ่น\n\n\n\nเสื้อแข่งขันเหย้าของทีมชาติญี่ปุ่นมีการแสดงตัวตนผ่านลวดลายโอริกามิรูปกาสามขา ขณะที่เสื้อแข่งขันเยือนก็มีการออกแบบที่แสดงให้เห็นถึงสไตล์การเล่นอันคล่องตัวของทีมชาติญี่ปุ่น ผ่านการประดับด้วยลวดลายกราฟิกโอริกามิที่แสดงให้เห็นถึงความรวดเร็วอย่างชัดเจน\n\nทีมชาติเม็กซิโก\n\n\n\nเสื้อแข่งขันเยือนของทีมชาติเม็กซิโก ได้รับอิทธิพลมาจากอารยธรรมโบราณ และมีการใช้ศิลปะ Mixtec แสดงถึงจิตวิญญาณนักสู้ของทีม ทั้งนี้ นอกเหนือจากลวดลายอันสะดุดตาที่อยู่ทั่วบริเวณตัวเสื้อแล้ว ยังมีการติดรูปงู Quetzalcoat ไว้ที่บริเวณคอเสื้อ เพื่อแสดงถึงพลังความสามารถของมวลมนุษยชาติอีกด้วย\n\nทีมชาติสเปน\n\n\n\nเสื้อแข่งขันเหย้าของทีมชาติสเปน ถูกออกแบบจากตัวตนด้านการเล่นฟุตบอลอันเป็นเอกลักษณ์ มีการใช้สีแดงเข้มที่มีความโดดเด่นเหนือกาลเวลา ประดับด้วยแถบสีจากธงชาติสเปนที่บริเวณคอเสื้อและด้านข้างลำตัว ส่วนเสื้อแข่งขันเยือนก็มีลวดลายที่ได้แรงบันดาลใจมาจากโลโก้ของทีมชาติเมื่อปี 1982 ซึ่งสเปนได้เป็นเจ้าภาพจัดการแข่งขันฟุตบอลโลกในปีนั้น"
}