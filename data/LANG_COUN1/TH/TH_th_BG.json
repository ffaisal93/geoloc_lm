{
    "": "สหพันธ์ฟุตบอลยุโรป (ยูฟ่า) ทำการจับสลากรอบแบ่งกลุ่มยูฟ่า ยูโรป้า ลีก ฤดูกาล 2022-23 ที่นครอิสตันบูล ประเทศตุรเคีย\n\nโดยผลการจับสลากปรากฏว่า “ปีศาจแดง” แมนเชสเตอร์ ยูไนเต็ด จากอังกฤษ เจองานที่ไม่ง่ายนักเมื่อได้อยู่กลุ่มอีที่ประกอบด้วย เรอัล โซเซียดัด จากสเปน, เชอริฟฟ์ จากมอลโดวา, และโอโมเนียนิโคเซีย จากไซปรัสขณะที่ “ไอ้ปืนใหญ่”อาร์เซน่อล ทีมอังกฤษอีกราย ก็เจองานไม่ง่ายเช่นกัน เมื่อต้องอยู่กลุ่มเอร่วมกับพีเอสวี ไอนด์โฮเฟน จากเนเธอร์แลนด์,โบโด/กลิมต์ จากนอร์เวย์ และเอฟซี ซูริค จากสวิตเซอร์แลนด์\n\nสรุปผลการจับสลากรอบแบ่งกลุ่ม กลุ่มเอ : อาร์เซนอล (อังกฤษ), พีเอสวีไอนด์โฮเฟน (เนเธอร์แลนด์), โบโด/กลิมต์ (นอร์เวย์), เอฟซี ซูริก (สวิตเซอร์แลนด์) กลุ่มบี : ดินาโม เคียฟ (ยูเครน), แรนส์ (ฝรั่งเศส), เฟเนร์บาห์เช (ตุรเคีย),เออีเค ลาร์นากา (ไซปรัส) กลุ่มซี : โรมา (อิตาลี), ลูโดโกเร็ตส์ (บัลแกเรีย), เรอัล เบติส(สเปน), เอชเจเค เฮลซิงกิ (ฟินแลนด์) กลุ่มดี : บรากา (โปรตุเกส), มัลโม (สวีเดน), อูนิโอน เบอร์ลิน (เยอรมนี),อูนิยง แซงต์-ชิลลัวส์ (เบลเยียม)\n\nกลุ่มอี : แมนเชสเตอร์ ยูไนเต็ด (อังกฤษ), เรอัล โซเซียดัด (สเปน),เชอริฟฟ์ (มอลโดวา), โอโมเนีย นิโคเซีย (ไซปรัส) กลุ่มเอฟ : ลาซิโอ (อิตาลี), เฟเยนูร์ด (เนเธอร์แลนด์), มิดทิลแลนด์ (เดนมาร์ก), สตวร์ม กราซ (ออสเตรีย) กลุ่มจี : โอลิมเปียกอส (กรีซ), คาราบัก (อาเซอร์ไบจาน), ไฟรบวร์ก (เยอรมนี), น็องต์ (ฝรั่งเศส) กลุ่มเอช : เชอร์เวนา ซเวซดา (เซอร์เบีย), โมนาโก (ฝรั่งเศส), เฟเรนช์วารอส (ฮังการี), แทร็บซอนสปอร์ (ตุรเคีย)\n\nทั้งนี้ นัดชิงชนะเลิศยูโรป้า ลีก จะมีขึ้นวันที่ 31 พฤษภาคม 2023 ที่สนามปุสกัส อารีน่า กรุงบูดาเปสต์ ของฮังการี",
    "สตรีผู้ยิ่งใหญ่ \"มูรินโญ\" ร่วมอาลัย \"ควีนเอลิซาเบธ\" หลังเกมยูโรปาลีกที่บัลแกเรีย": "วันที่ 9 กันยายน 2565 โชเซ มูรินโญ ผู้จัดการทีมโรมา อันดับ 5 กัลโช่ เซเรีย อา อิตาลี ให้สัมภาษณ์กับ สกาย สปอร์ต อิตาเลีย หลังจบเกมยูโรปาลีก รอบแบ่งกลุ่ม นัดแรก กลุ่มซี ซึ่งออกไปแพ้ ลูโดโกเรตส์ รัซกราด แชมป์ลีกบัลแกเรีย 1-2 เมื่อคืนที่ผ่านมา (8 กันยายน) โดยร่วมแสดงความอาลัยถึง สมเด็จพระราชินีนาถเอลิซาเบธที่ 2 แห่งอังกฤษ ที่เสด็จสวรรคต ณ พระตำหนักบัลมอรัล ในสกอตแลนด์ สิริพระชนมพรรษา 96 พรรษา หลังจากทรงครองราชย์มาอย่างยาวนาน 70 ปี\n\nมูรินโญ วัย 59 ปี ซึ่งเคยทำงานในพรีเมียร์ลีก อังกฤษ มานานหลายปีกับ เชลซี (2004–2007 และ 2013–2015), แมนเชสเตอร์ ยูไนเต็ด (2016–2018) และ สเปอร์ส (2019–2021) ได้รำลึกถึง ควีนเอลิซาเบธที่ 2 ว่า \"ผมเสียใจมากที่ได้ยินข่าวนี้ ผมรู้สึกว่าตัวผมเองก็ไม่ถึงกับเป็นชาวต่างชาติเสียทีเดียวในสหราชอาณาจักร ที่นั่นเปรียบเสมือนบ้านของผมและครอบครัวของผม เพราะเราอาศัยอยู่ที่นั่นมาหลายปีแล้ว\"\n\n\"พระองค์ทรงเป็นบุคคลที่ยอดเยี่ยม ผมยังไม่รู้จักใครที่ไม่เคารพพระองค์เลย เพราะพระองค์ทรงเป็นสตรีผู้ยิ่งใหญ่ และราชินีผู้ยิ่งใหญ่ด้วย\"",
    "“สิงโต” เปิดถ้ำเจ๊า “เบียร์” เดือด – “เลี่ยน” อัด “แม็กยาร์” ลิ่วไฟนอลส์": "ศึกยูฟ่า เนชันส์ ลีก กลุ่ม A3 นัดส่งท้าย เมื่อวันจันทร์ที่ผ่านมา ทีมชาติอังกฤษ เปิดบ้านเสมอกับ เยอรมนี คู่ปรับตลอดกาล อย่างดุเดือด 3-3 แบ่งกันไปทีมละแต้ม\n\nเกมนี้ เยอรมนี ทำท่าจะเข้าวินสบายใจเฉิบ เมื่อออกนำก่อน 2-0 จากจุดโทษของ อิลคาย กุนโดกัน นาทีที่ 52 และ ไค ฮาแวร์ตซ์ นาทีที่ 67 ทว่า “สิงโตคำราม” ไม่ยอมแพ้รัวคืน 3 ประตูรวดจาก ลุค ชอว์ นาทีที่ 72, เมสัน เมาท์ นาทีที่ 75 และจากจุดโทษของ แฮร์รี เคน ในนาทีที่ 83 พลิกขึ้นนำ 3-2 ก่อนที่ “อินทรีเหล็ก” จะมาตามตีเสมอเป็น 3-3 ได้จากฮาแวร์ตซ์คนเดิมในนาทีที่ 87\n\nจากการเสมอนัดนี้ทำให้ อังกฤษ มี 3 คะแนนจาก 6 นัดรั้งบ๊วย ส่วน เยอรมนี มี 7 คะแนนคว้าอันดับ 3 ไปครอง\n\n“เลี่ยน” บุกอัด “แม็กยาร์” แซงคว้าแชมป์กลุ่ม\n\nผลอีกคู่ในกลุ่มเดียวกัน ทีมชาติอิตาลี แชมป์ยูโร 2020 ทำผลงานสุดแกร่ง เมื่อบุกไปสอย ฮังการี ทีมจ่าฝูง ถึงบ้าน 2-0 แซงหน้าคว้าแชมป์กลุ่มพร้อมคว้าตั๋วไปลุยรอบไฟนอลส์ได้สำเร็จ\n\nเกมนี้ “อัซซูรี” ได้ประตูจาก จาโคโม ราสปาโดรี ในนาทีที่ 27 และ เฟเดริโก ดิมาร์โก ในนาทีที่ 52 เก็บเพิ่มเป็น 11 คะแนนจาก 6 นัดคว้าแชมป์กลุ่มไปครอง ส่วน ฮังการี มี 10 คะแนนตามมาเป็นอันดับ 2\n\nผลคู่อื่น กลุ่ม B3 มอนเตเนโกร แพ้ ฟินแลนด์ 0-2, โรมาเนีย ชนะ บอสเนีย 4-1, กลุ่ม C4 ยิบรอลตา แพ้ จอร์เจีย 1-2, นอร์ธ มาซิโดเนีย แพ้ บัลแกเรีย 0-1, กลุ่ม D2 ซาน มาริโน แพ้ เอสโตเนีย 0-4.\n\nภาพ REUTERS",
    "ตารางคะแนนวอลเลย์บอลหญิงชิงแชมป์โลก 2022 โปรแกรม วอลเลย์หญิงทีมชาติไทย": "เช็กโปรแกรมการแข่งขัน วอลเลย์บอลหญิงชิงแชมป์โลก 2022 ที่ประเทศโปแลนด์ และ เนเธอร์แลนด์ เป็นเจ้าภาพ ตารางการแข่งขันนัดแรก ทีมชาติไทย ลงสนามพบกับตุรกี ในวันที่ 24 กันยายน เวลา 18.00 น. ถ่ายทอดสดทางช่อง Workpoint 23",
    "แฟนผีคิดถึง \"เบอร์บาตอฟ\" ยิงประตูสุดสวย เกมตำนาน \"แมนฯยู-ลิเวอร์พูล\" (คลิป)": "© สนับสนุนโดย ไทยรัฐ\n\n\"ดิมิทาร์ เบอร์บาตอฟ\" ยังไว้ลายการจบสกอร์อันเฉียบคม หลังกดลูกฮาล์ฟวอลเลย์สุดสวย เกมตำนาน ลิเวอร์พูล-แมนเชสเตอร์ ยูไนเต็ด\n\nวันที่ 25 กันยายน 2565 ควันหลงการแข่งขันฟุตบอลการกุศล LEGENDS OF THE NORTH นัดที่ 2 เมื่อวันเสาร์ที่ 24 ก.ย. 65 ที่ผ่านมา ตำนานลิเวอร์พูล เปิดสนามแอนฟิลด์ รับการมาเยือนของ ตำนานแมนเชสเตอร์ ยูไนเต็ด โดยนัดแรก หงส์แดง ชนะมา 3-1 ที่โอลด์ แทรฟเฟิร์ด เมื่อเดือนพฤษภาคมที่ผ่านมา ส่วนนัดสอง ลิเวอร์พูล เฉือนชนะ ไป 2-1\n\nเกมนี้แมนฯยู นำก่อน 1-0 จากลูกยิงของ ดิมิทาร์ เบอร์บาตอฟ ซึ่งประตูดังกล่าวยังถูกแชร์ในโลกโซเชียล หลังกองหน้าชาวบัลแกเรียฮาล์ฟวอลเลย์ยิงประตูแบบคลาสสิกตามสไตล์เข้าไปอย่างสวยงาม\n\nสำหรับ ดิมิทาร์ เบอร์บาตอฟ ย้ายมาอยู่กับ แมนเชสเตอร์ ยูไนเต็ด ตั้งแต่ปี 2008–2012 ลงสนาม 108 นัด ยิงไป 48 ประตู\n\nชมคลิปที่นี่\n\nอ่านข่าวต้นฉบับได้ที่ : แฟนผีคิดถึง \"เบอร์บาตอฟ\" ยิงประตูสุดสวย เกมตำนาน \"แมนฯยู-ลิเวอร์พูล\" (คลิป)\n\nข่าวที่เกี่ยวข้อง\n\nตามข่าวก่อนใครได้ที่\n\n- Website : www.thairath.co.th\n\n- LINE Official : Thairath",
    "โปรแกรมกีฬา วันจันทร์ที่ 26 กันยายน 2565": "เพื่อพัฒนาประสบการณ์และเพิ่มประสิทธิภาพการใช้งานให้กับผู้ใช้ ท่านตกลงใช้คุกกี้เพื่อใช้งานเว็บไซต์นี้ต่อไป",
    "วิเคราะห์บอล เซอร์เบีย vs สวีเดน วันอาทิตย์ที่ 25 กันยายน 2565": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nเซอร์เบีย\n\nดราแกน สตอยโควิช กุนซือของ เซอร์เบีย บุกไปเสมอกับ สโลวีเนีย เกมล่าสุด ทำให้ตอนนี้ทีมมี 7 คะแนนยังลุ้นแชมป์กลุ่มได้ โดยเกมนี้ไม่มี นิโคล่า มิเลนโควิช กองหลังตัวเก่งที่เจ็บ\n\nเกมนี้จะมี วานย่า มิลินโควิช-ซาวิช เฝ้าเสา กองหลัง สตราอินย่า ปาฟโลวิช, มิลอส เวลจ์โควิช และ สเตฟาน มิโตรวิช ยืนสามประสาน แดนกลาง ดาร์โก้ ลาโซวิช, ซาซ่า ลูคิช, เซอร์เกจ์ มิลินโควิช-ซาวิช และ ฟิลิป คอสติช โดยมี ดูซาน ทาดิช ทำเกมหลัง อเล็กซานดาร์ มิโตรวิช กับ ดูซาน วลาโฮวิช คู่กองหน้า\n\nสวีเดน\n\nยานเน่ อันเดอร์สสัน กุนซือ สวีเดน ไปแพ้ นอร์เวย์ มาเกมล่าสุดทำให้ทีมแพ้มา 3 เกมติดหมดโอกาสเป็นแชมป์กลุ่มไปแล้ว โดยเกมนี้ มัตติอัส สวานเบิร์ก กับ คริฟตอฟเฟอร์ โอลส์สัน พ้นโทษแบนกลับมา แต่ อเล็กซานเดอร์ ไอซัค ถอนตัวไป\n\nโรบิน โอลเซ่น ยืนด่านสุดท้าย แนวรับ โยเอล อันเดอร์สสัน, ไอซัค ไฮเอน, วิคเตอร์ ลินเดอเลิฟ และ ลุดวิก ออกุ๊ดตินส์สัน คุมเกม มิดฟิลด์ เยสเปอร์ คาร์ลสตรอม, มาติอัส สวานเบิร์ก และ เอมิล ฟอร์สเบิร์ก ทำหน้าที่ แนวรุก เดยัน คูลูเซฟสกี้, วิคเตอร์ กยอเคเรส และ แอนโธนี่ เอลังก้า ล่าตาข่าย\n\n11 ผู้เล่นตามคาด\n\nเซอร์เบีย (3-4-1-2) : วานย่า มิลินโควิช-ซาวิช - สตราอินย่า ปาฟโลวิช, มิลอส เวลจ์โควิช, สเตฟาน มิโตรวิช - ดาร์โก้ ลาโซวิช, ซาซ่า ลูคิช, เซอร์เกจ์ มิลินโควิช-ซาวิช, ฟิลิป คอสติช - ดูซาน ทาดิช - อเล็กซานดาร์ มิโตรวิช, ดูซาน วลาโฮวิช\n\nสวีเดน (4-3-3) : โรบิน โอลเซ่น - โยเอล อันเดอร์สสัน, ไอซัค ไฮเอน, วิคเตอร์ ลินเดอเลิฟ, ลุดวิก ออกุ๊ดตินส์สัน - เยสเปอร์ คาร์ลสตรอม, มาติอัส สวานเบิร์ก, เอมิล ฟอร์สเบิร์ก - เดยัน คูลูเซฟสกี้, วิคเตอร์ กยอเคเรส, แอนโธนี่ เอลังก้า\n\nสนาม : สตาดิโอน รายโก้ มิติช\n\nผู้ตัดสิน : จอร์จี้ คายาคอฟ (บัลแกเรีย)\n\n\n\n",
    "เปิด 10 ประเทศ สุด ร่ำรวย ที่มี \"มหาเศรษฐี\" มากที่สุดในโลก ปี 2565": "\"Forbes\" เว็บไซต์ ฟอร์บส์ ไทยแลนด์ ได้มีการจัดอันดับ ประเทศสุดร่ำรวย ที่มีมหาเศรษฐีมากที่สุดในโลก ปี 2022 ครั้งที่ 36 มีมหาเศรษฐีจาก 75 ประเทศ หรือ อาณาเขต จาก 6 ทวีปติดโผเข้ามา โดยประเทศที่มีมหาเศรษฐีมากที่สุดในโลก ยังคงเป็นประเทศที่ครองอันดับ 1 มาเป็นเวลานาน แต่ด้วยสถานการณ์โลกที่ไม่นิ่ง ทำให้หลายประเทศตกลำดับไป ซึ่งประเทศที่ไม่เคยมีเศรษฐีพันล้านมาก่อน ติดโผเข้ามา 4 ประเทศ คือ อุรุกวัย, เอสโตเนีย, บัลแกเรีย และบาร์เบโดส ที่ส่งออกคนดังอย่าง Rihanna เข้ามาสู่ทำเนียบมหาเศรษฐีในปีนี้",
    "‘อังกฤษ’ แพ้ ‘อิตาลี’ 0-1 ร่วงเล่นลีกบี ปีหน้า ‘เยอรมนี’ พังบ้านให้ ‘ฮังการี’": "‘อังกฤษ’ แพ้ ‘อิตาลี’ 0-1 ร่วงเล่นลีกบี ปีหน้า ‘เยอรมนี’ พังบ้านให้ ‘ฮังการี’\n\nอังกฤษบุกพ่ายอิตาลี 0-1 ในการแข่งขันฟุตบอลยูฟ่า เนชั่นส์ลีก ลีกเอ กลุ่ม 3 ที่สนามซานซิโร่ เมื่อวันที่ 23 กันยายน\n\nเกมนี้มีประตูเกิดขึ้นเพียงประตูเดียวจากจานโคโม ราสปาโดรี่ ในนาทีที่ 68 ส่งผลให้ทีมสิงโตคำรามลงแข่งไป 5 นัด แพ้ 3 เสมอ 2 มี 2 คะแนน การันตีตกชั้นไปเล่นลีกบี ในฤดูกาลหน้าแน่นอนแล้ว\n\nขณะที่อีกคู่ ฮังการีบุกเฉือนชนะเยอรมนี 1-0 ที่เรด บูลล์ อารีน่า ได้ประตูชัยจากอดัม ซาไล นาทีที่ 17\n\nสรุปตารางกลุ่มนี้หลังจบ 5 นัด 1.ฮังการี 10 คะแนน 2.อิตาลี 8 คะแนน 3.เยอรมนี 6 คะแนน 4.อังกฤษ 2 คะแนน\n\nผลคู่อื่นๆ\n\nลีกบี\n\nบอสเนียและเฮอร์เซโกวีนา ชนะ มอนเตเนโกร 1-0\n\nฟินแลนด์ เสมอ โรมาเนีย 1-1\n\nลีกซี\n\nบัลแกเรีย ชนะ ยิบรอลตาร์ 5-1\n\nจอร์เจีย ชนะ นอร์ธ มาซิโดเนีย 2-0\n\nลีกดี\n\nเอสโตเนีย ชนะ มอลตา 2-1\n\nผลอุ่นเครื่อง\n\nบราซิล ชนะ กานา 3-0\n\nมาลี ชนะ แซมเบีย 1-0\n\nแอลจีเรีย ชนะ กินี 1-0\n\nโมร็อกโก ชนะ ชิลี 2-0\n\nเกาหลีใต้ เสมอ คอสตาริกา 2-2\n\nญี่ปุ่น ชนะ สหรัฐอเมริกา 2-0\n\nอิรัก เสมอ โอมาน 1-1\n\nบาห์เรน แพ้ เคปเวิร์ด 1-2\n\nอิหร่าน ชนะ อุรุกวัย 1-0\n\nปารากวัย ชนะ ยูเออี 1-0",
    "ผู้เชี่ยวชาญชี้ สหรัฐอเมริกา กำลังตกเป็นประเทศกำลังพัฒนา": "วันที่ 23 ก.ย. สำนักข่าวซินหัวของจีนได้รายงานว่า บทความที่เผยแพร่ผ่านเว็บไชค์ข่าวเดอะ คอนเวอร์เซชัน (The Conversation) ได้แสดงข้อมูลดัชนีการพัฒนาซึ่งส่วนใหญ่ ใช้วัดสภาพแวคล้อมและความเท่าเทียม พบว่าสหรัฐฯ กำลังกลายเป็น “ประเทศกำลังพัฒนา”\n\nการจัดอันดับจากรายงานการพัฒนาที่ยั่งยืน 2022 (Sustainable Development Report 2022) ซึ่งเผยแพร่เมื่อเดือนกรกฎาคม ปรับลดอันดับของสหรัฐฯ อยู่ที่อันดับ 41 จากทุกประเทศทั่วโลก\n\nแคธลีน ฟรีดล์ นักประวัติศาสตร์การเมือง กล่าวเมื่อวันที่ 15 ก.ย. ว่าวิธีการจัดอันดับข้างต้นทำให้อันดับของสหรัฐฯ อยู่ระหว่างคิวบากับบัลแกเรีย ซึ่งต่างถูกมองอย่างกว้างขวางว่าเป็นประเทศกำลังพัฒนา\n\nฟรีด์ล์มองว่าผลการจัดอันดับเกิดจากปัญหาสองประการ โดยการเหยียดเชื้อชาติ ทำให้ชาวอเมริกันจำนวนมาก ไม่สามารถเข้าถึงระบบดูแลสุขภาพ การศึกษา ความมั่นคงทางเศรษฐกิจ และสิ่งแวดล้อมที่พวกเขาสมควรได้รับ\n\nขณะการยึดมั่นในแนวคิด “ความพิเศษเหนือชาติอื่นของอเมริกา” (American exceptionalism) ทำให้สหรัฐฯ ไม่สามารถประเมินปัญหาของตนอย่างตรงไปตรงมา และแก้ไขสู่แนวทางที่ถูกต้อง ขณะภัยคุกคามต่อประชาธิปไตยกำลังทวีความรุนแรงขึ้น",
    "เกษตรกร EU โดนราคาธัญพืชยูเครน ตัดราคากันเอง": "หนังสือพิมพ์วอลล์สตรีทเจอร์นัล ของสหรัฐ รายงานว่า การนำเข้าธัญพืชและสัตว์ปีกของยูเครน ในราคาถูก ทำให้เกษตรกรในสหภาพยุโรปกำลังประสบกับสภาพการณ์ผลิตที่ไม่คุ้มทุน ในขณะเดียวกัน ประเทศที่ขาดแคลนธัญพืช ซึ่งควรจะได้รับประโยชน์จากข้อตกลงของสหประชาชาติ เพื่อให้แน่ใจว่า มีการขนส่งธัญพืชและน้ำมันดอกทานตะวันออกจากท่าเรือทะเลดำของยูเครนอย่างปลอดภัย กลับไม่ได้รับสินค้าเหล่านั้นเลย\n\nกรรมการผู้จัดการของสหกรณ์เกษตรกรในหมู่บ้านลาคา ของโปแลนด์กล่าวว่า โปแลนด์ช่วยเหลือยูเครน และสหภาพยุโรป ก็ได้เปิดหนทางช่วยยูเครน ด้วยการตัดสินใจของคณะกรรมาธิการยุโรปที่ยกเลิกภาษีศุลกากรและโควตานำเข้า เพื่อให้ยูเครนสามารถส่งออกธัญพืชได้ทั้งทางบกและจากทางท่าเรือยุโรป ท่ามกลางความขัดแย้งกับรัสเซีย การเคลื่อนไหวดังกล่าวทำให้หลายประเทศในสหภาพยุโรป เผชิญกับสินค้าเกษตรราคาถูก ในขณะที่ข้าวสาลีและข้าวโพดของสหภาพยุโรปมักจะขายปลีกในราคา 324 ดอลลาร์และ 307 ดอลลาร์ต่อตันตามลำดับ แต่ข้าวสาลีและข้าวโพดที่มาจากยูเครน กลับขายที่ราคาประมาณ 272 ดอลลาร์และ 251 ดอลลาร์ ตามลำดับ\n\nด้านอิลิยา โปรดานอฟ ประธานสมาคมผู้ผลิตธัญพืชแห่งชาติของบัลแกเรีย ได้กล่าวถึงสถานการณ์นี้ว่า เกษตรกรในหลายเมืองของบัลแกเรีย ออกมาประท้วงต่อต้านการนำเข้าสินค้าเกษตรของยูเครนกันแล้ว เนื่องจากเกษตรกรชาวยูเครนได้รับการยกเว้น ไม่จำเป็นต้องปฏิบัติตามกฎระเบียบด้านสิ่งแวดล้อมเช่นเดียวกับประเทศอื่นของสหภาพยุโรป ส่วนเกษตรกรผู้เลี้ยงไก่เนื้อในฝรั่งเศส ก็ได้ร้องเรียนในลักษณะเดียวกัน หลังจากการนำเข้าไก่จากยูเครน เพิ่มขึ้นกว่าเท่าตัวในช่วงครึ่งแรกของปีนี้ โดยพวกเขาเรียกร้องให้สหภาพยุโรปไม่ต่ออายุข้อตกลงยกเลิกภาษีศุลกากรกับยูเครนอีกต่อไป\n\nเมื่อเดือนที่แล้ว อัตราการส่งออกธัญพืชจากยูเครนพุ่งขึ้น 66 เปอร์เซ็นต์ หลังจากองค์การสหประชาชาติได้เข้าไปดูแลข้อตกลงการส่งออกธัญพืชยูเครนผ่านทะเลดำ อย่างไรก็ดี การขนส่งส่วนใหญ่ได้ส่งไปยังยุโรปและประเทศร่ำรวยอื่นๆ มากกว่าประเทศที่ยากจน ซึ่งต้องรับมือกับวิกฤตอาหาร และข้อตกลงดังกล่าวก็หวังที่จะแก้ปัญหาในจุดนี้",
    "ผชช.ชี้ 'สหรัฐฯ' จ่อกลายเป็น 'ประเทศกำลังพัฒนา' ด้านความเท่าเทียม": "ลอนดอน, 23 ก.ย. (ซินหัว) -- บทความที่เผยแพร่ผ่านเว็บไซต์ข่าวเดอะ คอนเวอร์เซชัน (The Conversation) ระบุว่าดัชนีการพัฒนาซึ่งส่วนใหญ่ใช้วัดสภาพแวดล้อมและความเท่าเทียม พบว่าสหรัฐฯ กำลังกลายเป็น \"ประเทศกำลังพัฒนา\"\n\nการจัดอันดับจากรายงานการพัฒนาที่ยั่งยืน 2022 (Sustainable Development Report 2022) ซึ่งเผยแพร่เมื่อเดือนกรกฎาคม ปรับลดอันดับของสหรัฐฯ อยู่ที่อันดับ 41 จากทุกประเทศทั่วโลกแคธลีน ฟรีดล์ นักประวัติศาสตร์การเมือง กล่าวเมื่อวันที่ 15 ก.ย. ว่าวิธีการจัดอันดับข้างต้นทำให้อันดับของสหรัฐฯ อยู่ระหว่างคิวบากับบัลแกเรีย ซึ่งต่างถูกมองอย่างกว้างขวางว่าเป็นประเทศกำลังพัฒนาฟรีดล์มองว่าผลการจัดอันดับเกิดจากปัญหาสองประการ โดยการเหยียดเชื้อชาติทำให้ชาวอเมริกันจำนวนมากไม่สามารถเข้าถึงระบบดูแลสุขภาพ การศึกษา ความมั่นคงทางเศรษฐกิจ และสิ่งแวดล้อมที่พวกเขาสมควรได้รับขณะการยึดมั่นในแนวคิด \"ความพิเศษเหนือชาติอื่นของอเมริกา\" (American exceptionalism) ทำให้สหรัฐฯ ไม่สามารถประเมินปัญหาของตนอย่างตรงไปตรงมาและแก้ไขสู่แนวทางที่ถูกต้อง ขณะภัยคุกคามต่อประชาธิปไตยกำลังทวีความรุนแรงขึ้น",
    "เดือดทุกคู่ สรุปผลวอลเลย์บอลหญิงชิงแชมป์โลก เมื่อคืนวันอาทิตย์ที่ผ่านมา": "",
    "รีวิวของกินใน 7- Eleven ไม่อ้วน ราคาไม่แรง ฉบับนักศึกษา": "",
    "“สิงโต” พ่าย “เลี่ยน” ร่วงลีก B – “เบียร์” บู่โดน “แม็กยาร์” สอยคารัง": "ศึกยูฟ่า เนชั่นส์ ลีก A กลุ่ม 3 เมื่อวันศุกร์ที่ผ่านมา ทีมชาติอังกฤษ ยังควานหาฟอร์มเก่งไม่เจอ หลังบุกไปโดน อิตาลี คู่ปรับเก่า สอยร่วง 1-0 ส่งผลให้ “สิงโตคำราม” ต้องกระเด็นตกชั้นไปเล่นในลีก B ในฤดูกาลหน้าแน่นอนแล้ว\n\nเกมนี้ อิตาลี ที่สร้างสรรค์เกมรุกได้เหนือกว่า ได้ประตูชัยจาก จาโคโม ราสปาโดรี ในนาทีที่ 68 ทำให้ “อัซซูรี” มี 8 คะแนนจาก 5 นัดอยู่ที่ 2 ส่วน อังกฤษ มี 2 คะแนนรั้งอันดับบ๊วย\n\n“อินทรีเหล็ก” ปีกหักแพ้ “แม็กยาร์” คาบ้าน\n\nขณะที่ผลการแข่งขันอีกคู่ในกลุ่ม 3 ทีมชาติเยอรมนี ทำผลงานน่าผิดหวัง หลังโดน ฮังการี บุกมาลูบคุมถึงถิ่น 1-0 โดยทีมเยือนได้ประตูชัยจาก อดัม ซาไล ดาวยิงตัวเก่ง ในนาทีที่ 17 ทำให้ ทีมแม็กยาร์ มี 10 คะแนนจาก 5 นัดนำเป็นจ่าฝูง ส่วน “อินทรีเหล็ก” มี 6 คะแนนรั้งอันดับ 3 หมดสิทธิผ่านเข้าไปเล่นในรอบไฟนอลส์แน่นอนแล้ว\n\nผลคู่อื่น ลีก B กลุ่ม 3 บอสเนีย ชนะ มอนเตเนโกร 1-0, ฟินแลนด์ เสมอ โรมาเนีย 1-1, ลีก C กลุ่ม 4 จอร์เจีย ชนะ นอร์ธ มาซิโดเนีย 2-0, บัลแกเรีย ชนะ ยิบรอลตาร์ 5-1, ลีก D กลุ่ม 2 เอสโตเนีย ชนะ มอลตา 2-1.\n\nภาพ REUTERS",
    "ฮังการี - มอนเตเนโกร น่าเชียร์! 4 ตัวเต็ง เนชั่นส์ลีก คืนวันจันทร์ที่ 26 ก.ย.65": "อิตาลี ต้องการชัยชนะที่ บูดาเปสต์ เพื่อสกัดจ่าฝูง เอ 3 อย่าง ฮังการี อย่างไรก็ตาม แชมป์ยุโรปฟอร์มไม่ดีนัก ชนะแค่ 3 จาก 10 นัดหลังขณะที่เจ้าถิ่นกำลังมั่นใจทีเดียวหลังบุกซัดทั้ง อังกฤษ และ เยอรมนี คาบ้าน โดยเก็บได้ถึง 10 แต้มจาก 4 เกม\n\nฮังการี จะชนะ อิตาลี หรือเสมอเป็นอย่างน้อย\n\n---------------------------------------------------\n\nมอนเตเนโกร - ฟินแลนด์\n\nฟินแลนด์ บุกอัด มอนเตเนโกร 2-0 ในบ้านเมื่อเดือนมิถุนายน แต่นั่นคือชัยชนะนัดเดียวในรอบ 8 เกมของพวกเขา และไม่น่าเกิดขึ้นอีกในโปรแกรมเยือนนัดนี้ เมื่อ เจ้าบ้านคว้าชัยเหนือ โรมาเนีย ด้วยสกอร์สวยๆ 2-0 และ 2-0 แถมทำได้ดีในการเจอจ่าฝูง บี 3 อย่าง บอสเนีย โดยเสมอ 1-1 และแพ้หวิว 0-1 จึงมีลุ้นเชือดขุนพลฟินน์ไม่น้อย\n\nมอนเตเนโกร จะชนะ ฟินแลนด์\n\n---------------------------------------------------\n\nซาน มาริโน่ - เอสโตเนีย\n\nเอสโตเนีย ชนะทั้ง 3 นัดใน เนชั่นส์ ลีก กลุ่ม ดี 2 พวกเขาแข็งแกร่งเกินกว่า ซาน มาริโน่ จะเอาอยู่ โดยเจ้าถิ่น แพ้มาแล้ว 18 นัดติดต่อกัน ลึกลงไป ซาน มาริโน่ แพ้เกมศูนย์ถึง 5 จาก 6 เกมในศึก เนชั่นส์ ลีก ที่เล่นในบ้านเลยทีเดียว\n\nเอสโตเนีย จะชนะ ซาน มาริโน่\n\n---------------------------------------------------\n\nยิบรอลต้า - จอร์เจีย\n\nจอร์เจีย ผลงานร้ายกาจทีเดียวในกลุ่ม ซี 4 เก็บได้ถึง 13 จากทั้งหมด 15 แต้ม โดยชนะเกมเยือน 2 นัดแรกทั้งบุกถลุง บัลแกเรีย 5-2 และ 3-0 เหนือ มาซิโดเนีย หลังจากที่เปิดฉากรายการนี้ด้วยการเปิดรังถล่ม ยิบรอลต้า สบายๆ 4-0 จึงไม่น่ายากในการทำซ้ำกับคู่แข่งที่เสียไปแล้วถึง 16 ลูกในรายการนี้",
    "อายุเป็นเพียงตัวเลข! ฆัวกิน ซานเชซ กลายเป็นนักเตะอายุมากที่สุดที่ยิงประตูในยูโรปาลีก ด้วยวัย 41 ปี 56 วัน – THE STANDARD": "อีกหนึ่งควันหลงหลังศึกยูฟ่ายูโรปาลีก ในเกมที่เรอัล เบติส ทีมจากสเปน เปิดสนามเบนิโตบิยามารินเอาชนะลูโดโกเรต์ส สโมสรจากบัลแกเรีย 3-2 เมื่อคืนนี้\n\nพบว่ามีหนึ่งสถิติได้ถูกทำลายลงด้วยลูกยิงสุดสวยของกองกลางตัวเก๋า ฆัวกิน ซานเชซ ในนาทีที่ 39 ของการแข่งขัน\n\nสถิตินั้นคือ ‘นักเตะที่อายุมากที่สุดในประวัติศาสตร์ที่ทำประตูได้บนเวทียูฟ่ายูโรปาลีก’\n\nฆัวกินยิงได้ในวัย 41 ปี 56 วัน ทำลายสถิติเดิมของ แดเนียล เบิร์ก เฮสตัด ผู้เคยจารึกสถิติด้วยอายุ 40 ปี 98 วัน ในเกมที่โมลด์บุกไปเอาชนะกลาสโกว์ เซลติก 2-1 เมื่อปี 2015\n\nปัจจุบัน ฆัวกิน ซานเชซ ในวัย 41 กะรัต ยังคงโลดแล่นอยู่ในลาลีกา สเปน เจ้าตัวเติบโตมาจากอะคาเดมีของเรอัล เบติส และเริ่มต้นฟุตบอลอาชีพด้วยวัยเพียง 19 ปี ช่วงปี 2000\n\nก่อนจะใช้เวลาเกือบ 10 ปี (2006-2015) ออกไปเดินตามเส้นทางนักฟุตบอลอาชีพ ด้วยการเซ็นสัญญาค้าแข้งกับบาเลนเซีย, มาลากา และฟิออเรนตินา\n\nและกลับมาสู่บ้านหลังแรกกับเรอัล เบติส ในปี 2015 พร้อมมีส่วนช่วยพาทีมคว้าแชมป์โกปาเดลเรย์เมื่อฤดูกาลที่ผ่านมา",
    "เพจหลัก FIVB ยอมเปลี่ยนภาพหน้าปก พร้อมข้อความได้ใจคนไทยสุดๆ": "ดูวอลเลย์บอลสด ล่าสุดทางเพจลูกยางโลกอย่าง Volleyball World ได้ยอมเปลี่ยนภาพหน้าปกแล้ว จากก่อนหน้านี้เป็นภาพสาวๆ ใส่ชุดแข่งขันสีขาว เมื่อครั้งลงสนามแข่งในเวที วอลเลย์บอลหญิงเนชันส์ลีก 2022 (FIVB Volleyball Women's Nations League 2022) ซึ่งภาพดังกล่าวได้รับความสนใจจากทั่วโลก ทว่ากลับโดนดราม่าจากฝั่งเพื่อนบ้านไทยอย่างเวียดนามไม่เห็นด้วย\n\n\n\nโดยทางเวียดนามมองว่า การแข่งขันเนชันส์ลีก 2022 จบลงไปแล้ว และก็ได้ผลชนะของทัวร์นาเมนต์นั้นแล้วก็คือ วอลเลย์บอลหญิงทีมชาติอิตาลีสามารถคว้าแชมป์ได้สำเร็จ ขณะที่ทีมชายเป็นของ ทีมชาติฝรั่งเศส ทว่าหน้าปกของเพจ Volleyball World ก็ยังเป็นภาพวอลเลย์บอลหญิงทีมชาติไทยอยู่ดีกระทั่งทัวร์นาเมนต์ชิงแชมป์โลก\n\n\n\nดูวอลเลย์ไทยพบโปแลนด์ล่าสุด เนื่องขากล่าสุด เพจหลักFIVB ได้เปลี่ยนภาพหน้าปกแล้วเป็นที่เรียบร้อย ซึ่งได้นำภาพแห่งความดีใจของ วอลเลย์บอลสาวไทย ในชุดแข่งสีดำมาเป็นหน้าปกเช่นเดิม ซึ่งภาพเหตุการณ์ดังกล่าวเป็นภาพแห่งความดีใจแห่งจากที่ วอลเลย์บอลหญิงไทยสามารถเอาชนะ ตุรเคีย ไปได้ 3 - 2 เซต เก็บชัยชนะประเดิมศึก วอลเลย์บอลหญิงชิงแชมป์โลกได้อย่างสวยงาม\n\n\n\nพร้อมกันนี้ ทางเพจลูกยางโลกยังได้ให้แคปชั่นแบบได้ใจคนไทยสุดๆ อีกว่า \"THAILAND : If a picture paints a thousand words...\" (หากภาพหนึ่งภาพสามารถแทนคำได้นับพันคำ...\" แน่นอนว่าหลังจากที่ภาพดังกล่าวได้ถูกเผยแพร่ไปในโลกออนไลน์แล้ว ทำให้มีแฟนๆ วอลเลย์บอลเข้ามาแสดงความคิดเห็นอย่างมาก และทั่วโลกแสดงความรักต่อทีมชาติไทยอย่างต่อเนื่อง\n\nโปรแกรมวอลเลย์บอลสาวไทย ต่อไปพวกเธอจะต้องเจอกับเจ้าภาพโปแลนด์ ที่เมืองกดังก์ ประเทศโปแลนด์ แข่งขันในช่วงกลางดึกคืนวันที่ 27 กันยายน (เข้าเช้าวันที่ 28 กันยายน) เวลา 01.30 น. ตามเวลาในประเทศไทย จากนั้นจะพบกับ โครเอเชีย ในวันที่ 28 กันยายน 2565 เวลา 19.00 น. ซึ่งนับว่าเป็นโปรแกรมที่โหดพอสมควรกับสาวไทย\n\n\n\n>>> ดูสดวอลเลย์บอลหญิงไทยวันนี้ <<<\n\n- โปแลนด์ พบ ไทย\n\n- โปแลนด์ พบ ไทย\n\n- โปแลนด์ พบ ไทย\n\nภาพจาก grandsport1961 และ Volleyball World\n\nติดตามข้อมูลข่าวสารเพิ่มเติมได้ที่ Thainewsonline",
    "สถิติก่อนแข่ง วอลเลย์บอลไทย ตุรกี ก่อนดวลชิงแชมป์โลก 2022 นัดแรก": "สถิติก่อนแข่ง พบกัน 5 ครั้งหลังสุด วอลเลย์บอลไทย กับ วอลเลย์บอลตุรกี ก่อนดวลวอลเลย์บอลหญิงชิงแชมป์โลก 2022 นัดแรก\n\nเริ่มขึ้นแล้วกับทัวร์นาเมนต์ระดับสูงสุดของวงการลูกยาง วอลเลย์บอลหญิงชิงแชมป์โลก 2022 ที่จะเริ่มต้นนัดเปิดสนามคืนนี้ ระหว่างโปแลนด์ กับโครเอเชีย ส่วนตารางแข่งของทักวอลเลย์บอลหญิงไทย มีคิวลงตบกับอดีตคู่ปรับตลอดกาลอย่าง ตุรกี วันที่ 24 กันยายน 2565 เวลาดี 6 โมงเย็นบ้านเรา\n\nก่อนจะไปดูถ่ายทอดสดเลย์บอลไทยตุรกี นัดแแรก รอบแบ่งกลุ่ม ทางช่อง workpoint ไทยเกอร์จะพามาย้อนดู สถิติ ไทย ตุรกี Head-to-head พบกันก่อนหน้า 5 ครั้งหลังสุดว่าทีมใดมีเปอร์เซนต์โอกาสชนะมากกว่ากัน\n\nสถิติพบกัน 5 ครั้ง head-to-head วอลเลย์บอลไทย ตุรกี ใครชนะมากกว่ากัน\n\n14 กรกฎาคม 2022 วอลเลย์บอลหญิงเนชั่นส์ลีก ตุรกี ชนะ ไทย 3-1 เซต\n\n6 มิถุนายน 2021 วอลเลย์บอลหญิงเนชั่นส์ลีก ตุรกี ชนะ ไทย 3-1 เซต\n\n6 มิถุนายน 2019 วอลเลย์บอลหญิงเนชั่นส์ลีก ตุรกี ชนะ ไทย 3-0 เซต\n\n17 พฤษภาคม 2019 วอลเลย์บอล มองเทรอซ์ มาสเตอร์ ตุรกี ชนะ ไทย 3-1 เซต\n\n11 ตุลาคม 2018 วอลเลย์บอลหญิงชิงแชมป์โลก รอบ 2 ตุรกี ชนะ ไทย 3-1 เซต\n\nเป็นที่นน่าสังเกตว่า หลังจากที่ไทยสามารถเอาชนะตุกรีได้เป็นครั้งแรกในรายการ วอลเลย์บอล เวิร์ด กรังด์ ปรีซ์ 2017 คาบ้าน 3 เซตรวด ทีมชาติตุรกีที่นำโดยกุยเดตติ และการถือกำเนิดบีหลัง คาราคูตก็ไม่เคยแพ้ให้ไทยอีกเลย แต่การแพ้ทุกครั้งก็เป็นการสู้ได้แบบสูสี ได้เซตเกือบทุกครั้ง\n\nล่าสุดที่เจอกันใน VNL 2022 รอบ 8 ทีมสุดท้ายก็เป็นวอลเลย์บอลหญิงไทยด้วยซ้ำที่ออกขึ้นนำก่อนเซตแรก\n\nคลิป วอลเลย์บอลหญิงไทย ปะทะ ตุรกี\n\nอันดับโลกวอลเลย์บอลหญิงไทย VS ตุรกี ล่าสุด\n\nทีมชาติไทย อันดับที่ 14 ของโลก มี 204 คะแนน\n\nตุรกี หรือ ตุรเคย มีอันดับ 6 ของโลก มี 310 คะแนน\n\nดังนั้นถือเป็นนัดที่ไม่ใช่งานง่ายเลยสำหรับสายเลือดใหม่ของเรา แต่ใช่ว่าจะไม่มีโอกาสชนะ เพราะเปิดทัวร์นาเมนต์มานัดแรก สาว ๆ มาสร้างเซอร์ไพรส์ให้คนดูเสมอ เฉกเช่นเดียวกับ VNL 2022 สนามแรก ที่ชนะ บัลแกเรีย เซอร์เบีย จีน แบบช็อกโลก\n\nร่วมชมถ่ายทอดสด รายการวอลเลย์บอลหญิงชิงแชมป์โลก 2022 ระหว่างทีมชาติไทย พบ ตุรกี ได้ทาง เวิร์คพอยต์ทีวี และ VBTV ได้ตั้งแต่เวลา 17.45 น. เป็นต้นไป วันพรุ่งนี้\n\nภาพจาก : Volleyball World",
    "นิวซีแลนด์เผชิญปัญหาหลอกลงทุนออนไลน์ - จีนเน้นให้ข้อมูล ปชช. ป้องกันการฉ้อโกง": "นิวซีแลนด์กำลังเผชิญปัญหาการหลอกลวงทางออนไลน์เพิ่มสูงขึ้นเป็นประวัติการณ์ ในขณะที่จีนใช้วิธีให้ความรู้ ปชช. ทุกวัน จนสามารถจัดการกับผู้ก่อเหตุหลอกลงทุนออนไลน์ และช่วย ปชช.ได้กว่า 8 ล้านคน\n\nสำนักข่าวต่างประเทศ Xinhua รายงานผลการวิจัยของ ธนาคารกลางนิวซีแลนด์ (BNZ) ว่าขณะนี้ ชาวนิวซีแลนด์กำลังเผชิญกับปัญหาการหลอกลวงทางธุรกิจสูงมาก\n\n\n\nแอชลีย์ ไค ฟง หัวหน้าฝ่ายอาชญากรรมทางการเงินของธนาคาร กล่าวว่าจำนวนเหตุหลอกลวงทางธุรกิจเกิดขึ้นในนิวซีแลนด์เพิ่มขึ้น เมื่อเทียบกันปีต่อปี โดยเมื่อเทียบระหว่างปี ค.ศ. 2020 และ ค.ศ. 2021 พบว่า\n\n\n\nจำนวนการหลอกลวง เพิ่มขึ้นมากกว่าร้อยละ 50 มีประชาชนที่ตกเป็นเหยื่อ (หลอกลวงสำเร็จ) เพิ่มขึ้นร้อยละ 7 ส่วนภาคธุรกิจได้รับผลกระทบเพิ่มขึ้นร้อยละ 21\n\nนอกจากความเสียหายทางการเงินแล้ว การหลอกลวงเช่นนี้ยังสร้างความเสียหายทางด้านจิตใจ ความอับอายแก่ผู้ที่ถูกหลอกลวง และทำลายความไว้วางใจ ความเชื่อมั่นในธุรกิจ องค์กรต่างๆ อีกด้วย\n\n\n\nการป้องกันที่ดีที่สุดอยู่ที่ตัวคุณ หากคุณมีความรู้ถึงการป้องกันตัวจากการหลอกลวงได้มากเท่าไหร่ โอกาสที่จะตกเป็นผู้เสียหายจากการถูกหลอกก็จะลดลง\n\n\n\nนายแอชลีย์ กล่าวปิดท้าย\n\nในขณะที่ กระทรวงความมั่นคงสาธารณะของจีน เปิดเผยว่า ในปีนี้ช่วงเดือนมกราคม-สิงหาคม มีข้อมูลการจับกุมผู้กระทำความผิดเกี่ยวกับการฉ้อโกงทางโทรคมนาคมหรืออินเตอร์เน็ตเพิ่มขึ้นร้อยละ 104.4 หรือ 296,000 คน จากปีก่อน นอกจากนั้น ยังสามารถทลายแก๊งลักลอบทำผิดกฎหมายตามแนวชายแดนตะวันตกเฉียงใต้ของประเทศถึง 6,821 กลุ่ม จับกุมผู้ต้องสงสัยกว่า 27,000 คน\n\n\n\nหน่วยงานความปลอดภัยสาธารณะ ทั่วประเทศจีน ใช้วิธีการแจ้งเตือนล่วงหน้าให้แก่ประชาชนถึง 74,000 ครั้งในทุกๆ วัน ทำให้สามารถช่วยประชาชนลดโอกาสการตกเป็นผู้เสียหายจากการฉ้อโกงได้ถึง 7.96 ล้านคน และป้องกันการสูญเสียทางการเงินรวม 2.77 แสนล้านหยวน หรือ 1.43 ล้านล้านบาท\n\n\n\nอ่านข่าวเพิ่ม : ครม.อนุมัติร่างแผนฯ รับมือ-ลดความเสี่ยงภัยไซเบอร์\n\nที่มา : Xinhua",
    "ตารางแข่งขันวอลเลย์บอลหญิงชิงแชมป์โลก 2022 ถ่ายทอดสดทีมไทยทุกนัด": "ตารางแข่งขันวอลเลย์บอลหญิงชิงแชมป์โลก 2022 ระหว่างวันที่ 23 กันยายน ถึง 15 ตุลาคม 2565 Workpoint ถ่ายทอดสดลูกยางสาวไทยทุกนัด\n\nเข้าสู่ฤดูกาล “วอลเลย์บอล” ชิงความเป็นเจ้าลูกยางโลกกับศึก “วอลเลย์บอลหญิงชิงแชมป์โลก 2022” ที่มี 24 ชาติมหาอำนาจลูกยางสาวเข้าร่วมชิงชัย หนึ่งในนั้นมีทีม “วอลเลย์บอลหญิงไทย” เข้าร่วมแข่งขันด้วย รอบแรกจะเริ่มระเบิดความมันส์วันที่ 23 กันยายน 2565 ช่อง Workpoint ได้ลิขสิทธิ์ถ่ายทอดสดทุกนัด\n\n14 คนในทัพลูกยางสาวไทยเตรียมเดินทางไปแข่ง FIVB 2022 Volleyball Women’s World Championship ในวันที่ 19 กันยายน 2565 ณ ประเทศเจ้าภาพ เนเธอแลนด์กับโปแลนด์ หลังเพิ่งคว้าแชมป์อาเซียนกรังด์ปรีซ์ 2022 มาหมาด ๆ (คลิกดูรายชื่อนักกีฬาที่นี่)\n\nรูปแบบการแข่งขันของวอลเลย์บอลหญิงชชิงแชมป์โลก 2022 รอบแรก จะแบ่งเป็น 4 กลุ่ม กลุ่มละ 6 ทีม ดังนี้\n\nกลุ่มเอ : เนเธอร์แลนด์ อิตาลี เบลเยียม ปวยร์โตรีโก แคเมอรูน เคนยา\n\nกลุ่มบี : โปแลนด์ ตุรกี สาธารณรัฐโดมินิกัน เกาหลีใต้ ไทย โครเอเชีย\n\nกลุ่มซี : สหรัฐ เซอร์เบีย เยอรมนี บัลแกเรีย แคนาดา คาซัคสถาน\n\nกลุ่มดี : บราซิล จีน ญี่ปุ่น โคลอมเบีย อาร์เจนตินา เช็กเกีย\n\nโดยทีมที่มีผลงานดีที่สุด 4 อันดับแรกของแต่ละกลุ่มจะผ่านเข้าสู่รอบ 2\n\nตารางแข่งขันวอลเลย์บอลหญิงชิงแชมป์โลก 2022 รอบแบ่งกลุ่ม\n\nวันที่ 23 กันยายน 2565\n\n23.00 น. โปแลนด์ พบ โครเอเชีย\n\n01.00 น. เนเธอร์แลนด์ พบ เคนยา\n\nวันที่ 24 กันยายน 2565\n\n18.00 น. ตุรกี พบ ไทย ถ่ายทอดสด Workpoint ถ่ายทอด ออนไลน์ VBTV คลิก\n\n19.00 น. เบลเยี่ยม พบ ปัวโตริโก\n\n20.00 น. อิตาลี พบ แคมารูน\n\n09.30 น. โดมินิกัน พบ เกาหลีใต้\n\n23.30 น. สหรัฐ พบ คาซัคสถาน\n\n00.30 น. บราซิล พบ เช็ก\n\nวันที่ 25 กันยายน 2565\n\n18.00 น. เบลเยี่ยม พบ เคนยา\n\n19.00 น. จีน พบ อาร์เจนตินา\n\n19.15 น. ญี่ปุ่น พบ โคลอมเบีย\n\n21.00 น. เนเธอร์แลนด์ พบ แคมารูน\n\n00.00 น. เยอรมนี พบ บัลแกเรีย\n\n01.00 น. เซอร์เบีย พบ แคนาดา\n\nวันที่ 26 กันยายน 2565\n\n19.15 น. ญี่ปุ่น พบ เช็ก\n\n20.30 น. เช็ก พบ คาซัคสถาน\n\n21.00 น. เซอร์เบีย พบ บัลแกเรีย\n\n23.00 น. อิตาลี พบ ปัวโตริโก\n\n23.30 น. บราซิล พบ อาร์เจนตินา\n\n02.00 น. สหรัฐ พบ แคนาดา\n\nวันที่ 27 กันยายน 2565\n\n19.00 น. ตุรกี พบ เกาหลีใต้\n\n19.00 น. จีน พบ โคลอมเบีย\n\n22.30 น. โดมินิกัน พบ โครเอเชีย\n\n23.00 น. อิตาลี พบ เบลเยี่ยม\n\n01.00 น. แคมารูน พบ เคนยา\n\n01.30 น. โปแลนด์ พบ ไทย ( ดูสถิติ\n\nวันที่ 28 กันยายน 2565\n\n19.00 น. ไทย พบ โครเอเชีย\n\n19.15 น. จีน พบ ญี่ปุ่น\n\n20.00 น. บราซิล พบ โคลอมเบีย\n\n22.30 น. ตุรกี พบ โดมินิกัน\n\n23.00 น. อาร์เจนตินา พบ เช็ก\n\n01.00 น. เนเธอร์แลนด์ พบ ปัวโตริโก\n\n01.30 น. โปแลนด์ พบ เกาหลีใต้\n\nวันที่ 29 กันยายน 2565\n\n18.00 น. แคนาดา พบ คาซัคสถาน\n\n19.00 น. เกาหลีใต้ พบ ไทย\n\n21.00 น. เซอร์เบีย พบ เยอรมนี\n\n22.30 น. ตุรกี พบ โครเอเชีย\n\n23.00 น. อิตาลี พบ เคนย่า\n\n24.00 น. สหรัฐ พบ บัลแกเรีย\n\n01.30 น. โปแลนด์ พบ โดมินิกัน\n\n02.00 น. ปัวโตริโก พบ แคมารูน\n\nวันที่ 30 กันยายน 2565\n\n18.00 น. เซอร์เบีย พบ คาซัคสถาน\n\n19.00 น. จีน พบ เช็ก\n\n19.45 น. บราซิล พบ ญี่ปุ่น\n\n21.00 น. บัลแกเรีย พบ แคนาดา\n\n23.00 น. โคลอมเบีย พบ อาร์เจนตินา\n\n00.00 น. สหรัฐอเมริกา พบ เยอรมนี\n\n01.00 น. เนเธอร์แลนด์ พบ เบลเยี่ยม\n\nวันที่ 1 ตุลาคม 2565\n\n18.00 น. บัลแกเรีย พบ คาซักสถาน\n\n19.00 น. บราซิล พบ จีน\n\n19.00 น. โดมินิกัน พบ ไทย\n\n21.00 น. เยอรมนี พบ แคนาดา\n\n21.00 น. ปัวโตริโก พบ เคนยา\n\n22.30 น. เกาหลีใต้ พบ โครเอเชีย\n\n23.00 น. โคลอมเบีย พบ เช็ก\n\n00.00 น. สหรัฐอเมริกา พบ เซอร์เบีย\n\n01.30 น. โปแลนด์ พบ ตุรกี\n\nวันที่ 2 ตุลาคม 2565\n\n18.00 น. เบลเยี่ยม พบ แคมารูน\n\n19.15 น. ญี่ปุ่น พบ อาร์เจนตินา\n\n21.00 น. เนเธอร์แลนด์ พบ อิตาลี\n\nตารางแข่งขันวอลเลย์บอลหญิงชิงแชมป์โลก 2022 รอบ 2\n\nจัดขึ้นระหว่างวันที่ 4-9 ตุลาคม 2565 นำทีมที่ดีที่สุด 4 ทีมของแต่ละสายมาจับคู่พบกัน\n\nเมื่อจบรอบที่ 2 จะนำ 8 ทีมที่ดีที่สุดมาแข่งรอบ ก่อนรองชนะเลิศแบบน็อกเอ้าทต์ ใครชนะเข้าสู่รอบรองชนะเลิศ ระหว่างวันที่ 12-13 ตุลาคม 2565 และรอบชิงชนะเลิศจะจึงขึ้นวันที่ 15 ตุลาคม 2565\n\nส่วนรายละเอียดรออัปเดตอีกครั้ง\n\nร่วมส่งแรงใจแรงเชียร์ ดูถ่ายทอดสดวอลเลย์บอลหญิงไทย ในศึกวอลเลย์บอลหญิงชิงแชมป์โลก 2022 สด ทางทีวีช่อง Workpoint และดูออนไลน์ทาง แอปพลิเคชั่น Volleyball World\n\nข้อมูลและภาพจาก : Volleyball world",
    "“นอร์รี” ไล่ทุบ “แปร์” กระจุยลิ่วรอบ 2 หวดยูเอสโอเพ่น": "ศึกเทนนิส แกรนด์สแลม รายการ “ยูเอส โอเพ่น” ที่นครนิวยอร์ก สหรัฐอเมริกา เมื่อวันอังคารที่ผ่านมา ในประเภทชายเดี่ยว รอบแรก คาเมรอน นอร์รี มือวางอันดับ 7 จากสหราชอาณาจักร แร็กเกตร้อน เมื่อไล่ทุบ เบอนัวต์ แปร์ จากฝรั่งเศส ไม่เลี้ยง 3 เซตรวด 6-0, 7-6 (7-1), 6-0 ลอยลำผ่านเข้าสู่รอบ 2 ไปพบกับ ชูเอา ซูซา จากโปรตุเกส ที่คว่ำ แม็กเคซี แม็กโดนัลด์ จากสหรัฐ มาได้ 3-1 เซต 1-6, 7-6 (7-4), 7-6 (7-4), 6-3 เป็นด่านต่อไป\n\nด้าน นิค คีริออส มือ 23 และรองแชมป์วิมเบิลดันจากออสเตรเลีย ตบเท้าผ่านเข้าสู่รอบต่อไปได้เช่นกัน หลังเอาชนะ ธานาซี ค็อคคินาคิส นักหวดเพื่อนร่วมชาติ 3-0 เซต 6-3, 6-4, 7-6 (7-4) ส่วน คาร์ลอส อัลการาซ เต็ง 3 จากสเปน เอาชนะ เซบาสเตียน บาเอซ จากอาร์เจนตินา ไปได้ 7-5, 7-5, 2-0 โดย บาเอซ ขอยอมแพ้เนื่องจากได้รับบาดเจ็บ\n\nผลคู่อื่นที่น่าสนใจ มาริน ซิลิช (โครเอเชีย, มือ 15) ชนะ มักซิมิเลียน มาร์เตอเรอร์ (เยอรมนี) 6-3, 6-2, 7-5, กริกอร์ ดิมิตรอฟ (บัลแกเรีย, มือ 17) ชนะ สตีฟ จอห์นสัน (สหรัฐ) 6-3, 6-2, 6-2, แดเนียล อีแวนส์ (สหราชอาณาจักร, มือ 20) ชนะ ยิรี เวเซลี (เช็ก) 6-4, 6-1, 6-1, โฮลเกอร์ รูเน (เดนมาร์ก, มือ 28) ชนะ ปีเตอร์ โกยอฟชิค (เยอรมนี) 6-2, 6-4, 7-6 (7-5), มิโอเมียร์ เคชมาโนวิช (เซอร์เบีย, มือ 32) ชนะ เลียร์เนอร์ เตียน (สหรัฐ) 3-6, 6-1, 6-3, 6-3.\n\nภาพ gettyimages",
    "รัสเซียระงับส่งก๊าซให้ยุโรปชั่วคราว เพิ่มแรงกดดันก่อนฤดูหนาว": "รัสเซียสั่งระงับการส่งก๊าซธรรมชาติให้กับยุโรปผ่านท่อขนส่งก๊าซ นอร์ดสตรีม 1 (Nord Stream 1) ในวันพุธ ซึ่งยิ่งทำให้เกิดความตึงเครียดทางเศรษฐกิจมากขึ้นระหว่างรัสเซียกับสหภาพยุโรป รวมทั้งเพิ่มความเสี่ยงของการเกิดภาวะเศรษฐกิจถดถอยและปัญหาขาดแคลนพลังงานในหลายประเทศของยุโรป\n\nบริษัท ก๊าซพรอม (Gazprom) ของรัฐบาลรัสเซีย กล่าวว่า ท่อนอร์ดสตรีม 1 ซึ่งเป็นท่อขนส่งก๊าซขนาดใหญ่ที่สุดที่นำก๊าซจากรัสเซียไปยังลูกค้าอันดับหนึ่ง คือ เยอรมนี จะปิดใช้งานชั่วคราวตั้งแต่วันที่ 31 สิงหาคม จนถึงวันที่ 3 กันยายน\n\nเจ้าหน้าที่ระดับสูงของรัฐบาลกรุงเบอร์ลิน ยืนยันกับรอยเตอร์ว่า เยอรมนีสามารถรับมือกับการปิดท่อส่งก๊าซนี้เป็นเวลาสามวันได้ หากรัสเซียเริ่มเปิดทำงานท่อนอร์ดสตรีม 1 บางส่วนอีกครั้งในวันเสาร์ตามแผนที่วางไว้ \"แต่ไม่มีใครรู้ว่าอะไรจะเกิดขึ้น\"\n\nหากการปิดท่อก๊าซดังกล่าวยืดเยื้อออกไป จะยิ่งเพิ่มแรงกดดันให้กับภาคพลังงานของยุโรปที่เผขิญกับปัญหาราคาก๊าซสูงขึ้น 400% ตั้งแต่เดือนสิงหาคมปีที่แล้ว ขณะที่อัตราเงินเฟ้อของเยอรมนีซึ่งมีเศรษฐกิจขนาดใหญ่ที่สุดในยุโรป เพิ่มขึ้นสูงสุดในรอบเกือบ 50 ปีเมื่อเดือนสิงหาคมที่ผ่านมา\n\nนับตั้งแต่เริ่มการรุกรานยูเครนเมื่อเดือนกุมภาพันธ์ รัสเซียได้ระงับการส่งก๊าซให้แก่บัลแกเรีย เดนมาร์ก ฟินแลนด์ เนเธอร์แลนด์ และโปแลนด์ ไปแล้ว รวมทั้งลดปริมาณการส่งก๊าซผ่านท่อขนส่งต่าง ๆ ที่ไปจากรัสเซียด้วย\n\nเมื่อเดือนมิถุนายน รัสเซียลดปริมาณการขนส่งก๊าซผ่านท่อนอร์ดสตรีม 1 ลงเหลือ 40% ของปริมาณที่สามารถขนส่งได้ และเหลือ 20% ในเดือนกรกฎาคม โดยอ้างว่าเป็นปัญหาด้านการซ่อมบำรุงและมาตรการลงโทษจากชาติตะวันตกที่ทำให้ไม่สามารถติดตั้งอุปกรณ์บางอย่างได้\n\nสำนักข่าว Interfax รายงานอ้างคำกล่าวโฆษกรัฐบาลรัสเซีย ดมิทรี เพสคอฟ ในวันพุธว่า รัสเซียยังคงยึดมั่นตามสัญญาการส่งก๊าซให้ยุโรป แต่ไม่สามารถทำได้ตามข้อตกลงเนื่องจากมาตรการลงโทษ\n\nการลดปริมาณการส่งก๊าซผ่านท่อนอร์ดสตรีม 1 ยิ่งสร้างปัญหาต่อความพยายามของรัฐบาลประเทศต่าง ๆ ในยุโรปที่พยายามจัดสรรก๊าซธรรมชาติให้เพียงพอสำหรับฤดูหนาวที่จะมาถึง ท่ามกลางความกังวลว่ารัฐบาลกรุงมอสโกอาจสั่งระงับการส่งก๊าซทั้งหมด\n\nเมื่อวันอังคาร ฝรั่งเศสกล่าวหารัฐบาลรัสเซียว่า ใช้การส่งพลังงานเป็น \"อาวุธสงคราม\" ขณะที่บรรดาประเทศตะวันตกต่างเกรงว่า รัสเซียกำลังพยายามให้ราคาพลังงานโลกสูงขึ้นเพื่อลดความสามารถของชาติตะวันตกในการต้านทานการรุกรานของรัสเซียในยูเครน ซึ่งเป็นยุทธวิธีที่ประธานาธิบดีโวโลดิเมียร์ เซเลนสกี แห่งยูเครน เรียกว่าเป็น \"การก่อการร้ายทางเศรษฐกิจ\" แต่ทางรัสเซียปฏิเสธข้อกล่าวหานี้",
    "ปั่นโค้งๆ \"โจอาควิน\" ยิงสุดสวย ทำลายสถิติอายุมากสุด ยิงประตู \"ยูโรปา ลีก\" (คลิป)": "© สนับสนุนโดย ไทยรัฐ\n\n\"โจอาควิน ซานเชซ\" ปั่นโค้งอย่างสวยช่วยให้ \"เรอัล เบติส\" เอาชนะ \"ลูโดโกเรตซ์\" ขึ้นแท่นนักเตะอายุมากสุดยิงประตูได้ในยูโรปาลีก\n\n16 กันยายน 2565 ควันหลงศึกฟุตบอล ยูฟ่า ยูโรปา ลีก 2022-2023 รอบแบ่งกลุ่ม กลุ่มซี นัดที่ 2 เมื่อคืนวันพฤหัสบดีที่ผ่านมา \"เรอัล เบติส\" เอาชนะ \"ลูโดโกเรตซ์ รัซกราด\" ทีมจากบัลแกเรีย 3-2\n\nเกมนี้ \"โจอาควิน ซานเชซ\" กัปตันทีมของ \"เรอัล เบติส\" ยิงประตูสุดสวยให้ทีมนำ 2-0 นาทีที่ 39 ทำให้กลายเป็นนักเตะอายุมากสุดที่ทำประตูได้ในศึก ยูฟ่า ยูโรปา ลีก ด้วยวัย 41 ปี 56 วัน ทำลายสถิติของ ดาเนียล เฮสตัด นักเตะนอร์เวย์ ที่เคยทำให้ โมลด์ เมื่อเดือนพฤศจิกายน ปี 2015 ที่อายุ 40 ปี 98 วัน.\n\nเล่นวิดีโอซ้ำ การตั้งค่า ปิด HD HQ SD LO ข้ามโฆษณา\n\nอ่านข่าวต้นฉบับได้ที่ : ปั่นโค้งๆ \"โจอาควิน\" ยิงสุดสวย ทำลายสถิติอายุมากสุด ยิงประตู \"ยูโรปา ลีก\" (คลิป)\n\nข่าวที่เกี่ยวข้อง\n\nตามข่าวก่อนใครได้ที่\n\n- Website : www.thairath.co.th\n\n- LINE Official : Thairath",
    "'อั้ม – พัชราภา'นั่งแท่นพรีเซนเตอร์ พร้อมเปิดตัวน้ำหอมรุ่นใหม่ 'GLAM Collection'": "บริษัท มาดามฟิน จำกัด นำโดยคุณ “ทราย” นรี ชีวสุทธิศิลป์ ซีอีโอ แบรนด์น้ำหอมดัง “มาดามฟิน” จัดงาน“8th Celebration of Madame Fin” ฉลองครบรอบ 8 ปี คว้าตัวซุปตาร์ตัวแม่ “อั้ม” พัชราภา ไชยเชื้อ นั่งแท่นพรีเซ็นเตอร์คนล่าสุด เป็นตัวแทนสาวทรงเสน่ห์ดุจนางพญา พร้อมเปิดตัวน้ำหอมรุ่นใหม่ “GLAM Collection” 3 กลิ่น 3 สไตล์ อย่าง BELOVED, FERVENT และ MUSE ที่รังสรรค์ขึ้นด้วย Perfumer จากฝรั่งเศส ณ โซน A ห้างสรรพสินค้า เซ็นทรัล ลาดพร้าว\n\nทราย - นรี ชีวสุทธิศิลป์ ซีอีโอ บริษัท มาดามฟิน จำกัด กล่าวว่า สำหรับการฉลองครบ 8 ปี Madame Fin เราได้ซุปตาร์คนดังอย่าง “อั้ม - พัชราภา ไชยเชื้อ” มาเป็นพรีเซนเตอร์ เพื่อถ่ายทอดน้ำหอมมาดามฟิน รุ่นใหม่ “GLAM Collection” ที่รังสรรค์ขึ้นด้วย Perfumer จากฝรั่งเศส โดยได้รับแรงบันดาลใจจาก 3 คาแรกเตอร์ของหญิงสาวสู่น้ำหอม 3 กลิ่น ได้แก่ BELOVED กลิ่นหอมนางพญา ให้ความรู้สึกดึงดูด พร้อมความหรูหรา และแสดงออกถึงความมั่นใจ โดยถูกถ่ายทอดผ่านกลิ่นหอมฟลอรัลที่ประกอบด้วยท็อปโน้ตจากดอกกุหลาบบัลแกเรีย ผสมผสานความสดชื่นของส้มยูซุ และเบสโน้ตที่มีส่วนผสมของดอกลิลลี่ ออฟ เดอะ วัลเลย์ (Lily of the Valley) และ Tuberose (ซ่อนกลิ่น) ที่ช่วยเพิ่มความเย้ายวนให้กับน้ำหอม และมอบความลึกลับน่าค้นหาพร้อมความมั่นใจ, FERVENT กลิ่นหอมสดชื่น ลึกลับ แฝงไปด้วยความร้อนแรง กับกลิ่นหอมแนวฟรอรัลฟรุตตี้ เปิดสัมผัสแรกด้วยท็อปโน้ตสุดตราตรึงจาก Freesia และ Lilac ที่ผสมผสานเข้ากับกลิ่นซิตรัสจากเลมอน ช่วยขับเน้นกลิ่นของดอกไซคลาเมน (Cyclamen) และดอกวิสทีเรีย (Wisteria) ให้หอมเปล่งประกาย และ MUSE กลิ่นหอมหวานน่ารัก สดใส เฟรนด์ลี่ ช่างพูดช่างเจรจา แนวกลิ่นฟลอรัลที่เฟรชสดชื่น ปลุกความสดใสมีชีวิตชีวาด้วยกลิ่นหอมของแพร์ ส้ม แบล็คเคอเร้นท์ และเลมอน หอมละมุนด้วยกลิ่นหอมของแอมเบอร์ และมัสในเบสโน๊ต\n\nสำหรับภายในงาน เริ่มต้นด้วยกิจกรรมและการส่งเสริมการขายสุดพิเศษที่ทาง Madame Fin เตรียมไว้ให้ทุกท่านอย่างประทับใจ ก่อนที่จะส่งต่อให้กับสองพิธีกรคนดัง อย่าง มดดำ- คชาภา ตันเจริญ และ ธัญญาเรศ เองตระกูล เริ่มกิจกรรมบนเวที กับการเปิดตัวพรีเซ็นเตอร์คนล่าสุด “อั้ม พัชราภา” ที่มาในลุคสุดหรูดุจนางพญา พร้อมร่วมพูดคุยอย่างเป็นกันเองต่อด้วยการเปิดตัวน้ำหอมรุ่นใหม่ “GLAM Collection” ทั้ง 3 กลิ่น ได้แก่ BELOVED, FERVENT และ MUSE พร้อมกันนี้ ยังได้รับเกียรติจากเหล่าดาราและบรรดาเซเลบริตี้ อาทิ ลุค - อิชิคะวะ พลาวเดน, เจี๊ยบ - ลลนา ก้องธรนินทร์, ติ๊นา -ศุภนาฎ จิตตลีลา, มะตูม - เตชินท์ พลอยเพชร ,แอร์ - ภัณฑิลา ฟูกลิ่น ,จูเนียร์ - กรวิชญ์ สูงกิจบูลย์ ,หนูนา - หนึ่งธิดา โสภณ,เชาว์ -ชวลิต ชิตตนันท์,เอ - ศุภชัย ศรีวิจิตร และ หมอช้าง - ทศพร ศรีตุลา ฯลฯ มาร่วมเดินเฉิดฉายบน Golden Carpet อย่างคับคั่ง ร่วมสัมผัสเสน่ห์ความหอมแบบมีระดับ กับ Madame Fin “GLAM Collection” ทั้ง 3 กลิ่นใหม่ BELOVED, FERVENT และ MUSE ราคาปกติขวดละ 999 บาท พิเศษซื้อ 3 ขวดราคา 2,490 บาท ได้แล้ววันนี้ สามารถสั่งซื้อสินค้าได้ที่ Line official : @fin8",
    "อิตาลี พลิกแซง โปแลนด์ 3-1 คว้าแชมป์โลก สมัย 4": "อิตาลี ผลงานยอดเยี่ยมแซงชนะ โปแลนด์ เจ้าภาพ คว้าแชมป์โลกสมัยที่ 4\n\nการแข่งขันวอลเลย์บอลชาย ชิงแชมป์โลก 2022 วันที่ 12 กันยายน 2565 ที่สนามสโปเด็ก คาโตไวซ์ เมืองคาโตไวซ์ ประเทศโปแลนด์ รอบชิงชนะเลิศ ระหว่าง โปแลนด์ เจ้าภาพ และแชมป์เก่า 2 สมัยซ้อน ลงสนามพบกับ อิตาลี อดีตแชมป์ 3 สมัย\n\nโปแลนด์ ของ นิโคลา เกอร์บิช กุนซือชาวเซอร์เบีย ส่งผู้เล่นนำมาโดย บาร์ตอสซ์ คูเร็ก บีหลังกัปตันทีม, คามิล เซเมเนียค หัวเสาตัวเก่ง ด้าน เฟอร์ดินานโด เด จอร์จี โค้ชของอิตาลี ส่ง ดานิเอเล ลาเวีย หัวเสา และ ซิโมเน จานเนลลี มือเซตกัปตันทีมลงสนาม\n\nเซตแรก โปแลนด์ ทำผลงานได้ดีกว่าเป็นฝ่ายเก็บชัยชนะไปได้ก่อน 25-22 นำ 1-0 เซต ทว่าหลังจากนั้น อิตาลี กลับมาเป็นฝ่ายเล่นได้อย่างยอดเยี่ยม พลิกกลับมาเป็นฝ่ายคว้าชัยชนะไปได้ใน 3 เซตหลัง ที่คะแนน 25-21, 25-18, 25-20 รวม อิตาลี ชนะ 3-1 เซต\n\nสรุปผล อิตาลี ชนะ โปแลนด์ 3-1 เซต 22-25, 25-21, 25-18, 25-20 ดานิเอเล ลาเวีย ของ อิตาลี ทำแต้มสูงสุดที่ 19 คะแนน รองลงมาเป็น อเลสซานโดร มิเคเลตโต ของ อิตาลี เช่นกัน ทำไปได้ 14 คะแนน และ อเล็กซานเดอร์ สวิฟกา ของ โปแลนด์ ทำไป 12 คะแนน\n\nอิตาลี คว้าแชมป์ไปครองเป็นสมัยที่ 4 หลังจากที่เคยทำได้ก่อนหน้านี้ 3 สมัย ในปี 1990, 1994, 1998 ส่วน โปแลนด์ แชมป์เก่า 2 สมัยซ้อน ชวดป้องกันแชมป์สมัยที่ 3 ได้เพียงรองแชมป์\n\nส่วนเกมในรอบชิงอันดับที่ 3 บราซิล ยังคว้าเหรียญรางวัลไปได้ด้วยการเอาชนะ สโลวีเนีย 3-1 เซต 25-18, 25-18, 22-25, 25-18\n\nสรุปอันดับ\n\n1. อิตาลี\n\n2. โปแลนด์\n\n3. บราซิล\n\n4. สโลวีเนีย\n\n5. ฝรั่งเศส\n\n6. สหรัฐอเมริกา\n\n7. ยูเครน\n\n8. อาร์เจนตินา\n\n9. เซอร์เบีย\n\n10. เนเธอร์แลนด์\n\n11. ตุรกี\n\n12. ญี่ปุ่น\n\n13. อิหร่าน\n\n14. คิวบา\n\n15. เยอรมนี\n\n16. ตูนีเซีย\n\n17. แคนาดา\n\n18. เม็กซิโก\n\n19. อียิปต์\n\n20. บัลแกเรีย\n\n21. กาตาร์\n\n22. เปอร์โต ริโก\n\n23. แคเมอรูน\n\n24. จีน\n\nรางวัลบุคคล\n\nหัวเสายอดเยี่ยม 1 : โยอันดี เลอัล (บราซิล)\n\nหัวเสายอดเยี่ยม 2 : คามิล เซเมเนียค (โปแลนด์)\n\nบอลเร็วยอดเยี่ยม 1 : มาเตอุสซ์ เบียเนียค (โปแลนด์)\n\nบอลเร็วยอดเยี่ยม 2 : จานลูกา กาลาสซี (อิตาลี)\n\nเซตยอดเยี่ยม : ซิโมเน จานเนลลี (อิตาลี)\n\nบีหลังยอดเยี่ยม : บาร์ตอสซ์ คูเร็ก (โปแลนด์)\n\nตัวรับอิสระยอดเยี่ยม : ฟาบิโอ บาลาโซ (อิตาลี)\n\nนักกีฬายอดเยี่ยม (MVP) : จานลูกา กาลาสซี (อิตาลี)",
    "การอัพเกรด Vasil Hard Fork ของ Cardano เข้าสู่ขั้นตอนสุดท้ายแล้ว!": "คริปโตเคอร์เรนซี และ โทเคนดิจิทัลมีความเสี่ยงสูง ท่านอาจสูญเสียเงินลงทุนได้ทั้งจํานวน โปรดศึกษาและลงทุนให้เหมาะสมกับระดับความเสี่ยงที่ยอมรับได้",
    "เซเลนสกี แถลงขอบคุณการสนับสนุนสหรัฐฯ ในการต้านรัสเซีย": "ประธานาธิบดีโวโลดิเมียร์ เซเลนสกี ระบุในแถลงการณ์ประจำวันว่า ได้หารือหลากประเด็นกับรัฐมนตรีต่างประเทศสหรัฐฯ ที่เดินทางเยือนยูเครนเมื่อวันพฤหัสบดี โดยไม่ได้มีการประกาศล่วงหน้า รวมทั้งแสดงความขอบคุณต่อสหรัฐฯ สำหรับการสนับสนุนต่าง ๆ เพื่อรับมือกับการรุกรานของรัสเซียด้วย\n\nปธน.เซเลนสกี เปิดเผยด้วยว่า หนึ่งในหัวข้อที่มีการหารือกับ แอนโทนี บลิงคน รัฐมนตรีต่างประเทศสหรัฐฯ ก็คือ การประกาศให้รัสเซียเป็น ‘รัฐก่อการร้าย’ โดยระบุในแถลงการณ์เมื่อช่วงค่ำของคืนวันพฤหัสบดีตามเวลาท้องถิ่นว่า “ความเป็นจริงทางกฎหมายนั้นต้องสอดรับกับความเป็นจริงที่เกิดขึ้นจริงเสมอ และความเป็นจริงก็คือว่า รัสเซียได้กลายมาเป็นแหล่งต้นตอของการก่อการร้ายที่ยิ่งใหญ่ที่สุดของโลกแล้ว” และว่า “โลกต้องได้รับรู้ถึงสัญญาณอันชัดเจนว่า การก่อการร้ายของรัสเซียจะไม่ได้รับการให้อภัย”\n\nนอกจากนั้น ผู้นำยูเครนยังระบุด้วยว่า “พื้นที่กว่าหนึ่งพันตารางกิโลเมตรของอาณาเขตของเรา ได้รับการปลดปล่อยเป็นอิสระตั้งแต่เมื่อวันที่ 1 กันยายน” และว่า “ข้าพเจ้ารู้สึกขอบคุณทุกคนที่ทำให้เรื่องนี้เป็นจริงขึ้นมาได้ รู้สึกขอบคุณกองทัพ เจ้าหน้าที่หน่วยข่าวกรอง และหน่วยปฏิบัติการพิเศษต่าง ๆ ที่ทำให้ธงยูเครนได้โบกสะบัดขึ้นอีกในเวลานี้”\n\nขณะเดียวกัน รมต.บลิงคน กล่าวในแถลงการณ์หลังการประชุมกับปธน.เซเลนสกีว่า “นักรบผู้กล้าที่ปกป้องยูเครนอยู่แถวหน้ายังคงต่อสู้ด้วยความกล้าหาญเพื่อเสรีภาพของประเทศตน” และยังยืนยันความมุ่งมั่นของประธานาธิบดีโจ ไบเดน ที่จะให้การสนับสนุนยูเครน “ตราบเท่าที่จะต้องเป็นไป” ด้วย\n\nรายงานข่าวจากทีมข่าวที่ติดตามรมต.ต่างประเทศสหรัฐฯ เปิดเผยว่า บลิงเคน “เดินทางเข้าไปในทำเนียบบริหารประธานาธิบดีที่มีการเสริมกำลังป้องกันอย่างแข็งแกร่ง ผ่านโถงทางเดินมืด ๆ มากมายที่มีกระสอบทรายปิดกั้นตามหน้าต่างเต็มไปหมด จนมาถึงห้องสีขาวที่ประดับประดาด้วยทองและโคมระย้าในที่สุด”\n\nปธน.เซเลนสกี ยังได้แสดงความขอบคุณต่อ “แรงสนับสนุนมหาศาล” ที่สหรัฐฯ ส่งให้ยูเครน และกล่าวสรรเสริญปธน.ไบเดนและสภาคองเกรสที่ช่วยให้ยูเครน “ได้นำอาณาเขตและผืนดินของเรากลับมา”\n\nในการเยือนยูเครนคราวนี้ รมต.บลิงเคน ประกาศนำส่งความช่วยเหลือระยะยาวมูลค่า 2,200 ล้านดอลลาร์ “เพื่อเสริมสร้างความมั่นคงให้กับยูเครนและประเทศเพื่อนบ้านอีก 18 ประเทศ ซึ่งหลายแห่งเป็นพันธมิตรของนาโต้ รวมทั้งหุ้นส่วนด้านความมั่นคงที่มีความเสี่ยงจะเผชิญกับการรุกรานของรัสเซียในอนาคตด้วย”\n\nแถลงการณ์จากกระทรวงการต่างประเทศสหรัฐฯ เปิดด้วยว่า หากความช่วยเหลือก้อนนี้ได้รับการอนุมัติจากสภาคองเกรสแล้ว งบราว 1,000 ล้านดอลลาร์จากทั้งหมด 2,200 ล้านดอลลาร์จะถูกนำส่งให้ยูเครน ขณะที่ งบที่เหลือจะแบ่งไปให้ แอลเบเนีย บอสเนีย บัลแกเรีย โครเอเชีย สาธารณรัฐเช็ก เอสโตเนีย จอร์เจีย กรีซ โคโซโว ลัตเวีย ลิทัวเนีย มอลโดวา มอนเตเนโกร มาเซโดเนียเหนือ โปแลนด์ โรมาเนีย สโลวะเกียและสโลวีเนีย\n\nส่วนที่นิวยอร์กนั้น รัสเซียขอให้คณะมนตรีความมั่นคงสหประชาติเปิดประชุมเพื่อที่จะวิพากษ์วิจารณ์ชาติตะวันตกที่นำส่งความช่วยเหลือทางทหารให้กับยูเครน เพื่อจุดประสงค์ที่ผู้แทนมอสโกระบุว่าเป็น การทำสงครามตัวแทน\n\nวาสสิลี เนเบนเซีย เอกอัครราชทูตรัสเซียประจำสหประชาชาติ กล่าวว่า “นาโต้นั้นกำกับให้เคียฟเดินเข้าสู่การทำสงคราม” และว่า การที่หวังว่าอาวุธของชาติตะวันตกจะทำให้ยูเครนได้ชัยชนะในสนามรบนั้นเป็นเพียง “จินตนาการล้ม ๆ แล้ง” และ “อาวุธใหม่ ๆ จะไม่เปลี่ยนสมดุลของขุมพลัง และมีแต่จะยืดระยะเวลาแห่งความเจ็บปวดของรัฐบาลเซเลนสกีออกไปอีกเท่านั้น”\n\nทูตริชาร์ด มิลส์ ของสหรัฐฯ โต้กลับว่า กรุงมอสโกนั้นช่างกล้านักที่จะออกมาแนะประเทศต่าง ๆ หลีกทางให้รัสเซียหาทางทำลายรัฐสมาชิกของสหประชาชาติ โดยระบุว่า “สหรัฐฯ มุ่งมั่นที่จะสนับสนุนประชาชนชาวยูเครนที่ทำการปกป้องชีวิต เสรีภาพและประชาธิปไตยของตน (และ)เราจะไม่หลบซ่อนการสนับสนุนในเรื่องนี้”",
    "แชมป์เก่า “ราดูคานู” ตกรอบแรก-อันดับโลกลงลิฟต์": "ศึกเทนนิส ยูเอส โอเพ่น แกรนด์สแลมสุดท้ายของปี ที่บิลลี จีน คิง เนชันแนล เทนนิส เซ็นเตอร์ ในฟลัชชิง เมโดว์ส มหานครนิวยอร์ก สหรัฐอเมริกา ประเภทหญิงเดี่ยว รอบแรก เอมมา ราดูคานู นักหวดสาวสหราชอาณาจักร เจ้าของแชมป์เก่าและมือวางอันดับ 11 ของรายการ เจอฝันร้ายโดน อลิเซ กอร์เนต์ คู่ต่อสู้มือ 40 โลกชาวฝรั่งเศส อัดร่วงตกรอบ 6-3, 6-3\n\nราดูคานู กลายเป็นแชมป์เก่าคนแรกที่ตกรอบแรกนับแต่ แองเจลิค แคร์เบอร์ เมื่อปี 2017 อีกทั้งจะส่งผลให้เธอโดนหักไปถึง 2,040 จาก 2,756 แต้ม และจากการเป็นมืออันดับ 11 โลก จะดำดิ่งอาจไปอยู่ต่ำกว่าอันดับ 80 โลก\n\nขณะที่ เอเลนา ไรบาคินา แชมป์วิมเบิลดันมือวางอันดับ 25 ชาวคาซัคสถาน ก็พลาดท่าตกรอบ ด้วยน้ำมือของ คลารา บูเรล มือ 131 โลกจากฝรั่งเศสที่มาจากรอบคัดเลือก เอาชนะไป 6-4, 6-4, อิกา สเวียเทค จากโปแลนด์ ชนะ จัสมิน เปาลินี จากอิตาลี 6-3, 6-0, อลิสัน ฟาน อุยต์ฟานค์ จากเบลเยียม ชนะ วีนัส วิลเลียมส์ 6-1, 7-6 (7-5), การ์บิเน มูกูรูซา มือ 9 จากสเปน ชนะ คลารา เทาสัน จากเดนมาร์ก 6-3, 7-6 (7-5)\n\nประเภทชายเดี่ยว รอบแรก ราฟาเอล นาดาล มือ 2 ของรายการ เอาชนะ ริงกี ฮิจิกาตา มือไวลด์การ์ดชาวออสเตรเลีย วัย 21 ปี 4-6, 6-2, 6-3, 6-3 ซึ่งเป็นการลงเล่นครั้งแรกในยูเอส โอเพ่น นับแต่ได้แชมป์เมื่อปี 2019\n\nคู่อื่นที่น่าสนใจ การ์ลอส อัลการาซ ดาวรุ่งสเปน ชนะ เซบาสเตียน แบซ จากอาร์เจนตินา 7-5, 7-5, 2-0 (แบซ ถอนตัว), อังเดร รูเบลเยฟ มือ 9 รัสเซีย ชนะ ลาสโล เยเร จากเซอร์เบีย 7-6 (7-5), 6-3, 3-6, 4-6, 6-4, มาริน ซิลิช แชมป์ปี 2014 ชาวโครเอเชีย ชนะ มักซิมิเลียน มาร์เทเรร์ จากเยอรมนี 6-3, 6-2, 7-5, กริกอร์ ดิมิทรอฟ จากบัลแกเรีย ชนะ สตีฟ จอห์นสัน จากสหรัฐ 6-3, 6-2, 6-2",
    "บังกลาเทศเตรียมซื้อข้าวสาลี 500,000 ตันจากรัสเซีย": "สำนักข่าวต่างประเทศรายงานจากกรุงธากา ประเทศบังกลาเทศ เมื่อวันที่ 29 ส.ค.ว่า แหล่งข่าวในรัฐบาลบังกลาเทศเปิดเผยเกี่ยวกับ แผนการเตรียมนำเข้าข้าวสาลีจากรัสเซีย 500,000 ตัน ในราคาตันละ 430 ดอลลาร์สหรัฐ (ราว 15,663.18 บาท) โดยข้อตกลงดังกล่าวเป็นการเจรจาระหว่างรัฐต่อรัฐ และจะมีการลงนามอย่างเป็นทางการ ภายในอีกไม่กี่วันข้างหน้า ก่อนการส่งออกรอบแรกน่าจะเกิดขึ้นได้ ในช่วงเดือน ม.ค. ปีหน้า\n\nBangladesh is set import 500,000 tonnes of wheat at $430 a tonne from Russia in a government-to-government deal as it battles to secure supplies amid surging prices, two government officials with the direct knowledge of matter said on Sunday.https://t.co/QTKuoCH1Am — The New Arab (@The_NewArab) August 28, 2022\n\n\n\nก่อนสงครามในยูเครนปะทุ บังกลาเทศเป็นหนึ่งในประเทศที่นำเข้าข้าวสาลีและธัญพืชอีกหลายชนิดจากทะเลดำ ทั้งจากรัสเซีย ยูเครน และบัลแกเรีย นอกจากนั้นยังนำเข้าอาหารประเภทเดียวกันนี้จากอินเดีย โดยบังกลาเทศนำเข้าข้าวสาลีประมาณ 7 ล้านตัน เมื่อปีที่แล้ว มากกว่าสองในสาม เป็นการสั่งซื้อจากอินเดีย\n\n\n\nอย่างไรก็ตาม อินเดียระงับส่งออกธัญพืชทุกชนิด “อย่างไม่มีกำหนด” ตั้งแต่กลางเดือน พ.ค. ที่ผ่านมา เพื่อรักษาความมั่นคง และความปลอดภัยทางอาหารภายในประเทศ ท่ามกลางภาวะเงินเฟ้อที่พุ่งสูง และส่งผลกระทบอย่างหนักหน่วงต่อค่าครองชีพของประชาชน.\n\nเครดิตภาพ : GETTY IMAGES",
    "“นักตบสาวไทย” ขอพร “ย่าโม” ก่อนทำศึก “อาเซียน กรังด์ปรีซ์” ค่ำวันนี้": "เมื่อวันที่ 9 ก.ย. ที่ผ่านมา คณะนักกีฬาวอลเลย์บอลหญิงทีมชาติไทย ภายใต้การคุมทีมของ “โค้ชด่วน” นายดนัย ศรีวัชรเมธากุล หัวหน้าผู้ฝึกสอน ได้นำทีมนักตบลูกยางยางไทย เดินทางไปสักการะท้าวย่าโม หรือ ท้าวสุรนารี วีรสตรีเมืองโคราช ที่อนุสาวรีย์ท้าวสุรนารี จ.นครราชสีมา ท่ามกลางสายฝนที่โปรยปรายชื่นฉ่ำใจ เพื่อเสริมสิริมงคลเป็นการเอาฤกษ์เอาชัยให้กับทีมสาวไทย ก่อนทำศึกวอลเลย์บอลหญิง “อาเซียน กรังด์ปรีซ์” ครั้งที่ 2 ปี 2022 ที่ยิมเนเซียมชาติชาย ฮอลล์ สนามกีฬาเฉลิมพระเกียรติ 80 พรรษา จ.นครราชสีมา ระว่างวันที่ 9-11 ก.ย.นี้ โดยทีมนักตบสาวไทย จะลงสนามนัดแรก พบกับสาวฟิลิปปินส์ ในวันนี้ เวลา 18.00 น.\n\nสำหรับโปรแกรมการแข่งขันวอลเลย์บอลหญิง “อาเซียน กรังด์ปรีซ์ 2022” แข่งขันแบบพบกันหมด นัดที่ 2 จะแข่งขันวันที่ 10 ก.ย. เวลา 15.00 น. เวียดนาม พบ ฟิลิปปินส์ เวลา 18.00 น. อินโดนีเซีย พบ ไทย และนัดสุดท้าย วันที่ 11 ก.ย. เวลา 15.00 น. ฟิลิปปินส์ พบ อินโดนีเซีย เวลา 18.00 น. ไทย พบ เวียดนาม ถ่ายทอดสดทั่วประเทศทางช่อง one โดยรายการนี้ทีมที่คว้าชัยชนะได้มากที่สุดจะคว้าแชมป์ไปครอง\n\nอนึ่ง หลังจบศึก “อาเซียน กรังด์ปรีซ์ 2022” ทีมวอลเลย์บอลหญิงของไทย จะเดินทางไปเข้าร่วมการแข่งขันวอลเลย์บอลหญิงชิงแชมป์โลก 2022 ที่ประเทศเนเธอร์แลนด์และโปแลนด์ ร่วมกันเป็นเจ้าภาพ ระหว่างวันที่ 23 ก.ย.-15 ต.ค.นี้ ซึ่งมี 24 ทีม ร่วมชิงชัย กลุ่ม A ประกอบด้วย เนเธอร์แลนด์ (เจ้าภาพร่วม), อิตาลี, เบลเยียม, เปอร์โตริโก, แคเมอรูน, เคนยา, กลุ่ม B โปแลนด์ (เจ้าภาพร่วม), ตุรกี, โดมินิกัน, เกาหลีใต้, ไทย, โครเอเชีย, กลุ่ม C สหรัฐอเมริกา, เซอร์เบีย (แชมป์เก่า), เยอรมนี, บัลแกเรีย, แคนาดา, คาซัคสถาน และกลุ่ม D : บราซิล, จีน, ญี่ปุ่น, โคลอมเบีย, อาร์เจนตินา, สาธารณรัฐเช็ก\n\nในรอบแรก นัดแรก วันที่ 24 ก.ย. เวลา 18.00 น. ไทย จะพบกับ ตุรกี (เมืองอาร์เนม/เนเธอร์แลนด์), นัดที่ 2\n\nวันที่ 28 ก.ย. (คืนวันที่ 27 ก.ย.) เวลา 01.30 น. ไทย พบ โปแลนด์ (เมืองกดังก์/โปแลนด์), นัดที่ 3 วันที่ 28 ก.ย. เวลา 19.00 น. ไทย พบ โครเอเชีย (เมืองกดังก์7โปแลนด์), นัดที่ 4 วันที่ 29 ก.ย. เวลา 19.00 น. ไทย พบ เกาหลีใต้ (เมืองกดังก์/โปแลนด์) และนัดที่ 5 วันที่ 1 ต.ค. เวลา 19.00 น. ไทย พบ โดมินิกัน (เมืองกดังก์/โปแลนด์).",
    "เชียร์สาวไทยต่อเนื่อง ศึกชิงแชมป์โลกรออยู่": "ผ่านการปรับแต่ง ลองทีม จูนเครื่องกันมาพอสมควรแล้ว สำหรับทีมตบลูกยางสาวทีมชาติไทย ทั้งก่อนหน้านี้ในศึกวอลเลย์บอลหญิงเอวีซี คัพ 2022 ที่ประเทศฟิลิปปินส์ ที่เราจบอันดับ 3\n\nและศึกอาเซียน กรังด์ปรีซ์ 2022 ที่จังหวัดนครราชสีมา ที่วันนี้ (11 กันยายน) จะส่งท้ายพบ ทีมชาติเวียดนาม เวลา 18.00 น. ช่อง one 31 ถ่ายทอดสด\n\nทำให้มั่นใจได้ในระดับหนึ่งว่า อีกไม่ถึง 2 สัปดาห์ ทีมขวัญใจมหาชนจะพร้อมสำหรับการเจอของจริง\n\nในศึกวอลเลย์บอลหญิงชิงแชมป์โลก 2022 ระหว่างวันที่ 23 กันยายน—15 ตุลาคม 2565 ที่ประเทศเนเธอร์แลนด์และโปแลนด์จะเป็นเจ้าภาพร่วมกัน\n\nโดยรอบสุดท้ายของรายการนี้จะมีทั้งหมด 24 ประเทศทั่วโลกร่วมการแข่งขัน แบ่งออกเป็น 4 กลุ่ม กลุ่มละ 6 ทีม พบกันหมดในกลุ่ม แล้วนำ 4 อันดับแรกของแต่ละกลุ่มผ่านเข้ารอบ 2\n\nรอบ 2 หรือรอบ 16 ทีม จะถูกแบ่งออกเป็น 2 กลุ่ม กลุ่มละ 8 ทีม พบกันหมดในกลุ่มอีกครั้ง แล้วนำเพียง 4 อันดับแรกของแต่ละกลุ่มผ่านเข้าสู่รอบก่อนรองชนะเลิศ\n\nจากนั้นเป็นระบบน็อกเอาต์ หาทีมเข้ารอบรองชนะเลิศและรอบชิงชนะเลิศ ตามลำดับ\n\nครั้งนี้ ทีมตบลูกยางสาวไทยถูกจับให้อยู่ในกลุ่มบี ร่วมกับโปแลนด์, ตุรกี, โดมินิกัน, เกาหลีใต้, โครเอเชีย\n\nส่วนกลุ่มเอ มีเนเธอร์แลนด์, อิตาลี, เบลเยียม, เปอร์โตริโก, แคเมอรูน, เคนยา, กลุ่มซี สหรัฐฯ, “แชมป์เก่า” เซอร์เบีย, เยอรมนี, บัลแกเรีย, แคนาดา, คาซัคสถาน และกลุ่มดี บราซิล, จีน, ญี่ปุ่น, โคลอมเบีย, อาร์เจนตินา, เช็ก\n\nทีมไทยที่จะลงสนามรอบแรก ที่เมืองกดังก์ ประเทศโปแลนด์ ประเดิมนัดแรก วันที่ 24 กันยายน พบตุรกี เวลา 18.00 น.\n\nส่วนโปรแกรมที่เหลือ วันที่ 28 กันยายน 2565 (คืนวันที่ 27 กันยายน) เวลา 01.30 น. พบ โปแลนด์, วันที่ 28 กันยายน 2565 พบโครเอเชีย เวลา 19.00 น.\n\nวันที่ 29 กันยายน 2565 พบเกาหลีใต้ เวลา 19.00 น. และวันที่ 1 ตุลาคม 2565 พบโดมินิกัน เวลา 19.00 น.\n\nสำหรับตัวผู้เล่นทีมสาวไทย ภายใต้การนำทีมของ “โค้ชด่วน” ดนัย ศรีวัชรเมธากุล หัวหน้าผู้ฝึกสอน จัดเต็ม 100 เปอร์เซ็นต์อย่างไม่ต้องสงสัย เพราะเป็นงานใหญ่ที่ต้องทุ่มทุกสรรพกำลังที่มีอยู่ออกมาให้ดีที่สุด\n\nนำโดย “ชมพู่” พรพรรณ เกิดปราชญ์ กัปตันทีม, “บุ๋มบิ๋ม” ชัชชุอร โมกศรี, “บีม” พิมพิชยา ก๊กรัมย์, “เตย” หัตถยา บำรุงสุข ร่วมด้วย “เพียว” อัจฉราพร คงยศ และ “แนน” ทัดดาว นึกแจ้ง ที่จะกลับมาสมบูรณ์พร้อมอีกครั้งในรายการนี้\n\nโดยรายชื่อนักกีฬาที่อยู่ในข่ายจะได้ไปชิงแชมป์โลก ก่อนตัดตัวให้เหลือ 14 คน ประกอบไปด้วย วิภาวี ศรีทอง, ปิยะนุช แป้นน้อย, พรพรรณ เกิดปราชญ์, จรัสพร บรรดาศักดิ์, ทัดดาว นึกแจ้ง, กรรณิการ์ ธิปะโชติ, สุทัตตา เชื้อวู้หลิม, แก้วกัลยา กมุลทะลา, ณัฐพร สนิทกลาง\n\nคัทลีย์ ปิ่นสุวรรณ, หัตถยา บำรุงสุข, ณัฏฐนิชา ใจแสน, ธนัชชา สุขสด, ฑิชาญา บุญเลิศ, พิมพิชยา ก๊กรัมย์, ศศิภาพร จันทวิสูตร, อัจฉราพร คงยศ, ชัชชุอร โมกศรี, สุพัตรา ไพโรจน์, วัชรียา นวลแจ่ม, สิริมา มานะกิจ และฑิชากร บุญเลิศ\n\nทั้งนี้ จากสถิติที่ผ่านมา ทีมไทยเข้าร่วมในรายการชิงแชมป์โลกมาแล้วทั้งหมด 5 ครั้ง ครั้งนี้เป็นครั้งที่ 6 โดยครั้งแรกเมื่อปี 1998 ที่ประเทศ ญี่ปุ่น สาวไทยจบอันดับ 15 จากทั้งหมด 16 ทีม\n\nต่อมาปี 2022 ที่ประเทศเยอรมนี ได้อันดับ 20 จากทั้งหมด 24 ทีม, ปี 2010 ที่ประเทศญี่ปุ่น จบอันดับ 13 จากทั้งหมด 24 ทีม, ปี 2014 ที่ประเทศอิตาลี ได้อันดับ 17 จากทั้งหมด 24 ทีม และปี 2018 ที่ประเทศญี่ปุ่น ได้อันดับ 13 จากทั้งหมด 24 ทีม กลับบ้าน\n\nส่วนครั้งนี้ผลงานจะเป็นอย่างไร เตรียมส่งใจไปเชียร์กัน เพราะหลังจบรายการนี้แล้ว สหพันธ์วอลเลย์บอลนานาชาติจะดูคะแนนอันดับโลกแล้วนำ 24 อันดับแรก ไปแข่งขันรอบคัดเลือก โอลิมปิก ปารีส 2024\n\nในรายการโอลิมปิก ควอลิฟิเคชัน ทัวร์นาเมนต์ วันที่ 16—24 กันยายน 2566 ซึ่งจะเป็นด่านแรก ของการลุ้นไปสู่ปารีสเกมส์\n\nแน่นอนว่าสาวไทยมีโอกาสติดไปแข่งขันในปีหน้าอยู่แล้ว เพราะปัจจุบันอยู่อันดับ 14 ของโลก แต่ก็ยังจำเป็นต้องสู้เต็มที่ เพื่อให้ผลงานออกมาดี ประทับใจสาวกวอลเลย์บอลทั่วประเทศ\n\nห้ามพลาด ติดตามชมการถ่ายทอดสดกันได้ ทางช่องเวิร์คพอยท์ 23\n\nตลอดรายการ...",
    "“อัลการาซ” ทุบหนุ่มฟ้าขาวฉลุย 32 คนสุดท้ายยูเอสโอเพ่น": "ศึกเทนนิส แกรนด์สแลม รายการ “ยูเอส โอเพ่น” ที่นครนิวยอร์ก ประเทศสหรัฐ เมื่อวันพฤหัสบดีที่ผ่านมา ในประเภทชายเดี่ยว รอบ 2 คาร์ลอส อัลการาซ นักหวดมือ 3 ของรายการจากสเปน แร็กเกตยังร้อนฉ่า เมื่อไล่ต้อน เฟเดริโก คอเรีย จากอาร์เจนตินา ขาดลอย 3 เซตรวด 6-2, 6-1, 7-5 ลอยลำผ่านเข้าสู่รอบ 32 คนสุดท้ายไปดวลกับ เจนสัน บรูคส์บี นักหวดหนุ่มจากสหรัฐ ที่โค่น บอร์นา โคริช มือ 25 จากโครเอเชีย มาได้ 3-0 เซต 6-4, 7-6 (12-10), 6-1\n\nผลคู่อื่นที่น่าสนใจ แจ็ค เดรเปอร์ (สหราชอาณาจักร) ชนะ เฟลิกซ์ อูเชร์-อเลียสซีม (แคนาดา, มือ 6) 6-4, 6-4, 6-4, คาเมรอน นอร์รี (สหราชอาณาจักร, มือ 7) ชนะ ชูเอา ซูซา (โปรตุเกส) 6-4, 6-4, 7-6 (7-4), อังเดร รูเบลฟ (รัสเซีย, มือ 9) ชนะ ควอน ซุนวู (เกาหลีใต้) 6-3, 6-0, 6-4, ยานนิค ซินเนอร์ (อิตาลี, มือ 11) ชนะ คริสโตเฟอร์ ยูแบงค์ (สหรัฐ) 6-4, 7-6 (10-8), 6-2, มาริน ซิลิช (โครเอเชีย, มือ 15) ชนะ อัลเบิร์ต รามอส-บีโนลาส (สเปน) 6-3, 7-6 (7-4), 6-3, แบรนดอน นากาชิมะ (สหรัฐ) ชนะ กริกอร์ ดิมิตรอฟ (บัลแกเรีย, มือ 17) 7-6 (7-5), 7-5, 6-3, แดเนียล อีแวนส์ (สหราชอาณาจักร, มือ 20) ชนะ เจมส์ ดักเวิร์ธ (ออสเตรเลีย) 6-3, 6-2, 4-6, 6-4, ลอเรนโซ มูเซ็ตติ (อิตาลี, มือ 26) ชนะ ไกส์ บรูเวอร์ (เนเธอร์แลนด์) 6-7 (1-7), 6-3, 6-4, 6-2, โฮลเกอร์ รูเน (เดนมาร์ก, มือ 28) ชนะผ่าน จอห์น อิสเนอร์ (สหรัฐ).\n\nภาพ REUTERS",
    "รัสเซียปิดท่อก๊าซ “นอร์ดสตรีม 1” อีกครั้ง เพิ่มแรงบีบยุโรปก่อนหน้าหนาว": "สำนักข่าวต่างประเทศรายงานจากกรุงมอสโก ประเทศรัสเซีย เมื่อวันที่ 31 ส.ค. ว่า บริษัทก๊าซพรอม ผู้ประกอบการด้านก๊าซธรรมชาติรายใหญ่ที่สุดของโลก และเป็นหน่วยงานรัฐวิสาหกิจของรัสเซีย ยืนยันการระงับการส่งก๊าซผ่านท่อนอร์สตรีม 1 ระหว่างเวลา 01.00 น. ตามเวลามาตรฐานสากล ( 08.00 น. ตามเวลาในประเทศไทย ) ของวันที่ 31 ส.ค. จนถึงเวลา 01.00 น. ตามเวลามาตรฐานสากลของวันที่ 3 ก.ย. นี้ “เพื่อให้เป็นไปตามแผนการซ่อมบำรุง ที่ต้องเกิดขึ้นทุก 1,000 ชั่วโมง”\n\n\n\nแม้ไม่ใช่ครั้งแรกที่ก๊าซพรอมระงับส่งก๊าซผ่านท่อนอร์ดสตรีม 1 ซึ่งเป็นท่อส่งก๊าซใต้ทะเลยาวที่สุดในโลก 1,222 กิโลเมตร ลอดผ่านใต้ทะเลดำ จากรัสเซียมายังเยอรมนี และตอนนี้เป็นท่อส่งก๊าซหลักระหว่างรัสเซียกับยุโรป\n\nRussia's state-owned energy firm Gazprom has halted gas supplies via the Nord Stream 1 pipeline to Western Europe on Wednesday for three days, the company said.https://t.co/tX593oeRvc — DW News (@dwnews) August 31, 2022\n\nอย่างไรก็ตาม การประกาศครั้งนี้เกิดขึ้นล่วงหน้าไม่ถึง 2 สัปดาห์ และราคาขายส่งก๊าซในยุโรปพุ่งทะยานมากกว่า 400% ตั้งแต่เดือน ส.ค. ปีที่แล้ว เพิ่มแรงกดดันอย่างหนักให้กับทุกภาคส่วน โดยเฉพาะประชาชน ซึ่งต้องแบกรับกับค่าครองชีพที่หนักอึ้ง ในภาวะเศรษฐกิจซึ่งได้รับผลกระทบอย่างมากจากสงครามยูเครนที่ยืดเยื้อ\n\n\n\nทั้งนี้ ก๊าซพรอมลดการส่งก๊าซผ่านท่อนอร์ดสตรีม 1 ลงมาอยู่ที่ 40% ของปกติ เมื่อเดือน มิ.ย. ที่ผ่านมา และลดลงเหลือเพียง 20% เมื่อเดือน ก.ค. ที่ผ่านมา โดยยังคงให้เหตุผลเกี่ยวกับ “ความล่าช้าอย่างมีนัยสำคัญ” ของบริษัทซีเมนส์ สาขาแคนาดา ในการซ่อมท่อคอมเพรสเซอร์ นอกจากนั้น ก๊าซพรอมระงับการส่งพลังงานให้กับโปแลนด์ เนเธอร์แลนด์ บัลแกเรีย เดนมาร์ก และฟินแลนด์ “ซึ่งละเมิดข้อตกลง”\n\nICYMI: Speaking at a press conference in Prague, Chancellor Olaf Scholz sounded optimistic despite rising energy prices, saying Germany \"will certainly manage better this winter than some predicted for us some time ago.\" pic.twitter.com/IiycIjiNtU — DW News (@dwnews) August 30, 2022\n\n\n\nขณะที่รัฐบาลเยอรมนียืนกรานปฏิเสธการกล่าวหาของก๊าซพรอม แต่ยอมรับว่า “ยังยากที่จะคาดการณ์ในเวลานี้” ว่าจะเกิดอะไรขึ้น หากก๊าซพรอมปิดท่อนอร์ดสตรีม 1 “เป็นการถาวร” ในช่วงที่ทั้งยุโรปยังคงวิ่งวุ่นหาแหล่งพลังงานสำรองให้ทันช่วงฤดูหนาวที่ใกล้เข้ามา.\n\nเครดิตภาพ : GETTY IMAGES",
    "Shiba Inu ขึ้นแท่นเหรียญ altcoin ที่ถูกค้นหาบน Google มากที่สุดในยุโรป ขณะที่ Cardano ตามมาเป็นอันดับที่ 3": "คริปโตเคอร์เรนซี และ โทเคนดิจิทัลมีความเสี่ยงสูง ท่านอาจสูญเสียเงินลงทุนได้ทั้งจํานวน โปรดศึกษาและลงทุนให้เหมาะสมกับระดับความเสี่ยงที่ยอมรับได้",
    "อายุแค่ตัวเลข!! \"โจอาควิน\" ปีกเบติส ทุบสถิติผู้ยิงประตูแก่สุดศึกยูโรปาฯ": "At 41 years and 56 days, Joaquín becomes the oldest goalscorer in competition history.\n\n\n\nA legend. 💚#UEL pic.twitter.com/edtvsdzqaz— UEFA Europa League (@EuropaLeague) September 15, 2022\n\nโจอาควิน ปีกจอมเก๋า รีล เบติส สร้างสถิติผู้ทำประตูอายุมากสุด 41 ปี 56 วัน ของศึกยูฟา ยูโรปา ลีก ด้วยลูกยิงสุดสวยเกมรอบแบ่งกลุ่ม พบ ลูโดโกเร็ตส์ วันพฤหัสบดีที่ 15 กันยายนหลังจาก ลุยซ์ เฮนริเก เพื่อนร่วมทีม ซัลโวขึ้นนำ 1-0 อดีตปีกดีกรีทีมชาติสเปน ไม่แสดงให้เห็นถึงสังขารที่โรยรา บรรจงปั่นด้วยขวานอกเขต เสียบมุมเสาไกล ทำให้ เบติส หนีไปเป็น 2-0 พร้อมทุบสถิติเดิมของ แดเนียล เฮสตัด มิดฟิลด์ชาวนอร์เวย์เฮสตัด ทำประตูให้ โมลด์ สโมสรในบ้านเกิด เมื่อเดือนพฤศจิกายน 2015 ขณะอายุ 40 ปี 98 วัน และ ฆอร์เก โมลินา อดีตกองหน้า เกตาเฟ ทำประตูได้ขณะอายุ 38 ปี 324 วัน รั้งอันดับ 3 ตามด้วย ดาบิด คาตาลา สังกัด เออีเค ลาร์นากา อายุ 38 ปี 224 วัน และ วอลเตอร์ ซามูเอล สมัยอยู่ เอฟซี บาเซิล อายุ 37 ปี 333 วันนอกจากนี้ อดีตผู้เล่น ฟิออเรนตินา ยังเป็นเจ้าของสถิติผู้แอสซิสต์อายุมากสุดของรายการ เมื่อเดือนกุมภาพันธ์ที่ผ่านมา ขณะอายุ 40 ปี 211 วันโจอาควิน เติบโตจากอคาเดมีของสโมสรสู่ทีมชุดใหญ่ เมื่อปี 1999 แล้วย้ายไป บาเลนเซีย เมื่อปี 2006 ตามด้วย มาลากา และ ฟิออเรนตินา ก่อนคืนสู่ถิ่นเอสตาดิโอ เบนิโต บียามาริน เมื่อปี 2015ลูโดโกเร็ตส์ สโมสรชองลีกบัลแกเรีย ตีตื้นด้วยประตูของ คิริล เดสโปดอฟ ช่วงทดเจ็บของครึ่งแรก และ ริค ยิงจุดประกายความหวัง ไล่มาเป็น 2-3 หลังถูก เซร์คิโอ คานาเลส มิดฟิลด์ เบติส ยิงทิ้งห่างเป็น 3-1",
    "ยก “วิว” สุดยอดนักแบด “ปัทมา” ชื่นชม 3 นักตบขนไก่ไทยกระฉ่อนโลก": "ศึกแบดมินตันชิงแชมป์โลก 2022 “โททัล บีดับเบิ้ลยูเอฟ เวิลด์ แชมเปี้ยนชิพ 2022” ที่โตเกียว เมโทรโพลิตัน ยิมเนเซียม ในกรุงโตเกียว ประเทศญี่ปุ่น เมื่อวันที่ 28 ส.ค. หลังจากที่ “วิว” กุลวุฒิ วิทิตศานต์ มือวาง 16 ของรายการ มือ 17 ของโลก วัย 21 ปี ชาวไทย แพ้ให้กับ วิคเตอร์ อเซลเซน มือวาง 1 ของรายการ มือ 1 ของโลกจากเดนมาร์ก 0-2 เกม 5-21, 16-21 สร้างประวัติศาสตร์คว้ารองแชมป์โลกมาครอง ขณะที่ ประเภทหญิงคู่ “เอิร์ธ” พุธิตา สุภจิรกุล/”ปอป้อ” ทรัพย์สิรี แต้รัตนชัย สร้างประวัติศาสตร์คว้าเหรียญทองแดงมาได้นั้น\n\nคุณหญิงปัทมา ลีสวัสดิ์ตระกูล กรรมการคณะกรรมการโอลิมปิกสากล (ไอโอซีเมมเบอร์) รองประธานสหพันธ์แบดมินตันโลก และนายกสมาคมกีฬาแบดมินตันแห่งประเทศไทยฯ ซึ่งได้ร่วมชมและให้กำลังใจนักกีฬาไทยถึงขอบสนาม ได้ออกมาแสดงความยินดีและชื่นชมผลงานของนักแบดมินตันไทยทั้ง 3 คน\n\nพร้อมกล่าวว่า สำหรับ “วิว” กุลวุฒิ วิทิตศานต์ นั้น สู้อย่างสุดความสามารถ จนคว้ารองแชมป์โลกไปครอง และสร้างประวัติศาสตร์ให้กับชายเดี่ยวประเทศไทย ที่สามารถคว้าเหรียญเงิน ได้เป็นคนแรก รายการนี้ “วิว” เล่นได้อย่างยอดเยี่ยมตลอดทุกแมตช์ของการแข่งขัน โชว์ฟอร์มได้ชนิดที่ว่าแฟนๆ แบดมินตันทั่วโลก ชื่นชมกับเทคนิคชั้นเชิงการเล่นของหนุ่มไทยรายนี้อย่างมาก สหพันธ์แบดมินตันโลก ยังยกให้การออกลูกและการควบคุมเกมของกุลวุฒิ เป็นมนต์ตราของการเล่นแบดมินตันเลยทีเดียว\n\n“กุลวุฒิ ถือเป็นอีกย่างก้าวที่สำคัญจะเป็นประสบการณ์ที่ดี อันจะนำไปสู่ความสำเร็จ โดยเฉพาะเหรียญรางวัลในโอลิมปิกเกมส์ 2024 ที่กรุงปารีส ประเทศฝรั่งเศส ที่เป็นเป้าหมายสำคัญสูงสุดในวงการแบดมินตันไทย ที่ยังคงเฝ้ารอหาคนมาสร้างประวัติศาสตร์กับเหรียญโอลิมปิกเกมส์แรกของประเทศไทย” คุณหญิงปัทมา กล่าว\n\nรองประธานขนไก่โลก ยังกล่าวต่อว่า ในส่วนของ “เอิร์ธ” พุธิตา สุภจิรกุล กับ “ปอป้อ” ทรัพย์สิรี แต้รัตนชัย แม้ว่าจะไม่ได้จับคู่ลงแข่งขันมาสักพักใหญ่ แต่ด้วยประสบการณ์กับความเป็นทีมเวิร์กของทั้งคู่ ถือว่ายังคงเป็นนักกีฬาแกนหลักสำคัญของทีมชาติไทย อย่างแท้จริง ที่แม้จะได้เหรียญทองแดง ประเภทหญิงคู่ แต่ก็ได้สร้างประวัติศาสตร์หน้าใหม่ให้กับวงการแบดมินตันไทย โดย “เอิร์ธ-ปอป้อ” เป็นหญิงคู่คู่แรกของไทย ที่สามารถคว้าเหรียญรางวัลจากการแข่งขันชิงแชมป์โลก โดยในรอบรองชนะเลิศ หญิงคู่ เมื่อวานนี้ ที่แฟนแบดมินตันไทยได้ชมการถ่ายทอดสดนั้น ทุกคนลุ้นกันแทบหัวใจวาย “เอิร์ธ-ปอป้อ” โชว์ฟอร์มได้อย่างยอดเยี่ยม สามารถสู้กับนักแบดมินตันจากเกาหลีใต้ ถึง 90 นาที โดยเกมที่ 3 เรามีโอกาสที่จะปิดแมตช์พอยต์ได้ถึง 4 ครั้ง และแพ้ดิวส์ไปในเกมที่ 3 ต้องขอชื่นชมนักกีฬาทั้งคู่ที่เล่นได้อย่างยอดเยี่ยม โดยที่การเล่นแต่ละรอบที่ผ่านมาสามารถโชว์ฟอร์มชนะหญิงคู่ชั้นนำของจีนและบัลแกเรีย มาจนถึงรอบรองชนะเลิศ ได้สำเร็จ\n\nสำหรับรายการต่อไปของทีมนักแบดมินตันไทย จะเป็นการแข่งขันในรายการ “โยเน็กซ์ ไดฮัทสุ เจแปน โอเพ่น 2022” ทัวร์นาเมนต์ระดับเวิลด์ทัวร์ 750 ชิงเงินรางวัลรวม 750,000 ดอลลาร์สหรัฐ หรือประมาณ 27,000,000 บาท ที่เมืองโอซาก้า ประเทศญี่ปุ่น ระหว่างวันที่ 30 ส.ค.-4 ก.ย.นี้",
    "นวัตกรรมไทยบนชานชาลาที่ 13 | พันธุ์อาจ ชัยรัตน์": "ในขณะนี้น่าจะอยู่ระดับร้อยละ 1.14 (จากการสำรวจโดยสำนักงานสภานโยบายการอุดมศึกษา วิทยาศาสตร์ วิจัยและนวัตกรรม (สอวช.) ร่วมกับสำนักงานการวิจัยแห่งชาติ (วช.)) และได้ตั้งเป้าเพิ่มเป็นร้อยละ 2 ของ GDP ในปี 2570 แม้จะยังผลักดันไปไม่ถึงเป้า แต่ก็เพิ่มขึ้นมาก\n\nในยุทธศาสตร์ที่ 8 การพัฒนาวิทยาศาสตร์ เทคโนโลยี วิจัย และนวัตกรรม (ววทน.) ได้ตั้งเป้าว่าในปี 2565 ประเทศไทยสามารถเพิ่มค่าใช้จ่ายมวลรวมภายในประเทศสำหรับการวิจัยและพัฒนา (Gross Domestic Expenditure on R&D : GERD) สู่ร้อยละ 1.5\n\nฟังดูแล้วเหมือนจะเป็นข่าวดี แต่แท้จริงแล้วงบประมาณภาครัฐมีสัดส่วนที่น้อยกว่ามาก และปริมาณงบประมาณของรัฐที่ต้องส่งเสริมการสร้างสะพานเชื่อมปัจจัยทางการวิจัยที่อยู่ระดับเริ่มต้น ซึ่งเสี่ยงสูงมากยังคงจำกัดอยู่\n\nแต่จาก รายงานดัชนีนวัตกรรมโลก (Global Innovation Index : GII) สองปีย้อนหลัง ประเทศไทยได้อันดับหนึ่งของโลกในตัวชี้วัดนี้ ด้วยสัดส่วนระดับ 80 : 20 สะท้อนว่าเอกชนไทยตื่นตัวในการทำกิจกรรมทาง ววทน.เป็นอย่างมาก\n\nเป้าหมายที่สองซึ่งนับว่าเกินเป้าที่กำหนดไปเยอะนั่นคือ อัตราส่วนการลงทุนวิจัยและพัฒนาเทียบเอกชนกับรัฐโดยกำหนดไว้ 70 : 30\n\nเป้าหมายอีกประการคือ การเพิ่มอันดับความสามารถการแข่งขันโครงสร้างพื้นฐาน วทน. (Scientific infrastructure) ให้อยู่ในลำดับไม่เกิน 30 ซึ่งขณะนี้เราอยู่ลำดับที่ 38 (จากรายงานของ The IMD World Competitiveness Ranking 2021)\n\nและเป้าหมายที่สี่คือ สัดส่วนนักวิจัยต่อประชากรซึ่งก็ยังไม่เข้าเป้าเช่นกัน\n\nภาพรวมแนวทางในแผนฯ 12 ส่วนที่เกี่ยวข้องกับ ววทน. เน้นการพัฒนาสภาวะแวดล้อมของ ววทน. การส่งเสริมการลงทุนวิจัยและพัฒนา การผลักดันในเชิงพาณิชย์และเชิงสังคม และการพัฒนาความเป็นผู้ประกอบการทางเทคโนโลยี\n\nจะเห็นได้ว่าเป้าหมายในแผนฯ 12 นั้น เน้นหนักไปที่สองแนวทางแรก คือ พัฒนากำลังคนและเพิ่มงบวิจัยในทุกภาคส่วน\n\nอย่างไรก็ตาม เราปฏิเสธไม่ได้เลยว่าพัฒนาการของความเป็นผู้ประกอบการทางนวัตกรรมในภาคเอกชนไทยนั้นมีมาก และเป็นจุดแข็งที่ยังขาดทั้งข้อมูลเชิงลึกและแนวนโยบายนวัตกรรม (Innovation policy) สนับสนุนอย่างเป็นระบบและต่อเนื่อง\n\nภาพสะท้อนข้างต้นสามารถวิเคราะห์เพิ่มเติมได้จากพัฒนาการของ GII ที่สะท้อนวิวัฒนาการของระบบนวัตกรรมของไทยใน 3 ประเด็น\n\n1.อันดับความเป็นชาตินวัตกรรมของไทยก้าวกระโดดขึ้นมา 8 อันดับจาก 51 มาอยู่ที่ 43 และอยู่ในอันดับ Top 5 เคียงคู่กับจีน มาเลเซีย บัลแกเรีย และตุรกี\n\n2.อันดับปัจจัยนำเข้า (หรือการลงทุนและลงแรงทางนวัตกรรม) ที่จำเป็นต้องใช้ระยะเวลาในการปรับเปลี่ยน ก็เลื่อนลำดับสูงขึ้นเป็นอย่างมากถึง 18 อันดับจาก 65 มาอยู่ที่ 47 จุดเด่นของไทยมี 2 ด้านสำคัญคือ ระบบตลาด (อันดับที่ 27 ของโลก) และระบบธุรกิจ (อันดับ 36 ของโลก) ส่วนอันดับปัจจัยผลผลิตทางนวัตกรรมตกลงมา 3 อันดับ จาก 43 มาอยู่ที่ 46\n\n3.ระบบข้อมูลที่เรายังต้องสร้างนวัตกรรมในการรวบรวม วิเคราะห์ และนำมาใช้กำหนดทิศทางซึ่งยังคงมีความจำกัด\n\nสะท้อนจากระบบนิเวศของสตาร์ตอัปที่มีความร่วมมืออย่างใกล้ชิดผ่านการบ่มเพาะและเร่งการเติบโตของทั้งภาคเอกชนเติบโตขึ้นมาก รวมทั้งกิจกรรมทางนวัตกรรมในระดับภูมิภาคที่ไม่ได้รับการสำรวจอย่างต่อเนื่อง\n\nแผนพัฒนาเศรษฐกิจและสังคมแห่งชาติ ฉบับที่ 13 (2566-2570) เน้น “การพลิกโฉมประเทศไทย” หลังจากการเติบโตทางเศรษฐกิจที่ช้า ผลจากโควิด-19 สงครามเทคโนโลยี และสงครามยูเครน รวมทั้งภาวะโลกร้อน คือโจทย์ใหญ่ที่ต้องการ “นวัตกรรม” แบบที่ไม่อยู่ในภาวะปกติ\n\nมี 13 หมุดหมายในแผนฯ 13 โดย ววทน.ได้แทรกตัวไปอยู่ทุกหมุดหมาย ในขณะที่เป้าหมายในเชิงระบบนวัตกรรมอาจไม่ชัดเจนนัก จึงขอเสนอแนวทางและเป้าหมายในอีก 5 ปีข้างหน้าไว้คร่าวๆ ดังนี้\n\n1.ระบบการเงินนวัตกรรม (Financing innovation system) จำเป็นต้องได้รับการพัฒนาอย่างเร่งด่วนเพื่อ สนับสนุนสตาร์ตอัปเทคโนโลยีชิงลึก (Deeptech startup) ที่สามารถนำงานวิจัยจากสถาบันอุดมศึกษาและสถาบันวิจัยมาสร้างธุรกิจได้จริง\n\nการสร้างแรงจูงใจให้เกิดนักลงทุนเพื่อสังคม (Impact investor) และการเชื่อมโยงงบประมาณภาครัฐกับกองเงินลงทุนทางนวัตกรรมในบริษัทขนาดใหญ่ และกองทุนข้ามชาติ เพื่อทำให้บริษัทนวัตกรรมไทยเติบโตในตลาดโลกได้อย่างก้าวกระโดด\n\n2.ระบบนวัตกรรมที่เปิด (Openness of innovation system) ตลาดและระบบธุรกิจของไทยที่เข้มแข็งอยู่แล้ว ควรได้รับการดึงมาเป็นจุดขายและเปิดรับ “นวัตกร” และ “นักลงทุน” จากทั่วโลกให้ประเทศไทย\n\nโดยเฉพาะเมืองนวัตกรรมหลัก เช่น กรุงเทพฯ-อีอีซี เชียงใหม่ ขอนแก่น-โคราช ให้กลายมาเป็น “ฮับนวัตกรรม” ในภูมิภาคเอเชียที่สามารถเชื่อมอินเดียและจีนได้อย่างโดดเด่น\n\n3.ระบบข้อมูลนวัตกรรม (Data-Driven Innovation) เราอาจมองว่า “Soft power” และ “การท่องเที่ยว” เป็นจุดแข็งของไทย แต่หากมองจากตัวชี้วัดหลายตัว ภายใต้ GII จะพบว่า ประเทศไทยได้อันดับค่อนข้างต่ำ ในกลุ่มทั้ง “เนื้อหาในโลกดิจิทัล” (Digital content) และความคิดสร้างสรรค์ และการจัดเก็บข้อมูลด้านนวัตกรรม ซึ่งต้องเร่งมือทำทั้งเอกชนและรัฐ\n\nปีนี้ สำนักงานนวัตกรรมแห่งชาติ (องค์การมหาชน) หรือ NIA เข้าสู่ปีที่ 13 พร้อมกับการเริ่มต้นของแผนฯ 13 ก็หวังว่า ชานชาลานวัตกรรมที่ 13 จะเป็นเลขนำโชคของระบบนวัตกรรมไทยให้เราก้าวสู่ชาตินวัตกรรม TOP 35 ในปี 2570 เป้าหมายที่อยากให้เป็น “วาระแห่งชาติ”.",
    "‘ไต้หวัน’ ยกเลิกฟรีวีซ่าคนไทย เตรียมเปิดพรมแดน 12 กันยายน 2565": "‘ไต้หวัน’ ยกเลิกฟรีวีซ่าคนไทย และอีกหลายประเทศอาเซียน ชั่วคราว ส่วน 49 ประเทศได้ฟรีวีซ่า แผนรองรับเตรียมเปิดพรมแดน 12 กันยายน 2565\n\nใครทำกำลังจะเดินทางไปท่องเที่ยวหรือทำงานที่ไต้หวันต้องเช็กเงื่อนไขการทำวีซ่าด่วน ๆ เพราะล่าสุดสถานะของผู้ถือพาสปอร์ตไทยจะไม่ได้ฟรีวีซ่าแล้ว\n\nข้อมูลอัปเดตล่าสุดมาจาก กรมการกงสุลไต้หวัน สังกัดกระทรวงการต่างประเทศไต้หวัน รายงานว่าได้ระงับฟรีวีซ่า หรือการเข้าประเทศโดยไม่ต้องขอวีซ่าล่วงหน้าก่อนเดินทาง มีประเทศที่โดนดังนี้ ไทย, สิงคโปร์, มาเลเซีย, บูรไน, ฟิลิปปินส์ รวมถึงญี่ปุ่น, เกาหลีใต้, อิสราเอล, ชิลี, โดมินิกัน และนิการากัว\n\nอย่างไรก็ดี นี่เป็นเพียงข้อบังคับชั่วคราวเท่านั้น โปรดติดตามประกาศของกรมการกงสุลไต้หวันอย่างใกล้ชิด\n\nวันที่ 12 ก.ย. ไต้หวันประกาศว่าจะกลับมาเข้าประเทศโดยไม่ต้องขอวีซ่าสำหรับนักท่องเที่ยวจากหลายประเทศ โดยเริ่มตั้งแต่วันที่ 12 ก.ย. เป็นต้นไป เนื่องจากยังคงผ่อนคลายการควบคุมเพื่อควบคุมการแพร่กระจายของไวรัสโควิด-19\n\nพลเมืองของประเทศต่อไปนี้มีสิทธิ์ได้รับโปรแกรมยกเว้นวีซ่า โดยมีระยะเวลาพำนักสูงสุด 90 วัน\n\nอันดอร์รา, ออสเตรเลีย, ออสเตรีย, เบลเยียม, บัลแกเรีย, แคนาดา, โครเอเชีย, ไซปรัส, สาธารณรัฐเช็ก, เดนมาร์ก, เอสโตเนีย, เอสวาตินี*, ฟินแลนด์ ฝรั่งเศส เยอรมนี กรีซ กัวเตมาลา เฮติ ฮอนดูรัส* ฮังการี ไอซ์แลนด์ ไอร์แลนด์ อิตาลี ลัตเวีย ลิกเตนสไตน์ ลิทัวเนีย ลักเซมเบิร์ก มอลตา เกาะมาร์แชลล์* โมนาโก เนเธอร์แลนด์ นิวซีแลนด์ มาซิโดเนียเหนือ*(มีผลจนถึง 31 มีนาคม 2025) นอร์เวย์ ปาเลา ปารากวัย โปแลนด์ โปรตุเกส โรมาเนีย ซานมารีโน สโลวาเกีย สโลวีเนีย สเปน สวีเดน สวิตเซอร์แลนด์ ตูวาลู* สหราชอาณาจักร สหรัฐอเมริกา* และนครวาติกัน\n\nพลเมืองของประเทศต่อไปนี้มีสิทธิ์ได้รับโปรแกรมยกเว้นวีซ่า โดยมีระยะเวลาพำนักสูงสุด 30 วัน\n\nเบลีซ*, นาอูรู, เซนต์คิตส์และเนวิส*, เซนต์ลูเซีย*, เซนต์วินเซนต์และเกรนาดีนส์\n\nโครงการนี้เปิดให้บุคคลสัญชาติของประเทศที่กำหนดเข้าสู่ไต้หวันเพื่อทำกิจกรรมที่ไม่ต้องการใบอนุญาต เช่น ธุรกิจ การเยี่ยมชมนิทรรศการ ภารกิจค้นหาข้อเท็จจริง การแลกเปลี่ยนระหว่างประเทศ เยี่ยมญาติ การท่องเที่ยว และกิจกรรมทางสังคม\n\nสำหรับกิจกรรมที่ต้องได้รับอนุญาตตามกฎหมายและระเบียบข้อบังคับของหน่วยงานที่เกี่ยวข้อง ผู้เดินทางจะต้องยื่นคำร้องต่อผู้มีอำนาจกลางของ ROC (ไต้หวัน) เพื่อขออนุญาตและรับใบอนุญาตเข้าประเทศแบบพิเศษ (วีซ่า) จาก ROC (ไต้หวัน) ภารกิจในต่างประเทศ\n\nสำหรับข้อมูลเกี่ยวกับระเบียบการยกเว้นวีซ่า เอกสารที่จำเป็น และรายละเอียดอื่นๆ โปรดไปที่เว็บไซต์ของสำนักกิจการกงสุล\n\nที่มา : BOCA",
    "ดอลลาร์ดิ้นรนเพื่อให้ได้มาหลังจาก NFP ผลตอบแทนจากการซื้อยูโร": "ดอลลาร์กำลังขยายแนวโน้มขึ้นเมื่อเทียบกับเยนหลังจากรายงานการจ้างงานนอกภาคเกษตร แต่ยังพยายามดิ้นรนเพื่อให้ได้มาซึ่งเงินสกุลอื่น ในทางกลับกัน เงินยูโรกลับสดใสอีกครั้งจากข่าวที่ว่ารัสเซียเตรียมส่งก๊าซไปยังยุโรปอีกครั้งผ่าน Nord Stream 1 สกุลเงินทั่วไปยังคงรักษาตำแหน่งอันดับหนึ่งในสัปดาห์จนถึงตอนนี้ ตามด้วยดอลลาร์ เยนเป็นค่าเงินที่แย่ที่สุด รองลงมาคือฟรังก์สวิสและสเตอร์ลิง แต่ยังเหลือเวลาอีกสองสามชั่วโมงก่อนที่จะปิดรายสัปดาห์\n\nในยุโรป ในขณะที่เขียน FTSE เพิ่มขึ้น 1.20% DAX เพิ่มขึ้น 2.08% CAC เพิ่มขึ้น 1.29% อัตราผลตอบแทน 10 ปีของเยอรมนีเพิ่มขึ้น 0.19 ที่ 1.581 ก่อนหน้านี้ในเอเชีย นิกเคอิลดลง -0.04% HSI ของฮ่องกงลดลง -0.74% จีนเซี่ยงไฮ้ SSE เพิ่มขึ้น 0.05% สิงคโปร์ สเตรท ไทม์ส ลดลง -0.57% อัตราผลตอบแทน JGB อายุ 10 ปีของญี่ปุ่นเพิ่มขึ้น 0.0023 เป็น 0.243\n\nNFP ของสหรัฐฯ เติบโต 315k ในเดือนสิงหาคม อัตราการว่างงานเพิ่มขึ้น 0.2% เป็น 3.7%\n\nการจ้างงานนอกภาคเกษตรของสหรัฐฯ เพิ่มขึ้น 315k ในเดือนสิงหาคม สูงกว่าที่คาดการณ์ไว้ที่ 300,000 รายเล็กน้อย การจ้างงานทั้งหมดอยู่ที่ 240k เหนือระดับก่อนเกิดโรคระบาด\n\nการว่างงานเพิ่มขึ้น 0.2% เป็น 3.7% เหนือความคาดหมายที่ 3.5% จำนวนผู้ว่างงานเพิ่มขึ้น 344k เป็น 6m อัตราการมีส่วนร่วมของกำลังแรงงานเพิ่มขึ้น 0.3% เป็น 62.4% แต่ยังคงต่ำกว่าระดับก่อนเกิดโรคระบาด -1.0%\n\nรายได้เฉลี่ยต่อชั่วโมงเพิ่มขึ้น 0.3% mom, 5.2% yoy ตรงกับความคาดหวัง\n\nยูโรโซน PPI เพิ่มขึ้น 4.0% mom, 37.9% yoy ในเดือนกรกฎาคม\n\nยูโรโซน PPI เพิ่มขึ้น 4.0% mom ในเดือนกรกฎาคมเพิ่มขึ้นจากแม่ในเดือนมิถุนายน 1.3% เหนือความคาดหมายที่ 2.5% mom สำหรับปี PPI เพิ่มขึ้น 37.9% yoy เร่งขึ้นจาก 36.0% yoy ซึ่งสูงกว่าคาดที่ 35.8% yoy\n\nสำหรับเดือนนั้น ราคาผู้ผลิตภาคอุตสาหกรรมเพิ่มขึ้น 9.0% mom ในภาคพลังงาน, 1.2% mom สำหรับสินค้าอุปโภคบริโภคไม่คงทน, 0.9% mom สำหรับสินค้าอุปโภคบริโภคคงทน, 0.8% mom สำหรับสินค้าทุน และ 0.1% mom สำหรับ สินค้าระดับกลาง ราคาในอุตสาหกรรมทั้งหมดไม่รวมพลังงานเพิ่มขึ้น 0.6% mom\n\nEU PPI เพิ่มขึ้น 3.7% mom, 37.8% yoy ราคาผู้ผลิตภาคอุตสาหกรรมที่เพิ่มขึ้นรายเดือนสูงสุดบันทึกไว้ในไอร์แลนด์ (+26.1%), ฮังการี (+9.4%) และบัลแกเรีย (+8.0%) ในขณะที่การลดลงที่ใหญ่ที่สุดพบในโปรตุเกส (-1.5%), สวีเดน (-1.2 %) และลักเซมเบิร์ก (-0.9%)\n\nEUR/USD แนวโน้มตอนกลางวัน\n\nการหมุนรายวัน: (S1) 0.9886; (ป) 0.9972; (R1) 1.0033; มากกว่า…\n\nEUR/USD ฟื้นตัวก่อนแนวรับ 0.9899 และอคติระหว่างวันยังคงเป็นกลาง ยังคงคาดว่าจะลดลงอีกโดยมีแนวต้าน 1.0094 เหมือนเดิม ในด้านลบ การทะลุ 0.9899 จะกลับมามีแนวโน้มขาลงที่ใหญ่ขึ้นเป็น 61.8% ที่คาดการณ์ไว้ที่ 1.0773 เป็น 0.9951 จาก 1.0368 ที่ 0.9860 การพังทลายที่นั่นควรเร่ง downside ให้อยู่ที่ 100% ที่ 0.9546 อย่างไรก็ตาม การทะลุทะลวงแนวต้านเล็กน้อยที่ 1.0094 จะทำให้มุมมองขาลงนี้แย่ลง และเปลี่ยนอคติกลับไปเป็นขาขึ้นสำหรับแนวต้าน 1.0368 แทน\n\nในภาพรวม แนวโน้มขาลงจาก 1.6039 (สูงสุดในปี 2551) ยังอยู่ในระหว่างดำเนินการ เป้าหมายต่อไปคือ 100% ประมาณการ 1.3993 ถึง 1.0339 จาก 1.2348 ที่ 0.8694 ไม่ว่าในกรณีใดแนวโน้มจะยังคงเป็นขาลงตราบเท่าที่มีแนวต้าน 1.0368 ในกรณีที่มีการดีดตัวขึ้นอย่างแข็งแกร่ง\n\nอัพเดทตัวชี้วัดเศรษฐกิจ",
    "โปรแกรมแข่งขันยูฟ่า ยูโรปา ลีก 2022/23 รอบแบ่งกลุ่มนัดสอง 15 ก.ย. นี้": "โปรแกรมแข่งขัน ยูฟ่า ยูโรปา ลีก 2022/23 สัปดาห์ที่สอง จะเริ่มแข่งวันพฤหัสบดีที่ 15 กันยายน นี้ เช็กโปรแกรมแข่ง ตารางการแข่งขัน ฟุตบอลถ้วยรายการอันดับหนึ่งของยุโรป ช่องถ่ายทอดสด ช่องทางดูบอลออนไลน์ beIN Sports ที่นี่\n\nการแข่งขันศึก ยูโรปา ลีก ประจำฤดูกาล 2022/2023 กำลังจะเริ่มขึ้นในช่วงเดือนกันยายนที่จะถึงนี้หลังจากรู้ผลการจับสลากแบ่งกลุ่ม เรียบร้อยแล้ว โดย โปรแกรมบอล ยูฟ่า ยูโรปา ลีก ประจำฤดูกาล 20222/23 ในคืนวันพฤหัสบดีที่ 15 กันยายน คู่ที่น่าสนใจในกลุ่มทีมใหญ่ จะมีทีมชื่อดังอย่าง แมนยู, โรม่า และ โมนาโก ลงทำการแข่งขัน\n\n>>ดูผลฟุตบอลสด-ไลฟ์สกอร์คลิกที่นี่ <<\n\nโปรแกรมแข่งขัน ยูฟ่า ยูโรปา ลีก 2022 รอบแบ่งกลุ่ม นัดสอง\n\nวันพฤหัสบดีที่ 15 กันยายน กันยายน 2565\n\n23.45 น. แทร็บซอนสปอร์ พบ เร้ด สตาร์ เบลเกรด\n\n23.45 น. โมนาโก พบ เฟเรนซ์วารอส\n\n23.45 น. การาบัคห์ พบ น็องต์ส\n\n23.45 น. โอลิมเปียกอส พบ ไฟร์บวร์ก\n\n23.45 น. เฟเยนูร์ด พบ สตวร์ม กราซ\n\n23.45 น. มิดทิลแลนด์ พบ ลาซิโอ\n\n23.45 น. เชอริฟฟ์ พบ แมนฯ ยูไนเต็ด\n\n23.45 น. โซเซียดาด พบ โอโมเนีย\n\n02.00 น. UNION SAINT-GILLOISE พบ มัลโม่\n\n02.00 น. บราก้า พบ ยูเนี่ยน เบอร์ลิน\n\n02.00 น. โรม่า พบ เอชเจเค เฮลซิงกิ\n\n02.00 น. เบติส พบ ลูโดโกเรตส์ รัซกราด\n\n02.00 น. แรนส์ พบ เฟเนร์บาห์เช่\n\n02.00 น. ดินาโม เคียฟ พบ B\n\n02.00 น. ลาร์นาก้า พบ เอฟซี ซูริค\n\n02.00 น.อาร์เซนอล พบ พีเอสวี **เลื่อนการแข่งขัน**\n\nผลการจับสลากฟุตบอล ยูโรปา ลีก รอบแบ่งกลุ่ม ฤดูกาล 2022/23\n\nกลุ่ม เอ: อาร์เซน่อล (อังกฤษ), พีเอสวี ไอน์โฮเฟ่น (เนเธอร์แลนด์), โบโด/กลิมท์ (นอร์เวย์), เอฟซี ซูริก (สวิตเซอร์แลนด์)\n\nกลุ่ม บี: ดินาโม เคียฟ (ยูเครน), แรนส์ (ฝรั่งเศส), เฟเนร์บาห์เช่ (ตุรกี), เออีเค ลาร์นากา (ไซปรัส)\n\nกลุ่ม ซี: โรม่า (อิตาลี), ลูโดโกเร็ตส์ (บัลแกเรีย), เรอัล เบติส (สเปน), เอชเจเค เฮลซิงกิ (ฟินแลนด์)\n\nกลุ่ม ดี: บราก้า (โปรตุเกส), มัลโม่ (สวีเดน), อูนิโอน เบอร์ลิน (เยอรมนี), แซงต์-ชิลลัวส์ (เบลเยียม)\n\nกลุ่ม อี: แมนยู (อังกฤษ), เรอัล โซเซียดาด (สเปน), เชริฟฟ์ (มอลโดวา), โอโมเนีย (ไซปรัส)\n\nกลุ่ม เอฟ: ลาซิโอ (อิตาลี), เฟเยนูร์ด (เนเธอร์แลนด์), มิดทิลแลนด์ (เดนมาร์ก), สตวร์ม กราซ (ออสเตรีย)\n\nกลุ่ม จี: โอลิมเปียกอส (กรีซ), คาราบัก (อาเซอร์ไบจาน), ไฟร์บวร์ก (เยอรมนี), น็องต์ (ฝรั่งเศส)\n\nกลุ่ม เอช: เร้ด สตาร์ เบลเกรด (เซอร์เบีย), โมนาโก (ฝรั่งเศส), เฟเรนซ์วารอส (ฮังการี), แทร็บซอนสปอร์ (ตุรกี)\n\nขอบคุณข้อมูลจาก : Uefa Europa League",
    "อิตาลีคว้าชัยส่งอังกฤษตกชั้น - เยอรมนีแพ้ฮังการีคารังยูฟ่า เนชันส์ ลีก": "อิตาลีเปิดบ้านคว้าชัย ทำให้ยังมีลุ้นเข้ารอบชิงแชมป์ยูฟ่า เนชันส์ ลีก พร้อมส่งอังกฤษตกชั้นด้วย ขณะที่เยอรมนีพลิกล็อกแพ้ฮังการีคารังตัวเอง\n\nการแข่งขันฟุตบอลยูฟ่า เนชันส์ ลีก ฤดูกาล 2022-23 เมื่อวันที่ 23 กันยายน ลีกเอ กลุ่ม 3 “อัซซูรี”อิตาลี เปิดสนามสตาดิโอ จูเซ็ปเป เมอัซซา รับการมาเยือนของ “สิงโตคำราม”อังกฤษ\n\nเกมนี้เจ้าบ้านใช้งาน จานลูกา สคามักกา, จาโคโม ราสปาโดรี, นิโคโล บาเรลลา ขณะที่ทีมเยือนมี แฮร์รี เคน, ราฮีม สเตอร์ลิง, ฟิล โฟเดน ลงสนาม\n\nเริ่มเกมมา 5 นาที โอกาสเป็นของอิตาลี เฟเดริโก ดิมาร์โก เปิดบอลจากฝั่งซ้ายลอยไปเสาสอง จานลูกา สคามักกา พยายามโหม่งมุมแคบ นิก โป๊ป ต้องปัดเอาไว้ไม่ให้เข้า\n\nจากนั้นทั้งคู่ไม่ค่อยมีโอกาสลุ้นยิงประตูแบบจะแจ้งนัก ทำให้ครึ่งแรกยังเสมอกันอยู่ 0-0\n\nครึ่งหลังนาที 68 เลโอนาร์โด โบนุชชี วางบอลยาวขึ้นหน้าให้ จาโคโม ราสปาโดรี ใช้เท้าเกี่ยวบอลลง ก่อนโยกหาจังหวะแล้วยิงในพื้นที่เขตโทษเสียบตาข่าย อิตาลีนำ 1-0\n\nนาที 77 โอกาสเป็นของอังกฤษ แฮร์รี เคย ได้บอลทางริมด้านขวาของเขตโทษแล้วสับไกยิงทั้งแบบนั้น จานลุยจิ ดอนนารุมมา ทุบออกมาเข้าทางเคนยิงซ้ำอีกที ดอนนารุมมาก็ยังเซฟได้อีก\n\nนาที 85 อิตาลีเกือบทิ้งห่าง จอร์จินโญ แทงบอลขึ้นหน้าให้ มานาโล กับเบียดินี หลุดเข้าถึงเขตโทษแล้วสับไกยิงติดนายทวาร หลังจากนั้นอึดใจเดียว เฟเดริโก ดิมาร์โก เตะแบบกึ่งยิงกึ่งผ่านจากทางด้านซ้ายของเขตโทษ ลูกพุ่งเรียดไปชนเสาสอง จบเกมอิตาลีชนะ 1-0\n\nส่วนอีกคู่ “อินทรีเหล็ก”เยอรมนี เปิดสนามเรดบูลล์ อารีนา พ่ายต่อ “แม็กยาร์”ฮังการี 0-1 ทีมเยือนได้ประตูชัยจาก อดัม ซาไล นาที 17 เป็นความพ่ายแพ้นัดแรกในการคุมเยอรมนีของ ฮันซี ฟลิก อีกด้วย\n\nทำให้ผ่าน 5 นัด ฮังการีนำจ่าฝูง (10 คะแนน) ตามด้วยอันดับ 2 อิตาลี (8 คะแนน) ทั้งคู่ต้องไปแย่งเข้ารอบชิงแชมป์ในแมตช์สุดท้าย ส่วนอันดับ 3 เยอรมนี (6 คะแนน) ไม่มีลุ้นอะไรแล้ว ขณะที่อันดับ 4 อังกฤษ (2 คะแนน) ตกชั้นสู่ลีกบีในฤดูกาลหน้า\n\nผลคู่อื่น\n\nลีกบี\n\nบอสเนีย 1-0 มอนเตเนโกร\n\nฟินแลนด์ 1-1 โรมาเนีย\n\nลีกซี\n\nจอร์เจีย 2-0 นอร์ทมาซิโดเนีย\n\nบัลแกเรีย 5-1 ยิบรอลตาร์\n\nลีกดี\n\nเอสโตเนีย 2-1 มอลตา",
    "จับตาเลย!! คุณหญิงปัทมา ยกนิ้ว 'วิว กุลวุฒิ' ลุ้นต่อยอดถึงเหรียญ อลป.": "คุณหญิงปัทมา ลีสวัสดิ์ตระกูล นายกสมาคมแบดมินตัน เชื่อ “วิว” กุลวุฒิ วิทิตศานต์ นักตบลูกขนไก่หนุ่มไทย มีลุ้นหยิบเหรียญโอลิมปิกในอนาคต หลังโชว์ฟอร์มยอดเยี่ยมคว้าตำแหน่งรองแชมป์โลก ที่ประเทศญี่ปุ่น เมื่อวันอาทิตย์ที่ผ่านมา\n\nหลังจบการแข่งขันแบดมินตันชิงแชมป์โลก 2022 “โททัล บีดับเบิ้ลยูเอฟ เวิลด์ แชมเปี้ยนชิพ 2022” ที่กรุงโตเกียว ประเทศญี่ปุ่น เมื่อวันที่ 28 สิงหาคม โดย “วิว” กุลวุฒิ วิทิตศานต์ นักตบลูกขนไก่หนุ่มไทย วัย 21 ปี มืออันดับ 17 ของโลก มือวางอันดับ 16 ของรายการ สร้างประวัติศาสตร์เป็นนักกีฬาแบดมินตันชายเดี่ยวคนแรกของประเทศไทย ที่ผ่านเข้าสู่รอบชิงชนะเลิศก่อนจะพ่ายให้กับ วิคเตอร์ อเซลเซ่น 0-2 เกม 5-21, 16-21 คว้ารองแชมป์โลกไปครอง\n\nหลังการแข่งขัน คุณหญิงปัทมา ลีสวัสดิ์ตระกูล กล่าวว่า ขอแสดงความยินดีกับผลงานของนักแบดมินตันของไทยในศึกชิงแชมป์โลก 2022 ทัพนักแบดมินตันไทยคว้ามาได้ 1 เหรียญเงิน จาก “วิว” กุลวุฒิ วิทิตศานต์ ในประเภทชายเดี่ยว และ 1 เหรียญทองแดง จาก “เอิร์ธ” พุธิตา สุภจิรกุล กับ “ปอป้อ” ทรัพย์สิรี แต้รัตนชัย ในประเภทหญิงคู่\n\nสำหรับ “วิว” กุลวุฒิ วิทิตศานต์ นั้น ในวันนี้สู้อย่างสุดความสามารถ จนคว้ารองแชมป์โลกไปครอง และสร้างประวัติศาสตร์ให้กับชายเดี่ยวประเทศไทยที่สามารถคว้าเหรียญเงินได้เป็นคนแรก ในรายการนี้วิวเล่นได้อย่างยอดเยี่ยมตลอดทุกแมตช์ของการแข่งขัน โชว์ฟอร์มได้ชนิดที่ว่าแฟน ๆ แบดมินตันทั่วโลกชื่นชมกับเทคนิคชั้นเชิงการเล่นของหนุ่มไทยรายนี้อย่างมาก สหพันธ์แบดมินตันโลกยังยกให้การออกลูกและการควบคุมเกมของกุลวุฒิ เป็นมนต์ตราของการเล่นแบดมินตันเลยทีเดียว สำหรับ วิว กุลวุฒิ เป็นอีกย่างก้าวที่สำคัญจะเป็นประสบการณ์ที่ดี อันจะนำไปสู่ความสำเร็จ โดยเฉพาะเหรียญรางวัลในโอลิมปิกเกมส์ 2024 ที่กรุงปารีส ที่เป็นเป้าหมายสำคัญสูงสุดในวงการแบดมินตันไทย ที่ยังคงเฝ้ารอหาคนมาสร้างประวัติศาสตร์กับเหรียญโอลิมปิกแรกของประเทศไทย\n\nคุณหญิงปัทมา กล่าวต่อว่า “เอิร์ธ” พุธิตา สุภจิรกุล กับ “ปอป้อ” ทรัพย์สิรี แต้รัตนชัย ถึงแม้ว่าจะไม่ได้จับคู่ลงแข่งขันมาสักพักใหญ่ แต่ด้วยประสบการณ์กับความเป็นทีมเวิร์คของทั้งคู่ ถือว่ายังคงเป็นนักกีฬาแกนหลักสำคัญของทีมชาติไทยอย่างแท้จริง ที่แม้จะได้เหรียญทองแดงประเภทหญิงคู่ แต่ก็ได้สร้างประวัติศาสตร์หน้าใหม่ให้กับวงการแบดมินตันไทย โดย “เอิร์ธ” กับ “ปอป้อ” เป็นหญิงคู่คู่แรกของไทยที่สามารถคว้าเหรียญรางวัลจากการแข่งขันชิงแชมป์โลก\n\nทั้งนี้ในการแข่งขันรอบรองชนะเลิศหญิงคู่ ที่แฟนแบดมินตันไทยได้ชมการถ่ายทอดสดนั้น ทุกคนลุ้นกันแทบหัวใจวาย “เอิร์ธ” กับ “ปอป้อ” โชว์ฟอร์มได้อย่างยอดเยี่ยม ต่อสู้กับนักแบดเกาหลีใต้ถึง 90 นาที โดยในเกมที่ 3 เรามีโอกาสที่จะปิดแมตช์พอยท์ได้ถึง 4 ครั้ง และแพ้ดิวส์ไปในเกมที่ 3 ต้องขอชื่นชมนักกีฬาทั้งคู่ที่เล่นได้อย่างยอดเยี่ยม โดยที่การเล่นแต่ละรอบที่ผ่านมาสามารถโชว์ฟอร์มชนะหญิงคู่ชั้นนำของจีนและบัลแกเรีย มาจนถึงรอบรองชนะเลิศ\n\nสำหรับรายการต่อไปของทัพนักแบดมินตันไทยจะเป็นการแข่งขันในรายการโยเน็กซ์ ไดฮัทสุ เจแปน โอเพ่น 2022 ทัวร์นาเมนต์ระดับเวิลด์ทัวร์ 750 ชิงเงินรางวัลรวม 750,000 เหรียญสหรัฐ หรือประมาณ 27,000,000 บาท ที่เมืองโอซาก้า ประเทศญี่ปุ่น ระหว่างวันที่ 30 สิงหาคม- 4 กันยายน 2565\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "'ซาอุฯ' จับมือ 'อียิปต์-กรีซ' เสนอตัวเป็นเจ้าภาพบอลโลกปี 2030": "ซาอุดิอาระเบีย, อียิปต์ และกรีซ แท็กทีมควงแขนเสนอตัวเป็นเจ้าภาพร่วมในศึกฟุตบอลโลก 2030 ซึ่งถือเป็นวาระครบรอบ 100 ปีของทัวร์นาเมนต์ หลังประเดิมจัดการแข่งขันครั้งแรกในปี 1930 ณ ประเทศอุรุกวัย ที่รับหน้าเสื่อเป็นเจ้าภาพในสมัยนั้น\n\nตามการรายงานจากเดลีเมล สื่อชั้นนำของอังกฤษ เปิดเผยว่า ซาอุดิอาระเบีย, อียิปต์ และกรีซ มีการประชุมร่วมกันทั้ง 3 ชาติในเรื่องของการจับมือเสนอตัวเป็นเจ้าภาพเวิลด์ คัพ 2030 ที่เวลานี้สหพันธ์ฟุตบอลนานชาติ หรือฟีฟ่า กำลังพิจารณาข้อเสนอของแต่ละชาติอยู่\n\nการร่วมมือกันในครั้งนี้ ซาอุดิอาระเบีย จะเป็นโต้โผใหญ่ที่พร้อมสนับสนุนค่าใช้จ่ายต่างๆ ในทุกภาคส่วน โดยเฉพาะโครงสร้างด้านพื้นฐานให้กับทั้งอียิปต์ และกรีซ ซึ่งพวกเขามองว่าการที่ 3 ชาติ จาก 3 ทวีป ร่วมจัดฟุตบอลโลก ถือเป็นเรื่องใหม่ซึ่งยังไม่เคยมีมาก่อนในประวัติศาสตร์\n\nซึ่งตรงกับนโยบายจากทางภาครัฐของซาอุดิอาระเบียที่ต้องการให้มีมหกรรมการแข่งขันกีฬาขนาดใหญ่มาจัดในประเทศของตน และฟุตบอลโลก คือหนึ่งในเป้าหมายหลักที่มหาอำนาจแห่งตะวันออกกลางชาตินี้สนใจมากที่สุด\n\nหากความร่วมมือในครั้งนี้ประสบความสำเร็จจะถือเป็นครั้งแรกในประวัติศาสตร์ที่มีเจ้าภาพ 3 ชาติ จาก 3 ทวีป ได้แก่ เอเชีย, แอฟริกา และยุโรป จัดการแข่งขันเวิลด์ คัพ ในรอบ 100 ปี อย่างไรก็ตามมีหลายฝ่ายที่ไม่เห็นด้วยเพราะอาจส่งผลให้ฟุตบอลโลกอาจต้องโยกไปเตะช่วงหน้าหนาวเหมือนปี 2022 ที่ประเทศกาตาร์ และอาจส่งผลต่อปฏิทินฟุตบอลทั่วโลกอีกครั้ง\n\nอย่างไรก็ตามตัวเต็งที่จะได้เป็นเจ้าภาพในปี 2030 ยังคงเป็น 4 เจ้าภาพร่วมในทวีปอเมริกาใต้ อย่าง อุรุกวัย, อาร์เจนตินา, ชิลี และปารากวัย ที่ยื่นเสนอตัวไปก่อนหน้านี้ พร้อมคอนเซปต์ฟุตบอลโลกคัมแบ็กที่อเมริกาใต้ในรอบ 100 ปีพอดิบพอดี\n\nนอกจากนี้ยังมีชาติในยุโรปทั้ง บัลแกเรีย, โรมาเนีย, เซอร์เบีย และกรีซ 4 ชาติในยุโรปที่จับมือกันยื่นบิดขอเป็นเจ้าภาพ เช่นเดียวกับอีก 2 ชาติในยุโรป อย่าง สเปน กับโปรตุเกส ก็พร้อมจะจับมือเป็นเจ้าภาพร่วมเช่นเดียวกัน\n\nทั้งนี้สหพันธ์ฟุตบอลนานาชาติ หรือฟีฟ่า จะออกมาประกาศรายชื่อประเทศเจ้าภาพที่จะได้จัดการแข่งขันศึกฟุตบอลโลก 2030 อย่างเป็นทางการในการประชุมใหญ่ฟีฟ่า ครองเกรสส์ ในปี 2024 และอาจมีการประกาศรายชื่อเจ้าภาพเวิลด์ คัพ ในปี 2034 อีกด้วย",
    "เปิปพิศดาร! ไข่ข้าว เมนูสุดแปลกของไข่ค้างรัง อร่อยหรือสยองกันแน่?": "เปิปพิศดาร! ไข่ข้าว หรือ ไข่ฮ้างรัง เมนูสุดแปลกของไข่ค้างรังที่เป็นที่นิยมในหลายประเทศ อร่อยหรือสยองกันแน่?\n\nเชื่อว่าหลาย ๆ คนคงเคยเดินผ่าน แผงลอยริมทางแล้วเกิดสงสัยว่า ไข่นึ่งที่มีตัวอ่อนของ เป็ดหรือไก่อยู่ในนั้น คือไข่อะไร แล้วสามารถทานได้จริง ๆ หรือไม่ โดยไข่ดังกล่าว ถูกเรียกว่า ไข่ข้าว หรือ ไข่ฮ้างรัง นั้นเอง แถมยังเป็นที่นิยมมากในภาคเหนือและอีสานอีกด้วย แต่ถึงหน้าตาจะดูสยดสยอง แต่คนที่ได้ลองชิมหลายคนต่างบอกกันว่ามันอร่อยนัวมากซะงั้น?\n\nไข่ข้าว คืออะไร ?\n\nไข่ข้าว คือ เป็นชื่อเรียกไข่ที่ผ่านการปฏิสนธิแล้วแต่หยุดการเจริญเติบโตทำให้ไม่ฟักตัว มีอีกชื่อเรียกอีกอย่างว่า ไข่ฮ้างรัง (ค้างรัง) ภายในไข่แต่ละฟองจะมีลักษณะตั้งแต่ยังไม่มีตัวอ่อนจนเกิด เป็นตัวอ่อนของไก่ หรือเป็ดที่มีสีของความดำแตกต่างกันออกไป ไม่เพียงเท่านั้นยังมีขนเล็กน้อย ในส่วนของไข่ขาวก็จะมีสัมผัสที่แข็ง ซึ่งในบางฟองก็มีกลิ่นเหม็นหรือกลิ่นคาวที่เป็นเอกลักษณ์\n\nโดยความอร่อยนั้นก็จะขึ้นอยู่กับความชอบ เพราะแต่ละคนก็มีวิธีการนำไปปรุงสุกที่แตกต่างกันออกไป ไม่ว่าจะนำไข่ข้าวไปนึ่งสุกปลอกเปลือกก็สามารถรับประทานได้ทันที หรือหากอยากเพิ่มความอร่อยที่มากขึ้นก็นำไปจิ้มน้ำจิ้มเเจ่ว ซีฟู้ด หรือน้ำจิ้มอื่น ๆ ที่ชื่นชอบ อีกทั้งกินคู่กับผักสดก็ได้เช่นกัน\n\nด้วยความที่เมนูนี้ยังคงเป็นเมนูที่ได้รับความนิยมอย่างมากในประเทศฟิลิปปินส์ เลยทำให้หลายๆคนอดคิดไม่ได้ว่าเมนูนี้เป็นเมนูที่มาจากประเทศฟิลิปปินส์ แต่จริง ๆ แล้วเมนูนี้ถูกนำมาจากประเทศจีนทางตอนใต้นั่นเอง ซึ่งจัดอยู่ในรูปแบบของเมนูเปิบพิสดารเมื่อหลายร้อยปีก่อน\n\nอย่างไรก็ตาม สื่อด้านอาหารชื่อดังของประเทศบัลแกเรียอย่าง TasteAtlas ก็ได้ออกมาจัดอันดับให้ “ไข่ข้าว” หรือ เป็นเมนูไข่ที่ยอดแย่ที่สุดของโลก\n\nติดตามข่าวสาร Bright Today ช่องทางอื่น ๆ\n\nWebsite : BRIGHT TODAY\n\nFacebook : BRIGHT TV\n\nLine Today : BRIGHT TODAY",
    "แอปเปิลออกอัปเดท iOS 16 เวอร์ชั่นเต็มให้ผู้ใช้งานทุกคนติดตั้งได้แล้ว ความเปลี่ยนแปลงทั้งหมดดูได้ที่นี่": "หลังจากที่ก่อนหน้านี้แอปเปิลได้เปิดตัว iOS 16 และปล่อยเวอร์ชั่นทดสอบให้ได้ติดตั้งกันไปแล้ว ล่าสุดแอปเปิลได้ปล่อยอัปเดทเวอร์ชั่นเต็มที่ทุกคนสามารถติดตั้งผ่าน OTA มาให้แล้วครับ\n\nอุปกรณ์ที่ติดตั้ง iOS 16 ได้\n\nความเปลี่ยนแปลง iOS 16 เวอร์ชั่นเต็ม\n\nหน้าจอล็อค\n\nออกแบบหน้าจอล็อคใหม่ให้คุณปรับแต่งหน้าจอล็อคได้เองโดยแสดงรูปภาพที่คุณชื่นชอบ กำหนดแบบอักษร แสดงวิดเจ็ตและอื่นๆ\n\nสามารถสร้างหน้าจอล็อคได้หลายหน้าจอและคุณสามารถสลับระหว่างหน้าจอล็อคต่างๆ ได้อย่างง่ายดาย\n\nแกลเลอรี่หน้าจอล็อคเสนอคำแนะนำสำหรับคุณโดยเฉพาะโดยมีคอลเลกชั่นที่คัดสรรจาก Apple สำหรับหน้าจอล็อคของคุณ\n\nมีตัวเลือกของแบบอักษรและสีสำหรับปรับแต่งลักษณะการแสดงวันที่และเวลาบนหน้าจอล็อค\n\nวิดเจ็ตบนหน้าจอล็อคให้คุณเห็นข้อมูล เช่น สภาพอากาศ ระดับแบตเตอรี่ กิจกรรมปฏิทินที่ใกล้จะมีขึ้น และอื่นๆ ได้ง่ายขึ้น\n\nเอฟเฟ็กต์ใหม่ให้คุณวางสิ่งที่อยู่ในรูปด้านหน้าเวลาได้ (iPhone XS ขึ้นไป)\n\nเปลี่ยนรูปแบบตามฟิลเตอร์สี การย้อมสี และแบบอักษรสำหรับรูปภาพบนหน้าจอล็อคเพื่อความลงตัวในสไตล์ของคุณ\n\nการแจ้งเตือนแสดงด้านล่างในหน้าจอล็อคของคุณโดยสามารถเลือกแสดงเป็นรายการ วิดเจ็ตซ้อน หรือแสดงจำนวนได้\n\nโฟกัส\n\nการเชื่อมโยงหน้าจอล็อคเชื่อมโยงหน้าจอล็อคของคุณกับโฟกัส เพื่อให้คุณสามารถเปิดใช้งานโฟกัสได้โดยการเปลี่ยนหน้าจอล็อค\n\nฟิลเตอร์โฟกัสจะซ่อนเนื้อหาที่รบกวนในแอปต่างๆ เช่น ปฏิทิน, เมล, ข้อความ, Safari และแอปของบุคคลหรือบริษัทอื่น\n\nการตั้งค่าที่เรียบง่ายทำให้เริ่มต้นใช้งานโฟกัสได้อย่างง่ายดายและรวดเร็วขึ้นพร้อมคำแนะนำหน้าจอล็อคและหน้าจอโฮมสำหรับคุณโดยเฉพาะที่รวมแอปและวิดเจ็ตที่เกี่ยวข้องกับโฟกัสที่คุณจะตั้งค่า\n\nข้อความ\n\nแก้ไขข้อความหลังการส่งไม่เกิน 15 นาทีโดยผู้รับสามารถดูบันทึกการแก้ไขได้\n\nยกเลิกการส่งช่วยให้คุณยกเลิกข้อความหลังการส่งไม่เกิน 2 นาที\n\nการทำเครื่องหมายว่าไม่ได้อ่านช่วยให้กลับมาอ่านการสนทนาในภายหลังได้อย่างง่ายดาย\n\nSharePlay ในข้อความช่วยให้คุณสนุกสนานกับกิจกรรมต่างๆ เช่น ดูภาพยนตร์ ฟังเพลง เล่นเกม และอื่นๆ กับเพื่อนๆ ในระหว่างส่งข้อความได้\n\nการใช้งานร่วมกันเป็นวิธีการง่ายๆ ในการเชิญผู้อื่นให้ใช้งานไฟล์ร่วมกันผ่านทางข้อความและรับการอัปเดตกิจกรรมจากกลุ่มชื่อเรื่องเมื่อมีคนแก้ไขโปรเจ็กต์ที่แชร์\n\nเมล\n\nการปรับปรุงการค้นหาช่วยให้ผลการค้นหาถูกต้องและสมบูรณ์มากขึ้นและให้คำแนะนำทันทีที่คุณเริ่มป้อนข้อความ\n\nยกเลิกการส่งช่วยให้คุณยกเลิกการส่งของข้อความหลังการกดปุ่มส่งภายใน 10 วินาที\n\nกำหนดเวลาส่งสำหรับการส่งอีเมลในวันที่และเวลาที่กำหนด\n\nการเตือนฉันช่วยให้คุณกำหนดวันที่และเวลาที่ต้องการให้เตือนเกี่ยวกับอีเมล\n\nSafari และพาสคีย์\n\nกลุ่มแถบที่แชร์ช่วยให้คุณแชร์กลุ่มของแถบกับผู้อื่นและดูการอัปเดตกลุ่มแถบได้ทันทีในระหว่างที่คุณใช้งานร่วมกัน\n\nหน้าเริ่มต้นของกลุ่มแถบสามารถปรับแต่งได้ด้วยภาพพื้นหลังและรายการโปรดที่แตกต่างกันสำหรับแต่ละกลุ่มแถบ\n\nแถบที่ปักหมุดในกลุ่มแถบช่วยให้คุณปักหมุดเว็บไซต์ที่คุณเยี่ยมชมบ่อยครั้งได้สำหรับแต่ละกลุ่มแถบ\n\nการแปลหน้าเว็บ Safari เพิ่มการแปลหน้าเว็บในภาษาตุรกี ไทย เวียดนาม โปแลนด์ อินโดนีเซีย และดัตช์\n\nพาสคีย์มีการรองรับวิธีการลงชื่อเข้าที่ง่ายและปลอดภัยยิ่งขึ้นเพื่อแทนที่การใช้รหัสผ่าน\n\nการเชื่อมข้อมูลพาสคีย์ผ่านพวงกุญแจ iCloud ช่วยให้มีพาสคีย์ของคุณอยู่บนอุปกรณ์ Apple ทั้งหมดของคุณโดยมีการเข้ารหัสแบบต้นทางถึงปลายทาง\n\nค้นดูจากภาพ\n\nดึงสิ่งที่อยู่ในรูปออกจากพื้นหลังเพื่อให้คุณสามารถคัดลอกแล้ววางในแอปต่างๆ เช่น เมลและข้อความได้ (iPhone XS, iPhone XS Max, iPhone XR ขึ้นไป)\n\nSiri\n\nการตั้งค่าคำสั่งลัดง่ายๆ ทำให้สามารถสั่งทำงานคำสั่งลัดด้วย Siri ได้ทันทีที่คุณดาวน์โหลดแอปโดยไม่ต้องตั้งค่าก่อนการสั่งทำงาน (iPhone XS, iPhone XS Max, iPhone XR ขึ้นไป)\n\nการตั้งค่าใหม่ช่วยให้คุณส่งข้อความโดยไม่ต้องให้ Siri ถามเพื่อให้คุณยืนยันก่อนที่จะส่ง\n\nแผนที่\n\nเส้นทางหลายจุดแวะรองรับการเพิ่มจุดแวะได้สูงสุดถึงสิบห้าจุดในระหว่างเส้นทางขับขี่ของคุณในแผนที่\n\nบัตรโดยสารในแผนที่ช่วยให้คุณดูยอดเงินต่ำและเติมเงินในบัตรของคุณได้โดยไม่ต้องออกจากแผนที่เลยเมื่อคุณเพิ่มบัตรโดยสารไปยังกระเป๋าสตางค์\n\nค่าโดยสารแสดงให้เห็นว่าคุณจะมีค่าใช้จ่ายในการเดินทางของคุณเท่าไหร่ในบริเวณอ่าวซานฟรานซิสโก ลอนดอน นิวยอร์ก และซานดีเอโก\n\nบ้าน\n\nแอปบ้านที่ออกแบบใหม่ช่วยให้นำทาง จัดระเบียบ ดู และควบคุมอุปกรณ์เสริมบ้านอัจฉริยะของคุณได้ง่ายยิ่งขึ้น\n\nแถบบ้านรวมอุปกรณ์เสริม ห้อง และบรรยากาศทั้งหมดของคุณไว้ในแถบเดียวสำหรับมุมมองทั้งบ้านซึ่งช่วยให้คุณสามารถดูทั้งบ้านได้ง่ายขึ้น\n\nหมวดหมู่สำหรับไฟ ภูมิอากาศ ความปลอดภัย ลำโพงและทีวี และน้ำช่วยให้คุณเข้าถึงอุปกรณ์เสริมที่เกี่ยวข้องทั้งหมดที่จัดระเบียบตามห้อง และแสดงข้อมูลรายละเอียดสถานะมากขึ้นได้อย่างรวดเร็ว\n\nมุมมองกล้องใหม่แสดงกล้องทางด้านหน้าและตรงกลางได้สูงสุดสี่ตัวในแถบบ้าน เลื่อนเพื่อดูมุมมองกล้องเพิ่มเติมในบ้านของคุณ\n\nแผ่นสี่เหลี่ยมสำหรับอุปกรณ์เสริมที่ออกแบบใหม่มีไอคอนที่ช่วยให้จำได้ง่ายขึ้นโดยมีสีที่ตรงกันกับหมวดหมู่ของอุปกรณ์เสริมและมีการทำงานใหม่ที่ควบคุมอุปกรณ์เสริมได้แม่นยำขึ้น\n\nสุขภาพ\n\nคุณสมบัติการทานยาช่วยให้คุณติดตามและจัดการการทานยา วิตามิน และอาหารเสริมของคุณได้โดยการสร้างรายการ กำหนดเวลาและเตือนความจำเอง แล้วดูข้อมูลที่บันทึกมาตลอดระยะเวลาหนึ่งได้\n\nการแจ้งเตือนความคลาดเคลื่อนของรอบเดือนจะช่วยเตือนคุณหากรอบการมีประจำเดือนที่บันทึกไว้ของคุณแสดงในรูปแบบที่ประจำเดือนมีไม่บ่อย ประจำเดือนไม่ปกติ ประจำเดือนนานขึ้น หรือมีจุดเลือดออกตลอดเวลา\n\nคำเชิญสำหรับการแชร์ข้อมูลสุขภาพช่วยให้คนที่คุณรักแชร์ข้อมูลสุขภาพของเขากับคุณได้ง่ายและปลอดภัย\n\nการเตือนการแชร์ข้อมูลสุขภาพช่วยให้คุณควบคุมข้อมูลสุขภาพที่คุณแชร์อยู่กับคนที่คุณรักได้สะดวก\n\nการแชร์กันในครอบครัว\n\nการปรับปรุงการตั้งค่าบัญชีเด็กช่วยให้สร้างบัญชีสำหรับเด็กได้ง่ายขึ้นด้วยการควบคุมโดยผู้ปกครองที่ถูกต้องรวมถึงการจำกัดสื่อที่เหมาะสมตามอายุ\n\nการตั้งค่าอุปกรณ์สำหรับเด็กช่วยให้คุณใช้การเริ่มใช้อย่างรวดเร็วเพื่อตั้งค่าอุปกรณ์ iOS หรือ iPadOS เครื่องใหม่ได้อย่างง่ายดายสำหรับเด็กของคุณด้วยการควบคุมโดยผู้ปกครองที่คุณเลือกที่มีอยู่\n\nคำขอเวลาหน้าจอในข้อความช่วยให้อนุญาตหรือปฏิเสธคำขอจากเด็กของคุณได้ง่ายยิ่งขึ้น\n\nเช็คลิสต์ครอบครัวจะให้เคล็ดลับและคำแนะนำแก่คุณ เช่น อัปเดตการตั้งค่าการควบคุมโดยผู้ปกครองของเด็ก เปิดใช้การแชร์ตำแหน่งที่ตั้ง หรือเพียงเตือนให้คุณแชร์การสมัครใช้บริการ iCloud+ ของคุณกับทุกคน\n\nการตรวจสอบด้านความปลอดภัย\n\nการตรวจสอบด้านความปลอดภัยเป็นส่วนใหม่ในการตั้งค่าเพื่อช่วยเหลือผู้คนที่ตกอยู่ในสถานการณ์ความรุนแรงในครอบครัวหรือความรุนแรงในชีวิตคู่ให้รีเซ็ตการเข้าถึงที่เขาเคยอนุญาตให้ผู้อื่นไว้ได้อย่างรวดเร็ว\n\nการรีเซ็ตฉุกเฉินช่วยให้คุณรีเซ็ตการเข้าถึงสำหรับผู้คนและแอปทั้งหมดได้อย่างรวดเร็ว รวมทั้งการปิดใช้งานการแชร์ตำแหน่งที่ตั้งผ่านทาง “ค้นหาของฉัน”, การรีเซ็ตสิทธิ์ความเป็นส่วนตัวสำหรับแอป และอื่นๆ\n\nการจัดการการแชร์และการเข้าถึงช่วยให้คุณตรวจสอบและกำหนดว่าจะให้แอปและผู้คนใดบ้างที่สามารถเข้าถึงข้อมูลของคุณได้\n\nการช่วยการเข้าถึง\n\nการตรวจสอบประตูในแว่นขยายช่วยค้นหาประตู อ่านเครื่องหมายและสัญลักษณ์รอบประตู และให้ขั้นตอนสำหรับวิธีการเปิดประตูกับคุณ (iPhone 12 Pro และ iPhone 13 Pro)\n\nการเชื่อมข้อมูลของ Apple Watch ช่วยให้ควบคุม Apple Watch ได้อย่างสมบูรณ์จาก iPhone และรองรับการใช้การควบคุมสวิตช์ การสั่งการด้วยเสียง หรือคุณสมบัติการช่วยเหลืออื่นๆ บน iPhone เพื่อใช้งาน Apple Watch ให้ได้ประโยชน์มากที่สุด\n\nอุปกรณ์คู่หูควบคุมช่วยให้ผู้ใช้ที่มีความบกพร่องทางสติปัญญาได้รับความช่วยเหลือจากผู้ดูแลหรือเพื่อนในระหว่างเล่นเกมโดยการรวมการควบคุมจากอุปกรณ์ควบคุมเกมหลายเครื่องเข้าเป็นหนึ่งเดียวกัน\n\nVoiceOver มีภาษาและภูมิภาคใหม่กว่า 20 รายการรวมถึงภาษาบังกลา (อินเดีย), บัลแกเรีย, คาตาลัน, ยูเครน และเวียดนาม\n\nรุ่นนี้ยังมีคุณสมบัติและการปรับปรุงอื่นอีกด้วย:\n\nแอปฟิตเนสช่วยให้คุณติดตามและทำเป้าหมายฟิตเนสของคุณได้แม้ว่าคุณยังไม่มี Apple Watch โดยใช้เซ็นเซอร์การเคลื่อนไหวของ iPhone เพื่อระบุแคลอรีโดยประมาณเพื่อให้บรรลุเป้าหมายการเคลื่อนไหวในแต่ละวันของคุณ\n\nการรองรับ AirPods Pro (รุ่นที่ 2)\n\nเสียงตามตำแหน่งสำหรับคุณใช้กล้อง TrueDepth บน iPhone สร้างโปรไฟล์ส่วนบุคคลเพื่อใช้เสียงตามตำแหน่งที่ให้คุณดื่มด่ำกับประสบการณ์การฟังและแม่นยำมากขึ้นบน AirPods (รุ่นที่ 3), AirPods Pro (รุ่นที่ 1 และรุ่นที่ 2), AirPods Max\n\nHandoff ใน FaceTime ช่วยให้คุณย้ายการโทร FaceTime จาก iPhone ไปยัง iPad หรือ Mac ของคุณและย้ายกลับได้อย่างราบรื่น\n\nอัปเดต Memoji มีท่าทาง ทรงผม เครื่องประดับศีรษะ จมูก และสีของริมฝีปาก\n\nโน้ตด่วนเพิ่มการรองรับการเขียนโน้ตในแอปใดๆ บน iPhone ของคุณและการเพิ่มลิงก์เพื่อสร้างเป็นบริบทและค้นหาเนื้อหาได้ง่ายๆ\n\nกล้องแปลภาษาช่วยให้คุณแปลภาษาข้อความรอบตัวคุณโดยใช้กล้องในแอปแปลภาษา\n\nการตรวจจับรายการซ้ำในรูปภาพช่วยระบุรูปภาพที่ซ้ำกันเพื่อให้คุณสามารถลบออกจากคลังของคุณได้อย่างรวดเร็ว\n\nการเบลอพื้นหน้าสำหรับภาพถ่ายบุคคลในกล้องจะเบลอวัตถุที่อยู่ในพื้นหน้าด้วยเอฟเฟ็กต์ระยะชัดลึกที่สมจริงมากขึ้น (iPhone 13, iPhone 13 Pro และ iPhone 13 Pro Max)\n\nลิสต์ที่ปักหมุดในเตือนความจำช่วยให้คุณนำทางไปยังลิสต์รายการโปรดของคุณได้อย่างรวดเร็ว\n\nการค้นหาบนหน้าจอโฮมช่วยให้สามารถเข้าถึง Spotlight ได้โดยตรงจากด้านล่างสุดของหน้าจอโฮม ซึ่งทำให้เปิดแอป ค้นหารายชื่อ หรือรับข้อมูลจากเว็บได้อย่างง่ายดาย\n\nส่งข้อความโดยอัตโนมัติใน CarPlay เพื่อข้ามขั้นตอนการยืนยันเมื่อส่งข้อความ\n\nการตอบสนองด้านความปลอดภัยที่ฉับไวมีการปรับปรุงด้านความปลอดภัยที่สำคัญที่รวดเร็วมากขึ้นอีกสำหรับอุปกรณ์ของคุณโดยที่สามารถใช้ได้โดยอัตโนมัติในช่วงระยะเวลาที่อยู่ระหว่างการอัปเดตซอฟต์แวร์ที่มีตามเวลามาตรฐาน\n\nรุ่นนี้มีคุณสมบัติและการปรับปรุงอื่นๆ อีกมากมาย สำหรับข้อมูลเพิ่มเติม โปรดไปที่เว็บไซต์นี้: https://www.apple.com/th/ios/ios-16\n\nบางคุณสมบัติอาจไม่มีในทุกภูมิภาคหรือใน iPhone ทุกรุ่น สำหรับข้อมูลเกี่ยวกับเนื้อหาความปลอดภัยของรายการอัปเดตซอฟต์แวร์ของ Apple โปรดไปที่เว็บไซต์นี้: https://support.apple.com/th-th/HT201222"
}