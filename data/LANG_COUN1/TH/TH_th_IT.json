{
    "ลุ้นอิตาลีได้นายกฯหญิง พันธมิตรฝ่ายขวามาแรง": "ลุ้นอิตาลีได้นายกฯหญิง พันธมิตรฝ่ายขวามาแรง โดยรัฐบาลยุโรปและตลาดเงินจับตาผลการเลือกตั้งอย่างวิตกกังวล ผู้นำสหภาพยุโรปกังวลว่า อิตาลีจะเป็นพันธมิตรที่คาดการณ์ได้ยาก\n\nชาวอิตาลีออกไปใช้สิทธิเลือกตั้งที่คาดว่าจะส่งผลให้ประเทศกลับไปได้รัฐบาลขวาจัดที่สุดนับตั้งแต่สงครามโลก ครั้งที่ 2 และได้นายกฯ หญิงคนแรก สำนักข่าวรอยเตอร์รายงาน ชาวอิตาลีหลายล้านคนออกไปใช้สิทธิเลือกตั้งในวันอาทิตย์ (25 ก.ย.) หลังจากนายกรัฐมนตรีมาริโอ ดรากี ลาออกเมื่อเดือนก.ค.เพราะไม่ได้รับการสนับสนุนจากพรรคร่วมรัฐบาล ผลสำรวจความคิดเห็นล่าสุดเมื่อสองสัปดาห์ก่อนชี้ว่า พันธมิตรฝ่ายขวานำโดยพรรคพี่น้องแห่งอิตาลี (Brothers of Italy) ของจิออร์เจีย เมโลนี ชนะขาดตามที่คาดหมายกันไว้ ตัวเธอส่อแววได้เป็นนายกรัฐมนตรีในฐานะผู้นำพรรคพันธมิตรที่มีพรรคสันนิบาตของแมตทิโอ ซาลวินี และพรรคฟอร์ซา อิตาเลียของซิลวิโอ แบร์ลุสโคนีรวมอยู่ด้วย ถือเป็นคะแนนนิยมที่เพิ่มขึ้นมากสำหรับเธอ นักการเมืองวัย 45 ปีจากกรุงโรม ที่ในการเลือกตั้งทั่วไปครั้งล่าสุดปี 2561 พรรคของเธอได้คะแนนเสียงเพียง 4% เท่านั้น\n\n\n\nประชาชนใช้สิทธิได้ระหว่างเวลา 07.00 น.- 23.00 น. ตามเวลาท้องถิ่น หรือ 12.00 น. วันอาทิตย์ ถึง 4.00 น. วันจันทร์ (26 ก.ย.) ตามเวลาประเทศไทย หลังปิดหีบสามารถเผยแพร่เอ็กซิทโพลได้ อย่างไรก็ตาม การนับคะแนนค่อนข้างซับซ้อน มีทั้งระบบสัดส่วนผสม และใครได้คะแนนถึงเกณฑ์ก่อนเป็นผู้ชนะ หมายความว่าต้องใช้เวลาหลายชั่วโมงกว่าจะทราบผลที่ชัดเจน แต่เนื่องจากโพลล่าสุดทำขึ้นเมื่อสองสัปดาห์ก่อนเลือกตั้ง เรื่องเซอร์ไพรส์ยังอาจเกิดขึ้นได้ มีการคาดการณ์กันว่า เสียงสนับสนุนขบวนการห้าดาว (ไฟว์สตาร์มูฟเมนท์) พรรคการเมืองฝ่ายซ้ายที่ได้คะแนนเสียงมากที่สุดในปี 2561 เพิ่มขึ้นในช่วงไม่กี่วันหลัง คะแนนนิยมที่พุ่งขึ้นช่วงท้ายของไฟว์สตาร์อาจบั่นทอนโอกาสพันธมิตรฝ่ายขวา ไม่ให้ได้เสียงข้างมากในวุฒิสภา ยิ่งทำให้กระบวนการตั้งรัฐบาลยุ่งยากขึ้น แต่แม้ผลเลือกตั้งชนะขาดก็ต้องรอถึงปลายเดือนต.ค.อิตาลี จึงจะได้รัฐบาลชุดใหม่ โดยสภาชุดใหม่จะประชุมกันในวันที่ 13 ต.ค. ทั้งนี้ การเมืองอิตาลีมีประวัติการไร้เสถียรภาพ เห็นได้จากนายกรัฐมนตรีคนใหม่จะเป็นผู้นำรัฐบาลชุดที่ 68 ของประเทศ นับตั้งแต่ พ.ศ.2489 และต้องเผชิญกับความท้าทายมากมายโดยเฉพาะราคาพลังงานเพิ่มสูง",
    "‘อินเทล’ เตรียมขยายการลงทุน ผลิตชิปในอิตาลี": "การลงทุนของอินเทลในอิตาลีครั้งนี้ เป็นส่วนหนึ่งของแผนขยายธุรกิจผลิตชิปสหรัฐ ที่ต้องการลงทุนให้ได้มากที่สุดถึง 80,000 ล้านยูโร ทั่วยุโรปในอีก 10 ปีข้างหน้า โดยการลงทุนเริ่มแรกมีมูลค่า 4,500 ล้านยูโร และอาจสูงกว่านี้\n\nอินเทล เผยว่า โรงงานในอิตาลี จะสร้างอาชีพได้มากถึง 1,500 ตำแหน่ง เพิ่มจากบริษัทซัพพลายเออร์ และคู่ค้าอีก 3,500 ตำแหน่ง และพร้อมดำเนินงานช่วงปี 2568-2569 ซึ่งโรงงานนี้ เป็นสถานที่ประกอบเซมิคอนดักเตอร์ และมีบรรจุภัณฑ์ขั้นสูง จากการใช้เทคโนโลยีแบบใหม่ ให้สามารถต่อชิปได้เป็นแผ่นๆ",
    "ลุ้นเลือกตั้งอิตาลี! พันธมิตรฝ่ายขวาจ่อคว้าชัย": "ชาวอิตาลีออกไปใช้สิทธิเลือกตั้งที่คาดว่าจะส่งผลให้ประเทศกลับไปได้รัฐบาลขวาจัดที่สุดนับตั้งแต่สงครามโลกครั้งที่ 2 และได้นายกฯ หญิงคนแรก\n\nสำนักข่าวรอยเตอร์รายงาน ชาวอิตาลีหลายล้านคนออกไปใช้สิทธิเลือกตั้งในวันอาทิตย์ (25 ก.ย.)หลังจากนายกรัฐมนตรีมาริโอ ดรากี ลาออกเมื่อเดือน ก.ค.เพราะไม่ได้รับการสนับสนุนจากพรรคร่วมรัฐบาล ผลสำรวจความคิดเห็นล่าสุดเมื่อสองสัปดาห์ก่อนชี้ว่า พันธมิตรฝ่ายขวานำโดยพรรคพี่น้องแห่งอิตาลี (Brothers of Italy) ของจิออร์เจีย เมโลนี ชนะขาดตามคาด ตัวเธอส่อแววได้เป็นนายกรัฐมนตรีในฐานะผู้นำพรรคพันธมิตรที่มีพรรคสันนิบาตของแมตทิโอ ซาลวินี และพรรคฟอร์ซา อิตาเลียของซิลวิโอ แบร์ลุสโคนีรวมอยู่ด้วยถือเป็นคะแนนนิยมที่เพิ่มขึ้นมากสำหรับเธอ นักการเมืองวัย 45 ปีจากกรุงโรม ที่ในการเลือกตั้งทั่วไปครั้งล่าสุดปี 2561 พรรคของเธอได้คะแนนเสียงเพียง 4% เท่านั้น\n\nประชาชนใช้สิทธิได้ระหว่างเวลา 7.00 น.-23.00 น. ตามเวลาท้องถิ่น หรือ 12.00 น. วันอาทิตย์ ถึง 4.00 น. วันจันทร์ (26 ก.ย.) ตามเวลาประเทศไทย หลังปิดหีบสามารถเผยแพร่เอ็กซิทโพลได้ อย่างไรก็ตามการนับคะแนนค่อนข้างซับซ้อน มีทั้งระบบสัดส่วนผสมและใครได้คะแนนถึงเกณฑ์ก่อนเป็นผูชนะ หมายความว่าต้องใช้เวลาหลายชั่วโมงกว่าจะทราบผลที่ชัดเจน แต่เนื่องจากโพลล่าสุดทำขึ้นเมื่อสองสัปดาห์ก่อนเลือกตั้ง เรื่องเซอร์ไพรส์ยังอาจเกิดขึ้นได้",
    "อิตาลีคาดการณ์ ประชากรในประเทศมีแนวโน้มลดต่อเนื่อง": "สำนักข่าวซินหัวรายงานจากกรุงโรม ประเทศอิตาลี เมื่อวันที่ 23 ก.ย. ว่า สถาบันสถิติแห่งชาติของอิตาลี (ไอสแตท) เผยแพร่รายงานว่า ประชากรของอิตาลีลดลงต่ำกว่า 60 ล้านคน ตามสถิติของปี 2564 และไม่มีสิ่งบ่งชี้ถึงการฟื้นตัวในอนาคตอันใกล้นี้ด้วย\n\n\n\nทั้งนี้ การวิเคราะห์ของไอสแตทอ้างอิงผลการสำรวจสำมะโนประชากรเมื่อปีที่แล้ว พบผู้อยู่อาศัย 59.2 ล้านคน ลดลงจาก 60.3 ล้านคน เมื่อปี 2563 ซึ่งเป็นปีที่มีผู้อยู่อาศัยลดลง 100,000 คน เมื่อเทียบกับการสำรวจสำมะโนประชากรครั้งก่อนหน้า\n\n\n\nไอสแตทคาดการณ์ว่า ประชากรของอิตาลีจะลดลงเหลือ 57.9 ล้านคน ในปี 2573 และ 54.2 ล้านคน ในปี 2593 ก่อนเหลืออยู่ที่ประมาณ 47.7 ล้านคน ในปี 2613 ขณะเดียวกัน ประชากรจะเสียชีวิตมากกว่าเกิดถึงสองเท่าต่อปี ภายในปี 2592 ซึ่งหมายความว่าจะมีผู้เสียชีวิต 788,000 ราย เมื่อเทียบกับเด็กเกิดใหม่ 390,000 คนต่อปี\n\n\n\nขณะเดียวกัน สถิติเมื่อไม่นานนี้ยังพบอัตราส่วนประชากรวัยทำงานอายุระหว่าง 15-64 ปี อยู่ที่ราว 3 ต่อประชากรกลุ่มวัยอื่น ๆ แต่ไอสแตทคาดว่า อัตราส่วนนี้จะยังคงอยู่ที่ 1 ต่อ 1 ในปี 2593 และมีการประมาณการว่า 4 ใน 5 เมืองของอิตาลี จะมีประชากรลดลงภายใน 10 ปี โดยตัวเลขนี้จะอยู่ที่ 9 ใน 10 ของชุมชนชนบท\n\nนอกจากนั้น ยังมีการวิเคราะห์อีกว่า แม้จำนวนครอบครัวจะเพิ่มขึ้น แต่ขนาดครอบครัวจะลดลงอย่างต่อเนื่อง โดยจะมีครอบครัวเพียง 1 ใน 4 ที่มีบุตร เมื่อถึงปี 2584\n\n\n\nอนึ่ง แนวโน้มเหล่านี้มีความเชื่อมโยงกับการเติบโตทางเศรษฐกิจในระยะยาว นโยบายบำเหน็จบำนาญ อิทธิพลทางภูมิรัฐศาสตร์ และปัจจัยทางสังคมของประเทศ.\n\nข้อมูล-ภาพ : XINHUA",
    "ฮังการี VS อิตาลี : พรีวิว ฟุตบอลยูฟ่า เนชั่นส์ ลีก 2022 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022 ลีกเอ กลุ่ม 3\n\nแมตช์การแข่งขัน : ทีมชาติฮังการี VS ทีมชาติอิตาลี\n\nวัน / เวลาทำการแข่งขัน : คืนวันจันทร์ที่ 26 กันยายน 2565 เวลา 01.45 น.\n\nคืนวันจันทร์ที่ 26 กันยายน 2565 เวลา 01.45 น. สนาม : ปุสกัส อารีน่า\n\nปุสกัส อารีน่า ถ่ายทอดสด : UEFA.tv\n\nสภาพความพร้อม ฮังการี\n\nเจ้าถิ่น เวลานี้ผงาดนำเป็นจ่าฝูงของ ลีกเอ กลุ่ม 3 ด้วยฟอร์มการเล่นที่ยอดเยี่ยมอย่างมาก ลงเตะ 5 นัด ชนะ 3 เสมอ 1 แพ้ 1 เกมล่าสุดก็สร้างเซอร์ไพรส์ บุกไปทุบ เยอรมัน ถึงถิ่น 1-0\n\nสภาพความพร้อมในการทำศึกนัดนี้ จะไม่มี โรลันด์ ซัลไล ดาวเตะตัวหลักเพียงรายเดียวเท่านั้น เนื่องจากอาการบาดเจ็บ ส่วนคนอื่นๆ พร้อมลงสนามได้ทุกตำแหน่ง และคาดว่าน่าจะยึดชุดเดิมจากเกมที่แล้ว\n\nเกมนี้ มาร์โก รอสซี่ กุนซือของทีม จะส่ง อดัม ซาไล เป็นกองหน้าตัวเป้า และมี โดมินิค โซบอสซไล, อดัม นากี้ รวมทั้ง มิลอส เคอร์เคซ เป็นตัวขับเคลื่อนเกมแดนกลาง ขณะที่แนวรับ จะใช้งาน วิลลี่ ออร์บาน และ อัตติล่า ซาไล เป็นตัวยืน\n\nสภาพความพร้อม อิตาลี\n\nทัพ \"อัซซูรี่\" ทีมอันดับสองของกลุ่ม ผลงานช่วงที่ผ่านมาก็ยังไม่ค่อยดีเท่าไหร่ เดี๋ยวดี เดี๋ยวร้าย ลงเตะไปแล้ว 5 เกม ชนะ 2 เสมอ 2 แพ้ 1 ทว่าเกมล่าสุดโชว์ฟอร์มเยี่ยม เปิดบ้านเฉือนชนะ อังกฤษ 1-0\n\nความพร้อมในการลงฟาดแข้งแมตช์นี้ ขาดตัวหลักหลายคนเหมือนกัน ทั้ง ซานโดร โตนาลี, ลอเรนโว่ เปลเลกรินี่, มัตเตโอ โปลิตาโน่ รวมทั้ง มาร์โก แวร์รัตติ ล้วนแล้วแต่ชวดลงสนามทั้งหมด\n\nคาดว่า โรแบร์โต้ มันชินี่ เทรนเนอร์ของทีม จะจัดทัพด้วยการให้ จานลูก้า สกามัคก้า กับ จาโคโม่ ราสปาโดรี่ ยืนเป็นคู่กองหน้า ส่วนแดนกลางอัดแน่นไปด้วย นิโกโล่ บาเรลล่า, เฟเดริโก้ ดิมาร์โก้ รวมทั้ง จอร์จินโญ่ ขณะที่แผงหลัง ยังมีตัวเก๋า อย่าง เลโอนาร์โด้ โบนุชชี่ ที่จะประสานงานกับ ฟรานเชสโก้ อแชร์บี้\n\nรายชื่อ 11 ผู้เล่นที่คาดว่าจะลงสนาม\n\nทีมชาติฮังการี : ปีเตอร์ กูลัคซี (GK), อัตติล่า ซาไล, อดัม แลง, วิลลี่ ออร์บาน, อัตติลา ฟิโอล่า, ออนดราช ชาเฟอร์, มิลอส เคอร์เคซ, อดัม นากี้, ดาเนี่ยล กัซดัก, โดมินิค โซบอสซไล, อดัม ซาไล\n\nทีมชาติอิตาลี : จานลุยจิ ดอนนารุมม่า (GK), โจวานนี่ ดิ ลอเรนโซ่, เลโอนาร์โด้ โบนุชชี่, ฟรานเชสโก้ อแชร์บี้, ราฟาเอล โตลอย, ไบรอัน คริสตันเต้, จอร์จินโญ่, นิโกโล่ บาเรลล่า, เฟเดริโก้ ดิมาร์โก้, จาโคโม่ ราสปาโดรี่, จานลูก้า สกามัคก้า\n\nผลงาน 5 นัดหลังสุด\n\nทีมชาติฮังการี\n\n24/09/22 ชนะ เยอรมัน 1-0 (เยือน) ยูฟ่า เนชั่นส์ ลีก\n\n15/06/22 ชนะ อังกฤษ 4-0 (เยือน) ยูฟ่า เนชั่นส์ ลีก\n\n12/06/22 เสมอ เยอรมัน 1-1 (เหย้า) ยูฟ่า เนชั่นส์ ลีก\n\n08/06/22 แพ้ อิตาลี 1-2 (เยือน) ยูฟ่า เนชั่นส์ ลีก\n\n04/06/22 ชนะ อังกฤษ 1-0 (เหย้า) ยูฟ่า เนชั่นส์ ลีก\n\nทีมชาติอิตาลี\n\n24/09/22 ชนะ อังกฤษ 1-0 (เหย้า) ยูฟ่า เนชั่นส์ ลีก\n\n15/06/22 แพ้ เยอรมัน 2-5 (เยือน) ยูฟ่า เนชั่นส์ ลีก\n\n12/06/22 เสมอ อังกฤษ 0-0 (เยือน) ยูฟ่า เนชั่นส์ ลีก\n\n08/06/22 ชนะ ฮังการี 2-1 (เหย้า) ยูฟ่า เนชั่นส์ ลีก\n\n05/06/22 เสมอ เยอรมัน 1-1 (เหย้า) ยูฟ่า เนชั่นส์ ลีก\n\nผลการพบกันของทั้งสองทีม\n\n08/06/22 อิตาลี ชนะ ฮังการี 2-1\n\n23/08/07 ฮังการี ชนะ อิตาลี 3-1\n\nบทวิเคราะห์\n\nเจ้าถิ่น สร้างผลงานได้แบบสุดยอดเยี่ยม ชนะทั้ง เยอรมัน และ อังกฤษ เกมนี้ได้เล่นในถิ่นก็ยิ่งเพิ่มความมั่นใจ ส่วน ทีมเยือน ชื่อชั้นเหนือกว่าพอสมควร ทว่าผลงานเป็นรอง บุกมานัดนี้ ก็หวังจะคว้าชัยกลับออกไปให้ได้\n\nหากเทียบศักยภาพทีมโดยรวม ตัวนักเตะ และฟอร์มการเล่นแล้ว ต้องบอกว่าค่อนข้างสูสีเลยทีเดียว ฮังการี แม้จะดูชื่อชั้นเป็นรอง ทว่าผลงานที่ผ่านมายอดเยี่ยมมากๆ มาเจอกับ อิตาลี ดูแล้ว น่าจะสู้ได้สนุกเลยทีเดียว ท้ายที่สุดแล้ว มองว่าทั้งสองทีมจะกินกันไม่ลง ก่อนจะเจ๊า และแบ่งแต้มกันไปในท้ายที่สุด\n\nสกอร์ที่คาด\n\nทีมชาติฮังการี 1-1 ทีมชาติอิตาลี\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "เดิมพันแชมป์กลุ่ม! อิตาลี ใส่เต็มสูบเน้นชัย,ฮังการี แค่เสมอลิ่วตัดเชือกเนชั่นส์ ลีก": "ฮังการี - อิตาลี\n\nเวลา : 01.45 น. ถ่ายทอดสด : uefa.tv\n\n\n\n\n\nสนาม : ปุสกัส อารีน่า\n\n\n\n\n\nฮังการี\n\nทีมชาติฮังการี พลิกชนะเยอรมัน 1-0 ในเกมเนชั่นส์ ลีกล่าสุด เป็นการคว้าชัย 2 นัดติด\n\nความพร้อมเกมนี้ มาร์โก รอสซี่ เทรนเนอร์ของทีม ไม่มีปัญหาอะไรรบกวนเพิ่มเติม และคาดว่าน่าจะยึดทีมจากเกมที่เอาชนะ เยอรมัน มาได้ต่อ เพราะกำลังทำผลงานได้ดี\n\nนำโดยแกนหลักหน้าอย่าง ปีเตอร์ กูลัคซี่, วิลลี่ ออร์บาน, อันดราส เชเฟอร์, อดัม นากี และ โดมินิค โซบอสซ์ไล และ อดัม ซาไล กองหน้ากัปตันทีมตัวเก๋า ที่จะเล่นต่อหน้าแฟนๆเป็นนัดสุดท้าย ก่อนประกาศอำลาทีมชาติ\n\nการจัดทัพจะมาในระบบ 3-4-2-1 ให้ ปีเตอร์ กูลัคซี่ เฝ้าเสา สามเซนเตอร์มี อดัม ลังก์, วิลลี่ ออร์บาน และ อัตติล่า ซาไล วิงแบ็กขวา-ซ้ายใช้ อัตติล่า ฟิโอล่า กับ มิลอส เคอร์เคซ\n\nแดนกลางวาง อันดราส เชเฟอร์ คุมเกมร่วมกับ อดัม นากี โดยมี ดาเนี่ยล กาซดัก เดินเกมรุกร่วมกับ โดมินิค โซบอสซ์ไล และ อดัม ซาไล เป็นหัวหอกตัวเป้า\n\n\n\n\n\nอิตาลี\n\nทางฝั่ง ทีมชาติอิตาลี ชนะอังกฤษ 1-0 ในเกมเนชั่นส์ ลีกล่าสุด เป็นการคว้าชัยนัดแรกในรอบ 3 เกม\n\nสภาพทีมเกมนี้ โรแบร์โต้ มันชินี่ เทรนเนอร์ของทีม ต้องลุ้นอาการบาดเจ็บต้นขาของ ชิโร่ อิมโมบิเล่ กองหน้าตัวเก่งจากลาซิโอ หากลงไม่ได้จะเป็น จาโคโม่ ราสปาโดรี่ ฮีโร่ดับจากเกมที่แล้ว ที่พร้อมทำหน้าที่แทนต่อไปแบบไม่มีปัญหา\n\nส่วนพวกสำรองบางรายอย่าง อเลสซานโดร บาสโตนี่ และ ดาวิเด้ ฟรัตเตซี่ ก็น่าจะได้ลุ้นสตาร์ตเป็นตัวจริงในเกมนี้\n\nส่วนแกนหลักรายอื่นๆ ไม่ว่าจะเป็นจานลุยจิ ดอนนารุมม่า, เลโอนาร์โด้ โบนุชชี่, นิโคโล่ บาเรลล่า, จอร์จินโญ่, เฟเดริโก้ ดิมาร์โก้ และ จานลูก้า สคามัคก้า ต่างพร้อมบู๊เหมือนเดิม\n\nการจัดทัพจะมาในระบบ 3-5-2 ให้ จานลุยจิ ดอนนารุมม่า เฝ้าเสา สามเซนเตอร์มี ราฟาเอล โตลอย, เลโอนาร์โด้ โบนุชชี่ และ อเลสซานโดร บาสโตนี่ วิงแบ็กขวา-ซ้ายใช้ โจวานนี่ ดิ โลเรนโซ่ กับ เฟเดริโก้ ดิมาร์โก้\n\nแดนกลางวาง นิโคโล่ บาเรลล่า, จอร์จินโญ่ และ ดาวิเด้ ฟรัตเตซี่ ยืนคุมเกม ส่วนแดนหน้าให้ จานลูก้า สคามัคก้า ประสานงานกับ จาโคโม่ ราสปาโดรี่\n\n\n\n\n\nรายชื่อนักเตะที่คาดว่าจะลงสนาม\n\nฮังการี (3-4-2-1) : ปีเตอร์ กูลัคซี่ - อดัม ลังก์, วิลลี่ ออร์บาน, อัตติล่า ซาไล - อัตติล่า ฟิโอล่า, อันดราส เชเฟอร์, อดัม นากี, มิลอส เคอร์เคซ - ดาเนี่ยล กาซดัก, โดมินิค โซบอสซ์ไล - อดัม ซาไล\n\nอิตาลี (3-5-2) : จานลุยจิ ดอนนารุมม่า - ราฟาเอล โตลอย, เลโอนาร์โด้ โบนุชชี่, อเลสซานโดร บาสโตนี่ - โจวานนี่ ดิ โลเรนโซ่, นิโคโล่ บาเรลล่า, จอร์จินโญ่, ดาวิเด้ ฟรัตเตซี่, เฟเดริโก้ ดิมาร์โก้ - จานลูก้า สคามัคก้า, จาโคโม่ ราสปาโดรี่\n\nผู้ตัดสิน : เบอนัวต์ บาสเตียง (ฝรั่งเศส)",
    "": "รายการ ป๊อกกี้ on the run Season 5 EP6เป็นตอนที่ “แดดดี้ป๊อก” ตื่นเต้นและรู้สึกเป็นเกียรติมากเพราะได้รับการเชิญจากเฟอร์รารี่ แบรนด์รถสปอร์ต สัญลักษณ์ของความแรง หรูหรา ที่คนไทยรู้จักกันดี ให้ไปร่วมงานเปิดตัวรถรุ่นใหม่ ที่เมืองฟลอเรนซ์ ประเทศอิตาลี ซึ่งผู้ที่จะมาร่วมงานนี้ได้ จะต้องเป็นคนที่ถูกทางเฟอรรารี่ ประเทศอิตาลีเชิญเท่านั้น และที่พิเศษกว่านั้นคือ รถรุ่นใหม่คันนี้ คนที่จะซื้อและเป็นเจ้าของได้ มีเงินอย่างเดียวไม่พอ จะต้องเป็นผู้ที่ถูกทางเฟอร์รารี่เชิญให้มาซื้อเท่านั้น ซึ่งงานนี้ แดดดี้ป๊อก-หม่ามี้มาร์กี้ ตั้งใจบินมาร่วมงานนี้โดยเฉพาะเพียง 2 คนเท่านั้น จึงเป็นภารกิจสุดท้าทายที่จะต้องแต่งหน้าทำผมเองเพื่อไปร่วมงานใหญ่ขนาดนี้ จะแต่งออกมาทันเวลา ตามแบบที่ตั้งใจไว้หรือไม่!!\n\nแฟนรายการมาชมฝีมือการแต่งหน้าทำผมเองของแดดดี้ป๊อก-หม่ามี้มาร์กี้และบรรยากาศงานเปิดตัวรถรุ่นใหม่ของเฟอร์รารี่ ได้ในรายการ ป๊อกกี้ on the run Season 5 EP6ทุกวันเสาร์ เวลา 19:00 น.ทางยูทูบMindset TV และติดตามชมย้อนหลังตอนที่ผ่านมาได้ทางhttps://www.youtube.com/watch?v=04btnfiGKhIหรือhttps://www.facebook.com/pokmindset ​​​#ป๊อกกี้ontherunseason5ดูแล้วอย่าลืมกดSubscribe Like กด Share ให้ “แดดดี้ป๊อก-หม่ามี้มาร์กี้” ด้วยนะฮ้า** #ป๊อกกี้ontherunseason5",
    "12 ที่เที่ยวโรม อิตาลี เสน่ห์อารยธรรมตะวันตก เที่ยวชิลตลอดปี": "กรุงโรม ที่เที่ยวอิตาลี เมืองที่ใครหลายคนใฝ่ฝันถึง เพราะนอกจากจะเป็นเมืองหลวงและเมืองที่ใหญ่ที่สุดใน อิตาลี แล้ว ยังเป็นศูนย์รวมของศิลปะและสถาปัตยกรรมที่สะท้อนถึงประวัติศาสตร์อันยิ่งใหญ่กว่า 2,700 ปี ตั้งแต่สมัย อาณาจักรโรมัน ซึ่งเป็นรากฐานของอารยธรรมตะวันตกในหลายๆ แง่มุมอีกด้วย จะมีที่ไหนน่าสนใจบ้าง ตามเราไปเช็คอิน 12 ที่เที่ยวโรม อิตาลี ด้วยกันเลยค่ะ\n\nปักหมุด ที่เที่ยวโรม อิตาลี\n\nตามรอยประวัติศาสตร์ และศิลปะ\n\n1. The Colosseum\n\nโคลอสเซียม\n\nโคลอสเซียม (Colosseum) สิ่งก่อสร้างสุดอลังการที่แสดงให้เห็นถึงความยิ่งใหญ่ของอาณาจักรโรมันในอดีต สร้างขึ้นเมื่อปี ค.ศ. 72 โดยจักรพรรดิเวสปาเซียน (Vespasian AD 69-79) โดยใช้เวลาทั้งหมด 8 ปีถึงจะสร้างจนแล้วเสร็จ กลายเป็นสนามกีฬากลางแจ้งขนาดใหญ่มหึมาที่สามารถจุได้ถึง 65,000 คน น่าเศร้าที่ในสมัยก่อนนั้นใช้เพื่อเป็นสถานที่ประลองของเหล่า กลาดิเอเตอร์ รวมถึงการปะลองกับสัตว์ดุร้าย และการประลองของนักโทษที่ต่อสู้เพื่อแลกกับอิสระภาพและเกียรติยศ แต่ก็ปฏิเสธไม่ได้ว่าโคลอสเซียมเองก็เป็นหนึ่งในสัญลักษณ์ของความแข็งแกร่งของอาณาจักรโรมัน และไม่น่าเชื่อว่าจะมีการก่อสร้างสนามกีฬาที่ใหญ่ขนาดนี้เมื่อพันกว่าปีก่อนได้ จึงไม่แปลกใจเลยว่าทำไมโคลอสเซียมจึงได้รับการยกย่องให้เป็นหนึ่งใน 7 สิ่งมหัศจรรย์ของโลก\n\nพิกัด : https://goo.gl/maps/sw3NNFn3NKUJAJsDA\n\n=============\n\n2. Roman Forum\n\nจัตุรัสโรมัน\n\nจัตุรัสโรมัน (Roman Forum) ศูนย์รวมความรุ่งเรืองทางด้านเศรษฐกิจ การค้า การเมือง และศาสนาในยุครุ่งเรืองของอาณาจักรโรมัน เป็นที่ตั้งของสิ่งก่อสร้างต่างๆ ได้แก่ โบสท์แซทเทิร์น (Temple of Saturn), บ้านแห่งเวสทอล (House of the Vestals), เทวสถานแห่งอันโตนินัสและฟาอัสติ (Temple of Antoninus & Faustina), ซุ้มประตูแห่งติตุส (The Arch of Titus) ตั้งอยู่ระหว่างเนิน เนินพาเลติเน (Palatine hill) และ เนินแคปิโตลิเน (Capitoline hill) ที่สำคัญยังมี ซุ้มประตูหินอ่อนแห่งเซปติมุส เซเวรุส (Arch of Septimius Severus) สร้างเมื่อปี ค.ศ. 203 เพื่อแสดงถึงชัยชนะจากการรบของจักรพรรดิที่มีต่อชาวปาร์เธียนด้วยค่ะ\n\nพิกัด : https://goo.gl/maps/E1gq62r9fzZByF6A8\n\n=============\n\n3. Trevi Fountain\n\nน้ำพุเทรวี\n\nน้ำพุชื่อดังของกรุงโรม จะเป็นที่อื่นไปไม่ได้เลยนอกจาก น้ำพุเทรวี (Trevi Fountain) น้ำพุศิลปะบาโรกสุดอลังการที่มีความสูงถึง 30 เมตร บริเวณด้านหลัง พระราชวัง Palazzo Poli เดิมน้ำพุแห่งนี้ออกแบบโดย จีอัน โลเรนโซ เบอร์นีนี (Gian Lorenzo Bernini) ประติมากรและสถาปนิกชาวอิตาเลียนที่มีชื่อเสียงมากที่สุดท่านหนึ่งในยุคบาโรก แต่เนื่องจากดีไซน์นี้จำเป็นต้องใช้ทุนสร้างอย่างมหาศาล จึงได้มีการออกแบบขึ้นใหม่โดย นิโคลา ซัลวี (Nicola Salvi) สถาปนิกชาวอิตาเลียนอีกท่านหนึ่ง ก่อนจะเริ่มการก่อสร้างอย่างเป็นทางการเมื่อปี ค.ศ. 1732 ถึง 1762 นอกจากความงดงามอันน่าทึ่งแล้ว ยังมีความเชื่อด้วยว่าหากโยนเหรียญข้ามไหล่ซ้ายลงไปยังใต้น้ำพุจะสามารถกลับมายังกรุงโรมได้อีกครั้งค่ะ\n\nพิกัด : https://goo.gl/maps/iDMbjXmVcemaCNPr6\n\n=============\n\n4. Pantheon\n\nวิหารแพนธีออน\n\nHeracles Kritikos / Shutterstock.com\n\nวิหารแพนธีออน (Pantheon) เทวสถานศักดิ์สิทธิ์แห่งกรุงโรมที่เริ่มสร้างขึ้นในช่วง 27-25 ปีก่อนคริสต์ศักราชก่อนจะมีการสร้างขึ้นใหม่ในยุค จักรพรรดิฮาเดรียน เมื่อปี ค.ศ. 126 เพื่อเป็นเทวสถานบูชาเทพเจ้าแห่งกรีก-โรมันทั้ง 7 แห่งดาวในระบบสุริยะ ได้แก่ พระอาทิตย์ (Apollo) พระจันทร์ (Diana) อังคาร (Mars) พุธ (Mercury) พฤหัส (Jupiter) ศุกร์ (Venus)และเสาร์ (Saturn) นับเป็นเรื่องแปลกใหม่ในสมัยนั้นเป็นอย่างมาก เนื่องจากวิหารกรีก-โรมันส่วนใหญ่มักจะสร้างขึ้นเพื่อบูชาเทพเจ้าเพียงองค์เดียวเท่านั้น แต่วิหารแพนธีออนกลับสร้างขึ้นเพื่อบูชาเทพเจ้าทุกพระองค์ จึงกลายเป็นที่มาของชื่อ แพนธีออน (Pantheon Πάνθεον) ในภาษากรีก แปลว่า “เกียรติศักดิ์แห่งทวยเทพ” นั่นเองค่ะ แต่ผ่านไปประมาณ 500 ปี วิหารแพนธีออนก็ได้เปลี่ยนให้กลายเป็นโบสถ์คริสต์เมื่อปี ค.ศ. 609\n\nอ่านรีวิวเต็มๆ ที่ วิหารแพนธีออน Pantheon ที่เที่ยว อิตาลี วิหารโบราณแห่ง กรุงโรม\n\nไฮไลท์ของวิหารแพนธีออนที่พลาดไม่ได้เลยก็คือ ช่องวงกลม (Oculus) หรือที่เรียกว่า “ช่องตา” ซึ่งเป็นช่องแสงบริเวณกลางโดม มีเส้นผ่าศูนย์กลางอยู่ที่ 43.30 เมตร เชื่อกันว่าเป็นดวงตาสวรรค์ที่เอาไว้เชื่อมโยงระหว่างเทพเจ้าและมนุษย์ แต่ถ้าอิงตามทฏษฎีวิทยาศาสตร์ก็สันนิษฐานว่า Oculus อาจมีหน้าที่เป็นนาฬิกาจากแสงอาทิตย์ เพื่อให้แสงอาทิตย์อาบส่องลงมาที่ตังกษัตริย์เวลาประกอบพิธีต่างๆ ก็เป็นได้ อีกทั้งยังมีวัสดุที่ค่อนข้างเบา แต่มีความคงทนแข็งแรงมาจนถึงปัจจุบัน นับเป็นการก่อสร้างชิ้นเอกของยุคนั้นเลยทีเดียว\n\nพิกัด : https://goo.gl/maps/cLf1QawgtbhmvUrRA\n\n=============\n\n5. St. Peter's Basilica\n\nมหาวิหารเซนต์ปีเตอร์\n\nเดินทางมาเที่ยวใน นครรัฐวาติกัน (Vatican City) กันบ้าง ก่อนอื่นเลย เราขอพาไปชมความวิจิตรตระการตาของ มหาวิหารเซนต์ปีเตอร์ (St. Peter's Basilica) กันก่อนค่ะ โบสถ์หลังเดิมสร้างขึ้นเมื่อศตวรรษที่ 4 และหลังที่เห็นในปัจจุบันนั้นสร้างขึ้นระหว่างปี ค.ศ. 1506 – 1626 รวมทั้งหมดก็ประมาณ 120 ปีเลยทีเดียวค่ะ เป็นการรวมผลงานของสุดยอดศิลปิน ประติมากร และสถาปนิกยุคยุคเรอเนสซองส์และบาโรก อย่าง ไมเคิลแองเจโล (Michelangelo) โดนาโต บรามันเต (Donato Bramante) ราฟาเอล (Raphel) และ จีอัน โลเรนโซ เบอร์นีนี (Gian Lorenzo Bernini) ทำให้สถาปัตยกรรมภายในมหาวิหารนั้นมีการผสมผสานของศิลปะยุคเรอเนสซองส์และบาโรกเข้าด้วยกันอย่างลงตัว ที่สำคัญคือเข้าชมฟรีด้วยนะ ถ้าพลาดไปคงน่าเสียดายแย่เลย\n\nอ่านรีวิวเต็มๆ ที่ 11 โบสถ์สวย ทั่วโลก ศิลปะจากทุกยุคสมัย อลังการจนแทบลืมหายใจ !\n\nพิกัด : https://goo.gl/maps/HM8jYJVJATMomjpG7\n\n=============\n\n6. Sistine Chapel\n\nโบสถ์น้อยซิสทีน\n\nKrikkiat / Shutterstock.com\n\nชมจิตรกรรมฝาผนังและเพดานโบสถ์สุดวิจิตรงดงามภายใน โบสถ์น้อยซิสติน (Sistine Chapel) สถานที่คัดเลือกพระสันตะปาปาองค์ใหม่ เป็นผลงานที่วาดขึ้นโดย ไมเคิลแองเจโล ที่บอกเล่าเรื่องราวของการสร้างโลก รวมไปถึง การพิพากษาครั้งสุดท้าย (The Last Judgement) ซึ่งเป็นหนึ่งในผลงานชิ้นเอกของเขา ถ้ามาถึงนครวาติกันแล้วไม่ได้เข้ามาชมภาพจิตรกรรมฝาผนังในโบสถ์น้อยซิสทีนถือว่าพลาดจริงๆ ค่ะ\n\nพิกัด : https://goo.gl/maps/8rxS24C9EaTBqXJY9\n\n=============\n\n7. Castel Sant’Angelo\n\nปราสาทซันตันเจโล\n\nWestermak / Shutterstock.com\n\nปราสาทซันตันเจโล (Castel Sant'Angelo) ตั้งอยู่ริม แม่น้ำไทเบอร์ (River Tiber) โดยมีสะพานเชื่อมระหว่างปราสาทกับวิหารเซนต์ปีเตอร์ ปราสาทแห่งนี้สร้างขึ้นในช่วงศตวรรษที่ 2 โดยจักรพรรดิเฮเดรียน เดิมเป็นป้อมปราการ และสุสานของกษัตริย์ในยุคโบราณ แต่ปัจจุบันก็ได้มีการปรับปรุงให้กลายเป็น พิพิธภัณฑสถานแห่งชาติปราสาทซันตันเจโล (Museo Nazionale di Castel Sant'Angelo) ที่จัดแสดงโบราณวัตถุเก่าแก่ของกรุงโรม ไม่ว่าจะเป็น ชุดเกราะโบราณ เหรียญ เครื่องปั้นดินเผา เฟอร์นิเจอร์ และข้าวของเครื่องใช้ต่างๆ ให้นักท่องเที่ยวได้ชมกัน\n\nพิกัด : https://goo.gl/maps/WkBaZ1eB4xac7ySf8\n\n=============\n\n8. Piazza Navona\n\nจัตุรัสนาโวนา\n\nเปลี่ยนบรรยากาศมาพักผ่อนที่ จัตุรัสนาโวนา (Piazza Navona) จัตุรัสชื่อดังของกรุงโรมที่สร้างขึ้นครั้งแรกในสมัยศตวรรณที่ 8 ก่อนจะมีการปรับปรุงครั้งใหญ่เมื่อศตวรรษที่ 17 โดยเบอร์นินี ตามพระราชประสงค์ของสมเด็จพระสันตะปาปาอินโนเซนต์ที่ 10 ทำให้จัตุรัสแห่งนี้มีความสวยงาม ตกแต่งด้วยงานประติมากรรม และเสาโอเบลิกส์ที่ตั้งอยู่กลางน้ำพุ นอกจากนี้ยังเป็นแหล่งรวมร้านค้า ร้านอาหาร แถมยังมีผู้คนมาทำการแสดงเปิดหมวก สร้างสีสันให้กับจัตุรัสแห่งนี้ได้เป็นอย่างดีค่ะ\n\nพิกัด : https://goo.gl/maps/vpEwXPaZZ4Y7qFARA\n\n=============\n\n9. ย่าน Trastevere\n\nNicola Forenza / Shutterstock.com\n\nย่าน Trastevere เป็นย่านเก่าเต็มไปด้วยอาคารสมัยยุคกลางสุดคลาสสิก ตั้งอยู่ทางทิศใต้จากนครรัฐวาติกัน ริมแม่น้ำไทเบอร์ มีร้านอาหารมากมายให้เลือกสรร บรรยากาศสุดวินเทจคล้ายได้ย้อนเวลากลับไปยังกรุงโรมในอดีต ยิ่งถ้าได้มานั่งทานอาหารชิลๆ ในยามค่ำคืนคงเป็นอะไรที่โรแมนติกน่าดู\n\nพิกัด : https://goo.gl/maps/TPtQSA9z41MTSva39\n\n=============\n\n10. Basilica Papale di Santa Maria Maggiore\n\nมหาวิหารซันตามาเรียมัจโจเร\n\nมหาวิหารซันตามาเรียมัจโจเร (Basilica Papale di Santa Maria Maggiore) หนึ่งในสี่มหาวิหารเอกของโรมันแคทอลิก สร้างขึ้นเมื่อปี ค.ศ. 432 ที่โดดเด่นด้วยการผสมผสานสถาปัตยกรรมสไตล์โรมันและบาโรกเข้าด้วยกัน โดยมีหอระฆังสูง 75 เมตร ซึ่งเป็นหอระฆังที่สูงที่สุดในช่วงศตวรรษที่ 14 ส่วนสถาปัตยกรรมภายในมหาวิหารนั้นตกแต่งด้วยกระเบื้องสีโมเสก เสาหินอ่อน และลวดลายสีทอง มีความวิจิตรตระการตามากๆ นับเป็นมหาวิหารที่สำคัญมากที่สุดแห่งหนึ่งในกรุงโรมเลยทีเดียว\n\nStockbym / Shutterstock.com\n\nพิกัด : https://goo.gl/maps/HxYz7ArAUTwv62sH6\n\n=============\n\n11. Spanish Steps หรือ Piazza di Spagna\n\nบันไดสเปน\n\nบันไดสเปน (Spanish Steps) เป็นบันไดที่เชื่อมต่อระหว่าง Piazza di Spagna และ Piazza Trinità dei Monti สร้างขึ้นระหว่างปี ค.ศ. 1723-1726 มีทั้งหมด 138 ขั้น ทำให้ที่นี่เป็นบันไดที่มีความยาวและกว้างมากที่สุดในยุโรป ส่วนชื่อ \"บันไดสเปน\" นั้นมาจากการที่บริเวณนี้เคยเป็นที่ตั้งของสถานทูตประเทศสเปนค่ะ บรรยากาศรอบๆ อบอวลไปด้วยความครึกครื้น เป็นแหล่งช้อปปิ้ง ร้านค้า ร้านอาหาร และร้านกาแฟน่านั่งมากมาย นับเป็นสวรรค์แห่งการช้อปปิ้งที่ไม่ควรพลาด\n\nพิกัด : https://goo.gl/maps/tAHxprgW17aXpZAKA\n\n=============\n\n12. หอศิลป์ Palazzo Doria Pamphilj\n\nSuchart Boonyavech / Shutterstock.com\n\nสายอาร์ตต้องมาทางนี้ The Doria Pamphilj Gallery หอศิลป์สุดอลังการที่เดิทเป็นพระราชวังในกรุงโรมช่วงศตวรรษที่ 16 จัดแสดงผลงานจิตรกรรมต่างๆ ของศิลปินชื่อดังในยุคเรอเนสซองส์ และบาโรก เช่น Titian, Raphael, Caravaggio, Correggio and Vélazquez ที่ ตระกูลดอเรีย (Doria Family) ตระกูลเศรษฐีชั้นสูงในยุคนั้นได้เก็บสะสมเอาไว้ ใครที่ชอบงานศิลปะในยุคนี้ล่ะก็ ต้องไม่พลาดเลยค่า~\n\nAnna Pakutina / Shutterstock.com\n\nพิกัด : https://goo.gl/maps/xnzvmPHrikZHesqk7",
    "อิตาลีปาดแชมป์กลุ่ม! อัดนิ่ม ฮังการี ทะลุตัดเชือกดวล ฮอลแลนด์ กลางปีหน้า": "ศึกฟุตบอล ยูฟ่า เนชั่นส์ ลีก ลีก เอ กลุ่ม 3 นัดที่ 6 (นัดสุดท้าย) คืนวันจันทร์ที่ 26 กันยายนที่ผ่านมา \"อัซซูรี่\" อิตาลี ต้องการชัยชนะเท่านั้นหวังแซงจบแชมป์กลุ่ม โรแบร์โต้ มันชินี่ ปรับผู้เล่นพอควรแนวรุกยึด \"จาโคโม่ ราสปาโดรี่\" บุกยิง \"แม็กยาร์\" ฮังการี ของกุนซือ มาร์โก รอสซี่ ที่เพียงแค่เสมอเพียงพอทะลุตัดเชือกรายการนี้หนแรก \"โซบอสซ์ไล-อดัม ซาไล\" โดยรายหลังเกมนี้เป็นแมตช์อำลาทีมชาติของเจ้าตัวด้วย\n\nอัซซูรี่เกือบเฮเร็วนาที 5 ไบรอัน คริสตันเต้ ขโมยบอลจาก โดมินิค โซบอสซ์ไล ก่อนเปิดมาหน้าประตูจากทางขวา ปีเตอร์ กูลาชซี่ รับบอลหลุดมือกำลังจะเด้งข้ามเส้น อัตติล่า ซาไล ลงมาเคลียร์ทิ้งช่วยไว้ทัน\n\nผ่านเข้านาทีที่ 27 อดัม นากี จ่ายคืนหลังไปที่ ปีเตอร์ กูลาชซี่ โดน วิลเฟร็ด น็อนโต้ บีบกดดันจนเตะแป้ก จาโคโม่ ราสปาโดรี่ โฉบบอลลากหนีนายด่านเจ้าถิ่นแล้วแปเรียดส่งบอลซุกตาข่ายง่ายดาย อิตาลี นำจนได้ 1-0\n\nท้ายครึ่งแรกนาที 41 โดมินิค โซบอสซ์ไล วางฟรีคิกด้านขวา บอลลอยมาด้านซ้ายในเขตโทษ วิลลี่ ออร์บาน ตวัดย้อนมาหน้าประตู อัตติล่า ซาไล ตั้งข้างเท้ายิงแต่บอลดันวิถีออกข้างกรอบแบบไม่น่าเชื่อ\n\nหมดครึ่งแรก อิตาลี บุกออกนำ ฮังการี 1-0\n\nห้านาทีครึ่งหลังเจ้าถิ่นเดินหน้าลุย อดัม ซาไล เบียดแนวรับอัซซูรี่ บอลกระดอนออกนอกกรอบ โดมินิค โซบอสซ์ไล ตะบันสวนบอลตรงตัวมือกาวร่างโย่งทีมเยือนเซฟไว้ได้\n\nแต่เพียงสองนาที นิโกโล่ บาเรลล่า ทิ่มบอลไปที่ ไบรอัน คริสตันเต้ ดอดมาทางขวาพร้อมปาดเรียดให้ เฟเดริโก้ ดิมาร์โก้ ชาร์จทางเสาสองพาทีมเยือนขยับห่าง 2-0\n\nแม็กยาร์น่าตีตื้นนาที 55 โดมินิค โซบอสซ์ไล แตะหนีสองแข้งทีมเยือนบอลกลิ้งเข้าทาง โลอิก เนโก หยอดบอลจากขวาข้ามมาเสาสองไม่กี่หลาหน้าประตู คัมลั่ม สไตล์ส ตัวสำรองเจ้าถิ่นโถมโหม่ง จานลุยจิ ดอนนารุมม่า พุ่งปัดสุดเหลื่อเชื่อ\n\nเกมดำเนินถึงนาที 63 คัมลั่ม สไตล์ส รับบอลก่อนยิงหน้ากรอบเขตโทษ แฉลบขา เลโอนาร์โด้ โบนุชชี่ บอลเปลี่ยนทางทว่า จานลุยจิ ดอนนารุมม่า เหนียวหนึบทุบออกหลัง\n\nช่วงท้ายเกมนาที 79 มาร์ติน อดัม แนวรุกที่ถูกส่งลงสนามถูก อเลสซานโดร บาสโตนี่ แข้งสำรองฝั่งทีมเยือนใช้มือผลักหลัง กรรมการฟังสัญญาณวีเออาร์ ก่อนส่ายมือเมินให้จุดโทษแบบค้านสายตาแฟนบอลเจ้าถิ่น\n\nจบเกม อิตาลี แซงซิวแชมป์กลุ่ม บุกสอย ฮังการี 2-0 ลิ่วรองรองชนะเลิศหนที่สองรายการนี้ โดยจะดวล ฮอลแลนด์ ช่วงกลางเดือนมิถุนายนปีหน้า\n\n\n\n\n\nรายชื่อผู้เล่นที่ลงสนาม\n\nฮังการี (3-4-2-1): ปีเตอร์ กูลาชซี่,อดัม ลังก์,วิลลี่ ออร์บาน,อัตติล่า ซาไล,อัตติล่า ฟิโอล่า,อดัม นากี (คัมลั่ม สไตล์ส น.46),อันดราส เชเฟอร์,มิลอส เคอร์เคซ (ดาเนี่ยล กาซดัก น.57),โลอิก เนโก (เบนเดกูซ โบลล่า น.75),โดมินิค โซบอสซ์ไล (ลาสซโล เคลนเฮสเลอร์ น.85),อดัม ซาไล (มาร์ติน อดัม น.75)\n\nอิตาลี (3-5-2): จานลุยจิ ดอนนารุมม่า,ราฟาเอล โตลอย,เลโอนาร์โด้ โบนุชชี่,ฟรานเชสโก้ อแชร์บี้ (อเลสซานโดร บาสโตนี่ น.46),โจวานนี่ ดิ ลอเรนโซ่ (ปาลกวาเล่ มาซซอคชี่ น.90),นิโกโล่ บาเรลล่า,จอร์จินโญ่ (ตอมมาโซ่ โปเบก้า น.72),ไบรอัน คริสตันเต้,เฟเดริโก้ ดิมาร์โก้,จาโคโม่ ราสปาโดรี่ (จานลูก้า สคามาซก้า น.72),วิลเฟร็ด น็อนโต้ (มาโนโล่ กับเบียดินี่ น.65)",
    "เอ็กซิตโพลชี้ ผู้นำพรรคขวาจัด เตรียมนั่งเก้าอี้นายกรัฐมนตรีหญิงคนแรกของอิตาลี": "วันนี้ (26 กันยายน) เอ็กซิตโพลอย่าง Consorzio Opinio Italia / Rai ในอิตาลีชี้ถึงความเป็นไปได้ที่ จอร์เจีย เมโลนี ผู้นำพรรคฝ่ายขวาที่มีแนวคิด National Conservatism อย่างพรรค Brothers of Italy (FDI) จะคว้าชัยในการเลือกตั้งทั่วไปครั้งล่าสุด เตรียมนั่งเก้าอี้นายกรัฐมนตรีหญิงคนแรกของอิตาลี\n\nโดยคาดการณ์ว่า อิตาลีกำลังจะจัดตั้งรัฐบาลที่นำโดยพรรคฝ่ายขวาจัดเป็นครั้งแรก นับตั้งแต่ยุคฟาสซิสต์ของอิตาลีภายใต้การนำโดย เบนิโต มุสโสลินี นายกรัฐมนตรีอิตาลีในช่วงสงครามโลกที่กุมอำนาจทางการเมืองของอิตาลียาวนานกว่า 20 ปี\n\nคาดว่าพรรคของเมโลนีจะได้รับคะแนนเสียงราว 22-26% มีคะแนนนำคู่แข่งคนสำคัญอย่าง เอ็นริโค เล็ตตา จากพรรค Democratic Party อีกทั้งเอ็กซิตโพลยังชี้ว่า พรรคแนวร่วมและพันธมิตรฝ่ายขวาของเธอมีแนวโน้มจะสามารถครองเสียงข้างมากได้จากทั้งสภาสูงและสภาล่างอีกด้วย\n\nเมโลนีส่งสัญญาณรวมพลังประชาชนชาวอิตาลีเป็นหนึ่งเดียว เพื่อจัดการกับปัญหาต่างๆ มากมาย โดยเธอให้คำมั่น พร้อมที่จะเป็นผู้นำของประชาชนทุกคน\n\n“ถ้าเราได้รับเสียงร้องเรียกให้บริหารประเทศนี้ เราจะทำทุกอย่างเพื่อประชาชนชาวอิตาลีทุกคน ด้วยเป้าหมายของการรวมกันเป็นหนึ่งเดียว ยกย่องสิ่งที่จะรวมผู้คนไว้มากกว่าจะแบ่งแยกกัน เราจะไม่ทรยศต่อความไว้ใจของพวกคุณ”\n\nหลายฝ่ายมักกล่าวอ้างว่าเธอ ต่อต้านการเปิดรับผู้อพยพที่ไม่ใช่ชาวยุโรป ไม่สนับสนุนความหลากหลายในมติพหุวัฒนธรรม เกลียดกลัวชาวต่างชาติและชาวมุสลิม โดยเธอสนับสนุน NATO แต่ในขณะเดียวกันก็สนับสนุนการกระชับความสัมพันธ์กับรัสเซีย ก่อนที่สงครามรัสเซีย-ยูเครนจะเปิดฉากขึ้น จนนำไปสู่การปรับเปลี่ยนจุดยืนและประณามการกระทำดังกล่าวในท้ายที่สุด\n\nภาพ: Franco Origlia / Getty Images\n\nอ้างอิง:",
    "\"จาโคโม่ รัสปาโดรี่\" ดาวดวงใหม่ของ \"อิตาลี\"": "",
    "'สิงโตคำราม\" บุกพ่ายอิตาลี 0-1 ร่วงตกชั้นศึกเนชั่นส์ ลีก": "ศึกฟุตบอลยูฟ่า เนชั่นส์ ลีก คืนวันที่ 23 กันยายนที่ผ่านมา เป็นการแข่งขันในนัดที่ 5 เกมที่น่าสนใจในลีก เอ กลุ่ม 3 ขุนพล “อัซซูรี” ทีมชาติอิตาลี เปิดสนามซาน ซีโร่ ต้อนรับการมาเยือนของ “สิงโตคำราม” ทีมชาติอังกฤษ\n\nปรากฎว่าเกมนี้ อิตาลี ทำได้ดีกว่า เป็นฝ่ายเปิดบ้านเฉือนเอาชนะ อังกฤษ 1-0 จากประตูชัยของ จิอาโคโม ราสปาโดรี ในนาทีที่ 68\n\nจากชัยชนะดังกล่าวทำให้ อิตาลี มีเพิ่มเป็น 8 แต้ม จาก 5 นัด รั้งอันดับ 2 ของตาราง ส่วนความพ่ายแพ้ในเกมนี้ทำให้ อังกฤษ มี 2 แต้มจาก 5 นัด ร่วงตกชั้นไปเล่นในลีก บี ฤดูกาลหน้า แน่นอนแล้ว\n\nส่วนผลการแข่งขันอีกหนึ่งคู่ในกลุ่มเดียวกัน “อินทรีเหล็ก” เยอรมนี พลิกล็อกพ่ายคาบ้านให้กับ ฮังการี 0-1",
    "ที่นั่นที่ไหน ใช่ความรักหรือเปล่า! ชาวเน็ตสงสัย “มินนี่-ไฮโซกี้” เช็คอินเที่ยวอิตาลี แต่ละรูปคล้ายสถานที่เดียวกัน": "ที่นั่นที่ไหน ใช่ความรักหรือเปล่า! ชาวเน็ตสงสัย “มินนี่-ไฮโซกี้” เช็คอินเที่ยวอิตาลี แต่ละรูปคล้ายสถานที่เดียวกัน\n\nเพราะต่างคนต่างโสดตอนนี้ก็เลยถูกชาวเน็ตสงสัยกันใหญ่ว่ากำลังแอบกุ๊บกิ๊กกันอยู่หรือเปล่า สำหรับนักแสดงสาว “มินนี่ ภัณฑิรา” กับ “ไฮโซกี้ สราวุธ” นักธุรกิจหนุ่มหมื่นล้าน เจ้าของเพนเฮาส์สุดหรูใจกลางเมืองมูลค่า 500 ล้านบาท\n\nล่าสุด “มินนี่- ไฮโซกี้” ได้บังเอิญไปเที่ยวและเช็คอินสถานที่เที่ยวเป็นประเทศอิตาลี แถมแต่ละภาพก็ดูจะคล้ายกันมากๆ ไม่ว่าจะเป็นสถาปัตยกรรมสุดคลาสสิกยอดนิยม นั่งล่องเรือที่เวนิสก็มี บอกเลยว่าถึงจะยังไม่มีภาพคู่มาให้เห็นกันแบบจะๆ หรือเต็มตา แต่ชาว TikTok ก็พากันนำภาพต่างๆมาเทียบแบบช็อคต่อช็อคกันเลยจ้า\n\nนอกจากนี้ถ้าไปส่องในไอจีของ “ไฮโซกี้” จะมีอยู่ภาพนึงที่นั่งอยู่ในร้านอาหารแล้วมีมือของผู้ชายกับผู้หญิงถือแก้วแชมเปญชนกันอีกด้วย แค่นั้นไม่พอชาวเน็ตยังสังเกตุว่า “มินนี่” ยังใส่เสื้อผ้าแบรนด์เวอซาเช่ซึ่งเป็นแบรนด์โปรของ “ไฮโซกี้” อีกด้วย\n\nซึ่งทั้งหมดนี้เป็นแค่การคาดเดาไปต่างๆนานาของชาวเน็ตเท่านั้น ว่าแต่ความสัมพันธ์ของ “มินนี่-ไฮโซกี้” จะใช่อย่างที่ชาวเน็ตคิดมั้ย คงต้องรอทั้งคู่ออกมาเฉลยอีกทีแล้วคะ",
    "สิงโตช็อกตกชั้น! อังกฤษ บุกพ่าย อิตาลี จมบ๊วยกลุ่ม การันตีหล่นชั้น เนชั่นส์ ลีก": "โรแบร์โต้ มันชินี่ เทรนเนอร์ของทัพ อัซซูร์รี่ ชวดพาทีมไปลุยบอลโลก 2022 ปลายปีนี้ที่กาตาร์ นัดนี้ปรับทัพหลายตำแหน่ง แนวรุกส่ง จานลูก้า สกามัคก้า หัวหอกของ เวสต์แฮม ยืนล่าตาข่ายคู่กับ จาโคโม่ ราสปาโดรี่\n\nฟุตบอล ยูฟ่า เนชั่นส์ ลีก เมื่อคืนวันศุกร์ที่ 23 กันยายนที่ผ่านมา เป็นนัดที่ 5 ของ ลีก เอ กลุ่ม 3 ระหว่าง อิตาลี อันดับ 3 เปิด ซาน ซิโร่ รับการมาเยือนของ อังกฤษ บ๊วยของกลุ่มที่ยังไม่ชนะทีมใด\n\nส่วนทางฝั่ง \"สิงโตคำราม\" ของ แกเร็ธ เซาธ์เกต ต้องหาชัยชนะนัดแรกให้ได้ นัดนี้ส่ง แฮร์รี่ แม็กไกวร์ ยืนคุมหลัง มี รีซ เจมส์ และบูคาโย่ ซาก้า เล่นวิงแบ็ค ส่วนแนวรุกด้านบนเป็น ราฮีม สเตอร์ลิง, ฟิล โฟเด้น และแฮร์รี่ เคน\n\nออกสตาร์ทเกมครึ่งแรก เจ้าบ้านบุกกดดันอย่างหนัก และไม่ถึง 5 นาทีแรก เกือบชิงขึ้นนำไปก่อนหลัง เฟเดริโก้ ดิมาร์โก้ ครอสบอลมาเสาไกลให้ จานลูก้า สกามัคก้า เทกตัวเหนือกว่า แม็กไกวร์ โขกมุมแคบแต่ดีที่ไปติด นิค โพ๊พ ก่อนที่แม็กไกวร์จะเคลียร์ออกหลังอีกที\n\nนาที 11 ทีมชาติอังกฤษ ได้ลุ้นบ้างจากจังหวะต่อเนื่องของลูกฟรีคิก โฟเด้น ตักบอลยาวมาในกรอบให้ แฮร์รี่ แม็กไกวร์ เบียดขึ้นโขกแต่บอลยังเบาและไปตรงตัว ดอนนารุมม่า\n\nเกมผ่านไปครึ่งชั่วโมง ทั้งสองทีมยังหาโอกาสเข้าไปส่องแบบเน้นๆ ไม่ได้เลย\n\nนาที 35 รีซ เจมส์ เก็บบอลจากนอกกรอบก่อนหวดด้วยขวาเข้าไปบอลพุ่งไปติดบล็อคก่อนออกหลังไป จากนั้นอีกสองนาที จู๊ด เบลลิงแฮม ได้วอลเลย์จากนอกกรอบ แต่บอลก็ยังเบาไปเข้ามือ จานลุยจิ ดอนนารุมม่า\n\nจบครึ่งแรก ยังทำอะไรกันไม่ได้ เสมอแบบไร้สกอร์ 0-0\n\nครึ่งหลัง นาที 48 ราฮีม สเตอร์ลิง เรียกฟรีคิกกว่า 20 หลาให้ทัพสิงโตคำราม ทว่า รีซ เจมส์ ดันวิ่งมาซัดเหินคานออกไปแบบหมดลุ้น\n\nนาที 68 กลายเป็นเจ้าบ้าน อิตาลี ที่ขยับขึ้นนำ อังกฤษ 1-0 จากจังหวะเข้าทำอันสุดสวยเริ่มจาก เลโอนาร์โด้ โบนุชชี่ วางตัดหลังแนวรับให้ จาโคโม่ ราสปาโดรี่ ดูดบอลลงอย่างเนียนก่อนพลิกหลบ ไคล์ วอร์คเกอร์ แล้วซัดเต็มแรงด้วยขวาบอลพุ่งเสียบมุมตาข่ายอย่างสวยงาม\n\nนาที 77 \"สิงโตคำราม\" บุกอย่างหนัก และได้ลุ้นจากจังหวะที่ เคน ซัดมุมแคบแต่ยังไม่ผ่านมือ ดอนนารุมม่า แม้จะซ้ำอีกทีแต่ก็ยังโดน ดอนนารุมม่า ปัดออกมา\n\nนาที 85 เจ้าบ้านเกือบนำห่างหลัง มาโนโล่ กับเบียดินี่ หลุดเข้าไปซัดด้วยซ้ายแต่บอลยังไปติดขา นิค โพ๊พ ช่วยทัพสิงโตไว้ได้\n\nและถัดมาไม่ถึงนาที ทัพ ทรี ไลออนส์ เกือบเสียเม็ดสองอีก คราวนี้ เฟเดริโก้ ดิมาร์โก้ ได้บอลทางซ้ายก่อนซัดเน้นๆ แต่ยังพุ่งไปชนโคนเสาอย่างน่าเสียดาย\n\nจบเกม อิตาลี ชนะ อังกฤษ 1-0 คว้าชัยนัดที่สอง มีเพิ่มเป็น 8 คะแนนขึ้นรองฝูง ส่วนทัพ สิงโตคำราม ยังไม่ชนะใครเลยมีสองคะแนน จมบ๊วยของกลุ่ม พร้อมการันตีหล่นตกชั้้นไปเล่นใน เนชั่นส์ ลีก ลีก บี ฤดูกาลหน้าแน่นอนแล้ว\n\nรายชื่อผู้เล่นทั้งสองทีม\n\nอิตาลี (3-5-2) : จานลุยจิ ดอนนารุมม่า - ราฟาแอล โตลอย, เลโอนาร์โด้ โบนุชชี่, ฟรานเชสโก้ อแซร์บี้ - โจวานนี่ ดิ ลอเรนโซ่, จอร์จินโญ่ (เอแมร์ซอน น.89), นิโกโล่ บาเรลล่า (ตอมมาโซ่ โปเบก้า น.63), ไบรอัน คริสตันเต้, เฟเดริโก้ ดิมาร์โก้ (ดาวิเด้ ฟราตเตซี่ น.89) - จานลูก้า สกามัคก้า (วิลฟรีด กอนโต น.63), จาโคโม่ ราสปาโดรี่ (มาโนโล่ กับเบียดินี่ น.81)\n\nเทรนเนอร์ : โรแบร์โต้ มันชินี่\n\nอังกฤษ (3-4-2-1) : นิค โพ๊พ - ไคล์ วอร์คเกอร์ (ลุค ชอว์ น.72), เอริก ดายเออร์, แฮร์รี่ แม็กไกวร์ - รีซ เจมส์, จู๊ด เบลลิงแฮม, ดีแคลน ไรซ์, บูคาโย่ ซาก้า (แจ็ค กรีลิช น.71) - ฟิล โฟเด้น, ราฮีม สเตอร์ลิง - แฮร์รี่ เคน\n\nเทรนเนอร์ : แกเร็ธ เซาธ์เกต",
    "5 นัดไม่ชนะใคร \"ทีมชาติอังกฤษ\" บุกพ่าย \"อิตาลี\" ตกชั้นยูฟ่า เนชันส์ ลีก": "\"สิงโตคำราม\" ทีมชาติอังกฤษ พลาดท่าบุกมาแพ้ ทีมชาติอิตาลี ในศึกยูฟ่า เนชันส์ ลีก ลีกเอ เมื่อคืนที่ผ่านมา ทำให้ตกชั้นสู่ลีกบีในฤดูกาลหน้าแน่นอนแล้ว\n\nการแข่งขันฟุตบอล ยูฟ่า เนชันส์ ลีก ลีกเอ กลุ่ม 3 ประจำวันศุกร์ที่ 23 ก.ย. 65 คู่ที่น่าสนใจ \"อัซซูรี\" ทีมชาติอิตาลี เปิดสนามซานซิโร รับการมาเยือนของ \"สิงโตคำราม\" ทีมชาติอังกฤษ\n\nเปิดฉากครึ่งแรกมาแค่ 5 นาที อิตาลี เกือบขึ้นนำ เมื่อ เฟเดริโก ดิมาร์โก เปิดบอลจากฝั่งซ้ายเลยไปถึง จานลูกา สกามัคกา ได้ขึ้นโหม่งแต่ติดเซฟ นิค โป๊ป\n\nจากนั้นนาทีที่ 6 อิตาลี ได้ลุ้นอีกครั้ง จากจังหวะที่ จานลูกา สกามัคกา ตั้งป้อมยิงไกลด้วยขวา บอลพุ่งหลุดกรอบออกไป และในนาทีที่ 12 โอกาสของอังกฤษ เมื่อ แฮร์รี แม็คไกวร์ ได้โหม่งในเขตโทษ แต่ก็เบาเกินไป จิอันลุยจิ ดอนนารุมมา รับได้สบาย\n\nถึงนาทีที่ 42 แฮร์รี เคน ของอังกฤษ ของลองยิงไกล บอลพุ่งแรง แต่ข้ามคานออกไป แล้วก็จบครึ่งแรก ทีมชาติอิตาลี ยังเสมอ ทีมชาติอังกฤษ อยู่ 0-0\n\nกลับมาเล่นต่อครึ่งหลัง นาทีที่ 57 อิตาลี น่าขึ้นนำสุดๆ เฟเดริโก ดิมาร์โก หลุดมาในเขตโทษฝั่งซ้ายก่อนผ่านบอลเรียดเข้ากลาง นิโคโล บาเรลลา ปรี่มาชาร์จเน้นๆ บอลหลุดเสาสองไปอย่างน่าเสียดาย\n\nจากนั้นนาทีที่ 68 แฟนเจ้าถิ่นได้เอกันลั่นสนาม เมื่อ อิตาลี มาได้ประตูขึ้นนำ 1-0 จากจังหวะที่ จาโคโม ราสปาดอรี ซัดด้วยขวาในเขตโทษ บอลพุ่งเข้าไปอย่างสวยงาม\n\nช่วงเวลาที่เหลือทั้งสองทีมทำอะไรกันเพิ่มไม่ได้ จบเกม ทีมชาติอังกฤษ บุกมาแพ้ ทีมชาติอิตาลี ไป 0-1 ทำให้ อังกฤษ ลงเล่นมา 5 นัด ยังไม่ชนะใคร มีแค่ 2 คะแนนเท่าเดิม จมบ๊วยกลุ่ม ตกชั้นลงไปเล่นลีก บี ในฤดูกาลหน้าแน่นอนแล้ว ส่วน อิตาลี เก็บเพิ่มเป็น 8 คะแนน อยู่อันดับ 2 ของกลุ่ม\n\nรายชื่อ 11 ตัวจริงของทั้ง 2 ทีม\n\nอิตาลี: จิอันลุยจิ ดอนนารุมมา (GK), ราฟาแอล โตลอย, เลโอนาร์โด โบนุชชี, ฟรานเชสโก อแซร์บี, โจวานนี ดิ ลอเรนโซ, จอร์จินโญ, นิโคโล บาเรลลา, ไบรอัน คริสตันเต, เฟเดริโก ดิมาร์โก, จานลูกา สกามัคกา และ จาโคโม ราสปาโดรี",
    "ร่วมงานแฟชั่นโชว์ที่อิตาลี \"ใหม่ ดาวิกา\" ทำฮือฮาแต่งลุคแด๊ดดี้หล่อเฟี้ยวเกี่ยวหัวใจสาวๆ": "",
    "ธุรกิจอิตาลีนับแสน จ่อปิดตัว เหตุทนแบกค่าพลังงานไม่ไหว": "นายคาร์โล ซังกอลลี หัวหน้าสมาคมธุรกิจของอิตาลี กล่าวกับหนังสือพิมพ์คอร์เรียเร เดลลา เซรา สื่อดังรายใหญ่ของอิตาลีว่า ระหว่างนี้จนถึงครึ่งแรกของปี 2023 ธุรกิจขนาดเล็กและขนาดกลาง อย่างน้อย 120,000 แห่ง ของภาคบริการจะตกอยู่ในความเสี่ยงที่จะต้องปิดตัว มีหลายบริษัทกำลังจัดโครงสร้างใหม่หรือลดการบริการลง สถานการณ์ดังกล่าวอาจทำให้มีคนตกงานถึง 370,000 คน ซึ่งการประมาณการครั้งนี้ ยังไม่ได้นับรวมไปถึงบริษัทใหญ่ๆด้วยเลย\n\nซังกอลลี กล่าวต่อว่า ราคาพลังงานในอิตาลีสูงกว่าประเทศอื่นๆมาก สิ่งนี้ได้สร้างความตึงเครียดให้กับธุรกิจขนาดเล็กและขนาดกลาง ในแง่ของค่าใช้จ่ายด้านพลังงาน โรงแรม บาร์ ร้านอาหาร และร้านค้าในอิตาลี ต้องจ่ายบิลในปีนี้เพิ่มขึ้น 40-60 เปอร์เซ็นต์ ซึ่งมากกว่าเยอรมนีและฝรั่งเศสถึง 3 เท่า\n\nซังกอลลีชี้ว่า วิกฤตด้านพลังงานครั้งนี้ อาจนับเป็นผลกระทบขั้นสุดท้ายของหลายธุรกิจ ที่ได้รับผลกระทบจากการระบาดใหญ่ของโควิด-19 มาก่อนหน้านี้ ทั้งนี้ ซังกอลลีได้เรียกร้องให้ทางการ นำมาตรการสนับสนุนบางอย่าง ที่เคยใช้ระหว่างการระบาดใหญ่ กลับมาใช้อีกครั้ง เนื่องจากขณะนี้ อิตาลีกำลังต้องการการปฏิรูปและการลงทุนที่ดี ที่จะทำให้อิตาลีมีสภาพที่คล่องขึ้น\n\nปัจจุบัน อิตาลีกำลังต่อสู้กับอัตราเงินเฟ้อที่สูงเป็นประวัติการณ์ อัตราเงินเฟ้อประจำปีในประเทศสูงถึง 8.4 เปอร์เซ็นต์ ในเดือนสิงหาคม โดยปัจจัยหลักมาจากเรื่องต้นทุนพลังงานที่สูงขึ้น เนื่องจากพลังงานของอิตาลีทั้งหมด ต้องมีการนำเข้าถึง 75 เปอร์เซ็นต์ และจากการสำรวจเมื่อไม่นานมานี้พบว่า ชาวอิตาลีกำลังประสบปัญหาชีวิตจนไม่สามารถชำระค่าพลังงานได้ถึงกว่า 70 เปอร์เซ็นต์ และ 9 ใน 10 วางแผนงดการใช้จ่ายด้านอื่นๆทั้งหมด เพื่อมาเน้นที่การจ่ายค่าพลังงานโดยเฉพาะ",
    "อิตาลีออกมาตรการประหยัดพลังงาน ลดการใช้ฮีตเตอร์ - สำรองก๊าซในหน้าหนาว": "ประเด็นประหยัดพลังงานถือเป็นสิ่งที่ทั่วโลกกำลังให้ความสำคัญ เพราะปัจจัยหลายๆอย่างที่เกิดขึ้นบนโลกใบนี้ ทำให้เกิดความสุ่มเสี่ยงที่จะต้องเจอภาวะวิกฤตพลังงาน โดยล่าสุด อิตาลี หนึ่งในประเทศยุโรป กำลังจะออกมาตรการ Keep The World ด้วยการประหยัดพลังงาน เตรียมลดการใช้ฮีตเตอร์ และสำรองก๊าซรับหน้าหนาว\n\n\n\nสำหรับ ประเทศอิตาลี นำเข้าก๊าซจากรัสเซียประมาณ 40% ก่อนสงครามรัสเซีย - ยูเครน จะเริ่มต้นขึ้นในช่วงปลายเดือนกุมภาพันธ์ 2022 แต่รัฐบาลอิตาลีก็ดำเนินการอย่างรวดเร็วในการแก้ปัญหาเรื่องนี้ โดยอิตาลีพยายามมองหาการจัดหาพลังงานทางเลือกอื่น และลดการพึ่งพาก๊าซจากรัสเซีย\n\n",
    "อิตาลี VS อังกฤษ : พรีวิว ฟุตบอลยูฟ่า เนชั่นส์ ลีก 2022/23 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022/23 รอบแบ่งกลุ่ม ลีกเอ กลุ่ม 3\n\nแมตช์การแข่งขัน : อิตาลี VS อังกฤษ\n\nวัน/เวลาแข่งขัน : คืน วันศุกร์ที่ 23 กันยายน 2565 เวลา 01.45 น.\n\nสนาม : ซาน ซิโร่ / จูเซปเป้ เมอัซซ่า\n\nซาน ซิโร่ / จูเซปเป้ เมอัซซ่า ถ่ายทอดสด : UEFA.tv\n\nสภาพความพร้อม อิตาลี\n\n\"อัซซูรี่\" ทีมชาติอิตาลี แชมป์ยูโร 2020 และทีมอันดับ 3 ของศึก ยูฟ่า เนชั่นส์ ลีก เมื่อซีซั่นก่อน พลาดท่าชวดคว้าตั๋วฟุตบอลโลก 2022 ไปแบบพลิกล็อกช็อกโลก ก่อนจะลงแข่งในรายการนี้ ด้วยการชนะ 1 เสมอ 2 แพ้ 1 ใน 4 นัดแรก โดยเกมนัดล่าสุด คือการบุกไปพ่ายให้กับ เยอรมนี ถึง 2-5 เมื่อกลางเดือนมิถุนายน ทำให้ตอนนี้มี 5 แต้ม รั้งอันดับ 3 ของกลุ่ม ตามหลังจ่าฝูง 2 แต้ม\n\nสำหรับสภาพความพร้อมของทีมในเกมนี้ โรแบร์โต้ มันชินี่ จะไม่มี มาร์โก แวร์รัตติ, ลอเรนโซ่ เปลเลกรินี่ และ มัตเตโอ โปลิตาโน่ ที่มีอาการบาดเจ็บ และถอนตัวจากทีมไปแล้ว ส่วนแกนหลักที่เหลือ ยังคงฟิตสมบูรณ์ พร้อมลงสนามทั้งหมด\n\nโดยเกมนี้เจ้าถิ่นจะมาในแผน 3-5-2 แผงหลัง 3 คน ประกอบด้วย ราฟาเอล โตลอย, เลโอนาร์โด้ โบนุชชี่ และ อเลสซานโดร บาสโตนี่ วิงแบ็ก 2 ฝั่งใช้ โจวานนี่ ดิ ลอเรนโซ่ กับ เอแมร์ซอน ปัลมิเอรี่ เติมเกมทางริมเส้น ส่วนมิดฟิลด์ 3 คน ส่ง ซานโดร โตนาลี่, จอร์จินโญ่ และ นิโกโล่ บาเรลล่า ลงประสานงานกัน โดยมี จาโคโม่ ราสปาโดรี่ กับ ชิโร่ อิมโมบิเล่ เป็นตัวจบสกอร์\n\nสภาพความพร้อม อังกฤษ\n\nส่วนผู้มาเยือนอย่าง \"สิงโตคำราม\" ทีมชาติอังกฤษ ทำผลงานในรายการนี้ได้อย่างน่าผิดหวัง หลังเสมอ 2 แพ้ 2 ยังไม่ชนะใครเลยใน 4 นัดแรก โดยเกมนัดล่าสุด คือการเปิดบ้านพ่ายให้กับ ฮังการี ไปแบบเละเทะถึง 0-4 เมื่อกลางเดือนมิถุนายน ทำให้ตอนนี้มีเพียง 2 แต้ม รั้งบ๊วยของกลุ่ม จึงต้องดิ้นรนหนีตกชั้นใน 2 นัดสุดท้าย\n\nสำหรับสภาพความพร้อมของทีมในเกมนี้ แกเร็ธ เซาธ์เกต จะหมดสิทธิ์ใช้งาน จอร์แดน พิคฟอร์ด กับ คัลวิน ฟิลลิปส์ ที่บาดเจ็บ จนไม่มีชื่อติดทีมชุดนี้ รวมไปถึง เจดอน ซานโช่ ที่ไม่ถูกเรียกตัวเช่นกัน ขณะที่ ไคล์ วอล์คเกอร์ กับ จอร์แดน เฮนเดอร์สัน ยังต้องรอเช็กสภาพความฟิต ก่อนลงสนาม\n\nคาดว่าทีมเยือนจะใช้ระบบ 3-4-3 แนวรับ 3 คน ประกอบด้วย จอห์น สโตนส์, เอริค ดายเออร์ และ แฮร์รี่ แม็กไกวร์ พร้อมมี รีซ เจมส์ กับ คีแรน ทริปเปียร์ เป็นวิงแบ็ก 2 ข้าง ส่วนมิดฟิลด์คู่กลางส่ง เดแคลน ไรซ์ ลงคุมเกมร่วมกับ จู๊ด เบลลิงแฮม ขณะที่แนวรุกใช้ ราฮีม สเตอร์ลิง, แฮร์รี่ เคน และ เมสัน เมาท์ เป็นสามประสานในแดนหน้า\n\nรายชื่อ 11 ผู้เล่นที่คาดว่าจะลงสนาม\n\nอิตาลี : จานลุยจิ ดอนนารุมม่า (GK), ราฟาเอล โตลอย, เลโอนาร์โด้ โบนุชชี่, อเลสซานโดร บาสโตนี่, โจวานนี่ ดิ ลอเรนโซ่, ซานโดร โตนาลี่, จอร์จินโญ่, นิโกโล่ บาเรลล่า, เอแมร์ซอน ปัลมิเอรี่, จาโคโม่ ราสปาโดรี่, ชิโร่ อิมโมบิเล่\n\nอังกฤษ : อารอน แรมส์เดล (GK), จอห์น สโตนส์, เอริค ดายเออร์, แฮร์รี่ แม็กไกวร์, รีซ เจมส์, จู๊ด เบลลิงแฮม, เดแคลน ไรซ์, คีแรน ทริปเปียร์, ราฮีม สเตอร์ลิง, แฮร์รี่ เคน, เมสัน เมาท์\n\nฟอร์มการเล่น 5 นัดหลังสุด\n\nอิตาลี\n\n14/06/22 แพ้ เยอรมนี 2-5 (เยือน) ยูฟ่า เนชั่นส์ ลีก\n\n11/06/22 เสมอ อังกฤษ 0-0 (เยือน) ยูฟ่า เนชั่นส์ ลีก\n\n07/06/22 ชนะ ฮังการี 2-1 (เหย้า) ยูฟ่า เนชั่นส์ ลีก\n\n04/06/22 เสมอ เยอรมนี 1-1 (เหย้า) ยูฟ่า เนชั่นส์ ลีก\n\n01/06/22 แพ้ อาร์เจนตินา 0-3 (สนามกลาง) ฟินาลิสซิมา 2022\n\nอังกฤษ\n\n14/06/22 แพ้ ฮังการี 0-4 (เหย้า) ยูฟ่า เนชั่นส์ ลีก\n\n11/06/22 เสมอ อิตาลี 0-0 (เหย้า) ยูฟ่า เนชั่นส์ ลีก\n\n07/06/22 เสมอ เยอรมนี 1-1 (เยือน) ยูฟ่า เนชั่นส์ ลีก\n\n04/06/22 แพ้ ฮังการี 0-1 (เยือน) ยูฟ่า เนชั่นส์ ลีก\n\n29/03/22 ชนะ ไอวอรี่ โคสต์ 3-0 (เหย้า) กระชับมิตร\n\nผลงานการพบกัน 5 นัดหลังสุด\n\n11/06/22 อังกฤษ 0-0 อิตาลี (ยูฟ่า เนชั่นส์ ลีก)\n\n11/07/21 อิตาลี 1-1 (จุดโทษ 3-2) อังกฤษ (ยูโร 2020)\n\n27/03/18 อังกฤษ 1-1 อิตาลี (กระชับมิตร)\n\n31/03/15 อิตาลี 1-1 อังกฤษ (กระชับมิตร)\n\n14/06/14 อังกฤษ 1-2 อิตาลี (ฟุตบอลโลก 2014)\n\nบทวิเคราะห์\n\nการ \"รีแมตช์\" คู่ชิงชนะเลิศของศึกยูโร 2020 ครั้งนี้ จะมีความสำคัญเป็นอย่างยิ่งต่อทั้ง 2 ทีม โดยเจ้าถิ่นจะต้องพยายามคว้า 3 แต้มให้ได้ เพื่อลุ้นเข้ารอบต่อไปในนัดสุดท้าย ขณะที่ทีมเยือนอย่าง สิงโตคำราม กำลังตกอยู่ในสถานการณ์ \"หลังพิงฝา\" และจำเป็นจะต้องคว้าชัยให้ได้เช่นกัน เพื่อความอยู่รอด เพราะหากว่าพวกเขาแพ้ในนัดนี้ ก็จะตกชั้นลงไปเล่นในลีกบีทันที\n\nทั้งนี้ หากเปรียบเทียบศักยภาพของขุมกำลัง รวมทั้งสถิติการพบกันในช่วงหลัง คงต้องบอกว่า สูสีใกล้เคียงกันมาก โดย 4 นัดหลังที่พบกัน จบลงด้วยผลเสมอในเวลาปกติทั้งหมด ทำให้คาดว่าเกมนี้ทั้ง 2 ทีม จะจัดผู้เล่นชุดที่ดีที่สุดลงสนาม และคงจะเปิดเกมสู้กันอย่างสนุกดุเดือดเป็นแน่ แต่ทว่า สุดท้ายยังเชื่อว่า อังกฤษ ที่กำลังตกที่นั่งลำบาก น่าจะมีโอกาสบุกไปเฉือนคว้าชัยเป็นนัดแรกได้สำเร็จ แบบต้องลุ้นกันจนถึงนาทีสุดท้าย\n\nสกอร์ที่คาด\n\nอิตาลี 1-2 อังกฤษ\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "อิตาลี VS อังกฤษ วิเคราะห์ก่อนเกมบิ๊กแมตซ์ ศึกเนชั่นลีก กลุ่ม 3 คืนวันศุกร์นี้": "",
    "เอาที่สบายใจ \"เซาธ์เกต\" ชมแข้งอังกฤษเล่นดีมาก เกมบุกแพ้อิตาลี-ชี้สถิติเหนือกว่าหลายด้าน": "วันที่ 24 ก.ย. 65 ควันหลงการแข่งขันฟุตบอล ยูฟ่า เนชันส์ ลีก ลีกเอ กลุ่ม 3 เมื่อคืนวันศุกร์ที่ผ่านมาซึ่ง \"สิงโตคำราม\" ทีมชาติอังกฤษ พลาดท่าบุกมาแพ้ ทีมชาติอิตาลี ที่สนามซานซิโร ทำให้ อังกฤษ ลงเล่นมา 5 นัด ยังไม่ชนะใคร มีแค่ 2 คะแนนเท่าเดิม จมบ๊วยกลุ่ม ตกชั้นลงไปเล่นลีก บี ในฤดูกาลหน้าแน่นอนแล้ว\n\nแกเรธ เซาธ์เกต ผู้จัดการทีมชาติอังกฤษให้สัมภาษณ์หลังเกมว่า \"มันยากที่จะวิจารณ์ฟอร์มการเล่นของเรา มันยากที่จะพูดจริงๆ ว่าทำไมเราถึงทำประตูไม่ได้ เพราะผมคิดว่าเราพาบอลเข้าไปในพื้นที่ที่เหมาะสมได้หลายครั้ง แต่จังหวะสุดท้ายเราทำได้ไม่ดีพอ เราครองบอลมากกว่า โอกาสยิงมากกว่า ยิงตรงกรอบมากกว่า",
    "ผลบอลยูฟ่า เนชันส์ ลีก อิตาลี เฉือนชนะ อังกฤษ ,เยอรมนี พ่าย ฮังการี": "การแข่งขันฟุตบอลยูฟ่า เนชันส์ ลีก คืนวันศุกร์มีบิ๊กแมตซ์ที่น่าสนใจใน ลีก เอ กลุ่ม 3 อิตาลีเปิดบ้านรับการมาเยือนของ อังกฤษ โดยสถานการณ์ของทั้ง 2 ทีมอยู่อันดับบ๊วยและรองบ๊วย ในส่วนของสิงโตคำราม ลงสนาม 4 นัดยังไม่ชนะ เก็บได้ 2 แต้ม ส่วนทัพอัซซูรี ลงสนาม 4 นัด ชนะ 1 แพ้ 1 เสมอ 2 มี 5 แต้ม\n\nส่วนอีกคู่ที่น่าสนใจในกลุ่มนี้ ฮังการี จ่าฝูงมี 7 แต้มไปเยือนอินทรีเหล็ก เยอรมนี รองอันดับ 2 ที่มี 6 แต้ม แฟนบอลสามารถเช็คโปรแกรมการแข่งขันในคู่อื่นๆ พร้อมทั้งรับชมการถ่ายทอดสดผ่านช่อง UEFA.tv (คลิกดูบอลสดที่นี่)\n\n",
    "‘จอร์เจีย เมโลนี’ ผู้นำพรรคขวาจัด จ่อขึ้นแท่นนายกฯหญิงคนแรกของอิตาลี": "‘จอร์เจีย เมโลนี’ ผู้นำพรรคขวาจัด จ่อขึ้นแท่นนายกฯหญิงคนแรกของอิตาลี\n\nสำนักข่าวเอเอฟพีรายงานเมื่อวันที่ 26 กันยายนว่า นางจอร์เจีย เมโลนี ผู้นำฝ่ายขวาจัดวัย 45 ปี แห่งพรรคชาตินิยม “พี่น้องแห่งอิตาลี” ประกาศในวันเดียวกันนั้นว่า ตนพร้อมที่จะบริหารบ้านเมืองให้แก่ “ชาวอิตาลีทุกคน” หลังจากที่เธอนำพรรคเอาชนะการเลือกตั้งทั่วไปของอิตาลีที่มีขึ้นในวันก่อนหน้า ด้วยนโยบายประชานิยมตามวาทกรรม “ยุโรปแห่งประชาชาติ” และคำขวัญชาตินิยม “พระเจ้า ประเทศ และครอบครัว” ส่งผลให้เธอจ่อขึ้นแท่นนายกรัฐมนตรีหญิงคนแรกของประเทศ ในขณะที่รัฐบาลใหม่ภายใต้การนำของเธอจะถือว่าเป็นรัฐบาลฝ่ายขวาจัดที่บริหารอิตาลีนับตั้งแต่สมัยสงครามโลกครั้งที่ 2\n\nตามการคาดการณ์ผลการเลือกตั้ง 1 ใน 4 ของชาวอิตาลีลงคะแนนเสียงให้กับนางเมลีในการเลือกตั้งเมื่อวันที่ 25 กันยายน ขณะที่นางเมโลนีมีคะแนนนิยมนำมาในการสำรวจความคิดเห็นประชาชนหลังจากนายมาริโอ ดรากี นายกรัฐมนตรีในขณะนั้นประกาศให้มีการเลือกตั้งก่อนกำหนดในเดือนกรกฎาคมที่ผ่านมา\n\nอย่างไรก็ดี นางเมโลนีจะต้องทำให้ประชาชนที่ยังคงกังขาต่อการขาดประสบการณ์และอดีตที่สุดโต่งของเธอมั่นใจให้ได้ ในช่วงเวลาที่อิตาลีกำลังประสบปัญหาเงินเฟ้อ วิกฤตการณ์พลังงาน และสงครามรัสเซีย-ยูเครน อีกทั้งเธอจะต้องรับมือกับความท้าทายในการสร้างรัฐบาลที่มั่นคงในบรรยากาศการเมืองของอิตาลีที่ค่อนข้างไม่เสถียร\n\nทั้งนี้ คู่แข่งตำแหน่งนายกรัฐมนตรีจากฝ่ายขวา อย่างมัตเตโอ ซัลวินี และซิลวิโอ แบร์ลุสโคนี มีคะแนนนิยมตามหลังนางเมโลนี แต่จากการคาดการณ์ ผู้นำฝ่ายขวามีโอกาสที่จะชนะเก้าอี้ในสภาราว 43% เพียงพอที่จะกุมเสียงข้างมากในรัฐสภาอิตาลี ซึ่งก็ต้องรอผลการนับคะแนนเสียงเลือกตั้งทั้งหมดภายหลังในวันเดียวกันนี้",
    "ใจเย็นครับพี่! เดล ปิเอโรวิเคราะห์เกมอิตาลี-อังกฤษ “ไรท์-ฟิลิลิปส์” เล่นได้ดีมาก (มีคลิป)": "อเลสซานโดร เดล ปิเอโร อดีตกองหน้าของ ยูเวนตุส วิเคราะห์เกมที่ อิตาลี พบ อังกฤษ โดยเผลอยกย่องคิดว่า ฌอน ไรท์-ฟิลลิปส์ ลงสนามในเกมนี้\n\nทัพอัซซูรี ได้ประตูในครึ่งหลังจาก จาโคโม ราสปาโดรี กองหน้าของ นาโปลี พาทีมเอาชนะ 1-0 ส่งทัพ สิงโตคำราม ตกชั้นจากยูฟ่า เนชั่นส์ ลีก ลีก A เรียบร้อย\n\nแม้ว่า อังกฤษ จะมีเกมไม่ดีนัก แต่ว่าหลังจบเกม เดล ปิเอโร พูดถึงข้อดีของทีมเยือนในเกมนี้ พร้อมเผลอพูดว่า ไรท์-ฟิลลิปส์ อดีตดาวเตะแมนเชสเตอร์ ซิตี้ ที่รีไทร์ไปในปี 2017 และไม่ได้ลงสนามให้ทีมชาติตั้งแต่ปี 2010 ว่าลงเล่นในเกมนี้ด้วย\n\n“ตลอดทั้งเกมอังกฤษเล่นเพรสซิงสูงได้ดีมาก ๆ พวกเขามีโอกาสใกล้เคียงอยู่หลายครั้ง โดยเฉพาะอย่างยิ่งในตอนที่ ไรท์-ฟิลลิปส์ พาบอลขึ้นมา”\n\nทำให้แฟนบอลต่างประหลาดใจ และพากันวิเคราะห์ว่าเขาอาจจำสับสนระหว่าง ราฮีม สเตอร์ลิง หรือ บูกาโย ซาก้า",
    "จับตาความสัมพันธ์! นางเอกดัง ควงไฮโซหมื่นล้าน เที่ยวอิตาลีจริงหรือ?": "ทำเอาบรรดาชาวเน็ตจับตาความสัมพันธ์ เเอบลุ้นจะใช่คู่รักคู่ใหม่ของวงการบันเทิงหรือไม่ เพราะเมื่อไม่นานมานี้ มีผู้ใช้ TIKTOK รายหนึ่งได้ออกมาโพสต์คลิป ของ ไฮโซกี้ สราวุธ กับนักแสดงสาว มินนี่ ภัณฑิรา เพราะดูเหมือนว่าทั้งคู่นั้นจะไปเที่ยวด้วยกันที่อิตาลี เเละถึงเเม้ว่าจะไม่มีรูปคู่ออกมาให้ได้เห็นกันนั้นเเต่ภาพมุมต่างๆ ที่ถ่ายออกมาเป็นสถานที่เดียวกันเกือบทั้งหมด\n\nเเละชาวเน็ตได้รวบรวมภาพต่างๆตั้งเเต่ทั้งคู่นั้นอยู่บนเครื่องเเละในส่วนของมินนี่ได้ถ่ายรูปกับมือหนุ่มปริศนา นอกจากนี้ยังมีภาพล่องเรือนชมบรรยากาศที่เมืองเวนิส เอาเป็นว่าจะใช่อย่างที่ทุกคนคิดไว้หรือไม่ต้องมารอตคำเเถลงของทั้งคู่เองจะดีกว่าค่ะ\n\nสำหรับไฮโซกี้นั้นเป็น ทายาทรุ่นที่ 3 ของ บริษัท พี.เอส.ซี. สตาร์ช โปรดักส์ จำกัด (มหาชน) และกลุ่มบริษัท พี.เอส.ซี. บริษัทผู้ผลิตและจำหน่ายสารให้ความหวานจากหัวมันสำปะหลังสดหรือจากแป้งมันสำปะหลังรายใหญ่สุดในประเทศ ผลิตและจำหน่ายผลิตภัณฑ์จากมันสำปะหลัง เช่น เอทานอล ผลิตถังเหล็กเพื่อใช้ในอุตสาหกรรม รวมทั้งจำหน่ายกะลาปาล์มเพื่อใช้เป็นเชื้อเพลิง ทั้งยังเป็นเจ้าของเพนเฮ้าส์หรู 500 ล้านใจกลางเมืองที่ฮือฮาก่อนหน้านี้ด้วย",
    "เยอรมันหมดหวัง-ดับคารัง! ฮังการี เชือดรอฉะ อิตาลี ลุ้นลิ่วตัดเชือกเนชั่นส์ ลีก": "ศึกฟุตบอล ยูฟ่า เนชั่นส์ ลีก เอ กลุ่ม 3 นัดที่ 5 คืนวันศุกร์ที่ 23 กันยายนที่ผ่านมา \"อินทรีเหล็ก\" เยอรมัน เพิ่งคว้าสามแต้มนัก่อนรายการนี้ ทำให้ลูกทีม ฮันซี่ ฟลิค มีโอกาสขึ้นหัวฝูงหากซิวชัยเกมนี้ \"แวร์เนอร์-ซาเน่\" นำเกมรุก เปิดบ้านฉะ ฮังการี ของกุนซือ มาร์โก รอสซี่ ที่รั้งอันดับหนึ่งในเวลานี้แทบถ้าเก็บสามแต้มสำเร็จมีโอกาสลิ่วตัดเชือก\n\nครึ่งแรกอินทรีเหล็กมีช็อกนาที 17 โดมินิค โซบอสซ์ไล วางเตะมุมมาด้านเสาแรกทางขวา อดัม ซาไล โฉบดีดบอลด้วยข้างเท้าลอยผ่าน มาร์ค-อันเดร แทร์ สเตเก้น ซุกประตูอีกฝั่ง ทีมเยือนบุกนำ 1-0\n\nแม็กยาร์หวิดทิ้งห่างนาที 25 อัตติล่า ฟิโอล่า หลุดไลน์ล้ำหน้ารับลูกโยนฟรีคิก ก่อนกระดกในเขตโทษให้ ดาเนียล กาซดั๊ก ยิงสวนนายด่านเจ้าถิ่นแต่โชคไม่ดีบอลติดตัว มาร์ค-อันเดร แทร์ สเตเก้น กระดอนออกไปแทน\n\nเจ้าถิ่นพยายามเอาคืนนาที 39 เลรอย ซาเน่ ถ่ายบอลให้ ดาวิด เราม์ ครอสบอลข้ามาด้านขวาหน้ากรอบประตู โธมัส มุลเลอร์ ชิงจังหวะพร้อมโขกเต็มแรง ปีเตอร์ กูลาชซี่ ยืนปิดเสารับไม่ยากเย็น หมดครึ่งแรก เยอรมัน ตาม ฮังการี 0-1\n\nเปิดฉากครึ่งหลังเจ้าถิ่นเร่งบุกนาที 51 เลรอย ซาเน่ ทำชิ่งกับ อิลคาย กุนโดกัน หยอดบอลคืนไปที่เจ้าตัวซัดกะยัดเสาซ้าย นายด่านแม็กยาร์เหนียวปักหลักเซฟช่วยทีมสำเร็จ\n\nต่อมาสองนาที อิลคาย กุนโดกัน ทิ้งบอลกลางสนาม โยนาส ฮอฟมันน์ แปะบอลให้ โธมัส มุลเลอร์ ส่งบอลซุกตาข่าย แต่ดาวเตะกลัดบัคล้ำหน้าซะก่อนแล้ว\n\nอินทรีเหล็กอดได้เฮนาทีที่ 57 เลรอย ซาเน่ แทงบอลเรียด โธมัส มุลเลอร์ แตะบอลหลบแนวรับคู่แข่งบอลมาหา ติโม แวร์เนอร์ กระหน่ำตรงตัว ปีเตอร์ กูลาชซี่\n\nผ่านมาถึงนาทีที่ 72 ลาสซโล เคลนเฮสเลอร์ ตัวสำรองทิ่มบอลไปที่ มาร์ติน อดัม อีกหนึ่งแข้งที่ถูกส่งลงมาจับแล้วยิงบอลตรงกรอบ มาร์ค-อันเดร แทร์ สเตเก้น ล้มตัวปัดทัน จบเกม เยอรมัน แพ้ ฮังการี 0-1 อินทรีเหล็ก หมดลุ้นเข้ารอบรองฯ แม้เหลือนัดสุดท้ายเยือน อังกฤษ วันจันทร์นี้ ส่วนทีมเยือนมี 10 คะแนนลุ้นแย่งลิ่วรอบตัดเชือกกับ อิตาลี เกมหน้า\n\n\n\n\n\nรายชื่อผู้เล่นที่ลงสนาม\n\nเยอรมัน (4-3-3): มาร์ค-อันเดร แทร์ สเตเก้น,โยนาส ฮอฟมันน์,นิคลาส ซือเล่,ดาวิด เราม์,อันโตนิโอ รือดิเกอร์,โธมัส มุลเลอร์ (ลูคัส เอ็นเมชา น.85),โยชัว คิมมิช,อิลคาย กุนโดกัน (จามาล มูเซียล่า น.69),แซร์ซ นาบรี้ (ธีโล่ เคห์เรอร์ น.46),ติโม แวร์เนอร์ (ไค ฮาแวร์ตซ น.69),เลรอย ซาเน่\n\nฮังการี (4-4-2): ปีเตอร์ กูลาชซี่,วิลลี่ ออร์บาน,อัตติล่า ฟิโอล่า,อัตติล่า ซาไล,อดัม แลง,อันดราส ชาเฟอร์,โดมินิค โซบอสซ์ไล (โลอิก เนโก น.85),อดัม ซาไล (มาร์ติน อดัม น.67),อดัม นากี้ (คาลั่ม สไตลส์ น.78),มิลอส เคอร์เคซ,ดาเนียล กาซดั๊ก (ลาสซโล เคลนเฮสเลอร์ น.67)",
    "อิตาลี 1-0 อังกฤษ: เก็บตกประเด็นหลังเกม เนชั่นส์ลีก สิงโตคำราม ฟอร์มบู่หนักพ่ายเมื่อคืนวาน": "",
    "น่าพอใจไม่กี่คน!ตัดเกรดแข้งทีมชาติอังกฤษ บุกพ่าย อิตาลี ตกชั้น เนชั่นส์ ลีก": "ทำหน้าที่ของตัวเองได้ดีพอสมควร ออกมาตัดบอลได้ดี แถมมีเซฟลูกยิงของ มาโนโล่ กับเบียดินี่ ช่วงท้ายเกม ส่วนประตูที่เสียไป ต้องยกเครดิตให้ จาโคโม่ ราสปาโดรี่ ที่ยิงได้เฉียบขาดเหลือเกิน\n\n- ไคล์ วอล์คเกอร์ : 4\n\nจังหวะเสียประตูให้ อิตาลี ถือว่าเจ้าตัวพลาดอย่างแรง เพราะนอกจากจับบอลไม่ดีแล้ว ยังคุม ราสปาโดรี่ ห่างเกินไป ปล่อยให้ ดาวเตะ นาโปลี มีช่องได้ยิงเน้นๆ\n\n- เอริค ดายเออร์ : 7\n\nภาพรวมถือว่าคุมแนวรับได้โอเค มีความนิ่งในการเล่นบอลกับเท้า และมีช่วยเคลียร์บอลจังหวะสำคัญๆ ให้เห็น\n\n- แฮร์รี่ แม็กไกวร์ : 6.5\n\nโดน จานลูก้า สคามัคก้า ป่วนตั้งแต่ต้นเกม แต่หลังจากนั้นก็ไม่มีอะไรผิดพลาด\n\n- รีซ เจมส์ : 5.5\n\nเกมรับทำได้โอเค สำหรับการเล่นเป็นวิงแบ็กฝั่งขวา แต่เกมรุกช่วยอะไรไม่ได้มาก โดยเฉพาะลูกตั้งเตะที่ทำได้ต่ำกว่ามาตรฐาน\n\n- จู๊ด เบลลิงแฮม : 7\n\nน่าจะเป็นผู้เล่นที่ฟอร์มดูดีสุดของ อังกฤษ ในเกมนี้ ช่วยทีมได้ดีทั้งรุกและรับ มีความคล่องตัวในการพาบอล ทุ่มเท และเกือบทำประตูตีเสมอได้ในช่วงทดเวลาบาดเจ็บ ที่เจ้าตัวโหม่งบอลข้ามคานแบบได้ลุ้น\n\n- เดแคลน ไรซ์ : 6.5\n\nทำได้ดีพอสมควรกับการช่วยแดนกลาง มีจังหวะตัดบอลสวยๆ ให้เห็น\n\n- บูคาโย่ ซาก้า : 5\n\nถูกจับเล่นเป็นวิงแบ็กฝั่งซ้ายในเกมนี้ ซึ่งกลายเป็นจุดอ่อนที่ อิตาลี เลือกโจมตีแทบตลอดช่วงครึ่งแรก เพราะขึ้นแล้วลงไม่ทัน แถมจ่ายบอลเสียบ่อย\n\n- ฟิล โฟเด้น : 6\n\nอาจไม่ถึงกับเด่น แต่ถือเป็นคนที่ฟอร์มดูดีสุดในแนวรุก ประสานงานกับเพื่อนๆ ได้ดี มีความคล่องตัวสูง จ่ายบอลฉลาด แต่ก็มีบางจังหวะที่น่าจะทำได้ดีกว่านี้\n\n- ราฮีม สเตอร์ลิง : 5\n\nทำได้ดีก็แค่บางจังหวะที่ได้ใช้ความเร็วพาบอลลุยขึ้นหน้า แต่โดยรวมก็ทำอะไรไม่ได้มาก ตลอดทั้งเกมไม่มีโอกาสได้ยิงเลย\n\n- แฮร์รี่ เคน (กัปตันทีม) : 5\n\nมีจังหวะได้จบสกอร์ไม่น้อย แต่ไม่ดีพอที่จะเปลี่ยนให้เป็นประตู การตัดสินใจบางจังหวะทำได้ไม่ดี\n\nสำรองที่ได้ลงเล่น\n\n- แจ็ค กรีลิช (แทน ซาก้า น. 71) : -\n\nไม่สามารถให้คะแนนได้ แต่ก็ช่วยเก็บบอลและเรียกฟาวล์ได้เก่ง\n\n- ลุค ชอว์ (แทน วอล์คเกอร์ น. 72) : -\n\nไม่สามารถให้คะแนนได้\n\nSubinho",
    "วิเคราะห์บอล ฮังการี vs อิตาลี วันอังคารที่ 27 กันยายน 2565": "ฮังการี\n\nฮังการี ต้องการแค่ผลเสมอเป็นอย่างน้อยก็จะคว้าแชมป์กลุ่มไปเล่นรอบตัดเชือกทันที โดยเกมล่าสุดก็ยังโชว์ฟอร์มอย่างยอดเยี่ยมพลิกล็อกบุกชนะ เยอรมัน 1-0\n\nมาร์โก รอสซี่ เทรนเนอร์ชาวอิตาเลี่ยน จะไม่มี โซลท์ นากี้ กองหลัง และ โรลันด์ ซัลไล กองหน้าที่บาดเจ็บไปตั้งแต่ก่อนการประกาศรายชื่อทีมแล้ว\n\nกระนั้นก็ตาม ขุมกำลังหลักรายอื่นๆ ยังอยู่กันครบ นำโดย ปีเตอร์ กูลาชซี่ ผู้รักษาประตูจาก ไลป์ซิก และ วิลลี่ ออร์บาน กองหลังเพื่อนร่วมสโมสรเดียวกัน ด้านกองหน้าตัวเก๋าอย่าง อดัม ซาไล ก็ยังพร้อมเหมือนเดิม\n\n\n\n\n\nอิตาลี\n\nพลพรรค อัซซูรี่ ต้องการชัยชนะในเกมนี้เพียงสถานเดียว ซึ่งนั่นเพียงพอที่จะทำให้พวกเขาคว้าแชมป์กลุ่มเพื่อไปลุยต่อในรอบตัดเชือก หลังเกมก่อนเปิดบ้านเอาชนะ อังกฤษ 1-0\n\nเทรนเนอร์ โรแบร์โต้ มันชินี่ ต้องเสียผู้เล่นหลายคนที่ถอนตัวออกไปตั้งแต่แรก ไม่ว่าจะเป็น ซานโดร โตนาลี่, มาร์โก แวร์รัตติ, มัตเตโอ โปลิตาโน่, ลอเรนโซ่ เปลเลกรินี่ และ ลอเรนโซ่ อินซินเย่\n\nเกมนี้สื่ออิตาเลี่ยนคาดว่าทั้ง จานลูก้า สคามัคก้า และ จาโคโม่ ราสปาโดรี่ จะได้ลงเล่นต่อเนื่อง ขณะที่ ตอมมาโซ่ โปเบก้า ก็อาจลงเล่นตัวจริงเป็นครั้งแรก\n\n\n\n\n\n11 ตัวจริงตามคาด\n\nฮังการี (3-4-2-1) : ปีเตอร์ กูลาชซี่ - อดัม ลังก์, วิลลี่ ออร์บาน, อัตติล่า ซาไล - อัตติล่า ฟิโอล่า, อดัม นากี้, อันดราส เชเฟอร์, มิลอส เคอร์เคซ - ดาเนียล กาซดัก, โดมินิก โซบอสไล - อดัม ซาไล\n\nอิตาลี (3-5-2) : จานลุยจิ ดอนนารุมม่า - ราฟาเอล โตลอย, เลโอนาร์โด้ โบนุชชี่, อเลสซานโดร บาสโตนี่ - โจวานนี่ ดิ ลอเรนโซ่, นิโกโล่ บาเรลล่า, จอร์จินโญ่, ตอมมาโซ่ โปเบก้า, เฟเดริโก้ ดิมาร์โก - จานลูก้า สคามัคก้า, จาโคโม่ ราสปาโดรี่\n\n\n\n",
    "ชาวอิตาลีซื้อ “ผัก-ผลไม้” น้อยสุดในรอบ 20 ปี เหตุเงินเฟ้อ-ยอดผลิตต่ำ": "สำนักข่าวซินหัวรายงานจากกรุงโรม ประเทศอิตาลี เมื่อวันที่ 21 ก.ย. ว่าข้อมูลจากสหภาพการเกษตรโกล์ดิเรตตี ( Coldiretti ) ร่วมกับสมาคมการค้าอีกสองแห่ง ซึ่งเผยแพร่ในการประชุมที่จัดโดยสหภาพผู้ผลิตผลไม้ ผัก และผลไม้สกุลส้มแห่งชาติอิตาลี ในสัปดาห์นี้ ระบุว่า สถิติการจำหน่ายผักและผลไม้ภายในประเทศ ตลอดช่วงครึ่งแรกของปีนี้ อยู่ที่ 2,600 ล้านกิโลกรัม ลดลง 11% เมื่อเทียบกับช่วงเวลาเดียวกันของปีก่อน\n\nสำหรับปริมาณการซื้อผักและผลไม้ลดลงทั้งหมดในภาพรวม โดยยอดจำหน่ายซูกินีลดลง 16% มะเขือเทศ 12% มันฝรั่ง 9% ส้ม 8% และแครอท 7% โดยยอดจำหน่ายเหล่านี้ได้รับผลกระทบจากภาวะราคาสินค้าที่สูงขึ้น ซึ่งมีปัจจัยจากต้นทุนเชื้อเพลิงเพิ่มสูง กอปรกับการผลิตลดลงเพราะฤดูร้อนร้อนแล้งผิดปกติ และรายได้ครัวเรือนลดลง เพราะหลายปัจจัยทางเศรษฐกิจ\n\nขณะเดียวกัน ผลการศึกษาระบุว่า ปัจจุบันการทำมาหากินของฟาร์มขนาดเล็กมากกว่า 300,000 แห่ง เผชิญกับความเสี่ยงจากผลกระทบของต้นทุนพลังงานซึ่งสูงขึ้น และยอดจำหน่ายที่ลดลง ขณะที่ภาคธุรกิจผักและผลไม้ช่วยสร้างงานในอิตาลีราว 440,000 อัตรา คิดเป็น 40% ของการจ้างงานทางการเกษตรในประเทศ\n\nอนึ่ง เดิมทีชาวอิตาลีรับประทานผักผลไม้น้อยกว่าปริมาณที่องค์การอนามัยโลก ( ดับเบิลยูเอชโอ ) แนะนำต่อวันอยู่แล้ว ตั้งแต่ก่อนที่ยอดจำหน่ายสินค้าดังกล่าวจะลดลงเมื่อไม่นานนี้ โดยบริโภคผักผลไม้เฉลี่ย 273 กรัมต่อวัน แต่ปริมาณซึ่งดับเบิลยูเอชโอแนะนำ อยู่ที่ 400 กรัมต่อวัน.\n\nข้อมูล : XINHUA\n\nเครดิตภาพ : GETTY IMAGES",
    "ฝ่ายขวาตกขอบผงาดในอิตาลี! ‘เมโลนี’ จ่อขึ้นเป็นนายกฯ หญิงคนแรก": "มีการคาดการณ์ว่า จิออร์เจีย เมโลนี จากพรรคพี่น้องแห่งอิตาลี (FdL) ซึ่งมีอุดมการณ์ขวาตกขอบ จะชนะการเลือกตั้งนายกรัฐมนตรีอิตาลีในวันที่ 25 ก.ย.ที่จะถึงนี้\n\nในสัปดาห์ที่ผ่านมา เมโลนีซึ่งเป็นผู้นำพรรคพี่น้องแห่งอิตาลีได้เดินทางไปหาเสียงในเมืองมิลาน ทั้งนี้ พรรคการเมืองของเธอ ซึ่งเป็นพรรคที่มีแนวคิดขวาจัด ได้ขยับขยายฐานเสียงจากภาคกลางและใต้ของอิตาลี เข้าสู่การเมืองกระแสหลักระดับชาติ มีการคาดการณ์ว่าเธอจะได้ดำรงตำแหน่งนายกรัฐมนตรีหญิงคนแรกของอิตาลีในการเลือกตั้งครั้งนี้\n\nผลการสำรวจพบว่า พรรคของเมโลนีจะกลายเป็นพรรคที่ได้รับคะแนนเสียงมากที่สุด คือ ประมาณ 1 ใน 4 ของคะแนนเสียงทั้งหมด ซึ่งเป็นจำนวนที่มากกว่าที่พรรคเคยได้รับในการเลือกตั้งทั่วไปในปี 2561 นอกจากนี้ คะแนนเสียงของเมโลนียังแซงหน้า มาเตโอ ซัลวินี นักการเมืองฝ่ายขวาอีกคน และ ซิลวิโอ แบร์ลุสโกนี อดีตนายกรัฐมนตรีของอิตาลีอีกด้วย\n\nด้วยกฎหมายการเลือกตั้งของอิตาลี ที่สนับสนุนการจัดตั้งรัฐบาลผสม พรรคการเมืองฝ่ายขวาทั้ง 3 พรรคใหญ่ของอิตาลี มีแนวโน้มที่จะมีชัยเหนือพรรคซ้ายกลาง และได้จัดตั้งรัฐบาลที่นำโดยเมโลนี ทั้งนี้พรรคร่วมรัฐบาลชุดใหม่น่าจะได้รับเสียงข้างมากมากพอที่จะแก้ไขรัฐธรรมนูญได้\n\nคุณสมบัติที่สำคัญของเมโลนีในฐานะนักการเมือง คือ เธอมีความหนักแน่นในจุดยืน และไม่เปลี่ยนฝั่งง่ายๆ ในขณะที่คู่แข่งของเธอ ซัลวินี และแบร์ลุสโกนี เคยเปลี่ยนไปเข้าร่วมกับพรรคซ้ายกลางในรัฐบาลของ มาริโอ ดรากี ในปีที่แล้ว\n\n“ไม่ว่าจะชอบเธอหรือไม่ก็ตาม เมโลนีเป็นคนยืนหยัดในคำพูดตัวเอง และปฏิเสธไม่เข้าร่วมพันธมิตรที่ไม่เป็นธรรมชาติ” กราเซีย วาเลริน ชาวเมืองมิลาน ให้ความเห็น\n\nเมโลนียังได้เปรียบจากความถดถอยของคู่แข่งของเธอ โดยเฉพาะซัลวินี นักการเมืองร่วมอุดมการณ์ฝ่ายขวาของเธอ ที่สูญเสียความนิยมลงตั้งแต่ปี 2563 ในขณะเดียวกัน แบร์ลุสโกนีเองมีอายุมากแล้ว โดยในปีนี้เขามีอายุถึง 85 ปี\n\nพรรคร่วมฝ่ายขวาของเมโลนีได้สัญญาว่า พวกตนจะแก้ไขปัญหาราคาพลังงานและค่าครองชีพสูง ทางด้านความสัมพันธ์กับสหภาพยุโรป เธอกล่าวว่า “เป็นเวลาที่ต้องปกป้องผลประโยชน์แห่งชาติของอิตาลีเสียที” แต่ทว่า เธอยังมีท่าทีสนับสนุนสหภาพยุโรปในประเด็นการคว่ำบาตรต่อรัสเซีย ในขณะที่ซัลวินี คู่แข่งของเธอ มีประวัติเคยแสดงท่าทีที่สนิทสนมกับ วลาดิเมียร์ ปูติน ประธานาธิบดีรัสเซียมาก่อน\n\nจุดยืนของเธอต่อการเมืองและสังคม คือ การสนับสนุนแนวคิดอนุรักษ์นิยม ชาตินิยม และคุณค่าทางสังคมแบบดั้งเดิม เมโลนีต่อต้านสิ่งที่เธอเรียกว่า “ความรุนแรงของอิสลาม” “อุดมการณ์เรื่องเพศ” และ “การล็อบบี้ของกลุ่ม LGBT” นอกจากนี้ เธอยังไม่เห็นด้วยกับการรับผู้อพยพ และการกำหนดโควตาให้ผู้หญิงได้ดำรงตำแหน่งทางการเมืองอีกด้วย\n\n“อิตาลีได้ลองมาหมดทุกรูปแบบแล้ว เมโลนีเป็นของใหม่สำหรับเรา” ผู้เข้าร่วมฟังการปราศรัยในมิลานกล่าว “ตราบใดที่พวกเขาบริหารประเทศร่วมกันได้เราก็โอเค”\n\n\n\n\n\nที่มา:\n\nhttps://www.france24.com/en/europe/20220914-we-ve-tried-them-all-except-meloni-far-right-leader-tipped-to-become-italy-s-first-female-pm",
    "อิตาลี หวานทันตา ‘นาย ณภัทร’ ลงรูปคู่ ‘ใบเฟิร์น’ แฟนๆ กรี๊ด เขินไม่ไหว": "อิตาลี หวานทันตา ‘นาย ณภัทร’ ลงรูปคู่ ‘ใบเฟิร์น’ แฟนๆ กรี๊ด เขินไม่ไหว\n\nย้ำออกสื่อหลายต่อหลายรอบว่าเป็น “เพื่อนสนิท” สำหรับคู่ของ พระเอกตาคม “นาย ณภัทร” กับนางเอกสาว “ใบเฟิร์น พิมพ์ชนก”\n\nซึ่งล่าสุด คู่หูสวยหล่อ ก็ได้บินลัดฟ้าไปร่วมมิลาน แฟชั่น วีกส์ ที่อิตาลี ทว่าไม่ได้ไปแค่สองคน ยังมีทีมงานและ “แม่หมู พิมพ์ผกา” แม่ของหนุ่มนายไปด้วย โดยมีรูปอัพเดตให้แฟนๆ ได้ชมอยู่ตลอด\n\nทว่าล่าสุด เมื่อวันที่ 24 กันยายน นาย ณภัทร ได้โพสต์ภาพคู่สาวใบเฟิร์นลงอินสตาแกรม แต่ละรูปก็ชวนให้แฟนๆ กรี๊ด เพราะมีความใกล้ชิดสนิทสนม เคมีเข้ากันมากๆ จนหลายรายเข้ามาคอมเมนต์ว่า “เขิน”\n\nหรือจะเป็น “ไม่ต้องเป็นแฟนกันก็ได้ค่ะ แต่ช่วยอยู่เป็นเพื่อนกันไปจนถือไม้เท้ายอดทอง กระบองยอดเพรชเลยนะคะ” “คบกันเถอะ ” “งุ้ยยยยยย รู้เรื่องงงงง” “ฟีลแฟน เขิล”\n\nฟาก วีเจจ๋า ก็ยังเข้ามาแซวด้วยว่า “คู่นี้น่าร้ากกกก”",
    "อิตาลีพบ \"ประชากร\" ลดลงต่อเนื่อง": "โรม, 23 ก.ย. (ซินหัว) — สถาบันสถิติแห่งชาติอิตาลี (ISTAT) เปิดเผยว่าประชากรของอิตาลีลดลงต่ำกว่า 60 ล้านคนเป็นครั้งแรกในรอบหลายปีเมื่อปี 2021 โดยไม่มีสิ่งบ่งชี้ถึงการฟื้นตัวในอนาคตอันใกล้\n\nสถาบันฯ อ้างอิงข้อมูลสำมะโนประชากรล่าสุด ระบุว่าการสำรวจสำมะโนประชากรปี 2021 พบผู้อยู่อาศัย 59.2 ล้านคน ลดลงจาก 60.3 ล้านคนในปี 2020 ซึ่งเป็นปีที่มีผู้อยู่อาศัยลดลง 100,000 คน เมื่อเทียบกับการสำรวจสำมะโนประชากรครั้งก่อนหน้า\n\nสถาบันฯ คาดการณ์ว่าประชากรของอิตาลีจะลดลงอยู่ที่ 57.9 ล้านคนในปี 2030 และ 54.2 ล้านคนในปี 2050 ก่อนเหลืออยู่ที่ 47.7 ล้านคนในปี 2070 พร้อมคาดว่าประชากรจะเสียชีวิตมากกว่าเกิดถึงสองเท่าต่อปีภายในปี 2049 ซึ่งหมายความว่าจะมีผู้เสียชีวิต 788,000 ราย เมื่อเทียบกับเด็กเกิดใหม่ 390,000 คนต่อปี\n\nสถิติเมื่อไม่นานนี้ยังพบอัตราส่วนประชากรวัยทำงานอายุระหว่าง 15-64 ปี อยู่ที่ราว 3 ต่อประชากรกลุ่มวัยอื่นๆ แต่สถาบันฯ คาดว่าอัตราส่วนนี้จะอยู่ที่ 1 ต่อ 1 ในปี 2050\n\nนอกจากนั้นสถาบันฯ ประมาณการว่า 4 ใน 5 เมืองของอิตาลีจะมีประชากรลดลงภายใน 10 ปี โดยตัวเลขนี้จะอยู่ที่ 9 ใน 10 ของชุมชนชนบท พร้อมคาดว่าแม้จำนวนครอบครัวจะเพิ่มขึ้น แต่ขนาดครอบครัวจะลดลงเรื่อยๆ โดยจะมีครอบครัวเพียง 1 ใน 4 ที่มีลูกในปี 2041\n\nทั้งนี้ แนวโน้มเหล่านี้จะเกี่ยวข้องกับการเติบโตทางเศรษฐกิจในระยะยาว นโยบายบำเหน็จบำนาญ อิทธิพลทางภูมิรัฐศาสตร์ และปัจจัยทางสังคมของประเทศ\n\n\n\n",
    "อิตาลีอ่วม น้ำท่วมฉับพลัน สึนามิโคลนถล่มเมืองทางภาคกลาง ตายอย่างน้อย 10 ศพ": "",
    "สอบตก 2 ราย ตัดเกรดแข้ง ทีมชาติอังกฤษ เกมบุกแพ้ อิตาลี ตกชั้นยูฟ่า เนชันส์ ลีก": "ประกาศคะแนนนักเตะ ทีมชาติอังกฤษ ครบทุกคน พร้อมบทวิเคราะห์จัดเต็มหลังบุกแพ้ อิตาลี ตกชั้นยูฟ่า เนชันส์ ลีก แน่นอนแล้ว\n\nผลการแข่งขัน: อังกฤษ บุกแพ้ อิตาลี 0-1\n\nนิค โป๊ป (GK) 6 เซฟลูกโหม่งของ สคามัคกา ช่วงต้นเกม ก่อนจะมาเสียประตูให้กับลูกยิงสุดเฉียบของ ราสปาโดรี แต่มีชตอเซฟลูกยิงของ กับเบียดินี อีกครั้ง ในช่วงท้าย\n\nไคล์ วอลเกอร์ 5 น่าจะทำได้ดีกว่านี้ในจังหวะเสียประตู เพราะประกบห่าง ราสปาโดรี มากเกินไป\n\nเอริก ไดเดอร์ 8 เล่นเกมรับได้อย่างเหนียวแน่นและหนักแน่น ยืนถูกที่ถูกจุดในการช่วยสกัดบอล\n\nแฮร์รี แม็คไกวร์ 5.5 ประกบ สคามัดคกา ไม่ค่อยดีจนเกือบเสียประตูช่วงต้นเกม มีจังหวะได้โหม่งแต่เบาเกิน เข้ามือ ดอนนารุมมา จากนั้นครึ่งหลังมีจังหวะปล่อยให้ บาเรลลา ได้ชาร์จในเขตโทษเกือบเข้า\n\nรีซ เจมส์ 7 เกมรับไม่ได้มีข้อผิดพลาดอะไร แต่เกมรุกบทบาทน้อย ภาพรวมยังโอเค พกสถิติชนะการดวลลูกกลางอากาศ 100 เปอร์เซ็นต์, แท็คเกิลชนะ 100 เปอร์เซ็นต์, ผ่านบอลแม่นยำ 91 เปอร์เซ็นต์, สัมผัสบอล 80 ครั้ง, จ่ายบอลสำคัญ 3 ครั้ง ผ่านบอลยาวสำเร็จ 2 จาก 2 ครั้ง\n\nจูด เบลลิงแฮม 8 โชว์ฟอร์มโดดเด่นมากทั้งเกมรุกและเกมรับ ช่วยให้แดนกลางอังกฤษไหลลื่น มีลุ้นทำประตูด้วย\n\nดีแคลน ไรซ์ 6 คอบช่วยเก็บกวาดในแดนกลางก่อนถึงแนวรับได้ดี\n\nบูกาโย ซากา 4.5 เกมนี้ต้องมาเล่นในตำแหน่งไม่ถนัดก็คือวิงแบ็กซ้าย อิตาลี โจมตีใส่เขาอย่างหนัก\n\nฟิล โฟเดน 6.5 คอยเชื่อมบอลในแดนหน้า มีความคล่องตัวดี แต่ก็ไม่ใช่วันที่ดีที่สุดของเขา\n\nราฮีม สเตอร์ลิง 4.5 เกมนี้ไม่มีโอกาสยิงเลย",
    "“ส.วินด์เซิร์ฟ” เจอเพชรเม็ดงาม “หนุ่มวิลล์” ผลงานเจ๋งศึกโต้คลื่นที่อิตาลี": "นายพัฒนา บุญสวัสดิ์ เลขาธิการสมาคมกีฬาวินด์เซิร์ฟแห่งประเทศไทย เปิดเผยว่า ตามที่ สมาคมฯ ได้ส่ง วิลล์ แม็ค มิลลาน นักกีฬาวินด์เซิร์ฟหนุ่มลูกครึ่งไทย-ออสเตรเลีย วัย 16 ปี ประเภทไอคิวฟอยล์ (IQFOIL) เข้าร่วมการแข่งขันรายการ “ไอคิวฟอยล์ อินเตอร์เนชั่นแนล เกมส์ 2022” (IQFOIL International Games 2022) ที่เลคการ์ดา ประเทศอิตาลี\n\nผลปรากฏว่า หลังแข่งขันไปทั้งหมด 12 เที่ยว วิลล์ แม็ค มิลลาน ทำผลงานได้อย่างยอดเยี่ยม คว้าอันดับ 3 ในรุ่นโอเพ่น มาครอง มีคะแนนเสียรวม 93 คะแนน ส่วนแชมป์เป็นของ ดานิเอเล เบเนเด็ตติ จากอิตาลี คะแนนเสียรวม 22 คะแนน และอันดับ 2 ได้แก่ เกร มอร์ริส จากออสเตรเลีย คะแนนเสียรวม 50 คะแนน นอกจากนี้ วิลล์ ยังคว้าอันดับ 2 รุ่นเยาวชนอายุไม่เกิน 21 ปี ได้อีกด้วย ส่วนแชมป์รุ่นนี้เป็นของ เกร มอร์ริส จากออสเตรเลีย ซึ่งรายการนี้ วิลล์ ทำผลงานได้เหนือกว่าคู่แข่งสำคัญจากทวีปเอเชีย ไม่ว่าจะเป็น จีน, ฮ่องกง และเกาหลีใต้ อีกด้วย\n\nพ่อบ้านกีฬาโต้คลื่นไทย กล่าวต่อว่า วิลล์ แม็ค มัลลิน มีคุณแม่เป็นชาวไทย และคุณพ่อเป็นชาวออสเตรเลีย เขาเองสนใจที่จะมารับใช้ทีมชาติไทย เพราะไม่ค่อยจะสนับสนุนกีฬาประเภทนี้มากนัก ตอนนี้ วิลล์ มีบัตรประชาชนเป็นคนไทยแล้ว จึงสามารถไปแข่งขันในฐานะนักกีฬาทีมชาติไทยได้เต็มที่ ซึ่ง วิลล์ ถือเป็นนักกีฬาดาวรุ่งความหวังของไทย เป็นเพชรเม็ดงามที่สมาคมฯ พร้อมเจียระไนและพัฒนาฝีมือไปสู่ระดับโอลิมปิกเกมส์ ต่อไป โดยวินด์เซิร์ฟ ประเภทไอคิวฟอยล์ นั้น จะมีการบรรจุชิงเหรียญทอง ในโอลิมปิกเกมส์ 2024 ที่กรุงปารีส ประเทศฝรั่งเศส ในอีก 2 ปี ข้างหน้านี้ด้วย ซึ่งหลังจบการแข่งขันที่อิตาลี แล้ว วิลล์ และครอบครัว จะเดินทางไปแข่งขันรายการชิงแชมป์โลก ที่เมืองแบรสต์ ประเทศฝรั่งเศส ต่อไป.",
    "ญี่ปุ่นจับมืออิตาลี ร่วมพัฒนาเครื่องบินรบรุ่นที่ 6": "พล.อ.ลูก้า โกเร็ตติ กล่าวว่า การเยือนครั้งนี้เป็นโอกาสที่จะสำรวจความมุ่งมั่นที่กรุงโรมและโตเกียวมีร่วมกันสำหรับการพัฒนาเครื่องบินรบ และเทคโนโลยีใดบ้างที่ประเทศต่างๆ สามารถและไม่สามารถแบ่งปันได้“ในเดือนตุลาคม ผมได้รับเชิญจากกองทัพอากาศญี่ปุ่นเพื่อหารือเกี่ยวกับโครงการทั่วไป มันจะเป็นโอกาสที่จะแบ่งปันวิสัยทัศน์และมุมมองร่วมกันของเรา” โกเร็ตติ กล่าวในการให้สัมภาษณ์กับ Defense Newsอิตาลีร่วมมือกับสหราชอาณาจักรในโครงการเครื่องบินขับไล่ Tempest ขณะที่ญี่ปุ่นกำลังดำเนินการตามโครงการ F-X เพื่อสร้างทดแทนเครื่องบินรบมิตซูบิชิ เอฟ-2 (Mitsubishi F-2)ที่งาน Farnborough Airshow ในช่วงฤดูร้อนนี้ สหราชอาณาจักรกล่าวว่าจะดำเนินการ \"วิเคราะห์แนวคิดร่วมกัน\" กับญี่ปุ่นและอิตาลีเกี่ยวกับเทคโนโลยีรุ่นที่ 6“ญี่ปุ่นสามารถนำเทคโนโลยีจาก Tempest มาใส่ในโปรแกรม FX ของพวกเขาได้ เราจะพัฒนาได้ดีขึ้นเมื่อเราตระหนักว่าสามารถแลกเปลี่ยนทำอะไรร่วมกันได้บ้าง” โกเร็ตติ กล่าวนอกจากนี้ เขายังแนะนำให้ญี่ปุ่นเข้าร่วม Tempest โดยกล่าวว่า “หากพันธมิตรอย่างญี่ปุ่นเข้าร่วมโครงการ อาจเป็นโอกาสที่จะเข้าใจความเป็นจริงของกันและกันมากขึ้น”ความร่วมมือใดๆ จะต้องคำนึงถึงขอบเขตการดำเนินงานของญี่ปุ่นและวิธีที่ดีที่สุดในการแลกเปลี่ยนเทคโนโลยี เขากล่าวและว่า“ขอบเขตการดำเนินงานของเรามีศูนย์กลางอยู่ที่ทะเลเมดิเตอร์เรเนียนและพันธมิตรของเรา ซึ่งได้แก่ นาโต้ และยุโรป นั่นคือจุดสนใจหลักของเรา”กองทัพอิตาลี ใช้คำย่อ FCAS เพื่ออธิบายโปรแกรม Tempest \"ขั้นตอนการพัฒนา FCAS จะดำเนินการเพื่อหลีกเลี่ยงการละเมิดความปลอดภัยของพันธมิตร NATO เนื่องจากการแลกเปลี่ยนเทคโนโลยีจะดำเนินการอย่างเคร่งครัดโดยคำนึงถึงความปลอดภัยทุกด้าน ของแต่ละฝ่าย\"เขากล่าวเสริมว่า “นาโต้และญี่ปุ่นมีพื้นที่เชิงกลยุทธ์ที่น่าสนใจที่แตกต่างกัน และผู้เชี่ยวชาญกำลังทำงานเกี่ยวกับแนวคิดในการปฏิบัติงาน และวิธีแลกเปลี่ยนข้อมูลอย่างปลอดภัย”อิตาลี ทุ่มเงินกว่า 220 ล้านยูโร (218 ล้านดอลลาร์) ในปีนี้สำหรับงาน Tempest และคาดการณ์ว่าจะใช้เงิน 3.8 พันล้านยูโร (3.77 พันล้านดอลลาร์) ภายในปี 2036 (พ.ศ.2579)ในขณะเดียวกัน ความร่วมมือระหว่างฝรั่งเศส สเปน และเยอรมนีในโครงการรุ่นที่ 6 เป็นงานร่วมกันระหว่างบริษัทหลัก Dassault และ Airbus Defense and Space ซึ่งโกเร็ตติคาดว่า Tempest ยังสามารถรวมกับโครงการฝรั่งเศส-เยอรมนี“โครงการเหล่านี้ต้องการการลงทุนมหาศาลที่ไม่สามารถใช้เงินของประเทศเดียวจ่ายได้ ดังนั้น ประเทศต่างๆ จึงพยายามลดต้นทุน ซึ่งมันเกิดขึ้นกับการพัฒนาเครื่องบินรบรุ่น ทอร์นาโด และยูโรไฟเตอร์ Tornado และ Eurofighter และจะเกิดขึ้นอีกครั้ง” เขากล่าว",
    "นอกนั้นไม่ได้เรื่อง \"โจ โคล\" ซูฮก 1 แข้งทีมชาติอังกฤษ แม้บุกพ่าย อิตาลี": "วันที่ 24 ก.ย. 65 ควันหลงการแข่งขันฟุตบอล ยูฟ่า เนชันส์ ลีก ลีกเอ กลุ่ม 3 เมื่อคืนวันศุกร์ที่ผ่านมาซึ่ง \"สิงโตคำราม\" ทีมชาติอังกฤษ พลาดท่าบุกมาแพ้ ทีมชาติอิตาลี ที่สนามซานซิโร ทำให้ อังกฤษ ลงเล่นมา 5 นัด ยังไม่ชนะใคร มีแค่ 2 คะแนนเท่าเดิม จมบ๊วยกลุ่ม ตกชั้นลงไปเล่นลีก บี ในฤดูกาลหน้าแน่นอนแล้ว\n\nสำหรับ จูด เบลลิงแฮม ได้รับการยกย่องว่าเป็นหนึ่งในกองกลางดาวรุ่งที่มีฝีเท้ายอดเยี่ยมที่สุดในยุโรป ปัจจุบันค้าแข้งอยู่กับ โบรุสเซีย ดอรทมุนด์ ในศึกบุนเดสลีกา เยอรมนี และด้วยฟอร์มการเล่นอันยอดเยี่ยมทำให้มีกระแสข่าวว่าเขาอาจจะย้ายทีมในปีหน้า ท่ามกลางกระแสข่าวได้รับความสนใจจากสโมสรดังอย่าง ลิเวอร์พูล, แมนเชสเตอร์ ยูไนเต็ด, เชลซี และ เรอัล มาดริด ซึ่ง ดอร์ทมุนด์ ประเดินค่าตัวของเขาเอาไว้สูงถึง 131 ล้านปอนด์ เลยทีเดียว",
    "\"อัซซูรี\" ปะทะ \"เดอะ ทรีไลออน\" วิเคราะห์ก่อนเกม อิตาลี VS อังกฤษ : ยูฟ่า เนชันส์ลีก": "",
    "อดีตกัปตันอิตาลี สงสาร “แม็คไกวร์” จับใจ ชี้แฟน “แมนยูฯ” คาดหวังมากเกินไป": "วันที่ 22 ก.ย. 65 จอร์โจ คิเอลลินี กองหลังวัย 37 ปี ทีเพิ่งย้ายไปค้าแข้งกับ ลอสแอนเจลิส เอฟซี ทีมดังในศึกเมเจอร์ลีก ซอกเกอร์ สหรัฐฯ ในฤดูกาล 2022 แบบไม่มีค่าตัว หลังจากหมดสัญญากับ “ม้าลาย” ยูเวนตุส ออกมาแสดงความเห็นใจ แฮร์รี แม็คไกวร์ กองหลังกัปตันทีม แมนเชสเตอร์ ยูไนเต็ด ทีมดังแห่งศึก พรีเมียร์ลีก อังกฤษ ที่ถูกแฟน \"ปิศาจแดง\" คาดหวังมากเกินไป\n\nคิเอลลินี ปราการหลังอดีตกัปตันทีมชาติอิตาลี เพิ่งประกาศเลิกเล่นทีมชาติไปเมื่อช่วงกลางปีนี้ ให้สัมภาษณ์กับ เดอะ ไทมส์ ว่า “ผมเศร้ากับสถานการณ์ของ แฮร์รี แม็คไกวร์นะ เขาเป็นนักเตะที่ดีเลย แต่หลายคนเรียกร้องจากเขามากไป เพียงเพราะค่าตัวเขา 80 ล้านปอนด์ แม็คไกวร์ ต้องโชว์ฟอร์มเทพทุกนัดเหรอ ผมว่าแบบนั้นมันไม่ถูกต้องนะ มูลค่าในตลาดซื้อขายทุกวันนี้ ขึ้นอยู่กับหลายปัจจัย คุณไม่สามารถควบคุมมันได้ มันไม่ใช่ความผิดของคุณ\"",
    "'อิตาลี' เฉือน 'อังกฤษ' 1-0 ถีบ \"สิงโต\" ร่วงตกไปเล่นลีก บี": "\"อัซซูรี่\" เปิดบ้านเฉือนหวิว \"สิงโตคำราม\" 1-0 \"จาโคโม่ ราสปาโดรี่\" แนวรุกดาวรุ่งจากนาโปลีฮีโร่ซัดประตูชัยในช่วงท้ายเกม ยึดรองจ่าฝูงในกลุ่ม 3 ในขณะที่ \"อังกฤษ\" จมอยู่ท้ายตาราง ตกชั้นสู่ลีกบี แล้ว แม้เหลือเกมอีกนัดในศึกฟุตบอลยูฟ่า เนชั่นส์ ลีก\n\nศึกฟุตบอลยูฟ่า เนชั่นส์ ลีก 2022/23 รอบแบ่งกลุ่ม ลีกเอ กลุ่ม 3 ประจำคืนวันศุกร์ที่ 23 กันยายน 2565 ที่สนามซาน ซิโร่ จูเซปเป้ เมอัซซ่า เป็นการแข่งขันคู่บิ๊กแมตซ์ระหว่าง \"อัซซูรี่\" อิตาลี เปิดบ้านรับ \"สิงโตคำราม\" อังกฤษ เจ้าถิ่นลูกทีม \"โรแบร์โต้ มันชินี่\" มีศักดิ์ศรีเป็นแชมป์ยูโร 2020 สถานการณ์ในกลุ่มมี 5 แต้ม รั้งอันดับ 3 ของกลุ่ม ตามหลังจ่าฝูง 2 แต้ม\n\nส่วนผู้มาเยือนอย่าง \"สิงโตคำราม\" อังกฤษ ของ \"แกเร็ธ เซาธ์เกต\" ผลงานจัดว่าน่าผิดหวัง 4 นัดแรกยังไม่ชนะแพ้ไป 2 เกมล่าสุดพ่าย ฮังการี คาบ้าน 0-4 ทำให้มีเพียง 2 แต้ม รั้งบ๊วยของกลุ่ม จึงต้องดิ้นรนหนีตกชั้นใน 2 นัดสุดท้าย แต่ปัญหาเกมนี้คือไม่มี \"จอร์แดน พิคฟอร์ด\" นายทวารมือ 1 ที่บาดเจ็บและไม่มีชื่อติดทีมชุดนี้\n\nครึ่งแรก สองทีมที่ต้องการแต้มสำคัญเล่นอย่างระมัดระวังและสูสี โอกาสครองบอลแทบจะเท่ากัน ส่วนโอกาสการเข้าทำถือว่าน้อยด้วยกันทั้งสองฝั่ง โดย อังกฤษ 5 ครั้ง ยิงเข้ากรอบ 2 ครั้ง ส่วนเจ้าบ้าน อิตาลี มีโอกาส 4 ครั้ง เข้ากรอบเพียงแค่ครั้งเดียว หมด 45 นาทีแรก ยังทำอะไรกันไม่ได้เสมอกันอยู่ 0-0\n\nครึ่งหลัง GOAL นาทีที่ 68 เกมจืดอยู่นานในที่สุดมีประตูจนได้ จากจังหวะที่ เลโอนาร์โด้ โบนุชชี่ กัปตันของอัสซูรี่ ขึ้นสูงก่อนจ่ายบอลให้ จาโคโม่ ราสปาโดรี่ หน้ากรอบเขตโทษด้านซ้าน ก่อน ราสปาโดรี่ แนวรุกจากนาโปลี ล็อกหนึ่งจังหวะก่อนปั่นเข้าเสาสองผ่านมือ นิค โป๊ป เข้าประตูไปสุดสวยให้ อิตาลี ขึ้นนำ 1-0\n\nเสียประตูไปตกอยู่ในสถานการณ์ลำบาก อังกฤษ พยายามทางประตูคืนแต่ไม่สำเร็จ จบเกม 90 นาที อิตาลี ชนะ อังกฤษ 1-0 มีเพิ่มเป็น 8 คะแนน อยู่ในอันดับสอง ในขณะที่ อังกฤษ อยู่ในอันดับ 4 มีแค่ 2 คะแนน ตกชั้นไปอยู่ลีก บี แม้จะมีเกมเหลืออีกนัดในการพบ เยอรมัน ส่วนผลอีกคู่ เยอรมัน พ่ายพลิก ฮังการี 0-1 ทำให้ ฮังการี ยึดอันดับ 1 ส่วน เยอรมัน มาอยู่อันดับ 3 ของตาราง\n\nผู้เล่นตัวจริง อิตาลี (ระบบการเล่น 3-5-2) : จานลุยจิ ดอนนารุมม่า (ผู้รักษาประตู), โจวานนี่ ดิ ลอเรนโซ่, เลโอนาร์โด้ โบนุชชี่(กัปตันทีม), ฟรานเชสโก้ อแชร์บี้, ราฟาเอล โตลอย, ไบรอัน คริสตันเต้, จอร์จินโญ่, เฟเดริโก้ ดิมาร์โก้, จาโคโม่ ราสปาโดรี่, จานลูก้า สกามัคก้า, นิโกโล่ บาเรลล่า\n\nผู้เล่นตัวจริง อังกฤษ (ระบบการเล่น 4-2-3-1) : นิค โป๊ป (ผู้รักษาประตู), ไคล์ วอล์คเกอร์, เอริค ดายเออร์, แฮร์รี่ แม็กไกวร์, รีซ เจมส์, บูกาโย่ ซาก้า, เดแคลน ไรซ์, จู๊ด เบลลิงแฮม, ฟิล โฟเด้น, ราฮีม สเตอร์ลิง, แฮร์รี่ เคน (กัปตันทีม)",
    "“เงินเฟ้อ ยุโรป” ชาวอิตาลีซื้อผักผลไม้น้อยสุดในรอบ 20 ปี": "ยอดจำหน่ายข้างต้นได้รับผลกระทบจากราคาสินค้าที่พุ่งสูงขึ้น ซึ่งมีปัจจัยจากต้นทุนเชื้อเพลิงเพิ่มสูง ประกอบกับยอดการผลิตลดลง เพราะ ฤดูร้อนร้อนแล้งผิดปกติ และรายได้ครัวเรือนลดลง เพราะ หลายปัจจัยทางเศรษฐกิจ\n\nการศึกษาระบุว่า ปัจจุบันการทำมาหากินของฟาร์มขนาดเล็กมากกว่า 300,000 แห่ง เผชิญความเสี่ยงจากผลกระทบของต้นทุนพลังงานสูงขึ้นและยอดจำหน่ายลดลง ขณะภาคธุรกิจผักและผลไม้ช่วยสร้างงานในอิตาลีราว 440,000 อัตรา คิดเป็นร้อยละ 40 ของการจ้างงานทางการเกษตรในประเทศ\n\nซึ่งเดิมทีชาวอิตาลีรับประทานผักผลไม้น้อยกว่าปริมาณที่องค์การอนามัยโลก (WHO) แนะนำต่อวันอยู่แล้ว ตั้งแต่ก่อนที่ยอดจำหน่ายสินค้าดังกล่าวจะลดลงเมื่อไม่นานนี้ โดยบริโภคผักผลไม้เฉลี่ย 273 กรัมต่อวัน ขณะปริมาณที่องค์การฯ แนะนำอยู่ที่ 400 กรัมต่อวัน",
    "ชวดฉะ อังกฤษ! แวร์รัตติ เดี้ยงถอนรับใช้ อิตาลี": "แวร์รัตติ ดาวเตะวัย 29 ปีจะพลาดเกมต่อกรกับทีม สิงโตคำราม ที่เมือง มิลาน หลังถูกอาการบาดเจ็บเล่นงานจากเกม ลีกเอิง นัดที่ เปแอสเช บุกไปเฉือนชนะ ลียง 1-0 เมื่อสุดสัปดาห์โดยดาวเตะ อัซซูรี่ ถูกเปลี่ยนตัวออกในนาทีที่ 64\n\nจากปัญหาดังกล่าว โรแบร์โต้ มันชินี่ กุนซือทีมเมืองมะกะโรนียืนยันเป็นมั่นเหมาะแล้วว่า แวร์รัตติ จะไม่มีส่วนเกี่ยวข้องในเกมบู๊กับ ทรี ไลอ้อนส์ วันศุกร์ รวมถึงอีกสามวันถัดไปที่ อิตาลี จะบุกไปฟาดแข้งกับ ฮังการี ที่ บูดาเปสต์ เนื่องจากเขาถูกส่งตัวกลับไปให้ทีมเงินถังของลีกเมืองน้ำหอมเยียวยาแล้ว",
    "จอร์จา เมโลนี จ่อคว้าเก้าอี้นายกรัฐมนตรีหญิงคนแรกของอิตาลี": "นางจอร์จา เมโลนี หัวหน้าพรรคพี่น้องแห่งอิตาลี เตรียมก้าวขึ้นสู่ตำแหน่งนายกรัฐมนตรีหญิงคนแรกของประเทศ หลังจากผลการเลือกตั้งทั่วไปเมื่อวันอาทิตย์ (25 ก.ย.) พรรคพี่น้องอิตาลีกวาดสัดส่วนคะแนนของสภาผู้แทนราษฎร และวุฒิสภา แบบแบ่งเขต ได้ถึง 43.8% และ 44.1% ตามลำดับ\n\nคะแนนที่นำมาเป็นอันดับ 1 ของพรรคพี่น้องแห่งอิตาลี เท่ากับว่าอิตาลีจะมีรัฐบาลที่มีแนวคิดอนุรักษ์นิยมที่สุดตั้งแต่สงครามโลกครั้งที่ 2 มาบริหารประเทศอีกครั้ง\n\nคาดว่าพรรคพี่น้องแห่งอิตาลี จะจับมือตั้งรัฐบาลกับพรรคสันนิบาต ที่นายมัตเตโอ ซัลวินี เป็นหัวหน้าพรรค และพรรคอิตาลีก้าวหน้า ที่นายซิลวิโอ แบร์ลุสโกนี เป็นหัวหน้าพรรค\n\nชัยชนะดังกล่าวและการจับมือจัดตั้งกับพรรคเหล่านี้ คาดว่าจะส่งผลอย่างยิ่งโดยเฉพาะนโยบายด้านการต่างประเทศและผู้ลี้ภัยของอิตาลี ท่ามกลางสถานการณ์ความขัดแย้งระหว่างยูเครนและรัสเซีย เพราะทั้งนายซัลวินีและนายแบร์ลุสโกนีมีความสัมพันธ์ที่ใกล้ชิดต่อรัสเซีย แต่เชื่อว่ารัฐบาลใหม่ของอิตาลียังจะต้องรักษาพันธสัญญาที่ให้ไว้กับองค์การสนธิสัญญาแอตแลนติกเหนือ (นาโต) เพราะนางเมโลนีเองก็ออกตัวชัดเจนว่าสนับสนุนยูเครน หลังจากรัสเซียรุกรานยูเครนเมื่อวันที่ 24 ก.พ.\n\nนอกจากนี้ พรรคของนายเมโลนีและนายซัลวินี ที่วิจารณ์สหภาพยุโรป (อียู) ในหลายๆ ด้าน ต่างก็เรียกร้องให้มีการปรับปรุงโครงสร้างการบริหารของอียูให้คล่องตัวมากขึ้น โดยเฉพาะด้านการใช้จ่ายสาธารณะและนโยบายเศรษฐกิจ ขณะเดียวกันก็เรียกร้องให้ส่งเสริมและปกป้องรากเหง้าของสังคมยุโรป ที่มีศาสนายูดายและคริสต์เป็นพื้นฐาน\n\nแน่นอนว่า สำหรับพรรคแนวอนุรักษ์นิยม หรือฝ่ายขวานั้น ความมั่นคงของชาติเป็นสิ่งที่ให้ความสำคัญมาเป็นอันดับต้นๆ พันธมิตรฝ่ายนี้ให้หาเสียงไว้ว่าจะต่อสู้กับกลุ่มผู้มีอิทธพล (มาเฟีย) กำจัดความรุนแรงต่อผู้หญิง และยาเสพติด ทั้งยังสัญญาว่าจะต่อสู้กับการต่อต้านคนยิว แต่ขณะเดียวกัน ก็มุ่งกำจัดแนวคิดสุดโต่งในหมู่ผู้นับถือศาสนาอิสลาม เรื่อยไปถึงการจำกัดการลักลอบเข้าเมืองของผู้อพยพ",
    "ส่องความหวาน คู่รักพันล้าน สวีทไกลถึงอิตาลี ลุ้นมีน้องให้ลูกแฝด": "\"ป๊อก Mindset\"\n\n\"มาร์กี้ ราศรี บาเล็นซิเอก้า จิราธิวัฒน์\"\n\n\n\nซึ่งทางด้าน มาร์กี้-ป๊อก ก็ได้โพสต์ภาพสวยๆในวิวของอิตาลี มาให้ชมกันผ่านอินสตราแกรม @margie_rasri และ @pokmindset มีไปดินเนอร์กันหวานๆ จนงานนี้ก็ต้องลุ้นว่าจะมีน้องให้น้องมีก้า-น้องมีญ่ารึป่าวนะ แต่เอาเป็นว่าไม่รอช้า ไปชมทริปสวีทของพวกเขากันเลยจ้า\n\nเป็นอีกหนึ่งคู่รักที่แม้จะลูกสองแล้วแต่สวีทกันหนักมาก เติมความหวานให้ชู่คู่ไม่หยุดระหว่างหรือป๊อก-ภัสสรกรณ์ จิราธิวัฒน์ และภรรยาดาราสาวโดยเราจะเห็นโมเมนต์ครอบครัว และล่าสุด เราจะพาไปส่องโมเมนต์คู่หวานๆส่งตรงจากอิตาลี"
}