{
    "จับตาเบลเยียม! หลังบางประเทศในยุโรปผลักดันการแบนเพชรรัสเซีย": "สำนักข่าวรอยเตอร์ส รายงานจากกรุงบรัสเซลส์ ประเทศเบลเยียม เมื่อวันที่ 26 ก.ย. ว่า หลังการดำเนินการคว่ำบาตรไปแล้ว 6 รอบ นับตั้งแต่ที่รัสเซียเริ่มปฏิบัติการทางทหารในยูเครน อียูยังคงต้องมีมติเอกฉันท์ตามกฎ ในการออกมาตรการคว่ำบาตรเพชรจากรัสเซีย กระนั้นเบลเยียม ซึ่งเป็นสถานที่ตั้งของเมืองแอนต์เวิร์ป ศูนย์กลางการค้าเพชรขนาดใหญ่ที่สุดในโลก เคยปฏิเสธมตินี้มาก่อน\n\nโปแลนด์, ไอร์แลนด์, ลิทัวเนีย, เอสโตเนีย และลัตเวีย คือ 5 ประเทศ ที่เสนอให้มีห้ามนำเข้าเพชรจากรัสเซีย เพื่อแสดงการตอบโต้ ขณะที่ศูนย์เพชรโลกแอนต์เวิร์ป (เอดับเบิลยูดีซี) กล่าวว่า การคว่ำบาตรดังกล่าวจะทำให้ธุรกิจหายไปราว 30% และเอื้อประโยชน์ต่อศูนย์กลางการค้าของคู่แข่ง อีกทั้งผู้ซื้อควรได้รับอนุญาตให้ตัดสินใจเองว่า พวกเขาต้องการอัญมณีของรัสเซียหรือไม่\n\nEyes on Belgium as some EU states push for Russian diamond ban https://t.co/pSkUbltroS pic.twitter.com/QgBp5cjiCp — Reuters (@Reuters) September 25, 2022\n\nแม้กระทรวงการต่างประเทศของเบลเยียม และตัวแทนทางการทูตของอียูจะไม่แสดงความเห็นตอบกลับ แต่เมื่อวันที่ 14 ก.ย. ที่ผ่านมา นายกรัฐมนตรีอเล็กซานเดอร์ เดอ โกร ผู้นำเบลเยียม กล่าวในการประชุมเพชรระดับนานาชาติว่า คำสั่งห้ามดังกล่าวจะเป็น “การสูญเสียครั้งใหญ่” และสร้างความเสียหายต่ออุตสาหกรรมที่คิดเป็น 5% ของการส่งออกของเบลเยียม รวมถึงการรองรับงานอีกประมาณ 30,000 ตำแหน่ง\n\nอย่างไรก็ตาม เจ้าหน้าที่อียูและนักการทูตคนหนึ่ง ซึ่งเกี่ยวข้องกับการเตรียมมาตรการคว่ำบาตรรอบใหม่ต่อรัสเซียกล่าวว่า ขณะนี้เบลเยียมถูกคาดหวังให้ยกเลิกวีโต้ของตัวเองแล้ว.\n\nเครดิตภาพ : REUTERS",
    "ตร.เนเธอร์แลนด์ จับแก๊งอาชญากรรม วางแผนจับรัฐมนตรียุติธรรมเบลเยียม เรียกค่าไถ่": "\n\nนายวินเซนต์ แวน ควิกเคนบอร์น รัฐมนตรียุติธรรมของเบลเยียม ถูกกลุ่มคนร้ายวางแผนจับตัวไปเรียกค่าไถ่ แต่ไม่สำเร็จ เนื่องจาก เจ้าหน้าที่ตำรวจเบลเยียม ไปพบรถต้องสงสัย ป้ายทะเบียนรถจดทะเบียนในเนเธอร์แลนด์ จอดอยู่ใกล้บ้านพักของนายแวน ควิกเคนบอร์นที่เทศบาล คอร์ทไรค์ ในมณฑลฟลานเดอร์ตะวันตก จากการตรวจสอบพบว่า ในรถมีปืนหลายกระบอก เช่น ปืนไรเฟิลจู่โจมคาลาชนิคอฟและปืนพก พร้อมน้ำมันเชื้อเพลิงอีก 2 ขวด\n\n\n\nเจ้าหน้าที่ตำรวจเบลเยียม ประสานตำรวจเนเธอร์แลนด์ ติดตามจับกุมคนร้าย และ ยกระดับการรักษาความปลอดภัยให้นายแวน ควิกเคนบอร์น ภรรยาและลูกชาย\n\n\n\nสำนักงานอัยการสูงสุดของเบลเยียม ออกแถลงการณ์ว่า ตำรวจเนเธอร์แลนด์ จับกุมกลุ่มคนร้ายชายชาวดัตช์ได้ทั้งหมด 4 คน 3 คนแรกจับได้เมื่อวันศุกร์ที่ 23 ก.ย.65 ส่วนคนที่ 4 เป็นชายวัย 21 ปี จับได้เมื่อวานนี้(25 ก.ย.65) ร่วมกันวางแผนจับตัวนายแวน ควิกเคนบอร์น เพื่อเรียกค่าไถ่ สำนักงานอัยการสูงสุดของเบลเยียม ประสานทางการเนเธอร์แลนด์เพื่อให้มีการส่งตัวคนร้ายทั้ง 4 คนมาดำเนินคดีในเบลเยียม ในเบื้องต้น สำนักงานอัยการสูงสุดของเบลเยียม ยังไม่ยืนยันว่า คนร้ายทั้ง 4 คนมีความเชื่อมโยงกับแก๊งยาเสพติดในเนเธอร์แลนด์ตามรายงานของสื่อจริงหรือไม่ และจะสอบสวนเรื่องนี้อย่างละเอียด\n\n\n\nด้านนายแวน ควิกเคนบอร์น ระบุทางเฟซบุ๊กว่า ในช่วงนี้จะงดการเข้าร่วมกิจกรรมสาธารณะต่างๆ พร้อมทั้งระบุว่าทุกคนที่ทำงานเพื่อปราบปรามเครือข่ายอาชญากรรม รู้ดีว่ามีความเสี่ยงและตัวเขาตกเป็นเป้าหมายของเครือข่ายอาชญากรรมรวมทั้งแก๊งค้ายาเสพติด พร้อมประกาศว่าในฐานะรัฐมนตรียุติธรรมจะเดินหน้าปราบปรามเครือข่ายอาชญากรรมอย่างจริงจังและอย่างต่อเนื่อง ด้านนายอเล็กซันเดอร์ เดอ โกรของเบลเยียม ยืนยันว่า รัฐบาลเบลเยียมจะไม่ยอมให้แก๊งคนร้ายมาข่มขู่และขัดขวางการทำงาน\n\n\n\nเมื่อปีที่แล้ว ตำรวจเบลเยียม ทลายแก๊งค้ายาเสพติดในเมืองแอนต์เวิร์ป พร้อมยึดยาเสพติดกว่า 89 ตัน ขณะเดียวกัน สำนักงานตำรวจสหภาพยุโรป หรือยูโรโพล เผยแพร่รายงานเมื่อปีที่แล้ว ระบุว่า เบลเยียมและเนเธอร์แลนด์เป็นศูนย์กลางตลาดยาเสพติดประเภทโคเคนในยุโรป\n\n\n\n\n\n\n\n#เบลเยียม\n\n\n\n#ขู่จับรัฐมนตรียุติธรรมเรียกค่าไถ่\n\n\n\n#เครือข่ายอาชญากรรมในยุโรป",
    "ฝรั่งเศส-เนเธอร์แลนด์-เบลเยียม ฟอร์มเฉียบ กอดคอคว้าชัย สรุปผลยูฟ่า เนชันส์ลีก": "ฝรั่งเศส เบลเยียม เนเธอร์แลนด์ และ โครเอเชีย ทำผลงานได้อย่างยอดเยี่ยม เอาชนะคู่แข่งได้ทั้งหมด ในศึกฟุตบอลยูฟ่า เนชันส์ลีก เมื่อคืนที่ผ่านมา\n\nการแข่งขันฟุตบอลยูฟ่า เนชันส์ลีก ลีกเอ กลุ่ม 1 เมื่อคืนวันพฤหัสบดีที่ 22 ก.ย. 65 คู่ที่น่าสนใจ \"ตราไก่\" ทีมชาติฝรั่งเศส เปิดสนามสต๊าด เดอ ฟรองซ์ รับการมาเยือนของ ออสเตรีย\n\nเปิดฉากครึ่งแรกมาแค่ 2 นาที ฝรั่งเศส เกือบขึ้นนำ เมื่อ คีเลียน เอ็มบัปเป ยิงเข้าไปแล้ว แต่ถูกจับล้ำหน้า จากนั้นนาทีที่ 35 ฝรั่งเศส ได้ลุ้นสองหนติดๆ จาก โอเรเลียง ชูอาเมนี และ อองตวน กรีซมันน์ แต่ไม่ผ่านนายด่านออสเตรีย\n\nจบครึ่งแรก ทีมชาติฝรั่งเศส ยังเสมอ ทีมชาติออสเตรีย 0-0\n\nกลับมาเล่นต่อครึ่งหลัง นาทีที่ 56 ฝรั่งเศส ขึ้นนำ 1-0 จากจังหวะที่ คีเลียน เอ็มบัปเป พาบอลลากตัดเข้าในก่อนซัดด้วยขวาเข้าไปตุงตาข่าย\n\nจากนั้นนาทีที่ 65 ฝรั่งเศส หนีเป็น 2-0 เมื่อ อองตวน กรีซมันน์ เปิดบอลจากฝั่งขวาให้ โอลิวิเยร์ ชิรูด์ ขึ้นโหม่งเข้าไปอย่างสวยงาม\n\nช่วงเวลาที่เหลือทั้งสองทีทำอะไรกันเพิ่มไม่ได้ จบเกม ทีมชาติฝรั่งเศส เอาชนะ ทีมชาติออสเตรีย ไป 2-0\n\nส่วนผลคู่อื่นมีดังนี้\n\nลีกเอ กลุ่ม1\n\nโครเอเชีย ชนะ เดนมาร์ก 2-1\n\nลีกเอ กลุ่ม 4\n\nเบลเยียม ชนะ เวลส์ 2-1",
    "'อัศวินสีส้ม' เฉือน 'เบลเยียม' 1-0 คว้าตั๋วตัดเชือกเนชั่นส์ ลีก": "ศึกฟุตบอลยูฟ่า เนชั่นส์ ลีก คืนวันที่ 25 กันยายน 2565 เกมที่น่าสนใจในลีก เอ กลุ่ม 4 “อัศวินสีส้ม” ทีมชาติเนเธอร์แลนด์ เปิดบ้านต้อนรับการมาเยือนของ “ปีศาจแดงแห่งยุโรป” ทีมชาติเบลเยียม\n\nปรากฎว่าเกมนี้ เนเธอร์แลนด์ ทำผลงานได้อย่างยอดเยี่ยม ได้ประตูชัยจาก เวอร์จิล ฟาน ไดจ์ค ในนาทีที่ 73 เอาชนะ เบลเยียม ไปแบบฉิวเฉียด 1-0 คว้าสามแต้มในเกมส่งท้ายรอบแบ่งกลุ่ม\n\nจากชัยชนะดังกล่าวทำให้ “อัศวินสีส้ม” มีเพิ่มเป็น 16 แต้ม จาก 6 นัด จบอันดับ 1 ของกลุ่ม เข้ารอบ 4 ทีมสุดท้ายได้สำเร็จ ส่วน เบลเยียม จบอันดับ 2 ของกลุ่ม มี 10 แต้ม จาก 6 นัด\n\nขณะที่ผลการแข่งขันของลีก เอ กลุ่ม 1 พลพรรค “โคนม” ทีมชาติเดนมาร์ก พลิกล็อกเอาชนะ “ตราไก่” ทีมชาติฝรั่งเศส อดีตแชมป์โลก ปี 2018 ไปด้วยสกอร์ 2-0 จากประตูของ แคสเปอร์ ดอลเบิร์ก น.34 และอันเดรส สคอฟ โอลเซน น.39\n\nโดยในกลุ่มนี้ โครเอเชีย จบอันดับ 1 ด้วยการมี 13 แต้ม จากผลนัดสุดท้ายที่บุกชนะออสเตรีย 3-1 คว้าตั๋วเข้าไปเล่นในรอบตัดเชือกสำเร็จ ส่วน เดนมาร์ก มี 12 แต้ม และฝรั่งเศส มี 5 แต้ม จบอันดับ 2 และ 3 ของกลุ่ม",
    "เบลเยียมเน้นหนัก! \"เดอ บรอยน์\"คุมเกมรอรับ เวลส์ ที่ส่ง\"เบล\"บุกลุ้นชัยแรก": "เบลเยียม - เวลส์\n\nเวลา : 01.45 น.\n\n\n\n\n\nสนาม : คิง โบดวง สเตเดี้ยม, บรัสเซลส์\n\n\n\n\n\nเบลเยียม\n\nโรเบร์โต้ มาร์ติเนซ เทรนเนอร์ทีมชาติเบลเยียม พาทีมเบียดชนะโปแลนด์ 1-0 ในเกมเนชั่นส์ ลีกล่าสุด เป็นการคว้าชัยนัดที่ 3 ในรอบ 5 เกม\n\n\"น้ามาร์ตี้\" แบโผทีมชุดล่าสุดออกมาแล้ว โดยพวกตัวหลักที่ได้พักและไม่มีชื่อในเกมกับโปแลนด์ ต่างกลับมาอยู่ในโผกันตามปกติ โดยเฉพาะติโบต์ กูร์กตัวส์ ประตูเรอัล มาดริด และ เควิน เดอ บรอยน์ เพลย์เมกเกอร์แมนฯ ซิตี้ แต่ในรายของโรเมลู ลูกากู หัวหอกอินเตอร์ มิลาน ที่บาดเจ็บยังชวดเหมือนเดิม\n\nส่วนเจสัน เดนาเยอร์ กองหลังก็ยังมีชื่อติดโผ แม้เป็นนักเตะไร้สังกัดตอนนี้ก็ตาม\n\nขณะที่แกนหลักขาประจำรายอื่นๆ ยังนำโดยเอแด็น อาซาร์ แนวรุกกัปตันทีม, โทบี อัลเดอร์แวเรลด์, ยาน แฟร์ต็องเกน, ยูริ ตีเลมันส์, อักเซล วิตเซล, ยานนิค การ์ราสโก้ และ มิชี่ บัตชูอายี่\n\n\n\n\n\nเวลส์\n\nโรเบิร์ต เพจ เทรนเนอร์ทีมชาติเวลส์ พาทีมแพ้ฮอลแลนด์หวุดหวิด 2-3 ในเกมเนชั่นส์ ลีกล่าสุด ทำให้ไม่ชนะมา 3 เกมแล้ว\n\nเพจแบโผขุนพลมังกรแดงชุดล่าสุดออกมาแล้ว โดยไม่มีแอรอน แรมซี่ย์ และ แฮร์รี่ วิลสัน ที่หลุดโผไป ส่วนเบน เดวิส และ โจ อัลเลน เดิมทีมีชื่อ แต่ล่าสุดถอนไปแล้ว เพราะปัญหาอาการบาดเจ็บ\n\nอย่างไรก็ตามขุนพลแกนหลักรายอื่นๆ ยังอยู่กันครบ นำโดยแกเร็ธ เบล สตาร์แนวรุกกัปตันทีม, เวย์น เฮนเนสซี่ย์, คริส เมแฟม, อีธาน แอมพาดู, โจ โรดอน, เนโก วิลเลี่ยมส์, แดเนี่ยล เจมส์ และ คีฟเฟอร์ มัวร์\n\n\n\n\n\nนักเตะที่คาดว่าจะลงสนาม\n\nเบลเยียม (3-4-2-1) : ติโบต์ กูร์กตัวส์ - ดีดริค โบยาต้า, โทบี อัลเดอร์แวเรลด์, ยาน แฟร์ต็องเกน - ติโมธี คาสตาญ, ยูริ ตีเลมันส์, อักเซล วิตเซล, ยานนิค การ์ราสโก้ - เควิน เดอ บรอยน์, เอแด็น อาซาร์ - มิชี่ บัตชูอายี่\n\nเวลส์ (3-4-2-1) : เวย์น เฮนเนสซี่ย์ - คริส เมแฟม, อีธาน แอมพาดู, โจ โรดอน - เนโก วิลเลี่ยมส์, แม็ทธิว สมิธ, โจ มอร์เรลล์, รีห์ส นอร์ริงตัน-เดวิส - แดเนี่ยล เจมส์, แกเร็ธ เบล - คีฟเฟอร์ มัวร์\n\nผู้ตัดสิน : อาลี ปาลาบิยิค (ตุรเคีย)",
    "เนเธอร์แลนด์ VS เบลเยียม : พรีวิว ฟุตบอลยูฟ่า เนชั่นส์ ลีก 2022/23 (ลิ้งก์ดูบอลสด)": "รายการ : ฟุตบอลยูฟ่า เนชั่นส์ ลีก 2022/23 รอบแบ่งกลุ่ม ลีกเอ กลุ่ม 4\n\nแมตช์การแข่งขัน : เนเธอร์แลนด์ VS เบลเยียม\n\nวัน/เวลาแข่งขัน : คืน วันอาทิตย์ที่ 25 กันยายน 2565 เวลา 01.45 น.\n\nสนาม : โยฮัน ครัฟฟ์ อารีน่า\n\nโยฮัน ครัฟฟ์ อารีน่า ถ่ายทอดสด : UEFA.tv\n\nสภาพความพร้อม เนเธอร์แลนด์\n\n\"อัศวินสีส้ม\" ทีมชาติเนเธอร์แลนด์ โชว์ฟอร์มในศึก ยูฟ่า เนชั่นส์ ลีก ซีซั่นนี้ ได้อย่างยอดเยี่ยม หลังทำผลงานชนะ 4 เสมอ 1 จาก 5 นัดแรก โดยเกมนัดล่าสุด คือการบุกเอาชนะ โปแลนด์ 2-0 เมื่อคืนวันพฤหัสบดีที่ผ่านมา ทำให้ตอนนี้มี 13 แต้ม รั้งจ่าฝูงของกลุ่ม ซึ่งเกมนี้ขอแค่เพียงผลเสมอ ก็จะการันตีการผ่านเข้าสู่รอบรองชนะเลิศทันที\n\nสำหรับสภาพความพร้อมของทีมในเกมนี้ หลุยส์ ฟาน กัล จะชวดใช้งาน ตวน ค็อปไมเนอร์ส กับ เมมฟิส เดอปาย ที่มีอาการบาดเจ็บ รวมทั้งยังต้องรอเช็กสภาพความฟิตของ สตีเฟ่น เบิร์กฮุยส์ กับ เฟรงกี้ เดอ ยอง ส่วนแกนหลักที่เหลือ ยังคงฟิตสมบูรณ์ พร้อมลงสนามทั้งหมด\n\nคาดว่าเจ้าถิ่นจะมาในแผน 3-5-2 แผงหลัง 3 คน ประกอบด้วย มัทไธส์ เดอ ลิกต์, เฟอร์กิล ฟาน ไดจ์ค และ นาธาน อาเก้ วิงแบ็ก 2 ฝั่งใช้ เดนเซล ดุมฟรีส์ กับ ดาลีย์ บลินด์ เติมเกมทางริมเส้น ส่วนมิดฟิลด์ 3 คน ส่ง มาร์เท่น เดอ รูน, เฟรงกี้ เดอ ยอง และ สตีเฟ่น เบิร์กฮุยส์ ลงประสานงานกัน โดยมี สตีเฟ่น เบิร์กไวจ์น กับ โคดี้ กัคโป เป็นตัวจบสกอร์\n\nสภาพความพร้อม เบลเยียม\n\nส่วนผู้มาเยือนอย่าง \"ปีศาจแดงแห่งยุโรป\" ทีมชาติเบลเยียม หลังจากที่ประเดิมรายการนี้ ด้วยการเปิดบ้านพ่ายให้กับ เนเธอร์แลนด์ ไปแบบเละเทะถึง 1-4 พวกเขาก็กลับมาทำผลงานได้ดีพอสมควร ด้วยการชนะ 3 เสมอ 1 ใน 4 เกมต่อมา โดยเกมนัดล่าสุด คือการเปิดบ้านเฉือนชนะ เวลส์ 2-1 เมื่อคืนวันพฤหัสบดีที่ผ่านมา ทำให้ตอนนี้มี 10 แต้ม รั้งรองจ่าฝูงของกลุ่ม แต่จะต้องคว้าชัยในเกมนี้ ด้วยผลต่าง 3 ประตูขึ้นไปเท่านั้น เพื่อพลิกสถานการณ์เข้าสู่รอบตัดเชือก\n\nสำหรับสภาพความพร้อมของทีมในเกมนี้ โรเบร์โต้ มาร์ติเนซ จะขุมกำลังแบบเต็มอัตราศึก เมื่อแข้งทุกรายต่างฟิตสมบูรณ์ พร้อมลงสู้ศึกนัดชี้ชะตา\n\nเกมนี้ทีมเยือนน่าจะใช้ระบบ 3-4-2-1 แนวรับ 3 คน ประกอบด้วย อาร์กตูร์ เตอั๊ต, โทบี้ อัลเดอร์ไวเรลด์ และ ยาน แฟร์ต็องเกน โดยมี ติโมธี คาสตาญ กับ ยานนิค การ์ราสโก้ เป็นวิงแบ็ก 2 ข้าง ส่วนมิดฟิลด์คู่กลางส่ง ยูริ ตีเลอมองส์ ลงคุมเกมร่วมกับ อั๊กเซล วิตเซล ขณะที่แนวรุกใช้ เควิน เดอ บรอยน์ กับ เอแด็น อาซาร์ สร้างสรรค์เกมให้ มิชี่ บัตชูอายี่ ไล่ล่าตาข่าย\n\nรายชื่อ 11 ผู้เล่นที่คาดว่าจะลงสนาม\n\nเนเธอร์แลนด์ : เรมโก้ ปาสเวียร์ (GK), มัทไธส์ เดอ ลิกต์, เฟอร์กิล ฟาน ไดจ์ค, นาธาน อาเก้, เดนเซล ดุมฟรีส์, มาร์เท่น เดอ รูน, เฟรงกี้ เดอ ยอง, สตีเฟ่น เบิร์กฮุยส์, ดาลีย์ บลินด์, สตีเฟ่น เบิร์กไวจ์น, โคดี้ กัคโป\n\nเบลเยียม : ติโบต์ กูร์กตัวส์ (GK), อาร์กตูร์ เตอั๊ต, โทบี้ อัลเดอร์ไวเรลด์, ยาน แฟร์ต็องเกน, ติโมธี คาสตาญ, ยูริ ตีเลอมองส์, อั๊กเซล วิตเซล, ยานนิค การ์ราสโก้, เควิน เดอ บรอยน์, เอแด็น อาซาร์, มิชี่ บัตชูอายี่\n\nฟอร์มการเล่น 5 นัดหลังสุด\n\nเนเธอร์แลนด์\n\n22/09/22 ชนะ โปแลนด์ 2-0 (เยือน) ยูฟ่า เนชั่นส์ ลีก\n\n14/06/22 ชนะ เวลส์ 3-2 (เหย้า) ยูฟ่า เนชั่นส์ ลีก\n\n11/06/22 เสมอ โปแลนด์ 2-2 (เหย้า) ยูฟ่า เนชั่นส์ ลีก\n\n08/06/22 ชนะ เวลส์ 2-1 (เยือน) ยูฟ่า เนชั่นส์ ลีก\n\n03/06/22 ชนะ เบลเยียม 4-1 (เยือน) ยูฟ่า เนชั่นส์ ลีก\n\nเบลเยียม\n\n22/09/22 ชนะ เวลส์ 2-1 (เหย้า) ยูฟ่า เนชั่นส์ ลีก\n\n14/06/22 ชนะ โปแลนด์ 1-0 (เยือน) ยูฟ่า เนชั่นส์ ลีก\n\n11/06/22 เสมอ เวลส์ 1-1 (เยือน) ยูฟ่า เนชั่นส์ ลีก\n\n08/06/22 ชนะ โปแลนด์ 6-1 (เหย้า) ยูฟ่า เนชั่นส์ ลีก\n\n03/06/22 แพ้ เนเธอร์แลนด์ 1-4 (เหย้า) ยูฟ่า เนชั่นส์ ลีก\n\nผลงานการพบกัน 5 นัดหลังสุด\n\n03/06/22 เบลเยียม 1-4 เนเธอร์แลนด์ (ยูฟ่า เนชั่นส์ ลีก)\n\n16/10/18 เบลเยียม 1-1 เนเธอร์แลนด์ (กระชับมิตร)\n\n09/11/16 เนเธอร์แลนด์ 1-1 เบลเยียม (กระชับมิตร)\n\n15/08/12 เบลเยียม 4-2 เนเธอร์แลนด์ (กระชับมิตร)\n\n29/05/04 เนเธอร์แลนด์ 0-1 เบลเยียม (กระชับมิตร)\n\nบทวิเคราะห์\n\nศึกนัดชี้ชะตา การแย่งชิงตั๋วเข้าสู่รอบรองชนะเลิศ ระหว่าง จ่าฝูง และ รองจ่าฝูงของกลุ่ม เป็นเจ้าถิ่นอย่าง กังหันสีส้ม ที่กุมความได้เปรียบอยู่ไม่น้อยเลย เนื่องจากขอแค่ผลเสมอ ก็จะการันตีแชมป์กลุ่มทันที ขณะที่ผู้มาเยือนอย่าง เบลเยียม จำเป็นจะต้องบุกคว้าชัย รวมทั้งยังต้องชนะด้วยผลต่าง 3 ประตูขึ้นไปให้ได้เท่านั้น\n\nทั้งนี้ หากเปรียบเทียบศักยภาพของขุมกำลัง คงต้องบอกว่า สูสีใกล้เคียงกันมาก ทำให้อาจจะเป็นงานที่ยากไม่น้อย สำหรับปีศาจแดงแห่งยุโรป ที่จะพลิกสถานการณ์เข้ารอบได้สำเร็จในเกมนัดตัดสินแบบนี้ เชื่อว่าเกมนี้ เนเธอร์แลนด์ น่าจะเล่นแบบปลอดภัยไว้ก่อน เพื่อรักษาผลสกอร์และความได้เปรียบเอาไว้ จึงคาดว่าสุดท้ายแล้ว ผลเสมอจึงน่าจะมีความเป็นไปได้มากที่สุด\n\nสกอร์ที่คาด\n\nเนเธอร์แลนด์ 1-1 เบลเยียม\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "เนเธอร์แลนด์ VS เบลเยียม : รายชื่อ 11 ตัวจริง ฟุตบอลยูฟ่า เนชั่นส์ ลีก 2022/23 (ลิ้งก์ดูบอลสด)": "รายชื่อ 11 ผู้เล่นตัวจริงที่ลงสนาม\n\nเนเธอร์แลนด์ :\n\nเรมโก้ ปาสเวียร์ (GK) เยอร์เรียน ทิมเบอร์ เฟอร์กิล ฟาน ไดจ์ค นาธาน อาเก้ เดนเซล ดุมฟรีส์ สตีเฟ่น เบิร์กฮุยส์ ดาวี่ คลาสเซ่น มาร์เท่น เดอ รูน ดาลีย์ บลินด์ ฟินเซนต์ ยานส์เซ่น สตีเฟ่น เบิร์กไวจ์น\n\nเบลเยียม :\n\nติโบต์ กูร์กตัวส์ (GK) เซโน่ เดอบาสต์ โทบี้ อัลเดอร์ไวเรลด์ ยาน แฟร์ต็องเกน โธมัส มูนิเยร์ อามาดู โอนาน่า อั๊กเซล วิตเซล ติโมธี คาสตาญ เอแด็น อาซาร์ มิชี่ บัตชูอายี่ เควิน เดอ บรอยน์\n\nรายการ : ฟุตบอลยูฟ่า เนชั่นส์ ลีก 2022/23 รอบแบ่งกลุ่ม ลีกเอ กลุ่ม 4\n\nแมตช์การแข่งขัน : เนเธอร์แลนด์ VS เบลเยียม\n\nวัน/เวลาแข่งขัน : คืน วันอาทิตย์ที่ 25 กันยายน 2565 เวลา 01.45 น.\n\nสนาม : โยฮัน ครัฟฟ์ อารีน่า\n\nโยฮัน ครัฟฟ์ อารีน่า ถ่ายทอดสด : UEFA.tv\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "เดอ บรอยน์ฮอตยิง-จ่าย! เบลเยียม เชือดหวิวบ๊วยกลุ่ม เวลส์ ศึกเนชั่นส์ ลีก": "ศึกฟุตบอลยูฟ่า เนชั่นส์ ลีก เอ กลุ่ม 4 นัดที่ 5 คืนวันพฤหัสบดีที่ 22 กันยายนที่ผ่านมา เบลเยียม ต้องการสามแต้มเพื่อลุ้นทาบจ่าฝูงกลุ่มอย่าง ฮอลแลนด์ เปิดถิ่นดวล \"มังกรแดง\" เวลส์ ที่ยังหาชัยเกมแรกไม่เจอรายการนี้\n\nเกมดำเนินถึงนาที 11 เควิน เดอ บรอยน์ สังหารหนแรกของเกมบริเวณจุดโทษ บอลเสียบตาข่ายด้านขวาพา ปีศาจแดงยุโรป ขยับนำเร็ว 1-0\n\nเจ้าถิ่นบวกสกอร์เพิ่ม คราวนี้สตาร์แมนซิตี้ เควิน เดอ บรอยน์ แอสซิสต์คืนให้เพื่อนอย่าง มิชี่ บาตชูอายี่ เบิกประตูให้ เบลเยียมหนี 2-0 เมื่อหมด 45 นาทีแรก\n\nทว่าแค่ห้านาทีครึ่งหลัง มังกรแดงมีฮึด คีฟเฟอร์ มัวร์ กองหน้าจากบอร์นมัธ โหม่งไล่ตี 1-2 สำเร็จ แต่น่าเสียดายเกิดสกอร์ลูกเดียวช่วง 45 นาทีหลัง จบเกม เบลเยียม เปิดรังเชือด เวลส์ ที่ยังหาชัยเกมแรกไม่เจอ 2-1 รั้งอันดับสองลีก เอ กลุ่ม 4 ซิวเพิ่มเป็น 10 คะแนน ตามหลัง ฮอลแลนด์ คู่แข่งสำคัญเกมถัดไปอยู่สามแต้ม",
    "\"ฝรั่งเศส\" หมดสภาพ บุกพ่าย \"เดนมาร์ก\"-\"ดัตช์\" เชือดเบลเยียม สรุปผลยูฟ่า เนชันส์ ลีก": "จากนั้นนาทีที่ 39 เดนมาร์ก หนีเป็น 2-0 สคอฟ โอลเซน วอลเลย์แถวกรอบเขตโทษ บอลพุ่งเข้าไปตุงตาข่าย ก่อนจะจบครึ่งแรกไปด้วยสกอร์นี้\n\nกลับมาเล่นต่อครึ่งหลังทั้งสองทีมทำอะไรกันเพิ่มไม่ได้ จบเกม ฝรั่งเศส บุกมาแพ้ เดนมาร์ก 0-2 มี 5 คะแนนเท่าเดิม จบอันดับ 3 ของกลุ่ม ส่วน เดนมาร์ก มีเพิ่มเป็น 12 คะแนน จบอันดับ 2 ของกลุ่ม ไม่เข้ารอบทั้งสองทีม แต่อยู่เล่นในลีกเอ ต่อไป โดยแชมป์กลุ่มนี้ได้แก่ โครเอเชีย ที่บุกมาเอาชนะ ออสเตรีย 3-1 มี 13 คะแนน เข้ารอบไฟนอลส์ ด้าน ออสเตรีย มี 4 แต้ม ตกชั้นลงไปเล่นใน ลีกบี",
    "ฟาน ไดค์ พังประตูชัย! เนเธอร์แลนด์ เปิดรังเชือด เบลเยียม 1-0 ศึกยูฟ่า เนชั่นส์ลีก": "ฟาน ไดค์ พังประตูชัย! เนเธอร์แลนด์ เปิดรังเชือด เบลเยียม 1-0 ศึกยูฟ่า เนชั่นส์ลีก\n\n“อัศวินสีส้ม” เนเธอร์แลนด์ เปิดรังเฉือนชนะ “ปีศาจแดงแห่งยุโรป” เบลเยียม 1-0 ในศึกฟุตบอลยูฟ่า เนชั่นส์ ลีก ลีกเอ กลุ่ม 4 เมื่อคืนวันที่ 25 กันยายนที่ผ่านมา\n\nเกมนี้ เนเธอร์แลนด์ ได้ประตูชัยจาก เวอร์จิล ฟาน ไดค์ นาทีที่ 73 ทำให้เนเธอร์แลนด์คว้าชัยชนะ โดยลงเตะไป 6 นัด มี 16 แต้ม เป็นอันดับ 1 ส่วนเบลเยียม มี 10 แต้ม เป็นอันดับ 2\n\nด้านผลคู่อื่น\n\nอันดอร์รา เสมอ ลัตเวีย 1-1\n\nสโลวาเกีย เสมอ เบลารุส 1-1\n\nอาเซอร์ไบจาน ชนะ คาซัคสถาน 3-0\n\nออสเตรีย แพ้ โครเอเชีย 1-3\n\nเวลส์ แพ้ โปแลนด์ 0-1\n\nเดนมาร์ก ชนะ ฝรั่งเศส 2-0\n\nลักเซมเบิร์ก ชนะ ลิทัวเนีย 1-0\n\nหมู่เกาะแฟโร ชนะ ตุรกี 2-1",
    "ฟานไดจ์คโขกชัย! เนเธอร์แลนด์เฉือนเบลเยี่ยม 1-0 ทะลุรอบรองฯเนชั่นส์ ลีก": "ผลการเเข่งขันฟุตบอล ยูฟ่า เนชั่นส์ ลีก ประจำวันที่ 25 กันยายนคู่ที่น่าสนใจ เนเธอร์แลนด์ เปิดบ้านพบกับ เบลเยี่ยมเกมนี้มีตั๋วรอบรองชนะเลิศเป็นเดิมพัน ฝั่งอัศวินสีส้มขอเเค่เสมอจะเข้ารอบ ส่วนปีศาจเเดงดำเเห่งยุโรปต้องชนะสถานเดียวเริ่มเกมมาเนเธอร์แลนด์เล่นไปเรื่อยๆไม่เร่งตามโอกาสที่อยู่ในมือส่วนเบลเยี่ยมก็ยังไม่ผลีผลามบุก จบครึ่งเเรกเสมอ 0-0ครึ่งหลังรูปเกมยังเหมือนเดิมโอกาสทำประตูกันน้อย จนมาถึงนาทีที่ 73 เจ้าบ้านได้ประตูออกนำ 1-0 จากลูกเตะมุม โคกี้ กัคโป เปิดมาเข้าหัว เวอร์จิล ฟานไดจ์ค เข้ามาโขกเต็มๆไม่เหลือเวลาที่เหลือไม่มีประตูเพิ่ม ครบ 90 นาที เนเธอร์แลนด์ เฉือนชนะ เบลเยี่ยม 1-0 ทะลุผ่านเข้ารอบรองชนะเลิศเนชั่นส์ ลีกรายชื่อตัวจริงของทั้งสองทีมเนเธอร์แลนด์ : เรมโก้ พาสเวียร์, ยูร์เรียน ทิมเบอร์, เวอร์จิล ฟานไดจ์ค, นาธาน อาเก้, เดนเซล ดุมฟรีส์, สตีเวน เบอร์กฮุยส์, มาร์เทน เดอ รูน, ดาลีย์ บลินด์, ดาวี่ คลาสเซ่น, วินเซนท์ เยนส์เซ่น, สตีเวน เบิร์กไวจ์นเบลเยี่ยม : ติโบต์ กูร์กตัวส์, ซีโน่ เดบาสต์, โทบี้ อันเดอร์ไวเรลด์, แยน แฟร์ต็องเก้น, อั๊กเซล วิตเซล, อมาดู โอนาน่า, โทมัส มูนิเยร์, ทิโมทีย์ กาสตาเญ่, เอแด็น อาซาร์, มิชีย์ บัตซูอายี่, เควิน เดอ บรอยน์",
    "ทนไม่ไหวแล้ว! คนนับหมื่นเดินขบวนในบรัสเซลส์ ประท้วงค่าไฟแพง-เงินเฟ้อพุ่งทะยาน": "ตำรวจระบุว่า มีประชาชนมากกว่า 10,000 คน ไหลบ่าสู่ท้องถนนในเมืองหลวงเบลเยียม ในขณะที่มีการเปิดเผยว่ามีพลเมืองของประเทศแห่งนี้ราวๆ 64% ที่เกรงว่าตนเองจะไม่มีเงินมาชำระค่าใช้จ่ายต่างๆ ของพวกเขา ท่ามกลางภาวะเงินเฟ้อการประท้วงครั้งนี้มีสหภาพแรงงานเบลเยียมเป็นแกนนำ โดยทางสหภาพอ้างว่าบิลค่าไฟเฉลี่ยต่อครอบครัวในประเทศแห่งนี้ได้เพิ่มขึ้นมากว่า 3 เท่า เป็นมากกว่า 700 ยูโร (25,700 บาท) ต่อเดือนต่อครัวเรือน ในขณะที่ครอบครัวเบลเยียมมีรายได้เฉลี่ยต่อเดือน 2,500 ยูโร (ประมาณ 91,000 บาท)\"ไม่ใช่เราไม่ต้องการจ่าย แต่เราไม่สามารถจ่ายได้\" เทียร์รี บอดสัน ประธานสหภาพแรงงาน General Labor Federation of Belgium กล่าวกับบรรดาผู้ชุมนุมหลายพันคนที่บริเวณจัตุรัส Place de la Monnaie พร้อมชี้ว่ามันเป็นไปไม่ได้เลยสำหรับบางคน ที่มีรายได้ต่ำกว่าค่าเฉลี่ยจะมีเงินเพียงพอที่จะชำระบิลต่างๆ ของพวกเขาในประเด็นที่รัฐบาลมีคำแนะนำให้ประชาชนใช้พลังงานน้อยลง บอดสัน กล่าวว่ามันเป็นเรื่องไร้สาระ เพราะว่าชาวเบลเยียมส่วนใหญ่ได้ใช้ทุกมาตรการที่เป็นไปได้อยู่ก่อนแล้ว เพื่อลดการบริโภคพลังงาน แต่มันยังไม่เพียงพอป้ายข้อความประท้วงบางส่วนในผู้ชุมนุม สะท้อนความรู้สึกของ บอดสัน ได้เป็นอย่างดี บางป้ายเขียนข้อความว่า \"ตรึงราคา ไม่ใช่ตรึงประชาชน\" และ \"ทุกอย่างกำลังสูงขึ้น ยกเว้นค่าแรงของเรา\"บรรดาผู้ประท้วงเรียกร้องให้เจ้าหน้าที่เบลเยียมดำเนินการมากกว่าที่เป็นอยู่เพื่อสกัดราคาที่พุ่งทะยาน และอ้างว่าพวกเขาควรดึงเงินทุนมาจากบรรดาบริษัทพลังงานทั้งหลาย ที่รายงานผลประกอบการสูงสุดเป็นประวัติการณ์ในปีนี้ และทำเงินหลายพันล้านยูโร ในขณะที่มาตรฐานการครองชีพของประชาชนทั่วไปกำลังดำดิ่งเมื่อเดือนที่แล้ว สำนักงานสถิติแห่งชาติเบลเยียม รายงานว่า อัตราเงินเฟ้อของประเทศพุ่งทะยานแตะระดับ 9.94% ท่ามกลางราคาพลังงานที่พุ่งสูง เกือบเท่าสถิติสูงสุดเป็นประวัติการณ์ที่เคยเกิดขึ้นในปี 1976อาเล็กซันเดอร์ เดอ โกร นายกรัฐมนตรีเบลเยียม เตือนว่า \"ในฤดูหนาวในอีก 5 ถึง 10 ปีข้างหน้า จะเป็นฤดูหนาวที่ยากลำบาก\" สืบเนื่องจากราคาก๊าซพุ่งสูง แต่เขาเน้นว่าเบลเยียมจะทนทานต่อวิกฤต \"หากว่าเราสนับสนุนซึ่งกันและกันในช่วงเวลาที่ยากลำบากนี้\"(ที่มา : อาร์ทีนิวส์)",
    "ดูบอลสด ฮอลแลนด์ พบ เบลเยียม ยูฟ่า เนชั่นส์ลีก (ลิงก์ดูบอล)": "ศึกฟุตบอล ยูฟ่า เนชั่นส์ ลีก เอ กลุ่ม 4 เกมนี้เป็นเกมที่ “กังหันสีส้ม” ฮอลแลนด์ เตรียมเปิดบ้านดวลกับทีมแกร่งอย่าง เบลเยียม ดูบอลสด วันอาทิตย์ที่ 25 กันยายน เวลา 01.45 น. (เช้ามืดวันจันทร์) พรีวิวบอล พร้อมลิงก์ดูบอลออนไลน์ ทาง UEFA.TV\n\n24 กันยายน 65 เวลา 01.45 น. ถ่ายทอดสด ดูบอลสด ฟุตบอล ยูฟ่า เนชั่นส์ ลีก 2022/23 ฮอลแลนด์ พบ เบลเยียม และลิงก์ดูบอล ฮอลแลนด์-เบลเยียม 11ตัวจริง ฮอลแลนด์ VS เบลเยียม\n\nฟุตบอล ยูฟ่า เนชั่นส์ ลีก ฮอลแลนด์ พบ เบลเยียม ลิงก์ถูกลิขสิทธิ์ ดูบอลสดออนไลน์\n\nดูบอลสดยูฟ่า เนชั่นส์ลีก ฮอลแลนด์-เบลเยียม (ลิงก์ดูบอล) : ศึกการแข่งขันฟุตบอล ยูฟ่า เนชั่นส์ ลีก เอ กลุ่ม 4 เป็นเกมการแข่งขัน ที่ ฮอลแลนด์ จะเปิดบ้านรับการมาเยือนของ เบลเยียม พบกับความพร้อมของทั้ง 2 ทีม ในศึก ยูฟ่า เนชั่นส์ ลีก วันอาทิตย์ที่ 25 กันยายน 2565 นี้\n\nสภาพความพร้อมของทั้ง 2 ทีม ก่อน ดูบอลสด\n\nทีมงาน Thaiger ขอพามาวิเคราะห์ฟอร์ม การเตรียมพร้อมก่อนเกม ยูฟ่า เนชั่นส์ ลีก ก่อนจะชมถ่ายทอดสดกันในวันนี้\n\nฮอลแลนด์ :\n\nสภาพทีมก่อนลงเตะนัดนี้ เจ้าบ้าน ฮอลแลนด์ ของ หลุยส์ ฟาน กัล ส่อชวดใช้งานทั้ง ตวน ค็อปไมเนอร์ส และ เมมฟิส เดอปาย ที่เจ็บศีรษะ และ กล้ามเนื้อรบกวนตามลำดับเพิ่มมาจากเกมล่าสุด จึงเป็นโอกาสของ มาร์เท่น เดอ รอน และ สตีเฟ่น เบิร์กไวจ์น ที่จะได้เล่นแทน\n\nส่วน เรมโก้ ปาสเฟียร์ นายประตูประสบการณ์สูงจาก อาแจ๊กซ์ ที่ประเดิมทีมชาติบนวัย 38 ปีก็จะได้ทำหน้าที่ต่อไป หลังเก็บคลีนชีทได้\n\nขณะที่แกนหลักรายอื่นๆอย่าง เฟอร์กิล ฟาน ไดจ์ค, นาธาน อาเก้, เดนเซล ดุมฟรีส์, เฟรงกี้ เดอ ย็อง, ดาเล่ย์ บลินด์ และ โคดี้ กัคโป ยังพร้อมช่วยทีมต่อไปเหมือนเดิม\n\nเบลเยียม :\n\nความพร้อมของ ทีมเยือน เบลเยียม ไม่มีปัญหาอะไรรบกวนเพิ่มเติม แต่อาจมีการปรับบ้างเพื่อเพิ่มความสดให้กับทีม ติโมธี คาสตาญ และ อาร์กตูร์ เตอั๊ต อาจได้สลับมาออกสตาร์ทแทน โธมัส เมอนิเย่ร์ และ เซโน่ เดอบาสต์\n\nแกนหลักขาประจำรายอื่นๆ ไม่ว่าจะเป็น เอแด็น อาซาร์, โทบี้ อัลเดอร์แวเรลด์, ยาน แฟร์ต็องเกน, ยูริ ตีเลมันส์, อั๊กเซล วิตเซล, ยานนิค การ์ราสโก้ และ เควิน เดอ บรอยน์ ยังพร้อมช่วยทีมเหมือนเดิม\n\nเกร็ดที่น่าสนใจ\n\nหลุยส์ ฟาน กัล เทรนเนอร์ทีมชาติฮอลแลนด์ พาทีมชนะ โปแลนด์ 2-0 ในเกม เนชั่นส์ ลีก ล่าสุด เป็นการคว้าชัย 2 นัดติด\n\nโรเบร์โต้ มาร์ติเนซ เทรนเนอร์ทีมชาติเบลเยี่ยม พาทีมเบียดชนะ เวลส์ 2-1 ในเกม เนชั่นส์ ลีก ล่าสุด เป็นการคว้าชัย 2 นัดติด\n\nผลการพบกันทั้ง 2 ทีม\n\n29/05/04 เนเธอร์แลนด์ 0-1 เบลเยียม (กระชับมิตรทีมชาติ)\n\n16/08/12 เบลเยียม 4-2 เนเธอร์แลนด์ (กระชับมิตรทีมชาติ)\n\n10/11/16 เนเธอร์แลนด์ 1-1 เบลเยียม (กระชับมิตรทีมชาติ)\n\n17/10/18 เบลเยียม 1-1 เนเธอร์แลนด์ (กระชับมิตรทีมชาติ)\n\n03/06/22 เบลเยียม 1-4 เนเธอร์แลนด์ (ยูฟ่า เนชั่นส์ ลีก)\n\nผลงาน 5 นัดหลังสุด\n\nเนเธอร์แลนด์\n\n05/06/22 ชนะ ยูเครน 1-0 (เหย้า, ฟุตบอลโลก รอบคัดเลือก เพลย์ออฟ)\n\n08/06/22 แพ้ เนเธอร์แลนด์ 1-2 (เหย้า, ยูฟ่า เนชั่นส์ ลีก)\n\n11/06/22 เสมอ เวลส์ 1-1 (เหย้า, ยูฟ่า เนชั่นส์ ลีก)\n\n14/06/22 ชนะ เวลส์ 3-2 (เหย้า, ยูฟ่า เนชั่นส์ ลีก)\n\n22/09/22 ชนะ โปแลนด์ 2-0 (เยือน, ยูฟ่า เนชั่นส์ ลีก)\n\nเบลเยียม\n\n03/06/22 แพ้ เนเธอร์แลนด์ 1-4 (เหย้า, ยูฟ่า เนชั่นส์ ลีก)\n\n08/06/22 ชนะ โปแลนด์ 6-1 (เหย้า, ยูฟ่า เนชั่นส์ ลีก)\n\n11/06/22 เสมอ เวลส์ 1-1 (เยือน, ยูฟ่า เนชั่นส์ ลีก)\n\n14/06/22 ชนะ โปแลนด์ 1-0 (เยือน, ยูฟ่า เนชั่นส์ ลีก)\n\n22/09/22 ชนะ เวลส์ 2-1 (เหย้า, ยูฟ่า เนชั่นส์ ลีก)\n\nรายชื่อนักเตะที่คาดว่าจะลงสนาม\n\nเนเธอร์แลนด์ (3-5-2) : เรมโก้ ปาสเฟียร์ – ยูร์เรียน ทิมเบอร์, เฟอร์กิล ฟาน ไดจ์ค, นาธาน อาเก้ – เดนเซล ดุมฟรีส์, มาร์เท่น เดอ รอน, เฟรงกี้ เดอ ย็อง, สตีเฟ่น เบอร์ไกส์, ดาเล่ย์ บลินด์ – สตีเฟ่น เบิร์กไวจ์น, โคดี้ กัคโป\n\nเบลเยี่ยม (3-4-2-1) : ติโบต์ กูร์กตัวส์ – อาร์กตูร์ เตอั๊ต, โทบี้ อัลเดอร์แวเรลด์, ยาน แฟร์ต็องเกน – ติโมธี คาสตาญ, ยูริ ตีเลมันส์, อั๊กเซล วิตเซล, ยานนิค การ์ราสโก้ – เควิน เดอ บรอยน์, เอแด็น อาซาร์ – มิชี่ บัตชูอายี่\n\nดูบอลสด ฮอลแลนด์ พบ เบลเยียม ลิงก์ดูบอลออนไลน์\n\nดูฟุตบอล ฮอลแลนด์-เบลเยียม สด\n\nรายการ ยูฟ่า เนชั่นส์ ลีก ฤดูกาล 2022/23\n\nฤดูกาล 2022/23 คู่ระหว่าง ฮอลแลนด์ พบ เบลเยียม\n\nลิงก์ดูบอลสด วันนี้ ทาง Uefa.tv หรือ คลิก\n\nวันอาทิตย์ที่ 25 กันยายน 2565 เริ่มเตะ เวลา 01.45 น. (เช้ามืดวันจันทร์)\n\nสนาม โยฮัน ครัฟฟ์ อารีน่า\n\nThaiger ฟันธง\n\nฮอลแลนด์ คว้าชัย 4 จาก 5 นัดหลัง ทำผลงานไร้พ่ายยาวนานเพิ่ม 14 นัดที่ผ่านมา รวมทั้งมีเกมเหย้า ส่วน เบลเยียม ก็คว้าชัยชนะ 3 ใน 4 นัดหลัง และไม่แพ้จากการลงสนาม 4 นัดที่ผ่านมา เชื่อว่าเกมนี้น่าจะออกมาสูสีก่อนที่จะเสมอกันไปในที่สุด\n\nฮอลแลนด์ 2-2 เบลเยียม",
    "“ตร.แดนกังหัน” ทลายแผนลักพาตัว “รมต.เบลเยียม”": "สำนักข่าวต่างประเทศรายงานว่า เจ้าหน้าที่ตำรวจประเทศเนเธอร์แลนด์ ชายผู้ต้องสงสัยจำนวน 4 คน ในข้อกล่าวหาว่ามีแผนการลักพาตัวนายวินเซนต์ ฟาน ควิคเคนบอร์น รัฐมนตรีว่าการกระทรวงยุติธรรมของเบลเยียม เมื่อช่วงปลายสัปดาห์ที่ผ่านมา\n\nรายงานข่าวแจ้งว่า รถยนต์ที่กลุ่มคนร้ายใช้เป็นยานพาหนะ ซึ่งภายในมีอาวุธต่างๆ ซุกซ่อนอยู่ ได้ถูกตรวจพบที่บริเวณหน้าบ้านพักของรัฐมนตรีคนดังกล่าว เมื่อช่วงต้นสัปดาห์ที่แล้ว ก่อนนำไปสู่การจับกุมดังกล่าว\n\nภายหลังจากการจับกุม ทางสำนักงานอัยการของเบลเยียม ได้มีคำสั่งเมื่อช่วงสุดสัปดาห์ที่ผ่านมา ให้เจ้าหน้าที่ตำรวจ ให้การอารักขาอย่างเข้มงวดต่อนายฟาน ควิคเคนบอร์น โดยระบุว่า ถือเป็นการคุกคามอย่างร้ายแรงต่อรัฐมนตรีรายนี้\n\nทางด้าน รัฐมนตรีว่าการกระทรวงยุติธรรมของเบลเยียม กล่าวว่า ผู้ที่ทำงานในการต่อต้าน ปราบปรามองค์กรอาญชากรรมล้วนมีความเสี่ยงอันตรายทั้งสิ้น",
    "ดัตช์บี้เบลเยียม1-0ฟาดแชมป์กลุ่ม4": "วันจันทร์ที่ 26 กันยายน 2565\n\nถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nเนเธอร์แลนด์ เอาชนะ เบลเยียม 1-0 ในศึกเนชั่นส์ ลีก เอ กลุ่ม 4 พร้อมเข้าป้ายเป็นที่ 1 ทางด้าน โปแลนด์ บุกชนะ เวลส์ 1-0\n\nณ สนาม โยฮัน ครัฟฟ์ อาเรน่า กรุงอัมสเตอร์ดัม เป็นเกมชิงแชมป์กลุ่มระหว่าง อัศวินสีส้ม ดวลกับ ปิศาจแดงแห่งยุโรป\n\nเล่นมาถึงนาทีที่ 32 เบลเยียม มีโอกาสลุ้นเมื่อทาง เควิน เดอ บรอยน์ เปิดให้ อักเซล วิตเซล โขกเน้นๆ แต่ไม่ผ่าน เรมโก้ พาสฟีร์\n\nข้ามไปนาทีที่ 50 เนเธอร์แลนด์ ได้โอกาสลุ้น เดนเซล ดุมฟรีส์ ลากผ่าน ยานนิก การ์รัสโก้ ก่อนสับไกติดเซฟ ติโบต์ กูร์กตัวส์\n\nนาทีที่ 73 ประตูแรกของเกมเกิดขึ้นจากเตะมุมทางซ้าย โคดี้ กักโป สาดเข้ากลางประตู เฟอร์จิล ฟาน ไดค์ ลอยตัวโขกส่งบอลจมตาข่าย 1-0\n\nจบเกม เนเธอร์แลนด์ เปิดบ้านชนะ เบลเยียม 1-0 คว้าแชมป์กลุ่มไปครองและเข้าไปเล่นในรอบสุดท้าย\n\n\n\n\n\n\n\nอีกคู่ในกลุ่มเดียวกัน ณ สนาม คาร์ดิฟฟ์ ซิตี้ สเตเดียม เป็นเกมหนีตกชั้นระหว่าง เวลส์ เปิดบ้านปะทะ โปแลนด์\n\nคู่นี้เล่นไปถึงนาทีที่ 58 เป็นทางทีมเยือนออกนำ 1-0 โรเบิร์ต เลวานดอฟสกี้ ดับเบิลพาสมาให้ คาโรล สวีเดอร์สกี้ หลุดไปแปด้วยซ้ายลอดขา เวย์น เฮนเนสซี่ เสียบตาข่าย\n\nจบเกมเป็นทาง โปแลนด์ บุกชนะ เวลส์ 1-0 คว้าอันดับ 3 ส่วนทาง มังกรแดง หล่นชั้นไปเล่น เนชั่นส์ ลีก บี\n\n\n\n",
    "”เนเธอร์แลนด์” เปิดรังเฉือน ”เบลเยียม” 1-0 ฉลุยตัดเชือก": "เนเธอร์แลนด์ เฉียบคมกว่า เฉือนชนะ เบลเยียม 1-0 คว้าแชมป์กลุ่มไปครองและเข้าไปเล่นในรอบสุดท้ายศึกฟุตบอล เนชั่นส์ ลีก\n\nศึกเนชั่นส์ ลีก เอ กลุ่ม 4 ณ สนาม โยฮัน ครัฟฟ์ อาเรน่า กรุงอัมสเตอร์ดัม เป็นเกมชิงแชมป์กลุ่มระหว่าง เนเธอร์แลนด์ เปิดบ้านพบกับ เบลเยียม\n\nเนเธอร์แลนด์ ยังใช้แนวรับชุดเดิมจากนัดก่อนนำโดย ฟาน ไดจ์ค ส่วนแดนกลางดร็อป เฟรงกี้ แล้วส่ง คลาสเซ่น จับคู่ เดอ รูน โดยมี เบิร์กฮุส สร้างสรรค์เกมให้คู่หน้า เบิร์กไวจ์น และ แยนส์เซ่น\n\nขณะที่ฝั่งเบลเยี่ยม วันนี้ มาร์ติเนซ ติดโทษแบนต้องให้ อองรี คุมทีมข้างสนาม สำหรับตัวผู้เล่นส่ง โอนาน่า คุมแดนกลาง และ คาสตาเญ่ ยืนวิงแบ็คซ้าย นอกนั้นยังยึดชุดเดิมจากนัดที่แล้ว\n\nผลปรากฎว่า เล่นมาถึงนาทีที่ 32 เบลเยียม มีโอกาสลุ้นเมื่อทาง เควิน เดอ บรอยน์ เปิดให้ อักเซล วิตเซล โขกเน้นๆ แต่ไม่ผ่าน เรมโก้ พาสฟีร์\n\nข้ามไปนาทีที่ 50 เนเธอร์แลนด์ ได้โอกาสลุ้น เดนเซล ดุมฟรีส์ ลากผ่าน ยานนิก การ์รัสโก้ ก่อนสับไกติดเซฟ ติโบต์ กูร์กตัวส์\n\nนาทีที่ 73 ประตูแรกของเกมเกิดขึ้นจากเตะมุมทางซ้าย โคดี้ กักโป สาดเข้ากลางประตู เฟอร์จิล ฟาน ไดค์ ลอยตัวโขกส่งบอลจมตาข่าย 1-0\n\nจบเกม เนเธอร์แลนด์ เปิดบ้านชนะ เบลเยียม 1-0 คว้าแชมป์กลุ่มไปครองและเข้าไปเล่นในรอบสุดท้าย\n\nFacebook : https://www.facebook.com/innnews.co.th\n\nTwitter : https://twitter.com/innnews\n\nYoutube : https://www.youtube.com/c/INNNEWS_INN\n\nTikTok : https://www.tiktok.com/@inn_news\n\nLINE Official Account : @innnews",
    "ฟาน ไดจ์คโขกชัย! 'กังหัน' เข้าวินเบียด 'เบลเยียม' หวิว": "ฮอลแลนด์ เปิดรังเฉือน เบลเยียม 1-0 ได้ประตูชัยจาก เฟอร์กิล ฟาน ไดจ์ค คว้าอันดับ 1 กลุ่ม 4 ด้วยการมี 16 แต้ม ทะลุเข้าสู่รอบ 4 ทีมสุดท้าย ยูฟ่า เนชั่นส์ ลีก ด้าน เวลส์ แพ้ โปแลนด์ 0-1 หล่นไปเล่นลีก บี\n\nศึกฟุตบอล ยูฟ่า เนชั่นส์ ลีก 2022-2023 ลีก เอ กลุ่ม 4 นัดสุดท้ายรอบแบ่งกลุ่ม ประจำวันอาทิตย์ที่ 25 กันยายน 2022 ที่สนาม โยฮัน ครัฟฟ์ อารีน่า เป็นการเจอกันระหว่าง ทีมชาติฮอลแลนด์ ที่ลงแข่งไปแล้ว 5 นัด ชนะ 4 เสมอ 1 ยังไม่แพ้ทีมใด มี 13 คะแนน รั้งจ่าฝูงของตาราง เปิดบ้านพบกับ ทีมชาติเบลเยียม ที่ชนะ 3 เสมอ 1 แพ้ 1 มี 10 แต้ม รั้งอันดับสองของตาราง เกมนี้เจ้าบ้านขอแค่เสมอจะผ่านเข้ารอบต่อไปทันที\n\nครึ่งแรก เกม 45 นาที ยังเสมอกันอยู่ 0-0 รูปเกมเป็นทั้งสองฝ่ายเปิดเกมบุกเข้าใส่แต่จังหวะสุดท้ายยังไม่คมพอ โดยเจ้าถิ่น มีโอกาสลุ้นทำประตู 6 ครั้ง เข้ากรอบเพียงครั้งเดียว ขณะที่ทีมเยือนมีโอกาส 5 ครั้ง ตรงกรอบมากกว่าถึง 3 ครั้ง แต่ส่วนใหญ่ยิงไปติด เรมโก้ ปาสเฟียร์ นายทวาร กังหันสีส้ม จึงไม่มีสกอร์ของทั้งสองฝ่ายเกิดขึ้นในครึ่งแรก\n\nGOAL นาที 72 อัศวินสีส้ม ได้ประตูขึ้นนำ 1-0 ครึ่งหลังทั้งสองทีมเน้นเกมบุกมากขึ้น จนเจ้าบ้านมาได้ประตูจากลูกเตะมุมทางด้านซ้าย โคดี้ กัคโป โยนบอลมาที่เสาสองให้ เฟอร์กิล ฟาน ไดจ์ค แนวรับของลิเวอร์พูล โหม่งกดลงพื้นทะแยงมุมไปที่เสาแรก เข้าไปตุงตาข่าย เสียงเชียร์ของแฟนบอลเจ้าถิ่นดังทั่วสนาม\n\nช่วงเวลาที่เหลือไม่มีประตูเพิ่ม จบเกม 90 นาที ทีมชาติฮอลแลนด์ เฉือนชนะ ทีมชาติเบลเยียม 1-0 เก็บเพิ่มเป็น 16 แต้มคว้าแชมป์กลุ่ม 4 ไปครองผ่านเข้าสู่รอบตัดเชือกต่อไป ขณะที่ ปีศาจแดงดำ จบที่อันดับ 2 มี 10 แต้ม ส่วน โปแลนด์ บุกชนะ เวลส์ 1-0 จบอันดับที่ 3 มี 7 คะแน ด้าน มังกรแดง มี 1 แต้ม รั้งบ๊วยหล่นไปเล่นในลีก บี\n\nผู้เล่นตัวจริง ทีมชาติฮอลแลนด์ (ระบบการเล่น 3-4-1-2) : เรมโก้ ปาสเฟียร์ (ผู้รักษาประตู) - ยูร์เรียน ทิมเบอร์, เฟอร์กิล ฟาน ไดจ์ค (กัปตันทีม), นาธาน อาเก้ - เดนเซล ดุมฟรีส์, มาร์เท่น เดอ รอน, สตีเฟ่น เบอร์ไกส์, ดาเล่ย์ บลินด์ - ดาวี่ คลาสเซ่น - สตีเฟ่น เบิร์กไวจ์น, ฟินเซนต์ ยานส์เซ่น\n\nผู้เล่นตัวจริง ทีมชาติเบลเยียม (ระบบการเล่น 3-4-3) : ติโบต์ กูร์กตัวส์ (ผู้รักษาประตู) - ซีโน่ เดบาสต์, โทบี้ อัลเดอร์แวเรลด์, ยาน แฟร์ต็องเกน - โธมัส มูนิเยร์, อมาโด โอนาน่า, อั๊กเซล วิตเซล, ติโมธี คาสตาญ - เควิน เดอ บรอยน์, เอแด็น อาซาร์ (กัปตันทีม), มิชี่ บัตชูอายี่\n\n",
    "ไร้พ่าย! เนเธอร์แลนด์ เปิดบ้านดับ เบลเยียม 1-0 ยึดแชมป์กลุ่มศึกเนชั่นส์ ลีก": "การแข่งขัน ฟุตบอล ยูฟ่า เนชั่นส์ ลีก ลีก เอ กลุ่ม 4 ระหว่าง เนเธอร์แลนด์ พบ เบลเยียม ที่สนาม โยฮัน ครัฟฟ์ อารีน่า เมื่อคืนวันอาทิตย์ที่ 25 กันยายน 2565\n\n\n\nเริ่มเกมมาแค่ 5 นาที ทีมเยือนได้โอกาสลุ้นก่อนจากจังหวะที่ อมาโด โอนาน่า ลากบอลขึ้นมาทางขวาเข้าเขตโทษก่อนเปิดให้ เอแด็น อาซาร์ ได้ยิงจ่อๆ แต่กลับข้ามคานออกหลังไป\n\n\n\nนาทีที่ 15 \"ปีศาจแดงแห่งยุโรป\" เกือบได้อีกครั้ง เควิน เดอ บรอยน์ ตัดบอลแดนกลางได้ก่อนลากจี้แล้วเปิดเข้าเขตโทษให้ มิชี่ บัตชูอายี่ ยิงแต่ เรมโก้ ปาสเฟียร์ ยืนทุกที่รับเอาไว้ได้\n\n\n\nทีมเยือนยังบุกได้ชัดเจนกว่า นาทีที่ 30 เควิน เดอ บรอยน์ วางบอลเข้าเขตโทษให้ อั๊กเซล วิตเซล หลุดเดี่ยวเข้าไปยิงในกรอบแต่เบาไปบอลเข้ามือ เรมโก้ ปาสเฟียร์ อีกครั้ง หมดครึ่งแรกยังเสมอกัน 0-0\n\n\n\nกลับมาเล่นครึ่งหลังนาทีที่ 50 เจ้าถิ่นได้ลุ้นก่อน เดนเซล ดุมฟรีส์ เบียดเอาชนะ ยานนิค การ์ราสโก้ หลุดเข้าเขตโทษก่อนกดด้วยขวาบอลพุ่งตกพื้นหลุดเสาออกไปนิดเดียว\n\n\n\nนาทีที่ 73 เจ้าบ้านมาได้ลูกเตะมุมทางซ้าย โคดี้ กัคโป บรรจงเปิดโค้งเข้าเขตโทษ เฟอร์กิล ฟาน ไดค์ เทกตัวโหม่งแบบไร้ตัวประกบตุงตาข่าย เนเธอร์แลนด์ ออกนำ 1-0\n\n\n\nจบเกม เนเธอร์แลนด์ เปิดบ้านเฉือนเอาชนะ เบลเยียม 1-0 คว้าแชมป์กลุ่มด้วยการมีแต้มถึง 16 คะแนน จากผลงานชนะ 5 เสมอ 1 และไม่เคยแพ้ให้กับใคร\n\n\n\nรายชื่อผู้เล่นของทั้งสองทีม\n\nเนเธอร์แลนด์ (3-4-1-2) : เรมโก้ ปาสเฟียร์ - ยูร์เรียน ทิมเบอร์, เฟอร์กิล ฟาน ไดค์, นาธาน อาเก้ - เดนเซล ดุมฟรีส์, มาร์เท่น เดอ รอน, สตีเฟ่น เบอร์ไกส์, ดาเล่ย์ บลินด์ - ดาวี่ คลาสเซ่น- สตีเฟ่น เบิร์กไวจ์น, ฟินเซนต์ ยานส์เซ่น\n\nเบลเยียม (3-4-3) : ติโบต์ กูร์กตัวส์ - ซีโน่ เดบาสต์, โทบี้ อัลเดอร์แวเรลด์, ยาน แฟร์ต็องเกน - โธมัส มูนิเยร์, อมาโด โอนาน่า, อั๊กเซล วิตเซล, ติโมธี คาสตาญ - เควิน เดอ บรอยน์, เอแด็น อาซาร์, มิชี่ บัตชูอายี่\n\nผู้ตัดสิน : แอนโธนี่ เทย์เลอร์ (อังกฤษ)",
    "ฮอลแลนด์ vs เบลเยียม ผลบอลสด Live Score 26": "ฮอลแลนด์ ลงสนามพบ เบลเยี่ยม แน่นอนว่าการแข่งขันในคู่นี้สู้กันได้อย่างสูสีทีเดียว ต่างฝ่ายต่างก็มีโอกาสเข้าทำไม่ต่างกัน แต่ว่าในพื้นที่สุดท้ายยังไม่คมมากพอ ก่อนที่ในครึ่้งหลังเจ้าบ้านจะมาได้ประตูชัยจากลูกโขกของ เวอร์กิล ฟาน ไดจ์ค ช่วยส่งให้ฮอลแลนด์คว้า ผลบอลสด ได้สำเร็จ และทะลุเข้าไปสู่รอบตัดเชือกในฐานะของแชมป์กลุ่ม\n\n\n\n\n\nฮอลแลนด์ จ่าฝูงแห่ง ลีก เอ กลุ่ม 4 เกมล่าสุดบุกชนะ โปแลนด์ 2-0 ส่วนนัดนี้ หลุยส์ ฟาน กัล พร้อมจัดผู้เล่นชุดที่ดีที่สุดลงสนามนำโดย เวอร์กิล ฟาน ไดจ์ค, นาธาน เอเก้, แฟร้งกี้ เดอ ยอง, สตีเว่น เบิร์กไวน์ และ โคดี้ กัคโป\n\n\n\n\n\nทีมเยือน เบลเยียม รองจ่าฝูง นัดล่าสุดเฉือน เวลส์ 2-1 แมตช์นี้ เธียร์รี่ อองรี จะคุมทีมแทน โรแบร์โต้ มาร์ติเนซ ที่ถูกลงโทษแบน โดยจะขาดแค่ โรเมลู ลูกากู นอกนั้นแกนหลักพร้อมลงบู๊ไม่ว่าจะเป็น ติโบต์ กูร์กตัวส์, โทบี อัลเดอร์แวเรลด์, ยานนิค การ์ราสโก้, ยูริ ตีเลมันส์, เควิน เดอ บรอยน์, เอแด็น อาซาร์ และ มิชี่ บัตชูอายี่\n\n\n\n",
    "“ฟานไดจ์ค” โขกชัย พาฮอลแลนด์ดับเบลเยียม รั้งจ่าฝูงเนชั่นส์ลีก (ไฮไลท์)": "ผลบอลเมื่อคืนนี้ ศึกฟุตบอล ยูฟ่า เนชั่นส์ ลีก เอ กลุ่ม 4 เกมนี้เป็นเกมที่ “กังหันสีส้ม” ฮอลแลนด์ เปิดบ้านดวลกับทีมแกร่งอย่าง เบลเยียม ดูบอลสด วันอาทิตย์ที่ 25 กันยายน เวลา 01.45 น. (เช้ามืดวันจันทร์) พรีวิวบอล พร้อมลิงก์ดูบอลออนไลน์ ทาง UEFA.TV\n\nผลบอลเมื่อคืนนี้ ล่าสุด ยูฟ่า เนชั่นส์ ลีก ฮอลแลนด์ พบ เบลเยียม เนชั่นส์ลีกสด\n\nสนาม : โยฮัน ครัฟฟ์ อารีน่า\n\nผลบอลเมื่อคืนนี้เนชั่นส์ลีก ฮอลแลนด์-เบลเยียม (ลิงก์ดูบอล) : ศึกการแข่งขันฟุตบอล ยูฟ่า เนชั่นส์ ลีก เอ กลุ่ม 4 เป็นเกมการแข่งขัน ที่ ฮอลแลนด์ จะเปิดบ้านรับการมาเยือนของ เบลเยียม พบกับความพร้อมของทั้ง 2 ทีม ในศึก ยูฟ่า เนชั่นส์ ลีก วันอาทิตย์ที่ 25 กันยายน 2565 นี้\n\nผลการแข่งขันปรากฏว่าฮอลแลนด์ ทำผลงานได้อย่างยอดเยี่ยม เปิดบ้านเบียดชนะ เบลเยียม 1-0 โดยได้ประตูชัยจาก เฟอร์กิล ฟาน ไดจ์ค ในนาทีที่ 73 พา “กังหันสีส้ม” เก็บเพิ่มเป็น 16 คะแนนยืดสถิติไร้พ่ายผงาดซิว แชมป์กลุ่ม ลีก เอ กลุ่ม 4 ลิ่วเข้ารอบตัดเชือก ส่วนผลอีกคู่โปแลนด์ บุกเฉือน เวลส์ ส่งทัพ มังกรแดง จมบ๊วยตกชั้นลงไปเล่น ลีก บี\n\nรายชื่อนักเตะที่ลงสนาม\n\nเนเธอร์แลนด์ (3-4-1-2) : เรมโก้ ปาสเฟียร์ – ยูร์เรียน ทิมเบอร์ (สเตฟาน เดอ ฟราย น.66), เฟอร์กิล ฟาน ไดจ์ค, นาธาน อาเก้ (ไทเรลล์ มาลาเซีย น.46) – เดนเซล ดุมฟรีส์, มาร์เท่น เดอ รอน, สตีเฟ่น เบอร์ไกส์ (โคดี้ กัคโป น.31), ดาเล่ย์ บลินด์ – ดาวี่ คลาสเซ่น (ไรอัน กราเวนเบิร์ช น.92)- สตีเฟ่น เบิร์กไวจ์น, ฟินเซนต์ ยานส์เซ่น (เคนเน็ธ เทย์เลอร์ น.46)\n\nเบลเยียม (3-4-3) : ติโบต์ กูร์กตัวส์ – ซีโน่ เดบาสต์, โทบี้ อัลเดอร์แวเรลด์, ยาน แฟร์ต็องเกน – โธมัส มูนิเยร์ (ยานนิค การ์ราสโก้ น.46), อมาโด โอนาน่า (ยูริ ตีเลมันส์ น.74), อั๊กเซล วิตเซล, ติโมธี คาสตาญ (โดดี้ ลูเกบากิโย่ น.82) – เควิน เดอ บรอยน์, เอแด็น อาซาร์ (เลอันโดร ทรอสซาร์ด น.64), มิชี่ บัตชูอายี่ (ชาร์ลส์ เดอ เคเทแลร์ น.46)\n\nไฮไลท์การแข่งขันของเกมนี้\n\nอัปเดตข่าวฟุตบอลทีมชาติ : คลิก",
    "": "ผู้ป่วยโรคฝีดาษเสียชีวิตรายแรกในเบลเยียม",
    "”เบลเยียม” เปิดรังเฉือน ”เวลส์” 2-1ศึก เนชั่นส์ ลีก": "เบลเยียม เปิดบ้านเอาชนะ เวลส์ ไปได้หวุดหวิด 2-1 รั้งอันดับสองของกลุ่ม ในศึกฟุตบอล เนชั่นส์ ลีก\n\nการแข่งขันฟุตบอลยูฟ่า เนชันส์ลีก ลีกเอ กลุ่ม 4 ระหว่าง เบลเยียม เปิดสนาม คิง โบดวง สเตเดียม ดวลกับ เวลส์ เบลเยี่ยม ใช้แผน 3-4-2-1 แผงหลังส่ง เดบาสต์ ประเดิมเกมทีมชาติเคียงข้างตัวเก๋าอย่าง อัลเดอร์ไวเรลด์ และ แฟร์ทองเก้น ตรงกลางเป็น วิตเซล จับคู่ ทีเลอมองส์ โดยมี คาร์รัสโก้ และ มูนิเยร์ ยืนริมเส้นซ้ายขวา ส่วนแนวรุก อาซาร์ กับ เดอ บรอยน์ สร้างสรรค์เกม ให้ บาตชูอายี่ รอจบสกอร์\n\nขณะที่ฝั่งเวลส์ ยังคงให้ เฮนเนสซี่ย์ เฝ้าเสา, โรดอน บัญชาเกมรับ มี อัมปาดู ตัดเกมตรงกลาง โดยแนวรุกมีทีเด็ดที่ความเร็วของ เจมส์ และความสูงใหญ่ของ มัวร์ โดยสตาร์อย่าง เบล วันนี้เป็นแค่สำรอง\n\nผลปรากฎว่า ครึ่งเเรก ผ่านไป 10 นาที ปิศาจแดงแห่งยุโรป ออกนำ 1-0 มีชี่ บาตชูอายี่ ปาดจากทางขวาเข้ามาหน้าเขตโทษ เควิน เดอ บรอยน์ ยิงด้วยซ้ายส่งบอลผ่านมือ เวย์น เฮนเนสซี่\n\nเล่นมาถึงนาทีที่ 37 เบลเยียม นำห่าง 2-0 โธมัส เมอนิเย่ร์ แทงเข้าเขตโทษทางขวา เควิน เดอ บรอยน์ สอดไปตบกลับมากลางประตู มีชี่ บาตชูอายี่ ชาร์จไม่เหลือซาก\n\nครึ่งหลัง มังกรแดง ตีไข่แตกไล่มา 1-2 ในนาทีที่ 50 เบรนแนน จอห์นสัน ยกจากทางขวามาเสาไกล คีเฟอร์ มัวร์ โถมตัวขึ้นโขกส่งบอลเสียบตาข่าย นาทีที่ 81 มีจังหวะปัญหา โจ มอร์เรลล์ เสียบ เควิน เดอ บรอยน์ ล้มลงและเป็นจุดโทษท่ามกลางการประท้วงของนักเตะเวลส์ ซึ่งหลังจากนั้นผู้ตัดสินไปดู วีเออาร์ ก่อนกลับคำตัดสิน\n\nจบเกม เบลเยียม ชนะ เวลส์ 2-1 รั้งอันดับสองของกลุ่ม โดยอีกสามวันเตรียมทำศึกบิ๊กแมทช์กับ เนเธอร์แลนด์ ทีมจ่าฝูง ส่วน เวลส์ ยังคงจมบ๊วยตามเดิม\n\nส่วน ที่สนาม พีจีอี นาโรโดวี่ กรุงวอร์ซอว์ ระหว่าง โปแลนด์ ปะทะ เนเธอร์แลนด์ ผลปรากฎว่า เนเธอร์แลนด์ บุกชนะ โปแลนด์ 2-0 คว้า 3 คะแนนนำจ่าฝูงต่อไป\n\nFacebook : https://www.facebook.com/innnews.co.th\n\nTwitter : https://twitter.com/innnews\n\nYoutube : https://www.youtube.com/c/INNNEWS_INN\n\nTikTok : https://www.tiktok.com/@inn_news\n\nLINE Official Account : @innnews",
    "เบลเยียมจี้ยุโรป ตื่นตัวร่วมกันคุมราคาก๊าซก่อนถึงหน้าหนาว": "สำนักข่าวต่างประเทศรายงานจากกรุงบรัสเซลส์ ประเทศเบลเยียม เมื่อวันที่ 29 ส.ค. ว่านางทินเน ฟาน แดร์ สเตรเทน รมว.พลังงานของเบลเยียม กล่าวว่า “ถึงเวลาแล้ว” ที่สหภาพยุโรป (อียู) ต้องร่วมกันตัดสินใจอย่างจริงจังได้แล้ว เพื่อควบคุมราคาก๊าซไม่ให้พุ่งทะยานมากไปกว่านี้ ก่อนเข้าสู่ฤดูหนาว\n\n\n\nหากดำเนินการได้ มาตรการดังกล่าวจะช่วยประหยัดค่าใช้จ่ายด้านพลังงานให้แก่ครัวเรือนในภูมิภาค ได้ถึงปีละ 770 ยูโร (ราว 27,876.59 บาท) มิเช่นนั้น ยุโรปจะต้องเผชิญกับฤดูหนาวอันหนาวเหน็บไปอีกอย่างน้อย 5-10 ปี หากไม่มีการปฏิบัติอย่างจริงจัง\n\nขณะที่เยอรมนีซึ่งเป็นประเทศในยุโรป ที่นำเข้าพลังงานจากรัสเซียมากที่สุด เร่งสำรองพลังงานในคลังยุทธศาสตร์ให้ได้อย่างน้อย 85% ภายในเดือน ต.ค. นี้ ควบคู่ไปกับการแสวงหาแหล่งพลังงานสำรองแห่งใหม่ แทนที่รัสเซีย\n\nEU faces several 'terrible winters' without price cap: minister https://t.co/DxpBGPLA67 — euronews (@euronews) August 29, 2022\n\n\n\nทั้งนี้ องค์การพลังงานระหว่างประเทศ (ไออีเอ) เคยเผยแพร่รายงาน เมื่อเดือน มิ.ย. ที่ผ่านมา ว่ายุโรปควรมีแผนสำรองที่มีประสิทธิภาพ เพื่อให้สามารถรับมือได้อย่างทันท่วงที กรณีที่รัสเซียตัดการส่งก๊าซธรรมชาติเข้าสู่ภูมิภาค “อย่างสิ้นเชิง” ในฤดูหนาวที่กำลังจะมาถึง นัยว่าเป็นข้อต่อรองทางการเมือง ท่ามกลางวิกฤติการณ์ในยูเครนที่ยังคงตึงเครียด\n\n\n\nแม้ไออีเอยังคงมองว่า สถานการณ์เรื่องพลังงานระหว่างยุโรปกับรัสเซียยังไม่น่าถึงจุดตึงเครียดระดับนั้น อย่างไรก็ตาม นับตั้งแต่เกิดสงครามในยูเครน อียูออกมาตรการอย่างต่อเนื่อง ลดการพึ่งพิงถ่านหินและน้ำมันจากรัสเซียให้ได้มากที่สุด เพื่อหวังเป็นการเดินหน้ายกระดับแรงกดดันทางเศรษฐกิจให้แก่รัฐบาลมอสโก แต่พยายามหลีกเลี่ยงการยุ่งเกี่ยวกับก๊าซธรรมชาติ เนื่องจากยังคงต้องพึ่งพิงอุปทานจากรัสเซียอย่างมาก.\n\nเครดิตภาพ : GETTY IMAGES",
    "“ตราไก่” ขันไม่ออกบุกโดน “โคนม” ย้ำแค้น": "ศึกยูฟ่า เนชันส์ ลีก นัดส่งท้ายรอบแบ่งกลุ่ม กลุ่ม A1 เมื่อวันอาทิตย์ที่ผ่านมา ทีมชาติฝรั่งเศส แชมป์เก่า ฟอร์มหลุดอีกครั้ง เมื่อบุกไปโดน เดนมาร์ก ย้ำแค้น 2-0 หลังจากที่เคยเสียท่าให้คู่ปรับเก่ารายนี้คาบ้านมาแล้ว 1-2 ในการพบกันนัดแรกเมื่อเดือนมิ.ย.ที่ผ่านมา\n\nเกมนี้ทั้ง 2 ทีมมีโอกาสลุ้นประตูมากพอกัน แต่เป็น เดนมาร์ก ที่ปิดบัญชีได้คมกว่า และได้ 2 ประตูจาก แคสเปอร์ โดลเบิร์ก ในนาทีที่ 34 และ อันเดรียส โอลเซน ในนาทีที่ 39\n\n\n\nจากชัยชนะนัดนี้ทำให้ ทีมโคนม มี 12 คะแนนจาก 6 นัดคว้าอันดับ 2 ไปครอง ส่วน “ตราไก่” มี 5 คะแนนคว้าอันดับ 3 ขณะที่แชมป์กลุ่มนี้เป็น โครเอเชีย ที่บุกไปสอย ออสเตรีย ถึงบ้าน 3-1 มี 13 คะแนนจาก 6 นัด ผ่านเข้าไปเล่นในรอบไฟนอลส์ได่สำเร็จ ขณะที่ ออสเตรีย มี 4 แต้มรั้งบ๊วย และต้องตกชั้นลงไปเล่นใน ลีก B\n\nผลคู่อื่นกลุ่ม A4 เนเธอร์แลนด์ ชนะ เบลเยียม หวุดหวิด 1-0 จากประตูชัยของ เฟอร์จิล ฟาน ไดค์ ในนาทีที่ 73 คว้าแชมป์กลุ่มไปครอง โดยมี 16 คะแนนจาก 6 นัด ส่วน เบลเยียม อยู่ที่ 2 ขณะที่ โปแลนด์ ซึ่งบุกไปสอย เวลส์ ถึงถิ่น 1-0 คว้าอันดับ 3 มี 7 คะแนน ส่วน “มังกรแดง” มีแต้มเดียวรั้งบ๊วย และต้องตกชั้นลงไปเล่นในลีก B ในซีซั่นหน้า\n\nกลุ่ม C1 หมู่เกาะแฟโร ชนะ ตุรกี 2-1, ลักเซมเบิร์ก ชนะ ลิทัวเนีย 1-0, กลุ่ม C3 อาเซอร์ไบจาน ชนะ คาซัคสถาน 3-0, สโลวาเกีย เสมอ เบลารุส 1-1.\n\nภาพ REUTERS",
    "วิเคราะห์บอล เนเธอร์แลนด์ vs เบลเยียม วันจันทร์ที่ 26 กันยายน 2565": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nเนเธอร์แลนด์\n\n\"อัศวินสีส้ม\" ของเทรนเนอร์ หลุยส์ ฟาน กัล นำจ่าฝูงของกลุ่มด้วยการมี 13 แต้ม นัดนี้ขอเพียงเสมอก็เป็นแชมป์กลุ่ม หรือหากแพ้ก็ไม่เกินหนึ่งประตู\n\nความพร้อมล่าสุดมีผู้เล่นบาดเจ็บจนต้องถอนตัวไปหลายรายไม่ว่าจะเป็น เมมฟิส เดอปาย, เฟร็งกี้ เดอ ย็อง และ เทิน คอปไมเนอร์ส\n\nการจัดแนวรุกจะมี สตีเว่น เบิร์กไวน์, โคดี้ กั๊กโป้ ล่าตาข่ายาร่วมกัน ส่วนเกมรับนำโดย ฟอร์จิล ฟาน ไดค์ โดยที่ตำแหน่งผู้รักษาประตูยังเป็น เรมโก้ พาสเวียร์ นายทวารวัย 38 ปีที่นัดล่าสุดได้เฝ้าเสาทีมชาติเป็นนัดแรก\n\nเบลเยียม\n\n\"ปีศาจแดงแห่งยุโรป\" ของเทรนเนอร์ โรเบร์โต้ มาร์ติเนซ เฉือนชนะ เวลส์ 2-1 เงื่อนไขนัดสุดท้ายคือต้องชนะด้วยผลต่าง 2 ประตูจึงจะแซงคว้าแชมป์กลุ่มได้\n\nทีมชุดนี้ไม่มี โรเมลู ลูกากู ดาวยิงจาก อินเตอร์ มิลาน ที่บาดเจ็บ มิชี่ บาตชูอานี่ ที่ยิงได้ในนัดล่าสุด จะทำหน้าที่แทนอีกนัด ส่วนตัวปั้นเกมเป็น เควิน เดอ บรอยน์ กับ เอแด็น อาซาร์\n\nตัวหลักอื่นไม่ว่าจะเป็น อักเซล วิตเซล, ยูริ ตีเลอมันส์, โธมัส เมอนิเย่ร์, โทบี้ อัลเดอร์ไวเรลด์ และ ติโบต์ กูร์กตัวส์ พร้อมลงเล่น\n\n\n\n\n\n11 ผู้เล่นตามคาด\n\nเนเธอร์แลนด์ (3-5-2) : เรมโก้ พาสเวียร์ - มัทไธส์ เดอ ลิกต์, เฟอร์จิล ฟาน ไดค์, เนธาน อาเก้ - เดนเซล ดุมฟรีส์, ดาวี่ คลาสเซ่น, มาร์เท่น เดอ รอน, เคนเน็ธ เทย์เลอร์, ดาเล่ย์ บลินด์ - สตีเว่น เบิร์กไวน์, โคดี้ กั๊กโป้\n\nเบลเยียม (3-4-2-1) : ติโบต์ กูร์กตัวส์ - โทบี้ อัลเดอร์ไวเรลด์, ยาน แฟร์ต็องเก้น, อาร์ตูร์ เตอัต - ทิโมธี กาสตาญ, อักเซล วิตเซล, ยูริ ตีเลอมันส์, ยานนิก การ์ราสโก้ - เควิน เดอ บรอยน์, เอแด็น อาซาร์ - มิชี่ บาตชูอายี่\n\nสนาม : โยฮัน ครัฟฟ์ อารีน่า, อัมสเตอร์ดัม\n\nผู้ตัดสิน : แอนโธนี่ เทย์เลอร์ (อังกฤษ)\n\n\n\n",
    "เดนมาร์ก เชือด ฝรั่งเศส - เนเธอร์แลนด์ เฉือน เบลเยียม ซิวแชมป์กลุ่มเนชันส์ ลีก": "เดนมาร์ก โชว์ฟอร์มสุดเข้ม เปิดบ้านเอาชนะ ฝรั่งเศส แชมป์โลก ปี 2018 ในศึกฟุตบอลยูฟ่า เนชันส์ ลีก ลีก เอ กลุ่ม 1 เมื่อวันที่ 25 กันยายน\n\nการแข่งขันฟุตบอลยูฟ่า เนชันส์ ลีก ลีก เอ กลุ่ม 1 เมื่อวันที่ 25 กันยายน “โคนม” เปิดบ้านรับการมาเยือนของ “ตราไก่” ฝรั่งเศส\n\nเกมนี้เป็นเดนมาร์ก ที่เปิดฉากมาได้ดีกว่าในครึ่งแรก ซึ่งพวกเขาได้ 2 ประตู จาก แคสเปอร์ ดอลเบิร์ก ในนาที 34 และ อันเดรียส โอลเซน ในนาที 39 ก่อนจบครึ่งแรกด้วยการที่พวกเขาออกนำ 2-0\n\nครึ่งหลังฝรั่งเศสเริ่มมีโอกาสลุ้นประตูหลายครั้งจากจังหวะการยิงของ คีลิยาน เอ็มบัปเป แต่แคสเปอร์ ชไมเคิล นายด่านเดนมาร์กโชว์ฟอร์มหนึบป้องกันจังหวะสำคัญได้หลายหน\n\nทำให้ช่วงที่เหลือไม่มีทีมไหนยิงเพิ่มได้ จบเกม เดนมาร์กชนะ 2-0 มี 12 คะแนน จาก 6 นัด จบอันดับ 2 ของกลุ่ม ส่วนฝรั่งเศส มี 5 แต้ม จบอันดับ 3 รอดตกชั้นแบบหวุดหวิด\n\nโดยอีกคู่ในกลุ่มเดียวกัน โครเอเชีย ชนะ ออสเตรีย 3-1 ทำให้พวกเขาคว้าแชมป์กลุ่ม มี 13 แต้ม จาก 6 นัด พร้อมได้ตั๋วไปเล่นในรอบแชมเปียนชิพเพลย์ออฟ ส่วน ออสเตรีย มี 4 แต้ม จาก 6 นัด จบอันดับสุดท้ายของกลุ่ม พร้อมตกชั้น\n\nส่วนผลการแข่งขัน ลีก เอ กลุ่ม 4 เนเธอร์แลนด์ เปิดบ้านเฉือนชนะ เบลเยียม 1-0 ได้ประตูชัยจาก เฟอร์จิล ฟาน ไดก์ ในนาที 73 ทำให้พวกเขาคว้าแชมป์กลุ่ม แข่ง 6 นัด เก็บไป 16 คะแนน ส่วนเดนมาร์ก ได้ไปเล่นรอบแชมเปียนชิพเพลย์ออฟ ส่วน เบลเยียม จบที่ 2 ของกลุ่ม มี 10 คะแนน\n\nอีกคู่ในกลุ่มนี้ เวลส์ แพ้ โปแลนด์ 0-1 โดยเวลส์ มี 1 แต้ม จาก 6 นัด ตกชั้น ส่วนโปแลนด์ จบอันดับ 3 ของกลุ่ม ทำได้ 7 คะแนน ยังได้เล่นในลีก เอ ต่อ",
    "บิ๊กโจ๊ก พร้อมคณะบุกเบลเยียมหารือผู้แทนสหภาพยุโรปร่วมต้านปัญหาทำประมงผิดกฎหมาย": "เมื่อวันที่ 20 กันยายน ผู้สื่อข่าวรายงานว่า เมื่อวันที่ 19 กันยายน 2565 ที่กรุงบรัสเซลส์ ราชอาณาจักรเบลเยียม นายเสข วรรณเมธี เอกอัครราชทูตไทยประจำกรุงบรัสเซลส์ นำคณะผู้แทนจากรัฐบาลไทย ประกอบด้วยผู้แทนจากสำนักงานตำรวจแห่งชาติ กรรมการนโยบายประมงแห่งชาติ และเจ้าหน้าที่กระทรวงการต่างประเทศ เข้าพบ Ms.Charlina Vitcheva ปลัดกระทรวงกิจการทางทะเลและประมง คณะกรรมาธิการยุโรป (Director-General of the Directorate General for Maritime Affairs and Fisheries: DG MARE) และคณะเจ้าหน้าที่ระดับสูงด้านการต่อต้านการทำประมง IUU เพื่อหารือเกี่ยวกับความคืบหน้าในการแก้ไขปัญหาการทำประมงผิดกฎหมาย ขาดการรายงาน และไร้การควบคุม ในประเทศไทย (IUU Fishing)\n\nทั้งนี้ คณะผู้แทนฝ่ายไทย ได้สรุปผลงานภาพรวมของหน่วยงานต่างๆ ที่เกี่ยวข้องกับการแก้ไขปัญหาการทำประมงผิดกฎหมาย อาทิ การดำเนินคดีกับเรือประมงปลอมสัญชาติที่ลักลอบเข้ามาทำประมงผิดกฎหมายในราชอาณาจักร การพิสูจน์ทราบกรณีแรงงานบนเรือประมงตกน้ำ การติดตามเรือประมงที่ปิดสัญญาณ VMS การดำเนินคดีกับเรือประมงที่ลักลอบทำประมงในเขตพื้นที่ตามมาตรการอนุรักษ์ทรัพยากรสัตว์น้ำ การดำเนินคดีกรณีการปลอมแปลงหนังสือคนประจำเรือ การลักลอบขนถ่ายน้ำมันเขียวของเรือประมงที่ไม่ได้รับอนุญาตจากศุลกากร และการดำเนินคดีกับเรือประมงที่มีการดัดแปลงเครื่องมือประมงโดยผิดกฎหมาย เป็นต้น รวมทั้งได้รายงานความคืบหน้าเกี่ยวกับการดำเนินคดีอื่นๆ ที่ทางสหภาพยุโรปให้ความสนใจ ทั้งนี้ เพื่อให้ผู้แทนจากสหภาพยุโรปได้ทราบถึงการยกระดับการทำงานในการขจัดปัญหาดังกล่าวอย่างจริงจังของประเทศไทย จากการนำเสนอผลงานดังกล่าว ผู้แทนจากสหภาพยุโรปได้ให้ความสนใจและซักถามรายละเอียดเกี่ยวกับ การดำเนินคดีกับเจ้าหน้าที่รัฐที่มีส่วนในการเอื้อประโยชน์ในการกระทำความผิดในการทำประมง การตั้งคณะทำงานในการตรวจสอบการเข้าออกของเรือประมง การบังคับใช้กฎหมายกับผู้ที่มีส่วนเกี่ยวข้องกับการทำประมงผิดกฎหมาย การดำเนินการสืบสวนคดีต่างๆ ของไทยที่ได้ดำเนินการครบทุกมิติ เช่น การดำเนินการทางคดี การขยายผลไปสู่ผู้ร่วมขบวนการและเจ้าหน้าที่รัฐ การดำเนินคดีฐานฟอกเงิน เป็นต้น ซึ่งข้อมูลดังกล่าวทำให้ทางสหภาพยุโรปมีความสนใจเป็นอย่างยิ่ง ที่ประเทศไทยยกระดับการบังคับใช้กฎหมายจากการต่อต้านการทำประมงผิดกฎหมาย เพื่อตัดวงจรมิให้นำไปสู่อาชญากรรมด้านการประมง (Fisheries Crime) ซึ่งถือเป็นการทำงานในมาตรฐานระดับโลก ทั้งนี้ สหภาพยุโรปมีความตั้งใจอยากจะเปลี่ยนสถานะปัญหาการทำประมงผิดกฎหมายของไทยเป็น ธงเขียว และพร้อมที่จะผลักดันให้ประเทศไทยเป็นผู้นำกลุ่มประเทศอาเซียน ในการปราบปรามการทำประมงผิดกฎหมาย (IUU Fishing)\n\nนอกจากนี้ ผู้แทนของสหภาพยุโรปให้ข้อแนะนำเพิ่มเติมจากการหารือครั้งนี้ เพื่อให้การแก้ไขปัญหาการทำประมงผิดกฎหมายของประเทศไทย มีประสิทธิภาพยิ่งขึ้น โดยแนะนำให้มีการประสานงานความร่วมมือกันทุกหน่วยงานที่รับผิดชอบให้มากยิ่งขึ้น สร้างความเข้าใจในการบังคับใช้กฎหมายให้กับเจ้าหน้าที่ที่เกี่ยวข้อง เพื่อร่วมกันแก้ไขปัญหาการทำประมงผิดกฎหมายของประเทศไทยในระยะยาวได้อย่างมีประสิทธิภาพ\n\nพล.ต.ท.สุรเชษฐ์ หักพาล ผู้ช่วย ผบ.ตร.ฐานะประธานคณะทำงานเพิ่มประสิทธิภาพในการตรวจสอบ ควบคุม เฝ้าระวังการทำการประมงโดยไม่ชอบด้วยกฎหมาย กล่าวว่า การเดินทางมากรุงบรัสเซลส์ ราชอาณาจักรเบลเยี่ยมของคณะผู้แทนไทยในครั้งนี้มีแลกเปลี่ยนข้อมูล ข้อคิดเห็น ประสบการณ์ในการทำงานแก้ไขปัญหาการทำประมงผิดกฎหมาย แสดงออกถึงความตั้งใจและพยายามแก้ไขปัญหาการทำประมงผิดกฎหมายของประเทศไทย ทำให้ผู้แทนของสหภาพยุโรปได้มีความเข้าใจในความมุ่งมั่นในการดำเนินการแก้ไขปัญหาการทำประมงผิดกฎหมายอย่างจริงจังและต่อเนื่องของไทย รวมทั้งได้เห็นผลงานและความเปลี่ยนแปลงที่หน่วยงานไทย โดยจะสามารถสร้างภาพลักษณ์ที่ดีเกี่ยวกับการแก้ไขปัญหาการทำประมงผิดกฎหมายให้กับประเทศไทย รวมทั้งทำให้สถานะของไทย ได้รับธงเขียวจากสหภาพยุโรป และเป็นผู้นำชาติอาเซียนในการแก้ไขการทำประมงผิดกฎหมายในระดับภูมิภาคต่อไป",
    "รมต.เบลเยียมเตือน ยุโรปเตรียมเผชิญ ‘หน้าหนาวสุดเลวร้าย’ เร่งอียูตรึงราคาก๊าซ": "รมต.เบลเยียมเตือน ยุโรปเตรียมเผชิญ ‘หน้าหนาวสุดเลวร้าย’ เร่งอียูตรึงราคาก๊าซ\n\nสำนักข่าวบีบีซีรายงานเมื่อวันที่ 29 สิงหาคม ว่า ทินเนอ วาน เดอ สตราเทอร์ รัฐมนตรีพลังงานเบลเยียม เตือนผ่านทวิตเตอร์ว่า ประเทศสมาชิกสหภาพยุโรป (อียู) จะเผชิญกับหน้าหนาวสุดเลวร้ายไปอีก 5 ถึง 10 ฤดูกาล หากอียูไม่มีมาตรการตรึงราคาก๊าซธรรมชาติที่ต้องแยกออกมาจากค่าไฟฟ้า สอดคล้องกับความต้องการของนายกรัฐมนตรีออสเตรีย คาร์ล เนแฮมเมอร์ ที่ต้องการจะหยุด “ความบ้าคลั่ง” ในตลาดพลังงาน\n\nปัจจุบันชาติสมาชิกอียูประสบปัญหาค่าใช้จ่ายด้านพลังงานที่พุ่งสูงขึ้นอย่างมากจากการขาดแคลนก๊าซธรรมชาติซึ่งเป็นปัจจัยในการผลิตไฟฟ้า โดยในเยอรมนีค่าไฟในปีหน้าได้ดีดตัวสูงขึ้น ส่งผลให้เยอรมนีต้องใช้มาตรการผสมผสานในการสะสมพลังงานสำรองสำหรับหน้าหนาวนี้ ขณะที่รัสเซียได้ตัดการส่งก๊าซธรรมชาติให้กับเยอรมนี\n\nนายโรเบิร์ต ฮาเบ็ก รัฐมนตรีเศรษฐกิจของเยอรมนี กล่าวว่า ได้มีการใช้มาตรการประหยัดพลังงานต่างๆ และซื้อก๊าซเพิ่มจากผู้ผลิตรายอื่น และคาดการณ์ว่าเยอรมนีจะสามารถบรรลุเป้าหมายในการสำรองก๊าซได้ถึง 85% ภายในเดือนตุลาคมนี้\n\nทั้งนี้ วิกฤตด้านพลังงานในอียูเกิดขึ้นหลังจากที่รัสเซีย ผู้ผลิตก๊าซรายใหญ่ของยุโรปซึ่งส่งออกก๊าซกว่า 40% ของการบริโภคทั้งหมดในยุโรปเมื่อปีที่แล้ว ได้ตอบโต้อียูกำหนดมาตรการคว่ำบาตรต่างๆ หลังการบุกยูเครนเมื่อเดือนกุมภาพันธ์ ซึ่งรวมถึงการไม่นำเข้าน้ำมันจากรัสเซียด้วยการจำกัดการส่งก๊าซของรัสเซียไปยังยุโรป",
    "ต้องได้!! นิวคาสเซิ่ล พร้อมคว้า ติเลอม็องส์ จาก เลสเตอร์ ปีใหม่นี้": "สื่อรายงาน นิวคาสเซิ่ล พร้อมจ่ายเงิน 15 ล้านปอนด์ สอยตัว ยูริ ติเลอม็องส์ มิดฟิลด์ เลสเตอร์ มาเสริมทัพ ในช่วงตลาดซื้อขายนักเตะ เดือนมกราคมนี้\n\nDaily Express สื่อของอังกฤษ ออกมารายงานข่าวว่า นิวคาสเซิ่ล ยูไนเต็ด ทีมมหาเศรษฐีแห่งศึกพรีเมียร์ลีก ต้องการที่จะได้ตัว ยูริ ติเลอม็องส์ กองกลางทีมชาติเบลเยียมของ เลสเตอร์ ซิตี้ มาเสริมความแข็งแกร่งให้กับแผงมิดฟิลด์ โดยเตรียมจะยื่นข้อเสนอในช่วงตลาดหน้าซื้อขายนักเตะ เดือนมกราคมนี้\n\nติเลอม็องส์ เหลือสัญญากับ เลสเตอร์ เพียงแค่จบซีซั่นนี้เท่านั้น และยังไม่มีทีท่าว่าดาวเตะเบลเยียมจะขยายสัญญาออกไป ท่ามกลางข่าวลือว่าเจ้าตัวต้องการย้ายทีม เพื่อไปประสบความสำเร็จกับทีมอื่นๆ\n\nก่อนหน้านี้ ในช่วงตลาดซื้อขายนักเตะช่วงซัมเมอร์ ติเลอม็องส์ มีข่าวอย่างหนักกับ อาร์เซน่อล ทว่าท้ายที่สุด ดีลดังกล่าวก็ไม่เกิดขึ้น แต่อย่างใด\n\nล่าสุด มีรายงานข่าวออกมาว่า ในช่วงตลาดซื้อขายหน้าหนาวนี้ ทางฝั่ง นิวคาสเซิ่ล พร้อมที่จะยื่นเงิน 15 ล้านปอนด์เพื่อขอซื้อตัว ติเลอม็องส์ จาก เลสเตอร์ มาร่วมทัพ\n\nโดย นิวคาสเซิ่ล จะใช้ แกรม โจนส์ ผู้ช่วยของ เอ็ดดี้ ฮาว กุนซือของทีม เป็นตัวโน้มน้าวให้ ติเลอม็องส์ ย้ายทีม เนื่องจาก โจนส์ เคยเป็นผู้ช่วย โรเบร์โต้ มาร์ติเนซ กุนซือทีมชาติเบลเยียม มาก่อน ทำให้มีความสนิทสนมกับตัวนักเตะพอสมควร\n\nคาดกันว่า หาก นิวคาสเซิ่ล ยื่นข้อเสนอเข้าไปจริง ทาง เลสเตอร์ ก็พร้อมพิจารณา เนื่องจากสัญญาของนักเตะเหลือปีสุดท้ายแล้ว หากปล่อยไปก็จะต้องเสียฟรี ในช่วงจบฤดูกาลนี้\n\nสำหรับ ติเลอม็องส์ ฤดูากาลนี้ ลงเล่นให้ เลสเตอร์ ไปแล้ว 7 นัด ยิง 1 ประตู กับทำอีก 1 แอสซิสต์\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "อินเดีย-เบลเยียมไม่สนคว่ำบาตร “เพชรรัสเซีย” ธุรกิจยังเดินต่ออย่างเงียบๆ": "จากการคว่ำบาตรทางเศรษฐกิจต่อรัสเซีย บริษัทจำนวนมากในธุรกิจ “เพชร” เลือกที่จะ หยุดซื้อ “เพชรรัสเซีย” เพราะกังวลว่าจะถูกแบนการขายสินค้าในตลาดตะวันตก ยกเว้นประเทศอินเดียและเบลเยียมที่ยังซื้อเพชรรัสเซียกันอย่างลับๆ\n\nเหมืองเพชรรายใหญ่ของรัสเซียคือ Alrosa PJSC นั้นได้รับผลกระทบเมื่อสหรัฐอเมริกาดำเนินการคว่ำบาตรทางเศรษฐกิจรัสเซีย จนกระทั่งผู้ซื้อในอินเดียและเบลเยียมหวนกลับมาซื้อ “เพชรรัสเซีย” อย่างลับๆ\n\nโดยทั่วไปแล้วซัพพลายเออร์จัดหาเพชรให้กับผู้ผลิตเครื่องประดับจะกังวลมากหากยังรับซื้อเพชรรัสเซียอยู่ เพราะอาจจะสูญเสียสัญญาขายเพชรให้กับผู้ผลิตเครื่องประดับชื่อดังฝั่งตะวันตก เช่น Tiffany & Co. หรือ Signet Jewelers ได้\n\nรวมถึงสหรัฐฯ นั้นเป็นตลาดขายเพชรสำคัญ เพราะ 50% ของเพชรที่เจียระไนแล้วจะขายอยู่ในสหรัฐฯ ตลาดใหญ่ที่ตอบรับเครื่องประดับเพชรทุกระดับตั้งแต่ระดับราคาชิ้นละหลายร้อยล้านบาท ไปจนถึงเครื่องประดับเพชรทั่วไปสนนราคาหลักหมื่นบาท\n\nเมื่อตลาดผู้ซื้ออยู่ในมือสหรัฐฯ เป็นหลัก จึงทำให้ผู้ขายตลอดซัพพลายเชนระวังตัวเมื่อสหรัฐฯ ทำการคว่ำบาตรรัสเซีย\n\nแต่ในทางปฏิบัติ…ยากหน่อยถ้าจะ บอยคอต “เพชรรัสเซีย”\n\nอย่างไรก็ตาม การที่บางบริษัทไม่กลัวที่จะซื้อเพชรรัสเซียก็สะท้อนให้เห็นภาพว่าการบอยคอตสินค้านี้เป็นเรื่องยากมาก เพราะทุกคนในอุตสาหกรรมต่างรู้ดีว่า เมื่อเพชรหลุดรอดเข้ามาในซัพพลายเชนได้แล้ว ก็เป็นเรื่องแทบเป็นไปไม่ได้เลยที่จะติดตามสืบย้อนว่าแท้จริงแล้วเพชรเม็ดนั้นมาจากไหน\n\nเพชรนั้นจะถูกคัดแยกคุณภาพและขนาดออกมาโดยแยกประเภทได้ถึง 15,000 แบบ และเมื่อมีการซื้อขายต่อ พ่อค้าอาจจะนำไปผสมปนเปกันแม้เป็นเพชรต่างที่มา กว่าจะขึ้นไปอยู่บนตัวเรือนแหวนเพชรหรือบนจี้ห้อยคอก็ยากที่จะบอกได้แน่ชัดแล้วว่าเพชรถูกขุดหรือผลิตมาจากไหน\n\nหนำซ้ำ รัสเซียยังเป็นผู้ส่งออกเพชรรายใหญ่ โดยเพชรของ Alrosa จะโดดเด่นในเวทีโลกเพราะเป็นผู้ผลิตเพชรขนาดเล็กเป็นพิเศษและมีราคาถูกกว่าแหล่งอื่น ทำให้เกิดความกังวลตลอดซัพพลายเชนว่าเพชรจะมีไม่เพียงพอหลังคว่ำบาตรรัสเซียแล้ว\n\nแม้ว่าแบรนด์ลักชัวรีในยุโรปจะร้องขอกับ De Beers ผู้ผลิตเพชรรายใหญ่ของสหรัฐฯ ให้ช่วยเพิ่มการผลิตและโควตาขายแก่ซัพพลายเออร์ เพื่อให้มั่นใจว่าจะมีเพชรในตลาดเพียงพอ แต่ดูเหมือน De Beers ก็เพิ่มการผลิตได้เพียงเล็กน้อยเท่านั้น\n\nผลสุดท้ายคือ ประเทศที่มีเพชรเป็นอุตสาหกรรมสำคัญก็จำต้องซื้อเพชรรัสเซียต่อไป อย่างเช่น “อินเดีย” ที่เป็นแหล่งซื้อขายและเจียระไนเพชร แรงงานนับล้านๆ คนในอินเดียต้องพึ่งพิงอุตสาหกรรมนี้ หรือใน “เบลเยียม” ท่าทีของประเทศก็ลังเลที่จะคว่ำบาตรเพชรรัสเซียเต็มตัว เนื่องจากปกติ 80% ของเพชรดิบในโลกนี้จะมีการซื้อขายผ่านเมืองท่าแอนต์เวิร์ปของเบลเยียม ทำให้เลี่ยงยากที่จะสกัดกั้นเพชรรัสเซียออกไป\n\nตลาดตะวันออก ไม่มีปัญหากับเพชรรัสเซีย\n\nก่อนหน้าการคว่ำบาตร Alrosa มีผู้ซื้อสำคัญอยู่ราว 50 ราย บัดนี้ลดเหลือ 10 ราย โดยแหล่งข่าวของสำนักข่าว India Times ระบุว่ามีบริษัทอินเดียสองรายเป็นผู้ซื้อรายใหญ่ที่สุด คือ Kiran Gems และ Shree Ramkrishna Exports\n\nสำหรับเพชรรัสเซียที่นำเข้ามาผลิตในอินเดียคาดว่าส่วนใหญ่จะเข้าไปขายต่อที่ตลาดใหญ่ของฝั่งตะวันออกคือ จีน ญี่ปุ่น และในอินเดียเอง ซึ่งสามประเทศนี้รวมกันคิดเป็นตลาดราว 30% ของตลาดเครื่องประดับเพชรทั่วโลก และทั้งสามตลาดไม่ได้มีปัญหากับการใช้เพชรรัสเซียเหมือนอย่างตะวันตกขณะนี้\n\nแต่แน่นอนว่า ด้วยธรรมชาติในการซื้อขายวงการเพชรดังกล่าว ก็เป็นไปได้ที่จะมีเพชรรัสเซียเล็ดรอดไปอยู่ในตลาดตะวันตกด้วย\n\nอินเดียยังเข้าไปมีบทบาทสำคัญกับ Alrosa ในทางการเงินด้วย เพราะการคว่ำบาตรทำให้ธนาคารสหรัฐฯ ยุโรป จนถึงตะวันออกกลางหยุดให้เงินทุนกับ Alrosa และหยุดสนับสนุนการซื้อขายด้วยสกุลเงินดอลลาร์ ธนาคารอินเดียจึงกลายเป็นคนสำคัญในการเป็นตัวกลางซื้อขายให้ผ่านสกุลเงินยูโรและรูปี\n\nถึงแม้ว่า Alrosa จะกลับมาทำการค้าขายได้ เพราะมีตลาดพร้อมรับซื้อแบบนี้ แต่บริษัทก็ตกอยู่ในสถานะที่ต้องยอมยืดหยุ่นให้ผู้ซื้อมากกว่าเดิม เพราะปกติผู้ขายจะทำการจัดเพชรใส่กล่องไว้ให้แล้ว ผู้ซื้อจะไม่สามารถคัดเพชรได้ แต่ในปัจจุบัน บริษัทต้องยอมให้ผู้ซื้อคัดเพชรเอง ซึ่งเป็นผลดีกับผู้ซื้อที่จะทำการเลือกเพชรที่กำลังขาดแคลนในตลาดหรือเพชรที่จะได้กำไรดีกว่าไว้ก่อน\n\nAlrosa ยังมีนโยบายจะเพิ่มออฟฟิศสาขาใหม่ในอินเดียด้วย เรียกได้ว่า “อินเดีย” เป็นผู้รับผลบวกในตลาดเพชรเต็มๆ หลังจากการคว่ำบาตรของรัสเซียกับตะวันตก\n\nSource",
    "คับใจอยู่ยาก!! ลูกากู สุดแฮปปี้กับอินเตอร์ ไร้แผนคืนทัพสิงห์บลูส์": "โรเมลู ลูกากู หัวหอกเบลเยียม ไม่มีความคิดที่จะคัมแบ็กกลับไปยังเชลซี หลังจากมีความสุขกับการค้าแข้งให้กับ อินเตอร์ มิลาน มากกว่า\n\nลา กัตเซตต้า เดลโล สปอร์ต สื่อดังของอิตาลี รายงานว่า โรเมลู ลูกากู ดาวยิงทีมชาติเบลเยียม สุดแฮปปี้กับการค้าแข้งที่ อินเตอร์ มิลาน และไม่มีความคิดที่จะกลับไปยัง เชลซี อีกแล้ว\n\nลูกากู ย้ายจาก อินเตอร์ มิลาน ไปยัง เชลซี ด้วยค่าตัวมหาศาลถึง 97 ล้านปอนด์ เมื่อเดือนสิงหาคม 2021 แต่ไม่สามารถระเบิดฟอร์มถล่มประตูได้อย่างที่คาดหวัง ทำให้ซีซั่นนี้ทีมสิงห์บลูส์ปล่อย ลูกากู กลับไปให้ อินเตอร์ ด้วยสัญญายืมตัว 1 ฤดูกาล พร้อมกับมีค่ายืมตัว 8 ล้านยูโร\n\nรายงานระบุว่า ลูกากู ค่อนข้างมีความสุขกับการเล่นให้ทีมงูใหญ่ มากกว่าตอนสวมยูนิฟอร์มทีมสิงห์บลูส์ ขณะที่ อินเตอร์ มิลาน ก็พร้อมที่จะเจรจากับ เชลซี เพื่อขยายสัญญายืมตัวกองหน้าวัย 29 ปีรายนี้ออกไปอีก ไม่ว่าฟอร์มซีซั่นนี้จะเป็นอย่างไร\n\nสำหรับผลงานในฤดูกาลนี้ ลูกากู ลงสนามให้ อินเตอร์ มิลาน 3 นัดยิงได้ 1 ประตูในช่วงออกสตาร์ทฤดูกาล แต่หลังจากนั้น เจ้าตัวมีอาการเจ็บกล้ามเนื้อและพักยาวมาตั้งแต่ช่วงปลายเดือนสิงหาคม โดยคาดว่าจะกลับมาลงสนามได้อีกครั้งประมาณต้นเดือนตุลาคม\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "“ตราไก่” เปิดเล้าจิก “ออสเตรีย” เฮนัดแรกศึกเนชันส์ลีก": "ศึกยูฟ่า เนชันส์ ลีก ลีก A กลุ่ม 1 เมื่อวันพฤหัสบดีที่ผ่านมา ทีมชาติฝรั่งเศส แชมป์เก่า คืนฟอร์มเก่งอีกครั้ง หลังเปิดสังเวียน สต๊าด เดอ ฟรองซ์ สอนเชิง ออสเตรีย นิ่มเท้า 2-0 คว้าชัยได้เป็นเกมแรกจากการลงสนาม 5 นัด\n\nเกมนี้ ฝรั่งเศส มาได้ 2 ประตูในครึ่งหลังจาก คีลิยัน เอ็มบัปเป ในนาทีที่ 56 และ โอลิวิเยร์ ชิรูด์ ในนาทีที่ 65 ทำให้ “ตราไก่” มี 5 คะแนนจาก 5 นัดรั้งอันดับ 3 ของกลุ่ม 1 ส่วน ออสเตรีย มี 4 คะแนนรั้งอันดับบ๊วย\n\nผลคู่อื่น กลุ่ม 1 โครเอเชีย ชนะ เดนมาร์ก 2-1, กลุ่ม 4 เบลเยียม ชนะ เวลส์ 2-1, โปแลนด์ แพ้ เนเธอร์แลนด์ 0-2, ลีก C กลุ่ม 1 ลิทัวเนีย เสมอ หมู่เกาะแฟโร 1-1, ตุรกี เสมอ ลักเซมเบิร์ก 3-3, กลุ่ม 3 คาซัคสถาน ชนะ เบลารุส 2-1, สโลวาเกีย แพ้ อาเซอร์ไบจาน 1-2, ลีก D กลุ่ม 1 ลัตเวีย แพ้ มอลโดวา 1-2, ลิกเตนสไตน์ แพ้ อันดอร์รา 0-2.\n\nภาพ REUTERS, gettyimages",
    "OFFICIAL: ลุยลีกเบลเยียมครั้งแรก! แฟร์ตองเก้นย้ายซบอันเดอร์เลชท์": "OFFICIAL: ลุยลีกเบลเยียมครั้งแรก! แฟร์ตองเก้นย้ายซบอันเดอร์เลชท์\n\nกองหลังชาวเบลเยียมตัดสินใจเซ็นสัญญากับอันเดอร์เลชท์ ซึ่งถือเป็นการได้เล่นในลีกบ้านเกิดครั้งแรกด้วย\n\nอันเดอร์เลชท์ ประกาศคว้าตัว ยาน แฟร์ตองเก้น กองหลังจากเบนฟิก้ามาร่วมทัพแบบไม่มีค่าตัว โดยเซ็นสัญญา 2 ปี\n\nแนวรับจอมเก๋าชาวเบลเยียมอยู่กับเบนฟิก้ามาตั้งแต่ปี 2020 ลงเล่นไปทั้งหมด 89 เกม ยิงได้ 1 ประตู ก่อนจะตัดสินใจขอยกเลิกสัญญาที่ยังเหลือกับเบนฟิก้าอีก 1 ปี ด้วยข้อตกลงที่ได้รับการยินยอมร่วมกันทั้งสองฝ่าย\n\nและหลังจากยกเลิกสัญญากับเบนฟิก้าไปแล้ว แฟร์ตองเก้น ในวัย 35 ปี ก็เลือกย้ายมาอยู่กับอันเดอร์เลชท์แบบไม่มีค่าตัว ซึ่งถือเป็นการมาค้าแข้งในลีกเบลเยียมครั้งแรกด้วย เพราะเขาไปอยู่กับอาแย็กซ์ อัมสเตอร์ดัมตั้งแต่ยังเป็นนักเตะเยาวชนในปี 2003 ก่อนจะได้ขึ้นสู่ทีมชุดใหญ่ในปี 2006 กระทั่งย้ายไปโด่งดังกับท็อตแนม ฮ็อตสเปอร์ช่วงปี 2012-2020 ตามด้วยเบนฟิก้าต้นสังกัดล่าสุดนั่นเอง",
    "‘ตราไก่-กังหัน-โครแอต-เบลเยียม’ คว้าชัยบอลเนชั่นส์ ลีก": "‘ตราไก่-กังหัน-โครแอต-เบลเยียม’ คว้าชัยบอลเนชั่นส์ ลีก\n\nการแข่งขันฟุตบอลเนขั่นส์ ลีก ที่เพิ่งฟาดแข้งจบลงไปเมื่อเช้ามืดวันที่ 23 กันยายน สรุปผลดังนี้\n\nโครเอเชีย ชนะ เดนมาร์ก 2-1\n\nฝรั่งเศส ชนะ ออสเตรีย 2-0\n\nเบลเยียม ชนะ เวลส์ 2-1\n\nโปแลนด์ แพ้ เนเธอร์แลนด์ 0-2\n\nลิธัวเนีย เสมอ หมู่เกาะแฟโร 1-1\n\nตุรกี เสมอ ลักเซมเบิร์ก 3-3\n\nสโลวาเกีย แพ้ อาร์เซอร์ไบจาน 1-2\n\nลิกเตนไตน์ แพ้ อันดอร่า 0-2\n\nคาซักสถาน ชนะ เบลารุส 2-1\n\nลัตเวีย แพ้ มอลโดว่า 1-2",
    "เตือน ต.ค-ธ.ค. ส่อระบาดซ้ำ พบเพิ่มขึ้น BA.2.75.2 ดื้อต่อภูมิมากที่สุด": "อาจารย์หมอจุฬาฯ เผย Wenseleers T จากเบลเยียม ติดตามอัตราการตรวจพบไวรัส จากฐานข้อมูล GISAID และ ศูนย์จีโนมฯ ประเทศอังกฤษ พบว่า สายพันธุ์ BA.2.75.2 ยังคงเพิ่มขึ้น ขณะที่ BQ.1 ยังเฝ้าจับตาระวังอย่างใกล้ชิด พร้อมเผยอีกว่า สมรรถนะการแพร่ เหนือกว่า BA.5 และดื้อต่อภูมิ มากกว่าหลายเท่า\n\n\n\n\n\n\n\n\n\nโดยวันนี้ (26 ก.ย. 2656) รศ.นพ.ธีระ วรธนารัตน์ อาจารย์คณะแพทยศาสตร์ จุฬาลงกรณ์มหาวิทยาลัย โพสต์ข้อความผ่านเฟซบุ๊ก Thira Woratanarat เปิดเผยว่า เมื่อวานทั่วโลก ติดเพิ่ม 241,850 คน ตายเพิ่ม 418 คน รวมแล้วติดไป 620,221,745 คน เสียชีวิตรวม 6,540,226 คน\n\n\n\n5 อันดับแรก ที่ติดเชื้อสูงสุด คือ รัสเซีย, ญี่ปุ่น, ไต้หวัน, ฝรั่งเศส และเกาหลีใต้\n\n\n\nเมื่อวานนี้ (25 ก.ย. 2565) จำนวนติดเชื้อใหม่ มีประเทศจากยุโรป และเอเชียครอง 9 ใน 10 อันดับแรก และ 17 ใน 20 อันดับแรกของโลก จำนวนติดเชื้อใหม่ในแต่ละวันของทั่วโลกตอนนี้ มาจากทวีปเอเชีย และยุโรป รวมกันคิดเป็นร้อยละ 96.7 ของทั้งโลก ในขณะที่จำนวนการเสียชีวิต คิดเป็นร้อยละ 94.01\n\n\n\nสถานการณ์ระบาดของไทย จากข้อมูล Worldometer เช้านี้พบว่า จำนวนเสียชีวิตเมื่อวาน สูงเป็นอันดับ 9 ของโลก และอันดับ 6 ของเอเชีย แม้สธ.ไทย จะปรับระบบรายงาน ตั้งแต่ 1 พ.ค. จนทำให้จำนวนที่รายงานนั้น ลดลงไปมากก็ตาม\n\n\n\n\n\n\n\nนอกจากนี้ รศ.นพ.ธีระ วรธนารัตน์ ได้อัปเดตสถานการณ์ของไวรัส เพิ่มเติมว่า Wenseleers T จากเบลเยียม ติดตามอัตราการตรวจพบไวรัส จากฐานข้อมูล GISAID และ Genomics UK สายพันธุ์ BA.2.75.2 ยังคงเพิ่มขึ้น ในขณะที่ BQ.1 ก็จำเป็นต้องจับตามองอย่างใกล้ชิด ทั้งสองสายพันธุ์นี้ มีสมรรถนะการแพร่ที่เหนือกว่า BA.5 / BA.5.2 และดื้อต่อภูมิมากกว่าหลายเท่า ในขณะเดียวกัน สมรรถนะในการจับกับตัวรับ ACE2 ที่ผิวเซลล์ ก็ไม่ยิ่งหย่อนไปกว่าตระกูล BA.5\n\n\n\n\n\n\n\nแพทย์ผู้เชี่ยวชาญ และนักวิชาการในอเมริกา เริ่มเตือนเรื่องการระบาดซ้ำ ตั้งแต่ปลายตุลาคม และจะไปพีก ช่วงธันวาคมนี้ และรณรงค์ ให้ยังคงมาตรการป้องกัน โดยเฉพาะอย่างยิ่ง การฉีดวัคซีนเข็มกระตุ้น และการใส่หน้ากาก ในสถานที่ที่คนเยอะแออัด ไทยเรานั้นต้องระวัง เพราะแทบทุกระลอกที่ผ่านมา เราจะตามหลังต่างประเทศราว 6 - 10 สัปดาห์ ดังที่เคยเล่าให้ฟังมาตลอด นั่นคือ ช่วงปลายปี ราวกลางธันวาคม ซึ่งมีโอกาสปะทุซ้ำ หากไม่ป้องกันให้ดี\n\n\n\n\n\n\n\nทั้งนี้ ช่วงนั้น จะเป็นช่วงที่ ภูมิจากวัคซีนเข็มกระตุ้น ของประชาชนลดลงไปมากด้วย การใช้ชีวิตอย่างมีสติ ป้องกันตัวอย่างสม่ำเสมอ ใส่หน้ากากอย่างถูกต้อง จะช่วยลดความเสี่ยงลงไปได้มาก\n\n\n\nทั้งนี้ รศ.นพ.ธีระ วรธนารัตน์ ได้โพสต์ให้ข้อมูลล่าสุด จากทีมมหาวิทยาลัยปักกิ่ง ระบุว่า BA.2.75.2 นั้น ถือว่า ดื้อต่อภูมิคุ้มกันมากที่สุด รองลงมาคือ BQ.1.1\n\nซึ่งทั้งสองตัวนี้ ดื้อกว่า BA.5 หลายเท่า ทีมปักกิ่งประเมินว่า ดื้อพอ ๆ กับไวรัสโรคซาร์ส (SARS-CoV-1)\n\n\n\n\n\n\n\nอย่างไรก็ตาม ขอให้ตระหนักถึง การป้องกันตัวอย่างสม่ำเสมอ ก็จะลดความเสี่ยงต่อการติดเชื้อ แพร่เชื้อลงไปได้มาก ไม่ว่าเชื้อจะกลายพันธุ์ ไปอย่างไรก็ตาม\n\n\n\n\n\n\n\n\n\n#BackboneMCOT\n\nอ้างอิง และขอบคุณข้อมูล จาก :\n\n\n\nเฟซบุ๊ก : Thira Woratanarat (รศ.นพ.ธีระ วรธนารัตน์)\n\nhttps://www.facebook.com/thiraw\n\n\n\n\n\n\n\n",
    "สะท้อนคุณภาพชีวิต! กระแสตีกลับคลิปน้ำใจคนไทย! ช่วยเข็นรถเมล์​ขึ้นสะพาน (ชมคลิป)": "เมื่อวันที่ 25 ก.ย. ผู้ใช้ทวิตเตอร์รายหนึ่ง ได้ถ่ายคลิปเหตุการณ์รถเมล์สาย 46 ขัดข้องขณะขับขึ้นสะพานไทย-เบลเยียม โดยมีผู้โดยสารจำนวนมากได้ลงจากรถ และช่วยกันพยายามเข็นรถคันดังกล่าว ขึ้นไปให้พ้นจากจุดที่เป็นเนินขึ้น ซึ่งทำให้ผู้คนที่ช่วยกันเข็นยิ่งต้องออกแรงและค่อนข้างลำบาก โดยผู้โพสต์ระบุข้อความว่า \"17.18 น่ารักมากเลย รถเมล์สาย46 เสียบน #สะพานไทย-เบลเยียม”ทั้งนี้ ชาวเน็ตจำนวนมากได้เข้ามาแสดงความคิดเห็นในเรื่องดังกล่าว และมองว่าเป็นเรื่องที่ไม่ควรชื่นชม หรือมองในแง่ดี เนื่องจากสภาพรถเมล์คันดังกล่าวเก่ามาก ทำให้ประชาชนต้องเดือดร้อนลงมาเข็น และเสี่ยงอันตราย แถมยังพบว่าสะพานไทย-เบลเยียมยังห้ามรถเมล์ขึ้นอีกด้วย",
    "Into the past : เบลเยียม เนเธอร์แลนด์ และ ลักเซมเบิร์ก ร่วมกันก่อตั้งกลุ่ม เบเนลักซ์ (Benelux) ( 5ก.ย.)": "Into the past : วันนี้ trueID News จะพาย้อนไปในอดีตของวันนี้ กับเหตุการณ์ที่สำคัญ เรื่องราวสาระน่ารู้ ทั้งในประเทศไทย และต่างประเทศ จะเป็นอย่างไรไปติดตามกัน\n\nพ.ศ. 2487 (ค.ศ. 1944) - เบลเยียม เนเธอร์แลนด์ และ ลักเซมเบิร์ก ร่วมกันก่อตั้งกลุ่ม เบเนลักซ์ (Benelux)\n\nสาธารณสมบัติ\n\nสหภาพเบเนลักซ์ หรือเรียกว่า เบเนลักซ์ เป็นกลุ่มเศรษฐกิจในภูมิภาคยุโรปตะวันตก ของสามประเทศเพื่อนบ้าน ได้แก่ ประเทศเบลเยียม เนเธอร์แลนด์ และลักเซมเบิร์ก (Belgium, Netherlands, Luxembourg) โดยการนำเอาพยางค์หน้าชื่อของแต่ละประเทศดังกล่าวมาตั้งเป็นชื่อ \"สหภาพปลอดภาษีเบเนลักซ์\" (Benelux Customs Union) ปัจจุบันสหภาพเบเนลักซ์มีขนาด 74,102 ตร.กม. และมีจำนวนประชากร 27.1 ล้านคน\n\nกลุ่มเบเนลักซ์เป็นผู้ริเริ่มในการก่อตั้งสหภาพยุโรป แม้ว่าการก่อตั้งสหภาพยุโรปจะเกิดขึ้นในภายหลัง (ประชาคมถ่านหินและเหล็กกล้าแห่งยุโรป ในปี พ.ศ. 2494, ประชาคมเศรษฐกิจแห่งยุโรป ในปี พ.ศ. 2500) ทั้งสามประเทศได้เป็นสมาชิกขององค์กรเหล่านี้ด้วย เช่นเดียวกันกับเยอรมันตะวันตก ฝรั่งเศส และอิตาลี. ในหัวข้อที่ 306 ของสนธิสัญญาประชาคมแห่งยุโรป ได้กำหนดข้อเรียกร้องว่า ข้อกำหนดในสนธิสัญญาจะไม่ทำให้สถานะความสัมพันธ์ของเบลเยียมกับลักเซมเบิร์ก และ เบลเยียม ลักเซมเบิร์กและเนเธอร์แลนด์นั้นหมดสภาพลงไป นี่เป็นหัวใจความหลักที่ไม่เปลี่ยนแปลงของหัวข้อ IV-441 ในรัฐธรรมนูญของยุโรป\n\n==========\n\nข่าวที่เกี่ยวข้อง :\n\nข้อมูล : wikipedia , history , on this day , bbc\n\n--------------------",
    "น่าสะสม ‘BORN IN BELGIUM’": "หากพูดถึงเบลเยียมถือเป็นอีกประเทศหนึ่งที่ควรปักหมุดเป็นแลนด์มาร์กที่น่าจะเดินทางไปท่องเที่ยวสักครั้งหนึ่งในชีวิตให้ได้ ที่เบลเยียมนั้นขึ้นชื่อในเรื่องของประเทศที่มีความปลอดภัยมากที่สุดประเทศหนึ่ง ผู้คนของที่นี่มีความอ่อนน้อมถ่อมตน เป็นมิตร ในขณะเดียวกันที่นี่ยังโด่งดังในเรื่องของอาหารท้องถิ่นที่มีรสชาติที่ดีไม่แพ้อาหารชาติใดๆ เช่นเดียวกันกับช็อกโกแลตที่เบลเยียมนั้นได้รับการยกย่องว่าเยี่ยมยอดที่สุดในโลก อีกสิ่งหนึ่งคือพิพิธภัณฑ์และศิลปะที่สอดคล้องกับความเป็นมาแห่งประวัติศาสตร์ นอกจากนี้วัฒนธรรมการกินดื่มของที่นี่ก็ไม่แพ้ชาติอื่นและอย่างที่หลายๆ คนรู้กันดีอยู่แล้วว่าที่นี่ยังเป็นต้นกำเนิดของ “Original Wheat Beer” แบรนด์ดังอย่าง “Hoegaarden”และนี่คือที่มาของแคมเปญใหม่ล่าสุดที่ Hoegaarden จัดขึ้นเป็นพิเศษเพื่อให้แฟนๆ ได้มีโอกาสสะสมความเอ็กซ์คลูซีฟนี้ก่อนใครในแคมเปญที่มีชื่อว่า Hoegaarden ‘BORN IN BELGIUM’ ที่มาพร้อมกับโซเชียลแฮชแท็ก #LetsWrapToBelgiumXHoegaargen นำเสนอศิลปะสุดอาร์ตเป็นลวดลายและดีไซน์บนกระป๋อง Hoegaarden White ขนาด 500 มิลลิลิตรลวดลายได้แรงบันดาลใจมาจากเมืองต่างๆ ในเบลเยียมที่ครั้งหนึ่งในชีวิตควรเดินทางไปท่องเที่ยวให้ได้สักครั้งกับ 2 เมืองอันโด่งดัง ได้แก่ Bruges และ Brussel ซึ่งเป็นลายสุดพิเศษในโอกาสนี้เท่านั้นจึงน่าสะสมยิ่งนักพาไปทำความรู้จักเพิ่มเติมกับความโดดเด่นและพิเศษของ 2 เมืองนี้ที่ทาง Hoegaarden นำมาออกแบบเป็นลายบนกระป๋องรุ่นลิมิเต็ด ภาพลวดลายแรกเป็นการนำเสนอวิวสวยๆ ของ Quay of Rosary ถนนริมคลองที่มีภาพหลังเป็นบรรยากาศตึกเก่าสุดโรแมนติกและกิจกรรมนั่งรถม้าชมเมือง Brugesส่วนอีกหนึ่งลวดลายที่ก็ดีไม่แพ้กันคือการนำเสนอภาพในจุดแลนด์มาร์กสำคัญๆ ของเมือง Brussel อย่าง Grand-Place หรือจัตุรัสกลางกรุงบรัสเซลส์ที่ได้รับการยอมรับและขึ้นชื่อว่าสวยที่สุดแห่งหนึ่งของยุโรปและอีกหนึ่งแลนด์มาร์กได้แก่ Atomium ประติมากรรมรูปอะตอมขนาดใหญ่ในกลางเมืองที่ด้านบนนั้นมีจุดชมวิวให้ได้ชื่นชมบรรยากาศและเสน่ห์ของเมือง Brussel ลายบนกระป๋องที่น่าสะสมนี้มีกำหนดวางจำหน่ายที่ซูเปอร์มาร์เก็ตและร้านสะดวกซื้อชั้นนำใกล้บ้านอย่าง Tops, Gourmet Market, Villa Market, Dear Tummy Icon Siam, Foodland, Lotus’s, Big C, Makro, 7-11, Family Mart, Lawson เพื่อให้ผู้สนใจสะสมจับจองเป็นเจ้าของตั้งแต่วันที่ 5 กันยายน 65 นี้และจนกว่าสินค้าจะหมดนอกจากความน่าสะสมของลวดลายใหม่สุดพิเศษบนกระป๋องแล้วทาง Hoegaarden ยังจัดกิจกรรมพิเศษในช่องทางโซเชียลมีเดียที่เฟซบุ๊กแฟนแพจ https://www.facebook.com/H.Thailandofficial เพื่อชวนลุ้นรับฟรีกับ Hoegaarden ‘BORN IN BELGIUM’ SET พรีเมี่ยมเซ็ทสุดพิเศษที่ประกอบด้วย กระเป๋าเดินทางดีไซน์มินิมอล และ 3D Pop-up Card จำนวน 15 รางวัล รีบด่วนร่วมเล่นกิจกรรมก่อนใคร!!",
    "ผลัดรายวัน 3x100 วันอาทิตย์ที่ 25 กันยายน 2565": "ถ้าไม่อยากพลาดทุกข่าวสารของวงการกีฬา เพียงแอด line มาที่ @thsport\n\nยูฟ่า เนชั่นส์ ลีก เอ\n\n\n\nออสเตรีย - โครเอเชีย\n\nเรตล่าสุด : เสมอโครเอเชีย\n\nออสเตรีย ขึ้นชื่อว่าเขี้ยงตั้งแต่ได้ ราล์ฟ รังนิก มาคุม ดังนั้นแพ้ยากเรตผิดคิวให้ โครเอเชีย มาต่อสวนรองดีกว่า ฟันธง ออสเตรีย ชนะ 1-0\n\nยูฟ่า เนชั่นส์ ลีก เอ\n\nเดนมาร์ก - ฝรั่งเศส\n\nเรตล่าสุด : ฝรั่งเศสต่อป.ป.\n\nเดนมาร์ก เกมรับมีปัญหา ฝรั่งเศส หมัดหนักว่าน็อคท้ายเกม ฟันธง ‘ตราไก่’ ชนะ 2-1\n\nยูฟ่า เนชั่นส์ ลีก เอ\n\nเนเธอร์แลนด์ - เบลเยียม\n\nเรตล่าสุด : เนเธอร์แลนด์ต่อป.ป.-5\n\nเนเธอร์แลนด์ เตะกับเพื่อนบ้าน เบลเยียม ออกเบียดต้องรอง ฟันธงเสมอ 2-2\n\nผลัด 3x100 : ออสเตรียxฝรั่งเศสxเบลเยียม\n\nผลัด 4x100 : ออสเตรียxฝรั่งเศสxเบลเยียมxโปแลนด์ (ยูฟ่า เนชั่นส์ ลีก)\n\nผลัด 5x100 : ออสเตรียxฝรั่งเศสxเบลเยียมxโปแลนด์ (ยูฟ่า เนชั่นส์ ลีก)xตุรเคีย (ยูฟ่า เนชั่นส์ ลีก)",
    "‘เวอร์สเตพเพน’ โคตรดุแซงยับ ชนะ เบลเยียม กรังดปรีซ์ F1 2022": "แม็กซ์ เวอร์สเตพเพน ชนะการแข่งขัน เบลเยียม กรังดปรีซ์ F1 2022 แม้จะออกสตาร์ทจากท้ายตาราง ทิ้งห่าง เลอแคลร์ เกือบ 100 แต้ม\n\nแม็กซ์ เวอร์สเตพเพน นักแข่งแชมป์โลกจากทีมเร้ดบูล เอาชนะ เบลเยียม กรังด์ปรีซ์ ในการแข่งขัน F1 2022 แม้ว่าจะต้องสตาร์ทจากที่ 14 ทำแต้มทิ้งห่าง ชาร์ล เลอแคลร์ คู่แข่งคนสำคัญไกลขึ้นไปอีก ขณะที่อันดับสองเป็น เซอร์จิโอ เปเรซ อีกหนึ่งนักแข่งจากทีมเร้ดบูล และปิดท้ายโพเดี่ยมด้วย คาร์ลอส แซงส์\n\nขณะที่ ชาร์ล เลอแคลร์ เจอการทำคอนเท้นต์ของทีมเฟอร์รารีเข้าไป โดยการเรียกเข้าพิทในรอบที่ 43 และถูก เฟอร์แนนโด อลอนโซ่ นักแข่งดีกรีแชมป์โลก 2 สมัย แซง แม้จะแซงคืนได้ แต่ชาร์ล เลอแคลร์ ถูกปรับลงมาอันดับหก เนื่องจากขับเร็วเกินกำหนดในพิทเลน\n\nส่วน เซอร์ ลูอิส แฮมมิลตัน แชมป์โลกเจ็ดสมัย ถูก เฟอร์แนนโด อลอนโซ่ ชนในรอบแรกทำให้ต้องออกจากการแข่งขัน ด้าน อเล็กซานเดอร์ อัลบอน นักแข่งลูกครึ่งชาวไทย จนอันดับ 10 มีแต้มกลับบ้าน\n\nจากผลการแข่งขันเบลเยียม กรังด์ปรีซ์ ในการแข่งขัน F1 2022 ในครั้งนี้ ทำให้ เวอร์สเตพเพน ทำแต้มทิ้งห่าง เซอร์จิโอ เปเรซ 73 แต้ม และ ชาร์ล เลอแคลร์ 98 แต้ม ส่วนคะแนนแบบทีม เร้ดบูล นำ เฟอร์รารี 125 แต้ม\n\nสำหรับ F1 สนามต่อไปจะแข่งที่ ประเทศเนเธอร์แลนด์ วันที่ 2-4 กันยายน",
    "สุดสวย! อาดิดาส เผยโฉมชุดแข่งขันทีมชาติ ลุยศึกฟุตบอลโลก 2022 ที่กาตาร์": "แบรนด์กีฬาดังอย่าง อาดิดาส ทำการเผยโฉมชุดแข่งขันของ 6 ทีมชาติ ที่จะใช้ในการลุยศึกฟุตบอลโลก 2022 ที่กาตาร์ ออกมาเป็นที่เรียบร้อยแล้ว\n\nอาดิดาส ทำการเปิดตัวเสื้อแข่งขันเหย้าและเยือน สำหรับทีมชาติ อาร์เจนตินา, เยอรมนี, ญี่ปุ่น, เม็กซิโก, สเปน และ เบลเยียม ที่จะใช้ในการแข่งขัน ฟีฟ่า เวิลด์ คัพ 2022 หรือ ฟุตบอลโลก 2022 ที่ประเทศกาตาร์ โดยได้ถ่ายทอดเรื่องราวและเอกลักษณ์ของทั้ง 6 ชาติ ผ่านเสื้อฟุตบอล ที่จะปรากฏในเวทีการแข่งขันกีฬาที่ใหญ่ที่สุดในโลก\n\nสำหรับชุดแข่งขันของทีมชาติ เปรียบเสมือนผืนผ้าใบ สำหรับแต่งเติมความคิดสร้างสรรค์ และยังเป็นโอกาสในการถ่ายทอดจิตวิญญาณของแต่ละชาติที่เข้าร่วมการแข่งขัน โดยในปีนี้ ชุดเสื้อแข่งขันทุกชุดได้รับแรงบันดาลใจในการออกแบบจากวัฒนธรรมอันทรงคุณค่า ไม่ว่าจะเป็น อารยธรรมโบราณและศิลปะ Mixtec จากเม็กซิโก ที่ตกแต่งบนเสื้อแข่งขันเยือน หรือ ศิลปะการพับกระดาษ \"โอริกามิ\" รูปกา 3 ขา มาตกแต่งบนเสื้อแข่งขันเหย้าของทีมชาติญี่ปุ่น ซึ่งถ่ายทอดผ่านการเลือกใช้สีสัน ที่แสดงถึงเอกลักษณ์ประจำชาติ ผสานเข้ากับลายกราฟิกอันล้ำสมัย\n\nทั้งนี้ ชุดแข่งขันได้รับการออกแบบให้เน้นด้านประสิทธิภาพในการใช้งานและความยั่งยืน พร้อมทั้งยังผสมผสานความคิดสร้างสรรค์ และความเรียบง่ายอย่างมีเอกลักษณ์เข้าไว้ด้วยกัน เพื่อให้นักฟุตบอลเจิดจรัสที่สุดในสนามแข่งขัน นำเสนอเสื้อแข่งขันเหย้าและเยือน เพื่อเชื่อมโยงนักฟุตบอล และแฟนบอลให้เป็นหนึ่งเดียว รวมถึงสร้างการมีส่วนร่วมตลอดทัวร์นาเมนต์การแข่งขัน\n\nจอร์เกน แรงค์ ผู้อำนวยการอาวุโสฝ่ายออกแบบของอาดิดาส กล่าวว่า \"ทุกครั้งที่เราออกแบบชุดแข่งขันทีมชาติสำหรับการแข่งขันในทัวร์นาเมนต์ใหญ่ๆ อย่าง ฟีฟ่า เวิลด์ คัพ เราระลึกไว้เสมอว่า การออกแบบเสื้อแข่งขันเหล่านี้ จะถูกบันทึกไว้ในประวัติศาสตร์วงการฟุตบอลอย่างแน่นอน\"\n\n\"ดังนั้น สิ่งสำคัญที่สุดของการออกแบบชุดแข่งขันของนักฟุตบอลระดับโลก จะต้องเน้นที่ประสิทธิภาพการใช้งาน เพื่อให้พวกเขาสามารถดึงศักยภาพสูงสุดออกมาในระหว่างการแข่งขัน ในขณะที่การออกแบบนั้น ต้องโดดเด่น มีเอกลักษณ์น่าจดจำ และมีความสวยงามสะดุดตา สามารถทำให้แฟนบอลทั่วโลกรู้สึกตื่นเต้นด้วยเช่นกัน\"\n\nด้านประสิทธิภาพในการใช้งานและความยั่งยืน ถือเป็นสิ่งที่อาดิดาสให้ความสำคัญอย่างมาก โดยการออกแบบชุดแข่งขันนั้น แสดงให้เห็นถึงความคิดสร้างสรรค์และความเรียบง่าย พร้อมตัวเสื้อที่มีดีไซน์เข้ารูป (Slim fit) ทำให้นักฟุตบอลทุกคนได้เป็นตัวของตัวเองในแบบที่ดีที่สุด ตลอดเวลาที่อยู่ในสนามแข่งขัน\n\nชุดแข่งขันทีมชาติทุกชุด ถูกผลิตด้วยวัสดุรีไซเคิลโพลีเอสเตอร์ 100% เพื่อสานต่อความมุ่งมั่นของอาดิดาสในการมีส่วนร่วมแก้ปัญหาขยะพลาสติก โดยชุดแข่งขันแบบ Authentic สำหรับนักฟุตบอลทีมชาติอาร์เจนตินา, เยอรมนี, ญี่ปุ่น, เม็กซิโก, และ สเปน จะมีคุณสมบัติระบายอากาศได้ดี และผลิตด้วยวัสดุ Parley Ocean Plastic ที่มาจากเกาะต่างๆ บริเวณชายหาด และพื้นที่ชุมชนตามแนวชายฝั่ง เพื่อป้องกันการเกิดมลพิษในมหาสมุทรจำนวนมากถึง 50%\n\nนอกเหนือจากนี้ อาดิดาส ยังได้ใช้นวัตกรรมเนื้อผ้าที่ล้ำสมัยที่สุดในการผลิตเสื้อแข่งขันแต่ละชุด อย่าง เทคโนโลยี HEAT.RDY ที่ช่วยให้นักฟุตบอลรู้สึกเย็นและสบายตัว รวมถึงยังมีการใช้ความร้อนเพื่อให้เสื้อมีน้ำหนักเบาอีกด้วย\n\nสำหรับการออกแบบชุดแข่งขันทีมชาติแต่ละชุด มีรายละเอียดดังต่อไปนี้\n\nทีมชาติอาร์เจนตินา\n\nเสื้อแข่งขันเยือนของทีมชาติอาร์เจนตินา ได้รับแรงบันดาลใจมาจากความภาคภูมิใจในชาติและการแสวงหาความเท่าเทียมบนโลกใบนี้ ด้วยการใช้สีม่วงที่แสดงถึงความเท่าเทียมทางเพศ ผสมผสานด้วยลวดลายเปลวไฟที่มาจากดวงอาทิตย์แห่งเดือนพฤษภาคม (Sun of May) ที่มาจากธงประจำชาติ\n\nทีมชาติเยอรมนี\n\nเสื้อแข่งขันเหย้าของทีมชาติเยอรมนี มีการใช้ความร้อนในการประทับตราสีทองที่กลางอก ซึ่งมีการวางแถบสีดำตรงกลางเสื้อ โดยได้แรงบันดาลใจมาจากชุดแข่งขันทีมชาติชุดแรก ที่ยกระดับความสวยงามแบบเรียบง่ายขึ้นไปอีกขั้น ส่วนบริเวณคอเสื้อและข้างลำตัว มีการตกแต่งด้วยสีสันของธงชาติเยอรมนี ขณะที่เสื้อแข่งขันเยือน ก็ได้ถ่ายทอดจิตวิญญาณของทีม ด้วยการใช้สีสันของธงชาติและตกแต่งด้วยตัวอักษร D ที่มาจากคำว่า “Deutschland” แสดงให้ถึงสไตล์การเล่นฟุตบอลแบบไดนามิกของทีมชาติชุดนี้\n\nทีมชาติญี่ปุ่น\n\nเสื้อแข่งขันเหย้าของทีมชาติญี่ปุ่น มีการแสดงตัวตนผ่านลวดลายโอริกามิ รูปกาสามขา ขณะที่เสื้อแข่งขันเยือน ก็มีการออกแบบที่แสดงให้เห็นถึงสไตล์การเล่นอันคล่องตัวของทีมชาติญี่ปุ่น ผ่านการประดับด้วยลวดลายกราฟิกโอริกามิ ที่แสดงให้เห็นถึงความรวดเร็วอย่างชัดเจน\n\nทีมชาติเม็กซิโก\n\nเสื้อแข่งขันเยือนของทีมชาติเม็กซิโก ได้รับอิทธิพลมาจากอารยธรรมโบราณ และมีการใช้ศิลปะ Mixtec แสดงถึงจิตวิญญาณนักสู้ของทีม ทั้งนี้ นอกเหนือจากลวดลายอันสะดุดตาที่อยู่ทั่วบริเวณตัวเสื้อแล้ว ยังมีการติดรูปงู Quetzalcoat ไว้ที่บริเวณคอเสื้อ เพื่อแสดงถึงพลังความสามารถของมวลมนุษยชาติอีกด้วย\n\nทีมชาติสเปน\n\nเสื้อแข่งขันเหย้าของทีมชาติสเปน ถูกออกแบบจากตัวตนด้านการเล่นฟุตบอลอันเป็นเอกลักษณ์ มีการใช้สีแดงเข้มที่มีความโดดเด่นเหนือกาลเวลา ประดับด้วยแถบสีจากธงชาติสเปนที่บริเวณคอเสื้อและด้านข้างลำตัว ส่วนเสื้อแข่งขันเยือน ก็มีลวดลายที่ได้แรงบันดาลใจมาจากโลโก้ของทีมชาติเมื่อปี 1982 ซึ่งสเปนได้เป็นเจ้าภาพจัดการแข่งขันฟุตบอลโลกในปีนั้น\n\nทีมชาติเบลเยียม\n\nเสื้อแข่งขันเหย้าของทีมชาติเบลเยียม มีการใช้สีแดงเป็นหลัก และตกแต่งรายละเอียดต่างๆ บนเสื้อด้วยสีดำและสีเหลือง เพื่อแสดงถึงสีของธงชาติเบลเยียม บริเวณแขนเสื้อทั้งสองข้าง มีการตกแต่งด้วยลวดลายเปลวไฟที่สื่อถึงปีศาจและข่มขวัญทีมคู่แข่ง ในขณะแข่งขันกับทีมชาติเบลเยียม\n\nสำหรับชุดทีมชาติประจำการแข่งขันฟีฟา เวิลด์ คัพ 2022 วางจำหน่ายแล้ววันนี้ที่ อาดิดาส แบรนด์ เซ็นเตอร์, อาดิดาส สปอร์ต เพอร์ฟอร์แมนซ์, อาดิดาส แอปพลิเคชัน, อาดิดาส ออนไลน์ สโตร์ www.adidas.co.th, อาริ ฟุตบอล ซูเปอร์สปอร์ต และ ร้านค้าอุปกรณ์กีฬาชั้นนำทั่วประเทศ โดยเสื้อแข่งขันมีจำหน่ายทั้งหมด 6 ทีม ได้แก่ อาร์เจนตินา, เยอรมนี, ญี่ปุ่น, เม็กซิโก สเปน และ เบลเยียม วางจำหน่ายทั้งแบบ Replica และ Authentic ราคา 2,900 บาท และ 4,600 บาท ตามลำดับ\n\nข่าวที่เกี่ยวข้อง\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "โปรแกรมฟุตบอล ยูฟ่า เนชันส์ ลีกวันนี้ ฝรั่งเศส พบ ออสเตรีย": "ฟุตบอลยูฟ่า เนชันส์ ลีก กลับมาลงสนามแข่งขันกันอีกครั้ง โดยไฮไลต์คืนวันนี้ อยู่ที่คู่ ฝรั่งเศส จะพบ ออสเตรีย โดยทีมตราไก่ลงสนามมาแล้ว 4 นัด ยังสะกดคำว่าชนะไม่เป็น มี 2 แต้ม ส่วนออสเตรีย ทีมของราล์ฟ รังนิก มี 4 แต้ม จากการชนะ 1 แพ้ 1 เสมอ 2\n\nอีก 2 คู่ที่น่าสนใจในลีก เอ กลุ่ม 4 เริ่มกันที่ เนเธอร์แลนด์ ที่นำจ่าฝูงจะไปเยือน โปแลนด์ ทีมอันดับ 3 ของกลุ่ม ส่วนทีมอันดับ 2 ของกลุ่มนี้อย่าง เบลเยียม จะเจอ เวลส์ ที่มีเพียงแค่ 1 แต้มจากการลงสนาม 4 นัด แฟนบอลสามารถเช็คโปรแกรมการแข่งขันในคู่อื่นๆ พร้อมทั้งรับชมการถ่ายทอดสดผ่านช่อง UEFA.tv (คลิกดูบอลสดที่นี่)\n\nสำหรับผลการแข่งขันฟุตบอลยูฟ่า เนชั่นส์ ลีก วันที่ 22 -23 กันยายน 2565 มีดังต่อไปนี้\n\nลีก ซี กลุ่ม 3\n\nเวลา 21.00 น.\n\nคาซัคสถาน 2-1 เบลารุส\n\n\n\nลีก ดี กลุ่ม 1",
    "OFFICIAL: แทนโฟฟานา! เลสเตอร์คว้า \"เว้าท์ ฟาส\" หลังเบลเยียม": "OFFICIAL: แทนโฟฟานา! เลสเตอร์คว้า \"เว้าท์ ฟาส\" หลังเบลเยียม\n\nจิ้งจอกสยามคว้าตัวกองหลังดีกรีทีมชาติเบลเยียมมาทดแทนการย้ายออกไปของ เวสลีย์ โฟฟานา\n\nเลสเตอร์ ซิตี้ ประกาศคว้าตัว เว้าท์ ฟาส กองหลังจากสโมสรในลีกเอิงอย่าง แร็งส์ มาเสริมทัพ โดยเซ็นสัญญา 5 ปี\n\nจิ้งจอกสยามเพิ่งจะปล่อยตัว เวสลีย์ โฟฟานา ให้ย้ายไปอยู่กับเชลซี ทำให้ต้องหากองหลังตัวใหม่เข้ามาทดแทน กระทั่งไปปิดดีลกับแนวรับชาวเบลเยียมได้สำเร็จ\n\nสำหรับ เว้าท์ ฟาส ค้าแข้งกับแร็งส์มาตั้งแต่ปี 2020 ลงสนามไปทั้งหมด 77 เกม ยิงได้ 5 ประตู โดยคว้าตำแหน่งนักเตะยอดเยี่ยมแห่งปีของแร็งส์เมื่อฤดูกาลก่อนด้วย รวมถึงยังก้าวไปติดทีมชาติเบลเยียม และได้ลงเล่นไปแล้ว 1 เกม ในศึกยูฟ่า เนชั่นส์ ลีก ที่พบกับโปแลนด์เมื่อเดือนมิถุนายนที่ผ่านมา",
    "นิวคาสเซิ่ล เตรียมยื่น 15 ล้านปอนด์สู่ขอ “ตีเลอมันส์” จากเลสเตอร์": "มีการเปิดเผยว่า นิวคาสเซิ่ล พร้อมยื่นข้อเสนอ 15 ล้านปอนด์ให้กับ เลสเตอร์ เพื่อคว้าตัว ยูริ ตีเลอมันส์ มาร่วมทีมในช่วงตลาดหน้าหนาวนี้\n\nอย่างที่ทราบกันว่าในตอนนี้ ตีเลอมันส์ เหลือสัญญาค้าแข้งในถิ่นคิง พาวเวอร์ สเตเดี้ยม อีกเพียงไม่ถึง 10 เดือนเท่านั้น และยังไม่มีวี่แววว่าจะเซ็นสัญญากับเลสเตอร์ในเร็ววันนี้ อีกทั้งเมื่อช่วงซัมเมอร์ที่ผ่านม กองกลางชาวเบลเยียมตกเป็นข่าวอย่างหนาหูกับทั้ง อาร์เซนอล และ แมนยู แต่สุดท้ายดีลดังกล่าวก็ไม่เกิดขึ้น\n\nNewcastle could use their hidden gem to land Tielemans in January.#LCFC https://t.co/sSwgiGghQH — LCFC Live (@LiveLCFC) September 25, 2022\n\nล่าสุด The Express สื่อดังเมืองผู้ดีได้รายงานว่า นิวคาสเซิ่ล เป็นอีกนึ่งทีมที่ต้องการตัวตีเลอมันส์ ไปเสริมทัพ และพวกเขาพร้อมยื่นข้อเสนอ 15 ล้านปอนด์ให้กับเลสเตอร์ เพื่อแลกกับการปล่อยตัวกองกลางวัย 25 ปีรายนี้มาร่วมทีมในช่วงตลาดซื้อขายหน้าหนาวนี้\n\nในรายงานระบุว่า แกรม โจนส์ ผู้ช่วยของ เอ็ดดี้ ฮาว เจ้านายใหญ่ของทัพสาลิกาดงจะมีส่วนสำคัญที่ทำให้ดีลนี้เกิดขึ้นจริงในตลาดซื้อขายเดือนมกราคมปี 2023 ที่จะถึงนี้ เนื่องจกตัวของ โจนส์ เคยทำงานเป็ยผู้ช่วยให้กับ โรแบร์โต้ มาร์ติเนซ กุนซือทีมชาติเบลเยียม เป็เนวลา 2 ปี",
    "สรุปผล วอลเลย์บอลหญิงชิงแชมป์โลก นัดแรก เกาหลีใต้แพ้ยับ บราซิล-ไทย-สหรัฐฯ คว้าชัย": "สำหรับโปรแกรมนัดต่อไป วอลเลย์บอลหญิงทีมชาติไทย จะเดินทางไปแข่งขันที่ประเทศโปแลนด์ และจะพบกับ โปแลนด์ ในวันที่ 28 กันยายน 2565 เวลา 01.30 น.",
    "สรุปผลบอลเมื่อคืน ตารางบอล วันพฤหัสบดีที่ 22 กันยายน 2565": "เพื่อพัฒนาประสบการณ์และเพิ่มประสิทธิภาพการใช้งานให้กับผู้ใช้ ท่านตกลงใช้คุกกี้เพื่อใช้งานเว็บไซต์นี้ต่อไป",
    "\"ไอซ์-เปรม\" พ่ายคู่เก๋าไต้หวันซิวรองแชมป์ขนไก่เบลเยียม": "ประเภทชายคู่ รอบชิงชนะเลิศ \"ไอซ์\" สิรวิชญ์ โสทน กับ \"เปรม\" ณัฐพัฒน์ ตฤณขจี พบกับ ชาง โกชิ กับ โป ลีเหว่ย คู่มืออันดับ 164 ของโลกจากไต้หวัน เกมการแข่งขันคู่ของ ไอซ์ กับ เปรม พลาดท่าแผ่วปลายในเกมตัดสิน พ่ายไปอย่างน่าเสียดาย 1-2 เกม 11-21, 21-19, 17-21 ใช้เวลาแข่งขัน 66 นาที \"ไอซ์\" สิรวิชญ์ กับ \"เปรม\" ณัฐพัฒน์ คว้ารองแชมป์ไปครองพร้อมรับเงินรางวัล 1,500 เหรียญสหรัฐ หรือประมาณ 55,500 บาท\n\nการแข่งขันแบดมินตันรายการ \"โยเน็กซ์ เบลเจียน อินเตอร์เนชั่นแนล 2022\" รายการระดับอินเตอร์เนชั่นแนล ชาเลนจ์ ที่เมืองเลอเวิง ประเทศเบลเยียม เมื่อช่วงเช้ามืดของวันอาทิตย์ที่ 18 ก.ย.65 ที่ผ่านมา เป็นการแข่งขันในรอบชิงชนะเลิศ\n\nสำหรับผลการแข่งขันคู่อื่นๆที่น่าสนใจ ประเภทคู่ผสม ฮิโรกิ มิโดริคาวะ กับ นัตสึ ไซโตะ คู่มือวางอันดับ 1 ของรายการ คู่มืออันดับ 50 ของโลกจากญี่ปุ่น ชนะ เซียง เชี๊ยะชิว กับ หลิน เซียวหมิน คู่มืออันดับ 673 ของโลกจากไต้หวัน 21-13,21-17\n\nประเภทหญิงเดี่ยว เหงียน ทุยลิน มืออันดับ 54 ของโลกจากเวียดนาม ชนะ ฮิราริ มิซูอิ มืออันดับ 135 ของโลกจากญี่ปุ่น 21-19 , 21-16\n\nประเภทชายเดี่ยว หลิน ชุนยี่ มือวางอันดับ 5 ของรายการ มืออันดับ 81 ของโลกจากไต้หวัน ชนะ คิม บรูน มืออันดับ 84 ของโลกจากเดนมาร์ก 21-14,21-13\n\nประเภทหญิงคู่ รุย ฮิโรคามิ กับ ยูนะ ซาโตะ คู่มืออันดับ 101 ของโลกจากญี่ปุ่น ชนะ ชาง ฉิงฮุ้ย กับ หยาง ชิงตุน คู่มืออันดับ 91 ของโลกจากญี่ปุ่น 21-7,21-15\n\n\n\n\n\n\n\n",
    "ชาวเน็ตเสียงแตก! ไวรัลน้ำใจคนไทยช่วยกันเข็นรถเมล์": "เป็นอีกเรื่องราวที่โลกโซเชียลให้ความสนใจ หลังเพจ @JS100 Radio ได้โพสต์คลิปวินาทีที่มีคนจำนวนมากพยายามช่วยกันเข็นรถเมล์จอดเสียบนสะพานไทยเบลเยี่ยม โดยทางเพจได้เขียนข้อความระบุว่า \"17.18 น่ารักมากเลย รถเมล์สาย 46 เสียบน #สะพานไทยเบลเยียม\"\n\nทั้งนี้หลังคลิปถูกเผยแพร่ออกไป มีชาวเน็ตเข้ามาออกแสดงความคิดเห็นเป็นจำนวนมาก โดยบางส่วนชื่นชมน้ำใจชาวไทย ขณะที่อีกส่วนตั้งคำถามถึงคุณภาพของรถเมล์ในปัจจุบัน เช่น ปราบปลื้มกับน้ำใจคนไทยจนมองข้ามปัญหาสภาพรถเมล์ที่เก่าปัญหาคุณภาพชีวิต\n\nขอบคุณ เพจ @JS100 Radio",
    "เพจหลัก FIVB ยอมเปลี่ยนภาพหน้าปก พร้อมข้อความได้ใจคนไทยสุดๆ": "ดูวอลเลย์บอลสด ล่าสุดทางเพจลูกยางโลกอย่าง Volleyball World ได้ยอมเปลี่ยนภาพหน้าปกแล้ว จากก่อนหน้านี้เป็นภาพสาวๆ ใส่ชุดแข่งขันสีขาว เมื่อครั้งลงสนามแข่งในเวที วอลเลย์บอลหญิงเนชันส์ลีก 2022 (FIVB Volleyball Women's Nations League 2022) ซึ่งภาพดังกล่าวได้รับความสนใจจากทั่วโลก ทว่ากลับโดนดราม่าจากฝั่งเพื่อนบ้านไทยอย่างเวียดนามไม่เห็นด้วย\n\n\n\nโดยทางเวียดนามมองว่า การแข่งขันเนชันส์ลีก 2022 จบลงไปแล้ว และก็ได้ผลชนะของทัวร์นาเมนต์นั้นแล้วก็คือ วอลเลย์บอลหญิงทีมชาติอิตาลีสามารถคว้าแชมป์ได้สำเร็จ ขณะที่ทีมชายเป็นของ ทีมชาติฝรั่งเศส ทว่าหน้าปกของเพจ Volleyball World ก็ยังเป็นภาพวอลเลย์บอลหญิงทีมชาติไทยอยู่ดีกระทั่งทัวร์นาเมนต์ชิงแชมป์โลก\n\n\n\nดูวอลเลย์ไทยพบโปแลนด์ล่าสุด เนื่องขากล่าสุด เพจหลักFIVB ได้เปลี่ยนภาพหน้าปกแล้วเป็นที่เรียบร้อย ซึ่งได้นำภาพแห่งความดีใจของ วอลเลย์บอลสาวไทย ในชุดแข่งสีดำมาเป็นหน้าปกเช่นเดิม ซึ่งภาพเหตุการณ์ดังกล่าวเป็นภาพแห่งความดีใจแห่งจากที่ วอลเลย์บอลหญิงไทยสามารถเอาชนะ ตุรเคีย ไปได้ 3 - 2 เซต เก็บชัยชนะประเดิมศึก วอลเลย์บอลหญิงชิงแชมป์โลกได้อย่างสวยงาม\n\n\n\nพร้อมกันนี้ ทางเพจลูกยางโลกยังได้ให้แคปชั่นแบบได้ใจคนไทยสุดๆ อีกว่า \"THAILAND : If a picture paints a thousand words...\" (หากภาพหนึ่งภาพสามารถแทนคำได้นับพันคำ...\" แน่นอนว่าหลังจากที่ภาพดังกล่าวได้ถูกเผยแพร่ไปในโลกออนไลน์แล้ว ทำให้มีแฟนๆ วอลเลย์บอลเข้ามาแสดงความคิดเห็นอย่างมาก และทั่วโลกแสดงความรักต่อทีมชาติไทยอย่างต่อเนื่อง\n\nโปรแกรมวอลเลย์บอลสาวไทย ต่อไปพวกเธอจะต้องเจอกับเจ้าภาพโปแลนด์ ที่เมืองกดังก์ ประเทศโปแลนด์ แข่งขันในช่วงกลางดึกคืนวันที่ 27 กันยายน (เข้าเช้าวันที่ 28 กันยายน) เวลา 01.30 น. ตามเวลาในประเทศไทย จากนั้นจะพบกับ โครเอเชีย ในวันที่ 28 กันยายน 2565 เวลา 19.00 น. ซึ่งนับว่าเป็นโปรแกรมที่โหดพอสมควรกับสาวไทย\n\n\n\n>>> ดูสดวอลเลย์บอลหญิงไทยวันนี้ <<<\n\n- โปแลนด์ พบ ไทย\n\n- โปแลนด์ พบ ไทย\n\n- โปแลนด์ พบ ไทย\n\nภาพจาก grandsport1961 และ Volleyball World\n\nติดตามข้อมูลข่าวสารเพิ่มเติมได้ที่ Thainewsonline"
}