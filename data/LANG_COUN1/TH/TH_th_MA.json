{
    "ปราบแชมป์เก่า \"โมร็อกโก\" ต่อเวลาดับ \"อิหร่าน\" คว้าแชมป์ฟุตซอล \"คอนติเนนทัล\" 2022": "ทีมชาติโมร็อกโก คว้าแชมป์ CONTINENTAL FUTSAL CHAMPIONSHIP THAILAND 2022 หลังเสมอ ทีมชาติอิหร่าน สุดมันส์ 3-3 ก่อนจะมาได้ประตูชัย 4-3 ช่วงต่อเวลาพิเศษนาทีสุดท้าย\n\nการแข่งขันฟุตซอล CONTINENTAL FUTSAL CHAMPIONSHIP THAILAND 2022 นัดชิงชนะเลิศ ที่อินดอร์ สเตเดียม หัวหมาก เมื่อวันศุกร์ที่ 16 ก.ย.65 อิหร่าน เจ้าเอเชีย อันดับ 6 ของโลก แชมป์เก่ารายการนี้เพื่อปีที่แล้ว ลงสนามวัดแชมป์กับ โมร็อกโก เบอร์ 1 แห่งแอฟริกา อันดับ 8 ของโลก\n\nครึ่งแรก โมร็อกโก ได้ประตูขึ้นนำอิหร่านไปก่อน 2-0 จาก ยูเซฟ โจอุด นาทีที่ 1 และ โบซิด คาลิด นาทีที่ 16\n\nกลับมาเล่นต่อครึ่งหลัง นาทีที่ 26 อาเหม็ด อับบาซี ซัดขวาจ่อๆ ตีไข่แตกให้อิหร่านไล่มาเป็น 1-2 และถัดมานาทีเดียว นาทีที่ 27 ฮอสเซน ทาเยบี กัปตันทีมอิหร่านโดน อันเบีย อับเดลกริม นายด่านโมร็อกโกคว้าขาในกรอบเขตโทษ จังหวะแรกผู้ตัดสินไม่เป่า แต่กุนซืออิหร่าน วาฮิต ซามซาอี ขอวีดีโอ ซัพพอร์ต ก่อนที่ผู้ตัดสินจะไปดูจอพร้อมกับให้เป็นจุดโทษของอิหร่าน และเป็น ฮอสเซน ทาเยบี ซัดจุดโทษเข้าไปให้อิหร่าน ตีเสมอ 2-2\n\nนาทีที่ 39 อิหร่านเสียฟาวล์ครั้งที่ 6 จากจังหวะแฮนด์บอลของ ฮอสเซน ทาเยบี เป็นจุดโทษจุดที่สองของโมร็อกโก และเป็น ออดโด อิสมาเอล ซัดเข้าไป โมร็อกโก นำ 3-2\n\nอิหร่านจัดเพาเวอร์เพลย์ เหลือ 24 วินาทีสุดท้าย ฮอสเซน ทาเยบี ซัดเข้าไป จบเกม อิหร่าน เสมอ โมร็อกโก 3-3 ต้องต่อเวลาพิเศษครึ่งละ 5 นาที\n\nช่วงต่อเวลา นาทีที่ 94 ราฟิเอปัวร์ ของอิหร่านไปดึงเสื้อผู้เล่นโมร็อกโก เสียฟาวล์ต่อเนื่อง และเป็นจุดโทษจุดที่สองของโมร็อกโก แต่คราวนี้ ออดโด้ อิสมาเอล ยิงไปติดเซฟ ซาอิด โมเมนี่ ปัดทิ้งเอาไว้ได้",
    "'โมร็อกโก' ซิวแชมป์คอนติเนนทัล 2022 กลับแอฟริกา ชนะอิหร่าน 4-3": "คู่ชิงชนะเลิศศึกฟุตซอล “คอนติเนนทัล ฟุตซอล แชมเปี้ยนชิพ ไทยแลนด์ 2022” ที่อินดอร์ สเตเดียม หัวหมาก วันศุกร์ที่ 16 ก.ย.65 อิหร่าน เจ้าเอเชีย อันดับ 6 ของโลก และแชมป์เก่ารายการนี้เมื่อปีที่แล้ว ลงสนามดวลกับ โมร็อกโก เบอร์ 1 แห่งแอฟริกา อันดับ 8 ของโลก\n\nครึ่งแรก โมร็อกโก ของ ฮิชาม ดีกัก กุนซือใหญ่ทำเซอร์ไพร์ส ได้ 2 ประตูขึ้นนำอิหร่าน จาก ยูเซฟ โจอุด น.1 และ โบซิด คาลิด น.16 ครึ่งแรก โมร็อกโก นำ 2-0\n\nเกมครึ่งหลัง วาฮิต ซามซาอี กุนซืออิหร่านสั่งเร่งเครื่องหนัก น.26 อาเหม็ด อับบาซี่ ซัดขวาจ่อๆตีไข่แตกให้อิหร่านไล่มาเป็น 1-2\n\nถัดมานาทีเดียว น.27 ฮอสเซ่น ทาเยบี้ กัปตันทีมอิหร่านโดน อันเบีย อับเดลกริม นายด่านโมร็อกโกคว้าขาในกรอบเขตโทษ จังหวะแรกผู้ตัดสินไม่เป่า แต่กุนซืออิหร่าน วาฮิต ซามซาอี ขอวีดีโอ ซัพพอร์ต ก่อนที่ผู้ตัดสินจะไปดูจอพร้อมกับให้เป็นจุดโทษของอิหร่าน และเป็น ฮอสเซ่น ทาเยบี้ ซัดจุดโทษเข้าไป ตีเสมอ 2-2\n\nน.39 อิหร่านเสียฟาวล์ครั้งที่ 6 จากจังหวะแฮนด์บอลของ ฮอสเซ่น ทาเยบี้ เป็นจุดโทษจุดที่สองของโมร็อกโก และเป็น ออดโด้ อิสมาเอล ซัดเข้าไป โมร็อกโก นำ 3-2\n\nอิหร่านจัดเพาเวอร์เพลย์ เหลือ 24 วินาทีสุดท้าย ฮอสเซ่น ทาเยบี้ ซัดตู้มเข้าไป จบเกม อิหร่าน เสมอ โมร็อกโก 3-3 ต้องต่อเวลาพิเศษครึ่งละ 5 นาที\n\nช่วงต่อเวลา น.94 ราฟิเอปัวร์ ของอิหร่านไปดึงเสื้อผู้เล่นโมร็อกโก เสียฟาวล์ต่อเนื่อง และเป็นจุดโทษจุดที่สองของโมร็อกโก แต่คราวนี้ ออดโด้ อิสมาเอล ยิงไปติดเซฟ ซาอิด โมเมนี่ ปัดทิ้งเอาไว้ได้\n\nเกมใกล้จะจบเจ๊า แต่ น.99 ยูเซฟ โจอูด ดาวเตะโมร็อกโก ชาร์จบอลจ่อๆหน้าประตูเข้าไปให้ โมร็อกโก นำ 4-3 จังหวะนี้ อิหร่าน ขอวีดีโฮซัพพอร์ต มองว่ามีการฟาวล์กันไปก่อน แต่ผู้ตัดสินพิจารณาแล้วให้เป็นประตูของโมร็อกโก\n\nจบเกม โมร็อกโก ชนะต่อเวลา อิหร่าน 4-3 หลังเสมอในเวลา 3-3 คว้าแชมป์รายการนี้ไปครองเป็นครั้งแรก ส่วน อิหร่าน ได้รองแชมป์ ขณะที่ ทีมชาติไทย คว้าอันดับ 3, ฟินแลนด์ อันดับ 4, เวียดนาม อันดับ 5 และ โมซัมบิก อันดับ 6\n\nส่วนรางวัล\"แมน ออฟ เดอะ แม็ตซ์\" เป็นของคทาวุธ หาญคำภา ผู้รักษาประตูทีมฟุตซอลไทย",
    "“ซิเยค” หวนติดธง “โมร็อกโก” หนแรกในรอบ 15 เดือน": "ฮาคิม ซิเยค ปีกจอมพลิ้วของ เชลซี ยักษ์ใหญ่แห่งศึกพรีเมียร์ลีก อังกฤษ ถูกเรียกตัวกลับไปติดทีมชาติโมร็อกโก เป็นครั้งแรกในรอบ 15 เดือน ในเกมอุ่นเครื่องกับ ชิลี ในวันที่ 23 ก.ย. และกับ ปารากวัย ในวันที่ 27 ก.ย. นี้\n\nซิเยค มีปัญหาผิดใจกับ วาลิด ฮาลิฮอดซิช อดีตกุนซือโมร็อกโก จนไม่มีชื่อลงเล่นในฟุตบอลโลก 2022 รอบคัดเลือก และศึกแอฟริกา คัพ ออฟ เนชันส์ รอบสุดท้าย รวมทั้งยังทำให้เจ้าตัวน้อยเนื้อต่ำใจถึงขั้นประกาศเลิกเล่นทีมชาติไปตั้งแต่เดือน ก.พ. ที่ผ่านมาอีกต่างหาก\n\nอย่างไรก็ตาม หลังจากที่ สหพันธ์ฟุตบอลโมร็อกโก ตัดสินใจสั่งปลด ฮาลิฮอดซิช เมื่อเดือน ส.ค. ที่ผ่านมา เนื่องจากมีวิสัยทัศน์ไม่ตรงกัน ซิเยค วัย 29 ปี ก็ถูก วาลิด เรกรากุย กุนซือคนใหม่ของ “สิงโตแห่งแอตลาส” เรียกตัวกลับมารับใช้ชาติอีกครั้ง ในเกมลับแข้งกับ ชิลี และปารากวัย ซึ่งจะฟาดแข้งกันที่เมืองบาร์เซโลนา และเมืองเซบีญา ประเทศสเปน ตามลำดับ.\n\nภาพ REUTERS",
    "หลังเปลี่ยนโค้ช! ซีเย็คคืนทีมชาติโมร็อกโกรอบ 1 ปี": "หลังเปลี่ยนโค้ช! ซีเย็คคืนทีมชาติโมร็อกโกรอบ 1 ปี\n\nแนวรุกจากเชลซีกลับมามีชื่อติดทีมชาติโมร็อกโกในรอบกว่า 1 ปี หลังจากมีการเปลี่ยนแปลงตัวกุนซือ\n\nฮาคิม ซีเย็ค แนวรุกจากเชลซี กลับมามีชื่อติดทีมชาติโมร็อกโกอีกครั้ง หลังจากก่อนหน้านี้เคยหลุดโผไปกว่า 1 ปี\n\nครั้งล่าสุดที่ดาวเตะจากเชลซีมีชื่อติดทีมชาติโมร็อกโก ต้องย้อนไปถึงเมื่อเดือนมิถุนายนในปี 2021 ก่อนที่จะไปมีปัญหากับกุนซืออย่าง วาฮิด ฮาลิลฮ็อดซิช ทำให้ถูกตัดชื่อออกจากทีมชาติตั้งแต่นั้นมา จนถึงขนาดที่ตัวนักเตะตัดสินใจประกาศเลิกเล่นทีมชาติไปแล้วเมื่อช่วงเดือนกุมภาพันธ์ที่ผ่านมาด้วย\n\nทว่าหลังจากที่ วาฮิด ฮาลิลฮ็อดซิช ถูกปลดจากตำแหน่งกุนซือทีมชาติโมร็อกโกเมื่อเดือนสิงหาคมที่ผ่านมา และมีการเปลี่ยนแปลงกุนซือคนใหม่มาเป็น วาลิด เรกรากี ก็ทำให้ทางสหพันธ์ฟุตบอลโมร็อกโกไปทาบทามให้ ซีเย็ค กลับมาช่วยทีมชาติอีกครั้ง เพื่อเป็นตัวความหวังลุยศึกฟุตบอลโลก 2022 รอบสุดท้ายที่กาตาร์ช่วงปลายปีนี้ กระทั่งมีการเรียกตัวนักเตะกลับสู่ทีม ซึ่งจะมีโปรแกรมอุ่นเครื่อง 2 เกมช่วงปลายเดือนกันยายนนี้\n\nสำหรับโมร็อกโกมีโปรแกรมอุ่นเครื่องที่ประเทศสเปน 2 เกม ได้แก่ พบกับชิลี ที่เมืองบาร์เซโลนา คืนวันที่ 23 กันยายน ต่อด้วยพบกับปารากวัย ที่เมืองเซบีญา คืนวันที่ 27 กันยายน",
    "โมร็อกโก ทุ่มสุดตัวหวังจารึกประวัติศาสตร์จัดฟุตซอลโลก2024": "อาดีล ซาเยส ตัวแทนทีมฟุตซอลทีมชาติโมร็อกโก เปิดเผยกับผู้สื่อข่าวในการเดินทางมาแข่งขัน CONTINENTAL FUTSAL CHAMPIONSHIP THAILAND 2022 ที่ประเทศไทย ถึงประเด็นการเสนอชื่อลุ้นเป็นเจ้าภาพฟุตซอลโลก2024 ว่า\n\n\"ผู้บริหารสมาคมยังคงเดินหน้าในการเตรียมความพร้อมสำหรับการลุ้นเป็นเจ้าภาพฟุตซอลโลก รอบสุดท้าย ปี2024 ซึ่งตอนนี้ยังอยู่ในระหว่างคัดเลือก ซึ่งโมร็อกโกพร้อมที่จะเป็นเจ้าภาพฟุตซอลโลก2024 ซึ่งจะถือเป็นครั้งแรกของทวีปแอฟริกาด้วย\"",
    "กุนซือโต๊ะเล็กช้างศึก สเกาต์ฟอร์มแข้งโมร็อกโก พร้อมเปิดศึก CONTINENTAL": "กุนซือโต๊ะเล็กช้างศึก สเกาต์ฟอร์มแข้งโมร็อกโก พร้อมเปิดศึก CONTINENTAL\n\nเมื่อวันที่ 10 กันยายน ได้มีการจัดงานงานแถลงข่าวความพร้อมการแข่งขัน CONTINENTAL FUTSAL CHAMPIONSHIP THAILAND 2022 ที่โรงแรมแลงคาสเตอร์ โดยในกลุ่มเอ มี “โต๊ะเล็กช้างศึก” ทีมฟุตซอลทีมชาติไทย เจ้าภาพ อันดับ 20 ของโลก, โมร็อกโก ที่ 8 ของโลก และโมซัมบิก ที่ 66 ของโลก ส่วนกลุ่มบี มี อิหร่าน อันดับ 6 ของโลก, ฟินแลนด์ อันดับ 18 ของโลก แล เวียดนาม อันดับ 40 ของโลก\n\nคาร์ลอส เซซาร์ กุนซือใหญ่ฟุตซอลไทย เปิดเผยถึงความพร้อมในรายการนี้ว่า อย่างที่ทราบกัน “เหม็ด” มูฮัมหมัด อุสมานมูซา ติดภารกิจของสโมสรที่สเปน แต่ก็เชื่อมั่นว่าทุกคนที่อยู่ได้โฟกัสไปที่เป้าหมายที่วางเอาไว้แล้ว การเจอกับโมร็อกโก ที่ 8 ของโลก พวกเขาเป็นทีมที่แข็งแกร่ง เขาได้โชว์ศักยภาพที่ดี มีผลงานที่ดีในช่วง 2 ปีที่ผ่านมา\n\n“เป้าหมายหลัก คือการเตรียมความพร้อมสู่รายการ เอเอฟซี เอเชียนคัพ หลายๆคนอาจจะคิดถึงผลการแข่งขันว่าเราจะต้องไปให้ไกล แต่หน้าที่โค้ชคือการเตรียมทีมเข้าสู่เอเอฟซี เอเชียนคัพให้ได้มากที่สุดไม่ว่าเจอใคร การได้เจอกับทีมแข็งๆ อันดับโลกที่สูงๆก็จะเป็นจุดหมายที่ช่วยสร้างความพร้อมให้ทีมไปสู่เวทีเอเชียนคัพได้เป็นอย่างดี”\n\nด้าน ฮิชาม ดีกิก กุนซือโมร็อคโก คู่แข่งของไทย ในเกมนัดเปิดสนาม กล่าวว่า ตอนนี้มีนักกีฬาที่เล่นในโมร็อกโกลีกเดินทางมาถึงแล้ว 6 คน ส่วนที่เหลือที่เล่นอยู่ที่ยุโรปกำลังเดินทางมา อาจจะไม่พร้อมสำหรับเกมกับไทย แต่รายการนี้เราหวังที่จะผ่านเข้าสู่รอบชิงให้\n\nสถิติของฟุตซอลไทยไม่แพ้ทีมจากทวีปแอฟริกามาต่อเนื่อง 6 ปีเต็ม นับจากปี 2016 ไทย ชนะ อียิปต์ 2-1 ฟุตซอลโลก2016 , 2017 ไทย ชนะ โมซัมบิก 6-3 ฟุตซอลไทยแลนด์ไฟว์ และ ปี 2021 ไทย ชนะ โมซัมบิก 6-4 CONTINENTAL , ไทย ชนะ อียิปต์ 3-2 CONTINENTAL และ ไทย เสมอ โมร็อกโก 1-1 ฟุตซอลโลก2021\n\nสำหรับทีมฟุตซอลไทยจะใส่ชุดแดง ส่วนผู้รักษาประตูใส่เสื้อเขียว ส่วนโมร็อกโกใส่ชุดขาว ผู้รักษาประตูใส่ชุดเหลือง ส่วนคู่แรกเวลา 17.00 น. สายบี อิหร่าน อันดับ 6 ของโลก พบ ฟินแลนด์ อันดับ 18 ของโลก โดยฝ่ายจัดการแข่งขันคลอด แคมเปญ “Early Bird Free Ticket” มาเร็ว ดูฟรี ในนัดเปิดสนามในวันอาทิตย์นี้\n\nกติกาง่ายๆ เพียงแฟนฟุตซอล เข้ามาในเกมในสนามก่อนเวลา 16.00 น. จะได้สิทธิ์เข้าชมการแข่งขันฟรีทั้ง 2 คู่ หลังเข้ามาแล้วจะได้รับการประทับสัญลักษณ์และสามารถเข้าออกสนามเข้าตามปกติ ส่วนแฟนๆที่เดินทางมาหลังเวลาที่กำหนดบัตรเข้าสนามราคา 100 บาท ซึ่งผู้เข้าชมเกมต้องสวมแมส และ โชว์ผลตรวจ ATK หรือ แสดงผลเข้ารับการฉีดวีคซีนแล้ว 2 เข็ม",
    "": "งานแถลงข่าวความพร้อม แมตซ์รอบรองชนะเลิศ CONTINENTAL FUTSAL CHAMPIONSHIP THAILAND 2022 ที่โรงแรมแลงคาสเตอร์ เมื่อวันพุธที่ 14 ก.ย.65 ซึ่งทีมฟุตซอลทีมชาติไทย อันดับ 20 ของโลก ในฐานะทีมอันดับ 2 สายเอ เตรียมที่จะเจอกับ อิหร่าน อันดับ 6 ของโลกที่เป็นที่ 1 สายบี\n\nคาร์ลอส เซซาร์ กุนซือใหญ่ทีมฟุตซอลทีมชาติไทย เปิดเผยผ่านล่ามว่า \"กับอิหร่านจะเป็นการทดสอบผู้เล่น 16 คนเพื่อเตรียมความพร้อมที่จะไปเอเอฟซี ฟุตซอล เอเชียนคัพ 2022 ที่คูเวต การเจอกับอิหร่านจะเป็นเกมที่เป็นประโยชน์กับทีมชาติไทยมากๆกับการเจอชาติที่มีอันดับโลกสูงๆ\"",
    "แนะนำทีมฟุตบอลโลก 2022 : 'ทีมชาติโมร็อกโก' การเดิมพันครั้งสำคัญกับแม่ทัพคนใหม่": "แนะนำทีม ฟุตบอลโลก กาตาร์ 2022 พบกับ ทีมชาติโมร็อกโก ตัวแทนจากทวีปแอฟริกา ซึ่งมีการเปลี่ยนแปลงตัวกุนซือจาก วาฮิด ฮาลิลฮอดซิช มาเป็น วาลิด เรกรากี ก่อนที่ศึกเวิลด์คัพจะเปิดฉากขึ้นเพียงแค่ 3 เดือนเท่านั้น\n\nผลงานที่ผ่านมา\n\nโมร็อกโก ผ่านเวทีฟุตบอลโลก รอบสุดท้ายมาแล้ว 5 ครั้งในปี 1970, 1986, 1994, 1998 และ 2018 โดยผลงานดีที่สุดของพวกเขาคือการเข้ารอบสอง หรือรอบ 16 ทีมสุดท้ายในปี 1986 ส่วนครั้งอื่นๆ จอดป้ายที่รอบแรกเท่านั้น\n\nสำหรับเส้นทางการเข้ามาสู่ฟุตบอลโลก 2022 ซึ่งเป็นเวิลด์คัพสมัยที่ 6 ของพวกเขา โมร็อกโกเริ่มจากการคว้าแชมป์กลุ่มไอ ในรอบคัดเลือก รอบสอง โซนแอฟริกา โดยเป็นทีมเดียวที่ชนะ 6 นัดรวด เก็บ 18 คะแนนเต็ม หลังจากนั้นปราบ ดีอาร์ คองโก ด้วยสกอร์รวม 5-2 ในรอบคัดเลือก รอบสาม กระชากตั๋วเตรียมตัวบินไปโชว์ฝีเท้าที่กาตาร์ได้สำเร็จ\n\nกุนซือและผู้เล่นคีย์แมน\n\nการผ่านเข้าสู่รอบสุดท้ายฟุตบอลโลก 2022 โมร็อกโกต้องยกเครดิตสำคัญให้กับกุนซือ วาฮิด ฮาลิลฮอดซิช แต่เมื่อเดือนสิงหาคมที่ผ่านมา สหพันธ์ฟุตบอลโมร็อกโก ตัดสินใจปลดเฮดโค้ชชาวบอสเนียรายนี้ออกจากตำแหน่ง ทั้งที่เหลือเวลาอีกแค่ 3 เดือนเท่านั้นศึกฟุตบอลโลก รอบสุดท้ายก็จะเปิดฉากขึ้นแล้ว\n\nสหพันธ์ฟุตบอลโมร็อกโก ระบุว่าพวกเขามีความคิดเห็นไม่ตรงกันในเรื่องการเตรียมทีม จึงจำเป็นต้องโบกมือลาแยกทางใครทางมัน ขณะที่สื่อรายงานว่าสาเหตุสำคัญคือ การที่ ฮาลิลฮอดซิช มีปัญหากับ ฮาคิม ซีเย็ค สตาร์ดังของทีม จนทำให้ ซีเย็ค ประกาศเลิกเล่นทีมชาติไปเมื่อช่วงต้นปีที่ผ่านมา และไม่แน่ว่า เมื่อ ฮาลิลฮอดซิช ไม่อยู่แล้ว ดาวเตะจากเชลซีรายนี้อาจจะเปลี่ยนใจกลับมารับใช้ชาติอีกครั้งก็เป็นได้\n\nสำหรับโค้ชที่เข้ามารับตำแหน่งแทน และเตรียมพาทีมไปลุยฟุตบอลโลกรอบสุดท้าย คือ วาลิด เรกรากี กุนซือวัย 46 ปี ซึ่งมีผลงานชิ้นโบแดงคือ การพาสโมสร \"วีแดด คาซาบลานก้า\" ผงาดทำดับเบิ้ลแชมป์ในฤดูกาล 2021-22 โดยคว้าทั้งแชมป์ลีกโมร็อกโก และแชมป์สโมสรแอฟริกา ซึ่งเทียบได้กับ ยูฟ่า แชมเปี้ยนส์ลีก ของยุโรป ยังไงยังงั้น\n\nขณะที่ขุมกำลังของโมร็อกโกถือว่าไม่ธรรมดา โดยมีผู้เล่นหลายคนที่ฝังตัวอยู่กับสโมสรยักษ์ใหญ่ของยุโรป อาทิ โรแม็ง ซาอิสส์ (เบซิคตัส) นูสแซร์ มาซราอุย (บาเยิร์น มิวนิค) ซอฟยาน อัมราบัต (ฟิออเรนติน่า) ยูสเซฟ เอ็น-เนซีรี่ (เซบีย่า) และ อาชราฟ ฮาคิมี่ แบ็กขวาจอมบุกวัย 23 ปีจากปารีส แซงต์-แชร์กแมง\n\nฮาคิมี่ ถือเป็นซูเปอร์สตาร์เบอร์หนึ่งของโมร็อกโกยุคนี้ ด้วยดีกรีผ่านการค้าแข้งกับสโมสรดังมาแล้วทั้ง เรอัล มาดริด, ดอร์ทมุนด์, อินเตอร์ มิลาน จนปัจจุบันมาอยู่กับเปแอสเช นอกจากนี้ยังคว้าแชมป์และรางวัลเกียรติยศส่วนตัวมามากมายนับไม่ถ้วน ซึ่งถ้าหาก ฮาคิม ซีเย็ค ตัดสินใจกลับมาทำเกมทางกราบขวาให้กับทีมชาติอีกครั้ง แฟนบอลจะได้เห็นการประสานงานกันระหว่าง ฮาคิมี่ และ ซีเย็ค ที่จะเป็นอาวุธเด็ดให้กับโมร็อกโกได้แน่นอน\n\nวิเคราะห์โอกาสเข้ารอบ\n\nโมร็อกโก อยู่ในกลุ่มเอฟ ร่วมกับ เบลเยียม, แคนาดา และ โครเอเชีย ซึ่งถือเป็นงานหนักไม่น้อยของขุนพล \"สิงโตแอตลาส\" แต่ก็ใช่ว่าประตูเข้ารอบของพวกเขาจะปิดตายแต่อย่างใด\n\nแน่นอนว่า เบลเยียม ทีมแกร่งของยุโรป และ โครเอเชีย รองแชมป์เก่าจากเมื่อ 4 ปีที่แล้ว เป็นสองทีมเต็งของกลุ่มนี้ที่จะได้ผ่านเข้ารอบ ส่วน แคนาดา ดูจะเป็นทีมที่อ่อนที่สุดในกลุ่ม ดังนั้นหาก โมร็อกโก สามารถมีแต้มติดมือสัก 2, 3 หรือ 4 แต้มจาก 2 เกมแรกที่จะพบกับ โครเอเชีย และ เบลเยียม จากนั้นไปเก็บเพิ่มอีก 3 แต้มให้ได้ในนัดสุดท้ายกับแคนาดา โอกาสเข้ารอบของพวกเขาก็มีไม่น้อยเช่นกัน\n\nอย่างไรก็ตาม สิ่งที่น่ากังวลของโมร็อกโก คือการเปลี่ยนแปลงตัวกุนซือก่อนที่ฟุตบอลโลกจะเริ่มขึ้นแค่ 3 เดือน ซึ่งไม่รู้ว่าเฮดโค้ชคนใหม่อย่าง วาลิด เรกรากี จะปรับจูนและวางแทคติกให้กับทีมได้ดีมากน้อยแค่ไหนในเงื่อนไขเวลาอันกระชั้นชิดเช่นนี้\n\nโปรแกรมฟุตบอลโลก 2022 ของทีมชาติโมร็อกโก\n\nวันพุธที่ 23 พฤศจิกายน เวลา 17:00 น.\n\nโมร็อกโก VS โครเอเชีย : สนามอัล เบย์ท สเตเดี้ยม\n\nวันอาทิตย์ที่ 27 พฤศจิกายน เวลา 20:00 น.\n\nเบลเยียม VS โมร็อกโก : สนามอัล ธูมามา สเตเดี้ยม\n\nวันพฤหัสบดีที่ 1 ธันวาคม เวลา 22:00 น.\n\nแคนาดา VS โมร็อกโก : สนามอัล ธูมามา สเตเดี้ยม\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "ทูตยิวประจำโมร็อกโก ถูกเรียกตัวกลับ ละเมิดทางเพศ-คอรัปชั่น": "",
    "โต๊ะเล็กไทย เปิดสนามคอนติเนทัลดวล โมร็อกโก - หวังต่อยอดลุยชิงแชมป์เอเชีย": "การแข่งขันฟุตซอล CONTINENTAL FUTSAL CHAMPIONSHIP THAILAND 2022 มีการแถลงข่าวความพร้อมก่อนการแข่งขันที่โรงแรมแลงคาสเตอร์ โดยในกลุ่มเอ มี “โต๊ะเล็กช้างศึก” ทีมฟุตซอลทีมชาติไทย เจ้าภาพ อันดับ 20 ของโลก, โมร็อกโก ที่ 8 ของโลก และ โมซัมบิก ที่ 66 ของโลก ส่วนกลุ่มบี มี อิหร่าน อันดับ 6 ของโลก, ฟินแลนด์ อันดับ 18 ของโลก และ เวียดนาม อันดับ 40 ของโลก\n\nคาร์ลอส เซซาร์ กุนซือใหญ่ฟุตซอลไทย เปิดเผยว่า “อย่างที่ทราบกัน มูฮัมหมัด อุสมานมูซา ติดภารกิจของสโมสรที่สเปน แต่ก็เชื่อมั่นว่าทุกคนที่อยู่ได้โฟกัสไปที่เป้าหมายที่วางเอาไว้แล้ว”\n\n“การเจอกับโมร็อกโก ที่ 8 ของโลก พวกเขาเป็นทีมที่แข็งแกร่ง เขาได้โชว์ศักยภาพที่ดี มีผลงานที่ดีในช่วง 2 ปีที่ผ่านมา เป้าหมายหลัก คือการเตรียมความพร้อมสู่รายการ เอเอฟซี เอเชียนคัพ หลายๆคนอาจจะคิดถึงผลการแข่งขันว่าเราจะต้องไปให้ไกล แต่หน้าที่โค้ชคือการเตรียมทีมเข้าสู่เอเอฟซี เอเชียนคัพให้ได้มากที่สุดไม่ว่าเจอใคร การได้เจอกับทีมแข็งๆ อันดับโลกที่สูงๆก็จะเป็นจุดหมายที่ช่วยสร้างความพร้อมให้ทีมไปสู่เวทีเอเชียนคัพได้เป็นอย่างดี”\n\nด้าน ฮิชาม ดีกิก กุนซือโมร็อคโก คู่แข่งของไทย ในเกมนัดเปิดสนาม เผยผ่านล่ามว่า “ตอนนี้มีนักกีฬาที่เล่นในโมร็อกโกลีกเดินทางมาถึงแล้ว 6 คน ส่วนที่เหลือที่เล่นอยู่ที่ยุโรปกำลังเดินทางมา อาจจะไม่พร้อมสำหรับเกมกับไทย แต่รายการนี้เราหวังที่จะผ่านเข้าสู่รอบชิงให้”\n\nสถิติของฟุตซอลไทยไม่แพ้ทีมจากทวีปแอฟริกามาต่อเนื่อง 6 ปีเต็ม นับจากปี 2016 ไทย ชนะ อียิปต์ 2-1 ฟุตซอลโลก2016 , 2017 ไทย ชนะ โมซัมบิก 6-3 ฟุตซอลไทยแลนด์ไฟว์ และ ปี 2021 ไทย ชนะ โมซัมบิก 6-4 CONTINENTAL , ไทย ชนะ อียิปต์ 3-2 CONTINENTAL และ ไทย เสมอ โมร็อกโก 1-1 ฟุตซอลโลก2021\n\nสำหรับทีมฟุตซอลไทยจะใส่ชุดแดง ส่วนผู้รักษาประตูใส่เสื้อเขียว ส่วนโมร็อกโกใส่ชุดขาว ผู้รักษาประตูใส่ชุดเหลือง ส่วนคู่แรกเวลา 17.00 น. สายบี อิหร่าน อันดับ 6 ของโลก พบ ฟินแลนด์ อันดับ 18 ของโลก โดยฝ่ายจัดการแข่งขันคลอด แคมเปญ “Early Bird Free Ticket” มาเร็ว ดูฟรี ในนัดเปิดสนามในวันอาทิตย์นี้ กติกาง่ายๆเพียงแฟนฟุตซอล เข้ามาในเกมในสนามก่อนเวลา 16.00 น. จะได้สิทธิ์เข้าชมการแข่งขันฟรีทั้ง 2 คู่ หลังเข้ามาแล้วจะได้รับการประทับสัญลักษณ์และสามารถเข้าออกสนามเข้าตามปกติ ส่วนแฟนๆที่เดินทางมาหลังเวลาที่กำหนดบัตรเข้าสนามราคา 100 บาท ซึ่งผู้เข้าชมเกมต้องสวมแมส และ โชว์ผลตรวจ ATK หรือ แสดงผลเข้ารับการฉีดวีคซีนแล้ว 2 เข็ม",
    "ขุนพลโต๊ะเล็กทีมชาติไทยเจ๊าโมร็อกโก เปิดสนามศึกคอนติเนทัล": "ทีมฟุตซอลทีมชาติไทย ประเดิมสนามศึก CONTINENTAL FUTSAL CHAMPIONSHIP ด้วยการเสมอกับ โมร็อกโก อันดับ 8 ของโลก 2-2\n\nการแข่งขันฟุตซอลนานาชาติ รายการ CONTINENTAL FUTSAL CHAMPIONSHIP THAILAND 2022 ที่อินดอร์ สเตเดียม หัวหมาก เมื่อวันอาทิตย์ที่ 11 ก.ย.65 คู่เปิดสนามอย่างเป็นทางการ “โต๊ะเล็กช้างศึก”ทีมฟุตซอลทีมชาติไทย อันดับ 20 ของโลก ภายใต้การนำทัพของ “บิ๊กสุ”สุทิน บัวตูม ผู้จัดการทีม ลงสนามเกมแรกสายเอพบ โมร็อกโก อันดับ 8 ของโลก และเป็นเบอร์ 1 ของทวีปแอฟริกา ทั้งสองทีมเพิ่งเจอกันมาในฟุตซอลโลก2021ที่ลิทัวเนีย ผลเสมอ 1-1\n\nคาร์ลอส เซซาร์ กุนซือชาวสเปนของทีมฟุตซอลไทย ส่ง 5 คนแรก ประกอบด้วย คทาวุธ หาญคำภา ผู้รักษาประตูจาก , อภิวัฒน์ แจ่มเจริญ , อิทธิชา ประภาพันธ์ , เจษฎา ชูเดช และ วรุฒ หวังสะมาแอล\n\nครึ่งแรก น.2 โมร็อกโก ได้ประตูขึ้นนำก่อนจากจังหวะที่ โมฮาเหม็ด ซาอุด ฉกได้จาก คทาวุธ หาญคำภา ผู้รักษาประตูไทยที่กลางสนาม ก่อนจะยิงเร็วทันที บอลไปชนเสา แต่ยังมี เนียร์ ซาด ตามชาร์จโล่งๆเข้าไป โมร็อกโก นำ 1-0\n\nน.5 แฟนฟุตซอลไทยได้เฮสนั่น จากลูกกดเต็มข้อของ รณชัย จูงวงษ์สุข ตัวรับทีเด็ดที่ซัดเน้นๆนอกกรอบ ช่วยให้ไทยตามเจ๊า 1-1 และเป็นสกอร์ที่เกิดขึ้นในครึ่งแรก\n\nเกมครึ่งหลัง น.29 ฟุตซอลไทย พลิกแซงนำ โมร็อกโก 2-1 จากลูกซัดเต็มข้อนอกกรอบของ อิทธิชา ประภาพันธ์ บอลพุ่งราวจรวดเล่นเอากองเชียร์ไทยเฮสนั่นทันที\n\nน.35 โมร็อก ตีเสมอ 2-2 จากลูกกดเต็มข้อของ ฟาติ อับเดลลาทีฟ จบเกมแบ่งแต้มสุดเร้าใจ 2-2\n\nหลังเกม “บิ๊กสุ”สุทิน บัวตูม ผู้จัดการทีมฟุตซอลทีมชาติไทย เปิดเผยว่า “เป็นการสู้กันอย่างสมศักดิ์ศรี รายการนี้เป็นการเตรียมทีมก่อนไปทำศึกชิงแชมป์เอเชีย ทางทีมก็อาจจะลองทีมปรับทีมและมีแผนการใหม่ๆก็อยากให้แฟนฟุตซอลเข้าใจการทำงานของเราด้วย แต่ทั้งนี้ทั้งนั้น ทุกคนก็พยายามเต็มที่เราสร้างความสุขให้กับแฟนกีฬาไทยทั้ง 70 ล้านคนให้ได้ ที่สำคัญจะมีผู้หลักผู้ใหญ่พร้อมมอบอัดฉีดสร้างขวัญกำลังใจให้ทีมชาติไทยในการแข่งขัน CONTINENTAL FUTSAL CHAMPIONSHIP THAILAND 2022 ด้วย”\n\nส่วนผลการแข่งขันอีกคู่สายบี อิหร่าน เบอร์ 6 ของโลกและแชมป์เก่ารายการนี้ปี 2021 ชนะ ฟินแลนด์ อันดับ 18 โลก 2-1\n\nสำหรับโปรแกรมต่อไปในศึก CONTINENTAL FUTSAL CHAMPIONSHIP THAILAND 2022 ของทีมชาติไทย จะพบกับ โมซัมบิก ในวันอังคารที่ 13 ก.ย.65 เวลา 19.30 น. บัตรเข้าชม 100 บาท ถ่ายทอดสด AIS PLAY",
    "เชลยสงครามเผยถูกรัสเซียปฏิบัติ “เลวร้ายยิ่งกว่าสุนัข”": "เชลยสงครามเผยถูกรัสเซียปฏิบัติ “เลวร้ายยิ่งกว่าสุนัข”\n\nที่มาของภาพ, The Sun คำบรรยายภาพ, เอเดน แอสลิน วัย 28 ปี ฝ่ายรัสเซียจับตัวได้ขณะสู้รบในเมืองมาริอูโปล เมื่อเดือน เม.ย.ที่ผ่านมา\n\n26 กันยายน 2022, 08:16 +07\n\nชายอังกฤษที่ถูกรัสเซียจับเป็นเชลยสงครามหลังไปช่วยยูเครนสู้รบเผยว่า ได้รับการปฏิบัติจากรัสเซีย “เลวร้ายยิ่งกว่าสุนัข” และถูกขังเดี่ยวนานถึง 5 เดือน\n\nนายเอเดน แอสลิน วัย 28 ปี จากมณฑลนอตติงแฮมเชียร์ถูกกองกำลังฝ่ายสนับสนุนรัสเซียจับตัวได้ขณะสู้รบในเมืองมาริอูโปล ทางภาคตะวันออกเฉียงใต้ของยูเครนเมื่อเดือน เม.ย.ที่ผ่านมา\n\nเขาได้รับการปล่อยตัวให้กลับสหราชอาณาจักร โดยซาอุดีอาระเบียอ้างว่ารับหน้าที่คนกลางช่วยเจรจาให้รัสเซียและยูเครนแลกตัวเชลยศึก 10 คน ซึ่งในจำนวนนี้มีชายอังกฤษรวมอยู่ด้วย 5 คน คือ นายแอสลิน นายจอห์น ฮาร์ดิง นายดีแลน ฮีลี นายแอนดรูว ฮิลล์ และนายฌอน พินเนอร์\n\nอย่างไรก็ตาม รัฐบาลสหราชอาณาจักรไม่ยอมยืนยันกระบวนการที่ช่วยให้ชาวอังกฤษกลุ่มนี้ได้รับการปล่อยตัว จนกระทั่งได้เดินทางกลับประเทศเมื่อ 21 ก.ย.\n\nหลังจากเดินทางถึงอังกฤษ นายแอสลินให้สัมภาษณ์กับหนังสือพิมพ์เดอะซันถึงความโหดร้ายที่ต้องเผชิญในขณะถูกคุมขังจากฝ่ายรัสเซีย\n\nโดยหลังจากถูกจับกุมได้ นายแอสลิน นายพินเนอร์ และนายบราฮิม ซาดูน ชายสัญชาติโมร็อกโก ถูกนำตัวขึ้นพิจารณาคดีในดินแดนที่ประกาศตนเป็นสาธารณรัฐประชาชนโดเนตสก์ และได้รับแจ้งว่าพวกเขาต้องเผชิญโทษประหารชีวิต\n\nที่มาของภาพ, Aiden Aslin คำบรรยายภาพ, นายแอสลินกับเชลยศึกชาวอังกฤษที่ได้รับการปล่อยตัวมาพร้อมกัน\n\nนายแอสลินเล่าว่าในช่วงที่ถูกคุมขังเขาถูกมีดแทงเข้าที่หลัง\n\n“ตอนนั้นผมรู้ดีว่ามีโอกาสสูงที่ผมจะตาย” นายแอสลินเล่าย้อนความรู้สึกในขณะนั้น\n\nเขาเล่าต่อว่า ในตอนนั้นผู้คุมชาวรัสเซียถามว่า “นายอยากตายอย่างรวดเร็ว หรือตายแบบศพสวย”\n\nเมื่อเขาตอบว่าขอตายอย่างรวดเร็ว เจ้าหน้าที่คนนั้นตอบกลับมากว่า “นายจะได้ตายแบบศพสวย และฉันจะทำให้แน่ใจว่ามันจะเป็นการตายที่สวยงาม”\n\nเคราะห์ดีที่นายแอสลินมีชีวิตรอดมาได้ แต่เขาเผยว่าต้องถูกทุบตีเพราะมีรอยสักรูปตรีศูลซึ่งเป็นตราแผ่นดินของยูเครน และรอยสักอีกรอยที่เป็นสัญลักษณ์การเข้าร่วมสงครามในซีเรีย\n\nนอกจากนี้ เขาเล่าว่านักโทษที่นั่นถูกบังคับให้ร้องเพลงชาติรัสเซียทุกเช้า “ถ้าคุณไม่ร้อง คุณจะถูกทุบตีเป็นการลงโทษ”\n\nนายแอสลินซึ่งมีคู่หมั้นเป็นชาวยูเครนเล่าถึงสภาพความเป็นอยู่ในขณะนั้นว่า ในช่วงหนึ่งเขาถูกจองจำอยู่กับชายอีก 3 คนในห้องขังอันคับแคบสำหรับคนเพียง 2 คน และต้องนอนบนเสื่อที่เต็มไปด้วยตัวเรือด ก่อนที่เขาจะถูกจับแยกออกไปขังเดี่ยวในห้องขังขนาดกว้าง 1.2 เมตร ยาว 1.8 เมตรนาน 5 เดือน\n\n“พวกเราไม่มีห้องน้ำให้เข้าเป็นกิจจะลักษณะ” เขาเล่า พร้อมอธิบายว่าต้องถ่ายทุกข์ลงในขวดเปล่า นอกจากนี้ ห้องขังยังมีหน้าต่างที่เปิดโล่งไม่สามารถป้องกันสภาพอากาศเลวร้ายจากภายนอกได้\n\nที่มาของภาพ, Diana Okovyta คำบรรยายภาพ, นายแอสลินได้กลับมาหาคู่หมั้นสาวอย่างปลอดภัยในที่สุด\n\nส่วนเรื่องอาหารการกินนั้น นายแอสลินบอกว่าต้องประทังชีวิตด้วยเศษขนมปังกับน้ำเปล่านาน 3 สัปดาห์ จนในที่สุดต้องร้องขอดื่มน้ำประปาแก้ความหิวโหย\n\nในตอนหนึ่งนายแอสลินเล่าว่า ช่วงที่ถูกจับกุมได้ถูกฝ่ายรัสเซียเรียกตรวจหนังสือเดินทาง และเมื่อเขาตอบว่าตนเองเป็นพลเมืองอังกฤษ ก็ถูกต่อยเข้าที่จมูกอย่างจัง เขาบอกว่าโอกาสเดียวที่เขาจะได้ออกจากห้องขังคือการออกไปทำภารกิจถ่ายคลิปโฆษณาชวนเชื่อ และคุยโทรศัพท์กับเจ้าหน้าที่กระทรวงการต่างประเทศสหราชอาณาจักร\n\nนายแอสลินยอมรับว่า “ผมไม่เคยคิดว่าจะมีชีวิตรอดออกมาได้”",
    "อิทธิชา คว้าดาวซัลโว คฑาวุธ คว้าประตูยอดเยี่ยมประจำศึก คอนติเนนทัล": "นอกจากนี้ ฝ่ายจัดการแข่งขัน ยังมีการมอบรางวัลให้กับผู้เล่นที่โดดเด่นในการแข่งขันในทัวร์นาเมนต์นี้ 4 รางวัล\n\nรางวัลดาวซัลโวในทัวร์นาเมนต์นี้ ตกเป็นของ อิทธิชา ประภาพันธ์ ผู้เล่นเบอร์ 6 จากทีมชาติไทย ที่ถือเป็นการแจ้งเกิดในนามทีมชาติแบบเต็มตัว ซักไปถึง 5 ประตู จากการลงเล่น 4 นัด\n\nรางวัลผู้รักษาประตูยอดเยี่ยม ตกเป็นของ คฑาวุธ หาญคำภา นายด่านเบอร์ 12 ทีมชาติไทยที่โชว์ฟอร์มแจ่ม เซฟประตูได้ยอดเยี่ยมทั้งตลอดการแข่งขัน\n\nรางวัล MVP หรือผู้เล่นยอดเยี่ยมของทัวร์นาเม้นต์ ตกเป็นของ ซาร่า อาคาปัวร์ ผู้เล่นเบอร์ 12 จากทีมชาติอิหร่าน ถึงแม้ทีมบ้านเกิดจะพ่ายต่อ โมร็อกโก ไปแบบฉิวเฉียด แต่ผลงานส่วนตัวนั้นโดดเด่น จึงคว้ารางวัลนี้ไปครองและรางวัล Fiar play award ตกเป็นของทีมแชมป์อย่างทีมชาติโมร็อกโก\n\n\n\n\n\n\n\n",
    "ดูบอลฟรี! \"บิ๊กป๋อม\" แย้ม \"ศึกคอนติเนนทัล\" ที่อินดอร์ เข้าสนามก่อน 4 โมงเย็น ชมฟรี 2 คู่": "\"บิ๊กป๋อม\" อดิศักดิ์ เบ็ญจศิริวรรณ อุปนายกสมาคมกีฬาฟุตบอลฝ่ายฟุตซอลและฟุตบอลชายหาดทีมชาติไทย เปิดเผยว่า ความพร้อมของทีมฟุตซอลทีมชาติไทยชุดเตรียมสู้ศึก CONTINENTAL FUTSAL CHAMPIONSHIP THAILAND 2022 ที่ อินดอร์สเตเดียม หัวหมาก ระหว่างวันที่ 11-16 ก.ย.65 นั้นจะเป็นการเปิดสนามที่น่าติดตามอย่างมาก ทีมฟุตซอลทีมชาติไทยจะเปิดสนามพบทีมชาติโมร็อกโก ที่อันดับโลกขยับขึ้นไปจากที่ 9 ไปเป็นที่ 8 แสดงถึงศักยภาพของโมร็อกโกอย่างแท้จริง ในช่วง 2-3 ปีย่างก้าวของเขาที่เข้าสู่เลขตัวเดียวในอันดับโลกล่าสุด ในส่วนของทีมฟุตซอลทีมชาติไทยแม้จะมีเวลาเตรียมแค่สัปดาห์เดียว แต่ก็จะถือว่าเป็นแมตซ์แห่งศักดิ์ศรีจริง ๆ\n\n\"ถ้ายังจำได้ในการแข่งขันฟุตซอลโลก 2021ที่ลิทัวเนีย เรามีผลเสมอกับโมร็อกโก 1-1 คราวนี้ก็แน่นอน มาเล่นบ้านเรา เราก็คงต้อนรับอย่างเต็มที่ และต้องทำหน้าที่กันให้ดี ขณะเดียวกันอีก 2 ชาติที่จะมาแข่งในรายการนี้ ได้แก่ อิหร่าน อันดับ 6 ของโลก รวมถึง ฟินแลนด์ อันดับ 18 ของโลก ซึ่งทั้ง อิหร่าน , โมร็อกโก และ ฟินแลนด์ อันดับโลกจะสูงกว่าไทย และยังมี โมซัมบิก และ เวียดนาม ที่จะมาแข่งขันรายการนี้ด้วย”\n\nดังนั้นอยากจะเชิญชวนแฟนฟุตซอลไทยมาชมการแข่งขันครั้งนี้ เรามีแคมเปญขึ้นมาว่า Early Bird Free Ticket ในวันแรกของการแข่งขันซึ่งเป็นวันอาทิตย์ที่ 11 ก.ย.65 อยากเชิญชวนแฟนฟุตซอลเข้ามาชมการแข่งขันซึ่งเรามีการสมนาคุณให้กับท่านที่มาในช่วง 15.00-16.00 น. จะได้ชมการแข่งขัน 2 คู่ฟรี แต่ถ้ามาหลังจากเวลาที่กำหนดไว้ก็จะเก็บค่าบัตร 100 บาท\n\nส่วนการเตรียมทีมต่อไปในการแข่งขัน AFC FUTSAL ASIAN CUP 2022 ที่คูเวต ระหว่าง 27 ก.ย.-8 ต.ค.65 นั้น \"บิ๊กป๋อม\" กล่าวว่า อย่างแรกคือแผนงานของ CONTINENTAL FUTSAL CHAMPIONSHIP THAILAND 2022 ได้กำหนดไว้ให้อยู่ในส่วนหนึ่งของการฝึกซ้อมด้วย และมีการอุ่นเครื่อง ซึ่งทีมชุดนี้มีผู้เล่นใหม่เสริมเข้ามาบ้าง แต่ส่วนใหญ่ผู้เล่นจะเข้าใจในระบบ และมีสมรรถภาพร่างกายที่ดีมาจากการแข่งขันลีก ซึ่งอันนี้ก็คือความพร้อมอย่างนึง แม้ว่าการฝึกซ้อมของเราจะอยู่ในระหว่าง 7-10 วันเท่านั้นเอง\n\nสำหรับการแข่งขัน CONTINENTAL FUTSAL CHAMPIONSHIP THAILAND 2022 จะเป็นตัวชี้วัดอย่างนึง นอกจากจะใช้ประเมินในเรื่องของการตัดตัวผู้เล่น ก็จะประเมินศักยภาพของทีมด้วย อย่างนึงที่เราต้องไม่ลืมในการแข่งขัน AFC FUTSAL ASIAN CUP 2022 จะต้องแข่งขันทุกวันที่เราจะต้องเจอกับทีมจากอาหรับทั้งหมด คูเวต เจ้าภาพ , อิรัก และ โอมาน ดังนั้นในจุดนี้งานหนักแน่นอนสำหรับทีมฟุตซอลทีมชาติไทย ดังนั้นสิ่งที่เราวางแผนในการเตรียมทีมถือเป็นเรื่องที่สำคัญมากๆคือการแข่งขัน CONTINENTAL FUTSAL CHAMPIONSHIP THAILAND 2022 ซึ่งจะมาดูว่าเราจะมาแก้ไขปรับปรุงอย่างไร คิดว่าถ้าเดินตามแผนงานความพร้อมของเราจะเกิดขึ้นแน่นอน และเรามีเวลารวมทั้งสิ้นราว 3 สัปดาห์ คิดว่าถึงจุดนั้นจะพร้อมเต็มที่ เพียงแต่ว่าการแข่งขันครั้งนี้มันจะไม่ง่าย ความสำคัญดูแล้วยังไงต้องผ่านรอบแรกไปก่อน คิดว่ารอบสองจะมีเส้นทางที่สดใสมากกว่าสำหรับเราในการเข้าไปรอบลึกๆ\n\n\"ถ้าเราพูดถึงตัวผู้เล่นตอนนี้เป็นที่แน่นอนแล้วว่าเราจะขาด เหม็ด-มูฮัมหมัด อุสมานมูซา แน่นอนแล้ว ซึ่งจริงๆมูฮัมหมัดเป็นนักเตะที่มีศักยภาพค่อนข้างมาก ซึ่งเราก็ต้องใช้คนที่เราสามารถเลือกใช้ได้ และเราต้องเชื่อมั่นกับนักกีฬาที่เราจะคัดเลือกไป 14 คนสุดท้ายที่คูเวต จุดนี้เราอาจจะต้องมองทีละช็อต ในการแข่งขันระดับทัวร์นาเมนท์ก็ต้องคิดแบบเกมต่อเกม เป้าหมายที่แท้จริงที่เรากำหนดกันไว้อย่างน้อยคือรอบ 4 ทีมสุดท้ายให้ได้\"\n\nโปรแกรมการแข่งขัน CONTINENTAL FUTSAL CHAMPIONSHIP THAILAND 2022 รอบแบ่งกลุ่มมีดังนี้ ถ่ายทอดสดทุกคู่ทาง AIS PLAY ทุกคู่ เริ่มจากรอบแบ่งสาย วันอาทิตย์ 11 กันยายน 2565 อิหร่าน(อันดับ6โลก) พบ ฟินแลนด์(อันดับ18โลก) เวลา 17.00 น. , ไทย(อันดับ20โลก) พบ โมร็อคโก(อันดับ8โลก) เวลา 19.30 น. , วันจันทร์ 12 กันยายน 2565 ฟินแลนด์(อันดับ18โลก) พบ เวียดนาม(อันดับ40โลก) เวลา 17.00 น. , โมร็อคโก(อันดับ8โลก) พบ โมซัมบิก(อันดับ66โลก) เวลา 19.30 น. , วันอังคาร 13 กันยายน 2565 อิหร่าน(อันดับ6โลก) พบ เวียดนาม(อันดับ40โลก) เวลา 17.00 น. , ไทย(อันดับ20โลก) พบ โมซัมบิก(อันดับ66โลก) เวลา 19.30 น.",
    "อลังการอาหารอิสราเอล ต่อยอดความหลากหลาย": "ก่อนลงครัว ออร์นา ซากิฟ เอกอัครราชทูตอิสราเอลประจำประเทศไทย เล่าให้ฟังถึงความเป็นมาว่า ประเทศอิสราเอลก่อตั้งขึ้นในปี 1948 (พ.ศ.2491) แต่มีประวัติศาสตร์ยาวนานถึง 3,000 ปี ตอนนั้นมีประชากรราว 800,000 คน ในจำนวนนี้เป็นชาวยิว 650,000 คน ที่เหลือเป็นมุสลิม คริสเตียนและอื่นๆ แต่ภายในเวลาไม่นานแค่ 18 เดือน ประชากรเพิ่มขึ้นเป็น 1.5 ล้านคน ชาวยิวที่กระจายกันอยู่ทั่วทุกมุมโลกอพยพมายังอิสราเอล ระลอกใหญ่สุดมาจากอิหร่าน อิรัก เยเมน อดีตสหภาพโซเวียต ตุรกี ซีเรีย เอธิโอเปีย โมร็อกโก ตูนิเซีย และยุโรป ภายในปี 2565 ประชากรอิสราเอลทะลุ 9.5 ล้านคน ราว 74% เป็นชาวยิว มุสลิม 20% คริสเตียน 5%\n\nเมื่อวันก่อนสถานเอกอัครราชทูตอิสราเอลประจำประเทศไทยจัดเวิร์กชอปสุดพิเศษ “เรียนรู้อิสราเอล ผ่านวัฒนธรรมอาหารอิสราเอล” หรือ “Israel’s Diversity: Stories Behind the Dishes” ณ ร้านอาหาร Helena ซอยสุขุมวิท 49 ให้เหล่าสื่อมวลชนไทยได้ลงมือทำอาหารที่เป็นเอกลักษณ์ของประเทศอิสราเอล ได้แก่ “ฟาลาเฟล” (Falafel), “ชักชูกา” (Shakshuka) และขนมปัง “คาลาห์” (Challah) หรือขนมปังเปีย\n\n\"เมื่อก่อนใครพาแฟนเข้าบ้าน จะถูกถามว่า พ่อแม่เธอมาจากไหน มาจากโมร็อกโก จากโปแลนด์ หรือที่ไหน เดี๋ยวนี้ไม่ค่อยถามกันแล้ว เพราะเกิดการผสมผสานไม่ใช่แค่วัฒนธรรมแต่ยังหมายรวมถึงอาหารด้วย“ ทูตกล่าวและว่า เรื่องนี้ต้องย้อนไปถึงปี 1948 นายกรัฐมนตรีคนแรก “เดวิด เบน กูริออน” บิดาผู้ก่อตั้งประเทศอิสราเอล ตัดสินใจว่า หลังการฆ่าล้างเผ่าพันธุ์ชาวยิว (โฮโลคอสต์) และหลังสงครามโลกครั้งที่ 2 “เราจำเป็นต้องสร้างอิสราเอลใหม่” ที่เรียกว่า Sabra กล่าวคือไม่ว่าประชาชนจะมาจากไหนให้เข้ามาสู่หม้อหลอมใบเดียวกัน ให้ลืมวัฒนธรรมเดิม อาหารการกินแบบเดิมๆ มีแต่ความเป็นอิสราเอล กินอาหารแบบเดียวกัน พูดภาษาฮิบรู ผ่านไปสักพักผู้คนเริ่มคิด ”ปู่ย่าตายายฉันมาจากตูนิเซีย มาจากเยอรมนี ฉันอยากกินอาหารของท่าน ทำไมอิสราเอลต้องทำให้วัฒนธรรมอาหารเป็นแบบเดียวกัน ด้วยเหตุนี้อิสราเอลจึงเป็นหม้อหลอมความหลากหลายอีกครั้ง\"\n\n“วันนี้เรามีชุมชนที่หลากหลาย ไม่ใช่แค่ในชุมชนชาวยิว แต่เรามีอาหรับ มุสลิม คริสเตียน และอื่นๆ ด้วย ที่น่าสนใจคือทุกวันนี้ราว 50% ของประชากรคือคนที่เกิดในอิสราเอล” ทูตเล่าโดยยกตัวอย่างคุณพ่อของท่านเกิดในอิสราเอล โดยปู่ย่ามาจากเยอรมนี คุณแม่ทูตซากิฟเกิดในโปแลนด์ช่วงสงครามโลกครั้งที่ 2 ส่วนตัวทูตเกิดในอิสราเอล\n\nอย่างไรก็ตาม กว่าจะเป็นเช่นนี้ได้ก็ใช้เวลาหลายปี เริ่มต้นในหมู่เพื่อนบ้านช่วงทศวรรษ 1970-1990 เช่น บ้านนี้มาจากจอร์เจีย บ้านนั้นมาจากโมร็อกโก บ้านโน้นมาจากออสเตรเลีย อีกบ้านมาจากเยเมน ต่างคนต่างทำอาหารของตนเอง เมื่อเพื่อนบ้านไปมาหาสู่กันก็เกิดการลิ้มลอง สงสัยใคร่รู้ แล้วเรียนรู้แลกเปลี่ยน กลายเป็นสูตรอาหารที่ “ฟิวชั่น” ระหว่างวัฒนธรรมท้องถิ่นต่างๆ ได้อย่างกลมกลืน\n\n\"ไม่มีประเทศไหนในโลกที่ผู้คนมาจาก 75 ประเทศ 75 เชื้อชาติ ทำอาหารแล้วเรียนรู้ซึ่งกัน\" ทูตย้ำ นี่คือความสำเร็จหนึ่งของอาหารอิสราเอลในวันนี้คือทำสิ่งที่ไม่เคยมีมาก่อน ปัจจัยที่มีความสำคัญมากต่ออาหารอิสราเอล ได้แก่ 1. โคเชอร์ เป็นข้อกำหนดเกี่ยวกับอาหารตามหลักศาสนายูดาย อะไรรับประทานได้หรือไม่ได้ โคเชอร์มีอิทธิพลมากต่ออาหารอิสราเอล 2. อิสราเอลเป็นประเทศเมดิเตอร์เรเนียน ได้รับอิทธิพลด้านอาหารจากเมดิเตอร์เรเนียน เช่น นิยมใช้น้ำมันมะกอก รับประทานผักมาก ทุกโต๊ะต้องมีสลัด หรืออาหารผักที่นำไปปรุง ชาวอิสราเอลชอบผักมากๆ\n\n3. การเกษตรที่หลายคนทราบดีกว่าก้าวหน้ามาก แม้ตอนก่อตั้งประเทศใหม่ๆ ผลิตอาหารไม่พอเลี้ยงประชากร แต่ตอนนี้อิสราเอลมีสินค้าเกษตรมากพอส่งออก\n\n4. นวัตกรรมอาหาร ถ้าเป็นเมื่อ 10 หรือ 20 ปีก่อนเข้าซูเปอร์มาร์เก็ตจะเจอแต่สินค้าเดิมๆ แต่ในฐานะนักการทูตที่ต้องอยู่ต่างประเทศนานๆ เมื่อกลับอิสราเอลทุกครั้งจะเจอสินค้านวัตกรรมอาหารใหม่ๆ ให้ลิ้มลอง เช่น โปรตีนทางเลือก\n\nทูตสรุปว่า สิ่งเหล่านี้มีอิทธิพลต่ออาหาร ส่วนผสม และวิธีการปรุงอาหารอิสราเอล แต่คำถามใหญ่ในปัจจุบันคือแล้วอาหารอิสราเอลจริงๆ คืออะไรกันแน่ เป็นประเด็นที่ถกเถียงกันในกลุ่มชาติพันธุ์เพราะอาหารแบบนี้ก็ทำกันในประเทศอื่นๆ ด้วย\n\n“เรานำสิ่งที่มีอยู่มาผสมกันเป็นอาหารอิสราเอล เราเชื่อว่า อาหารต้องมีการพัฒนา และอาหารอิสราเอลวันนี้ก็ไม่เหมือนกับเมื่อสิบปีก่อน วันนี้จึงอยากให้ชิมกันค่ะบางอย่างก็เป็นอาหารดั้งเดิม บางอย่างก็เป็นอาหารสมัยใหม่ที่เกิดจากการผสมผสานตำรับจากทั่วโลก”\n\nหลังจากปูพื้นฐานความเป็นมาของอาหารอิสราเอล ทูตซากิฟและอาเรียล ไซด์แมน รองหัวหน้าคณะผู้แทนทางการทูต นำคณะสื่อมวลชนไทยลงมือทำอาหารอิสราเอลกันจริงๆ โดยมีทีมเชฟจากร้านอาหาร Helena เป็นผู้สาธิตวิธีการประกอบอาหารอย่างใกล้ชิด อาหารที่สื่อมวลชนช่วยกันทำมีทั้งฟาลาเฟล ถั่วชิกพีบดผสมเครื่องเทศ ปั้นเป็นก้อนกลมนูนทอดในน้ำมันร้อนจัด เป็นสตรีทฟู้ดที่พบเจอได้มากที่สุดในอิสราเอล\n\nชักชูกา อาหารแอฟริกาเหนือที่ผู้ย้ายถิ่นจากโมร็อกโก อัลจีเรีย และตูนิเซียนำเข้ามาสู่อิสราเอล ทำจากพริกหวาน มะเขือเทศ หอมใหญ่ กระเทียมผัดแล้วเคี่ยว ตอกไข่ปิดท้าย แม้ถูกมองว่าเป็นอาหารเช้าแต่จะรับประทานเป็นอาหารเที่ยงหรือเย็นก็ได้\n\nอีกหนึ่งเมนูคือขนมปังเปีย (คาลาห์) เวิร์กช็อปวันนั้นร้านอาหารมอบแป้งที่หมักเสร็จแล้วให้สื่อมวลชนคนละก้อน จากแป้งก้อนใหญ่นำมาแบ่งเป็นสามก้อนๆ ละ 70 กรัม นำแป้งทั้งสามก้อนมาคลึงเป็นท่อนยาวแล้วนำมาไขว้กันเป็นเปียก่อนจะนำไปอบ ใครมีีฝีมือเปียสวยไม่สวยก็วัดกันตอนนี้\n\nแม้อาหารที่สื่อมวลชนได้ทดลองทำจะมีแค่ 3 เมนู แต่อาหารเที่ยงที่รับประทานร่วมกันมีเกือบ 20 เมนู เรียกได้ว่าแค่ชิมอย่างละคำก็อิ่มแล้ว ที่พบได้ทั่วไปตามร้านอาหารตะวันออกกลางก็ตาฮินีและฮุมมุส เครื่องจิ้มแบบครีมข้นๆ ตาฮินีทำจากงาบด ส่วนฮุมมุส ใช้ถั่วชิกพีปั่นรวมกับตาฮินี สลัดกรีก ปลาแฮร์ริงดอง ซุป Matzah ball ขอเรียกง่ายๆ ว่าซุปลูกชิ้น รับประทานในเทศกาลพาสโอเวอร์ เมนูของหวานก็มีพุดดิงนมมาลาบีและ Knafeh ของหวานประจำครัวอาหรับ แตกออกไปเป็นหลายเวอร์ชัน ทำจากแป้งและชีสราดด้วยน้ำเชื่อมไซรัป น้ำกุหลาบและถั่ว สำหรับคนที่ชอบของหวานบอกได้เลยว่า สองเมนูนี้พลาดไม่ได้\n\nงานเวิร์กชอปทั้งสนุกสนานและอิ่มท้อง ขากลับสถานทูตอิสราเอลแจกคู่มืออาหารที่ได้รับประทานทั้งหมดในวันนั้นมาด้วย ชื่อ A Brief Introduction to Cultural Backgrounds of Israeli Foods ที่ทีมงานสถานทูตตั้งใจทำอย่างมากให้ข้อมูลอาหารโดยละเอียด เดินทางไปอิสราเอลคราวหน้าไม่ต้องกลัวว่าจะสั่งอาหารไม่เป็น เปิดคู่มือเล่มเล็กๆ นี้ก็ช่วยได้มาก\n\nแต่ความน่าประทับใจอีกอย่างที่ไม่อยากละเลยคือ การลงครัวของทีมผู้สื่อข่าวค่อนข้างโกลาหล ถ้าไม่ใช่ฟู้ดบล็อกเกอร์การทำอาหารค่อนข้างกระท่อนกระแท่น โชคดีได้น้องๆ พนักงานร้าน Helena ช่วยแนะนำทุกอย่าง น้องๆ อัธยาศัยดีมากเต็มใจให้บริการและเข้าใจอาหารอิสราเอลเป็นอย่างดี คอยชี้แนะพี่ๆ นักข่าวไม่ให้เข้ารกเข้าพง แน่นอนว่า พวกเขาคือ พลเมืองอาเซียน\n\nบรรยากาศวันนั้นจึงกลายเป็นว่า \"น้องๆ พลเมืองอาเซียนกับสื่อมวลชนไทย ช่วยกันทำอาหารอิสราเอลที่ได้ชื่อว่าเป็นหม้อหลอมทางวัฒนธรรม ความร่วมมือร่วมใจนี้จะเป็นอย่างอื่นเสียมิได้นอกจากตัวอย่างความหลากหลายอันสมดุล เช่นเดียวกับที่อาหารอิสราเอลเป็น\"",
    "จองกุก BTS ถูกแฟนคลับ โมร็อกโก เล่นของใส่ เผยอาจทำให้ถึงชีวิต": "สุดช็อก ! จองกุก BTS ถูกแฟนคลับ โมร็อกโก เล่นของใส่ คาดไม่อยากให้มีแฟน อาร์มมี่เป็นกังวล หลังพบข้อความจะทำให้ถึงตาย\n\nกลายเป็นข่าวที่สร้างความกังวลให้แฟนคลับไม่น้อย เมื่อ จองกุก (Jungkook) จากวง BTS ถูกแฟนคลับที่อ้างตัวเป็นชาว โมร็อกโก โพสต์คลิปเล่นมนต์ดำและทำของใส่ คาดเพราะไม่อยากให้จองกุกเดทกับใคร ล่าสุดแฟนคลับติดต่อค่าย พร้อมสวดอธิษฐานให้จองกุกแล้ว\n\nเมื่อช่วงกลางเดือนสิงหาคม 2565 ที่ผ่านมา ได้มีผู้ใช้งาน tiktok รายหนึ่ง ชื่อว่า @_.bunkooks โพสต์ภาพและคลิปสุดแปลกเกี่ยวกับจองกุก BTS ระบุเป็นการเล่นมนต์ดำ (Black Magic) โดยมีเป้าหมายเพื่อให้จองกุกเสียชีวิต\n\nนอกจากนี้แล้ว ในคลิปวิดีโอของ @_.bunkooks ยังได้มีรูปตัดต่อของจองกุกในอิริยาบถต่าง ๆ ซึ่งเต็มไปด้วยความน่ากลัวและความสยดสยอง โดยคาดว่าเป็นส่วนหนึ่งของการทำคุณไสยตามความเชื่อของผู้โพสต์คลิป\n\nงานนี้ทำให้แฟน ๆ หลายคนถึงกับเป็นกังวล รีบส่งจดหมายถึงค่ายต้นสังกัดอย่าง HYBE เพื่อเรียกร้องให้ช่วยดูแลศิลปิน ทั้งยังพากันสวดมนต์อธิษฐานเพื่อคุ้มครองสมาชิก BTS ทุกคนอีกด้วย\n\nทั้งนี้อาร์มมี่ (Army) แฟนคลับบางส่วนของ BTS ยังได้ทักไปหาแม่ของสาวคนดังกล่าว เพื่อขอให้ทำการตักเตือนผู้เป็นลูกสาวที่กำลังเล่นของ ซึ่งยังไม่มีการเปิดเผยที่แน่ชัดว่าเจ้าตัวทำไปเพราะอะไร แต่คาดว่าอาจเป็นเพราะหญิงสาวคนดังกล่าว ไม่อยากให้จองกุกเดทกับใครนั่นเอง\n\nหลังจากนั้นไม่นานบัญชีผู้ใช้งาน @_.bunkooks ก็ได้หายไป ก่อนจะกลับมาอีกครั้งในชื่อว่า @bunkooks2uus พร้อมคลิปวิดีโอเดิม และคลิปใหม่อีกหลายคลิป\n\nหนึ่งในคลิปที่ไวรัลที่สุด ถูกโพสต์ขึ้นอีกครั้งเมื่อ 4 วันก่อน โดยมีข้อความว่า “ฉันหยุดทำมนต์ดำใส่จองกุกแล้ว เพราะฉะนั้นไม่ต้องกลัว จะไม่มีอะไรที่ไม่ดีเกิดขึ้นกับเขา” พร้อมแคปชั่นว่า “แต่ฉันอาจจะกลับมาทำมันอีกครั้งเร็ว ๆ นี้”\n\nทว่าทางด้านเจ้าของบัญชี @bunkooks2uus ก็ได้ออกมาตอบโต้กับผู้ที่ตักเตือนและด่าทอเธอว่า “ฮ่าฮ่า ฉันจะทำให้จองกุกถึงตายเลยล่ะ” และ “พวกเขาทั้งหมดจะต้องตาย”\n\nงานนี้ทำเอาแฟนคลับทั่วโลกนั่งไม่ติด เข้าไปคอมเมนต์ด่าทอกันเพียบ ทว่าบางส่วนก็มองว่าเรื่องทั้งหมดเป็นเพียงเรื่องแต่ง และไม่เชื่อในเรื่องของไสยศาสตร์แต่อย่างใด.\n\nอ้างอิง 1",
    "พระราชพิธีศพควีน : แหล่งข่าววงการทูตยืนยันกับบีบีซีไทยกษัตริย์ไทย “ได้รับเชิญ”": "พระราชพิธีศพควีน : แหล่งข่าววงการทูตยืนยันกับบีบีซีไทยกษัตริย์ไทย “ได้รับเชิญ”\n\n23 กันยายน 2022\n\nที่มาของภาพ, PA Media\n\nแหล่งข่าววงการทูตยืนยันกับบีบีซีไทยว่า รัฐบาลอังกฤษได้กราบบังคมทูลเชิญพระบาทสมเด็จพระวชิรเกล้าเจ้าอยู่หัว และประมุขของเกือบทุกประเทศที่สหราชอาณาจักรมีความสัมพันธ์ทางการทูตด้วยให้เข้าร่วมงานพระราชพิธีพระบรมศพสมเด็จพระราชินีนาถเอลิซาเบธที่ 2 แต่ไม่เป็นที่แน่ชัดว่าเหตุใดจึงไม่มีราชวงศ์ไทยเข้าร่วมพิธี\n\n\"พระมหากษัตริย์ของไทยได้รับคำกราบบังคมทูลเชิญ เช่นเดียวกับประมุขของเกือบทุกประเทศที่สหราชอาณาจักรมีความสัมพันธ์ทางการทูต\" นักการทูตผู้นี้ซึ่งทราบถึงกระบวนการและขั้นตอนของพิธีกล่าว\n\nกษัตริย์และราชินี ประธานาธิบดี นายกรัฐมนตรี และบุคคลที่มีชื่อเสียงจากทั่วโลกคือส่วนหนึ่งของแขกผู้มีเกียรติจำนวน 2,000 คนที่เดินทางมาร่วมงานพระราชพิธีพระบรมศพสมเด็จพระราชินีนาถเอลิซาเบธที่ 2 ที่มหาวิหารเวสต์มินสเตอร์ เมื่อ 19 ก.ย. ที่ผ่านมา\n\nนักการทูตผู้นี้บอกด้วยว่าเอกสารที่เผยแพร่ทางโลกโซเชียลในไทยที่อ้างว่ามาจากรัฐบาลสหราชอาณาจักรเพื่อเชิญประมุขของประเทศและคู่สมรส รวมทั้งเอกอัครราชทูตของไทย และอีก 16 ประเทศที่มีกษัตริย์เป็นประมุข เป็นเอกสารจริง\n\nเอกสารดังกล่าวมีสัญลักษณ์ และตัวหนังสือระบุว่า กระทรวงการต่างประเทศและการพัฒนาของสหราชอาณาจักร (Foreign, Commonwealth and Development Office) ระบุคำเชิญของกรมพิธีการทูตไปยังคณะทูตานุทูตที่ประจำการในอังกฤษจากประเทศ บาห์เรน ภูฏาน กัมพูชา ญี่ปุ่น จอร์แดน คูเวต ราชรัฐลิกเตนสไตน์ ลักเซมเบิร์ก โมนาโก โมร็อกโก นอร์เวย์ โอมาน กาตาร์ ซาอุดีอาระเบีย สวีเดน ไทย และสหรัฐอาหรับเอมิเรตส์\n\nที่มาของภาพ, FCDO\n\nหนังสือเชิญนี้เชิญแขก 2 กลุ่ม คือ 1.ประมุขของประเทศและคู่สมรส และ 2. เอกอัครราชทูตและคู่สมรส\n\nผู้รับเชิญกลุ่มแรก จะได้รับสิทธิเข้าร่วม 4 พิธี คือ\n\nการถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์\n\nพระราชพิธีเลี้ยงรับรองของกษัตริย์ชาร์ลส์ที่ 3\n\nรัฐพิธีพระบรมศพ ที่มหาวิหารเวสต์มินสเตอร์\n\nงานเลี้ยงรับรองจัดโดยรัฐมนตรีว่าการกระทรวงการต่างประเทศ\n\nส่วนแขกกลุ่มที่ 2 ได้รับเชิญให้เข้าร่วมได้เฉพาะการถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เท่านั้น\n\nเอกสารนี้ ยังระบุด้วยว่า หากประมุของรัฐไม่สามารถมาร่วมงานได้ ก็อาจตั้งใครก็ได้เป็นผู้แทนมาร่วมแทน เช่น หัวหน้ารัฐบาล รัฐมนตรี หรือ เอกอัครราชทูต หรือเจ้าหน้าที่อาวุโสอื่น ๆ สามารถเข้าร่วมได้ทั้ง 4 งาน ตามสิทธิของแขกกลุ่มที่ 1 แต่หากประเทศนั้นมีประมุขของประเทศมาร่วมพิธี เอกอัครราชทูตก็เข้าร่วมได้เพียงการถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เท่านั้น\n\nบีบีซีไทย ติดต่อไปที่สถานทูตอังกฤษ ประจำประเทศไทย เพื่อขอคำชี้แจงในเรื่องนี้ แต่ไม่ได้รับคำตอบอย่างเป็นทางการ\n\nกษัตริย์จากทั่วโลก\n\nกษัตริย์ทุกพระองค์ทรงได้รับการทูลเชิญเข้าร่วมพระราชพิธีพระบรมศพสมเด็จพระราชินีนาถเอลิซาเบธที่ 2 และส่วนใหญ่ต่างเสด็จมายังกรุงลอนดอนโดยเครื่องบินเพื่อทรงเข้าร่วมพระราชพิธีนี้\n\nสมเด็จพระราชินีนาถมาร์เกรเธอที่ 2 แห่งเดนมาร์ก ซึ่งปัจจุบันเป็นกษัตริย์หญิงเพียงพระองค์เดียวในโลกทรงประทับนั่งตรงข้ามกับกษัตริย์ชาร์ลส์ที่ 3\n\nนอกจากนี้ยังมีกษัตริย์และสมเด็จพระราชินีจากเนเธอร์แลนด์, สวีเดน, สเปน, นอร์เวย์ และเบลเยียม เสด็จเข้าร่วมพระราชพิธีนี้ด้วย เช่นเดียวกับแกรนด์ดยุคและดัชเชสแห่งลักเซมเบิร์ก และเจ้าชายอัลแบร์ที่ 2 แห่งโมนาโก\n\nส่วนกษัตริย์จากประเทศในแถบเอเชียที่เสด็จร่วมพระราชพิธีนี้ได้แก่ สมเด็จพระจักรพรรดินารุฮิโตะแห่งญี่ปุ่นและพระชายา ซึ่งเป็นการเสด็จพระราชดำเนินเยือนต่างประเทศครั้งแรก หลังจากทรงขึ้นครองราชย์เมื่อ 3 ปีก่อน, สุลต่านอับดุลเลาะห์ สุลต่าน อาห์หมัด ชาห์ แห่งมาเลเซียและพระชายา, สมเด็จพระราชาธิบดีอับดุลเลาะห์ ที่ 2 และสมเด็จพระราชินีราเนีย แห่งจอร์แดน, สมเด็จพระราชาธิบดีฮัสซานัล โบลเกียห์ แห่งบรูไนดารุสสลาม และสมเด็จพระราชาธิบดีจิกมี เคเซอร์ นัมเกล วังชุก แห่งภูฏาน และพระชายา\n\nที่มาของภาพ, PA Media\n\nปัจจุบันประเทศที่มีกษัตริย์เป็นประมุขมีอยู่กว่า 40 ประเทศ ในจำนวนนี้ 16 ประเทศมีกษัตริย์อังกฤษทรงเป็นพระประมุข\n\nทูตไทยในลอนดอนเข้าร่วม\n\nจากภาพที่ปรากฏทางการถ่ายทอดสดของสถานีโทรทัศน์บีบีซี พบว่า นายพิษณุ สุวรรณะชฎ เอกอัครราชทูตไทย ประจำกรุงลอนดอน และ นางทิพยสุดา สุวรรณะชฎ ภริยาเข้าถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เมื่อช่วงบ่ายของ 18 ก.ย. ตามเวลาอังกฤษ ส่วนในช่วงสายของ 19 ก.ย. ในงานรัฐพิธีพระบรมศพ ที่มหาวิหารเวสต์มินสเตอร์ นายพิษณุ และภริยา ก็ได้เข้าร่วมงาน ตามสิทธิของแขกกลุ่มที่ 1\n\nก่อนรัฐพิธีพระบรมศพ บีบีซีไทย สอบถามไปที่ฝ่ายสื่อมวลขน ของสถานทูตไทยในกรุงลอนดอน เพื่อขอทราบว่า ใครจะเป็นตัวแทนประเทศไทยมาร่วมงาน แต่ไม่ได้รับคำตอบ และได้รับแจ้งว่าให้ติดต่อไปที่กรุงเทพฯ แทน\n\n22 ก.ย. บีบีซีไทย พยายามติดต่อไปที่ นายธานี แสงรัตน์ อธิบดีกรมสารนิเทศและโฆษกกระทรวงการต่างประเทศ แต่ไม่สามารถติดต่อได้\n\nคำบรรยายภาพ, นายพิษณุ สุวรรณะชฎ เอกอัครราชทูตไทย ประจำกรุงลอนดอน และ นางทิพยสุดา สุวรรณะชฎ ภริยาเข้าถวายความเคารพพระบรมศพที่ประดิษฐานอยู่ที่เวสต์มินสเตอร์ ฮอลล์ เมื่อช่วงบ่ายของ 18 ก.ย. ตามเวลาอังกฤษ\n\nที่มาของภาพ, Saiphin Moore คำบรรยายภาพ, นายพิษณุ สุวรรณะชฎ เอกอัครราชทูตไทย ประจำกรุงลอนดอน และ นางทิพยสุดา สุวรรณะชฎ เข้าร่วมในงานรัฐพิธีพระบรมศพ ที่มหาวิหารเวสต์มินสเตอร์ ส่วนในช่วงสายของ 19 ก.ย. ตามเวลาอังกฤษ\n\nสัมพันธ์ราชวงศ์ไทย อังกฤษ โดยสังเขป\n\nราชวงศ์ไทย และอังกฤษ มีความสัมพันธ์กันมานานกว่าร้อยปี มีการเสด็จพระราชดำเนินไปมาหาสู่กันอย่างต่อเนื่อง\n\nพ.ศ. 2440 พระบาทสมเด็จพระจุลจอมเกล้าเจ้าอยู่หัวเสด็จประพาสยุโรปอย่างเป็นทางการเป็นครั้งแรก โดยเรือพระที่นั่งมหาจักรี เสด็จจากท่าราชวรดิษฐ์เมื่อวันที่ 7 เม.ย. ร.ศ. 116 หรือ พ.ศ. 2440 รวมระยะเวลาเสด็จประพาสทั้งสิ้น 253 วัน การเสด็จประพาสครั้งนี้นับเป็นครั้งแรกที่พระองค์ได้เสด็จไปเจริญพระราชไมตรีกับนานาประเทศกว่า 10 ประเทศ โดยมีวัตถุประสงค์ให้ประเทศเหล่านั้นได้รู้ว่าสยามเป็นประเทศกำลังพัฒนา เพื่อส่งเสริมความเป็นเอกราชของสยามท่ามกลางยุคล่าอาณานิคม\n\nหนึ่งในประเทศปลายทางคืออังกฤษ โดยพระองค์เสด็จมาถึงกรุงลอนดอนเมื่อ 30 ก.ค. 2440 เพื่อทรงร่วมเฉลิมฉลองพระราชพิธีพัชราภิเษก (ครองราชย์ครบ 60 ปี) ของสมเด็จพระราชินีนาถวิกตอเรียของอังกฤษ และทรงประทับอยู่ที่พระราชวังบักกิงแฮมเป็นเวลา 1 สัปดาห์ก่อนเสด็จพระราชดำเนินต่อไปยังเมืองอื่น ๆ และเสด็จเยี่ยมพระราชโอรสหลายพระองค์ที่ทรงศึกษาอยู่ที่อังกฤษในขณะนั้นด้วย ข้อมูลจากคลังเอกสารระบุว่า พระองค์ตรัสภาษาอังกฤษได้อย่างคล่องแคล่ว จึงไม่มีความจำเป็นต้องใช้ล่ามแต่อย่างใด\n\nอ่าน ทับโลว์คอร์ท คฤหาสน์ใกล้ลอนดอนที่รัชกาลที่ 5 พร้อมด้วยพระราชโอรส 11 พระองค์เสด็จไปประทับ\n\nโปรดเปิดการใช้งาน JavaScript หรือบราวเซอร์ต่างออกไป เพื่ดูเนื้อหานี้ คำบรรยายวิดีโอ, \"ทับโลว์คอร์ท\" กับ 120 ปี ของการประพาสยุโรป ของ ร.5\n\nพ.ศ. 2503 พระบาทสมเด็จพระปรมินทรมหาภูมิพลอดุลยเดช และ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เสด็จพระราชดำเนินเยือนสหราชอาณาจักรอย่างเป็นทางการเมื่อวันที่ 19-23 ก.ค. 2503 โดยเสด็จฯ ทางเครื่องบินมาลงที่สนามบินแกตวิก และเสด็จฯ โดยรถไฟพระที่นั่งต่อไปยังสถานีรถไฟวิกตอเรีย ซึ่งสมเด็จพระราชินีนาถเอลิซาเบธที่ 2 และดยุคแห่งเอดินบะระ พร้อมด้วยคณะบุคคลสำคัญทั้งชาวอังกฤษและชาวไทยมารอถวายการต้อนรับ\n\nพ.ศ. 2509 พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงพระกรุณาโปรดเกล้าฯ ให้ พระบาทสมเด็จพระวชิรเกล้าเจ้าอยู่หัว ไปทรงเข้ารับการศึกษาต่อระดับประถมศึกษา ณ ประเทศอังกฤษ ที่โรงเรียนคิงส์มีด เมืองซีฟอร์ด แคว้นซัสเซ็กส์ และในเดือนกันยายนปีเดียวกัน ได้เสด็จพระราชดำเนินไปทรงศึกษาระดับมัธยมศึกษาที่โรงเรียนมิลล์ฟิลด์ เมืองสตรีท แคว้นซัมเมอร์เซต จนถึง ก.ค. 2513\n\nพ.ศ. 2515 สมเด็จพระราชินีนาถเอลิซาเบธที่ 2 เสด็จพระราชดำเนินเยือนประเทศไทยครั้งแรกในปี 2515 ขณะมีพระชนมพรรษา 46 พรรษา และครองสิริราชสมบัติได้ 20 ปี ในฐานะพระราชอาคันตุกะในพระบาทสมเด็จพระเจ้าอยู่หัว รัชกาลที่ 9 และเสด็จฯ ครั้งที่ 2 ในอีก 24 ปีต่อมา เป็นเวลา 5 วัน ตั้งแต่ 28 ต.ค. 2539 เพื่อกระชับความสัมพันธ์ระหว่าง 2 ประเทศ โดยมีพระบาทสมเด็จพระเจ้าอยู่หัว รัชกาลที่ 9 ทรงถวายการต้อนรับ",
    "เกษตรกรเตือนยุโรประวังขาดแคลนผัก เหตุวิกฤติพลังงานหนักข้อขึ้น": "สำนักข่าวรอยเตอร์ส รายงานจากเมืองบูแวงส์ ประเทศฝรั่งเศส เมื่อวันที่ 23 ก.ย. ว่า การเพิ่มขึ้นของราคาพลังงานและก๊าซจะส่งผลกระทบต่อพืชผลหลายชนิดที่ปลูกตลอดฤดูหนาวในเรือนกระจกซึ่งมีระบบทำความร้อน เช่น มะเขือเทศ, พริก และแตงกวา รวมถึงพืชที่จำเป็นต้องเก็บไว้ในห้องเย็น อาทิ แอปเปิล, หัวหอม และอองดีฟ\n\nเกษตรกรยุโรปหลายคนกล่าวเตือนถึงการขาดแคลน เนื่องจากผลกระทบที่คาดการณ์ไว้ต่อการผลิตและราคาที่พุ่งสูงขึ้น จะทำให้ซูเปอร์มาร์เกตหลายแห่งอาจเปลี่ยนไปจัดหาสินค้าจากประเทศที่มีอากาศอบอุ่นมากขึ้น เช่น โมร็อกโก, ตุรกี, ตูนิเซีย และอียิปต์\n\nAs energy prices soar across Europe, vegetable farming has become so expensive that farmers are considering halting output https://t.co/nGt70Fyc3W pic.twitter.com/ZQF6bmzfO4 — Reuters (@Reuters) September 22, 2022\n\nนอกเหนือจากการต่อสู้กับราคาพลังงานที่สูงขึ้น กลุ่มเกษตรกรในยุโรปยังต้องรับมือกับ ราคาก๊าซ, ราคาปุ๋ย, การบรรจุภัณฑ์ และการขนส่งที่ล้วนมีราคาเพิ่มขึ้น และสร้างความเสียหายต่อผลกำไรด้วยเช่นกัน\n\nแม้กระทั่งในประเทศที่มีแสงแดดที่เหมาะสำหรับการเพาะปลูกอย่างสเปน เกษตรกรผักและผลไม้กลับกำลังประสบความลำบากจากราคาปุ๋ยที่เพิ่มขึ้น 25%\n\nโรงงานคัดแยกผลผลิตอองดีฟ ในเมืองบูแวงส์ ทางตอนเหนือของฝรั่งเศส\n\nด้านนายแจ็ค วอร์ด หัวหน้าผู้บริหารของสมาคมผู้ปลูกแห่งสหราชอาณาจักร (บีจีเอ) กล่าวว่า การผลิตผลไม้และผักจะเปลี่ยนไปยังถิ่นที่อุ่นกว่าอย่างเลี่ยงไม่ได้\n\n“เราจะย้ายการผลิตไปทางตอนใต้ให้ไกลมากยิ่งขึ้น ผ่านสเปน เข้าไปยังโมร็อกโก และบางส่วนของแอฟริกา” วอร์ด กล่าว.\n\nเครดิตภาพ : REUTERS",
    "พาณิชย์ เร่งจัดตั้ง JTC เจาะตลาดศักยภาพกำลังซื้อสูง แอฟริกา-ตะวันออกกลาง : อินโฟเควสท์": "นางอรมน ทรัพย์ทวีธรรม อธิบดีกรมเจรจาการค้าระหว่างประเทศ กระทรวงพาณิชย์ เปิดเผยภายหลังได้ร่วมคณะนายจุรินทร์ ลักษณวิศิษฏ์ รองนายกรัฐมนตรีและรมว.พาณิชย์ เยือนมองโกเลีย เพื่อลงนามบันทึกข้อตกลงความร่วมมือ (MOU) จัดตั้งคณะกรรมการร่วมทางการค้า (Joint Trade Committee: JTC) และประชุมคณะกรรมการร่วมการค้า JTC ไทย-มองโกเลีย JTC ครั้งแรก เมื่อต้นเดือนก.ย.65 ว่า กรมฯ มีแผนเดินหน้าจัดตั้ง JTC กับตลาดใหม่ โดยเฉพาะประเทศในทวีปแอฟริกา และตะวันออกกลาง ที่ไทยเห็นศักยภาพในการขยายการค้าการลงทุน\n\nอย่างไรก็ดี ที่ผ่านมายังไม่มีเวทีหารือระดับรัฐบาลอย่างเป็นทางการ ที่จะกำหนดเป้าหมายทางการค้า และจัดทำแผนความร่วมมือทางเศรษฐกิจระหว่างกัน ดังนั้น กรมฯ จึงจะต้องเร่งเดินหน้าหารือกับประเทศกลุ่มเป้าหมาย อาทิ ซาอุดีอาระเบีย สหรัฐอาหรับเอมิเรตส์ (UAE) และอียิปต์ เพื่อจัดตั้ง JTC ให้แล้วเสร็จภายในปี 2565-2566\n\nนางอรมน กล่าวว่า ประเทศตลาดใหม่ในแอฟริกา และตะวันออกกลาง ถือเป็นตลาดที่น่าสนใจและมีศักยภาพสามารถเติบโตได้ดี เนื่องจากมีประชากรจำนวนมากและมีกำลังซื้อสูง ซึ่งนอกจากจะเป็นตลาดรองรับการส่งออกสินค้าของไทย โดยเฉพาะสินค้าเกษตรและอาหาร ยังเป็นแหล่งนำเข้าวัตถุดิบการผลิตและพลังงานที่สำคัญของไทยอีกด้วย อีกทั้งยังมีทำเลที่ตั้งทางยุทธศาสตร์ที่สำคัญ สามารถพัฒนาไปเป็นจุดกระจายสินค้าได้ ซึ่งเป็นปัจจัยสนับสนุนที่จะเอื้อต่อการเชื่อมโยงห่วงโซ่การผลิต และการส่งออกของไทยกับภูมิภาคเอเชีย ยุโรป และแอฟริกาในอนาคต\n\nปัจจุบัน ไทยมี JTC กับประเทศสมาชิกอาเซียน และเวทีหารือสองฝ่ายระหว่างระดับรัฐมนตรี และเจ้าหน้าที่ระดับสูงของไทยกับคู่ค้าสำคัญ รวม 32 เวที เช่น จีน ญี่ปุ่น อินเดีย สหรัฐฯ สหภาพยุโรป และสหราชอาณาจักร เป็นต้น\n\nทั้งนี้ ในปีงบประมาณ 2566 ไทยมีแผนจะเป็นเจ้าภาพการประชุม JTC กับ 10 ประเทศคู่ค้า เช่น แอฟริกาใต้ มัลดีฟส์ อินเดีย อิสราเอล สิงคโปร์ กัมพูชา และอินโดนีเซีย เป็นต้น รวมทั้งเข้าร่วมการประชุม JTC ที่ประเทศคู่ค้าจะเป็นเจ้าภาพ เช่น บังกลาเทศ โมร็อกโก ภูฏาน และมาเลเซีย เป็นต้น\n\nนางอรมน กล่าวเพิ่มเติมว่า โดยสรุปเวที JTC ที่มีอยู่แล้วในภูมิภาคแอฟริกา มี 5 ประเทศ คือ โมร็อกโก ตูนิเซีย แอฟริกาใต้ โมซัมบิก และเคนยา ส่วนที่กำลังจัดตั้ง คือ อียิปต์ อย่างไรก็ดี โมร็อกโก และเคนยา ยังไม่เคยมีการจัดประชุมในระดับรัฐมนตรี กรมฯ จึงอยู่ระหว่างหารือกับประเทศเหล่านั้น เพื่อจัดการประชุม JTC และทำแผนความร่วมมือเพื่อส่งเสริมและแก้ปัญหาทางการค้าและการลงทุน ส่วนเวที JTC ที่มีในภูมิภาคตะวันออกกลาง มีกับ 4 ประเทศ คือ อิรัก อิหร่าน บาห์เรน และอิสราเอล และที่กำลังจัดตั้งเพิ่ม คือ ซาอุดีอาระเบีย และ UAE\n\nทั้งนี้ ในปี 2564 การค้าระหว่างไทยกับประเทศในภูมิภาคแอฟริกาและตะวันออกกลาง มีมูลค่า 43.94 พันล้านเหรียญสหรัฐ (1.40 ล้านล้านบาท) โดยเป็นการส่งออกจากไทย มูลค่า 15.87 พันล้านเหรียญสหรัฐ (0.5 ล้านล้านบาท) และไทยนำเข้า มูลค่า 28.07 พันล้านเหรียญสหรัฐ (0.9 ล้านล้านบาท) เพิ่มขึ้น 46.32% จากปีก่อนหน้า คิดเป็น 8.15% ของการค้ารวมของไทย\n\nสำหรับสินค้าส่งออกสำคัญ อาทิ รถยนต์ อุปกรณ์ และส่วนประกอบ ไม้และผลิตภัณฑ์ไม้ ข้าว เครื่องปรับอากาศและส่วนประกอบ และอาหารทะเลกระป๋องและแปรรูป สินค้านำเข้าสำคัญ อาทิ น้ำมันดิบ น้ำมันสำเร็จรูป ก๊าซธรรมชาติ สินแร่โลหะอื่นๆ เครื่องเพชรพลอย อัญมณี เงินแท่งและทองคำ และเคมีภัณฑ์ สำหรับในช่วงเดือน ม.ค.-ก.ค. 65 การค้ารวมมีมูลค่า 37.04 พันล้านเหรียญสหรัฐ (1.25 ล้านล้านบาท) เพิ่มขึ้น 58.28%\n\nโดย สำนักข่าวอินโฟเควสท์ (12 ก.ย. 65)\n\nTags: JTC",
    "ไฮไลท์ฟุตซอล โต๊ะเล็กช้างศึก ชนะ โมซัมบิก 3-1 พร้อมสรุปตารางคะแนน": "ชม ไฮไลท์ฟุตซอล หลังเกมที่ “โต๊ะเล็กช้างศึก” ทีมชาติไทย เอาชนะ โมซัมบิก 3-1 ลิ่วตัดเชือกเจอคู่ปรับ อิหร่าน ขณะที่ โมร็อกโก ชน ฟินแลนด์ รอบรองฯ 15 ก.ย.นี้\n\nศึกการแข่งขันฟุตซอล คอนติเนนทัล ฟุตซอล แชมเปี้ยนชิพ ไทยแลนด์ 2022 ที่อินดอร์ สเตเดี้ยม หัวหมาก เมื่อวันที่ 13 กันยายน 2565 ทีมชาติไทย อันดับ 20 ของโลก ลงสนามนัดสุดท้าย กลุ่มเอ พบกับ ทีมชาติโมซัมบิก อันดับ 66 ของโลก\n\nผลการแข่งขันปรากฏว่า ทีมชาติไทย เล่นด้วยความแน่นอนกว่า เอาชนะ โมซัมบิก ไป 3-1 ส่งผลให้ ไทย มี 4 คะแนน เท่ากับ โมร็อกโก แต่ประตูได้เสียเป็นรอง ทำให้เข้ารอบเป็นอันดับ 2 ของกลุ่มเอ ต้องไปตัดเชือกกับ อิหร่าน แชมป์กลุ่มบี ถือเป็นการล้างตานัดชิงฯเมื่อปีที่แล้ว ซึ่ง ทีมชาติไทย แพ้ไป 1-5 ได้แค่รองแชมป์\n\nคลิกอ่าน : ผลฟุตซอลไทย โต๊ะเล็กช้างศึก อัด โมซัมบิก 3-1 ลิ่วเจอเบอร์ 1 เอเชีย\n\nสรุปตารางคะแนน คอนติเนนทัล ฟุตซอล แชมเปี้ยนชิพ ไทยแลนด์ 2022\n\nคลิกชม ไฮไลท์ฟุตซอล ไทย 3-1 โมซัมบิก\n\nข้อมูลประกอบจากเพจ : ฟุตบอลทีมชาติไทย / Futsal Thailand\n\nอัปเดตข่าวฟุตซอลไทย : คลิก",
    "ไทยหนุนเปิดเจรจา ‘เอฟทีเอเอเปค’ ขอมติเวทีประชุมผู้นำ 21 เขตเศรษฐกิจ พ.ย.นี้": "นางอรมน ทรัพย์ทวีธรรม อธิบดีกรมเจรจาการค้าระหว่างประเทศ เปิดเผยว่า ในการประชุมรัฐมนตรีการค้าเอเปค (ความร่วมมือทางเศรษฐกิจในภูมิภาคเอเชีย-แปซิฟิก) 21 เขตเศรษฐกิจ ในวันที่ 17 พฤศจิกายน 2565 ซึ่งเป็นการเจรจาด้านต่างๆ ภายใต้ธีม “Open. Connect. Balance หรือเปิดกว้างสร้างสัมพันธ์ เชื่อมโยงกัน สู่สมดุล” รวมถึงจะหารือการเปิดเจรจาการค้าเสรี (เอฟทีเอ) เอเปค ซึ่งเป็นประเด็นหลักที่จะนำเสนอที่ประชุมผู้นำเอเปคในวันที่ 18-19 พฤศจิกายน 2565\n\nนางอรมนกล่าวต่อว่า ในปี 2566 กรมยังเดินหน้าในกรอบการเจรจาเอฟทีเอและกรอบความร่วมมือทางการค้า (JTC) ทั้งนี้ วันที่ 30 สิงหาคม และ 1 กันยายนที่ผ่านมา ได้ประชุมคณะกรรมการเจรจาความตกลงการค้าเสรีอาเซียน-แคนาดา (ACAFTA) ครั้งที่ 1 ผ่านระบบการประชุมทางไกล หารือภาพรวมการเจรจา โครงสร้างการเจรจา และวางแผนการเจรจาในอนาคต คาดว่าจะจัดประชุม 4 ครั้งต่อปี และตั้งเป้าสรุปผลการเจรจาภายใน 2 ปี ซึ่งอาเซียนและแคนาดาได้ตั้งคณะทำงานเจรจากลุ่มย่อย 17 กลุ่ม เพื่อหารือลงในรายละเอียด อาทิ การค้าสินค้า กฎว่าด้วยถิ่นกำเนิดสินค้า การลงทุน ทรัพย์สินทางปัญญา การเยียวยาทางการค้า วิสาหกิจขนาดกลาง ขนาดย่อม และรายย่อย เป็นต้น โดย 11 กลุ่มมีความคืบหน้าแล้ว เหลืออีก 6 กลุ่มอยู่ระหว่างหารือเดือนกันยายนนี้ โดยจะรายงานผลความคืบหน้าในการเจรจารอบต่อไปเดือนพฤศจิกายนนี้ โดยครึ่งปีแรก 2565 การค้าระหว่างอาเซียนกับแคนาดา มีมูลค่า 1.46 หมื่นล้านเหรียญสหรัฐ\n\nนางอรมนกล่าวต่อว่า ล่าสุด จัดตั้งคณะกรรมการร่วมการค้า JTC ไทย-มองโกเลียครั้งแรก ต้นเดือนกันยายนที่ผ่านมา อีกทั้งจะเร่งเดินหน้าหารือกับประเทศกลุ่มเป้าหมาย อาทิ ซาอุดีอาระเบีย สหรัฐอาหรับเอมิเรตส์ (UAE) และอียิปต์ จัดตั้ง JTC ให้แล้วเสร็จภายในปี 2565-2566 ซึ่งปัจจุบันไทยมี JTC กับประเทศสมาชิกอาเซียน และเวทีหารือสองฝ่ายระหว่างระดับรัฐมนตรี และเจ้าหน้าที่ระดับสูงของไทยกับคู่ค้า รวม 32 เวที เช่น จีน ญี่ปุ่น อินเดีย สหรัฐ สหภาพยุโรป และสหราชอาณาจักร เป็นต้น โดยปีงบประมาณ 2566 ไทยมีแผนจะเป็นเจ้าภาพการประชุม JTC กับ 10 ประเทศคู่ค้า เช่น แอฟริกาใต้ มัลดีฟส์ อินเดีย อิสราเอล สิงคโปร์ กัมพูชา และอินโดนีเซีย เป็นต้น รวมทั้งเข้าร่วมการประชุม JTC ที่ประเทศคู่ค้าจะเป็นเจ้าภาพ เช่น บังกลาเทศ โมร็อกโก ภูฏาน และมาเลเซีย เป็นต้น\n\nนางอรมนกล่าวต่อว่า โดยสรุปเวที JTC ที่มีอยู่แล้วในภูมิภาคแอฟริกา มีประมาณ 5 ประเทศ คือ โมร็อกโก ตูนิเซีย แอฟริกาใต้ โมซัมบิก และเคนยา ส่วนที่กำลังจัดตั้ง คือ อียิปต์ อย่างไรก็ดี โมร็อกโกและเคนยา ยังไม่เคยมีการจัดประชุมในระดับรัฐมนตรี กรมจึงอยู่ระหว่างหารือกับประเทศเหล่านั้น เพื่อจัดการประชุม JTC และทำแผนความร่วมมือเพื่อส่งเสริมและแก้ปัญหาทางการค้าและการลงทุน ส่วนเวที JTC ที่มีในภูมิภาคตะวันออกกลาง มีกับ 4 ประเทศ คือ อิรัก อิหร่าน บาห์เรน และอิสราเอล และที่กำลังจัดตั้งเพิ่ม คือ ซาอุดีอาระเบีย และ UAE\n\nทั้งนี้ ปี 2564 การค้าระหว่างไทยกับประเทศในภูมิภาคแอฟริกาและตะวันออกกลาง มีมูลค่า 43.94 พันล้านเหรียญสหรัฐ (1.40 ล้านล้านบาท) โดยเป็นการส่งออกจากไทย มูลค่า 15.87 พันล้านเหรียญสหรัฐ (0.5 ล้านล้านบาท) และไทยนำเข้า มูลค่า 28.07 พันล้านเหรียญสหรัฐ (0.9 ล้านล้านบาท) เพิ่มขึ้น 46.32% จากปีก่อนหน้า คิดเป็น 8.15% ของการค้ารวมของไทย สินค้าส่งออกสำคัญ อาทิ รถยนต์ อุปกรณ์ และส่วนประกอบ ไม้และผลิตภัณฑ์ไม้ ข้าว เครื่องปรับอากาศและส่วนประกอบ และอาหารทะเลกระป๋องและแปรรูป สินค้านำเข้าสำคัญ อาทิ น้ำมันดิบ น้ำมันสำเร็จรูป ก๊าซธรรมชาติ สินแร่โลหะอื่นๆ เครื่องเพชรพลอย อัญมณี เงินแท่งและทองคำ และเคมีภัณฑ์ สำหรับในช่วงเดือน ม.ค.-ก.ค.65 การค้ารวมมีมูลค่า 37.04 พันล้านเหรียญสหรัฐ (1.25 ล้านล้านบาท) เพิ่มขึ้น 58.28%",
    "องค์กรนักวิชาการมุสลิมในกาตาร์ แต่งตั้งประธานคนใหม่": "",
    "‘อังกฤษ’ แพ้ ‘อิตาลี’ 0-1 ร่วงเล่นลีกบี ปีหน้า ‘เยอรมนี’ พังบ้านให้ ‘ฮังการี’": "‘อังกฤษ’ แพ้ ‘อิตาลี’ 0-1 ร่วงเล่นลีกบี ปีหน้า ‘เยอรมนี’ พังบ้านให้ ‘ฮังการี’\n\nอังกฤษบุกพ่ายอิตาลี 0-1 ในการแข่งขันฟุตบอลยูฟ่า เนชั่นส์ลีก ลีกเอ กลุ่ม 3 ที่สนามซานซิโร่ เมื่อวันที่ 23 กันยายน\n\nเกมนี้มีประตูเกิดขึ้นเพียงประตูเดียวจากจานโคโม ราสปาโดรี่ ในนาทีที่ 68 ส่งผลให้ทีมสิงโตคำรามลงแข่งไป 5 นัด แพ้ 3 เสมอ 2 มี 2 คะแนน การันตีตกชั้นไปเล่นลีกบี ในฤดูกาลหน้าแน่นอนแล้ว\n\nขณะที่อีกคู่ ฮังการีบุกเฉือนชนะเยอรมนี 1-0 ที่เรด บูลล์ อารีน่า ได้ประตูชัยจากอดัม ซาไล นาทีที่ 17\n\nสรุปตารางกลุ่มนี้หลังจบ 5 นัด 1.ฮังการี 10 คะแนน 2.อิตาลี 8 คะแนน 3.เยอรมนี 6 คะแนน 4.อังกฤษ 2 คะแนน\n\nผลคู่อื่นๆ\n\nลีกบี\n\nบอสเนียและเฮอร์เซโกวีนา ชนะ มอนเตเนโกร 1-0\n\nฟินแลนด์ เสมอ โรมาเนีย 1-1\n\nลีกซี\n\nบัลแกเรีย ชนะ ยิบรอลตาร์ 5-1\n\nจอร์เจีย ชนะ นอร์ธ มาซิโดเนีย 2-0\n\nลีกดี\n\nเอสโตเนีย ชนะ มอลตา 2-1\n\nผลอุ่นเครื่อง\n\nบราซิล ชนะ กานา 3-0\n\nมาลี ชนะ แซมเบีย 1-0\n\nแอลจีเรีย ชนะ กินี 1-0\n\nโมร็อกโก ชนะ ชิลี 2-0\n\nเกาหลีใต้ เสมอ คอสตาริกา 2-2\n\nญี่ปุ่น ชนะ สหรัฐอเมริกา 2-0\n\nอิรัก เสมอ โอมาน 1-1\n\nบาห์เรน แพ้ เคปเวิร์ด 1-2\n\nอิหร่าน ชนะ อุรุกวัย 1-0\n\nปารากวัย ชนะ ยูเออี 1-0",
    "เต็ง 1 หายวุ่น กุนซือโต๊ะเล็กอิหร่านคัมแบ็กคุมทีม หลังถูกปรับทัศนคติ เตรียมมาไทย": "กุนซือ ฟุตซอล ทีมชาติอิหร่าน กลับมาคุมทีมเป็นที่เรียบร้อย หลังลาออกได้ 2 วัน เพราะเจอ ประธาน ส.บอลเรียกปรับทัศนคติ ก่อนบินมาไทย\n\nวันที่ 2 กันยายน 2565 ความเคลื่อนไหวฟุตซอล CONTINENTAL FUTSAL CHAMPIONSHIP THAILAND 2022 ที่จะมี 6 ทีมเข้าร่วมแข่งขัน หนึ่งในนั้นได้แก่ อิหร่าน ซึ่งเป็นเต็งหนึ่งที่จะคว้าแชมป์ ส่วนอีก 5 ทีมได้แก่ ไทย, เวียดนาม, โมซัมบิก, โมร็อกโก และฟินแลนด์\n\nล่าสุดปัญหาดังกล่าวจบลงแล้ว เพราะ วาฮิด ซามซาอี ได้กลับมาคุมทีมเป็นที่เรียบร้อย หลังถูก เมห์ดี ทัช เรียกเข้าไปพูดคุยปรับทัศนคติในเรื่องที่อาจไม่เข้าใจกันก่อนหน้านี้\n\nสำหรับศึก ฟุตซอล CONTINENTAL FUTSAL CHAMPIONSHIP THAILAND 2022 จะเริ่มแข่งขันวันที่ 11-16 กันยายนนี้ ที่อินดอร์สเตเดียม หัวหมาก ทีมชาติไทย อยู่กลุ่มเดียวกับ โมร็อกโก และโมซัมบิก",
    "“สุทิน บัวตูม” หวัง ฟุตซอลไทย สร้างผลงาน ศึก CONTINENTAL FUTSAL 2022 ก่อนลุยชิงแชมป์เอเชีย สยามรัฐ": "หลังจาก สมาคมกีฬาฟุตบอลฯ ประกาศ 20 รายชื่อนักฟุตซอลทีมชาติไทย เพื่อเตรียมลงแข่งขันฟุตซอล CONTINENTAL FUTSAL CHAMPIONSHIP THAILAND 2022 และชิงแชมป์เอเชีย 2022 ล่าสุด \"บิ๊กสุ\" สุทิน บัวตูม ผู้จัดการทีมฟุตซอลทีมชาติไทย เปิดเผยว่า การตัดสินใจคัดเลือกตัวนักกีฬาอยู่ที่ โค้ชคาร์ลอส เซซาร์ เพราะฝ่ายบริหารให้เกียรติโค้ชและทีมงานทุกคน ในฐานะผู้จัดการทีมขอขอบคุณประธานสโมสรทุกสโมสรที่ปล่อยตัวนักเตะมา ซึ่งเป็นการให้โอกาสนักกีฬามาแข่งขัน แสดงให้เห็นถึงความมุ่งมั่น ที่จะพาฟุตซอลทีมชาติไทยไปถึงระดับฟุตซอลโลกให้ได้ ทั้งนี้ความสำเร็จจะเกิดขึ้นได้ ทุกฝ่ายต้องร่วมมือกัน และเล่นด้วยจิตวิญญาณ\n\n\"ในฐานะที่เป็นผู้จัดการทีมก็จะคอยสนับสนุนทีมชาติทุกด้าน ให้โค้ช และ นักเตะมีความสุข โฟกัสกับเรื่องในสนามให้ได้มากที่สุด แม้แต่ในรายการ CONTINENTAL FUTSAL CHAMPIONSHIP THAILAND 2022 ก็จะมีเงินอัดฉีด เช่นกันกับ ศึกชิงแชมป์เอเชีย อาจจะไม่ได้มากมายอะไรแต่ถือเป็นขวัญกำลังใจให้กับนักกีฬา\"\n\nสำหรับรายการ CONTINENTAL เราต้องเจอทีมที่มีคุณภาพในด่านแรก ทั้ง โมร็อกโก และ โมซัมบิก ร่วมถึงชาติอื่นๆ ที่มาแข่งอย่าง อิหร่าน, ฟินแลนด์ ทุกทีมล้วนเเต่เป็นทีมทีเเข็งเเกร่งมีศักยภาพสูงทั้งสิ้น รายการนี้เราหวังจะทำผลงานให้ได้ดีที่สุดก่อนไปแข่ง ชิงแชมป์เอเชีย 2022 ที่ประเทศคูเวต\n\nอย่างไรก็ตามต้องขอขอบคุณ พล.ต.อ.ดร.สมยศ พุ่มพันธุ์ม่วง นายกสมาคมกีฬาฟุตบอลแห่งประเทศไทยฯ, คุณอดิศักดิ์ เบ็ญจศิริวรรณ, โค้ช คาร์ลอส เซซาร์ รวมถึง ผู้สนับสนุนเงินอัดฉีดและสวัสดิการต่างๆ และที่สำคัญ แรงใจแรงเชียรจากคนไทย 70 ล้านคน ขอกราบขอบพระคุณจากใจจริง\n\nศึก CONTINENTAL FUTSAL CHAMPIONSHIP THAILAND 2022 ที่อินดอร์สเตเดียม หัวหมาก ระหว่างวันที่ 11-16 กันยายน 2565 ทีมชาติไทย อยู่กลุ่มเดียวกับ โมร็อกโก และโมซัมบิก ส่วนการแข่งขัน ฟุตซอลชิงแชมป์เอเชีย 2022 จะจัดขึ้นที่ ประเทศคูเวต ระหว่างวันที่ 27 กันยายน - 8 ตุลาคม 2565 ไทย อยู่ในกลุ่มเอ ร่วมกับ คูเวต, อิรัก และโอมาน",
    "ม.เกริก เปิด วิทยาลัยนานาชาติอิสลามกรุงเทพ": "มหาวิทยาลัยเกริก เปิดตัว วิทยาลัยนานาชาติอิสลามกรุงเทพ พร้อมผลิตบุคลากรคุณภาพเชื่อมโยงเศรษฐกิจกับโลกมุสลิม\n\nนายวันมูหะมัดนอร์ มะทา อดีตประธานรัฐสภาและอดีตรัฐมนตรีว่าการกระทรวงคมนาคม เปิดเผยภายหลังเป็นประธานในพิธี เปิด วิทยาลัยนานาชาติอิสลามกรุงเทพ ของมหาวิทยาลัยเกริก และกล่าวปาฐกถาพิเศษเรื่อง “ทิศทางการศึกษาของมุสลิมไทยต่อการเชื่อมโยงทางเศรษฐกิจในโลกมุสลิม” ว่า เป้าหมายสำคัญของการเชื่อมโยงทางเศรษฐกิจกับโลกมุสลิมที่มีไม่ต่ำกว่า 1.9 พันล้านคน ถ้าไม่มีความรู้ ความเข้าใจที่แท้จริง การทำธุรกิจให้ประสบผลสำเร็จก็จะเป็นไปได้ยาก เมื่อการเปลี่ยนผ่านในโลกทุกวันนี้เข้าสู่การเปลี่ยนผ่านอำนาจแบบหลายขั้ว กลุ่มประเทศมุสลิม จึงเป็นกลุ่มเป้าหมายสำคัญต่อการค้าการลงทุนและการฟื้นเศรษฐกิจของประเทศ ดังนั้นเราควรเตรียมทรัพยากรของเราให้มีความพร้อมในทุกด้านโดยเฉพาะใช้องค์ความรู้มาขับเคลื่อนประเทศไปด้วยกันเพื่อให้สามารถเป็นสะพานเชื่อมโยงธุรกิจระหว่างกันได้มากขึ้น\n\nด้าน ศ.ดร.นพ. กระแส ชนะวงศ์ อธิการบดี กล่าวว่า คณะผู้บริหารมหาวิทยาลัยเกริก และสภามหาวิทยาลัยมีมติเห็นชอบให้จัดตั้งวิทยาลัยนานาชาติอิสลามกรุงเทพอย่างเป็นทางการขึ้น เมื่อวันที่ 8 มิถุนายน 2565 เพื่อเป็นสถาบันอุดมศึกษาผลิตบัณฑิตที่มีคุณภาพและมีศักยภาพในการบริหารธุรกิจอิสลาม เป็นวิทยาลัยธุรกิจอิสลามชั้นนำในประเทศไทย (Leading Islamic Business College in Thailand) และเป็นวิทยาลัยนานาชาติอิสลามกรุงเทพแห่งแรกที่เปิดสอนหลักสูตรบริหารธุรกิจอิสลามทั้งระดับปริญญาตรี ปริญญาโท และปริญญาเอก ในสาขาอุตสาหกรรมฮาลาล การเงินอิสลาม และการจัดการบริหารฮัจย์และอุมเราะห์ ท่านอธิการบดี ยังได้กล่าวว่า มหาวิทยาลัยเกริกมีความภาคภูมิใจต่อการพัฒนาการศึกษาที่มีความหลากหลาย มีความโดดเด่นทางด้านภาษาทั้งภาษาอังกฤษ ภาษาจีน และมีวิทยาลัยนานาชาติอิสลามกรุงเทพขับเคลื่อนในภาษาอาหรับ ซึ่งจะมีส่วนสำคัญต่อการเชื่อมโยงสังคมไทยกับสังคมมุสลิมทั่วโลกที่กำลังเติบโตในทุกมิติ ทั้งภาคการท่องเที่ยว การบริการ และการพัฒนาความรู้ความเชี่ยวชาญด้านอุตสาหกรรมฮาลาล การเงินอิสลาม และการจัดการฮัจย์และอุมเราะห์",
    "เบรกทีมชาติ: โชต้าทำประตูให้โปรตุเกสในค่ำคืนวันเสาร์": "ดิโอโก้ โชต้ามีชื่อทำประตูให้ทีมชาติโปรตุเกสในเกมที่พวกเขาชนะสาธารณรัฐเช็ก 4-0 ในยูฟา เนชันส์ ลีกค่ำคืนวันเสาร์ที่ผ่านมา\n\nกองหน้าลิเวอร์พูลลงเป็นตัวสำรองในระหว่างกลางครึ่งเวลาหลัง และโหม่งทำประตูให้กับทีมชาติของเขาทำประตูที่สี่ก่อนหมดเวลาแปดนาที\n\nคอสตาส ซิมิกาสลงเล่นในเนชันส์ ลีก ที่เขาลงตัวจริง และลงเล่นให้กรีซเอาชนะไซปรัส 1-0\n\nในระดับเยาวชน โอ๊คลีย์ แคนโนนิเออร์ทำสองประตูช่วยให้อังกฤษ ยู-19 เอาชนะจอร์เจีย 6-0 โดยลุค แชมเบอร์ส, ไอแซ็ค มาบาย่า และลี โจนาสลงเล่นในเกมยู-19 ยูโร รอบคัดเลือก\n\nขณะเดียวกัน เจมส์ บาลากิซีเป็นตัวจริงให้อังกฤษ ยู-20 ชนะโมร็อกโก 2-1 ในสเปน",
    "“ช่อง8″จับมือโกลบอลเฮ้าส์จัดศึกมวยรอบแบบ 8Man tournament": "ประสบความสำเร็จกับการจัดมวยรอบ 4 man tournament ที่ผ่านมาเป็นอย่างดี พร้อมเรตติ้งมวยที่พุ่งแรงเป็นอันดับหนึ่งอย่างต่อเนื่องไม่มีพัก สำหรับรายการ มวยไทยซุปเปอร์แชมป์ ทางช่อง 8 พร้อมสานต่อความมันส์ต่อเนื่อง กับ ศึกมวยรอบโกลบอลเฮ้าส์ 8 man tournament เริ่มวันอาทิตย์ที่ 25 กันยายน 2565 นี้ ตั้งแต่เวลา 19.00 น. เป็นต้นไป รับรองความดุเดือด มันส์สะใจคอมวยอย่างแน่นอน\n\nโดย สถานีโทรทัศน์ ช่อง 8 ร่วมกับ บริษัท สยามโกลบอลเฮ้าส์ จำกัด (มหาชน) ผู้นำในการจำหน่ายวัสดุ อุปกรณ์ก่อสร้างและตกแต่งบ้านครบวงจรที่ใหญ่ที่สุดในประเทศไทย “ครบ หลากหลาย ให้บ้านคุณ” เปิดศึกมวยรอบ โกลบอลเฮ้าส์ 8 man tournament จำนวน 4 รุ่น เพื่อค้นหายอดนักสู้ซุปเปอร์สตาร์คนใหม่ของวงการมวยไทย ซึ่งเป็นการต่อสู้กันของ 8 นักชกฝีมือระดับแนวหน้า ในแบบแพ้คัดออก ร่วมชิงเงินรางวัลรวมกว่าล้านบาท พร้อมด้วยเข็มขัดอันทรงเกียรติจากทาง Global House ภายใต้กติกาไม่มีที่ว่างสำหรับผู้แพ้ โดยจะแบ่งนักชกแต่ละรุ่นเป็น 2 สาย สายละ 4 คน โดยผู้ชนะแต่ละสัปดาห์ จะจะคว้าสิทธิเข้าสู่รอบ ชิงชนะเลิศ ต่อไป ประเดิมวันอาทิตย์ที่ 25 กันยายน นี้ ด้วย 4 นักชกในรุ่น 64 กก. ประกอบด้วย ไผ่แดง แป๊ะสายสี่, เพชรอดิศักดิ์ แคงการูมวยไทยภูเก็ต, ปากกาเหล็ก ต.หลักสอง และ หนุ่มพังงา อีเกิลมวยไทย ดวลนักมวยนานาชาติจากทั่วโลก ประกอบด้วย ชามาน อาชูลี่ จากอิหร่าน, ลาดชะสัก สุริยะวง จาก สปป.ลาว, อาวาร์ด จากยูกันดา และ โอมาร์ เอล อัวส์ จากโมร็อกโก สำหรับนักมวยทั้ง 4 คนนี้ จะมีการจับสลากประกบคู่อีกครั้ง โดยสู้กันในคู่ที่ 1-2 และ คู่ 7 ซึ่งเป็นรอบชิงชนะเลิศสาย A และใครจะคว้าสิทธิในการเข้าไปชิงชนะเลิศกับนักชก สาย B ติดตามที่ ช่อง 8\n\nส่วนคู่อื่นๆ ที่น่าสนใจ มีดังนี้ คู่เอกร่วม พิกัด 68 กก. “คมกระบี่ ลูกทัพฟ้า” มวยเก๋าหมัดดุ ที่น็อกต่างชาติมาเพียบ พบ “ชายาน เฮย์ดาริ” มวยร่างโย่ง จอมเตะหนักจากอิหร่าน, พิกัด 72 กก. “สุริยาวุฒิ ส.ส.ต้อยแปดริ้ว” พบ “อาลีเรซ่า อาเมียร์ซาเดห์” จากอิหร่าน, พิกัด 52.5 กก. (หญิง) “น้องแพร ม.ราชภัฎสุรินทร์” พบ “ฟาเอเซห์ ฟาลี” จากอิหร่าน, พิกัด 50 กก. (หญิง) “แสนงาม กำนันเชษฐ์เมืองชล” ดาวรุ่งสาวจอมตะลุย พบ “ธิดาขอม เคยูเอ็นยิม” สาวแข้งหนัก จอมหวดก้านคอ นักมวยลูกครึ่งจากกัมพูชา\n\nดุเดือดเร้าใจกับ ศึกมวยรอบโกลบอลเฮ้าส์ 8man tournament สังเวียนที่ไม่มีที่ว่างสำหรับผู้แพ้ และ ศึกมวยไทยปะทะต่างชาติระดับคุณภาพ ใน รายการ ช่อง 8 มวยไทยซุปเปอร์แชมป์ วันอาทิตย์ที่ 25 ก.ย. 2565 เริ่มถ่ายทอดสดเวลา 19.00 น. เป็นต้นไป ทางช่อง 8 กดหมายเลข 27 The King of Fighting Sports",
    "เทนนิส พาณิภัค คว้าแชมป์เทควันโด เวิลด์กรังด์ปรีซ์ สนาม 2 ที่ฝรั่งเศส ในรุ่น 49 กิโลกรัมหญิง – THE STANDARD": "วานนี้ (2 กันยายน) การแข่งขันเทควันโด เวิลด์กรังด์ปรีซ์ สนาม 2 รายการ ปารีส เวิลด์ เทควันโด กรังด์ปรีซ์ 2022 ที่กรุงปารีส ประเทศฝรั่งเศส รายการเก็บคะแนนสะสมไปโอลิมปิกเกมส์ 2024 โดยมีนักกีฬาไทยเข้าร่วมการแข่งขัน 2 คน\n\nเทนนิส-พาณิภัค วงศ์พัฒนกิจ เจ้าของเหรียญทองโอลิมปิกเกมส์ 2020 ได้สิทธิ์ไม่ต้องลงแข่งในรอบ 32 คน ผ่านเข้ารอบ 16 คนสุดท้ายในรุ่น 49 กิโลกรัมหญิง\n\nโดยในรอบ 16 คน พาณิภัคเอาชนะ อูไมมา เอล บูชต จากโมร็อกโก 2-0 ยก 6-1 และ 4-1 ต่อด้วยการเอาชนะ เลนา สตอยโควิช จากโครเอเชีย 2-0 ยก 9-1, 11-1 ในรอบก่อนรองชนะเลิศ ได้ผ่านเข้าไปแข่งในรอบรองชนะเลิศพบกับ คังโบรา จากเกาหลีใต้ โดยเทนนิสแพ้ไปก่อนในยกแรก ก่อนจะพลิกกลับมาชนะ 2-1 ยก 3-8, 7-0 และ 9-2 ผ่านเข้าสู่รอบชิงชนะเลิศได้สำเร็จ\n\nในรอบชิงชนะเลิศ พาณิภัคเอาชนะ แมร์เว ดินเชล จากตุรกี ไปแบบไม่ยากเย็น 2-0 ยก 6-0 และ 11-6 คว้าแชมป์มาครองได้สำเร็จ\n\nส่วน นก-พรรณนภา หาญสุจินต์ ซึ่งมีดีกรีเป็นแชมป์โลก 2019 ในรุ่น 53 กิโลกรัมหญิง ได้ลงแข่งในรุ่น 57 กิโลกรัมหญิง กลับพลาดท่าตกรอบแรก แพ้ให้กับ จ้าวหลี่จุน จากจีนไป 1-2 ยก 10-2, 8-13 และ 3-6\n\nสำหรับสนามถัดไปสนามที่ 3 แข่งขันกันที่เมืองแมนเชสเตอร์ สหราชอาณาจักร ระหว่างวันที่ 21-23 ตุลาคมนี้",
    "องค์การความร่วมมือทางดิจิทัล (DCO) ออกปฏิญญา AI ริยาด ในงานประชุมสุดยอด AI โลก": "หลังการประชุมโต๊ะกลมในระดับรัฐมนตรีที่งานประชุมสุดยอด AI โลก (Global AI Summit) ชาติสมาชิกองค์การความร่วมมือทางดิจิทัล (DCO) ตกลงรับปฏิญญาริยาด เอไอ คอลล์ ทู แอคชัน (Riyadh AI Call for Action Declaration หรือ RAICA) ซึ่งมุ่งที่จะใช้เทคโนโลยี AI เพื่อสร้างประโยชน์ต่อผู้คน, ชุมชน, ประเทศชาติ และทั้งโลก\n\nปฏิญญาดังกล่าวผ่านการลงนามรับรองโดยชาติสมาชิกทั้งหมดของ DCO ได้แก่ บาห์เรน, ไซปรัส, จิบูตี, คูเวต, โมร็อกโก, ไนจีเรีย, โอมาน, ปากีสถาน, จอร์แดน, รวันดา และซาอุดีอาระเบีย\n\nการเรียกร้องให้ดำเนินการดังกล่าวมีเป้าหมายเพื่อผลักดันพันธกิจของ DCO ในการค้นหาและจัดการกับปัญหาด้านมนุษยธรรมที่เกี่ยวกับ AI ทั้งที่เกิดขึ้นแล้วในปัจจุบันและที่น่าจะเกิดขึ้นในอนาคต ปฏิญญาฉบับนี้เน้นเรื่องวิธีการใช้งาน AI รูปแบบต่าง ๆ ในฐานะเครื่องมือที่เป็นประโยชน์แก่ชีวิตผู้คนนับล้านทั่วโลกโดยยกระดับคุณภาพผลงาน พัฒนานโยบายสาธารณะที่ออกแบบมาดีขึ้น ตลอดจนส่งเสริมให้เกิดประสิทธิภาพในอีโคซิสเต็ม\n\nคุณดีมาห์ อัล-ยาห์ยา (Deemah Al Yahya) เลขาธิการใหญ่ของ DCO กล่าวว่า \"DCO ก่อตั้งขึ้นด้วยแนวคิดที่จะสถาปนาเศรษฐกิจดิจิทัลแบบเปิดกว้างผ่านความร่วมมือขององคาพยพที่หลากหลายในทุกระดับ ปฏิญญา RAICA จึงเป็นการนำแนวคิดนี้ไปปฏิบัติจริง การลงนามรับรองปฏิญญาฉบับนี้โดยชาติสมาชิกทั้งหมดของ DCO ยิ่งตอกย้ำถึงความปรารถนาร่วมที่จะพาทุกคนไปสู่อนาคตที่สดใสยิ่งขึ้น โดยใช้ประโยชน์จากศักยภาพมหาศาลของ AI เพื่อยกระดับชีวิตของผู้คนทั่วโลก\"\n\nปฏิญญาดังกล่าวเน้นเรื่อง 7 เสาหลักที่จะช่วยทำให้อนาคตเช่นนี้กลายเป็นจริงขึ้นมาได้ โดยแต่ละข้อประกอบด้วยหลักการต่าง ๆ ที่มุ่งพูดถึงวิธีการที่จะรับประกันว่า ทุกคนจะได้รับประโยชน์จาก AI และไม่เกิดโทษแก่ผู้ใด\n\nยุติความแตกแยกทางดิจิทัล\n\nมอบอำนาจแก่ชุมชนผู้ด้อยโอกาส\n\nส่งเสริมการพัฒนาทางดิจิทัล\n\nรับประกันความเป็นธรรมและการไม่เลือกปฏิบัติ\n\nขับเคลื่อนนวัตกรรมใน AI\n\nต่อสู้กับภาวะโลกรวนโดยใช้ AI\n\nให้ความร่วมมือและประสานงานกันในระดับนานาชาติ\n\nDCO ได้พัฒนาชุดการดำเนินการในหลายด้านเพื่อนำหลักการเหล่านี้ไปปฏิบัติ โดยชาติสมาชิกจะผลักดันให้ทุกคนได้รับทรัพยากรที่จำเป็นต่อความรู้ความเข้าใจเรื่อง AI ร่วมงานกับองค์กรต่าง ๆ เพื่อหาวิธีใช้ AI เพื่อผลักดันเรื่องสิทธิมนุษยชน ปรับปรุงโครงสร้างพื้นฐานด้านดิจิทัล รับแนวทางจริยธรรม AI ที่ครอบคลุมไปปฏิบัติ พัฒนาโครงการริเริ่มที่ใช้ AI เพื่อแก้ไขปัญหาในระดับโลก ใช้ AI เพื่อลดผลกระทบจากมนุษย์ที่มีต่อสภาพอากาศ ตลอดจนจัดเตรียมความร่วมมือในระดับพหุภาคีเพื่อเร่งให้ชาติต่าง ๆ สามารถเข้าถึง AI ได้โดยง่าย\n\nดูปฏิญญาฉบับเต็มได้ที่ www.dcoinsights.com/RAICA\n\nรูปภาพ - https://mma.prnewswire.com/media/1899010/SDAIA.jpg",
    "เตะกระจุย!! พาณิภัค ผงาดแชมป์เทควันโด เวิลด์ กรังด์ปรีซ์ ที่ปารีส": "\"เทนนิส\" พาณิภัค วงศ์พัฒนกิจ นักเทควันโดสาวไทย ทำผลงานร้อนแรง ไล่ปราบคู่แข่งเรียบวุธ ผงาดคว้าแชมป์รุ่น 49 กก.หญิง ศึกเวิลด์ กรังด์ปรีซ์ ที่ปารีส ประเทศฝรั่งเศส\n\nศึกเทควันโด เวิลด์ กรังด์ปรีซ์ 2022 สนามที่ 2 รายการ \"ปารีส เวิลด์ เทควันโด กรังด์ปรีซ์\" ณ กรุงปารีส ประเทศฝรั่งเศส เมื่อวันที่ 2 กันยายน 2565 เป็นการแข่งขันรุ่นน้ำหนักไม่เกิน 49 กก. หญิง \"เทนนิส\" พาณิภัค วงศ์พัฒนกิจ จอมเตะสาวไทยดีกรีเหรียญทองโอลิมปิก โชว์ฟอร์มยอดเยี่ยมไล่ปราบคู่แข่ง ได้แก่ อูไมมา เอล บูชติ (โมร็อกโก) เลนา สโตคอยโว (โครเอเชีย) และ คัง โบรา (เกาหลีใต้) จนเข้ามาสู่รอบชิงชนะเลิศ พบกับ แมร์เว ดินเซล จากตุรกี\n\nในรอบชิงฯ น้องเทนนิสยังคงโชว์เพลงเตะร้อนแรง เอาชนะ ดินเซล ไปได้ 2-0 ยก ด้วยสกอร์ 6-0 และ 11-6 คว้าเหรียญทองรายการนี้ไปครอง พร้อมรับเงินรางวัล 5,000 เหรียญสหรัฐ หรือประมาณ 1.8 แสนบาท\n\nส่วนนักเทควันโดไทยอีกรายที่ลงแข่งรายการนี้ \"นก\" พรรณนภา หาญสุจินต์ พลาดท่าตกรอบแรก รุ่นน้ำหนักไม่เกิน 57 กก.หญิง หลังพ่ายให้กับจ้าว หลี่จุน จากจีน 1-2 ยก 10-2, 8-13 และ 3-6\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "รวมฉายา 32 ทีมชาติใน ฟุตบอลโลก กาตาร์ 2022 - FEATURE": "",
    "กฤษดา-อิทธิชา นำทัพโต๊ะเล็กช้างศึก ล้างตาอิหร่าน ตัดเชือกคอนติเนนทัล": "กฤษดา-อิทธิชา นำทัพโต๊ะเล็กช้างศึก ล้างตาอิหร่าน ตัดเชือกคอนติเนนทัล\n\nศึกคอนติเนนทัล ฟุตซอล แชมเปี้ยนชิพ ไทยแลนด์ 2022 รอบรองชนะเลิศ คู่แรก อิหร่าน ทีมอันดับ 6 ของโลก พบ ทีมชาติไทย อันดับ 20 ของโลก ในวันพฤหัสบดีที่ 15 กันยายน 2565 ที่อินดอร์ สเตเดียม หัวหมาก เวลา 16.30 น. ถ่ายทอดสดทาง AIS PLAY แฟนโต๊ะเล็กเข้าชมที่สนามฟรี\n\nความพร้อมล่าสุด ทีมชาติไทย ของกุนซือ คาร์ลอส เซซาร์ ที่เข้ารอบเป็นอันดับ 2 กลุ่มเอ จากผลงาน เสมอ โมร็อกโก 2-2 และ ชนะโมซัมบิก 3-1 เกมนี้ถือว่าพร้อมเต็มสูบ นักเตะอย่าง อิทธิชา ประภาพันธ์ ที่โชว์ฟอร์มร้อนแรงยิง 2 นัดติด จะยังคงเป็นตัวหลัก โดยมี “กัปตันช้าง” กฤษดา วงษ์แก้ว เป็นจอมทัพเหมือนเดิม ขณะที่ วรศักดิ์ ศรีหรั่งไพโรจน์ แมนออฟเดอะแมตช์จากเกมที่แล้ว ก็พร้อมออกสตาร์ท 5 คนแรก นอกจากนั้น ขุมกำลังที่เหลือยังมี รณชัย จูงวงษ์สุข, อภิวัฒน์ แจ่มเจริญ และเจษฏา ชูเดช ที่พร้อมลงสนามทั้งหมด\n\nส่วนทีมชาติอิหร่าน ยอดทีมจากเปอร์เซีย ที่พกดีกรีแชมป์เก่ารายการนี้เมื่อปี 2021 คุมทัพโดย วาฮิด ซัมซาอี ที่พาทีมชนะ ฟินแลนด์ 2-1 และ ชนะ เวียดนาม 3-1 เก็บ 6 คะแนนเต็ม เข้ารอบเป็นแชมป์กลุ่มบี และเกมนี้สภาพทีมพร้อมเต็มสูบเช่นกัน โดยมี ฮอสเซียน ทาเยบี้ กัปตันทีมนำทัพ ร่วมกับ โมสเล็ม โกรัดโฮบัด, อาเหม็ด อับบาซี่ และ อาลีเรซ่า จาวาล ที่ยิง 2 ประตูในเกมล่าสุด เป็นตัวอันตรายในแดนหน้า\n\nสำหรับสถิติเจอกันล่าสุดในรายการนี้ เมื่อปีที่แล้ว รอบชิงชนะเลิศ ทีมชาติไทย แพ้ ทีมชาติอิหร่าน ไปขาดลอย 1-5 โดย อิหร่าน ตั้งเป้าย้ำแค้น ไทย เพื่อเข้าไปป้องกันแชมป์รายการนี้ให้ได้ ขณะที่ ทีมชาติไทย ก็มีลุ้นเซอร์ไพรส์ถอนแค้นเพื่อเข้าชิงชนะเลิศให้ได้เช่นกัน",
    "พาณิชย์ ตั้ง JTC รุกการค้าแอฟริกา-ตะวันออกกลาง": "กระทรวงพาณิชย์ เร่งเดินหน้าจัดตั้ง JTC เจาะตลาดใหม่ ‘แอฟริกา-ตะวันออกกลาง’ ตั้งเป้าให้สำเร็จภายในปีหน้า\n\nนางอรมน ทรัพย์ทวีธรรม อธิบดีกรมเจรจาการค้าระหว่างประเทศ กระทรวงพาณิชย์ เปิดเผยภายหลังจากที่ได้ร่วมคณะรองนายกรัฐมนตรีและรัฐมนตรีว่าการกระทรวงพาณิชย์ เยือนมองโกเลีย เพื่อลงนาม MOU จัดตั้งคณะกรรมการร่วมทางการค้า (Joint Trade Committee: JTC) และประชุมคณะกรรมการร่วมการค้า JTC ไทย-มองโกเลีย JTC ครั้งแรก เมื่อต้นเดือนกันยายน ที่ผ่านมา กรมมีแผนเดินหน้าจัดตั้ง JTC กับตลาดใหม่ โดยเฉพาะประเทศในทวีปแอฟริกาและตะวันออกกลางที่ไทยเห็นศักยภาพในการขยายการค้าการลงทุน\n\nซึ่งที่ผ่านมายังไม่มีเวทีหารือระดับรัฐบาลอย่างเป็นทางการ ที่จะกำหนดเป้าหมายทางการค้าและจัดทำแผนความร่วมมือทางเศรษฐกิจระหว่างกัน ดังนั้น กรมจึงจะต้องเร่งเดินหน้าหารือกับประเทศกลุ่มเป้าหมาย อาทิ ซาอุดีอาระเบีย สหรัฐอาหรับเอมิเรตส์ (UAE) และอียิปต์ เพื่อจัดตั้ง JTC ให้แล้วเสร็จภายในปี 2565-2566\n\nโดยประเทศตลาดใหม่ในแอฟริกาและตะวันออกกลางถือเป็นตลาดที่น่าสนใจและมีศักยภาพสามารถเติบโตได้ดี เนื่องจากมีประชากรจำนวนมากและมีกำลังซื้อสูง ซึ่งนอกจากจะเป็นตลาดรองรับการส่งออกสินค้าของไทย โดยเฉพาะสินค้าเกษตรและอาหารแล้ว ยังเป็นแหล่งนำเข้าวัตถุดิบการผลิตและพลังงานที่สำคัญของไทยอีกด้วย อีกทั้งยังมีทำเลที่ตั้งทางยุทธศาสตร์ที่สำคัญ สามารถพัฒนาไปเป็นจุดกระจายสินค้าได้ ซึ่งเป็นปัจจัยสนับสนุนที่จะเอื้อต่อการเชื่อมโยงห่วงโซ่การผลิตและการส่งออกของไทยกับภูมิภาคเอเชีย ยุโรป และแอฟริกา ในอนาคต\n\nปัจจุบันไทยมี JTC กับประเทศสมาชิกอาเซียน และเวทีหารือสองฝ่ายระหว่างระดับรัฐมนตรี และเจ้าหน้าที่ระดับสูงของไทยกับคู่ค้าสำคัญ รวม 32 เวที เช่น จีน ญี่ปุ่น อินเดีย สหรัฐฯ สหภาพยุโรป และสหราชอาณาจักร เป็นต้น โดยปีงบประมาณ 2566 ไทยมีแผนจะเป็นเจ้าภาพการประชุม JTC กับ 10 ประเทศคู่ค้า เช่น แอฟริกาใต้ มัลดีฟส์ อินเดีย อิสราเอล สิงคโปร์ กัมพูชา และอินโดนีเซีย เป็นต้น รวมทั้งเข้าร่วมการประชุม JTC ที่ประเทศคู่ค้าจะเป็นเจ้าภาพ เช่น บังกลาเทศ โมร็อกโก ภูฏาน และมาเลเซีย เป็นต้น\n\nนางอรมน ยังกล่าวเพิ่มเติมว่า โดยสรุปเวที JTC ที่มีอยู่แล้วในภูมิภาคแอฟริกา มีประมาณ 5 ประเทศ คือ โมร็อกโก ตูนิเซีย แอฟริกาใต้ โมซัมบิก และเคนยา ส่วนที่กำลังจัดตั้ง คือ อียิปต์ อย่างไรก็ดี โมร็อกโก และเคนยา ยังไม่เคยมีการจัดประชุมในระดับรัฐมนตรี กรมจึงอยู่ระหว่างหารือกับประเทศเหล่านั้น เพื่อจัดการประชุม JTC และทำแผนความร่วมมือเพื่อส่งเสริมและแก้ปัญหาทางการค้าและการลงทุน ส่วนเวที JTC ที่มีในภูมิภาคตะวันออกกลาง มีกับ 4 ประเทศ คือ อิรัก อิหร่าน บาห์เรน และอิสราเอล และที่กำลังจัดตั้งเพิ่ม คือ ซาอุดีอาระเบีย และ UAE\n\nFacebook : https://www.facebook.com/innnews.co.th\n\nTwitter : https://twitter.com/innnews\n\nYoutube : https://www.youtube.com/c/INNNEWS_INN\n\nTikTok : https://www.tiktok.com/@inn_news\n\nLINE Official Account : @innnews",
    "เปลี่ยนตัวแม่ทัพ!! อิหร่าน ตั้ง เคยรอซ นั่งกุนซือลุยฟุตบอลโลก 2022": "ทีมชาติอิหร่านแยกทางกับ ดราแกน สโคซิช และแต่งตั้ง คาร์ลอส เคยรอซ อดีตผู้ช่วยเฟอร์กี้ คัมแบ็กกลับมานั่งเก้าอี้กุนซืออีกครั้ง และเตรียมพาอิหร่านลุยศึกฟุตบอลโลก 2022 ซึ่งจะเปิดฉากขึ้นในอีกไม่กี่เดือนข้างหน้า\n\nสหพันธ์ฟุตบอลอิหร่าน แต่งตั้ง คาร์ลอส เคยรอซ เข้ามาคุมทัพอิหร่านเป็นคำรบสอง และเตรียมพาทีมลุยศึกฟุตบอลโลก 2022 รอบสุดท้ายที่ประเทศกาตาร์ ช่วงปลายปีนี้\n\nก่อนหน้านี้ อิหร่าน คุมทัพโดย ดราแกน สโคซิช กุนซือชาวโครแอต ซึ่งพาทีมผ่านรอบคัดเลือก ซิวตั๋วลุยเวิลด์คัพ 2022 ได้สำเร็จ อย่างไรก็ตาม เมื่อเดือนที่แล้ว อิหร่านมีการเปลี่ยนแปลงประธานสหพันธ์ลูกหนัง โดย เมห์ดี้ ทาจ เป็นผู้ชนะการเลือกตั้ง และได้ขึ้นดำรงตำแหน่งประธานคนใหม่\n\nนั่นทำให้ ทาจ ตัดสินใจเปลี่ยนตัวกุนซือจาก สโคซิช มาเป็น คาร์ลอส เคยรอซ ซึ่งก่อนหน้านี้เคยคุม อิหร่าน ระหว่างปี 2011-2019 และพาทีมลุยฟุตบอลโลกมาแล้วถึง 2 ครั้งในปี 2014 และ 2018 ดังนั้นฟุตบอลโลก 2022 จึงเป็นเวิลด์คัพสมัยที่ 3 ของ เคยรอซ กับทีมชาติอิหร่าน ซึ่งรอบแรกอยู่ในกลุ่มบี ร่วมกับ อังกฤษ, เวลส์ และสหรัฐอเมริกา\n\nทั้งนี้ อิหร่าน เป็นชาติที่ 2 ที่มีการเปลี่ยนแปลงตัวกุนซือก่อนที่ศึกฟุตบอลโลกจะเริ่มต้นขึ้นในอีกไม่กี่เดือนข้างหน้า โดยก่อนหน้านี้ โมร็อกโก เป็นชาติแรกที่เปลี่ยนกุนซือกะทันหัน หลังจากแยกทางกับ วาฮิด ฮาลิลฮอดซิช และแต่งตั้ง วาลิด เรกรากี เข้ารับตำแหน่งเมื่อเดือนสิงหาคม ที่ผ่านมา\n\nข่าวที่เกี่ยวข้อง\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "ฟุตบอลโลก 2022: อัพเดทโปรแกรมล่าสุดรอบแบ่งกลุ่ม วันและเวลาการแข่งขันในประเทศไทย": "",
    "ประมวลรายชื่อ ปท.ไหนบ้างส่งตัวแทน,ทูต,ราชวงศ์ ร่วมพิธีพระบรมศพราชินีอลิซาเบธที่ 2": "ส่วนประเทศอื่นๆที่ส่งเอกอัครราชทูตที่ประจำ ณ ประเทศอังกฤษเข้าร่วมงานพิธีพระบรมศพเช่นเดียวกับประเทศไทยนั้นมีอยู่ด้วยกัน 5 ประเทศ ประกอบไปด้วยประเทศไลบีเรีย,ประเทศกัวเตมาลา,ประเทศคอสตาริก้า,ประเทศฮอนดูรัส และประเทศอินโดนีเซีย\n\nจากกระแสข่าวเรื่องผู้นำโลกที่เข้าไปร่วมพระราชพิธีพระบรมศพสมเด็จพระราชินีนาภเอลิซาเบธที่ 2 ที่ถูกพูดถึงในตลอดช่วงต้นสัปดาห์ที่ผ่านมา\n\nล่าสุดสำนักข่าวอิศรา (www.isranews.org) ได้ไปสืบค้นรายงานข่าวในต่างประเทศที่น่าสนใจเกี่ยวกับประเทศผู้ส่งตัวแทนเข้าร่วมงานพระราชพิธีมีรายละเอียดดังต่อไปนี้\n\nงานพระราชพิธีพระบรมศพสมเด็จพระราชินีนาถฯ ซึ่งเสด็จสวรรคตเมื่อวันที่ 8 ก.ย.ด้วยพระชนมายุ 96 พรรษา นั้นถือว่าเป็นงานศพในระดับรัฐพิธีครั้งแรกนับตั้งแต่จัดงานศพแบบรัฐพิธีครั้งสุดท้ายเมื่อปี 2508 โดยงานศพดังกล่าวเป็นงานศพของอดีตนายกรัฐมนตรีวินสตัน เชอร์ชิล ของสหราชอาณาจักร ที่นำพาประเทศเข้าร่วมสู้รบในสงครามโลกครั้งที่ 2\n\nโดยการร่วมงานดังกล่าวนั้นพบว่าเป็นเหมือนกับงานชุมนุมย่อยๆของกลุ่มคนกว่า 2,000 กลุ่ม ที่ประกอบไปด้วยเหล่าบรรดาผู้นำโลก,สมาชิกราชวงศ์ต่างๆ ,สมาชิกจากองค์กรการกุศลต่างๆ และกลุ่มบุคลากรที่ทำหน้าที่ได้อย่างยอดเยี่ยมในการรับมือกับโควิด-19 ต่างก็เข้าร่วมในงานนี้\n\nสำหรับประเทศไทยนั้นตามที่ปรากฎในข่าวไปแล้วว่าประเทศไทยได้มีการส่ง“พิษณุ สุวรรณชฎ” เอกอัครราชทูตไทย ประจำกรุงลอนดอน ประเทศอังกฤษ เป็นผู้แทนไทย เพื่อเข้าร่วมงานพระราชพิธีศพควีนเอลิซาเบธที่ 2\n\nส่วนประเทศอื่นๆที่ส่งเอกอัครราชทูตที่ประจำ ณ ประเทศอังกฤษเข้าร่วมงานพิธีพระบรมศพเช่นเดียวกับประเทศไทยนั้นมีอยู่ด้วยกัน 5 ประเทศ ประกอบไปด้วยประเทศไลบีเรีย,ประเทศกัวเตมาลา,ประเทศคอสตาริก้า,ประเทศฮอนดูรัส และประเทศอินโดนีเซีย\n\nโดยรายนามทูตดังกล่าวมีดังต่อไปนี้\n\n1.ประเทศฮอนดูรัส:นายอิวาน โรเมโร-มาร์ติเนซ\n\n2.ประเทศไลบีเรีย:นางกูร์ลี กิบสัน-ชวาร์ซ\n\n3.ประเทศกัวเตมาลา:โฮเซ่ อัลแบร์โต บริซ กูเตียร์เรซ\n\n4.ประเทศคอสตาริก้า:นายราฟาเอล ออร์ติซ ฟาเบรกกา\n\n5.ประเทศอินโดนีเซีย:นายเดสรา เพอร์คายา\n\nส่วนประเทศอื่นๆในอาเซียนที่ได้รับคำเชิญ แต่ว่าไม่ส่งตัวแทนมานั้นประกอบไปด้วยประเทศกัมพูชา,ประเทศลาว ขณะที่ประเทศเมียนมาร์นั้นมาได้รับคำเชิญแต่อย่างใด\n\nขณะที่ประเทศมาเลเซียส่งตัวแทนมาร่วมได้แก่สมเด็จพระราชาธิบดีสุลต่านอับดุลเลาะห์แห่งมาเลเซีย,ประเทศเวียดนามส่งนายบุยถั่นซัน รัฐมนตรีว่ากการกระทรวงต่างประเทศ,ประเทศบรูไนส่ง สุลต่านฮัสซานัล โบลเกียห์,ประเทศสิงคโปร์ส่งนายฮาลีมาห์ ยาคอบ ประธานาธิบดี,และประเทศฟิลิปปินส์ส่งนางไอรีน มาร์กอส น้องสาวของประธานาธิบดีบองบง มาร์กอสเข้าร่วมงาน\n\nประเทศสีฟ้าคือประเทศซึ่งไม่ใช่เครือจักรภพที่ส่งตัวแทนเข้าร่วมงาน,ประเทศสีฟ้าเข้มคือประเทศในเครือจักรภพที่ส่งตัวแทนเข้าร่วมงาน ประเทศสีเทาเข้มคือประเทศในเครือจักรภพที่ไม่ส่งตัวแทนเข้าร่วมงาน ประเทศสีเทาคือประเทศที่ไม่ใช่เครื่อจักรภพที่ไม่ได้ส่งตัวแทนเข้าร่วมงาน และประเทศสีส้มคือประเทศที่ไม่ได้ถูกรับเชิญ\n\nสำหรับประเทศอื่นๆที่ได้รับคำเชิญแต่ไม่ส่งตัวแทนมาเข้าร่วมก็มีอาทิ ประเทศอาร์เจนติน่า ที่เคยทำสงครามฟอล์กแลนด์กับอังกฤษ,ประเทศไต้หวันที่มีประเด็นพิพาทกับประเทศจีน,ประเทศอิหร่าน,ประเทศเติร์กเมนิสถาน,ประเทศคาซัคสถาน,ประเทศอุซเบกิสถาน,ประเทศตูนิเซียเป็นต้น\n\nนอกจากนี้ก็ยังมีประเทศสองประเทศที่เป็นเครือจักรภพแต่ว่าไม่ส่งตัวแทนมาได้แก่ประเทศโมซัมบิกและประเทศแซมเบีย\n\nขณะที่ประเทศอื่นๆที่ส่งตัวแทนเป็นสมาชิกในราชวงศ์นั้นประกอบไปด้วย\n\nประเทศเบลเยี่ยม:กษัตริย์ฟิลิปและสมเด็จพระราชินีมาทิลด้า\n\nประเทศฏูฏาน:กษัตริย์ จิกมี เคซาร์ นัมเกล วังชุค\n\nประเทศเดนมาร์ก:สมเด็จพระราชินีมาร์เกรเธที่ 2 แห่งเดนมาร์ก มกุฎราชกุมารเฟรเดอริก และมกุฎราชกุมารีแมรี\n\nประเทศญี่ปุ่น:สมเด็จพระจักรพรรดินารุฮิโตะและจักรพรรดินีมาซาโกะ\n\nประเทศจอร์แดน:กษัตริย์อับดุลลาห์และสมเด็จพระราชินีราเนียแห่งจอร์แดน\n\nประเทศคูเวต:มกุฎราชกุมารชีค เมชาล อัล-อาห์หมัด อัล-ซาบาห์ แห่งคูเวต\n\nประเทศเลโซโท:พระเจ้าลีทซีที่ 3 แห่งเลโซโท\n\nประเทศลิกเตนสไตน์:เจ้าชายอลอยส์แห่งลิกเตนสไตน์\n\nประเทศลักเซมเบิร์ก:แกรนด์ดยุคเฮนรีแห่งลักเซมเบิร์ก\n\nประเทศโมนาโก:เจ้าชายอัลเบิร์ตที่ 2 แห่งโมนาโก\n\nประเทศโมร็อกโก:มกุฎราชกุมารมูเลย์ ฮัสซัน แห่งโมร็อกโก\n\nประเทศเนเธอร์แลนด์:กษัตริย์วิลเลม-อเล็กซานเดอร์ และสมเด็จพระราชินีแม็กซิมาแห่งเนเธอร์แลนด์\n\nประเทศนอร์เวย์:กษัตริย์ฮาราลด์ที่ 5 และสมเด็จพระราชินีซอนจาแห่งนอร์เวย์\n\nประเทศโอมาน:สุลต่านไฮแธม บิน ทาริก อัล-ซาอิด แห่งโอมาน\n\nประเทศกาตาร์:เอมีร์ ชีค ทามิม บิน ฮาหมัด อัล ธานี แห่งกาตาร์\n\nประเทศซาอุดิอาระเบีย:เจ้าชายตูร์กี บิน โมฮัมเหม็ด อัล ซะอูด แห่งซาอุดีอาระเบีย\n\nประเทศสเปน:กษัตริย์เฟลิเปที่ 6 และสมเด็จพระราชินีเลติเซียแห่งสเปน,ฮวน คาร์ลอส อดีตกษัตริย์แห่งสเปน และอดีตสมเด็จพระราชินีโซเฟีย\n\nประเทศสวีเดน:กษัตริย์คาร์ลที่ 16 กุสตาฟ และสมเด็จพระราชินีซิลเวียแห่งสวีเดน\n\nประเทศตองกา:กษัตริย์ตูโปที่ 6 แห่งตองกา\n\nประเทศสหรัฐอาหรับเอมิเรตส์:ชีค โมฮาเหม็ด บิน ซาเยด อัล นาห์ยาน ประธานาธิบดีสหรัฐอาหรับเอมิเรตส์ และผู้ปกครองอาบูดาบี และชีคโมฮัมเหม็ด บิน ราชิด อัล มักตูม รองประธานาธิบดี นายกรัฐมนตรี และรัฐมนตรีว่าการกระทรวงกลาโหมสหรัฐอาหรับเอมิเรตส์ และผู้ปกครองดูไบ\n\nสมาชิกราชวงศ์ทั่วโลกที่เข้าร่วมงานพระราชพิธีพระบรมศพ\n\nประเทศอื่นๆที่ส่งผู้ดำรงตำแหน่งทางการเมืองมาร่วมงานมีดังต่อไปนี้\n\n@ทวีปอเมริกาเหนือและอเมริกาใต้\n\nประเทศบาร์เบโดส:ประธานาธิบดีแซนดร้า เมสัน\n\nประเทศเบลีซ:ผู้ว่าการฟลอยด์ลา ทซาลัม แห่งเบลีซ\n\nประเทศบราซิล:ประธานาธิบดีจาร์ โบลโซนาโร\n\nประเทศแคนาดา:นายกรัฐมนตรีจัสติน ทรูโด\n\nประเทศจาไมก้า:นายกรัฐมนตรีแอนดรูว์ ฮอลเนส\n\nประเทศเซนต์วินเซนต์และเกรนาดีนส์:ผู้ว่าการรัฐซูซานดูแกนแห่งเซนต์วินเซนต์และเกรนาดีนส์\n\nประเทศตรินิแดดและโตเบโก:ประธานาธิบดีพอลล่า-เม วีคส์\n\nประเทศสหรัฐอเมริกา:ประธานาธิบดีโจ ไบเดนและสุภาพสตรีหมายเลขหนึ่งจิล ไบเดน\n\n@ทวีปยุโรป\n\nประเทศออสเตรีย:ประธานาธิบดีอเล็กซานเดอร์ ฟาน เดอร์ เบลเลน\n\nประเทศซปรัส:ประธานาธิบดีนิโคส อนาสตาเซียเดส แห่ง\n\nสหภาพยุโรป.ประธานคณะกรรมาธิการยุโรป นางเออร์ซูลา วอน เดอ เลเยน ประธานคณะมนตรียุโรป นายชาร์ลส์ มิเชล\n\nประเทศฟินแลนด์:ประธานาธิบดีเซาลี นีนิสโต\n\nประเทศฝรั่งเศส:ประธานาธิบดีเอ็มมานูเอล มาครง\n\nประเทศเยอรมนี:ประธานาธิบดีแฟรงค์-วอลเตอร์ สไตน์ไมเออร์\n\nประเทศกรีซ:ประธานาธิบดีคาเทรีนา ซาเกลลาโรปูลู\n\nประเทศฮังการี:ประธานาธิบดีคาตาลิน โนวัค\n\nประเทศไอร์แลนด์:ประธานาธิบดีไมเคิล ดี. ฮิกกินส์ นายกรัฐมนตรี มิเชล มาร์ติน\n\nประเทศอิตาลี:ประธานาธิบดีเซร์คิโอ มัตตาเรลลา\n\nประเทศลัตเวีย:ประธานาธิบดีเอกิลส์ เลวิตส์\n\nประเทศลิทัวเนีย:ประธานาธิบดีกิตานาส นาวเซดา\n\nประเทศมอลตา:ประธานาธิบดีจอร์จ เวลลา\n\nประเทศโรมาเนีย:ประธานาธิบดีเคลาส์ ไอโอฮันนิส\n\nองค์การสนธิสัญญาป้องกันแอตแลนติกเหนือหรือนาโต นายเจนส์ สโตลเทนเบิร์ก เลขาธิการนาโต\n\nประเทศโปแลนด์:ประธานาธิบดีอันเดอร์เซจ ดูดา\n\nประเทศโปรตุเกส:ประธานาธิบดีมาร์เซโล เรเบโล เดอ ซูซา\n\nประเทศยูเครน:นายกรัฐมนตรีเดนิส ชมีฮาล และสุภาพสตรีหมายเลขหนึ่ง โอเลนา เซเลนสกี\n\nนครรัฐวาติกัน:อาร์คบิชอปพอล ริชาร์ด กัลลาเกอร์รัฐมนตรีต่างประเทศของนครรัฐวาติกัน\n\n@ภูมิภาคตะวันออกกลาง\n\nประเทศอียิปต์:นายกรัฐมนตรีมอสตาฟา มัดบูลี\n\nประเทศอิสราเอล:ประธานาธิบดีไอแซก เฮอร์ซอก\n\nเขตปกครองตนเองปาเลสไตน์:นายกรัฐมนตรี โมฮัมหมัด ชตาเยห์\n\nนอกจากนี้ยังมีรายงานว่ามีการเปลี่ยนกำหนดการเกี่ยวกับประเทศซาอุดิอาระเบีย เนื่องจากเจ้าชายตูร์กี บิน โมฮัมเหม็ด อัล ซะอูด มกุฎราชกุมารโมฮัมเหม็ด บิน ซัลมาน รัฐมนตรีว่าการกระทรวงการต่างประเทศของซาอุดิอาระเบีย ถูกระบุว่าจะไม่เข้าร่วมงานพระราชพิธีในภายหลัง\n\n@ทวีปแอฟริกา\n\nประเทศสาธารณรัฐประชาธิปไตยคองโก:นายคริสโตเฟอร์ เอ็มโบโซ เอ็นโคเดีย ประธานสมัชชาแห่งชาติ\n\nประเทศกาบอง:ประธานาธิบดีอาลี บองโก\n\nประเทศกานา:ประธานาธิบดีนานา อาคูโฟ-อัดโด\n\nประเทศเคนยา:ประธานาธิบดีวิลเลียม รูโต\n\nประเทศไนจีเรีย:รองประธานาธิบดีเยมี โอซินบาโจ\n\nประเทศรวันดา:ประธานาธิบดีพอล คากาเม่\n\nประเทศเซเนกัล:ประธานาธิบดีแม็คกี้ ซอล\n\nประเทศแอฟริกาใต้:ประธานาธิบดีไซริล รามาโฟซา\n\nประเทศซูดาน:นายพลอับเดล ฟัตตาห์ อัล-บูร์ฮาน\n\n@ภูมิภาคเอเชีย\n\nประเทศบังกลาเทศ:นายกรัฐมนตรีชีค ฮาซินา\n\nประเทศอินเดีย:ประธานาธิบดีดรูปาดี มูร์มู\n\nประเทศปากีสถาน:นายกรัฐมนตรีเชห์บาซ ชารีฟ\n\nประเทศศรีลังกา:ประธานาธิบดีรานิล วิคเรมซิงเหอ\n\n@ภูมิภาคเอเชียแปซิฟิก\n\nประเทศออสเตรเลีย:นายกรัฐมนตรีแอนโธนี อัลบานีส\n\nประเทศจีน:รองประธานาธิบดีหวัง ฉีซาน\n\nประเทศหมู่เกาะคุก:นายกรัฐมนตรีมาร์ค บราวน์\n\nประเทศฟิจิ:นายกรัฐมนตรีแฟรงค์ ไบนิมารามา\n\nประเทศนิวซีแลนด์:นายกรัฐมนตรีจาซินดา อาร์เดิร์น\n\nประเทศปาปัวนิวกินี:นายกรัฐมนตรีเจมส์ มาราเป\n\nประเทศซามัว: นาย Tuimalealiʻifano Vaʻaletoʻa Sualauvi ที่ 2 ประมุขแห่งรัฐ\n\nประเทศเกาหลีใต้:ประธานาธิบดียุนซุกยอล\n\nประเทศตูวาลู:นายกรัฐมนตรีเคาซี นาตาโนะ\n\nประเทศหมู่เกาะโซโลมอน:ผู้ว่าการเดวิด วูนากิ\n\nผู้ดำรงตำแหน่งทางการเมืองที่เข้าร่วมพระราชพิธีพระบรมศพ\n\nส่วนประเทศอื่นๆที่ไม่ได้รับเชิญเนื่องจากไม่ได้มีความสัมพันธ์ทางการทูตที่ปกติกับสหราชอาณาจักรได้แก่ประเทศซีเรียและเวเนซุเอลา และประเทศที่ไม่ได้รับเชิญเนื่องจากอยู่ภายใต้มาตรการคว่ำบาตรนั้นได้แก่ประเทศรัสเซียและเบลารุสเช่นเดียวกับเมียนมาร์ตามที่เรียนในเบื้องต้นแล้ว",
    "แนะนำทีมฟุตบอลโลก 2022 : 'ทีมชาติซาอุดีอาระเบีย' พร้อมท้าชนบนสังเวียนทะเลทราย": "แนะนำทีม ฟุตบอลโลก กาตาร์ 2022 พบกับ \"ทีมชาติซาอุดีอาระเบีย\" ซึ่งใครหลายคนอาจมองว่าเป็นทีมม้านอกสายตา แต่นั่นก็เป็นข้อดีที่ทำให้พวกเขาลงเล่นแบบไร้ความกดดัน และอย่าลืมว่านี่เป็นฟุตบอลโลกบนดินแดนทะเลทรายที่ทัพนักเตะ \"เศรษฐีน้ำมัน\" คุ้นชินสภาพแวดล้อมเป็นอย่างดี\n\nแนะนำทีมฟุตบอลโลก 2022\n\nผลงานที่ผ่านมา\n\nฟุตบอลโลก 2022 นับเป็นการเข้ามาโชว์ฝีเท้าในรอบสุดท้ายเป็นครั้งที่ 6 ของทีมชาติซาอุดีอาระเบีย ต่อจากปี 1994, 1998, 2002, 2006 และ 2018 โดยผลงานดีที่สุดของพวกเขาคือ การเข้าถึงรอบ 16 ทีมสุดท้าย ในฟุตบอลโลก 1994 ที่สหรัฐอเมริกา\n\nส่วนเส้นทางการคว้าตั๋วมาลุยกาตาร์ในครั้งนี้ ขุนพลแข้งซาอุฯ ถูกมองว่าคงต้องลุ้นหนัก เพราะถูกจับสลากได้อยู่ในกลุ่มเดียวกับทีมแกร่งอย่าง ญี่ปุ่น และ ออสเตรเลีย ในรอบคัดเลือก โซนเอเชีย รอบสาม แต่สุดท้ายทัพนักเตะ “เศรษฐีน้ำมัน” โชว์ฟอร์มยอดเยี่ยมเกินคาด ซิวตั๋วเข้ารอบสุดท้ายด้วยผลงานลงสนาม 10 นัด ชนะ 7 เสมอ 2 แพ้ 1 ผงาดคว้าแชมป์กลุ่มบี ส่วน ญี่ปุ่น และ ออสเตรเลีย จบเป็นอันดับ 2 และ 3 ของกลุ่มตามลำดับ\n\nกุนซือและผู้เล่นคีย์แมน\n\nแอร์เว เรอนาร์ กุนซือชาวฝรั่งเศส วัย 53 ปี เข้ามาคุมซาอุดีอาระเบีย เมื่อปี 2019 และสามารถพาทีมผ่านเข้ารอบสุดท้ายฟุตบอลโลกได้สำเร็จ ซึ่งเป็นครั้งที่สองที่เขาพาทีมไปโชว์ฝีเท้าในศึกเวิลด์คัพ ต่อจากครั้งแรกกับทีมชาติโมร็อกโก ในฟุตบอลโลก 2018 ที่รัสเซีย\n\nสำหรับ เรอนาร์ เป็นโค้ชที่ผ่านประสบการณ์มาอย่างโชกโชน โดยส่วนใหญ่เป็นการคุมทีมชาติมากกว่าสโมสร ซึ่งผลงานโดดเด่นของเฮดโค้ชเลือดน้ำหอมรายนี้คือ การพา แซมเบีย และ ไอวอรี่ โคสต์ คว้าแชมป์แอฟริกา คัพ ออฟ เนชั่นส์ ในปี 2012 และ 2015 ตามลำดับ ทำให้ เรอนาร์ กลายเป็นโค้ชคนแรกในประวัติศาสตร์ที่พาทีมคว้าแชมป์ทวีปแอฟริกาได้ 2 สมัยแบบต่างทีมกัน\n\nขณะที่ขุมกำลังซาอุฯ นักเตะทุกคนค้าแข้งอยู่ในลีกประเทศตัวเอง ซึ่งส่วนใหญ่มาจากสโมสรชั้นนำของซาอุฯ อาทิ อัล ฮิลาล, อัล อิตติฮัด, อัล นาสเซอร์ โดยผู้เล่นที่เป็นกำลังสำคัญของทีมเศรษฐีน้ำมัน ได้แก่ ยาสเซอร์ อัล-ชาห์รานี่, ซุลตาน อัล-กานัม, ฟิราส อัล-บูไรคาน รวมทั้ง ฟาฮัด อัล-มูวาลลัด ปีกตัวจี๊ด กับ ซาเล็ม อัล-ดอว์ซารี่ มิดฟิลด์ประสบการณ์สูง ซึ่งเป็นแข้งซาอุฯ เพียงไม่กี่คนที่เคยออกไปค้าแข้งกับสโมสรดังของยุโรป โดยในปี 2018 อัล-ดอว์ซารี่ ไปเล่นให้กับ บียาร์เรอัล ส่วน อัล-มูวาลลัด ไปร่วมทัพ เลบันเต้ ในศึกลาลีกา สเปน\n\nนอกจากนี้ ซาอุดีอาระเบีย ยังมีนักเตะที่ต้องจับตามองอีกรายคือกองหน้า ซาเลห์ อัล-เชห์รี่ ซึ่งเคยไปค้าแข้งในลีกโปรตุเกสกับสโมสร ไบร่า-มาร์ โดย อัล-เชห์รี่ เป็นนักเตะที่มีสถิติรับใช้ชาติสุดยอดเยี่ยม ด้วยผลงานลงสนาม 16 นัด ซัดไป 8 ประตู และดาวยิงวัย 28 ปีก็เตรียมรับบทหัวหอกตัวความหวังของซาอุฯ ในศึกฟุตบอลโลกครั้งนี้\n\nวิเคราะห์โอกาสเข้ารอบ\n\nซาอุดีอาระเบีย อยู่ในกลุ่มซี ร่วมกับ อาร์เจนตินา, เม็กซิโก และ โปแลนด์ ซึ่งต้องยอมรับอย่างตรงไปตรงมาว่า เมื่อเทียบกับศักยภาพของคู่แข่งแต่ละทีมแล้ว ซาอุฯ เป็นทีมที่อ่อนที่สุดในกลุ่ม และดูจะมีโอกาสเข้ารอบน้อยนิดเสียเหลือเกิน\n\nอย่างไรก็ตาม ใช่ว่า ซาอุฯ จะเป็นทีมแจกแต้มให้คู่แข่งง่ายๆ เพราะพวกเขาก็มีข้อได้เปรียบเช่นกัน นั่นคือ ความเคยชินกับสภาพแวดล้อม ทั้งเรื่องของเวลา และภูมิอากาศแบบทะเลทรายในแถบตะวันออกกลาง\n\nนอกจากนี้ การอยู่ในสถานะทีมรองบ่อน ทำให้ทัพนักเตะเศรษฐีน้ำมันลงเล่นแบบสบายใจ ไม่มีอะไรจะเสีย และไม่ต้องแบกความกดดันเหมือนบรรดาทีมเต็ง ซึ่งไม่แน่ว่า นี่อาจจะเป็นปัจจัยสำคัญที่ทำให้พวกเขาสร้างผลงานเซอร์ไพรส์แฟนบอลทั่วโลกก็เป็นได้\n\nโปรแกรมฟุตบอลโลก 2022 ของทีมชาติซาอุดีอาระเบีย\n\nวันอังคารที่ 22 พฤศจิกายน เวลา 17:00 น.\n\nอาร์เจนตินา VS ซาอุดีอาระเบีย : สนาม ลูเซล ไอคอนิค สเตเดี้ยม\n\nวันเสาร์ที่ 26 พฤศจิกายน เวลา 20:00 น.\n\nโปแลนด์ VS ซาอุดีอาระเบีย : สนาม เอดูเคชั่น ซิตี้ สเตเดี้ยม\n\nวันพฤหัสบดีที่ 1 ธันวาคม เวลา 02:00 น. (คืนวันพุธที่ 30 พ.ย.)\n\nซาอุดีอาระเบีย VS เม็กซิโก : สนาม ลูเซล ไอคอนิค สเตเดี้ยม\n\nข่าวที่เกี่ยวข้อง\n\n\n\n\n\n-------------------------------------------------\n\nวิธีการดูบอลพรีเมียร์ลีก 2022/23 ที่ TrueID : แพ็กเกจชมครบทุกคู่ - ซิมทรูชมทีมโปรดฟรี!\n\nรวมข้อมูลแก้ไขปัญหาการใช้งาน รับชม หรือโปรโมชันกิจกรรมต่างๆ << คลิกที่นี่\n\nอัพเดทข่าว ผลบอล พรีเมียร์ลีก แบบทันใจ พร้อมวิเคราะห์คู่เด่นในรอบสัปดาห์ ส่งถึงมือคุณ\n\nคลิกเลย!! หรือ กด *301*32# โทรออก\n\nหรือ อัพเดทข่าวบอลไทยลีก กด *301*36# โทรออก",
    "เพลิดเพลินกับเครื่องดื่มสุดพิเศษจาก OPPO Service Center ใกล้คุณ": "เมื่อก้าวเข้ามาในศูนย์บริการสมาร์ตโฟน คุณคาดหวังอะไรนอกจากการบำรุงรักษาโทรศัพท์และการบริการที่เอาใจใส่ แน่นอนว่าบริการเครื่องดื่มสุดเอ็กซ์คลูซีฟฟรีคงไม่ใช่สิ่งแรกที่คุณจะนึกถึงถ้าหากคุณไปที่ Pavilion Kuala Lumpur OPPO Service Center คุณจะได้รับการต้อนรับด้วยชาดำท้องถิ่นที่มีชื่อเสียงของมาเลเซีย ผลิตจากชาที่ปลูกบนพื้นที่เพาะปลูกที่ใหญ่ที่สุดของมาเลเซียใน Cameron Highlands ชาดำนี้เป็นสัญลักษณ์ที่โดดเด่นของประเทศมาเลเซียและขึ้นชื่อในเรื่องรสชาติพิเศษที่ได้รับการเพาะปลูกมาจากที่ราบสูงอันอุดมสมบูรณ์สำหรับลูกค้าที่มาใช้บริการที่ศูนย์บริการใน Ho Chi Min City จะได้รับกาแฟเวียดนามแบบดั้งเดิม กาแฟเวียดนามนี้ชงโดยใช้กระดาษกรองแบบดั้งเดิมและใช้นมข้นหวานแตกต่างจากที่อื่น ทำให้เครื่องดื่มนี้กลายเป็นตัวเลือกยอดนิยมของคนหนุ่มสาวทั่วโลก\n\nและถ้าหากคุณมาใช้บริการศูนย์บริการ OPPO Service Center ที่ กรุงเทพฯ ประเทศไทย คุณจะได้รับเครื่องดื่มสุดพิเศษอย่างชาไทยต้นตำรับ รสชาติหอม เข้มข้น ละมุนจากชาตรามือ ร้านเครื่องดื่มชื่อดังจากประเทศไทยยอดนิยม\n\nและตั้งแต่วันที่ 10-17 กันยายน หากคุณเป็นผู้ใช้ผลิตภัณฑ์ OPPO คุณจะได้รับการต้อนรับด้วยน้ำผลไม้ Frutika ใน Dhaka ได้รับชา Royal Myanmar TeaMix ใน Yangon ดื่มด่ำกับ Chilled Taho ใน Manila หรือเครื่องดื่มสุดพิเศษอื่นๆ มากมายที่ OPPO Service Center ใกล้คุณ\n\nทั้งหมดนี้จัดขึ้นเพื่อฉลองวันครบรอบ 18 ปีของ OPPO ใน OPPO Service Day ตั้งแต่วันที่ 10 ถึง 12 ของทุกเดือน โดย OPPO จะอัปเดตงานเป็น Inspiring Service Week เชิญชวนผู้ใช้ OPPO ทุกคนให้มาเยี่ยมชม ศูนย์บริการและเพลิดเพลินกับเครื่องดื่มสุดพิเศษในแต่ละท้องถิ่นขณะรอรับบริการโทรศัพท์ โดยกิจกรรมจะจัดขึ้นในศูนย์บริการกว่า 320 แห่งใน 19 ประเทศและภูมิภาคทั่วโลก พร้อมมอบบริการที่สะดวก ครอบคลุม และรอบคอบยิ่งขึ้นแก่ผู้ใช้ OPPO\n\nนอกจากเครื่องดื่มสุดพิเศษในแต่ละท้องถิ่นแล้ว ผู้ที่มาเยี่ยมชมศูนย์บริการ OPPO จะได้รับส่วนลดสำหรับการบำรุงรักษาและอุปกรณ์เสริมต่างๆ ตลอดจนค่าแรงฟรี อัปเกรดซอฟต์แวร์ฟรี บริการฆ่าเชื้อโทรศัพท์ฟรี และอื่นๆ อีกมากมาย ผู้เข้าชมยังสามารถพักผ่อนและใช้เวลาในขณะที่เพลิดเพลินกับเครื่องดื่มฟรีด้วยการขยายเวลาให้บริการในศูนย์บริการที่เข้าร่วม\n\nในปี 2022 นี้ OPPO ครบรอบ 14 ปีขยายการดำเนินงานในตลาดต่างประเทศเป็นครั้งแรก OPPO มีศูนย์บริการมากกว่า 2,500 แห่งในกว่า 60 ประเทศและตลาดทั่วโลก พร้อมมุ่งมั่นที่จะให้บริการทั้ง “Care & Reach” OPPO ได้นำกลยุทธ์ “glocal” มาใช้เพื่อสร้างแบรนด์ระดับโลกด้วยการดำเนินงานในท้องถิ่น\n\nกลยุทธ์ “glocal” นี้สะท้อนให้เห็นถึงศูนย์บริการ OPPO ในแต่ละแห่ง ในฐานะที่เป็นหน้าตาของบริษัทที่เชื่อมต่อ OPPO กับลูกค้าโดยตรง ศูนย์บริการต่างๆ ได้ดำเนินการตามคำมั่นสัญญา Care & Reach เพื่อมอบมาตรฐานการบริการที่เอาใจใส่ทั่วโลกในระดับสูงอย่างต่อเนื่อง ในฐานะที่เป็นคนในพื้นที่ในชุมชนของตนเอง พนักงานศูนย์บริการแต่ละคนจึงมีความเข้าใจในความต้องการและความชอบของลูกค้าในแต่ละพื้นที่ ทำให้พวกเขาสามารถนำเสนอประสบการณ์การบริการที่ดีที่สุดได้ผ่าน Inspiring Service Week OPPO หวังว่าเครื่องดื่มสุดพิเศษนี้จะช่วยให้ศูนย์บริการสามารถเชื่อมต่อกับชุมชนท้องถิ่นของตนได้ดียิ่งขึ้น\n\nด้วยการยึดตามหลัก brand proposition อย่าง “Inspiration Ahead” OPPO จะยังคงนำเสนอผลิตภัณฑ์ บริการ และประสบการณ์ที่เน้นผู้ใช้เป็นศูนย์กลางให้กับผู้คนทั่วโลกต่อไป ขณะที่ทำงานเพื่อสร้างชีวิตอัจฉริยะให้กับผู้ใช้และเสริมพลังให้พวกเขาด้วยความมั่นใจและการมองโลกในแง่ดีมากขึ้น\n\n*Inspiring Service Week จะพร้อมให้บริการในประเทศและภูมิภาคที่เข้าร่วมต่อไปนี้: อินโดนีเซีย ไทย ฟิลิปปินส์ มาเลเซีย ลาว สิงคโปร์ เวียดนาม กัมพูชา บังคลาเทศ เมียนมาร์ เนปาล อียิปต์ โมร็อกโก เคนยา สหรัฐอาหรับเอมิเรตส์ กาตาร์ แอลจีเรีย ไนจีเรีย ตูนิเซีย สำหรับรายละเอียดกิจกรรมและข้อเสนอสุดพิเศษ โปรดติดต่อศูนย์บริการในแต่ละประเทศ/ภูมิภาค",
    "Off-White™ เปิดตัวแคมเปญโฆษณาประจำฤดูใบไม้ผลิ/ฤดูหนาว 2022": "Off-White™ เปิดตัวแคมเปญโฆษณาประจำฤดูใบไม้ผลิ/ฤดูหนาว 2022 ถ่ายโดย ราฟาเอล พาวาร็อตติ (Rafael Pavarotti) โดยนำเสนอภาพถ่ายที่ผสมผสานคอลเลคชันเสื้อผ้าสำเร็จรูปสำหรับผู้ชายและผู้หญิงของแบรนด์ซึ่งออกแบบโดย เวอร์จิล แอบโลห์ (Virgil Abloh) พร้อมวิสัยทัศน์ที่เต็มไปด้วยสุนทรียะของ อิบราฮิม คามารา (Ibrahim Kamara) ผู้อำนวยการฝ่ายศิลปะและภาพลักษณ์แห่ง Off White™\n\nเช่นเดียวกับคอลเลคชันต่าง ๆ ที่ผ่านมาที่สื่อให้เห็นถึงความเชื่อมโยงระหว่างอดีตและอนาคต ตลอดจนวัฒนธรรมหลักและวัฒนธรรมย่อยเพื่อเป็นการขับเคลื่อนปัจจุบัน ภาพที่ปรากฏในแคมเปญโฆษณานี้เป็นการผูกโยงไว้ซึ่งมรดกและที่มาของ Off-White™ เข้ากับวิสัยทัศน์ของแบรนด์ที่พัฒนาก้าวไปข้างหน้า โดยวิสัยทัศน์ดังกล่าวที่มาจากการนำเสนอเรื่องราวในรูปแบบใหม่ผนวกกับความคิดที่เป็นอิสระ สร้างแรงบันดาลใจให้กับรูปแบบสำหรับอนาคต ยุคแห่งจินตนาการที่เป็นผลิตผลแห่งความเป็นจริง\n\nการอ้างอิงถึงเอกลักษณ์ความเป็น Off-White™ ที่สืบทอดต่อกันมาปรากฏให้เห็นอย่างเป็นนัยผ่านการแสดงออกอย่างค่อยไปเป็นค่อยไป และอย่างชัดแจ้งผ่านการถ่ายแคมเปญโฆษณาที่เมืองเชฟชาอูน หรือเมืองสีฟ้าแห่งประเทศโมร็อกโก โดยสีฟ้าอิเล็กทริก หรือ ‘electric blue’ ถือเป็นเอกลักษณ์สำคัญของ Off-White™ มานาน เพราะเฉดสีฟ้าดังกล่าวคือหนึ่งในเอกลักษณ์ของแบรนด์นั่นเอง และถูกนำมาใช้เป็นแนวคิดหลักเพื่อเชื่อมองค์ประกอบต่าง ๆ ของแคมเปญโฆษณาประจำฤดูใบไม้ผลิ/ฤดูหนาว 2022 เข้าด้วยกัน สำหรับตัว อิบราฮิม คามารา เองก็ให้ความสนใจกับผลงานสิ่งทอในเฉดสีฟ้าต่าง ๆ ที่มีที่มาจากแอฟริกาตะวันตก เมืองเชฟชาอูนมีบทบาทสำคัญมากเช่นกันเนื่องจากเป็นเมืองโบราณที่มีความสำคัญทางประวัติศาสตร์ พร้อมจุดชมวิวอันงดงามและชื่อเสียงที่โด่งดัง โดยในตอนแรกนั้น การทาสีฟ้าเริ่มต้นขึ้นเพื่อเป็นเสมือนเครื่องรางแห่งความโชคดีเพื่อขอน้ำ และยังเกี่ยวเนื่องไปถึงความอุดมสมบูรณ์ การเจริญเติบโต การอยู่รอด และพัฒนาก้าวไปข้างหน้า ความคิดริเริ่มและความมุ่งมั่นของวัฒนธรรมท้องถิ่นแห่งนี้ในการระบายสีสภาพแวดล้อมที่ถูกสร้างขึ้นให้เป็นสีฟ้าทั้งหมดนั้นถือว่ามีนัยนะสำคัญอย่างมาก เฉดสีฟ้าหลากหลายที่เกิดจากฝีแปรงขนาดใหญ่ทั้งในเฉดสีฟ้าน้ำทะเลและสีฟ้าอินดิโกยังเพิ่มความเย็นสบายให้แก่เมืองที่มีอากาศร้อนเป็นพิเศษแห่งนี้\n\nความสัมพันธ์ระหว่างแอปโลห์และคามารามีที่มาจากความผูกพันอันลึกซึ้งอันเกิดจากความเคารพในซึ่งกันและกันและค่านิยมที่ทั้งสองมีร่วมกัน งานคอลลาบอเรชันล่าสุดของเคมารายังสะท้อนให้เห็นถึงความมุ่งมั่นที่มีต่อเนื่องเสมอมาของ Off-White™ ในการช่วยหล่อหลอมกลุ่มคนที่เปี่ยมไปด้วยความคิดริเริ่มสร้างสรรค์ซึ่งเป็นตัวแทนของความเป็นเยี่ยมในแต่ละแขนง และในขณะเดียวกันก็มีความผูกพันหรือเชื่อมโยงกับแอปโลห์\n\n“การสร้างแบรนด์สินค้าลักชัวรีให้ประสบความสำเร็จต่อเนื่องมาตลอดเก้าปีถือเป็นเรื่องที่เยี่ยมยอดมาก” คามารายืนยัน “มันเป็นความสำเร็จอันยิ่งใหญ่ที่ผมชื่นชมและหวังว่าจะสามารถสร้างผลงานที่ต่อยอดจากมรดกชิ้นสำคัญนี้ (เวอร์จิล) ถือได้ว่าเป็นผู้ปฏิวัติสตรีทแวร์และสินค้าลักชัวรีที่ข้ามผ่านช่วงอายุและทศวรรษ เขาแสดงให้โลกเห็นว่าผู้ด้อยโอกาส คนที่ถูกมองข้าม และคนผิวสีเองก็มีความคิดสร้างสรรค์ที่น่าสนใจและสามารถที่จะผลักดันตนเองและแข่งขันได้อย่างเท่าเทียมภายในองค์การและแวดวงต่าง ๆ ตัวเขาสร้างยังแรงบันดาลใจให้คนมีความหวังและนำมาซึ่งการเปลี่ยนแปลงมากมาย สำหรับผมแล้ว เวอร์จิล แอปโลถือเป็นชายผิวสีที่มีความคิดที่เป็นอิสระที่สุดในยุคของเราก็ว่าได้”\n\nสำหรับเหล่านายแบบที่ในแคมเปญโฆษณาประจำฤดูใบไม้ผลิ/ฤดูหนาว 2022 ถือเป็นนายแบบนางแบบหน้าใหม่ของวงการ ปรากฏตัวในผลงานดีไซน์สำหรับทั้งชายและหญิงอันโดดเด่นของฤดูกาล และสวมใส่คอลเลคชันแว่นตาล่าสุดของแบรนด์\n\nทั้งนี้ คอลเลคชันผู้หญิงนำเสนอสุนทรียะอันสดใหม่ แต่ยังคงไว้ซึ่งอารมณ์ของ “party girl” โดยเดรสที่ดูโค้งเว้าถูกย่อให้สั้นลง ในขณะที่ช่วงเอวของกางเกงยีนส์และกางเกงทั่วไปถูกปล่อยให้ต่ำลงเช่นกัน นิตแวร์ซึ่งประกอบด้วยเสื้อตัวบนและท่อนล่างดูลื่นไหลและหรูหรา สลับเลเยอร์ที่โปร่งบางและผ้าบูเคลวูลส์ให้สัมผัสนุ่มสบายกับเส้นด้ายผ้าแจ็คการ์ดที่มีรายละเอียดของงานคัตเอาต์ พร้อมเส้นด้ายพองฟูและมีผิวสัมผัสที่น่าสนใจ ส่วนคริสตัลสวารอฟสกีคือตัวแทนของความเปล่งประกายและหรูหรา คอลเลคชันนี้ยังผสมผสานชุดเครื่องแต่งกายดั้งเดิมของกีฬาสโนว์บอร์ดและสเก็ต จนเกิดเป็นแจ็คเก็ต กางเกง ชุดโอเวอร์ออล และจัมป์สูทในขนาดโอเวอร์ไซส์ที่ยังคงความเฟมินีน ทำจากผ้าทอสามชั้นสมรรถนะสูง\n\nในส่วนของคอลเลคชันสำหรับผู้ชายนั้นถูกสอดแทรกไว้ซึ่งไลน์ “สกีแวร์” ขนาดเล็ก โดดเด่นด้วยการจับคู่ลายพิมพ์มัดย้อมเข้ากับรายละเอียดด้านเทคนิคัล และผ้าทอสามชั้นสมรรถสูง ในโครงร่างที่มีขนาดใหญ่เป็นพิเศษและได้แรงบันดาลใจจากกีฬาสเก็ต แต่ผ่านการตีความจากมุมมองแบบมินิมัล โดยผลงานใหม่นี้เป็นการต่อยอดจากคอลเลคชันเครื่องแต่งกายชายซึ่งประกอบด้วยผลงานซึ่งสะท้อนให้เห็นถึงความสืบเนื่องของทิศทางแบบมินิมัลใหม่ของแบรนด์ แต่ทำให้ยิ่งดูเด่นชัดและพัฒนาขึ้นเพื่อให้ครอบคลุมถึงนิตแวร์ งานเทลเลอริ่ง เสื้อโคต และเอาต์แวร์ที่สอดแทรกไว้ซึ่งเทรนด์แฟชั่น\n\nโครงร่างที่ดูผ่อนคลายและเกินจริงยังครองความโดดเด่นในส่วนของเอาเธอร์แวร์ในคอลเลคชันนี้ ในขณะที่เสื้อโคตและงานเทลเลอริงเป็นการนำโครงสร้างและเนื้อผ้าเครื่องแต่งกายชายแบบดั้งเดิมมาปรับใหม่ อาทิ ผ้าวูลลายฮาวด์สทูธ และคอมแพ็ค แฟลนเนล วูล เมื่อนำวางคู่กับชุดสูทเทคนิคคัล จึงได้สมดุลระหว่างสัมผัสและน้ำหนัก ขนบดั้งเดิมและความแหวกแนว อันเกิดจากการสลับสับเปลี่ยนองค์ประกอบบางอย่างอย่างตั้งใจ อาทิ เสื้อดาวน์แจ็คเก็ตที่มาในผ้าแคนวาส เสื้อแมคอินทอชแจ็คเก็ตที่ปรากฏในผ้าวูลลายตารางทาร์ทัน ตลอดจน เสื้อฮูดดี้ กางเกง กางเกงเลาจน์ และเสื้อเชิร์ตปรากฎในวัสดุหนังคุณภาพ นอกจากนี้ ยังมีการหยิบเอาลายลูกศรอันถือเป็นไอคอนแห่งแบรนด์ Off-White™ มาตีความใหม่และได้รับการตั้งชื่อใหม่ว่า “Racing Arrows” ถือเป็นลูกเล่นอันโดดเด่นที่ช่วยตอกย้ำถึงลักษณะความเป็นขบถที่เต็มไปด้วยชั้นเชิงของแบรนด์ได้เป็นอย่างดี\n\nเช่นเดียวกัน งานนิตแวร์เป็นการมาพบกันของกีฬาสเก็ตและวัฒนธรรมแฟชั่นชั้นสูง นำเสนอผ่านเสื้อโปโล เสื้อยืดฟุตบอล และเสื้อคอเต่าที่ทำทอขึ้นจากเส้นด้ายที่ทำจากวัสดุหรู มาพร้อมรายละเอียดอันน่าสนใจที่แฝงอยู่อย่างเรียบ ๆ และเทคนิคที่สะท้อนถึงความประณีตบรรจงในทุกรายละเอียด เกิดเป็นผลงานที่ซื่อตรงต่อเอกลักษณ์ของงานกราฟิกอันโฉบเฉี่ยวสะดุดตาตามแบบฉบับของ Off-White™ ด้วยการเลือกใช้ลวดลายกราฟิติบนผ้าแจ็คการ์ดที่ไม่เหมือนเหมือนใคร",
    "น่าผิดหวัง \"โจ โคล\" จวก 2 แข้งเชลซี เกมบุกพ่าย ดินาโม ซาเกร็บ ศึก UCL": "โคล กล่าวว่า \"ผมจะเริ่มจากตรงไหนก่อนดี แนวรับของเชลซีต้องรวมกันเป็นหนึ่งเดียวโดยเร็วที่สุด ผู้คนจะมองไปที่จังหวะเสียประตู คูลิบาลี ต้องรับมือ เปทโควิช (คนที่ทำแอสซิสต์ให้ซาเกร็บ) ในจังหวะแรกให้ดีกว่านี้ ส่วนแนวรุก พวกเขาขาดความมั่นใจอยู่ใช่มั้ย? ข้อดีของทูเคิลคือมีนักเตะหลายคนมาขอโอกาสลงเล่น และนักเตะเหล่านั้นก็ได้ลงเล่นในคืนนี้ แต่ไม่สามารถพิสูจน์ตัวเองได้จากโอกาสที่ได้รับ ดังนั้นตอนนี้ทูเคิลก็สามารถตอบพวกนั้นได้แล้วว่าทำไมถึงไม่ได้ลงเล่น\"",
    "'บิ๊กรัง' จัดใหญ่กอล์ฟไทยแลนด์โอเพ่น": "วันนี้ (29 ส.ค.) เวลา 11.30 น. “บิ๊กรัง” รังสฤษดิ์ ลักษิตานนท์ นายกสมาคมกีฬากอล์ฟ พร้อมด้วย เกษมสุข จงมั่นคง ซีอีโอ เอ็มบีเค (มหาชน) และผู้สนับสนุนร่วมแถลงข่าวยืนยันความพร้อมจัดศึกดวลวงสวิง “ไทยแลนด์โอเพ่น” โดยใช้สังเวียนริเวอร์เดล กอล์ฟ คลับ เป็นสนามแข่งขัน ทีมงานของ “กอล์ฟ” รวินทร์ ชมพูนุชธานนท์ จะคอยต้อนรับชาวเราที่หน้างาน\n\nเจอโควิดเล่นงาน “โลมายักษ์” พรหม มีสวัสดิ์ เริ่มกลับมาเรียกพลัง เพื่อเตรียมลงล่าถ้วยไทยแลนด์โอเพ่นให้ได้เหมือนกับผู้เป็นพ่อ โปรสุเทพ มีสวัสดิ์ ตำนานกอล์ฟไทยที่ได้แชมป์คนแรก และยังมีโปรดาวรุ่งของไทยตบเท้าเข้าร่วมเพียบ โดยการแข่งขันจะเริ่มระหว่าง 1-4 ก.ย.นี้\n\nโปรสาวไทยได้หยุดพักเติมพลังแล้วกลับมาลงล่าเงินรางวัลรายการ “ซีพี วูเมนส์ โอเพ่น” ที่แคนาดา เมื่อสัปดาห์ที่ผ่านมา “โปรจีน” อาฒยา ฐิติกุล ยังร้อนแรงสองวันแรกทำผลงานผ่านการตัดตัว โดยมี “โปรเม” เอรียา จุฑานุกาล เกาะกลุ่มตามมาติดๆ และ “โปรแจน” วิชาณี มีชัย ส่วนที่เหลือ โมรียา จุฑานุกาล, ปาจรีย์ อนันต์นฤการ, ธิฎาภา สุวัณณะปุระ และ พรอนงค์ เพชรล้ำ ไม่ได้ไปต่อ\n\nหลังจากได้แชมป์ “พีจีเอ ทัวร์ แชมเปี้ยนชิพ” เส้นทางของ “โปรช้าง” ธงชัย ใจดี เหมือนได้ไฟเขียว กว่าจะจบฤดูกาลปลายปี ยังรับเงินรางวัลอีกหลายก้อน\n\nด้าน “โปรอาร์ม” กิรเดช อภิบาลรัตน์ ทำผลงานไม่ดีในรายการที่สองของศึกคอร์น เฟอร์รี่ ทัวร์ ไม่ผ่านตัดตัว ต้องไปลุ้นสุดท้าย ระหว่าง 1-4 ก.ย. เพื่อคว้าทัวร์การ์ดพีจีเอทัวร์ให้ได้ ขอเป็นกำลังใจให้ครับ\n\nนับตั้งแต่ลิฟกอล์ฟเปิดตัวมีโปรดังๆ หลายคนแห่มาร่วมล่าเงินรางวัลเช่นเดียวกับโปรดาวรุ่งของไทย สดมภ์ แก้วกาญจนา กับ พชร คงวัดใหม่ ล่าสุดกลุ่มผู้จัดประกาศแข่งรายการที่ 5 และ 6 ออกมาแล้ว เริ่มจาก 3-6 พ.ย. ดวลกันรายการ “อินเตอร์เนชันแนล ซีรีส์ โมร็อกโก” ซึ่งจะจัดขึ้นที่ประเทศโมร็อกโกเป็นครั้งแรก และระหว่าง 10-13 พ.ย. จัดที่อียิปต์รายการ “อินเตอร์ เนชันแนล ซีรีส์ อียิปต์”\n\nด้านอดีตนักกอล์ฟทีมชาติไทย “โปรนุก” บุษบากร สุขพันธ์ พร้อมโปรสาวอีกหลายคนเดินทางไปร่วมล่าตั๋วแอลพีจีเอทัวร์ในฤดูกาลหน้า โดยมี “ซิม 300” ณัฐกฤตา วงศ์ทวีลาภ ก็มาประชันวงสวิงใน “ซีเมนทรา ทัวร์” ขอให้ทุกๆ คนสมหวังครับ\n\nปรับโฉมใหม่ไฉไลกว่าเดิม “สนามคิลเลี่ยน กอล์ฟคลับ” หรือชื่อเดิม “เอ็นซีอาร์” เปิดเป็นทางการไปแล้ว วันก่อน “ป๋าอาจ” องอาจ ใจทัศน์กุล อดีตกัปตันข่าวกีฬาเดลินิวส์ พร้อม ไพศาล พะหุโล และเพื่อร่วมก๊วนยกพลไปปะทะกัน โดยมีสองผู้บริหารมือทอง สุรพงษ์ พันตาวงษ์ กับ ปิติกานต์ พ่วงรอด คอยอำนวยความสะดวก ช่วงนี้มีโปรดีๆ มานำเสนอ สนใจกดไปสอบถามรายละเอียดและเส้นทางได้ที่ 09-9998-4536\n\nวันที่ 5 ก.ย. เวลา 10.00 น. มีแถลงข่าวกอล์ฟรายการ “เอเชีย-แปซิฟิก อเมเจอร์ แชมเปี้ยนชิพ” และออกรอบ ที่สนามอมตะ สปริง คันทรี คลับ โดยการแข่งขันจะมีขึ้นระหว่าง 27-30 ต.ค. ให้สื่อมวลชนยืนยันภายในวันที่ 30 ส.ค. ที่เบอร์ 08-1308-7878.\n\narlak2502@gmail.com\n\nร่วมยินดี…อุรเคนทร์ ช่วยพันธ์ ผู้จัดการอีเวนต์ ภาคการขายที่ 5 บริษัท ช้างอินเตอร์เนชั่นแนล จำกัด ร่วมยินดีและมอบรางวัลให้กับแชมป์รุ่นซูเปอร์จูเนียร์ชาย-หญิง ในการแข่งขันช้าง ไทยแลนด์ จูเนียร์ กอล์ฟ เซอร์กิต ที่สนามนอร์ท ฮิลล์ กอล์ฟ คลับ จ.เชียงใหม่\n\nแชมป์โปร-แอม…นาวาโทหญิงพรพรรณ โปษยะนันทน์ ผู้จัดการทั่วไปบริษัท ทีซีที คอร์ปอเรชั่น จำกัด แสดงความยินดีกับ วิชยานนท์ โชติหิรัญรุ่งเรือง ที่นำทีม เลอบอร์น คว้าถ้วยแชมป์รอบ โปร-แอม ไทยแลนด์ มิกซ์ โฮสต์บาย ทรัสต์กอล์ฟ 2022 สนามที่ 4 ที่สนามธนาซิตี้ คันทรี คลับ\n\nมอบรางวัล…ปิ่นนาถ เจริญผล ผู้อ????ำนวยการภูมิภาคตะวันออก ททท. ร่วมแสดงความยินดีกับทีม WE LOVE CHIANGMAI ผู้ชนะการแข่งขันโปร-แอม รายการ “สิงห์ เชียงใหม่ แชมเปี้ยนชิพ 2022” ที่สนามอัลไพน์ กอล์ฟ รีสอร์ท เชียงใหม่",
    "นาฬิกา Hublot เปิดตัว \"เจมส์ ธีรดนย์\" ในฐานะ Friend of Hublot ของประเทศไทย": "เปิดตัว เจมส์ ธีรดนย์ ศุภพันธุ์ภิญโญ หรือ เจมมี่เจมส์ ศิลปินและนักแสดงมากความสามารถ ผู้ประสบความสำเร็จบนเส้นทางบันเทิง ในฐานะ Friend of Hublot ของประเทศไทย ณ Siwilai City Club ชั้น 5 ศูนย์การค้าเซ็นทรัล เอ็มบาสซี เมื่อวันศุกร์ที่ 2 กันยายน 2565\n\nHublot (อูโบลท์) แบรนด์นาฬิกาจากสวิตเซอร์แลนด์ที่โดดเด่นด้วย ศิลปะแห่งการผสมผสาน (The Art of Fusion) และความมุ่งมั่นในการนำเสนอนวัตกรรมใหม่ๆ โดยคุณ ณรัณ ธรรมาวรานุคุปต์ กรรมการผู้จัดการ พีเอ็มที เดอะ อาวร์ กลาส (PMT The Hour Glass) ตัวแทนจำหน่าย Hublot อย่างเป็นทางการแต่เพียงผู้เดียวในประเทศไทย\n\nคุณมิว่า ซาคาอิ กล่าวว่า Hublot ไม่เคยหยุดที่จะทำงานร่วมกับบุคคลที่มีดีเอ็นเอตรงกับแบรนด์ซึ่งมีความโดดเด่นเฉพาะตัว กล้าที่จะแตกต่าง และพัฒนาตัวเองให้ก้าวไปสู่อีกระดับเสมอ เพื่อเป็นตัวแทนที่นำเสนอความเป็นตัวตนของแบรนด์ในหลากหลายสาขา โดยเฉพาะทางด้าน Art and Music ที่มีการร่วมมือกับ ศิลปินชื่อดัง มากมาย อาทิ\n\nในงานเปิดตัว Friend of Hublot ของประเทศไทย ยังได้รับเกียรติจากคุณ มิว่า ซาคาอิ ประธานเจ้าหน้าที่บริหาร เอเชีย แปซิฟิก อูโบลท์ เอสเอ (Hublot S.A.) มาร่วมงานในครั้งนี้ด้วย\n\nคุณมิว่า ซาคาอิ และ ณรัณ ธรรมาวรานุคุปต์\n\nคุณณรัณ ธรรมาวรานุคุปต์ กรรมการผู้จัดการ พีเอ็มที เดอะ อาวร์ กลาส เผยว่าสำหรับ Friend of Hublot ของประเทศไทย สะท้อนให้เห็นถึงตัวตนของ Hublot ได้อย่างชัดเจน นั่นก็คือ เจมส์ ธีรดนย์ ศุภพันธุ์ภิญโญ ศิลปินและนักแสดงมากความสามารถผู้ประสบความสำเร็จบนเส้นทางบันเทิง\n\n\"นอกจากงานแสดงที่ เจมส์ ธีรดนย์ ทุ่มเทอย่างสุดตัว เขายังไม่หยุดที่จะเดินตามความฝันให้สุดในทุกๆ ทาง เพื่อค้นหางานศิลปะที่สะท้อนตัวตนของเขาได้ครบในทุกมิติ ซึ่งต่อยอดมาสู่การเป็นศิลปินภายใต้สังกัดของตัวเอง JMJ Label ที่เป็นแพลตฟอร์มในการถ่ายทอดตัวตน และ passion ของเขาในทุกด้าน ไม่ว่าจะเป็น ศิลปะการแสดง ซึ่งเป็นศาสตร์ที่เขาหลงใหลและทำได้อย่างยอดเยี่ยม\n\nศาสตร์การปรุงอาหาร Fine Dining ที่พิถีพิถันในทุกขั้นตอน ศาสตร์ของ Mixologist ในการผสมเครื่องดื่มเชิงสร้างสรรค์ ศิลปะการวาดภาพแนวแอ็บสแตร็กที่เขาใช้เป็นวิธีเยียวยาจิตใจ\n\nศิลปะอีกหนึ่งแขนงที่เขาถ่ายทอดความเป็นตัวเองที่ไร้กรอบจำกัด ก็คือ โลกแฟชั่น กับสไตล์การแต่งกายแบบ Genderless อันโดดเด่น\n\nด้วยความสนใจในศาสตร์และศิลป์อันหลากหลาย ความมีตัวตนที่ชัดแจน และความมุ่งมั่นในการทลายขีดจำกัดของตัวเองอยู่เสมอ ทำให้เจมมี่เจมส์ เป็นคนที่ Hublot มีความภูมิใจที่ได้ทำงานร่วมกัน\"\n\nเจมส์ ธีรดนย์ ศุภพันธุ์ภิญโญ Friend of Hublot ประเทศไทย\n\nคุณมิว่า ซาคาอิ กล่าวด้วยว่า \"สำหรับประเทศไทย ในปีนี้มีการเปิดตัว Friend of Hublot พร้อมเผยโฉมแคมเปญ Big Bang Integrated นาฬิกาไอคอนิกรุ่นล่าสุด ที่โดดเด่นด้วยดีไซน์ ลักชัวรี สปอร์ต สายนาฬิกาข้อมือแบบผสานกับโครงสร้างทางสถาปัตยกรรมแบบผสมผสานหลอมรวมเป็นหนึ่งเดียว โดยคงความสวยงามโดดเด่นของตัวเรือนไว้ภายใต้เส้นสายอันประณีตชัดเจนและผสานอย่างสมบูรณ์ด้วยวัสดุเซรามิกที่มีความแข็งแกร่ง\"\n\nHUBLOT Big Bang Integrated Ceramic สี Sky Blue\n\nHublot รุ่น Big Bang Integrated Ceramic (บิ๊ก แบง อินทิเกรทเต็ด เซรามิก) มีตัวเรือนขนาด 42 มม. ทำงานด้วยกลไก UNICO V2 (ยูนิโค เวอร์ชั่น 2) HUB1280 calibre (เอชยูบี1280 คาลิเบอร์) ที่ผลิตขึ้นภายในโรงงานของตัวเอง\n\nได้รับการออกแบบมาให้มีความบางยิ่งขึ้น พร้อมโครงสร้างสถาปัตยกรรมแบบใหม่ รวมถึงเสริมความสามารถในการอ่านค่าได้อย่างชัดเจนและมอบประสิทธิภาพสูงสุดให้กับฟังก์ชันการใช้งาน\n\nนอกจากนี้ยังมาพร้อมความโดดเด่นของสายสร้อยข้อมือแบบผสาน (integrated bracelet) ด้วย 3 ข้อสายที่ผ่านการขัดขอบและขัดลบมุม พร้อมตกแต่งพื้นผิวแบบขัดเงาและหน้าปัดซาติน\n\nHUBLOT Big Bang Integrated Ceramic สี Blue Indigo\n\nBig Bang Integrated Ceramic นำเสนอ 4 เฉดสีโมโนโครมใหม่ โดยแต่ละรุ่นผลิตขึ้นในจำนวนจำกัดเพียง 250 เรือนเท่านั้น ซึ่งทั้ง 4 สีเป็นตัวแทนของธาตุต่างๆ ได้แก่ WATER (น้ำ), EARTH (ดิน) และ WOOD (ไม้) พาคุณสู่การเดินทางรอบโลกผ่านสีสันต่างๆ ได้แก่\n\nJungle Green (จังเกิล กรีน) จาก Tropical forest (ป่าเขตร้อน)\n\nBlue Indigo (บลู อินดิโก) จาก Majorello Garden (สวนมาจอแรล) และท้องถนนแห่ง Chefchaouen (เชฟชาอูน) ในโมร็อกโก รวมถึง Blue City of Jodhpur (เมืองสีน้ำเงิน/สีฟ้าแห่งโชธปุระ) ในรัฐราชสถาน Sand Beige (แซนด์ เบจ) จากทะเลทราย และชายหาดของทะเล Caribbean (แคริบเบียน)\n\nSky Blue (สกาย บลู) จาก South Seas (ทะเลใต้)\n\nHUBLOT Big Bang Integrated Ceramic สี Jungle Green\n\nนอกจากนี้ยังมีรุ่นมาตรฐานในรุ่น Big Bang Integrated King Gold Ceramic (บิ๊ก แบง อินทิเกรทเต็ด คิง โกลด์ เซรามิก) และ Big Bang Integrated Titanium Ceramic (บิ๊ก แบง อินทิเกรทเต็ด ไทเทเนียม เซรามิก) เป็นอีกทางเลือกให้ด้วยเช่นกัน\n\nเจมส์ ธีรดนย์ ศุภพันธุ์ภิญโญ Friend of Hublot ประเทศไทย\n\nเจมส์ ธีรดนย์ ศุภพันธุ์ภิญโญ Friend of Hublot ของประเทศไทย เผยว่า \"ด้วยคาแร็คเตอร์ของแบรนด์ที่เท่ มีเอกลักษณ์เฉพาะตัว มีความมุ่งมั่นที่จะนำเสนอสิ่งใหม่ๆ อยู่เสมอ และ Friend of Hublot แต่ละคนก็มีคาแร็คเตอร์ที่ชัดเจนมากๆ การได้รับโอกาสนี้รู้สึกเป็นเกียรติมากที่ทางแบรนด์เห็นสิ่งนี้ในตัวเจมส์ การได้ร่วมทำงานในแคมเปญนาฬิกา Big Bang Integrated ล่าสุด เพื่อสื่อสารความเป็น The Art of Fusion ของแบรนด์ ผมมีความรู้สึกยินดีและตื่นเต้นเป็นอย่างมากครับ\"\n\n(จากซ้าย) ณรัณ ธรรมาวรานุคุปต์, เจมส์ ธีรดนย์ ศุภพันธุ์ภิญโญ, มิว่า ซาคาอิ และ ขนิษฐา สายสุข\n\nพบกับ Hublot - Big Bang Integrated คอลเล็คชั่น ได้ที่ Hublot Boutique ชั้น M สยามพารากอน โทร.0 2129 4747, Hublot Boutique ชั้น G เซ็นทรัล เอ็มบาสซี โทร.0 2160 5733, PMT The Hour Glass ชั้น G เกษร วิลเลจ โทร.0 2656 1212, PMT The Hour Glass ชั้น G เอ็มควอเทียร์ โทร.0 2003 6022, PMT The Hour Glass ชั้น G เซ็นทรัล ภูเก็ต ฟลอเรสต้า โทร.0 7663 3888",
    "“โต๊ะเล็กช้างศึก” หวังล้างตา “อิหร่าน” รอบตัดเชือก คอนติเนนทัล ฟุตซอล 2022": "ศึกคอนติเนนทัล ฟุตซอล แชมเปี้ยนชิพ ไทยแลนด์ 2022 รอบรองชนะเลิศ คู่แรก อิหร่าน (อันดับ 6 ของโลก) พบ ทีมชาติไทย (อันดับ 20 ของโลก) วันพฤหัสบดีที่ 15 กันยายน 2565 ณ อินดอร์ สเตเดี้ยม หัวหมาก เวลา 16.30 น. แฟนๆ โต๊ะเล็กเข้าชมที่สนามฟรี\n\nทีมชาติอิหร่าน ยอดทีมจากเปอร์เซีย ที่พกดีกรีอันดับ 6 ของโลก พร้อมกับเป็นแชมป์เก่ารายการนี้เมื่อปี 2021 ซึ่งเอาชนะไทยในรอบชิงไปได้ 5-1 โดยอิหร่านชุดนี้คุมทัพโดย วาฮิด ซัมซาอี ที่พาทีมชนะ 2 นัดรวดในรอบแบ่งกลุ่ม นัดแรกเฉือนฟินแลนด์ 2-1 นัดสองชนะเวียดนาม 3-1 เก็บ 6 คะแนนเต็ม เข้ารอบเป็นแชมป์กลุ่ม B\n\nเกมนี้โคจรมาเจอกับไทย แน่นอนว่าแชมป์เก่าต้องจัดเต็มแน่นอน โดยมี ฮอสเซียน ทาเยบี้ กัปตันทีมนำทัพ ร่วมกับ โมสเล็ม โกรัดโฮบัด, อาเหม็ด อับบาซี่ และ อาลีเรซ่า จาวาล ที่ยิง 2 ประตูในเกมล่าสุด เป็นตัวอันตรายในแดนหน้า โดยอิหร่านตั้งเป้าย้ำแค้นทีมชาติไทยเพื่อเข้าไปป้องกันแชมป์รายการนี้ให้ได้\n\nขณะที่ทีมชาติไทย ของกุนซือ คาร์ลอส เซซาร์ ที่พาทีมเข้ารอบมาเป็นอันดับ 2 กลุ่ม A นัดแรกเสมอโมร็อกโก 2-2 นัดสองชนะโมซัมบิก 3-1 สภาพทีมถือว่าพร้อมเต็มสูบเหมือนเดิม นักเตะอย่าง อิทธิชา ประภาพันธ์ ที่โชว์ฟอร์มร้อนแรงในรายการนี้ยิงได้ 2 ประตูในรอบแรกจะยังคงเป็นตัวหลัก โดยมี \"กัปตันช้าง\" กฤษดา วงษ์แก้ว เป็นจอมทัพเหมือนเดิม ขณะที่ วรศักดิ์ ศรีหรั่งไพโรจน์ แมนออฟเดอะแมตช์จากเกมที่แล้วก็น่าจะออกสตาร์ต 5 คนแรกเหมือนเดิม ขุมกำลังที่เหลือยังมี รณชัย จูงวงษ์สุข, อภิวัฒน์ แจ่มเจริญ และ เจษฎา ชูเดช ที่พร้อมลงสนามทั้งหมด"
}