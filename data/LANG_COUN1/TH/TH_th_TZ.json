{
    "ทำความรู้จัก \"เครือจักรภพ\" ที่มี \"กษัตริย์อังกฤษ\" เป็นสัญลักษณ์": "เครือจักรภพมีการดำเนินงานโดยยึดหลักฉันทามติของชาติสมาชิกจากที่ประชุม ดำเนินงานโดยสำนักเลขาธิการเครือจักรภพ ปัจจุบันมี แพทริเซีย สกอตแลนด์ ดำรงตำแหน่งเลขาธิการเครือจักรภพ โดยมีกษัตริย์แห่งราชอาณาจักรเป็นประมุขของเครือจักรภพเป็นสัญลักษณ์ขององค์กร\n\nเครือจักรภพมีต้นกำเนิดขึ้นเมื่อมี ปฏิญญาลอนดอน ในปี 2492 ส่วนใหญ่เป็นอดีตอาณานิคมของจักรวรรดิบริเตน แต่บางประเทศสมัครเข้ารวมเครือจักรภพเองโดยความสมัครใจ ทั้งที่ไม่ได้ตกเป็นอาณานิคมหรือมีความเกี่ยวข้องทางรัฐธรรมนูญมาก่อน คือ โมซัมบิก รวันดา และกาบอง ที่เข้าร่วมเป็นสมาชิกในปี 2538 และ 2552 ตามลำดับ ส่วน 2 ประเทศล่าสุดที่พึ่งเข้าเป็นสมาชิกในปีนี้ คือ กาบอง และ โตโก ซึ่งไม่เคยเป็นอาณานิคมของจักรวรรดิบริเตนเช่นกัน\n\n“ เครือจักรภพแห่งประชาชาติ ” ( Commonwealth of Nations ) เดิมมีชื่อว่า “ เครือจักรภพบริเตน ” ( British Commonwealth ) หรือที่เรียกกันสั้นๆ ว่า “ เครือจักรภพ ” เป็นองค์กรระหว่างประเทศในระดับรัฐบาล ประกอบด้วย 56 ประเทศทั่วโลก ได้แก่ แอนทีกาและบาร์บิวดา ออสเตรเลีย บาฮามาส บังกลาเทศ บาร์เบโดส เบลีซ บอตสวานา บรูไน แคเมอรูน แคนาดา ไซปรัส ดอมินีกา เอสวาตินี ฟีจี กาบอง แกมเบีย กานา เกรเนดา กายอานา อินเดีย จาเมกา เคนยา คิริบาส เลโซโท มาลาวี มาเลเซีย มัลดีฟส์ มอลตา มอริเชียส โมซัมบิก นามิเบีย นาอูรู นิวซีแลนด์ ไนจีเรีย ปากีสถาน ปาปัวนิวกินี รวันดา เซนต์คิตส์ และเนวิส เซนต์ลูเชีย เซนต์วินเซนต์ และเกรนาดีนส์ ซามัว เซเชลส์ เซียร์ราลีโอน สิงคโปร์ หมู่เกาะโซโลมอน แอฟริกาใต้ ศรีลังกา แทนซาเนีย โตโก ตองกา ตรินิแดดและโตเบโก ตูวาลู ยูกันดา สหราชอาณาจักร วานูอาตู และ แซมเบีย ทำให้เครือจักรภพมีประชากรรวมกันกว่า 2,500 ล้านคน และมีมูลค่า GDP ของประเทศเครือจักรภพในปี 2564 รวมอยู่ที่ 13.1 ล้านล้านดอลลาร์\n\nหลังจากนั้น ยังมีการจัดประชุมสุดยอดผู้นำกลุ่มเครือจักรภพ หรือ CHOGM (Commonwealth Heads of Government Meeting) ทุก 2 ปี เพื่อหาทางออก เสนอวิธีแก้ไข หรือแลกเปลี่ยนความคิดเห็นในประเด็นต่าง ๆ ที่กำลังเกิดขึ้น และมีผลกระทบต่อประเทศสมาชิก สำหรับการประชุมครั้งล่าสุดนั้นจัดขึ้นที่กรุงคิกาลี ประเทศรวันดา เมื่อวันที่ 21-23 มิ.ย. ที่ผ่านมา\n\nนอกจากนี้ เครือจักรภพแห่งประชาชาติ ยังจัดการแข่งขันกีฬาเพื่อสร้างความสามัคคีในกลุ่มประเทศสมาชิกในชื่อว่า “ Commonwealth Games ” ขึ้นทุก 4 ปีเช่นเดียวกับกีฬาโอลิมปิก โดยครั้งล่าสุดพึ่งจัดไปเมื่อวันที่ 28 ก.ค. - 8 ส.ค. 2565 ณ เมืองเบอร์มิงแฮม สหราชอาณาจักร\n\nอย่างไรก็ตาม ชาติสมาชิกเครือจักรภพ ต่างไม่มีข้อผูกพันทางกฎหมายใดๆ ระหว่างกัน มีเพียงหลักการในด้านต่างๆ ที่จะปฏิบัติร่วมกันคือ ประชาธิปไตย สิทธิมนุษยชน เสรีภาพในการพูด และนิติธรรม พร้อมทั้งการแบ่งปันเป้าหมายด้านการพัฒนา ประชาธิปไตย และสันติภาพ ตามที่ทุกชาติสมาชิกต่างได้ลงนามไว้ใน กฎบัตรเครือจักรภพ ( Commonwealth Charter )\n\nราชอาณาจักรเครือจักรภพ (Commonwealth Realm)\n\nแม้ว่าเครือจักรภพแห่งประชาชาติจะมีกษัตริย์แห่งสหราชอาณาจักรเป็นสัญลักษณ์ขององค์กร แต่ไม่ได้หมายความว่ากษัตริย์แห่งสหราชอาณาจักรจะเป็นประมุขในทุกประเทศสมาชิก เพราะ 36 ชาติสมาชิกมีสถานะเป็นสาธารณรัฐ และอีก 5 ชาติสมาชิกมีราชวงศ์เป็นของตนเอง\n\nดังนั้นจะมีเพียง 15 ชาติเท่านั้นที่มีกษัตริย์แห่งสหราชอาณาจักรเป็นประมุข ซึ่งจะเรียกกลุ่มประเทศเหล่านี้ว่า “ราชอาณาจักรเครือจักรภพ” ประกอบไปด้วย แอนทีกาและบาร์บิวดา ออสเตรเลีย บาฮามาส เบลีซ แคนาดา เกรเนดา จาเมกา นิวซีแลนด์ ปาปัวนิวกีนี เซนต์คิตส์ และเนวิส เซนต์ลูเชีย เซนต์วินเซนต์ และเกรนาดีนส์ หมู่เกาะโซโลมอน ตูวาลู และสหราชอาณาจักร ซึ่งประเทศเหล่านี้ล้วนแต่เคยเป็นอาณานิคมของสหราชอาณาจักรด้วยกันทั้งสิ้น ยกเว้นเพียงแต่สหราชอาณาจักร และปาปัวนิวกินีที่เคยเป็นอาณานิคมของออสเตรเลีย\n\nตามพระราชบัญญัติเวสต์มินสเตอร์ พ.ศ.2474 พระราชบัญญัติแห่งสหราชอาณาจักรที่กำหนดหลักการความสัมพันธ์ระหว่างราชอาณาจักรเครือจักรภพกับพระมหากษัตริย์ (The Crown) ระบุว่า ประเทศในเครือจักรภพที่มีความสามารถในการปกครองตนเองระดับหนึ่งสามารถมีเอกราชทางนิติบัญญัติได้อย่างสมบูรณ์จากสหราชอาณาจักร ธรรมนูญนี้จึงเป็นการถอดถอนอำนาจแทบทั้งหมดของรัฐสภาสหราชอาณาจักรในการตรากฎหมายสำหรับประเทศในเครือจักรภพ มีผลทำให้ประเทศเหล่านี้มีเอกราชเป็นของตนเองโดยปริยาย\n\nท่าทีสมาชิกบางส่วนหลังควีนอังกฤษสวรรคต\n\nอย่างไรก็ตาม ในแต่ละประเทศในราชอาณาจักรเครือจักรภพนั้นจะมีนายกรัฐมนตรีของตนเอง ทำหน้าที่บริหารประเทศ และแต่ละประเทศ (ยกเว้นสหราชอาณาจักร) ยังต้องมี “ผู้สำเร็จราชการ” ซึ่งทำหน้าที่เป็นผู้แทนพระองค์พระมหากษัตริย์สหราชอาณาจักรอีกด้วย โดยภายหลังจากที่ สมเด็จพระราชินีนาถเอลิซาเบธที่ 2 แห่งสหราชอาณาจักร เสด็จสวรรคต แต่ละประเทศในราชอาณาจักรเครือจักรภพจะต้องลงนามในคำประกาศรับรอง กษัตริย์ประองค์ใหม่ ซึ่งในที่นี้คือ สมเด็จพระเจ้าชาร์ลส์ที่ 3 แห่งสหราชอาณาจักร เป็นประมุขพระองค์ใหม่แห่งเครือจักรภพ\n\nการเสด็จสวรรคตของควีนเอลิซาเบธที่ 2 เป็นชนวนเหตุสำคัญที่ทำให้หลายฝ่ายจับตาดู 14 ประเทศที่เหลือในราชอาณาจักรเครือจักรภพว่าจะแสดงท่าทีอย่างไรเกี่ยวกับการทำประชามติเพื่อเปลี่ยนระบอบการปกครองจากระบอบประชาธิปไตยอันมีพระมหากษัตริย์ทรงเป็นประมุขภายใต้รัฐธรรมนูญ (Constitutional Monarchy) มาเป็นระบอบสาธารณรัฐ (Republic) หลังจากที่ปีที่แล้วบาร์เบโดส อดีตประเทศสมาชิกประสบความสำเร็จในการเปลี่ยนระบอบการปกครองเป็นสาธารณรัฐ\n\nเริ่มกันที่ ฟิลิป เดวิส นายกรัฐมนตรีของบาฮามาส กล่าวว่า ในตอนนี้ ฝ่ายบริหารยังไม่ได้ตัดสินใจใดๆ ในเรื่องนี้ ท้ายที่สุดแล้วจะต้องขึ้นอยู่กับประชามติ ว่าเสียงของประชาชนไปในทิศทางใด\n\nขณะที่ แกสตัน บราวน์ นายกรัฐมนตรีของแอนติกาและบาร์บูดา ระบุว่า จะทำประชามติว่าประชาชนต้องการเปลี่ยนระบอบการปกครองเป็นสาธารณรัฐหรือไม่ ภายใน 3 ปีนับจากนี้\n\n“นี่เป็นขั้นตอนสุดท้ายของการเป็นเอกราช เพื่อให้แน่ใจว่าเราเป็นประเทศที่มีอำนาจอธิปไตยอย่างแท้จริง” บราวน์ กล่าวสรุป\n\nเป็นไปในทิศทางเดียวกับประเทศในกลุ่มละตินอเมริกาอื่นๆ ที่พร้อมจะเดินหน้าสู่ระบอบสาธารณรัฐ แอนดรูว์ โฮลเนส นายกรัฐมนตรีจาเมกา กล่าวกับ เจ้าชายและเจ้าหญิงแห่งเวลส์ขณะที่เยือนจาเมกาเมื่อ มี.ค. ที่ผ่านมาว่า ประเทศของเขาพร้อมที่ก้าวเป็นสาธารณรัฐแล้ว โดยหนังสือพิมพ์ Independent รายงานว่าขณะนี้รัฐบาลจาเมกาได้แต่งตั้งเจ้าหน้าที่สำหรับเริ่มกระบวนการเปลี่ยนไปสู่สาธารณรัฐแล้ว\n\nส่วน เฮนรี ชาร์ลส อัชเชอร์ รัฐมนตรีว่าการกระทรวงการปฏิรูปรัฐธรรมนูญและการเมืองของเบลีซ บอกกับรัฐสภาว่า “บางทีอาจถึงเวลาแล้วที่เบลีซจะต้องก้าวไประดับเพื่ออิสรภาพที่แท้จริง แต่ชาวเบลีซทุกคนต้องร่วมกันตัดสินใจ”\n\nทาฮิรา คาร์เตอร์ เลขาธิการสำนักข่าวในสำนักนายกรัฐมนตรีเกรเนดา ระบุว่า รัฐบาลยังไม่มีแผนจะเปลี่ยนระบอบการปกครองในตอนนี้ แต่ยอมรับว่ามันจะเกิดขึ้นในอนาคตอย่างค่อยเป็นค่อยไป\n\nขณะที่ จาซินดา อาร์เดิร์น นายกรัฐมนตรีของนิวซีแลนด์ กล่าวว่า แม้จะมีการโต้เถียงเรื่องการเปลี่ยนแปลงการปกครองมาตลอดเวลาหลายปี แต่จะไม่เกิดขึ้นในเร็ววันนี้อย่างแน่นอน ซึ่งเธอคาดว่าอย่างเร็วที่สุดน่าจะเกิดขึ้นภายในช่วงชีวิตของเธอ\n\nเช่นเดียวกับการให้สัมภาษณ์ของ แอนโทนี แอลบานีส นายกรัฐมนตรีคนล่าสุดของออสเตรเลีย เปิดเผยว่า เรื่องการเปลี่ยนระบอบการปกครองไม่ได้อยู่ในวาระสำคัญของรัฐบาลของเขา แต่ไม่ปฏิเสธว่ามันจะเกิดขึ้นในอนาคตหรือไม่\n\nด้าน จัสติน ทรูโด นายกรัฐมนตรีแคนาดา ทวีตผ่านบัญชีส่วนตัวว่า “ในขณะที่เรายังคงไว้อาลัยต่อการจากไปสมเด็จพระราชินีนาถเอลิซาเบธที่ 2 ผู้ทรงครองราชย์ยาวนานที่สุดของแคนาดา และเรามองไปยังอนาคตด้วยการประกาศรับตำแหน่งกษัตริย์ชาร์ลส์ที่ 3 ขึ้นเป็นกษัตริย์ของแคนาดา”\n\nขณะที่ เจมส์ มาราเป นายกรัฐมนตรีของปาปัวนิวกินี กล่าวในพิธีไว้อาลัยควีนเอลิซาเบธที่ 2 ว่า “เราทุกคนมารวมตัวกันที่นี่เพื่อรับทราบการจากไปของพระองค์ และเป็นสักขีพยานในการเสด็จขึ้นครองบัลลังก์ของสมเด็จพระเจ้าชาร์ลส์ที่ 3” ไม่ต่างจาก ซาวาลี อามาโซเน ฟาโตกา รองเลขาธิการสำนักนายกรัฐมนตรีตูวาลู ที่ระบุว่าจะยังคงมีพระเจ้าชาร์ลส์ที่ 3 เป็นประมุขต่อไป\n\nสุดท้ายแล้ว จนถึงขณะนี้ ทั้ง 14 ประเทศยังคงราชอาณาจักรเครือจักรภพที่มีสมเด็จพระเจ้าชาร์ลส์ที่ 3 ทรงเป็นประมุข ไม่มีใครรู้ว่าสุดท้ายแล้วจะมีกี่ประเทศที่ออกไปเป็นสาธารณรัฐ เสียงของประชาชนเท่านั้นที่จะให้คำตอบได้\n\n\n\nที่มา: BBC, Bloomberg, Royal, The Common Wealth\n\n\n\n\n\nพิสูจน์อักษร....สุรีย์ ศิลาวงษ์",
    "Dior Men เตรียมจัดแฟชั่นโชว์คอลเล็กชัน Pre-Fall 2023 หน้าพีระมิดประเทศอียิปต์": "Dior Men ภายใต้การดีไซน์ของ Kim Jones ประกาศสถานที่จัดแฟชั่นโชว์คอลเล็กชัน Pre-Fall 2023 โดยคราวนี้ถึงตาของหนึ่งในสิ่งมหัศจรรย์ของโลกยุคโบราณอย่างพีระมิดแห่งกีซา ประเทศอียิปต์ ซึ่งเป็นครั้งแรกที่แบรนด์แฟชั่นมาจัดงานที่หน้าสถานที่สำคัญทางประวัติศาสตร์แห่งนี้\n\nสำหรับแฟชั่นโชว์ของผู้ชายครั้งนี้จะเกิดขึ้นในวันที่ 3 ธันวาคม นอกกรุงไคโรเมืองหลวงของประเทศ โดยทางดีไซเนอร์ชาวอังกฤษวัย 49 ปีมีความผูกพันกับทวีปแอฟริกา จากช่วงเวลาวัยเด็กที่เขาได้เดินทางท่องเที่ยวในหลายประเทศ ทั้ง บอตสวานา, แทนซาเนีย, เอธิโอเปีย, เคนยา และกานา\n\nการจัดแฟชั่นโชว์คอลเล็กชัน Pre-Fall ของ Dior ได้กลับมาคึกคักเหมือนช่วงก่อนโควิด หลังจากที่ก่อนหน้านี้ทางฝั่งผู้ชายได้เดินทางไปจัดงานในเมืองต่างๆ มากมาย ทั้ง ไมอามี, โตเกียว, ลอนดอน รวมไปถึงฝั่งผู้หญิงภายใต้การนำของ Maria Grazia Chiuri ที่เคยจัดที่ เอเธนส์, เซบียา, โซล และมาร์ราเกช\n\nและการที่แบรนด์ใหญ่อย่าง Dior เดินหน้าไปจัดแฟชั่นโชว์ที่ดินแดนใหม่อย่างทวีปแอฟริกา ถือเป็นการสร้างการพูดถึงที่มีต่อแบรนด์ผ่านเมืองใหม่ๆ ซึ่งปกติแบรนด์ใหญ่มักจะจัดตามหัวเมืองใหญ่ในฝั่งยุโรป อเมริกา และเอเชีย เช่นเดียวกันกับ Chanel ที่เตรียมจัดแฟชั่นโชว์คอลเล็กชัน Métiers d’Art ที่กรุงดาการ์ ประเทศเซเนกัล ในวันที่ 6 ธันวาคม\n\nภาพ: Getty Images, Dior\n\nอ้างอิง:",
    "มาร์เบิลเบอร์รี ความมหัศจรรย์จากธรรมชาติ ผลสุดแวววาว ราวกับถูกพ่นสีน้ำเงินเมทัลลิก": "มาร์เบิลเบอร์รี ผลไม้ที่สวยงามที่สุดในโลก ความมหัศจรรย์จากธรรมชาติ ผลสุดแวววาว ราวกับถูกพ่นสีน้ำเงินเมทัลลิก\n\nมาร์เบิลเบอร์รี (Marble Berry) เป็นพืชที่เติบโตในป่าของแอฟริกากลางและได้รับการยอมรับทางวิทยาศาสตร์ว่าเป็นสารอินทรีย์ที่มีความสว่างสดใสที่สุดในธรรมชาติ ลำ้นมีความสูงประมาณ 1 เมตร และแตกหน่อเป็นกลุ่มเล็ก ๆ ราว ๆ 40 ผล ซึ่งมีสีสันสว่างสดใส โดยเฉพาะเมื่อคุณมองผลของมันใกล้ ๆ จะเห็นความแวววาวราวกับถูกเคลือบด้วยชั้นเมทัลลิกสีน้ำเงิน\n\nด้วยสีสันที่ดูสวยงามสะท้อนแสงระยิบระยับนี้จึงทำให้หลายคนคิดว่าเป็นของปลอมที่ดูเผินๆก็ทำให้คิดถถึงลูกบอลประดับคริสต์มาสขนาดจิ๋วที่ส่องแสงระยิบระยับท่ามกลางแสงแดด แม้ว่าในโลกจะมีผลไม้สวยงามมากมายแต่ผลไม้ที่มีผลสีสะท้อนแสงโค้งมนสวยงามราวกับเป็นก้อนหินอ่อนหรืออัญมณี นับว่าเป็นเรื่องแปลกตาที่ทำให้เหล่านักวิทยาศาสตร์ต่างให้ความสนใจและนำมันไปทดลองเพื่อหาความพิเศษของมันซึ่งผลการทดลองก็พบว่า\n\nผลของมาร์เบิลเบอร์รี ไม่ได้เป็นเพียงผลไม้ที่สว่างที่สุดในโลกเท่านั้น แต่ยังเป็นผลไม้อินทรีย์ที่สว่างที่สุดอีกด้วย ความน่าทึ่งอีหอย่างหนึ่งก็คือ พืชที่มีสีสันสว่างสดใสต่างก็พึ่งพาเม็ดสีในการสร้างความสวยงามน่าดึงดูดของพวกมัน และเมื่อมันเริ่มเน่าเปื่อยสีสันของมันก็จะหายไป ทว่าสำหรับมาร์เบิลเบอร์รี นั้นมันสามารถคงสภาพเดิมได้หลายสิบปี แม้ว่าจะเน่าเปื่อยเพราะสีสวยงามนี้เกิดจาก โครงสร้างเซลล์ ไม่ได้เกิดจากเม็ดสี คล้ายกับสัตว์ต่างๆอีกหลายชนิดที่มีสีสวยงามเช่นแมลงทับ ผีเสื้อ อย่างไรก็ตามมาร์เบิลเบอร์รีก็คือ มันเป็นผลไม้ที่ไม่สามารถรับประทานได้ เพราะด้านในมีแต่เมล็ด ซึ่งเหมาะแก่การนำไปตกแต่งเสียมากกว่า โดยเป็นที่นิยมและมีชื่อเสียงในหมู่ ประเทศเอธิโอเปีย โมซัมบิก แทนซาเนีย หรือกานา ที่ใช้ประโยชน์ด้านความสวยงามของมันมาอย่างยาวนาน\n\nข้อมูลจาก odditycentral\n\nติดตามข่าวสาร Bright Today ช่องทางอื่น ๆ\n\nWebsite : BRIGHT TODAY\n\nFacebook : BRIGHT TV\n\nLine Today : BRIGHT TODAY",
    "": "",
    "ครอบครัวแคนนาดา พาลูกเที่ยวรอบโลก หลังรู้ว่าลูกๆกำลังจะตาบอด": "ครอบครัวชาวแคนนาดา เปลี่ยนวิกฤตให้เป็นโอกาสดีๆ เที่ยวรอบโลก หลังแพทย์วินิจฉัยว่า ลูกๆ 3 จาก 4 คน ป่วยเป็น โรคอาร์พี (Retinitis Pigmentosa)\n\nอีดิธ ลาเมย์ และ เซบาสเตียน พาเลเทีย คู่สามี-ภรรยา ชาวแคนนาดา แต่งงานกันมาราว 12 ปี มีลูกด้วยกันทั้งหมด 4 คน พวกเขาเป็นครอบครัวที่น่ารักเหมือนครอบครัวทั่วไป จนกระทั่งวันหนึ่ง ย้อนกลับไป ตอนที่ลูกสาวคนโต มีอา อายุได้ 3 ขวบ พวกเขาสังเกตเห็นว่าเธอมีปัญหาด้านการมองเห็น ไม่กี่ปีหลังจากนั้นมีอาได้รับการวินิจฉัยว่าเป็นโรคอาร์พี (Retinitis Pigmentosa) ซึ่งเป็นภาวะทางพันธุกรรมที่หายาก ทำให้สูญเสียหรือการมองเห็นลดลงเมื่อเวลาผ่านไป\n\n© สนับสนุนโดย Khaosod\n\nเวลาล่วงเลยผ่านไป จนกระทั่งพวกเขาเริ่มสังเกตเห็นว่า คอลิน และโลรองต์ ลูกชายของพวกเขามีปัญหาเดียวกัน และความกลัวของพวกเขาได้รับการยืนยันในปี 2019 ว่าเด็กๆเป็นโรคเดียวกับพี่สาวโชคดีที่ ลีโอ ลูกชายคนเล็กนั้นปกติ\n\nกลายเป็นว่า ลูกๆ 3 คนจาก 4 คนของพวกเขานั้น ป่วยเป็นโรคภาวะจอประสาทตาเสื่อมจากพันธุกรรมชื่อ Retinitis pigmentosa หรือที่คนไทยชอบเรียกว่า โรคอาร์พี ซึ่งอีกไม่ช้าจะต้องสูญเสียการมองเห็นไปตลอดกาล\n\n© สนับสนุนโดย Khaosod\n\nแน่นอนว่าเรื่องราวที่เกิดขึ้น สร้างความเจ็บปวดให้คนที่เป็นพ่อแม่อย่างสุดซึ้ง แต่พวกเขาก็ไม่ยอมแพ้ เปลี่ยนวิกฤตให้เป็นโอกาสดีๆ ทำตามที่หมอแนะนำ คือ การสร้างความทรงจำที่ทรงคุณค่าให้กับลูกๆ ด้วยการ วางแผนที่จะออกเดินทางไปรอบโลกทั้งครอบครัว\n\nโดยในเดือนมีนาคม 2022 หลังพ้นวิกฤตโควิด-19 พวกเขาก็ได้เริ่มต้นการเดินทางจริงๆ ในนามิเบีย ที่ซึ่งพวกเขาได้ใกล้ชิดกับช้าง ม้าลาย และยีราฟ ก่อนที่จะมุ่งหน้าไปยังแซมเบียและต่อไปยังแทนซาเนีย จากนั้นจึงบินไปยังตุรกี มองโกเลีย และอินโดนีเซีย\n\nเซบาสเตียน ได้กล่าวอีกว่า “เราหวังว่าวิทยาศาสตร์จะหาทางแก้ไขโรคนี้ได้ เราลุ้นในสิ่งนั้นมาก แต่เราก็เข้าใจว่าสักวันวันที่ลูกตาบอดอาจจะมาถึง ดังนั้นเราจึงต้องการให้แน่ใจว่าลูกๆ ของเราพร้อมที่จะเผชิญกับความท้าทายเหล่านี้”\n\nที่มา: CNN",
    "พ่อแม่พาลูก \"เที่ยวรอบโลก\" ก่อนลูกสามคนจะสูญเสียการมองเห็นตลอดกาล": "เกาะติดข่าวสาร >> คมชัดลึก ออนไลน์\n\nครอบครัว 6 ชีวิตตระลอน \"เที่ยวรอบโลก\" บันทึกภาพจำครั้งหนึ่งในชีวิต ก่อนที่ลูก 3 คนใน 4 คนจะตาบอด เพราะภาวะจอประสาทตาเสื่อม\n\nSebastien Pelletier และ Edith Lemay พ่อแม่ลูก 4 ชาวแคนาดาจากเมืองควิเบค กำลังเป็นไวรัลในโลกออนไลน์ หลังจากที่ทั้งสองแชร์เรื่องราวการเดินทางรอบโลกทั้งครอบครัว โดยจุดมุ่งหมายหลักคือการใส่ภาพจำสวยงามที่สุดให้กับลูก 3 คน ก่อนที่พวกเขาจะสูญเสียการมองเห็นตลอดกาล เนื่องจากโรคภาวะจอประสาทตาเสื่อมที่ถ่ายทอดทางกรรมพันธุ์ หรือ retinis pigmentos ที่จะทำให้การมองเห็นเสื่อมถอยช้า ๆ จนมองไม่เห็นเลยโดยมากเมื่ออายุราว 30\n\nFacebook/PleinLeursYeux มีอา ลูกสาวคนโต วัย 12 ลูกชาย โคลิน วัย 7 ขวบ และ ลอเรนต์ วัย 5 ขวบ ตรวจพบความผิดปกตินี้ในปี 2552 มีแต่ลีโอ ลูกชายคนที่สองคนเดียวที่ไม่พบอาการผิดปกติเหมือนพี่น้อง Facebook/PleinLeursYeux คุณแม่ลูก 4 บอก สำนักข่าว CNN ว่า ภาวะที่ลูกทั้งสามเป็นอยู่ ปัจจุบัน ยังไม่มีหนทางรักษา และเธอกับสามีคงทำอะไรไม่ได้ ทั้งไม่รู้ว่าอาการจะคืบหน้าเร็วแค่ไหน ได้แต่หวังว่าพวกเขาจะมองไม่เห็นเลยเมื่อผ่านไปครึ่งชีวิต แต่เมื่อหมอที่รักษามีอา ลูกสาวของเธอ แนะนำให้เธอมอบบันทึกภาพจำแก่ลูกให้มากที่สุด Lemay กับสามีจึงตัดสินใจวางแผนเที่ยวรอบโลก “ฉันไม่ต้องการให้ลูกเห็นช้างในหนังสือ แต่อยากพาเธอไปเห็นช้างตัวเป็น ๆ ฉันจะเติมเต็มภาพจำอย่างดีที่สุดและสวยงามที่สุดให้กับลูก\"",
    "เปิด 9 เรื่องที่คุณอาจไม่เคยรู้ เกี่ยวกับ ‘ควีนเอลิซาเบธที่ 2’": "เป็นอีกหนึ่งหนึ่งข่าวเศร้า หลังสำนักพระราชวังบักกิงแฮม ในกรุงลอนดอน ได้เปิดเผยว่า “สมเด็จพระราชินีนาถเอลิซาเบธที่ 2” สวรรคตแล้วด้วยพระชนมพรรษา 96 ปี ซึ่งตลอดรัชสมัย หลายๆ คนคงจะเคยเห็นภาพพระราชกรณียกิจมามากมาย แต่เคยทราบกันบ้างหรือไม่ว่า… ยังมีอีก 9 เรื่องที่คุณยังไม่เคยรู้เกี่ยวกับ “ควีนเอลิซาเบธที่ 2”\n\n1. คอร์กี้ที่รัก\n\nหลายคนคงรู้กันดี หรือต้องเคยเห็นภาพกันสักครั้ง ว่า “ควีนเอลิซาเบธที่ 2” ทรงโปรดสุนัขพันธุ์คอร์กี้เป็นอย่างมาก โดยทรงมีสุนัขพันธ์คอร์กี้มาแล้วถึง 30 ตัว โดยตัวแรกสุดชื่อว่าซูซาน ซึ่งพระองค์ทรงได้รับเป็นของขวัญในวโรกาสพระชนมายุครบ 18 พรรษา เมื่อปี ค.ศ. 1944 ปัจจุบันพระองค์ทรงเลี้ยงคอร์กี้ 4 ตัว ชื่อ เอ็มม่า วิลโลว์ ลิน เน็ต และฮอลลี่ ซึ่งนอกจากคอร์กี้แล้ว พระองค์ยังทรงมีสุนัขพันธุ์ดอร์จิส (สายพันธุ์ที่เป็นลูกผสมระหว่างคอร์กี้กับดัชชุนด์)\n\n2. เครื่องประดับที่ชื่นชอบ\n\nควีนเอลิซาเบธที่ 2 หลงใหลในเครื่องประดับ อาทิ เข็มกลัดวิลเลียมสัน (Williamson) ทำจากเพชรสีชมพู ที่ จอห์น ธอร์เบิร์น วิลเลียมสัน นักธรณีวิทยาชาวแคนาดาทูลเกล้าฯ ถวายเป็นของขวัญในพิธีเสกสมรส โดยต่อมาวิลเลียมสัน ได้ทูลเกล้าฯ ถวายเพชรสีขาว 203 เม็ด จากเหมืองของเขาในประเทศแทนซาเนีย และเพชรทั้งหมดถูกใช้เพื่อสร้างเครื่องประดับรูปทรงจอนควิล\n\n3. ชีวิตที่ไม่เคยไปโรงเรียน\n\nควีนเอลิซาเบธที่ 2 ไม่เคยไปโรงเรียน โดยพระองค์ได้รับการศึกษาแบบโฮมสคูล (Home School) มีคุณครูมาสอนที่บ้าน เช่นเดียวกับเจ้าหญิงมาร์กาเร็ต น้องสาวของพระองค์\n\n4. มีคนลองสวมรองเท้าให้ก่อน\n\nถึงแม้ “ควีนเอลิซาเบธที่ 2” จะโปรดรองเท้าแบรนด์เดิม ยี่ห้อเดิมมาเป็นเวลาหลายปี แต่เมื่อต้องซื้อรองเท้าใหม่ครั้งใด พระองค์จะให้หญิงรับใช้คนพิเศษ ที่มีขนาดรองเท้าเท่ากัน เป็นผู้ลองสวมรองเท้าใหม่ให้ก่อนเสมอ เพื่อให้แน่ใจว่าจะได้รองเท้าที่นุ่มสบายและสมบูรณ์แบบที่สุด\n\n5. ไม่พกเงิน\n\nมีรายงานว่าควีนเอลิซาเบธที่ 2 ทรงไม่พกบัตรเครดิตหรือเงินเลยในกระเป๋า เพราะเป็นหน้าที่ของผู้ที่ตามเสด็จ ยกเว้นเพียงวันอาทิตย์เท่านั้น ที่พระองค์จะพกเงินในกระเป๋า เพื่อที่จะบริจาคเพื่อการกุศล หลังจากที่ทำพิธีในโบสถ์เสร็จแล้วเรียบร้อย\n\n6. กระเป๋าถือกับโค้ดลับ!\n\n“ฮิวโก้ วิคเตอร์” อดีตช่างภาพส่วนพระองค์ เผยว่าควีนทรงใช้พระกระเป๋าถือเป็นโค้ดในการสื่อสาร โดยหากพระองค์ทรงวางกระเป๋าถือบนโต๊ะอาหาร คือการส่งสัญญาณบอกผู้ติดตามหรือหน่วยอารักขา ว่าพระองค์จะเสด็จในอีกไม่เกิน 5 นาที แต่ถ้าพระองค์ทรงหยิบพระกระเป๋าวางลงบนพื้น คือทรงไม่ค่อยสำราญกับบทสนทนาที่กำลังดำเนินอยู่ และอยากให้ช่วยพาออกไปจาก ในทางกลับกัน ถ้าเป็นเวลาประทับยืน พระองค์จะทรงเปลี่ยนพระหัตถ์ถือพระกระเป๋า เพื่อเป็นสัญญาณบอกว่า ทรงเหนื่อยที่จะเสวนากับคู่สนทนาแล้ว..\n\n7. ไม่เคยให้สัมภาษณ์\n\nเดวิด สตาร์คีย์ นักประวัติศาสตร์ขนานนามให้พระองค์ว่าเป็น “เอลิซาเบธเงียบ” ตามบทความของ New York Times เนื่องจากควีนเอลิซาเบธที่ 2 ไม่เคยให้สัมภาษณ์กับสื่อมวลชน จนพระองค์ได้รับการกล่าวขานว่า จะปกปิดการเมืองให้พ้นจากสายตาของสาธารณชน\n\n8. รับใช้ชาติในสงครามโลกครั้งที่ 2\n\nก่อนหน้านี้ ในช่วงสงครามโลกครั้งที่ 2 ในปี 1945 “ควีนเอลิซาเบธที่ 2” เคยเข้าร่วมสงคราม โดยเป็นช่างเครื่องและคนขับรถบรรทุก ซึ่งการไปรับใช้ชาติในครั้งนั้น ทำให้พระองค์เป็นประมุขแห่งรัฐที่มีชีวิตเพียงคนเดียวในปัจจุบัน ที่รับราชการในสงครามโลกครั้งที่ 2 และเป็นสมาชิกหญิงเพียงคนเดียวในราชวงศ์ที่เข้าเกณฑ์ทหาร\n\n9. ได้รับยกเว้นใบอนุญาตและไม่ต้องจ่ายภาษี\n\nพระองค์สามารถขับรถได้โดยไม่ต้องมีใบขับขี่ เพราะทั้งหมดนั้น ออกในชื่อของ “ควีนเอลิซาเบธที่ 2” ในสหราชอาณาจักร รวมไปถึงการเดินทางไปต่างประเทศ พระองค์ก็ไม่จำเป็นต้องใช้หนังสือเดินทางด้วยเหตุผลเดียวกัน นอกจากนี้พระองค์ยังได้รับการยกเว้นภาษี แต่อย่างไรก็ตาม ก็ยังสามารถเลือกจ่ายภาษีต่างๆ ได้ตามสมัครใจอีกด้วย..",
    "โปรดิวเซอร์ ‘ซูมาน ลี’ ถ่ายทอดสุนทรพจน์หัวข้อ ‘อนาคตของ K-Construction’ ในงาน GICC": "เปิดค่าตัวนักร้องลูกทุ่งมาแรง2022 เห็นราคาอึ้ง ไม่แปลกใจทำไมรวยอู้ฟู่",
    "ครัวเรือนไทยพร้อมหรือไม่กับโลกที่มีความเสี่ยงมากขึ้น? – THE STANDARD": "“People face substantial, even catastrophic, risk throughout most of the developing countries of the world. […] Even in developing countries such as Thailand, with modest per capita incomes on average, farmers in one locality can face fluctuations in net income that are substantial relative to other localities or to the nation as a whole.” – Robert M. Townsend (1995, Journal of Economic Perspectives)\n\nครัวเรือนเผชิญความเสี่ยงจากรายได้ที่เปลี่ยนแปลงผันผวน ซึ่งจะส่งผลต่อการใช้จ่ายและคุณภาพชีวิต Decron (2002) แบ่งความเสี่ยงต่อรายได้ออกเป็น\n\n‘ความเสี่ยงร่วม’ ที่เกิดขึ้นกับทุกครัวเรือนพร้อมกัน เช่น วิกฤตเศรษฐกิจ หรือภัยธรรมชาติ ‘ความเสี่ยงเฉพาะตัว’ เช่น ผลผลิตทางการเกษตรต่ำกว่าคาดจากปัจจัยเฉพาะของพื้นที่เพาะปลูก หรือหัวหน้าครอบครัวเจ็บป่วยส่งผลให้ครัวเรือนขาดรายได้\n\nข่าวที่เกี่ยวข้อง\n\nก่อนอื่นต้องขอเกริ่นถึงโครงสร้างด้านพลังงานในยุโรป เพื่อให้เราสามารถวิเคราะห์ถึงสถานการณ์ในปัจจุบันได้ดีขึ้น\n\nความเสี่ยงเฉพาะตัวมีอิทธิพลอย่างมากต่อรายได้ของครัวเรือนไทย เมื่อประยุกต์วิธีการศึกษาของ Townsend (1995) เพื่อวัดอิทธิพลของความเสี่ยงเฉพาะตัวต่อรายได้เฉลี่ยของครัวเรือนไทย โดยใช้ข้อมูลการสำรวจภาวะเศรษฐกิจและสังคมของครัวเรือน (SES) ในปี 2017 และปี 2021 พบว่าการกระจายตัวของอัตราการเติบโตของรายได้ต่อปีอยู่ที่ 3.66% หรือคิดเป็นประมาณ 1.5 เท่าของอัตราการเติบโตเฉลี่ย (2.42%) (รูปที่ 1) และพบว่าความเสี่ยงร่วมในระดับภูมิภาคหรือการอาศัยอยู่ในหรือนอกเขตเทศบาลสามารถอธิบายการกระจายตัวของรายได้เฉลี่ยได้เพียง 11.45%\n\nความเสี่ยงเฉพาะตัวยังคงมีอิทธิพลมาก เมื่อมองลึกลงไปในระดับอาชีพ เช่น เมื่อลองคำนวณการกระจายตัวของอัตราการเติบโตของรายได้ในกลุ่มครัวเรือนที่หัวหน้าครัวเรือนเป็นเกษตรกร เราพบว่าการกระจายตัวของอัตราการเติบโตสูงกว่าอัตราการเติบโตเฉลี่ยประมาณ 1.7 เท่า ขณะที่ความเสี่ยงร่วมสามารถอธิบายการกระจายตัวของรายได้เฉลี่ยได้เพียง 1.57% ในขณะที่ความเสี่ยงเฉพาะตัวยิ่งมีบทบาทมากขึ้นในกลุ่มครัวเรือนที่หัวหน้าครัวเรือนเป็นผู้จำหน่ายสินค้า ซึ่งการกระจายตัวสูงกว่าค่าเฉลี่ยประมาณ 6.1 เท่า และความเสี่ยงร่วมอธิบายการกระจายตัวได้เพียง 7.38%\n\nครัวเรือนอาจต้องเผชิญกับความเสี่ยงเฉพาะตัวที่รุนแรงขึ้น เมื่อมองบริบททางเศรษฐกิจของโลกและไทยที่เผชิญกับความผันผวน (Volatility) ความไม่แน่นอน (Uncertainty) ความซับซ้อน (Complexity) และความคลุมเครือ (Ambiguity) มากขึ้น ไม่ว่าจะเกิดขึ้นจากโรคระบาด ความเสี่ยงด้านภูมิรัฐศาสตร์ หรือสภาพอากาศ ความเสี่ยงเหล่านี้อาจถูกส่งผ่านหรือแผ่ขยายผ่านห่วงโซ่อุปทาน กลายเป็นความเสี่ยงเฉพาะตัวที่ส่งผลกระทบต่อครัวเรือนไทยแตกต่างกันไป น่าสนใจว่าครัวเรือนไทยมีความพร้อมรับมือกับความเสี่ยงเฉพาะตัวมากแค่ไหน?\n\nรูปที่ 1\n\nครัวเรือนไทยเปราะบางต่อความเสี่ยงเฉพาะตัว\n\nในขณะที่ความเสี่ยงเฉพาะตัวมีขนาดใหญ่ ครัวเรือนไทยจำนวนมากกลับยังมีภูมิคุ้มกันไม่พอ จากบทความฉบับที่แล้ว ข้อมูล SES ในปี 2021 ชี้ว่ามีครัวเรือนไทยกว่า 7 ล้านครัวเรือนมีปัญหารายได้ไม่พอรายจ่าย โดยคิดเป็นสัดส่วนถึง 31.8% ของครัวเรือนไทย ส่วนอีก 8.9% มีรายได้สูงกว่ารายจ่ายไม่ถึง 5% ครัวเรือนที่มีรายได้ไม่พอรายจ่ายจะมีเงินออมไม่เพียงพอรองรับผลกระทบจากความเสี่ยงเฉพาะตัว เมื่อขาดรายได้ ครัวเรือนจึงต้องก่อหนี้ และหากครัวเรือนเข้าไม่ถึงสินเชื่อในระบบก็จำเป็นต้องขอสินเชื่อนอกระบบซึ่งคิดอัตราดอกเบี้ยสูงกว่ามาก นี่อาจเป็นเหตุผลสำคัญที่ครัวเรือนไทยติดกับดักหนี้ได้ง่าย\n\nความเปราะบางของครัวเรือนไทยสะท้อนชัดเมื่อติดตามกระแสรายได้และรายจ่ายตลอดช่วงอายุของครัวเรือน บทความนี้ใช้ข้อมูล SES จำลองรายได้สุทธิ (รายได้ลบรายจ่าย) ของกลุ่มครัวเรือนตามอาชีพที่หัวหน้าครัวเรือนไทยประกอบอาชีพมากที่สุด 2 อันดับแรก คือเกษตรกรและผู้จำหน่ายสินค้า โดยแบ่งรายได้สุทธิเป็น 3 กรณี คือ\n\nรายได้สุทธิรวมรายได้ทุกประเภท (Net Income) รายได้สุทธิไม่รวมรายได้จากเงินช่วยเหลือแบบให้เปล่าของภาครัฐ (Net Income Excluding Government Assistance) รายได้สุทธิไม่รวมรายได้จากเงินสะสมกับกองทุนของภาครัฐ เงินช่วยเหลือแบบให้เปล่าจากภาครัฐ และเงินโอนจากภายนอกครัวเรือน (Net Income Excluding all Social Assistance)\n\nรูปที่ 2\n\nรูปที่ 3\n\nข้อมูลในรูปที่ 2 และ 3 บ่งชี้ว่า\n\nครัวเรือนตัวอย่างมีรายได้สูงกว่ารายจ่ายไม่มาก แม้ในช่วงที่หัวหน้าครอบครัวอายุ 35-55 ปี ซึ่งน่าจะมีศักยภาพในการหารายได้มากที่สุด เช่น ครัวเรือนที่มีหัวหน้าครัวเรือนเป็นเกษตรกรและทำงานคนเดียวมีรายได้สุทธิสูงสุดประมาณ 5,000 บาทต่อปี ขณะที่ครัวเรือนที่มีหัวหน้าครัวเรือนเป็นผู้จำหน่ายสินค้าและทำงานคนเดียวมีรายได้สุทธิสูงสุดประมาณ 20,000 บาทต่อปีเท่านั้น ข้อมูลสะท้อนว่าครัวเรือนเปราะบางต่อความเสี่ยงต่อรายได้และมีโอกาสสะสมเงินออมอย่างจำกัด หากคำนวณเร็วๆ ครัวเรือนที่มีหัวหน้าครัวเรือนเป็นเกษตรกรและทำงานคนเดียวจะมีโอกาสเก็บเงินได้มากที่สุดแค่ประมาณ 75,000-100,000 บาทเท่านั้น\n\nครัวเรือนตัวอย่างพึ่งพากลไกภาครัฐ โดยจะเห็นว่ารายได้สุทธิจะลดลงอย่างมากหากไม่นับรายได้จากเงินช่วยเหลือแบบให้เปล่าของภาครัฐ โดยเฉพาะครัวเรือนที่มีหัวหน้าครัวเรือนเป็นเกษตรกร ที่รายได้สุทธิเมื่อไม่นับเงินช่วยเหลือของรัฐติดลบเกือบตลอดทุกช่วงเวลาของชีวิต ขณะที่ครัวเรือนที่มีหัวหน้าครัวเรือนเป็นผู้จำหน่ายสินค้าจะมีรายได้สุทธิลดลงกว่าครึ่ง\n\nข้อบ่งชี้ทั้ง 2 ข้อสะท้อนถึงความเปราะบางของครัวเรือนไทย และความจำเป็นที่จะต้องเพิ่มทางเลือกและประสิทธิผลของกลไกจัดการความเสี่ยงต่อรายได้ เพื่อให้ครัวเรือนไทยรับมือกับความเสี่ยงเฉพาะตัวต่อรายได้ได้ดีขึ้นและหลีกเลี่ยงกับดักหนี้ครัวเรือนไทยเข้าถึงเครื่องมือจัดการความเสี่ยง แต่ยังไม่เพียงพอ\n\nครัวเรือนจัดการความเสี่ยงเฉพาะตัวอย่างไร?\n\nวิธีที่ใกล้ตัวที่สุดคือ Self-Insurance หรือการประกันตัวเอง โดยการเก็บออมหรือซื้อสินทรัพย์เพื่อสำรองไว้ใช้ในยามที่ขาดรายได้ หากเงินออมไม่พอ ครัวเรือนอาจกู้ยืมจากสถาบันการเงิน อย่างไรก็ดี ลำพัง Self-Insurance อาจไม่พอรองรับความเสี่ยงต่อรายได้ โดยเฉพาะครัวเรือนไทยหลายกลุ่มที่มีรายได้ไม่พอรายจ่ายจึงออมเงินได้น้อย\n\nนอกจาก Self-Insurance ครัวเรือนไทยยังมีกลไกในการแชร์ความเสี่ยง (Risk-Sharing) ซึ่งหมายถึงการถ่ายโอนและกระจายความเสี่ยงระหว่างครัวเรือน โดยครัวเรือนสามารถแชร์ความเสี่ยงระหว่างกันผ่าน\n\n‘กลไกที่ไม่เป็นทางการ’ ไม่ว่าจะเป็นการแชร์ความเสี่ยงภายในครัวเรือน (การให้หรือให้ยืมเงินกันระหว่างสมาชิกในครัวเรือน) การแชร์ความเสี่ยงกับครัวเรือนใกล้เคียง (การยืมเงินจากเพื่อนบ้าน) หรือการแชร์ความเสี่ยงภายในกลุ่มบุคคล (เช่น สหกรณ์หมู่บ้าน หรือสมาคมวิชาชีพ)\n\n‘กลไกที่เป็นทางการ’ ซึ่งแบ่งเป็น ‘ตลาดประกันภัย’ นั่นคือการซื้อกรมธรรม์ประกันภัยให้บริษัทประกันภัยเป็นผู้รวม (Pooling) กระจายและบริหารจัดการความเสี่ยง หรือ ‘กลไกภาครัฐ’ ที่แบ่งเป็น Social Assistance หมายถึงมาตรการช่วยเหลือเยียวยาหรือเงินสวัสดิการสังคมที่ภาครัฐให้เปล่าโดยที่ครัวเรือนไม่ต้องจ่ายเงินสมทบ และ Social Insurance คือเงินกองทุนซึ่งภาครัฐและครัวเรือนจ่ายเงินสมทบสะสมไว้ใช้ในยามที่ขาดรายได้ หรือเกษียณอายุ เช่น กองทุนประกันสังคม และกองทุนการออมแห่งชาติ\n\n\n\n\n\nกลไกที่ไม่เป็นทางการมีบทบาทสำคัญโดยเฉพาะกับครัวเรือนในชนบท แต่ก็มีพลังจำกัด โดยเฉพาะครัวเรือนในพื้นที่ที่ประสบปัญหารายได้ไม่พอรายจ่ายเหมือนกัน\n\nนอกจากนี้ เมื่อความเป็นเมืองเพิ่มขึ้น กลไกที่ไม่เป็นทางการจะมีบทบาทน้อยลง เพราะการสร้างความสัมพันธ์ระหว่างครัวเรือนในเขตเมืองจนวางใจที่จะแชร์ความเสี่ยงระหว่างกันอาจยากกว่าครัวเรือนชนบท\n\nเมื่อกลไกที่ไม่เป็นทางการมีบทบาทจำกัด ครัวเรือนไทยจึงพึ่งพิงกลไกที่เป็นทางการอย่างมาก โดยเฉพาะกลไกภาครัฐ ดังจะเห็นได้จากสัดส่วนบทบาทของรายได้จาก Social Assistance และ Social Insurance ในการยกเส้นรายได้สุทธิตลอดช่วงอายุของครัวเรือนในรูปที่ 2 และ 3\n\nแต่กลไกทั้งสองประเภทก็มีข้อจำกัดคนละแบบ โดยข้อมูลของธนาคารโลกในรูปที่ 4 ระบุว่า Social Assistance ของไทยมีความครอบคลุม (วัดจากสัดส่วนของคนที่เข้าถึงหรือมีคนในครัวเรือนเข้าถึงกลไกดังกล่าว) และให้เงินช่วยเหลือ (สัดส่วนของเงินช่วยเหลือหรือเงินประกันที่ได้รับต่อรายได้ นับเฉพาะครัวเรือนที่เข้าถึงกลไก) ใกล้เคียงกับประเทศในระดับการพัฒนาเดียวกัน แต่จะเห็นข้อจำกัดว่าจำนวนเงินไม่ได้สูงนักเมื่อเทียบกับรายได้ ซึ่งเป็นธรรมชาติของ Social Assistance ในทางตรงกันข้าม Social Insurance ของไทยยังไม่ครอบคลุมเมื่อเทียบกับประเทศในระดับการพัฒนาเดียวกัน แม้จะมีสัดส่วนของเงินช่วยเหลือต่อรายได้สูงกว่าก็ตาม\n\nรูปที่ 4\n\nนอกจากนี้ งานวิจัย ‘ทำอย่างไรจะสูงวัยแบบไม่ยากจน: ตอนที่ 1 ระบบประกันสังคมไทย’ ยังชี้ว่าการออกแบบ Social Insurance ของไทยยังมีข้อบกพร่อง อาทิ ระบบประกันของไทยไม่ได้ปรับเงื่อนไขให้เหมาะสมกับโครงสร้างของประชากรที่เปลี่ยนแปลงไป เช่น ยังกำหนดอายุที่ผู้ประกันตนมีสิทธิขอรับบำนาญไว้ที่ 55 ปี มาตั้งแต่ปี 1998 ในขณะที่อายุขัยเฉลี่ยของคนไทยเพิ่มขึ้นมาอยู่ที่ 77 ปี (ในปี 2018) ทำให้ครัวเรือนไทยมีเวลาสะสมเงินเท่าเดิมแต่มีช่วงเวลาที่ต้องพึ่งเงินบำนาญยาวนานขึ้น นอกจากนี้ เงินบำนาญยังไม่ได้ปรับตามค่าครองชีพที่สูงขึ้นมากเท่าที่ควรอีกด้วย\n\nตลาดประกันภัยมีศักยภาพที่จะรับประกันความเสี่ยงเฉพาะต่อรายได้ของครัวเรือนไทย\n\nบทบาทที่น้อยลงของกลไกที่ไม่เป็นทางการ และข้อจำกัดของ Social Assistance และ Social Insurance บ่งชี้โอกาสของ ‘ตลาดประกัน’ ที่จะเข้ามาปิดช่องว่าง แม้ตลาดประกันภัยมีขนาดค่อนข้างใหญ่เมื่อเทียบมูลค่าของเบี้ยประกันภัยต่อ GDP เทียบกับประเทศในระดับการพัฒนาเดียวกัน แต่ยังมีผู้มีรายได้น้อยและธุรกิจขนาดเล็กจำนวนมากที่เข้าไม่ถึงตลาดประกันภัย หรือเข้าถึงไม่พอ\n\nอุปสรรคสำคัญที่ทำให้ผู้มีรายได้น้อยและธุรกิจขนาดเล็กเข้าไม่ถึงตลาดประกัน คือปัญหาความไม่สมบูรณ์ของข้อมูลข่าวสาร ผู้รับประกันมักไม่มีข้อมูลความเสี่ยงของลูกค้า เช่น ลูกค้าอาจไม่มีประวัติทางการเงิน หรือการเก็บข้อมูลมีต้นทุนสูง ส่วนหนึ่งเพราะผู้รับประกันเข้าไม่ถึงครัวเรือนที่อยู่ในพื้นที่ชนบทหรือพื้นที่ห่างไกล นอกจากนี้ ครัวเรือนอาจไม่คุ้นเคยกับการทำธุรกรรมทางการเงิน โดยเฉพาะการศึกษาสัญญาประกันที่ซับซ้อน ปัญหาความไม่สมบูรณ์ของข้อมูลข่าวสารทำให้การรับประกันมีความเสี่ยงสูง และมีต้นทุนสูงจึงไม่คุ้มค่าที่จะทำตลาด\n\nแต่ปัจจุบัน เทคโนโลยีด้านการประกันภัยรุดหน้าไปมาก ผู้รับประกันภัยสามารถเข้าถึงข้อมูลของผู้เอาประกันได้มากขึ้นผ่านเทคโนโลยีสารสนเทศ อาทิ แพลตฟอร์มดิจิทัล ผนวกกับเทคโนโลยีการสำรวจข้อมูลระยะไกล (Remote Sensing) ที่ช่วยสร้างข้อมูลความเสี่ยงใหม่ เช่น เซ็นเซอร์ตรวจวัดสภาพอากาศและคุณภาพดิน\n\nนอกจากจะมีข้อมูลมากขึ้นแล้ว ผู้รับประกันยังมีแบบจำลองและเทคโนโลยีในการวิเคราะห์ข้อมูลความเสี่ยงที่มีประสิทธิภาพ ซึ่งจะช่วยให้ผู้รับประกันเข้าใจความเสี่ยงของผู้เอาประกันมากขึ้น จึงเห็นโอกาสในการรวม (Pooling) และกระจายความเสี่ยง อีกทั้งยังสามารถออกแบบสัญญาประกันที่เหมาะสมกับลักษณะความเสี่ยงและความต้องการของลูกค้า\n\nหนึ่งในตัวอย่างที่มีชื่อเสียง คือ ACRE Africa ซึ่งเป็นบริษัทเอกชนที่รับประกันภัยพืชผลให้กับเกษตรกรกว่า 8.5 ล้านคนในพื้นที่ชนบทของประเทศเคนยา รวันดาและแทนซาเนีย โดย ACRE Africa ต่อยอดองค์ความรู้ด้านการรับประกันพืชผล และการใช้ Remote Sensing จาก Global Index Insurance Facility ของธนาคารโลก และ Kenya Livestock Insurance Program ของรัฐบาลเคนยา เพื่อออกแบบผลิตภัณฑ์ประกันภัยและวางกลยุทธ์การดำเนินธุรกิจประกันที่ยั่งยืน\n\nสำหรับไทย ข้อมูลการกระจายตัวของอัตราการเติบโตของรายได้ในรูปที่ 1 ที่พบว่ามีทั้งพื้นที่ที่รายได้เติบโตและหดตัวบอกถึงความเป็นไปได้ที่จะรวมและกระจายความเสี่ยงเฉพาะตัวของครัวเรือนไทยทั้งในระดับประเทศและกลุ่มอาชีพ นอกจากนี้ บทความเรื่อง ‘มิติใหม่ของข้อมูลความเสี่ยงภาคเกษตรกับการพัฒนาระบบการประกันภัยพืชผลที่ยั่งยืน’ ยังชี้ให้เห็นโอกาสในการรวมและกระจายความเสี่ยงระหว่างพื้นที่และฤดูเพาะปลูกข้าวนาปีและข้าวนาปรัง เช่น การรวมความเสี่ยงจากการเพาะปลูกข้าวระหว่างภาคใต้กับภาคอีสาน หรือระหว่างข้าวนาปีกับข้าวนาปรังซึ่งมีฤดูปลูกต่างกัน ข้อมูลเหล่านี้สะท้อนศักยภาพและโอกาสในการทำตลาดประกันสำหรับความเสี่ยงเฉพาะตัวของครัวเรือนไทยให้ลึกและทั่วถึงขึ้น\n\nช่องว่าง = โอกาส\n\nความเสี่ยงเฉพาะต่อรายได้มีอิทธิพลอย่างยิ่งต่อคุณภาพชีวิตของครัวเรือนไทย โดยเฉพาะอย่างยิ่งครัวเรือนที่เปราะบางเพราะมีรายได้ไม่พอรายจ่ายและมีเงินออมจำกัด การขาดรายได้ติดต่อกันไม่กี่ครั้งอาจส่งผลให้ครัวเรือนติดกับดักหนี้ไปตลอดชีวิต กลไกในการบริหารจัดการความเสี่ยงต่อรายได้จึงมีความสำคัญอย่างมาก ปัจจุบัน แม้ครัวเรือนไทยจะเข้าถึงความช่วยเหลือและการประกันจากภาครัฐ แต่เครื่องมือที่มีก็มีข้อจำกัดเฉพาะตัวและอาจยังไม่เพียงพอ จึงเป็นช่องว่าง (Gap) ในระบบนิเวศการประกันความเสี่ยงต่อรายได้ที่ภาครัฐและเอกชนจะต้องร่วมคิดหาวิธีเติมเต็ม\n\nในขณะเดียวกัน ช่องว่างหมายถึงโอกาสดำเนินธุรกิจประกันภัยที่จะสร้างผลประโยชน์ยั่งยืนให้กับทั้งครัวเรือนไทยและผู้รับประกัน ในอนาคต ผู้รับประกันจะสามารถออกแบบและเสนอสัญญาประกันที่ตอบโจทย์ มีต้นทุนต่ำลง จึงเป็นทั้งโอกาสทางธุรกิจของผู้รับประกันภัยที่จะเข้าสู่ตลาดใหม่ และเป็นโอกาสของครัวเรือนไทยที่จะเข้าถึงกลไกในการบริหารความเสี่ยงต่อรายได้ ซึ่งเป็นบันไดสู่คุณภาพชีวิตที่ดีขึ้น\n\n“If through insurance we can help people to become more healthy and productive and prevent impoverishment when they get sick, then we really need to focus on what is stopping us from doing so” – Queen Máxima of the Netherlands สุนทรพจน์จาก Access to Health Insurance Conference ประเทศเนเธอร์แลนด์ มิถุนายน 2012\n\nช่องทางติดตาม THE STANDARD WEALTH\n\n\n\nTwitter: twitter.com/standard_wealth\n\nInstagram: instagram.com/thestandardwealth\n\nOfficial Line: https://lin.ee/xfPbXUP",
    "‘จุรินทร์’ สั่งทูตพาณิชย์ทั่วโลกปั๊มตัวเลขส่งออกเพิ่มอีก 2 หมื่นล้านบาท - อัด 345 กิจกรรมการตลาด": "‘จุรินทร์’ ถกทูตพาณิชย์ทั่วโลก สั่งปั๊มตัวเลขส่งออกเพิ่มอีก 2 หมื่นล้านบาท อัด 345 กิจกรรมการตลาด พร้อมลุยเจาะเมืองรอง 36 ประเทศ\n\nสั่งทูตพาณิชย์ปั๊มส่งออก – นายจุรินทร์ ลักษณวิศิษฏ์ รองนายกรัฐมนตรีและรมว.พาณิชย์ เปิดเผยภายหลังการประชุมสรุปแผนผลักดันการส่งออกเชิงรุกและเชิงลึก ครึ่งปีหลัง 2565 ร่วมกับ 58 สำนักงานส่งเสริมการค้าในต่างประเทศ (สคต.) (ทูตพาณิชย์) จาก 42 ประเทศทั่วโลก และตัวแทนจากภาคเอกชนส่งออก ว่า เป็นการหารือปรับแผนเพื่อเพิ่มมูลค่าการส่งออกในช่วง 6 เดือนหลัง ภายใต้ปัญหาสงครามรัสเซีย-ยูเครน การแพร่ระบาดโควิด-19 และปัญหาจีนกับไต้หวัน\n\n“มอบให้ทูตพาณิชย์ทั่วโลกจัดทำแผนทั้งเชิงรุกและเชิงลึก โดยจะมีการเพิ่มกิจกรรมส่งเสริมการส่งออกอีก 345 กิจกรรม คาดว่าจะทำให้มูลค่าการส่งออกในช่วง 6 เดือนที่เหลือ เพิ่มขึ้นอีก 2 หมื่นล้านบาท หรือ 570 ล้านเหรียญสหรัฐ ซึ่งจะทำให้เป้าการส่งออกทั้งปีปรับเพิ่มเป็น 9.02 ล้านล้านบาท โดยจะยังคงเป้าหมายการเติบโตของการส่งออกไว้ที่ 4% ตามเดิม”\n\nสำหรับ 345 กิจกรรมอาทิ เร่งรัด Mini-FTA อาทิ ตอนเหนือไนจีเรีย โมซัมบิก กานซู่ ไห่หนาน, ส่งเสริมการค้าระบบออนไลน์ผ่านแพลตฟอร์มชั้นนำของแต่ละประเทศ อาทิ amazon, จับคู่เจรจาธุรกิจ, ส่งเสริมซอฟพาวเวอร์ สินค้าอาหารและบริการของไทย, รักษาตลาดเดิม เพิ่มตลาดใหม่\n\nรวมทั้งการเจาะตลาดเมืองรอง 36 ประเทศ 105 เมือง คือ 1. ตะวันออกกลางและแอฟริกา 10 เมือง 2. อเมริกาเหนือและลาตินอเมริกา 15 เมือง 3. ยุโรป 9 เมือง 4. จีน และฮ่องกง 14 เมือง 5. เอเชียตะวันออกและโอเชียเนีย 40 เมือง 6. อาเซียน 9 เมือง และ 7. เอเชียใต้ 8 เมือง อาทิ แทนซาเนีย คองโก เทกซัส ควิเบก สาธารณรัฐโดมินิกัน สาธารณรัฐเชก ฮาบิน มาเก๊า ไฮเดอราบัด และเซบู เป็นต้น\n\nนายชัยชาญ เจริญสุข ประธานสภาผู้ส่งสินค้าทางเรือแห่งประเทศไทย (สรท.) กล่าวว่า ผู้ประกอบการส่งออกมีความมั่นใจมากขึ้นหลังจากระทรวงพาณิชย์ สั่งเพิ่มกิจกรรมส่งเสริมการส่งออกในช่วงครึ่งปีหลัง คาดว่าจะช่วยทำให้การส่งออกของไทยเติบโตได้ 8% แน่นอน โดยหลังจากนี้ภาคเอกชนจะเข้าร่วมกิจกรรมกับกระทรวงพาณิชย์ เชื่อว่าจะสามารถเพิ่มมูลค่าการส่งออกได้ 2 หมื่นล้านบาทตามเป้าหมายได้แน่นอน เนื่องจากตามแผนใหม่จะมีการรุกตลาดการส่งออกใหม่ เช่น ตะวันออกกลาง แอฟริกา รวมทั้งตลาดอินเดีย มีแนวโน้มขยายตัวสูง\n\nนอกจากนี้ ค่าเงินบาทยังมีแนวโน้มอ่อนค่าลงอีก หากเฟดมีการปรับขึ้นอัตราดอกเบี้ย คาดว่าจะอยู่ระหว่าง 35-36.5 บาท/เหรียญสหรัฐ ขณะที่ราคาน้ำมันในตลาดโลกมีแนวโน้มลดลง คาดว่าจะอยู่ระหว่าง 85-95 เหรียญสหรัฐ/บาร์เรล หลังจากสหรัฐ เพิ่มปริมาณสต๊อกน้ำมัน\n\nนอกจากนี้ ค่าระวางเรือขนส่งสินค้าระหว่างประเทศยังปรับลดลง 30-40% โดยมีแนวโน้มลดลงจนถึงต้นปี 2566 จากปัญหาการชะลอตัวของเศรษฐกิจโลก สำหรับสินค้าส่งออกสำคัญที่สามารถสร้างรายได้เพิ่มในช่วงครึ่งปีหลัง อาทิ สินค้ากลุ่มอาหารซึ่งจะเป็นเรือธงของไทย สิ่งทอและเครื่องนุ่งห่ม เคมีภัณฑ์ เม็ดพลาสติก เป็นต้น\n\nอย่างไรก็ตาม ยอมรับว่าการส่งออกไทยช่วงที่เหลือยังคงมีปัจจัยเสี่ยง โดยจะต้องจับตาอัตราการเจริญเติบโตของเศรษฐกิจของจีน และสหรัฐอเมริกาซึ่งเป็นคู่ค้าสำคัญของไทย รวมทั้งตลาดยุโรปมีแนวโน้มหดตัวและจะชะลอตัวชัดเจนในช่วงไตรมาสที่ 4 ปีนี้"
}