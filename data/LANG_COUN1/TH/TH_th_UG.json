{
    "\"ยูกันดา\" พบ \"อีโบลา\" ระบาดรอบใหม่ เสียชีวิตแล้ว 1 ราย": "กระทรวงสาธารณสุขยูกันดา และองค์การอนามัยโลก (ดับเบิลยูเอชโอ) ประกาศว่า ยูกันดาเผชิญการแพร่ระบาดของโรคอีโบลารอบใหม่ หลังจากเจ้าหน้าที่สาธารณสุขยืนยันว่า พบเชื้ออีโบลาสายพันธุ์ซูดานที่หายาก\n\nกระทรวงสาธารณสุขยูกันดา และองค์การอนามัยโลก (ดับเบิลยูเอชโอ) รายงานวันนี้ (20 ก.ย.) ว่า ขณะนี้มีผู้เสียชีวิตจากโรคนี้แล้ว 1 ราย เป็นชายชาวยูกันดาวัย 24 ปี โดยผู้ป่วยรายนี้ มีอาการไข้สูง ท้องเสีย ปวดท้อง และอาเจียนเป็นเลือด ในช่วงแรกได้รับการรักษาด้วยอาการป่วยของโรคไข้มาลาเรีย ส่วนผู้ต้องสงสัยว่าติดเชื้อมีจำนวน 8 ราย เป็นชาวยูกันดา 4 ราย และชาวซูดาน 3 ราย โดยทั้งหมดได้รับการรักษาในสถานพยาบาลแล้ว\n\nองค์การอนามัยโลกประจำแอฟริกา แถลงเพิ่มเติมว่า กำลังให้ความช่วยเหลือเจ้าหน้าที่สาธารณสุขยูกันดา ด้วยการช่วยสอบสวนโรคและส่งเจ้าหน้าที่ลงพื้นที่เพื่อให้ความช่วยเหลือด้านต่าง ๆ",
    "ไวรัสอีโบลาลามในยูกันดา ประเทศในแอฟริกาตะวันออก พบติดเชื้อเพิ่มเป็น 11 ตาย 3": "กระทรวงสาธารณสุขยูกันดาระบุในแถลงการณ์ที่เปิดเผยว่า ในช่วง 24 ชั่วโมงที่ผ่านมา พบผู้ติดเชื้ออีก 4 คน ทำให้จำนวนผู้ติดเชื้อไวรัสอีโบลา ที่ได้รับการยืนยันในประเทศเพิ่มขึ้นเป็น 11 คนนอกจากนี้ ยังพบผู้ติดเชื้อเสียชีวิตเพิ่มขึ้น 3 คน ในช่วงเวลาดังกล่าว ส่งผลให้ยอดผู้เสียชีวิตสะสมรวมเป็น 11 คน ซึ่งรวมทั้งผู้ติดเชื้อที่รับการยืนยันและผู้ต้องสงสัยติดเชื้อไวรัสอีโบลา โดยผู้เสียชีวิต 8 คน มาจากชุมชน และ 3 คน อยู่ในสถานพยาบาลทั้งนี้ ยูกันดาประกาศการระบาดของไวรัสอีโบลาสายพันธุ์ซูดานเมื่อวันอังคารที่ 20 ก.ย. ที่ผ่านมา หลังจากชายอายุ 24 ปี มีผลตรวจเป็นบวกหลังจากเข้ารับการรักษาในโรงพยาบาลโดยยูกันดาเปิดเผยว่ากำลังทำงานร่วมกับฝ่ายต่าง ๆ เช่น องค์การอนามัยโลก หรือ WHO เพื่อควบคุมการแพร่ระบาดของโรคอีโบลาโรคอีโบลาจัดอยู่ในกลุ่มโรคชนิดเดียวกับไข้เลือดออกโดยเกิดจากเชื้อไวรัสอีโบลา และเป็นโรคติดต่อที่มีความรุนแรงถึงขั้นเสียชีวิต ซึ่งพื้นที่การระบาดของโรคนี้พบมากในแถบแอฟริกาอาการโดยทั่วไปจะเหมือนการติดเชื้อไข้เลือดออกประกอบไปด้วย อาการไข้ ปวดศีรษะ ปวดกล้ามเนื้อ อ่อนเพลีย คลื่นไส้ อาเจียน ถ่ายเหลว แต่อาการจะรุนแรงขึ้นจนมีเลือดออก ตาเหลืองตัวเหลือง การทำงานของอวัยวะภายในล้มเหลว โดยโรคนี้มีความรุนแรงมาก และมีอัตราการเสียชีวิตเฉลี่ยสูงถึง 50%ปัจจุบันยังไม่มียารักษาที่เฉพาะสำหรับโรคนี้ การรักษาทำได้เพียงการประคับประคองตามอาการและการคัดแยกผู้ป่วยอย่างเหมาะสม และแม้จะมีความพยายามพัฒนาวัคซีนอยู่ แต่จนถึงบัดนี้ก็ยังไม่มีวัคซีนป้องกันโรคอีโบลา",
    "": "กระทรวงสาธารณสุขยูกันดาและองค์การอนามัยโลก (WHO) เปิดเผยวันนี้ (20 ก.ย.) ว่า ยูกันดาประกาศพบการระบาดของเชื้อไวรัสอีโบลา (Ebola) ในประเทศ\n\nกระทรวงฯ ได้ยืนยันผ่านทางทวิตเตอร์ว่า มีรายงานติดเชื้ออีโบลาในเขตมูเบนเด ทางภาคกลางของยูกันดา โดยผู้ติดเชื้อเป็นชายวัย 24 ปีที่แสดงอาการของโรคดังกล่าว และเสียชีวิตในเวลาต่อมา\n\nสำนักงาน WHO ในแอฟริการะบุในถ้อยแถลงว่า กรณีข้างต้นเป็นเชื้อไวรัสอีโบลาสายพันธุ์ซูดานที่พบได้ยาก หลังจากเจ้าหน้าที่สาธารณสุขของยูกันดาได้ทำการตรวจสอบผู้เสียชีวิต 6 รายที่เข้าข่ายติดเชื้ออีโบลาในเขตนี้ในเดือนนี้\n\n\"ขณะนี้มีผู้ต้องสงสัยติดเชื้ออีโบรา 8 รายที่กำลังเข้ารับการรักษา ณ สถานพยาบาล\" WHO แอฟริกากล่าว พร้อมเสริมว่า กำลังร่วมมือกับเจ้าหน้าที่สาธารสุขยูกันดาในการตรวจสอบ และได้ส่งเจ้าหน้าที่ไปยังพื้นที่ต่าง ๆ ที่ได้รับผลกระทบ",
    "ยูกันดาเผย พบผู้เสียชีวิตจากอีโบลารายแรกนับจากปี 2019": "ยูกันดาเผย พบผู้เสียชีวิตจากอีโบลารายแรกนับจากปี 2019\n\nตามรายงานของสำนักข่าวเอเอฟพีและเอพี นางไดอานา อัตวีน ปลัดกระทรวงสาธารณสุขของประเทศยูกันดา แถลงเมื่อวันที่ 20 กันยายนว่า ยูกันดาพบผู้เสียชีวิตจากไวรัสอีโบลาชนิดรุนแรงเป็นรายแรกนับจากปี 2019 และขณะนี้ทางการยูกันดาได้ประกาศถึงการแพร่ระบาดของโรคดังกล่าวในพื้นที่ตอนกลางของเขตมูเบนเดแล้ว โดยผู้เคราะห์ร้ายดังกล่าวเป็นชายวัย 24 ปี ซึ่งขณะนี้ยังไม่ทราบสาเหตุว่าชายคนดังกล่าวติดเชื้อไวรัสอีโบลาได้อย่างไร\n\nด้านองค์การอนามัยโลกแถลงในวันเดียวกันว่า ผู้เสียชีวิตรายดังกล่าวติดเชื้อไวรัสอีโบลาสายพันธุ์หายากในซูดาน รายงานการสอบสวนของทีมตอบสนองเร็วแห่งชาติพบการตายที่น่าสงสัยที่อาจเกี่ยวข้องกับไวรัสอีโบลาในพื้นที่ดังกล่าว 6 รายภายในเดือนนี้ และพบผู้ป่วยต้องสงสัยอีก 8 รายซึ่งขณะนี้กำลังได้รับการรักษา\n\nนายแมตชิดิโซ โมติ ผู้อำนวยการประจำภูมิภาคแอฟริกาขององค์การอนามัยโลก กล่าวว่า นี่เป็นครั้งแรกในรอบกว่า 10 ปีที่ยูกันดามีการตรวจพบไวรัสอีโบลาสายพันธุ์ซูดาน และทางหน่วยงานกำลังทำงานร่วมกับหน่วยงานสาธารณสุขแห่งชาติอย่างใกล้ชิดในการสอบสวนถึงสาเหตุของการแพร่ระบาด และในขณะเดียวกันทางหน่วยงานจะสนับสนุนถึงความพยายามในการหามาตรการที่จะสามารถควบคุมการแพร่ระบาดอย่างมีประสิทธิภาพ\n\nโดยในอดีต ไวรัสอีโบลาสายพันธุ์ซูดานเคยมีการแพร่ระบาดมาแล้วทั้งหมด 7 ครั้ง โดยเกิดขึ้นในประเทศยูกันดา 4 ครั้ง และในประเทศซูดาน 3 ครั้ง",
    "ยูกันดาประกาศพบอีโบลาระบาดในประเทศ : อินโฟเควสท์": "กระทรวงสาธารณสุขยูกันดาและองค์การอนามัยโลก (WHO) เปิดเผยวันนี้ (20 ก.ย.) ว่า ยูกันดาประกาศพบการระบาดของเชื้อไวรัสอีโบลา (Ebola) ในประเทศ\n\nกระทรวงฯ ได้ยืนยันผ่านทางทวิตเตอร์ว่า มีรายงานติดเชื้ออีโบลาในเขตมูเบนเด ทางภาคกลางของยูกันดา โดยผู้ติดเชื้อเป็นชายวัย 24 ปีที่แสดงอาการของโรคดังกล่าว และเสียชีวิตในเวลาต่อมา\n\nสำนักงาน WHO ในแอฟริการะบุในถ้อยแถลงว่า กรณีข้างต้นเป็นเชื้อไวรัสอีโบลาสายพันธุ์ซูดานที่พบได้ยาก หลังจากเจ้าหน้าที่สาธารณสุขของยูกันดาได้ทำการตรวจสอบผู้เสียชีวิต 6 รายที่เข้าข่ายติดเชื้ออีโบลาในเขตนี้ในเดือนนี้\n\n“ขณะนี้มีผู้ต้องสงสัยติดเชื้ออีโบรา 8 รายที่กำลังเข้ารับการรักษา ณ สถานพยาบาล” WHO แอฟริกากล่าว พร้อมเสริมว่า กำลังร่วมมือกับเจ้าหน้าที่สาธารสุขยูกันดาในการตรวจสอบ และได้ส่งเจ้าหน้าที่ไปยังพื้นที่ต่าง ๆ ที่ได้รับผลกระทบ\n\nโดย สำนักข่าวอินโฟเควสท์ (20 ก.ย. 65)\n\nTags: ยูกันดา",
    "ทำความรู้จัก \"เครือจักรภพ\" ที่มี \"กษัตริย์อังกฤษ\" เป็นสัญลักษณ์": "เครือจักรภพมีการดำเนินงานโดยยึดหลักฉันทามติของชาติสมาชิกจากที่ประชุม ดำเนินงานโดยสำนักเลขาธิการเครือจักรภพ ปัจจุบันมี แพทริเซีย สกอตแลนด์ ดำรงตำแหน่งเลขาธิการเครือจักรภพ โดยมีกษัตริย์แห่งราชอาณาจักรเป็นประมุขของเครือจักรภพเป็นสัญลักษณ์ขององค์กร\n\nเครือจักรภพมีต้นกำเนิดขึ้นเมื่อมี ปฏิญญาลอนดอน ในปี 2492 ส่วนใหญ่เป็นอดีตอาณานิคมของจักรวรรดิบริเตน แต่บางประเทศสมัครเข้ารวมเครือจักรภพเองโดยความสมัครใจ ทั้งที่ไม่ได้ตกเป็นอาณานิคมหรือมีความเกี่ยวข้องทางรัฐธรรมนูญมาก่อน คือ โมซัมบิก รวันดา และกาบอง ที่เข้าร่วมเป็นสมาชิกในปี 2538 และ 2552 ตามลำดับ ส่วน 2 ประเทศล่าสุดที่พึ่งเข้าเป็นสมาชิกในปีนี้ คือ กาบอง และ โตโก ซึ่งไม่เคยเป็นอาณานิคมของจักรวรรดิบริเตนเช่นกัน\n\n“ เครือจักรภพแห่งประชาชาติ ” ( Commonwealth of Nations ) เดิมมีชื่อว่า “ เครือจักรภพบริเตน ” ( British Commonwealth ) หรือที่เรียกกันสั้นๆ ว่า “ เครือจักรภพ ” เป็นองค์กรระหว่างประเทศในระดับรัฐบาล ประกอบด้วย 56 ประเทศทั่วโลก ได้แก่ แอนทีกาและบาร์บิวดา ออสเตรเลีย บาฮามาส บังกลาเทศ บาร์เบโดส เบลีซ บอตสวานา บรูไน แคเมอรูน แคนาดา ไซปรัส ดอมินีกา เอสวาตินี ฟีจี กาบอง แกมเบีย กานา เกรเนดา กายอานา อินเดีย จาเมกา เคนยา คิริบาส เลโซโท มาลาวี มาเลเซีย มัลดีฟส์ มอลตา มอริเชียส โมซัมบิก นามิเบีย นาอูรู นิวซีแลนด์ ไนจีเรีย ปากีสถาน ปาปัวนิวกินี รวันดา เซนต์คิตส์ และเนวิส เซนต์ลูเชีย เซนต์วินเซนต์ และเกรนาดีนส์ ซามัว เซเชลส์ เซียร์ราลีโอน สิงคโปร์ หมู่เกาะโซโลมอน แอฟริกาใต้ ศรีลังกา แทนซาเนีย โตโก ตองกา ตรินิแดดและโตเบโก ตูวาลู ยูกันดา สหราชอาณาจักร วานูอาตู และ แซมเบีย ทำให้เครือจักรภพมีประชากรรวมกันกว่า 2,500 ล้านคน และมีมูลค่า GDP ของประเทศเครือจักรภพในปี 2564 รวมอยู่ที่ 13.1 ล้านล้านดอลลาร์\n\nหลังจากนั้น ยังมีการจัดประชุมสุดยอดผู้นำกลุ่มเครือจักรภพ หรือ CHOGM (Commonwealth Heads of Government Meeting) ทุก 2 ปี เพื่อหาทางออก เสนอวิธีแก้ไข หรือแลกเปลี่ยนความคิดเห็นในประเด็นต่าง ๆ ที่กำลังเกิดขึ้น และมีผลกระทบต่อประเทศสมาชิก สำหรับการประชุมครั้งล่าสุดนั้นจัดขึ้นที่กรุงคิกาลี ประเทศรวันดา เมื่อวันที่ 21-23 มิ.ย. ที่ผ่านมา\n\nนอกจากนี้ เครือจักรภพแห่งประชาชาติ ยังจัดการแข่งขันกีฬาเพื่อสร้างความสามัคคีในกลุ่มประเทศสมาชิกในชื่อว่า “ Commonwealth Games ” ขึ้นทุก 4 ปีเช่นเดียวกับกีฬาโอลิมปิก โดยครั้งล่าสุดพึ่งจัดไปเมื่อวันที่ 28 ก.ค. - 8 ส.ค. 2565 ณ เมืองเบอร์มิงแฮม สหราชอาณาจักร\n\nอย่างไรก็ตาม ชาติสมาชิกเครือจักรภพ ต่างไม่มีข้อผูกพันทางกฎหมายใดๆ ระหว่างกัน มีเพียงหลักการในด้านต่างๆ ที่จะปฏิบัติร่วมกันคือ ประชาธิปไตย สิทธิมนุษยชน เสรีภาพในการพูด และนิติธรรม พร้อมทั้งการแบ่งปันเป้าหมายด้านการพัฒนา ประชาธิปไตย และสันติภาพ ตามที่ทุกชาติสมาชิกต่างได้ลงนามไว้ใน กฎบัตรเครือจักรภพ ( Commonwealth Charter )\n\nราชอาณาจักรเครือจักรภพ (Commonwealth Realm)\n\nแม้ว่าเครือจักรภพแห่งประชาชาติจะมีกษัตริย์แห่งสหราชอาณาจักรเป็นสัญลักษณ์ขององค์กร แต่ไม่ได้หมายความว่ากษัตริย์แห่งสหราชอาณาจักรจะเป็นประมุขในทุกประเทศสมาชิก เพราะ 36 ชาติสมาชิกมีสถานะเป็นสาธารณรัฐ และอีก 5 ชาติสมาชิกมีราชวงศ์เป็นของตนเอง\n\nดังนั้นจะมีเพียง 15 ชาติเท่านั้นที่มีกษัตริย์แห่งสหราชอาณาจักรเป็นประมุข ซึ่งจะเรียกกลุ่มประเทศเหล่านี้ว่า “ราชอาณาจักรเครือจักรภพ” ประกอบไปด้วย แอนทีกาและบาร์บิวดา ออสเตรเลีย บาฮามาส เบลีซ แคนาดา เกรเนดา จาเมกา นิวซีแลนด์ ปาปัวนิวกีนี เซนต์คิตส์ และเนวิส เซนต์ลูเชีย เซนต์วินเซนต์ และเกรนาดีนส์ หมู่เกาะโซโลมอน ตูวาลู และสหราชอาณาจักร ซึ่งประเทศเหล่านี้ล้วนแต่เคยเป็นอาณานิคมของสหราชอาณาจักรด้วยกันทั้งสิ้น ยกเว้นเพียงแต่สหราชอาณาจักร และปาปัวนิวกินีที่เคยเป็นอาณานิคมของออสเตรเลีย\n\nตามพระราชบัญญัติเวสต์มินสเตอร์ พ.ศ.2474 พระราชบัญญัติแห่งสหราชอาณาจักรที่กำหนดหลักการความสัมพันธ์ระหว่างราชอาณาจักรเครือจักรภพกับพระมหากษัตริย์ (The Crown) ระบุว่า ประเทศในเครือจักรภพที่มีความสามารถในการปกครองตนเองระดับหนึ่งสามารถมีเอกราชทางนิติบัญญัติได้อย่างสมบูรณ์จากสหราชอาณาจักร ธรรมนูญนี้จึงเป็นการถอดถอนอำนาจแทบทั้งหมดของรัฐสภาสหราชอาณาจักรในการตรากฎหมายสำหรับประเทศในเครือจักรภพ มีผลทำให้ประเทศเหล่านี้มีเอกราชเป็นของตนเองโดยปริยาย\n\nท่าทีสมาชิกบางส่วนหลังควีนอังกฤษสวรรคต\n\nอย่างไรก็ตาม ในแต่ละประเทศในราชอาณาจักรเครือจักรภพนั้นจะมีนายกรัฐมนตรีของตนเอง ทำหน้าที่บริหารประเทศ และแต่ละประเทศ (ยกเว้นสหราชอาณาจักร) ยังต้องมี “ผู้สำเร็จราชการ” ซึ่งทำหน้าที่เป็นผู้แทนพระองค์พระมหากษัตริย์สหราชอาณาจักรอีกด้วย โดยภายหลังจากที่ สมเด็จพระราชินีนาถเอลิซาเบธที่ 2 แห่งสหราชอาณาจักร เสด็จสวรรคต แต่ละประเทศในราชอาณาจักรเครือจักรภพจะต้องลงนามในคำประกาศรับรอง กษัตริย์ประองค์ใหม่ ซึ่งในที่นี้คือ สมเด็จพระเจ้าชาร์ลส์ที่ 3 แห่งสหราชอาณาจักร เป็นประมุขพระองค์ใหม่แห่งเครือจักรภพ\n\nการเสด็จสวรรคตของควีนเอลิซาเบธที่ 2 เป็นชนวนเหตุสำคัญที่ทำให้หลายฝ่ายจับตาดู 14 ประเทศที่เหลือในราชอาณาจักรเครือจักรภพว่าจะแสดงท่าทีอย่างไรเกี่ยวกับการทำประชามติเพื่อเปลี่ยนระบอบการปกครองจากระบอบประชาธิปไตยอันมีพระมหากษัตริย์ทรงเป็นประมุขภายใต้รัฐธรรมนูญ (Constitutional Monarchy) มาเป็นระบอบสาธารณรัฐ (Republic) หลังจากที่ปีที่แล้วบาร์เบโดส อดีตประเทศสมาชิกประสบความสำเร็จในการเปลี่ยนระบอบการปกครองเป็นสาธารณรัฐ\n\nเริ่มกันที่ ฟิลิป เดวิส นายกรัฐมนตรีของบาฮามาส กล่าวว่า ในตอนนี้ ฝ่ายบริหารยังไม่ได้ตัดสินใจใดๆ ในเรื่องนี้ ท้ายที่สุดแล้วจะต้องขึ้นอยู่กับประชามติ ว่าเสียงของประชาชนไปในทิศทางใด\n\nขณะที่ แกสตัน บราวน์ นายกรัฐมนตรีของแอนติกาและบาร์บูดา ระบุว่า จะทำประชามติว่าประชาชนต้องการเปลี่ยนระบอบการปกครองเป็นสาธารณรัฐหรือไม่ ภายใน 3 ปีนับจากนี้\n\n“นี่เป็นขั้นตอนสุดท้ายของการเป็นเอกราช เพื่อให้แน่ใจว่าเราเป็นประเทศที่มีอำนาจอธิปไตยอย่างแท้จริง” บราวน์ กล่าวสรุป\n\nเป็นไปในทิศทางเดียวกับประเทศในกลุ่มละตินอเมริกาอื่นๆ ที่พร้อมจะเดินหน้าสู่ระบอบสาธารณรัฐ แอนดรูว์ โฮลเนส นายกรัฐมนตรีจาเมกา กล่าวกับ เจ้าชายและเจ้าหญิงแห่งเวลส์ขณะที่เยือนจาเมกาเมื่อ มี.ค. ที่ผ่านมาว่า ประเทศของเขาพร้อมที่ก้าวเป็นสาธารณรัฐแล้ว โดยหนังสือพิมพ์ Independent รายงานว่าขณะนี้รัฐบาลจาเมกาได้แต่งตั้งเจ้าหน้าที่สำหรับเริ่มกระบวนการเปลี่ยนไปสู่สาธารณรัฐแล้ว\n\nส่วน เฮนรี ชาร์ลส อัชเชอร์ รัฐมนตรีว่าการกระทรวงการปฏิรูปรัฐธรรมนูญและการเมืองของเบลีซ บอกกับรัฐสภาว่า “บางทีอาจถึงเวลาแล้วที่เบลีซจะต้องก้าวไประดับเพื่ออิสรภาพที่แท้จริง แต่ชาวเบลีซทุกคนต้องร่วมกันตัดสินใจ”\n\nทาฮิรา คาร์เตอร์ เลขาธิการสำนักข่าวในสำนักนายกรัฐมนตรีเกรเนดา ระบุว่า รัฐบาลยังไม่มีแผนจะเปลี่ยนระบอบการปกครองในตอนนี้ แต่ยอมรับว่ามันจะเกิดขึ้นในอนาคตอย่างค่อยเป็นค่อยไป\n\nขณะที่ จาซินดา อาร์เดิร์น นายกรัฐมนตรีของนิวซีแลนด์ กล่าวว่า แม้จะมีการโต้เถียงเรื่องการเปลี่ยนแปลงการปกครองมาตลอดเวลาหลายปี แต่จะไม่เกิดขึ้นในเร็ววันนี้อย่างแน่นอน ซึ่งเธอคาดว่าอย่างเร็วที่สุดน่าจะเกิดขึ้นภายในช่วงชีวิตของเธอ\n\nเช่นเดียวกับการให้สัมภาษณ์ของ แอนโทนี แอลบานีส นายกรัฐมนตรีคนล่าสุดของออสเตรเลีย เปิดเผยว่า เรื่องการเปลี่ยนระบอบการปกครองไม่ได้อยู่ในวาระสำคัญของรัฐบาลของเขา แต่ไม่ปฏิเสธว่ามันจะเกิดขึ้นในอนาคตหรือไม่\n\nด้าน จัสติน ทรูโด นายกรัฐมนตรีแคนาดา ทวีตผ่านบัญชีส่วนตัวว่า “ในขณะที่เรายังคงไว้อาลัยต่อการจากไปสมเด็จพระราชินีนาถเอลิซาเบธที่ 2 ผู้ทรงครองราชย์ยาวนานที่สุดของแคนาดา และเรามองไปยังอนาคตด้วยการประกาศรับตำแหน่งกษัตริย์ชาร์ลส์ที่ 3 ขึ้นเป็นกษัตริย์ของแคนาดา”\n\nขณะที่ เจมส์ มาราเป นายกรัฐมนตรีของปาปัวนิวกินี กล่าวในพิธีไว้อาลัยควีนเอลิซาเบธที่ 2 ว่า “เราทุกคนมารวมตัวกันที่นี่เพื่อรับทราบการจากไปของพระองค์ และเป็นสักขีพยานในการเสด็จขึ้นครองบัลลังก์ของสมเด็จพระเจ้าชาร์ลส์ที่ 3” ไม่ต่างจาก ซาวาลี อามาโซเน ฟาโตกา รองเลขาธิการสำนักนายกรัฐมนตรีตูวาลู ที่ระบุว่าจะยังคงมีพระเจ้าชาร์ลส์ที่ 3 เป็นประมุขต่อไป\n\nสุดท้ายแล้ว จนถึงขณะนี้ ทั้ง 14 ประเทศยังคงราชอาณาจักรเครือจักรภพที่มีสมเด็จพระเจ้าชาร์ลส์ที่ 3 ทรงเป็นประมุข ไม่มีใครรู้ว่าสุดท้ายแล้วจะมีกี่ประเทศที่ออกไปเป็นสาธารณรัฐ เสียงของประชาชนเท่านั้นที่จะให้คำตอบได้\n\n\n\nที่มา: BBC, Bloomberg, Royal, The Common Wealth\n\n\n\n\n\nพิสูจน์อักษร....สุรีย์ ศิลาวงษ์",
    "'WHO' เพิ่มสหรัฐในกลุ่มประเทศที่มีไวรัสโปลิโอหมุนเวียน": "เว็บไซต์นิตยสารฟอร์บส์ รายงานว่า ศูนย์ควบคุมและป้องกันโรคของสหรัฐ ฯ (ซีดีซี) ระบุในวันอังคาร( 13 ก.ย.)ว่า ดับเบิลยูเอชโอ เพิ่มสหรัฐฯ เข้าสู่บัญชีประเทศที่มี ไวรัสโปลิโอ หมุนเวียนจากการระบาดของ ไวรัสโปลิโอ ชนิดกลายจากวัคซีนซึ่งกำลังเกิดขึ้นในรัฐนิวยอร์ก\n\nซีดีซี ระบุว่า สหรัฐเข้าเกณฑ์ของ ดับเบิลยูเอชโอ การขึ้นบัญชีประเทศที่มี ไวรัสโปลิโอ ชนิดกลายจากวัคซีนระบาด เช่นเดียวกับ ประเทศอย่าง เยเมน, โซมาเลีย, บูร์กินาฟาโซ, ยูกันดา, เอธิโอเปีย, กานา และเอริเทรีย จึงทำให้สหรัฐกลายเป็นประเทศเดียวใน ทวีปอเมริกา ที่มีชื่อในบัญชีนี้ ส่วนประเทศร่ำรวยอื่นๆ ที่ถูกขึ้นบัญชีรวมถึง สหราชอาณาจักรและอิสราเอล\n\nเกณฑ์การขึ้นบัญชีของดับเบิลยูเอชโอนั้น ต้องมีการตรวจพบเชื้อโปลิโอชนิดกลายจากวัคซีนในตัวอย่างจากสภาพแวดล้อม และมีคนไข้อย่างน้อย 1 ราย ซึ่งกรณีของสหรัฐพบเชื้อโปลิโอในตัวอย่างน้ำเสียจากนิวยอร์กถึง 57 ตัวอย่าง นับตั้งแต่เดือนเม.ย.เป็นต้นมา และพบผู้ป่วยเป็นอัมพาตเพราะโปลิโอแล้ว 1 รายในเขตร็อกแลนด์ เคาน์ตี เมื่อเดือนก.ค.\n\nความเคลื่อนไหวล่าสุดของดับเบิลยูเอชโอ สะท้อนให้เห็นจุดตกต่ำที่สุดในความพยายามด้านสาธารณสุขของสหรัฐ และเน้นย้ำผลที่ตามมาจากความเคลื่อนไหวต่อต้านการฉีดวัคซีนที่เพิ่มมากขึ้นในช่วงหลายปีที่ผ่านมา",
    "นักวิจัยจีนผุดกลยุทธ์ใหม่ ‘ลดเสียมวลกระดูก’ ในการรักษาผู้ป่วยมะเร็ง": "คณะนักวิทยาศาสตร์จีนพัฒนาเทคนิคการรักษาแบบไม่รุกล้ำร่างกายที่อาศัยพลังงานแม่เหล็ก ซึ่งมีศักยภาพป้องกันการสูญเสียมวลกระดูกในกลุ่มผู้ป่วยมะเร็งที่ต้องเข้ารับการฉายรังสี\n\nวารสารไซแอนซ์ แอดวานซ์ (Science Advances) เผยผลการศึกษาที่ระบุว่า สนามแม่เหล็กไฟฟ้าที่ปล่อยสัญญาณแบบพัลส์-เบิรสต์ (pulsed-burst) สามารถกระตุ้นการตอบสนองแบบส่งสัญญาณอันมีประสิทธิภาพภายในเซลล์สร้างกระดูกของหนู เมื่อสัมผัสกับกัมมันตภาพรังสีอนึ่ง การฉายรังสี หรือรังสีบำบัดถูกนำมาใช้รักษามะเร็งอย่างแพร่หลาย ช่วยเพิ่มการรักษาเนื้องอกและอัตราการรอดชีวิต แต่ส่งผลข้างเคียงอย่างการสร้างความเสียหายแก่กระดูกแนวทางการรักษาใหม่ช่วยลดการสูญเสียมวลกระดูกในหนูที่ถูกฉายรังสีให้อยู่ในระดับใกล้เคียงหนูที่ไม่เคยได้รับรังสีภายใน 45 วัน ทั้งสามารถกระตุ้นการเติบโตและการเปลี่ยนแปลงของเซลล์สร้างกระดูกที่มีชื่อว่าออสติโอบลาสต์ (osteoblast)กลุ่มนักวิจัยจากมหาวิทยาลัยแพทย์ทหารลำดับที่ 4 ในจีน ได้ตรวจสอบการส่งสัญญาณแคลเซียมไอออนแบบเรียลไทม์ในเซลล์กระดูกที่ผ่านการฉายรังสี เพื่อตอบสนองการกระตุ้นด้วยคลื่นหลายแบบจากสนามแม่เหล็กไฟฟ้า ซึ่งมีรายงานก่อนหน้านี้ว่ามีแนวโน้มส่งผลทางชีวภาพ และพบสนามแม่เหล็กไฟฟ้าที่ปล่อยสัญญาณแบบพัลส์-เบิรสต์ กระตุ้นการตอบสนองแบบส่งสัญญาณแคลเซียมไอออนมากที่สุด เมื่อปล่อยสัญญาณที่ค่าความหนาแน่น 2 มิลลิเทสลา (mT) และย่านความถี่ 15 เฮิรตซ์การค้นพบนี้มอบทางเลือกใหม่ในการลดความเสียหายของมวลกระดูกที่เกิดจากการฉายรังสี โดยไม่จำเป็นต้องผ่าตัดหรือใส่เครื่องมือแพทย์เข้าไปในร่างกาย และมีค่าใช้จ่ายไม่สูงมาก",
    "ประเทศไทยเป็นเจ้าภาพจัดงาน GSSD Expo 2022 Networking Night": "ประสบความสำเร็จอย่างงดงามกับงานเวทีระดับโลก Global South-South Development Expo 2022 (GSSD EXPO 2022) หลังเริ่มการประชุมมาตั้งแต่วันที่ 12 กันยายน 2565 โดยไฮไลท์ที่โดดเด่นของงานวันที่ 14 กันยายนนี้ อยู่ที่ไทย โดยกรมความร่วมมือระหว่างประเทศ กระทรวงการต่างประเทศ เป็นเจ้าภาพจัดงาน GSSD Expo 2022 Networking Night พร้อมการประกาศผลผู้ชนะการแข่งขัน Youth4South Entrepreneurship Competition ที่วิเทศสโมสร โดยงานนี้ได้รับเกียรติจากนายธานี ทองภักดี ปลัดกระทรวงต่างประเทศ (ที่ 3 จากซ้าย), นางอุรีรัชต์ เจริญโต อธิบดีกรมความร่วมมือระหว่างประเทศ (ที่ 4 จากซ้าย), นางสาวเชียวจุน เกรซ หวัง หัวหน้าคณะผู้แทน UNOSSC (ที่ 2 จากซ้าย) และ นายอัดนัน เอช.อาเลียนี (Adnan H. Aliani) ผู้อำนวยการฝ่ายบริหารจัดการยุทธศาสตร์และแผนของ ESCAP (ที่ 1 จากซ้าย) ร่วมเปิดงาน\n\nปลัดกระทรวงการต่างประเทศให้เกียรติกล่าวต้อนรับผู้แทนจากประเทศและหน่วยงานต่างๆ และ ชื่นชมทุกฝ่ายที่ร่วมแลกเปลี่ยนประสบการณ์และแนวปฏิบัติที่ดีอย่างแข็งขันในช่วงวันที่ 12-14 กันยายนที่ผ่านมา ในงาน GSSD Expo 2022 รวมทั้งเน้นย้ำว่า แม้งาน GSSD Expo 2022 เสร็จสิ้นลงแล้ว แต่ไม่ใช่เป็นการสิ้นสุดของความร่วมมือด้านการพัฒนาระหว่างกัน ซึ่ง GSSD Expo นี้ เป็นเวทีที่ช่วยกระชับและส่งเสริมความร่วมมือให้เข้มแข็งอีกครั้ง และเห็นว่า ทุกฝ่ายได้แสดงให้เห็นถึงความมุ่งมั่นที่จะร่วมมือกันเพื่อฟื้นฟูการพัฒนาด้านเศรษฐกิจและสังคมไปด้วยกันต่อไป ทั้งนี้ ปลัดกระทรวงการต่างประเทศยังหวังว่า ผู้เข้าร่วมการศึกษาดูงานนอกสถานที่ (Field Visit) ด้านการประยุกต์ใช้หลักปรัชญาของเศรษฐกิจพอเพียง ที่ จ. ปทุมธานี ได้รับข้อมูลและสัมผัสการดำเนินโครงการดังกล่าวที่เป็นประโยชน์ต่อไป\n\nในงานนี้ ผู้เข้าร่วมงานได้เพลิดเพลินไปกับนิทรรศการผลงานด้านความร่วมมือเพื่อการพัฒนาของกรมความร่วมมือระหว่างประเทศ บูธถ่ายภาพ Chocolate Fountain จาก Asia-Pacific Development Center on Disability (APCD) และการแสดง ผลงานจากกระทรวงสวัสดิการและพัฒนาสังคม นอกจากนี้ ผู้เข้าร่วมต่างตื่นเต้นไปกับการประกาศผลผู้ชนะการแข่งขันผู้ประกอบการด้านธุรกิจ (Youth4South Entrepreneurship Competition) จากรอบชิงชนะเลิศ 8 คนสุดท้าย โดยการแข่งขันดังกล่าวเปิดโอกาสให้เยาวชนและบุคคลทั่วไปอายุระหว่าง 18-35 ปี เข้าร่วมการแข่งขัน โดยมีผู้สมัครจากภูมิภาคต่าง ๆ กว่า 200 คนจาก 45 ประเทศกำลังพัฒนาทั่วโลกเพื่อส่งเสริมการสร้างสรรค์นวัตกรรมด้านการประกอบการที่ช่วยขับเคลื่อนการบรรลุเป้าหมายการพัฒนาที่ยั่งยืน (Sustainable Development Goals – SDGs)\n\nปลัดกระทรวงการต่างประเทศ และผู้แทนเจ้าภาพร่วมจาก UNOSSC และ ESCAP ได้ร่วมมอบรางวัลให้แก่ผู้ได้รับรางวัลชนะเลิศ 3 คน ได้แก่\n\nนางสาว Kavindya Thennakoon นักศึกษาปริญญาโทสาขาการศึกษา จากศรีลังกา ได้รับรางวัลชนะเลิศ และได้รับเงินรางวัลจำนวน 3,000 ดอลลาร์สหรัฐฯ จากกรมความร่วมมือระหว่างประเทศ นาย Gopal Kumar Mohoto นักวิศวกร จากบังกลาเทศ ได้รับรางวัลรองชนะเลิศ อันดับ 1 และได้รับเงินรางวัลจำนวน 2,000 ดอลลาร์สหรัฐฯ จากกรมความร่วมมือระหว่างประเทศ นาย Rogers Githinji นักกฎหมายการเงินระหว่างประเทศ จากยูกันดา ได้รับรางวัลรองชนะเลิศ อันดับ 2 และได้รับเงินรางวัลจำนวน 1,000 ดอลลาร์สหรัฐฯ จากกรมความร่วมมือระหว่างประเทศ\n\nและหลังการประกาศผลการแข่งขัน ผู้แทนจากประเทศต่างๆ ได้ร่วมชมการแสดงทางวัฒนธรรมของไทยจากกรมศิลปากร ดนตรีสุดพิเศษจาก Koh “Mr. Saxman” พร้อมอิ่มอร่อยกับอาหารจากทุกภูมิภาคทั่วไทย นับเป็นการปิดฉากงาน GSSD Expo 2022 ได้อย่างสวยงาม\n\nที่มา: PR Room",
    "“ช่อง8″จับมือโกลบอลเฮ้าส์จัดศึกมวยรอบแบบ 8Man tournament": "ประสบความสำเร็จกับการจัดมวยรอบ 4 man tournament ที่ผ่านมาเป็นอย่างดี พร้อมเรตติ้งมวยที่พุ่งแรงเป็นอันดับหนึ่งอย่างต่อเนื่องไม่มีพัก สำหรับรายการ มวยไทยซุปเปอร์แชมป์ ทางช่อง 8 พร้อมสานต่อความมันส์ต่อเนื่อง กับ ศึกมวยรอบโกลบอลเฮ้าส์ 8 man tournament เริ่มวันอาทิตย์ที่ 25 กันยายน 2565 นี้ ตั้งแต่เวลา 19.00 น. เป็นต้นไป รับรองความดุเดือด มันส์สะใจคอมวยอย่างแน่นอน\n\nโดย สถานีโทรทัศน์ ช่อง 8 ร่วมกับ บริษัท สยามโกลบอลเฮ้าส์ จำกัด (มหาชน) ผู้นำในการจำหน่ายวัสดุ อุปกรณ์ก่อสร้างและตกแต่งบ้านครบวงจรที่ใหญ่ที่สุดในประเทศไทย “ครบ หลากหลาย ให้บ้านคุณ” เปิดศึกมวยรอบ โกลบอลเฮ้าส์ 8 man tournament จำนวน 4 รุ่น เพื่อค้นหายอดนักสู้ซุปเปอร์สตาร์คนใหม่ของวงการมวยไทย ซึ่งเป็นการต่อสู้กันของ 8 นักชกฝีมือระดับแนวหน้า ในแบบแพ้คัดออก ร่วมชิงเงินรางวัลรวมกว่าล้านบาท พร้อมด้วยเข็มขัดอันทรงเกียรติจากทาง Global House ภายใต้กติกาไม่มีที่ว่างสำหรับผู้แพ้ โดยจะแบ่งนักชกแต่ละรุ่นเป็น 2 สาย สายละ 4 คน โดยผู้ชนะแต่ละสัปดาห์ จะจะคว้าสิทธิเข้าสู่รอบ ชิงชนะเลิศ ต่อไป ประเดิมวันอาทิตย์ที่ 25 กันยายน นี้ ด้วย 4 นักชกในรุ่น 64 กก. ประกอบด้วย ไผ่แดง แป๊ะสายสี่, เพชรอดิศักดิ์ แคงการูมวยไทยภูเก็ต, ปากกาเหล็ก ต.หลักสอง และ หนุ่มพังงา อีเกิลมวยไทย ดวลนักมวยนานาชาติจากทั่วโลก ประกอบด้วย ชามาน อาชูลี่ จากอิหร่าน, ลาดชะสัก สุริยะวง จาก สปป.ลาว, อาวาร์ด จากยูกันดา และ โอมาร์ เอล อัวส์ จากโมร็อกโก สำหรับนักมวยทั้ง 4 คนนี้ จะมีการจับสลากประกบคู่อีกครั้ง โดยสู้กันในคู่ที่ 1-2 และ คู่ 7 ซึ่งเป็นรอบชิงชนะเลิศสาย A และใครจะคว้าสิทธิในการเข้าไปชิงชนะเลิศกับนักชก สาย B ติดตามที่ ช่อง 8\n\nส่วนคู่อื่นๆ ที่น่าสนใจ มีดังนี้ คู่เอกร่วม พิกัด 68 กก. “คมกระบี่ ลูกทัพฟ้า” มวยเก๋าหมัดดุ ที่น็อกต่างชาติมาเพียบ พบ “ชายาน เฮย์ดาริ” มวยร่างโย่ง จอมเตะหนักจากอิหร่าน, พิกัด 72 กก. “สุริยาวุฒิ ส.ส.ต้อยแปดริ้ว” พบ “อาลีเรซ่า อาเมียร์ซาเดห์” จากอิหร่าน, พิกัด 52.5 กก. (หญิง) “น้องแพร ม.ราชภัฎสุรินทร์” พบ “ฟาเอเซห์ ฟาลี” จากอิหร่าน, พิกัด 50 กก. (หญิง) “แสนงาม กำนันเชษฐ์เมืองชล” ดาวรุ่งสาวจอมตะลุย พบ “ธิดาขอม เคยูเอ็นยิม” สาวแข้งหนัก จอมหวดก้านคอ นักมวยลูกครึ่งจากกัมพูชา\n\nดุเดือดเร้าใจกับ ศึกมวยรอบโกลบอลเฮ้าส์ 8man tournament สังเวียนที่ไม่มีที่ว่างสำหรับผู้แพ้ และ ศึกมวยไทยปะทะต่างชาติระดับคุณภาพ ใน รายการ ช่อง 8 มวยไทยซุปเปอร์แชมป์ วันอาทิตย์ที่ 25 ก.ย. 2565 เริ่มถ่ายทอดสดเวลา 19.00 น. เป็นต้นไป ทางช่อง 8 กดหมายเลข 27 The King of Fighting Sports",
    "‘อนามัยโลก’ เพิ่มชื่อ ‘สหรัฐ’ เข้ากลุ่ม ประเทศ ‘โปลิโอ ชนิดกลายจากวัคซีน’ ระบาด": "องค์การอนามัยโลก เพิ่มรายชื่อสหรัฐ เข้าอยู่ในกลุ่ม ประเทศที่มี “โปลิโอ” ระบาด หลังมีการตรวจพบผู้ป่วยด้วยไวรัสชนิดนี้ ในรัฐนิวยอร์ก\n\nสำนักข่าวต่างประเทศรายงานว่า สหรัฐ กลายเป็นประเทศล่าสุด ที่องค์การอนามัยโลก (WHO) จัดให้อยู่ในกลุ่มประเทศที่เกิดการระบาดของเชื้อโปลิโอ ชนิดกลายจากวัคซีน หลังเกิดการระบาดของไวรัสโปลิโอในรัฐนิวยอร์ก\n\nศูนย์ควบคุม และป้องกันโรคสหรัฐ (ซีดีซี) ประกาศว่า สหรัฐถูกจัดให้อยู่ในกลุ่มประเทศดังกล่าว ร่วมกับชาติอื่น ๆ อีก 30 ชาติ รวมถึง เยเมน โซมาเลีย บูร์กินา ฟาโซ ยูกันดา เอธิโอเปีย กานา และเอริเทรีย\n\nการถูกจัดเข้ากลุ่มดังกล่าว ยังทำให้สหรัฐ กลายเป็นประเทศเดียวในทวีปอเมริกาที่มีชื่อในบัญชีนี้ ขณะที่ประเทศร่ำรวยอื่น ๆ ที่ถูกขึ้นบัญชีรวมถึง สหราชอาณาจักร และอิสราเอล\n\nทั้งนี้ เกณฑ์การขึ้นบัญชีของ WHO คือ ต้องตรวจพบเชื้อโปลิโอชนิดกลายจากวัคซีนในตัวอย่างจากสภาพแวดล้อม และมีคนไข้อย่างน้อย 1 ราย โดยสหรัฐพบเชื้อโปลิโอในตัวอย่างน้ำเสียจากนิวยอร์กถึง 57 ตัวอย่าง นับตั้งแต่เดือนเมษายนที่ผ่านมา และพบผู้ป่วยเป็นอัมพาตเพราะโปลิโอแล้ว 1 รายในเขตร็อกแลนด์ เคาน์ตี เมื่อเดือนกรกฎาคม\n\nความเคลื่อนไหวล่าสุดขององค์การอนามัยโลก สะท้อนให้เห็นจุดตกต่ำที่สุดในความพยายามด้านสาธารณสุขของสหรัฐ และเน้นย้ำผลที่ตามมาจากความเคลื่อนไหวต่อต้านการฉีดวัคซีนที่เพิ่มมากขึ้นในช่วงหลายปีที่ผ่านมา\n\nอ่านข่าวเพิ่มเติม\n\nSHARE\n\nFOLLOW US",
    "อุตินิยมวิทยาโลกชี้ “จะงอยแอฟริกา” จ่อแล้งหนักที่สุดในรอบกว่า 40 ปี": "สำนักข่าวรอยเตอร์ส รายงานจากเมืองเจนีวา ประเทศสวิตเซอร์แลนด์ เมื่อวันที่ 28 ส.ค. ว่า แนวโน้มล่าสุดยืนยันความกลัวของหน่วยงานช่วยเหลือที่ได้รับคำเตือนเป็นเวลาหลายเดือน เกี่ยวกับผลกระทบที่เลวร้ายลงของภัยแล้งต่อ เอธิโอเปีย, โซมาเลีย และพื้นที่หลายส่วนของ เคนยา รวมถึงความเสี่ยงของความอดอยากใน โซมาเลีย อีกครั้ง หลังเคยมีผู้เสียชีวิตนับแสนคนจากวิกฤติครั้งที่แล้ว เมื่อประมาณ 10 ปีก่อน\n\nAs drought and hunger worsen in Horn of Africa, @CREWSinitiative and @icpac_igad launch project to strengthen #EarlyWarningEarlyAction and weather services in Ethiopia, Somalia and Sudan\n\nWMO is an implementing partnershttps://t.co/j1ZxBsB6Ov\n\nPhoto: @UNICEF Mulugaeta Ayene pic.twitter.com/wfgYiccUCd — World Meteorological Organization (@WMO) August 25, 2022\n\n“มันเป็นเรื่องน่าเศร้าที่แบบจำลองของเราแสดงด้วยความมั่นใจในระดับสูงว่า พวกเรากำลังเข้าสู่ฤดูฝนที่แห้งแล้งติดต่อกันเป็นครั้งที่ 5 ในจะงอยแอฟริกา” นายกูเลอิด อาร์ทาน ผู้อำนวยการศูนย์การคาดการณ์สภาพภูมิอากาศ และการประยุกต์แห่งหน่วยงานเพื่อการพัฒนาระหว่างรัฐบาล (ไอซีพีเอซี) ซึ่งเป็นศูนย์สภาพอากาศของดับเบิลยูเอ็มโอในภูมิภาคแอฟริกาตะวันออก กล่าวเสริมว่า “ในเอธิโอเปีย, เคนยา และ โซมาเลีย เรากำลังเผชิญกับภัยพิบัติด้านมนุษยธรรมอย่างที่ไม่เคยมีมาก่อน”\n\nนอกจากนี้ ภัยแล้งยังเกิดขึ้นพร้อมกับราคาอาหารและเชื้อเพลิงที่สูงขึ้นทั่วโลก ซึ่งได้รับแรงหนุนจากสงครามในยูเครน และส่งผลกระทบต่อหลายส่วนของแอฟริกาหนักที่สุด ขณะที่องค์การอนามัยโลก (ดับเบิลยูเอชโอ) ระบุว่า ประชากรกว่า 80 ล้านคนใน 7 ประเทศของภูมิภาค ได้แก่ จิบูตี, เอธิโอเปีย, เคนยา, โซมาเลีย, ซูดานใต้, ซูดาน และ ยูกันดา ถูกประเมินว่ามีความไม่มั่นคงทางอาหาร\n\n“ดับเบิลยูเอชโอรู้สึกกังวลต่อสถานการณ์นี้อย่างมาก และมันทำให้หลายครอบครัวใช้วิธีการที่สิ้นหวังเพื่อเอาชีวิตรอด” นางคาร์ลา ดรายส์เดล โฆษกของดับเบิลยูเอชโอ กล่าวในการแถลงการณ์สรุป.\n\nเครดิตภาพ : GETTY IMAGES",
    "สหรัฐฯ ยืนยันห้องปฏิบัติการทางชีวภาพในต่างประเทศ มุ่งสร้างสันติภาพ ไม่เกี่ยวข้องกับอาวุธ": "\n\nรัฐบาลสหรัฐฯ ออกแถลงการณ์ชี้แจงว่า ห้องปฏิบัติการทางชีวภาพในยูเครนและอีกหลายประเทศไม่เคยถูกใช้เพื่อพัฒนาอาวุธ ซึ่งเป็นการตอบโต้ข้อกล่าวหาของรัสเซียที่ว่า สหรัฐฯ ใช้ห้องปฏิบัติการทางชีวภาพในต่างประเทศพัฒนาอาวุธเคมีและชีวภาพ\n\n\n\nในแถลงการณ์ที่มีการลงนามร่วม 9 ประเทศรวมถึงสหรัฐฯ และยูเครน ระบุว่า สหรัฐฯ และพันธมิตร มีความร่วมมือที่เปิดเผยและโปร่งใสผ่านโครงการลดภัยคุกคามทางชีวภาพ ซึ่งเป็นส่วนหนึ่งของโครงการฯ ในกระทรวงกลาโหมสหรัฐฯ มีเป้าหมายเพื่อสร้างสันติภาพ ไม่มีส่วนเกี่ยวข้องกับอาวุธ\n\n\n\nนอกเหนือจากสหรัฐฯ และยูเครน แถลงการณ์ฉบับนี้ ยังถูกเผยแพร่โดยอาร์เมเนีย จอร์เจีย อิรัก จอร์แดน เซียร์ราลีโอน ยูกันดา และฟิลิปปินส์ ซึ่งชี้แจงว่า จุดประสงค์ของโครงการนี้คือ ปกป้องสุขภาพของมนุษย์และสัตว์ในประเทศ รวมถึงในการป้องกัน การตรวจหา และการควบคุมการระบาดของโรคติดเชื้อ\n\n\n\n\n\n\n\nเมื่อเดือนมีนาคม กระทรวงกลาโหมรัสเซีย อ้างว่าพบเอกสารในยูเครน ซึ่งแสดงให้เห็นว่าห้องปฏิบัติการทางชีวภาพของยูเครนกับสหรัฐฯ มีการวิจัยเกี่ยวกับเชื้อโรคที่เป็นอันตราย เช่น กาฬโรคและแอนแทรกซ์ และในเดือนเมษายน ประธานาธิบดี วลาดิเมียร์ ปูติน ผู้นำรัสเซีย กล่าวว่ามีหลักฐานว่าห้องทดลองถูกใช้เพื่อพัฒนา ส่วนประกอบของอาวุธชีวภาพ\n\n\n\nแต่ประธานาธิบดี โวโลดิมีร์ เซเลนสกี แห่งยูเครน ปฏิเสธว่า ยูเครนไม่ได้พัฒนาอาวุธที่มีอำนาจทำลายล้างสูง และยืนยันห้องปฏิบัติการทางชีวภาพ มีการทำงานเพื่อวิจัยทางวิทยาศาสตร์ \"ธรรมดา\" เท่านั้น\n\n\n\n...\n\n\n\n#สหรัฐอเมริกา\n\n\n\n#ห้องแลปชีวภาพ",
    "ไจเทกซ์ โกลบอล 2565 กลับมาอย่างยิ่งใหญ่ ณ นครดูไบ หนุนเศรษฐกิจดิจิทัลของโลกเดินหน้าเต็มสปีด": "เศรษฐกิจดิจิทัลทั่วโลกเตรียมพร้อมเดินเครื่องเต็มสูบ ต้อนรับการกลับมาของมหกรรมเทคโนโลยีและสตาร์ทอัพที่ยิ่งใหญ่และครอบคลุมที่สุดในโลก ซึ่งเตรียมจัดขึ้นระหว่างวันที่ 10-14 ตุลาคม บนพื้นที่จัดแสดงขนาดใหญ่เป็นประวัติการณ์ โดยการขยายตัวอย่างต่อเนื่องของงานนี้เห็นได้จากโถงจัดแสดงที่เพิ่มขึ้นอีก 3 แห่ง ณ ศูนย์ประชุมและแสดงสินค้านานาชาติแห่งดูไบ (Dubai World Trade Centre) พร้อมยอดจองเต็มพื้นที่แล้ว\n\nไจเทกซ์ โกลบอล 2565 (GITEX GLOBAL 2022) จะเป็นสถานที่รองรับบริษัทมากกว่า 4,500 แห่ง และผู้เข้าร่วมประชุมกว่า 100,000 คน จาก 170 ประเทศ ครอบคลุมโถงจัดแสดง 26 โถง และพื้นที่สองล้านตารางฟุต ซึ่งมีขนาดเท่ากับสนามฟุตบอล 33 สนาม บริษัทและสตาร์ทอัพระดับโลกเตรียมเรียงแถวมาจัดแสดงแอปพลิเคชันที่ก้าวล้ำในด้านเมตาเวิร์ส, เอไอ, เว็บ 3.0, บล็อกเชน, 6จี, คลาวด์คอมพิวติง, ฟินเทค และบิ๊กดาต้า ซึ่งรวมถึงผู้นำเทคโนโลยีระดับโลกอย่าง ไมโครซอฟท์ (Microsoft), หัวเว่ย (Huawei), ไอบีเอ็ม (IBM), เดลล์ เทคโนโลยีส์ (Dell Technologies), อีริคสัน (Ericsson), อวาย่า (Avaya), ฮันนี่เวลล์ (Honeywell), ฮิวเลตต์ แพคการ์ด เอ็นเตอร์ไพรส์ (Hewlett Packard Enterprise), อีแอนด์ (e&), เลอโนโว (Lenovo) และซิสโก้ (Cisco)\n\n\"ไจเทกซ์ โกลบอล รับบทหลักในการสร้างความร่วมมือกับผู้นำด้านเทคโนโลยีระดับโลกเพื่อเสริมสร้างโอกาส ให้ความรู้ และกระตุ้นให้ทุกคนกระตือรือร้นเกี่ยวกับการเปลี่ยนแปลงของเศรษฐกิจดิจิทัล เราจะรวบรวมความคิดที่ดีที่สุดในทุกธุรกิจทั่วโลก เพื่ออภิปราย ท้าทาย และหาเหตุผลรองรับผลกระทบจากการหลอมรวมเทคโนโลยีที่มีต่อสังคมและอนาคตของเรา นี่คือ ไจเทกซ์ 3.0\" คุณทริกซี โลห์เมอร์แมนด์ (Trixie LohMirmand) รองประธานบริหารฝ่ายการจัดการกิจกรรมของศูนย์ประชุมและแสดงสินค้านานาชาติแห่งดูไบ ซึ่งเป็นผู้จัดงานไจเทกซ์ โกลบอล กล่าว\n\nไจเทกซ์ โกลบอล จะนำผู้เข้าร่วมงานครั้งที่ 3.0 นี้ ดำดิ่งสู่จักรวาลดิจิทัลอย่างเต็มรูปแบบผ่านกิจกรรมต่าง ๆ ได้แก่ เอไอ เอฟรีธิง (Ai Everything), นอร์ท สตาร์ ดูไบ (North Star Dubai) หรือเดิมชื่อ ไจเทกซ์ ฟิวเจอร์ สตาร์ส (GITEX Future Stars), ฟินเทค เซิร์จ (Fintech Surge), ฟิวเจอร์ บล็อกเชน ซัมมิต (Future Blockchain Summit) และมาร์เก็ตติง มาเนีย (Marketing Mania)\n\nและเตรียมพบกับสองกิจกรรมใหม่ที่จะเปิดตัวในปีนี้ ได้แก่ โกลบอล เดฟสแลม (Global DevSlam) และเอ็กซ์-เวิร์ส (X-VERSE)\n\nโกลบอล เดฟสแลม คืองานชุมนุมนักพัฒนาและนักเขียนโค้ดที่ใหญ่ที่สุดในตะวันออกกลาง ซึ่งเปิดพื้นที่ให้นักเขียนโค้ด 10,000 คนได้มาพบปะกับนักพัฒนาจากบริษัทเทคโนโลยีชั้นนำอันดับต้น ๆ ของโลก ซึ่งรวมถึง อนาคอนดา (Anaconda), แอมะซอน เว็บ เซอร์วิสเซส (AWS), กูเกิล (Google), อินสตาแกรม (Instagram), ไมโครซอฟท์ (Microsoft), ออราเคิล (Oracle) และเร้ดแฮท (Red Hat)\n\nขณะที่ เอ็กซ์-เวิร์ส จะผนึกกำลังร่วมกับ ดีเซนทราแลนด์ (Decentraland) นำพาผู้เข้าร่วมงานไปสัมผัสหนึ่งในการเดินทางแห่งจักรวาลเมตาเวิร์สที่ล้ำลึกที่สุดในโลก โดยมอบประสบการณ์ที่ไม่เคยเห็นมาก่อนของการประยุกต์ใช้เมตาเวิร์สในอุตสาหกรรมที่เปลี่ยนแปลงแบบพลิกโฉม\n\nในส่วนของ นอร์ท สตาร์ ดูไบ จะร่วมมือกับพันธมิตรเชิงกลยุทธ์อย่าง หอการค้าเศรษฐกิจดิจิทัลแห่งดูไบ (Dubai Chamber of Digital Economy) เพื่อเน้นย้ำให้เห็นถึงวิวัฒนาการของระบบนิเวศสตาร์ทอัพทั่วโลก และบทบาทสำคัญของสตาร์ทอัพที่มีต่อการพัฒนานวัตกรรม งานนี้ถือเป็นงานรวมพลสตาร์ทอัพที่ใหญ่ที่สุดในโลก โดยรวบรวมผู้แสดงสินค้ามากกว่า 800 ราย จาก 60 ประเทศ ตลอดจนนักลงทุนมากกว่า 600 รายในระบบนิเวศผู้ประกอบการที่เฟื่องฟูและเป็นนวัตกรรม\n\nนอกจากนี้ ไจเทกซ์ โกลบอล ยังขยายขอบเขตในระดับสากล โดยมีประเทศต่าง ๆ ร่วมเปิดพาวิลเลียนภายในงาน ประกอบไปด้วย ไซปรัส เอธิโอเปีย สหภาพยุโรป คูเวต ยูกันดา ตุรกี สหรัฐอเมริกา ฝรั่งเศส เยอรมนี สหราชอาณาจักร อินเดีย ปากีสถาน ซาอุดีอาระเบีย โมร็อกโก ไนจีเรีย และบราซิล\n\nขณะเดียวกัน ภายในงานยังมีการประชุม 14 รายการ โดยรัฐมนตรี ผู้นำด้านเทคโนโลยี และผู้เชี่ยวชาญระดับโลก รวมกว่า 1,000 คน จะมาร่วมพูดคุยระดมความคิด กรณีศึกษา และการประชุมเชิงปฏิบัติการ เป็นระยะเวลารวมกว่า 500 ชั่วโมง ในหัวข้อต่าง ๆ เช่น คริปโต, 6จี, เมตาเวิร์ส และโมบิลิตี้แห่งอนาคต ซึ่งรวมถึงรถยนต์บินได้และเครื่องบินไฟฟ้า\n\nดูข้อมูลเพิ่มเติมได้ที่ www.gitex.com\n\nรูปภาพ - https://mma.prnewswire.com/media/1902069/GITEX_GLOBAL_image.jpg",
    "พสกนิกรหลายหมื่นต่อแถวสักการะพระบรมศพ 'ควีนเอลิซาเบธ' ไม่ย่อท้อแม้รอนานหลายชั่วโมง": "บรรดาพสกนิกรที่ผู้โศกเศร้าเริ่มทยอยเข้าสู่มหาวิหารเซนต์ไจลส์ สถานที่ประดิษฐานพระบรมศพของควีนเอลิซาเบธที่ 2 ตอนเวลาราวๆ 17.30 น.ของวันจันทร์ (12 ก.ย.) ในขณะที่หน่วยงานบรรเทาทุกข์องค์กรซาลเวชันอาร์มี จัดเตรียมรถตู้ไว้คอยแจกจ่ายน้ำร้อนและขนมปังโรล รองรับอุณหภูมิหนาวเย็นยามค่ำคืน นอกจากนี้ ทางการยังได้เตรียมห้องสุขาและสถานีแวะเติมน้ำไว้เป็นระยะๆ ตามแถวของประชาชนได้ยินเสียงผู้สัญจรผ่านไปมาอุทานด้วยความช็อก หลังได้ทราบว่าผู้คนยืนต่อแถวกันมาแล้วนานหลายชั่วโมง แต่สำหรับบรรดาพสกนิกรแล้ว ต่างพูดเป็นเสียงเดียวกันเกี่ยวกับประสบการณ์แห่งช่วงเวลาประวัติศาสตร์และกล่าวสรรเสริญสมเด็จพระราชินีนาถเอลิซาเบธที่ 2เอลิซาเบธ เอ็มบูไลเตเย ซึ่งมีพื้นเพจากยูกันดา แต่พำนักอยู่ในกลาสโกว์ เผยว่าเธอต่อแถวพร้อมกับลูกชายและลูกสาวมาตั้งแต่ช่วงเที่ยงวัน และจนถึง 20.00 น. ครอบครัวนี้ยังคงรอคอยอยู่ในแถว แม้ว่าแถวด้านหน้าของพวกเขานั้นยังเหลืออีกยาวไกลเธอกล่าวว่า \"แม่ของฉันเกิดในปีเดียวกับราชินี ดังนั้นแม่จึงถูกตั้งชื่อว่าเอลิซาเบธ เธอรักพระราชินี ดังนั้นเธอจึงตั้งชื่อฉันว่า เอลิซาเบธ เช่นกัน ตอนนี้เธออายุ 96 ปีแล้ว และในวันเสาร์ที่ผ่านมา เธอเดินทางไปยังบัลมอรัล เพื่อแสดงความอาลัยต่อการจากไปของพระองค์\"\"ตอนที่เราโตขึ้น เราเป็นแฟนตัวยงของราชวงศ์ เราอยากมาในวันนี้และเป็นส่วนหนึ่งของช่วงเวลาประวัติศาสตร์\" เธอกล่าวคาลัม และแอนเนตต์ คิง จากอีส ลินตัน ในอีสต์โลเธียน สกอตแลนด์ บอกว่าพวกเขายินดีแม้ต้องต่อแถวยาวนานหลายชั่งโมงเพื่อเข้าสักการะพระบรมศพของสมเด็จพระราชินีนาถเอลิซาเบธที่ 2ทั้งนี้ คาลัม วัย 54 ปี เผยว่าเขาลงทุนขับรถมาจากน็อตติ้งแฮม หลังเสร็จการฝึกกำลังสำรองครั้งสุดท้ายเมื่อช่วงสุดสัปดาห์ที่ผ่านมา \"เกือบ 34 ปีก่อน ผมถวายสัตย์ปฏิญาณว่าจะจงรักภักดีต่อพระองค์ ดังนั้นจึงเป็นเรื่องเหมาะสมแล้วที่ผมต้องมาถวายความอาลัยพระองค์\"\"บางคนแจ้งให้เราทราบว่าเราอยู่จุดไหนของแถว คาดคะเนว่าช่วงเวลาที่จะถึงแถวของเราน่าจะประมาณ 04.00-05.00น. เมื่อเราสักการะแล้วเสร็จ เราก็จะขับรถกลับบ้าน ผมจะไปทำงานต่อเลยตอน 08.30 น.\" คาลัมกล่าวอาห์มัด ซากี, มูเตียรา ตัน และอานินด์ยา ฮัปซารี ซึ่งเพิ่งย้ายจากอินโดนีเซียมาอยู่ในเอดินบะระ เมื่อไม่นานมานี้ เพื่อศึกษาต่อปริญญาโทในด้านบริหารธุรกิจ ก็เดินทางมาร่วมต่อแถวเพื่อรอสักการะพระบรมศพของสมเด็จพระราชินีนาถเอลิซาเบธที่ 2 เช่นกันอานินด์ยา กล่าวต่อว่า \"เราเชื่อว่านี่คือครั้งหนึ่งในชีวิต เราไม่เคยคิดเลยว่าเรื่องนี้จะเกิดขึ้นตอนที่เราเรียนอยู่ในเอดินบะระ มันเป็นวันแรกของคอร์สเรียนของเราและเราเดินทางมาที่นี่ทันทีที่เราเลิกเรียน\" ในขณะที่ อาห์หมัด คาดคะเนว่าอาจใช้เวลาต่อแถวราวๆ 5 ชั่วโมง กว่าที่จะได้สักการะพระบรมศพกิลเลียน และไมเคิล เฮนส์เวิร์ธ จากยอร์คเชียร์ เผยว่าพวกเขาต้องต่อแถวรอนาน 7 ชั่วโมง กว่าที่จะได้เข้าไปในมหาวิหาร \"มันสะเทือนอารมณ์เหลือเกิน มันยากที่จะอธิบาย ทุกอย่างเกิดขึ้นกะทันหัน\" กิลเลียนกล่าว(ที่มา : บีบีซี)",
    "Onitsuka Tiger จัดตั้ง Tiger Gallery สนับสนุนความคิดสร้างสรรค์และงานฝีมือในระดับสากล": "Onitsuka Tiger (โอนิซึกะ ไทเกอร์) แบรนด์แฟชั่นสัญชาติญี่ปุ่นยังคงเดินหน้านำเสนอคอลเล็กชั่นร่วมสมัย ที่ผสมผสานแฟชั่นเข้ากับกีฬาและนวัตกรรมอันล้ำสมัย\n\nในช่วงฤดูร้อนปี 2022 Onitsuka Tiger จะเปิดตัว Tiger Gallery™ ซึ่งเป็นโปรเจกต์อาร์ตแกลเลอรีที่สนับสนุนศิลปินร่วมสมัยที่มีความหลากหลาย และเพื่อสร้างช่วงเวลาสำหรับการพูดคุยเกี่ยวกับศิลปะ นวัตกรรม และสไตล์ ขึ้นที่แฟล็กชิปบนหนึ่งในถนนช้อปปิ้งที่มีชื่อเสียงที่สุดในโลกอย่าง Onitsuka Tiger Regent Street, London\n\nYuki Terase (ยูกิ เทราเสะ) แห่ง Art Intelligence Global (“AIG”) ได้รับเชิญให้เป็นภัณฑารักษ์ศิลปิน และจะมีการจัดแสดงนิทรรศการเป็นประจำ โดยจัดแสดงผลงานของศิลปินร่วมสมัยมากความสามารถจากทั่วโลก Onitsuka Tiger ไม่เพียงแต่จัดพื้นที่สำหรับแสดงนิทรรศการเท่านั้น แต่ยังจะสนับสนุนกิจกรรมของศิลปินที่เข้าร่วมด้วยการให้โอกาสต่างๆ รวมถึงการออกแบบหน้าต่างร้านที่หันไปทาง Regent Street อันทรงเกียรติ\n\nOnitsuka Tiger จะมอบพื้นที่ภายในแฟล็กชิปสโตร์ใจกลางกรุงลอนดอนให้เป็นสถานที่สำหรับศิลปินได้จัดแสดงผลงานของพวกเขาและเพื่อนำเสนอถึงปัญหาต่างๆที่พวกเขาต้องเผชิญ ดังนั้นทางแบรนด์จึงให้การสนับสนุนอย่างเต็มที่สำหรับศิลปินและการถ่ายทอดศิลปะและงานฝีมือ นอกจากนี้ยังเป็นการสร้างโอกาสให้ผู้คนได้สัมผัสงานศิลปะในบรรยากาศสบายๆ โดยแบรนด์มีเป้าหมายที่จะส่งต่อสุขภาพที่ดีผ่านพลังของศิลปะเพื่อเสริมสร้างจิตใจของผู้คน ตลอดจนฟื้นฟูชุมชนที่ก่อเกิดจากร้านค้าให้ครึกครื้นขึ้นมา\n\nนิทรรศการครั้งแรกของโปรเจกต์ Tiger Gallery™ ซึ่งเป็นผลงานของ Godwin Champs Namuyimba (ก็อดวิน แชมป์ส นามูยิมบา) ศิลปินจากยูกันดา จะจัดแสดงไปจนถึง 28 กันยายน ค.ศ. 2022\n\nRyoji Shoda (เรียวจิ โชดะ) Head of Onitsuka Tiger Company\n\n“Tiger Gallery™ ที่สร้างสรรค์ร่วมกับ Art Intelligence Global เป็นตัวอย่างที่แสดงถึงนวัตกรรมและงานฝีมือของ Onitsuka Tiger ทีมงานของ Onitsuka Tiger มุ่งมั่นที่จะสนับสนุนผู้มีความสามารถด้านศิลปะทั่วโลก และตั้งตารอที่จะสร้างแรงบันดาลใจ และได้รับแรงบันดาลใจจากความคิดเห็นที่น่าตื่นเต้นที่สุดในยุคของเรา เราเชื่อว่าโครงการนี้จะช่วยให้เราสามารถพัฒนาแบรนด์ต่อไปได้ในขณะที่เราก้าวไปข้างหน้าในศตวรรษที่ 21”\n\nYuki Terase (ยูกิ เทราเสะ) ผู้ร่วมก่อตั้ง Art Intelligence Global\n\n\"Art Intelligence Global มีความยินดีเป็นอย่างยิ่งที่ได้ร่วมงานกับ Onitsuka Tiger ซึ่งเป็นแบรนด์ไอคอนิกที่มีความมุ่งมั่นอย่างแน่วแน่ในด้านคุณภาพและการสร้างสรรค์ ในฐานะที่เป็นหุ้นส่วนระยะยาว Tiger Gallery™ ก้าวไปไกลกว่าขอบเขตของการทำงานร่วมกันของศิลปินกับแบรนด์ตามฤดูกาล แต่เป็นการมุ่งเน้นไปที่การเผยแพร่ผลงานในระดับโลกของเหล่าศิลปินที่มีความหลากหลาย โดยโปรเจกต์นี้จะถูกดูแลโดย Jack Eisenberg ผู้อำนวยการโครงการศิลปินของ Art Intelligence Global”\n\nJack Eisenberg (แจ็ค ไอเซนเบิร์ก) ผู้อำนวยการโครงการศิลปินของ Art Intelligence Global\n\n\"นับว่าเป็นเกียรติที่ได้ร่วมงานกับ Onitsuka Tiger ผู้ซึ่งมีความแม่นยำในคุณภาพและนวัตกรรมที่ทำให้พวกเขาเป็นผู้นำในสาขาของตน วิสัยทัศน์ระดับโลกและความสนใจในศิลปินร่วมสมัยของพวกเขาสะท้อนให้เห็นว่าเราที่ AIG มองอนาคตที่กำลังขยายตัวของโลกศิลปะอย่างไร และนั่นทำให้พวกเขาเป็นหุ้นส่วนในอุดมคติ ในโอกาสใหม่นี้สำหรับศิลปินหน้าใหม่ไปจนถึงศิลปินที่มีชื่อเสียง”\n\nKeita Takagi (เคอิตะ ทาคากิ) ผู้ร่วมก่อตั้ง Bennu Global Entertainment\n\n“Bennu Global Entertainment ได้ร่วมมืออย่างแข็งขันกับ Onitsuka Tiger มาอย่างยาวนาน เราภูมิใจที่ได้เป็นส่วนหนึ่งของแบรนด์ญี่ปุ่นที่โดดเด่นและกลยุทธ์การขยายธุรกิจระดับโลก และร่วมสนับสนุนความสำเร็จต่อไปในอนาคต”\n\nTiger Gallery™ official website: https://www.onitsukatiger.com/th/th-th/p/tigergallery/london\n\nเว็บไซต์อย่างเป็นทางการของ Tiger Gallery™ มีฟังก์ชันแกลเลอรีเสมือน\n\nที่ให้คุณสามารถดูนิทรรศการผลงานของศิลปินได้ทางออนไลน์",
    "“เกาหลีใต้” ออกหมายจับ “โด ควอน” ผู้ก่อตั้ง Terraform Labs เจ้าของเหรียญ LUNA": "ศาลประเทศ “เกาหลีใต้” ออกหมายจับ “โด ควอน” ผู้ก่อตั้ง Terraform Labs เจ้าของเหรียญเจ้าปัญหา LUNA เรียบร้อยแล้ว โดยขณะนี้คาดว่าเจ้าตัวไม่อยู่ในประเทศ\n\nก่อนหน้านี้ 4 เดือน เหรียญ LUNA และเหรียญ UST มูลค่าดิ่งจนทั้งตลาดสูญเสียมูลค่าไปกว่า 40,000 ล้านเหรียญสหรัฐ ภายในเวลาเพียงไม่กี่วัน นำมาสู่การสืบสวนของเจ้าหน้าที่เกาหลีใต้\n\nความคืบหน้าล่าสุดของคดี Bloomberg รายงานข่าวว่า ศาลเกาหลีใต้ได้ออก “หมายจับ” โด ควอน ผู้ก่อตั้ง Terraform Labs พร้อมกับพวกอีก 5 คนแล้ว ในข้อหาละเมิดกฎหมายตลาดเงินตลาดทุน\n\nหายนะระบบนิเวศ Terra ล่มสลายนั้นทำให้เกิดผลกระทบเป็นโดมิโน่ต่อตลาดคริปโตทั้งหมดด้วย มีบริษัทที่เกี่ยวข้องได้รับผลกระทบลูกโซ่จนต้องยื่นขอล้มละลาย คือ Celsius Network, Voyager Digital และรายล่าสุดคือเฮดจ์ฟันด์สิงคโปร์ Three Arrows Capital โดยรายหลังสุดนี้ทำให้เกิดหนี้เสียไปทั่ววงการคริปโต\n\nเมื่อเดือนก่อนนี้เอง โด ควอนเพิ่งปรากฏตัวในการสัมภาษณ์สาธารณะกับ Coinage ที่สิงคโปร์ เขายังคงยืนยันว่า เขาให้ความร่วมมือกับเจ้าหน้าที่รัฐเป็นอย่างดี และเขาไม่ได้ถูกตั้งข้อหาใด แม้ว่าผู้พิทักษ์กฎหมายจะมีคำสั่งห้ามพนักงานในบริษัทของเขาออกนอกประเทศแล้วก็ตาม รวมถึง “แดเนียล ชิน” อีกหนึ่งผู้ร่วมก่อตั้ง Terraform Labs ก็ถูกตำรวจบุกค้นบ้านไปแล้วเมื่อเดือนกรกฎาคม\n\nข่าวนี้ทำให้ราคาเหรียญ LUNA ที่เพิ่งกลับมาเปิดตัวใหม่ ราคาตกลงไปแล้ว 16.7%\n\nSource: Techcrunch, Coindesk",
    "เผยผลวิจัยใช้ LAAB ในผู้ป่วยโควิด ให้ยาเร็วลดอาการรุนแรง-เสียชีวิตถึง 88%": "",
    "คุยกัน7วันหน : จีนใจป้ำ ยกหนี้ให้ 17 ชาติแอฟริกา": "จีน ซึ่งเป็นประเทศเจ้าหนี้เงินกู้รายใหญ่ที่สุดของชาติกำลังพัฒนาทั่วโลก ประกาศยกหนี้เงินกู้ปราศจากดอกเบี้ย 23 รายการให้กับประเทศในแอฟริกา 17 ประเทศพร้อมโยกเงินทุนสำรองกว่า 10,000 ล้านดอลลาร์สหรัฐในกองทุนการเงินระหว่างประเทศหรือ IMF ของตน ไปให้กับชาติต่างๆในแอฟริกาด้วย\n\nนายหวัง อี้ รัฐมนตรีต่างประเทศและมนตรีแห่งรัฐของจีน ประกาศยกหนี้เงินกู้จำนวนดังกล่าวให้กับประเทศในแอฟริกา ในที่ประชุมความร่วมมือจีน-แอฟริกา เมื่อสัปดาห์ที่แล้ว แม้จะไม่มีการเปิดเผยรายละเอียดว่ายกหนี้เงินกู้จำนวนเท่าใดให้กับประเทศไหนบ้าง แต่เชื่อว่าเป็นหนี้เงินกู้ที่ปราศจากดอกเบี้ย 23 รายการให้กับประเทศในแอฟริกา 17 ประเทศ\n\nขณะที่ข้อมูลจากสถาบันศึกษาก้าวหน้าระหว่างประเทศ ของมหาวิทยาลัยจอนส์ ฮอปกินส์ ในสหรัฐฯ พบว่าตั้งแต่ปี 2000 จีนได้ประกาศยกหนี้เงินกู้ให้กับประเทศในแอฟริกาหลายรอบ เฉพาะในปี 2019 ก็ยกหนี้ไปจำนวนกว่า 3,400 ล้านดอลลาร์สหรัฐ หรือ 1.2 แสนล้านบาท โดยเกือบทั้งหมดเป็นหนี้เงินกู้ระหว่างประเทศแบบไม่มีดอกเบี้ย ซึ่งแซมเบียได้ประโยชน์จากการยกหนี้ในรอบนี้มากที่สุด\n\nอย่างไรก็ดี จีนยังไม่ได้พิจารณายกหนี้เงินกู้แบบผ่อนปรน (concessional loan) ที่มีระยะเวลาในการชำระเงินคืนยาวกว่าเงินกู้ทั่วไปและมีอัตราดอกเบี้ยต่ำมากและเงินกู้เพื่อการพาณิชย์ ซึ่งเป็นรูปแบบของเงินกู้ส่วนใหญ่ที่จีนให้กู้กับชาติในแอฟริกา แต่ได้มีการปรับโครงสร้างหนี้ใหม่ให้กับประเทศลูกหนี้ในแอฟริกาเหล่านี้เพื่อลดผลกระทบจากอัตราดอกเบี้ยที่เพิ่มขึ้นจากการปรับขึ้นอัตราดอกเบี้ยนโยบายของธนาคารกลางทั่วโลก รวมถึงธนาคารกลางสหรัฐฯ หรือเฟด จนสุ่มเสี่ยงที่อาจทำให้ประเทศลูกหนี้เงินกู้หลายประเทศทั่วโลก ติดกับดักหนี้ไม่สามารถชำระหนี้ต่างชาติได้ จนอาจเกิดการผิดนัดชำระหนี้มากเป็นประวัติการณ์ เพราะล้วนได้รับผลกระทบทางเศรษฐกิจมาตั้งแต่ก่อนโควิด-19 ระบาดแล้ว\n\nที่ผ่านมา จีนมักถูกหลายฝ่ายกล่าวหาว่า ความร่วมมือของจีนกับชาติแอฟริกาและประเทศยากจนในภูมิภาคอื่นๆ ทำให้เกิด “กับดักหนี้” ขึ้น แต่ในเวลาเดียวกัน จีนก็มีส่วนสำคัญในการผลักดันให้เกิดข้อตกลงปลดหนี้ โดยร่วมมือกับประเทศในกลุ่ม G20 ชะลอการชำระหนี้ของลูกหนี้ในช่วงวิกฤตเศรษฐกิจจากการระบาดของโควิด-19\n\nก่อนหน้านี้ หวัง อี้ เคยเดินทางเยือน 3 ประเทศแอฟริกาตะวันออกและถือโอกาสนี้ปฏิเสธข้อกล่าวหาที่ว่า ความร่วมมือของจีนกับแอฟริกาทำให้เกิดกับดักหนี้ ยืนยันว่าโครงการเงินกู้และสินเชื่อที่จีนให้กับหลายชาติในแอฟริกานั้นก็เพื่อผลประโยชน์ร่วมกัน ไม่ได้เป็นเงื่อนไขแลกเปลี่ยน กับการอ่อนข้อทางการค้าและการทูตแก่จีนแต่อย่างใด และผู้ที่กล่าวหาเช่นนั้น เพราะไม่อยากเห็นแอฟริกามีการพัฒนา\n\nนอกจากยกหนี้เงินกู้ปราศจากดอกเบี้ยให้ชาติในแอฟริกา จีนยังประกาศพร้อมโยกเงินทุนสำรองกว่า 10,000 ล้านดอลลาร์สหรัฐ หรือ 3.6 แสนล้านบาท ในกองทุนการเงินระหว่างประเทศ หรือ IMF ของตน ไปให้กับประเทศยากจนในแอฟริกา และภูมิภาคอื่นๆ ด้วย ระบุว่าเป็นไปตามนโยบายของ คริสตาลินาจอร์เจียวา ผู้อำนวยการ IMF ที่ต้องการให้ประเทศร่ำรวยช่วยเหลือประเทศยากจนมากขึ้น ด้วยการให้เงินกู้และเงินให้เปล่า\n\nนอกจากนี้ จีนให้คำมั่นที่จะเสริมสร้างการค้ากับแอฟริกา และได้ทำข้อตกลงกับ 12 ประเทศในทวีปนี้เพื่อยกเลิกภาษี 98% ของผลิตภัณฑ์ที่พวกเขาส่งออกไปยังจีน เพิ่มความสามารถในการแข่งขันของสินค้าแอฟริกา พร้อมทั้งย้ำว่า จีนจะยังคงให้ความช่วยเหลือด้านอาหาร เศรษฐกิจและการทหารแก่แอฟริกา เพิ่มเติมจากความช่วยเหลือในการต่อสู้กับโควิด-19 โดยเน้นย้ำถึงความสำคัญของความร่วมมือเพื่อการพัฒนา จีนยังได้เสนอการลงทุนมูลค่าหลายพันล้านดอลลาร์สหรัฐ ในโครงการโครงสร้างพื้นฐานเพื่อตอกย้ำว่า ความร่วมมือที่เป็นประโยชน์ร่วมกันของทั้งสองฝ่าย ก็เพื่อความผาสุกของประชาชน ไม่ใช่การแข่งขันระดับประเทศใหญ่เพื่อผลประโยชน์ทางภูมิรัฐศาสตร์\n\nความเคลื่อนไหวในเรื่องนี้ของจีน สะท้อนความพยายามของจีนในการกระชับความสัมพันธ์กับบรรดาประเทศกำลังพัฒนา โดยเฉพาะในแอฟริกา ซึ่งจีนมองว่า มีบทบาทสำคัญในโครงการ Belt and Road Initiative ซึ่งเป็นโครงการโครงสร้างพื้นฐานระดับโลก ย้ายศูนย์กลางเศรษฐกิจโลกไปทางทิศตะวันออก โดย หวัง อี้ ย้ำว่า จีนและแอฟริกายืนเคียงข้างกันเพื่อส่งเสริมและพัฒนาความร่วมมือด้านต่างๆ ไม่ใช่เพียงเพื่อหาพันธมิตรสร้างบรรยากาศสงครามเย็นแบบที่บางประเทศกำลังทำอยู่\n\nเป็นที่ทราบกันดีว่า จีนและสหรัฐฯ กำลังแข่งกันสั่งสมและสร้างอิทธิพลไปทั่วโลก ขณะที่การประกาศยกหนี้ให้ประเทศในแอฟริกาของจีน เกิดขึ้นในช่วงที่ความสัมพันธ์ระหว่างจีนกับสหรัฐฯกำลังตกต่ำดำดิ่งถึงขีดสุด จากการเดินทางเยือนไต้หวันของประธานสภาผู้แทนราษฎรสหรัฐฯ และการที่จีนถือหางรัสเซียที่กำลังปฏิบัติการทางทหารในยูเครนขณะที่สหรัฐฯ ก็เคลื่อนไหวไม่น้อย โดย ลินดา โธมัส-กรีนฟิลด์เอกอัครราชทูตสหรัฐฯ ประจำสหประชาชาติ ได้เดินทางเยือนยูกันดาและกานาในสัปดาห์แรกของเดือนสิงหาคม พร้อมกับขู่ประเทศในแอฟริกาว่าพวกเขาไม่สามารถค้าขายกับรัสเซียได้ เพราะจะละเมิดการคว่ำบาตรของชาติตะวันตก\n\nส่วน แอนโทนี บลิงเคน รัฐมนตรีต่างประเทศสหรัฐฯ ก็ไปเยือนแอฟริกาใต้ สาธารณรัฐประชาธิปไตยคองโก และรวันดาในเดือนนี้เช่นกัน เป็นส่วนหนึ่งของการเดินทางที่มุ่งลดความสัมพันธ์ระหว่างแอฟริกากับจีนและรัสเซีย\n\nโดย ดาโน โทนาลี",
    "แชร์ 6 เทคนิคเพิ่มยอดฟอล เพิ่มผู้ติดตาม ไอจีด้วยตัวเอง ไม่ยากอย่างที่คิด!": "Instagram ถือเป็นโซเชียลมีเดียที่ได้รับความนิยมอย่างมากในปัจจุบัน โดยเฉพาะกลุ่มพ่อค้า แม่ค้าออนไลน์ เพราะเป็นแพลตฟอร์มที่เน้นโชว์ฟีดรูปเป็นหลัก ทำให้แม่ค้าออนไลน์สามารถโชว์สินค้าของตัวเองได้อย่างชัดเจน สำหรับใครที่เปิดร้านค้าผ่าน Instagram คงจะทราบกันดีอยู่แล้วว่า จำนวนผู้ติดตามไอจีของร้านค้าถือเป็นเรื่องสำคัญ เพราะยิ่งจำนวนผู้ติดตามมาก ยิ่งเพิ่มความน่าเชื่อถือให้ร้านค้าของคุณ วันนี้เราจึงมาแชร์ 6 เทคนิค เพิ่มผู้ติดตาม ไอจี ด้วยตัวเองได้ไม่ยากอย่างที่คิด\n\nการเพิ่มผู้ติดตาม ไอจี มีผลดียังไงต่อร้านค้าออนไลน์?\n\nช่วยเพิ่มโอกาสในการมองเห็น\n\nยิ่งร้านค้าของคุณมีผู้ติดตามไอจีมากท่าไหร่ ก็จะยิ่งช่วยเพิ่มโอกาสในการมองเห็นได้มากเท่านั้น ซึ่งมันเป็นตัวช่วยที่ดีมาก ๆ ที่จะทำให้แบรนด์หรือร้านค้าของคุณกลายเป็นที่รู้จักผ่านอินสตาแกรม\n\nช่วยเพิ่มโอกาสในการขาย\n\nเมื่อร้านค้ามีผู้ติดตามจำนวนมาก นอกจากจะช่วยเพิ่มโอกาสในการมองเห็นแล้ว ก็ยังช่วยเพิ่มโอกาสในการขายได้ด้วยเช่นเดียวกัน ยิ่งมีคนเห็นเยอะ โอกาสในการขายก็จะยิ่งมากขึ้น\n\nช่วยเพิ่มความน่าเชื่อถือ\n\nการมียอดผู้ติดตามจำนวนมาก จะช่วยเพิ่มความน่าเชื่อถือให้กับแบรนด์ หรือร้านนั้น ๆ ลองมองในความเป็นจริงหากจะเลือกซื้อของออนไลน์ ผู้ซื้อมักจะตัดสินใจเลือกร้านที่มีผู้ติดตามมากกว่าอยู่แล้ว\n\n6 วิธีเพิ่มผู้ติดตาม ไอจีด้วยตัวเอง ไม่ยากอย่างที่คิด\n\nมาดูกันว่าหากอยากให้มีผู้ติดตามในไอจีเยอะ ๆ มีวิธีเพิ่มผู้ติดตาม ไอจีด้วยตัวเองอย่างไรบ้าง\n\nปรับแต่งโปรไฟล์ร้านค้าของคุณให้ดูน่าสนใจ\n\nโปรไฟล์ (Profile) ถือเป็นสิ่งแรกที่ผู้เข้าชมจะเห็น ดังนั้นคุณควรปรับแต่งให้ดูน่าสนใจ ดึงดูด ถ้าโปรไฟล์น่าสนใจก็จะถูกกดติดตามได้ง่ายขึ้น ใส่ข้อมูลใน Bio ให้ชัดเจน\n\nBio ถือเป็นอีกหนึ่งช่องที่มีความสำคัญในไอจี ควรใส่ข้อมูลต่าง ๆ ให้ครบถ้วน ชัดเจน ไม่ว่าจะเป็น รายละเอียดสินค้าที่คุณขาย หรือแม้แต่ช่องทางการติดต่อร้านค้า มีทางไหนบ้าง หมั่นโพสต์รูปภาพอย่างสม่ำเสมอ\n\nถ้าอยากเพิ่มผู้ติดตาม ไอจีของคุณ เราแนะนำให้โพสต์รูปภาพอย่างสม่ำเสมอ อย่างน้อย 3 - 5 ครั้งต่อสัปดาห์ เพื่อเป็นการยืนยันลูกค้ารับรู้ว่าร้านของคุณยังเปิดให้บริการอยู่ ยังมีการขายอยู่ตลอด เลือกโพสต์รูปภาพให้ถูกเวลา\n\nการโพสต์รูปอย่างสม่ำเสมอเพียงอย่างเดียวนั้นอาจจะไม่พอ เราแนะนำให้คุณโพสต์ให้ถูกเวลาด้วย เราควรเลือกช่วงเวลาให้เหมาะสมกับกลุ่มลูกค้า ว่ากลุ่มลูกค้าของเรา มักจะใช้เวลากับโซเชียลมีเดียช่วงเวลาไหน ไม่อย่างนั้น คุณอาจจะพลาดโอกาสในการขายได้ง่าย ๆ สร้าง Content ดึงดูดลูกค้า\n\nถ้าอยากเพิ่มผู้ติดตามไอจี อย่าโพสต์เพียงแค่การขายของอย่างเดียว ให้หา Content ที่น่าสนใจมาใส่เสริมด้วย เช่น แบรนด์รองเท้า ให้ใส่ Content ที่เกี่ยวกับการเลือกไซส์ เลือกสีรองเท้า ก็จะช่วยดึงดูดลูกค้าได้อีกทาง ใช้ #HASHTAG เพื่อให้ง่ายต่อการค้นหา\n\nส่วนใหญ่การค้นหาในไอจี มักจะค้นหาผ่านทาง #HASHTAG ซึ่งก็จะมีรูปภาพแสดงขึ้นมาเมื่อใช้ #HASHTAG ที่ตรงกัน ถือเป็นการสร้างโอกาสในการเพิ่มผู้ติดตามไอจีได้เป็นอย่างดี\n\nตัวอย่างแบรนด์ ร้านค้า ในไอจี ที่น่าสนใจ\n\nhome.matcha\n\nคาเฟ่และร้านขนมในไอจี เป็นร้านที่ขึ้นชื่อในเรื่องของชาเขียวมัทฉะ และถือเป็นอีกหนึ่งร้านตัวอย่างที่มีการลงรูปภาพที่น่าสนใจ ใครเห็นก็ต้องอยากกิน นอกจากจะดึงดูดลูกค้าออนไลน์ ยังสามารถดึงดูดให้ลูกค้าอยากไปที่ร้านได้อีกด้วย\n\nยอดผู้ติดตามในไอจี : 28.2K\n\nbasicsbysita\n\nเป็นแบรนด์เสื้อผ้าสำหรับสาวๆ สายหวานชื่อดังในไอจี เสื้อผ้าแต่ละคอลเลคชันถูกถ่ายออกมาได้อย่างน่าสนใจ บอกเลยว่าสาวๆ คนไหนเห็นก็ต้องถูกใจ เป็นอีกหนึ่งร้านที่ยอดผู้ติดตาม ยอดกดไลค์ และยอดขายสูงมากๆ\n\nยอดผู้ติดตามในไอจี : 421K\n\nminxshoes\n\nเป็นแบรนด์รองเท้าสำหรับสาวๆ ที่มีให้เลือกหลากหลายรูปแบบ ไม่ว่าจะเป็น ส้นสูง รัดส้น หุ้มส้น ถึงแม้ว่า minxshoes จะเป็นแบรนด์ที่มีหน้าร้านถึง 3 สาขา แต่ด้วยการโพสต์ภาพที่น่าสนใจทำให้ยอดขายในไอจีก็ถล่มทลายไม่แพ้หน้าร้านเลยทีเดียว\n\nยอดผู้ติดตามในไอจี : 177K\n\nวิธีเช็คผู้ติดตามไอจีแบบ Real Time\n\nเช็คผู้ติดตามไอจีแบบเรียลไทม์ผ่าน thailandsuperstar\n\nอีกหนึ่งวิธีคือการคลิกเข้าไปที่ https://thailandsuperstar.com พิมพ์ชื่อไอจี ที่ต้องการเช็คจำนวนผู้ติดตามก็จะมีข้อมูลขึ้นมาทันที ซึ่งเว็บไซต์นี้จะสามารถดูยอดผู้ติดตามไอจีได้ทั้งแบบโดยรวม และแบบประจำเดือน มีการระบุยอดอย่างชัดเจน รวมถึงยังมีการบอกถึงอันดับคนที่ได้ยอดติดตามมากที่สุดของแพลตฟอร์มอื่นๆ เช่น YouTube อีกด้วย",
    "ลดระดับโควิด ป่วยน้อยไม่กัก": "ลดระดับโควิดป่วยน้อยไม่กัก\n\nสธ.ปรับโควิดจากโรคติดต่ออันตรายเหลือแค่โรคติดต่อที่ต้องเฝ้าระวัง เริ่ม 1 ต.ค.นี้ พร้อมประกาศแผนปฏิบัติตัวให้อยู่กับโควิดได้อย่างปลอดภัย ใช้ชีวิตได้ตามปกติ ศบค.เผยยอดป่วยใหม่เกินพันอีกรอบ เสียชีวิต 13 ขณะที่ป่วยหนักต่ำกว่า 600 ราย ใส่ท่อช่วยหายใจต่ำกว่า 300 ราย ไทยเตรียมขึ้นทะเบียนภูมิคุ้มกันสำเร็จรูป หรือ LAAB หลังผลวิจัยชี้ชัดช่วยลดรุนแรงและเสียชีวิต\n\nเมื่อวันที่ 21 ก.ย. น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า กระทรวงสาธารณสุขออกประกาศ 2 ฉบับ ซึ่งเผยแพร่ในราชกิจจานุเบกษา เมื่อวันที่ 20 ก.ย.65 ประกอบด้วย 1.ประกาศกระทรวงสาธารณสุข เรื่องยกเลิกประกาศกระทรวงสาธารณสุข เรื่องชื่อและอาการสำคัญของโรคติดต่ออันตราย (ฉบับที่ 3) พ.ศ.2563 พ.ศ.2565 และ 2.ประกาศกระทรวงสาธารณสุข เรื่อง ชื่อและอาการสำคัญของโรคติดต่อที่ต้องเฝ้าระวัง (ฉบับที่ 3) พ.ศ.2565 โดยประกาศทั้ง 2 ฉบับจะมีผลยกเลิกโรคติดเชื้อไวรัสโคโรนา 2019 หรือโควิด-19 จากโรคติดต่ออันตราย แล้วกำหนดให้เป็นโรคติดต่อที่ต้องเฝ้าระวัง ตั้งแต่วันที่ 1 ต.ค.65 เป็นต้นไป\n\nน.ส.ไตรศุลีกล่าวต่อว่า โดยการยกเลิกโควิด-19 จากโรคติดต่ออันตรายนี้ เนื่องมาจากสถานการณ์การระบาดทั่วโลกมีแนวโน้มจำนวนผู้ป่วยที่มีอาการรุนแรงและอัตราการเสียชีวิตลดลง การแพร่ระบาดและความรุนแรงของโรคในต่างประเทศก็มีแนวโน้มลดลง ประกอบกับจำนวนวัคซีนป้องกันโรคโควิด-19 ในประเทศมีเพียงพอกับความต้องการ ขณะที่ประชาชนได้รับวัคซีนในระดับความครอบคลุมสูง มีภูมิคุ้มกันโรคเพิ่มขึ้น จึงสมควรปรับมาตรการทางกฎหมายให้สอดคล้องกับการผ่อนคลายมาตรการต่างๆ ในประเทศและสถานการณ์ปัจจุบัน\n\n“รัฐบาลโดยศูนย์บริหารสถานการณ์โควิด-19 (ศบค.) ติดตามและดำเนินการตามแผนงานที่สอดคล้องกับสถานการณ์โควิด-19 มาเป็นระยะ รวมถึงการจัดทำกรอบนโยบาย แนวปฏิบัติภายหลังโควิด-19 ปรับสู่การเป็นโรคติดต่อเฝ้าระวัง แนวปฏิบัติของภาคส่วนต่างๆ ทั้งภาครัฐ เอกชน ประชาชน เมื่อเข้าสู่ภาวะหลังการระบาดใหญ่ ซึ่งที่ประชุม ศบค.ชุดใหญ่ในวันที่ 23 ก.ย.นี้ จะได้พิจารณาอนุมัติแนวดำเนินการต่างๆ ซึ่งได้เตรียมไว้เพื่อไปสู่ในทางปฏิบัติต่อไปภายหลังโควิด-19 เป็นโรคติดต่อเฝ้าระวัง จะมีแนวปฏิบัติที่ชัดเจน ทั้งด้านกฎหมาย กลไกการจัดการในภาพรวม การดำเนินการด้านสาธารณสุข ด้านการแพทย์ และการสื่อสารให้สังคมเกิดความเข้าใจ โดยมีเป้าหมายคือประชาชนอยู่กับโควิด-19 ได้อย่างปลอดภัยและดำเนินชีวิตได้เป็นปกติ ซึ่งทั้งหมดนี้จะมีการพิจารณาในที่ประชุมศบค. วันที่ 23 ก.ย.นี้” น.ส.ไตรศุลีกล่าว\n\nน.ส.ไตรศุลีกล่าวต่อว่า การประกาศลดระดับโควิด-19 สู่โรคติดต่อเฝ้าระวังของกระทรวงสาธารณสุข มีการผ่อนคลายทางนโยบายที่สอดคล้องกับที่คณะรัฐมนตรี เมื่อวันที่ 20 ก.ย.65 ได้เห็นชอบร่างกฎกระทรวงกำหนดโรคต้องห้ามสำหรับคนต่างด้าวซึ่งเข้ามาในราชอาณาจักร หรือเข้ามามีถิ่นที่อยู่ในราชอาณาจักร ตามที่กระทรวงมหาดไทยเสนอ โดยมีสาระสำคัญเป็นการยกเลิกโควิด-19 ออกจากกลุ่มโรคต้องห้าม หลังจากที่ถูกกำหนดให้เป็นโรคต้องห้ามสำหรับชาวต่างชาติที่จะเดินทางเข้าประเทศไทยตั้งแต่ปี 2563 เป็นต้นมา โดยประกาศจะมีผลตั้งแต่วันประกาศในราชกิจจานุเบกษาต่อไป\n\nนายอนุทิน ชาญวีรกูล รองนายกรัฐมนตรีและรมว.สาธารณสุข เป็นประธานการประชุมคณะกรรมการโรคติดต่อแห่งชาติ ครั้งที่ 7/2565 โดยกล่าวว่า สถานการณ์โรคโควิด-19 มีแนวโน้มดีขึ้นทั่วโลก รวมถึงไทย โดยผู้ติดเชื้อ ผู้ป่วยกำลังรักษา ผู้ป่วยหนัก และผู้เสียชีวิตมีจำนวนลดลงต่อเนื่อง ประชาชนส่วนใหญ่มีภูมิต้านทานจากการฉีดวัคซีนโควิด-19 ครอบคลุมมากกว่า 82% และบางส่วนมีภูมิคุ้มกันจากการติดเชื้อ แต่ยังคงมีผู้สูงอายุ 60 ปีขึ้นไป และผู้ป่วยที่มีโรคประจำตัว 7 กลุ่มโรคจำนวนหนึ่งที่ต้องขอให้มารับวัคซีนให้ครบ เพื่อให้มีความพร้อมเข้าสู่การดำเนินชีวิตที่เป็นปกติมากที่สุด โดยจะปรับเปลี่ยนมาตรการต่างๆ ให้ประชาชนอยู่ร่วมกับโควิด-19 ได้อย่างปลอดภัย ภายใต้การพิจารณาอย่างสมดุล ทั้งมุมมองด้านสุขภาพ เศรษฐกิจ สังคม และความมั่นคง\n\nนายอนุทินกล่าวต่อว่า ที่ประชุมวันนี้จึงมีมติเห็นชอบ 2 เรื่องคือ 1.แผนปฏิบัติการควบคุมโรคโควิด-19 รองรับการเป็นโรคติดต่อที่ต้องเฝ้าระวัง (ต.ค.2565-ก.ย.2566) เนื่องจากได้ลงนามยกเลิกโรคโควิด-19 เป็นโรคติดต่ออันตราย และปรับเป็นโรคติดต่อที่ต้องเฝ้าระวังลำดับที่ 57 และประกาศลงในราชกิจจานุเบกษาแล้ว มีผลตั้งแต่วันที่ 1 ต.ค.2565 เป็นต้นไป แผนมียุทธศาสตร์ 4 ด้าน ได้แก่ 1.ด้านการป้องกัน เฝ้าระวังและควบคุมโรค 2.ด้านการแพทย์และรักษาพยาบาล 3.ด้านการสื่อสารความเสี่ยง ประชาสัมพันธ์ และข้อมูลสารสนเทศ และ 4.ด้านบริหารจัดการ กฎหมาย สังคม และเศรษฐกิจ ซึ่งจะนำเสนอครม.เห็นชอบต่อไป และให้ทุกจังหวัดจัดทำแผนปฏิบัติการดังกล่าวให้เกิดความพร้อมทุกด้าน โดยจะยังคงติดตามสถานการณ์อย่างต่อเนื่อง หากมีความรุนแรงเพิ่มขึ้น อาจประกาศพื้นที่โรคระบาดตามความจำเป็น\n\n2.มาตรการเฝ้าระวัง ป้องกันและควบคุมโรคโควิด-19 รองรับการเป็นโรคติดต่อที่ต้องเฝ้าระวัง โดยก่อนเข้าประเทศ ยกเลิกแสดงเอกสารวัคซีนหรือผลตรวจ ATK ยกเว้นโรคไข้เหลือง, ยกเลิกการสุ่มตรวจสอบบันทึกการฉีดวัคซีนโควิด-19 ที่ด่านควบคุมโรคติดต่อระหว่างประเทศ โดยยังคงเฝ้าระวังผู้เดินทางที่มีอาการป่วยของโรคติดต่ออันตรายหรือโรคติดต่ออุบัติใหม่, ปรับมาตรการแยกกักสำหรับผู้ป่วยอาการน้อย/ผู้ติดเชื้อโควิด-19 ที่ไม่แสดงอาการ ให้ปฏิบัติตาม DMHT อย่างเคร่งครัด 5 วัน คือ เว้นระยะห่าง สวมหน้ากาก ล้างมือ และตรวจ ATK เมื่อมีอาการ ส่วนประชาชนทั่วไปให้สวมหน้ากากอนามัยป้องกันตนเองเมื่อเข้าไปในสถานที่มีผู้คนแออัด หรืออากาศไม่ถ่ายเท และให้ตรวจ ATK เมื่อมีอาการ และแนะนำหน่วยงานองค์กรคัดกรองอาการป่วยพนักงานเป็นประจำ หากจำเป็นอาจตรวจคัดกรองด้วย ATK ในพนักงานป่วยที่มีอาการทางเดินหายใจได้ และใช้หลัก COVID Free Setting\n\nนอกจากนี้ ที่ประชุมยังรับทราบอีก 4 เรื่อง คือ 1.การให้วัคซีนไฟเซอร์เด็กอายุ 6 เดือน-4 ปี คาดว่าเริ่มให้บริการได้ช่วงกลาง ต.ค.2565 ตามความสมัครใจของผู้ปกครองและเด็ก ไม่ได้เป็นเงื่อนไขในการไปโรงเรียน แต่แนะนำให้เด็กทุกคนเข้ารับวัคซีน โดยเฉพาะเด็กที่มีโรคประจำตัวที่มีความเสี่ยงต่อการเกิดอาการรุนแรงหรือเสียชีวิต 2.แนวทางการใช้ LAAB ที่มีการปรับปรุงเพิ่มเติม 3.แนวทางเวชปฏิบัติดูแลรักษาโควิด-19 หลังการระบาดใหญ่ ประชาชนใช้สิทธิการรักษาเช่นเดียวกับโรคทั่วไป ได้รับยาต้านไวรัสตามแนวทางการรักษาล่าสุด รวมถึงแยกกักผู้ป่วยที่สอดคล้องกับสถานการณ์ระยะต่อไป และ 4.โครงการการใช้ยาคลอโรควินเพื่อป้องกันและลดการแพร่เชื้อมาลาเรียชนิดพลาสโมเดียม ไวแวกซ์ ในพื้นที่ที่มีการระบาดบริเวณชายแดนไทย-เมียนมา\n\nเมื่อถามว่าผู้ป่วยอาการน้อยหรือไม่มีอาการ ไม่ต้องแยกกักแล้วใช่หรือไม่ สามารถไปทำงานได้ นายอนุทินกล่าวว่า ก็ให้เข้ม DMHT\n\nเมื่อถามต่อว่าจะต้องเสนอ ศบค.หรือไม่ และเริ่มเมื่อไร นายอนุทินกล่าวว่า ก็จะรายงานให้ศบค.รับทราบ โดยแผนปฏิบัติการและมาตรการจะเริ่มในวันที่ 1 ต.ค. ยังควรสวมหน้ากาก แต่ให้ประเมินตามความเสี่ยงเช่นเดิม หากคิดว่าอยู่ในสถานการณ์ที่ไม่เสี่ยงก็สามารถถอดได้ เช่น วิ่งในสวนสาธารณะ เว้นระยะห่างจากคนอื่นแล้ว\n\nเมื่อถามอีกว่าเรื่องสิทธิการรักษาหลังวันที่ 1 ต.ค.เป็นอย่างไร นายอนุทินกล่าวว่า ยังเข้ารักษาฟรีตามสิทธิดังเดิม ส่วนกลุ่มที่วิกฤตก็ใช้สิทธิยูเซปพลัสได้\n\nด้าน นพ.ธเรศ กรัษนัยรวิวงค์ อธิบดีกรมสนับสนุนบริการสุขภาพ (สบส.) กล่าวว่า สำหรับผู้ป่วยโควิด-19 กลุ่มสีแดง เช่น หายใจล้มเหลว หรือความดันตก ยังคงมีสิทธิของ UCEP Plus คือเข้ารักษาได้ทุกสถานพยาบาล และให้รับรักษาจนหาย ซึ่งจะต่างจาก UCEP ทั่วไปที่จะรักษาจนพ้นภาวะวิกฤตและส่งกลับสถานพยาบาลตามสิทธิใน 72 ชั่วโมง\n\nด้าน ศบค.รายงานสถานการณ์โควิด-19 ประจำวันว่า วันนี้ผู้ป่วยรายใหม่ทั้ง RT-PCR และ ATK รวม 1,129 ราย สะสม 4,675,532 ราย หายป่วย 934 ราย สะสม 4,634,493 ราย เสียชีวิตเพิ่ม 13 ราย สะสม 32,668 ราย อยู่ระหว่างการรักษา 8,371 ราย อยู่ร.พ.สนามและอื่นๆ 2,650 ราย และอยู่ในร.พ. 5,721 ราย จำนวนนี้มีผู้ป่วยอาการหนัก 598 ราย ใส่ท่อช่วยหายใจ 292 ราย อัตราครองเตียงระดับ 2-3 อยู่ที่ 9.1% ภาพรวมผู้ป่วยเฉลี่ยรายวัน ผู้ป่วยอาการหนัก ใส่ท่อช่วยหายใจ และผู้เสียชีวิตมีทิศทางลดลง\n\nสำหรับผู้เสียชีวิต 13 ราย มาจากเชียงใหม่ 3 ราย, นครพนม 2 ราย, กทม. ขอนแก่น อุดรธานี ลำพูน ตรัง กระบี่ ลพบุรี และสิงห์บุรี จังหวัดละ 1 ราย ไม่มีรายงานเสียชีวิตจากปริมณฑล ผู้เสียชีวิตเป็นชาย 9 ราย หญิง 4 ราย อายุ 48-100 ปี เป็นผู้สูงอายุ 60 ปีขึ้นไปและโรคเรื้อรัง 100% ปัจจัยเสี่ยงที่มีการเสียชีวิตมากที่สุด คืออ้วน 5 ราย, หลอดเลือดสมอง 5 ราย, โรคไต 3 ราย, โรคหัวใจ 3 รายและติดเตียง 2 ราย\n\nการฉีดวัคซีนโควิด-19 วันที่ 20 ก.ย.2565 ฉีดได้ 19,055 โดส สะสม 143,175,948 โดส แบ่งเป็นเข็มแรก 57,306,675 โดส คิดเป็น 82.4% เข็มสอง 53,805,056 โดส คิดเป็น 77.4% และเข็มสามขึ้นไป 32,064,217 โดส คิดเป็น 46.1% สำหรับผู้สูงอายุ 60 ปีขึ้นไป ฉีดเข็มสามแล้ว 6,492,498 โดส คิดเป็น 51.1% ส่วนเด็กอายุ 5-11 ปี ฉีดเข็มแรก 3,323,821 โดส คิดเป็น 64.5% เข็มสอง 2,479,662 โดส คิดเป็น 48.1% และเข็มสาม 50,100 คิดเป็น 1%\n\nสำหรับจังหวัดที่มีผู้ป่วยรายใหม่สูงสุด คือ กทม. 382 ราย ภาพรวมมีรายงานผู้ป่วย 64 จังหวัด ไม่มีรายงานผู้ป่วย 13 จังหวัด ได้แก่ กำแพงเพชร ชัยนาท นราธิวาส น่าน พระนครศรีอยุธยา พะเยา พังงา พัทลุง มุกดาหาร ระนอง สิงห์บุรี สุโขทัย และหนองบัวลำภู\n\nด้าน นพ.โสภณ เอี่ยมศิริถาวร รองอธิบดีกรมควบคุมโรค กระทรวงสาธารณสุข กล่าวถึงการใช้ภูมิคุ้มกันสำเร็จรูปหรือแอนติบอดีออกฤทธิ์ยาว (Long Acting Antibody : LAAB) ว่า กระทรวงสาธารณสุขได้จัดหา LAAB ยี่ห้อ Evusheld ให้กลุ่มผู้มีภูมิคุ้มกันต่ำและร่างกายไม่สามารถสร้างภูมิคุ้มกันได้ด้วยวัคซีน เพื่อปกป้องกลุ่มเปราะบางก่อนการสัมผัสเชื้อ ขณะนี้ฉีดไปแล้วกว่า 3,400 ราย โดย LAAB สามารถออกฤทธิ์ลบล้างเชื้อไวรัสก่อโรคโควิด-19 ทั้งสายพันธุ์ดั้งเดิมและสายพันธุ์กลายพันธุ์หลายตัว กลุ่มเป้าหมายระยะแรก ได้แก่ ผู้ป่วยไตวายระยะเรื้อรังที่ต้องได้รับการบำบัดทดแทนไต (ฟอกไต), ผู้ที่ได้รับการปลูกถ่ายอวัยวะ และผู้ป่วยปลูกถ่ายไขกระดูก โดยกำลังพิจารณาเพิ่มกลุ่มเป้าหมายที่จำเป็นต้องได้รับการสร้างเสริมภูมิคุ้มกันด้วย LAAB เช่น ผู้ป่วยมะเร็งที่อยู่ระหว่างการได้รับการรักษาด้วยเคมีบำบัดและฉายแสง, ผู้ป่วยปลูกถ่ายอวัยวะที่ต้องได้รับยากดภูมิขนาดสูง, ผู้ป่วยโรคข้อที่ต้องรักษาด้วยยากดภูมิ และผู้ป่วยภูมิคุ้มกันต่ำโรคอื่นๆ\n\nนพ.โสภณกล่าวต่อว่า สำหรับการนำมาใช้หลังรับเชื้อโควิด-19 ล่าสุดมีการศึกษาวิจัยโครงการ TACKLE Phase 3 ที่ตีพิมพ์ใน The Lancet Respiratory Medicine ออกมาแสดงผลการศึกษา LAAB ยี่ห้อ Evusheld ขนาด 600 มิลลิกรัม ฉีดในผู้ป่วยโรคโควิด-19 ที่มีอาการเล็กน้อยถึงปานกลางที่เข้ารับการรักษาแบบผู้ป่วยนอก และมีความเสี่ยงที่จะเกิดอาการรุนแรงหรือเสียชีวิต จำนวน 910 ราย ในสถานพยาบาล 95 แห่งในประเทศสหรัฐอเมริกา ยุโรป และญี่ปุ่น พบว่าการให้ภายใน 7 วันหลังมีอาการ สามารถลดการเกิดโรครุนแรงหรือเสียชีวิตได้ร้อยละ 50 เมื่อเปรียบเทียบกับการให้ยาหลอก และหากให้ยาเร็วขึ้นอีกภายใน 5 วันและ 3 วันหลังมีอาการ จะลดการเกิดโรครุนแรงหรือเสียชีวิตได้ร้อยละ 67 และร้อยละ 88 ตามลำดับ และจากการศึกษาวิจัยแบบสุ่มที่มีการควบคุม (RCT) พบว่าการให้ Evusheld ขนาด 600 มิลลิกรัมในการรักษาผู้ป่วยโควิด-19 ที่นอนพักรักษาตัวในโรงพยาบาลและมีอาการมาไม่เกิน 12 วัน จำนวน 1,417 ราย จากสถานพยาบาล 81 แห่งในประเทศสหรัฐอเมริกา ยุโรป ยูกันดา และสิงคโปร์ พบว่าผู้ป่วยกลุ่มที่ได้รับยา Evusheld มีอัตราการเสียชีวิตลดลงร้อยละ 30 ซึ่งแสดงถึงผลดีของภูมิคุ้มกันสำเร็จรูปยี่ห้อ Evusheld ที่ใช้รักษาผู้ป่วยโควิด\n\n“กระทรวงสาธารณสุขแรงงานและสวัสดิการญี่ปุ่นอนุมัติให้ใช้ภูมิคุ้มกันสำเร็จรูปยี่ห้อ Evusheld เพื่อการรักษาผู้ป่วยอายุตั้งแต่ 12 ปีขึ้นไปในกลุ่มที่มีความเสี่ยงเกิดอาการรุนแรงจากการติดโควิด-19 ในวันที่ 30 ส.ค.65 นอกจากนี้ เมื่อวันที่ 20 ก.ย.2565 European Medicines Agency’s (EMA) ของยุโรป อนุมัติให้ Evusheld ใช้ในการรักษาผู้ป่วยโควิด-19 ที่เริ่มมีอาการในระยะแรก ในกลุ่มที่มีความเสี่ยงต่อการเกิดโรครุนแรง ส่วนประเทศไทยกำลังจะยื่นเอกสารขออนุญาตขึ้นทะเบียนภูมิคุ้มกันสำเร็จรูป Evusheld เพื่อใช้รักษาผู้ป่วยโควิด-19 ที่เพิ่งติดเชื้อในระยะแรกและมีความเสี่ยงสูงตามข้อบ่งชี้ทางการแพทย์”\n\nรายงานข่าวจากทำเนียบรัฐบาล แจ้งว่า ในวันที่ 22 ก.ย. จะมีการประชุมศูนย์ปฏิบัติการศูนย์บริหารสถานการณ์โควิด-19 (ศปก.ศบค.) ในเวลา 10.30 น. โดยวาระการประชุมที่ถูกจับตาคือการพิจารณายกเลิกการประกาศใช้พ.ร.ก.ฉุกเฉิน เพื่อควบคุมการแพร่ระบาดของโควิด-19 หากที่ประชุมศปก.ศบค.มีมติเห็นชอบให้ยกเลิกพ.ร.ก.ฉุกเฉิน จะต้องเสนอต่อที่ประชุมศบค.ชุดใหญ่ให้พิจารณา\n\nโดยการประชุมศบค.ชุดใหญ่ในวันที่ 23 ก.ย.นั้น จะมีพล.อ.ประวิตร วงษ์สุวรรณ รองนายกรัฐมนตรี รักษาราชการแทนนายกรัฐมนตรี เป็นประธานการประชุม เพื่อพิจารณาว่าจะเห็นชอบตามมติของศปก.ศบค.ที่เสนอมาหรือไม่"
}