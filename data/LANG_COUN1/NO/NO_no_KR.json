{
    "Et nytt «Silent Hill»-spill har dukket opp i Sør-Korea": "(PressFire.no): Det er det sør-koreanske aldersmerkingsorganet GRAC som har lagt ut en ny bolk med spill som skal vurderes.\n\nFlere spill er blitt lekket på denne måten de siste årene, og nå kan det virke som et nytt spill i «Silent Hill»-serien er på vei.\n\nFor i listene kan man finne en oppføring for «Silent Hill: The Short Message». Akkurat hva dette spillet er vites ikke, men det kan være både et helt spill eller en ny spillbar teaser.\n\nDet vi derimot vet er at spillet er klassifisert under hjemmekonsoll-delen av GRAC, og at utgiver er UNIANA, som gir ut spill for Konami i Sør-Korea.​\n\nAt spillet er blitt klassifisert på denne måten kan bety at en annonsering er nært forestående.",
    "Nord-Korea med ny rakettest": "Raketten ble skutt ut klokken 6.53 søndag morgen i Taechon-området i provinsen Nord-Pyongan, ifølge opplysningene som Sør-Koreas generalstab sitter på.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\nRaketten fløy østover rundt 600 kilometer med en høyde på rundt 60 kilometer over jordas overflate. Den høyeste hastigheten var på rundt 5 mach, som tilsvarer drøyt 6.000 kilometer i timen, ifølge Sør-Korea.\n\nJapans forsvarsminister Yasukazu Hamada sier at raketten falt ned i havet utenfor Japans økonomiske sone.\n\n— De gjentatte oppskytingene av ballistiske raketter fra Nord-Korea er fullstendig utilgivelig, og den bemerkelsesverdige forbedringen i landets missilteknologi er noe vi ikke kan se gjennom fingrene med, sier Hamada.\n\nUSA-besøk\n\nSøndagens oppskyting fant sted dagen etter at sørkoreanske myndigheter opplyste at de hadde sett tegn til at Nord-Korea angivelig forberedte seg på en ny test av en ballistisk rakett som kan skytes ut fra ubåter.\n\nFredag ankom det atomdrevne amerikanske hangarskipet USS Ronald Reagan havnebyen Busan i Sør-Korea. Fartøyet skal delta i en militærøvelse utenfor landets østkyst senere denne måneden. Neste uke kommer USAs visepresident Kamala Harris til Sør-Korea.\n\nBrudd på FN-resolusjoner\n\nFN-resolusjoner forbyr Nord-Korea å foreta tester av ballistiske raketter. Denne type raketter kan utstyres med kjernefysiske stridshoder.\n\nNord-Korea har testet atomvåpen seks ganger siden 2006.\n\nSørkoreanske og amerikanske tjenestemenn har i flere måneder advart om at Nord-Koreas leder Kim Jong-un forbereder gjennomføring av en ny atomtest.",
    "Tusener på flukt fra tyfon i Sør-Korea": "Stormen førte med seg intens nedbør og kraftig vind som rykket opp trær og ødela veier. Over 20.000 boliger mistet strømmen, og en 25 år gammel mann er savnet.\n\nMyndighetene advarer mot følgene av oversvømmelse, jordskred og kraftige bølger langs kysten i det som betegnes som den kraftigste stormen i Sør-Korea på mange år.\n\nFor bare en uke siden ble hovedstaden Seoul og omegn rammet av kraftig regnvær som førte til oversvømmelser og styrtflom, og kostet 14 mennesker livet.\n\nMandag kveld ble det meldt om flere branner på stålverket Posco byen Ulsan, men det er ikke klart om det hadde noe å gjøre med uværet.",
    "Sør-Korea ber om møte om familiegjenforeninger": "Sør-Korea ber om møte om familiegjenforeninger\n\nSør-Korea har foreslått et møte med Nord-Korea i håp om å gjenoppta gjenforeningen av familier som er separert på hver sin side av grensa.\n\nSpenningen mellom naboene har vært spent i lang tid på grunn av Nord-Koreas atomprogram og Sør-Koreas tette bånd til USA, som Pyongyang ser som sin erkefiende.\n\nDet er uklart om Nord-Korea vil si ja til forespørselen. Allerede har regimet sagt klart nei til et sørkoreansk tilbud om store bistandsbidrag i bytte mot atomnedrustning.\n\n– Nord og Sør bør konfrontere de vanskelige delene av virkeligheten. Vi må løse saken før begrepet «separerte familier» blir borte, sa Sør-Koreas gjenforeningsminister Kwon Youngse torsdag.\n\nEtter Koreakrigens slutt i 1953, fikk flere millioner plutselig forbud mot å besøke det andre landet. Grensa mellom landene er svært strengt bevoktet, og nesten 70 år senere vet mange fortsatt ikke om deres nærmeste er i live.\n\nDe to landene har fra tid til annen tillatt separerte familier å møtes midlertidig, men dette har ikke skjedd siden 2018. (NTB-AP)",
    "Smellvakre A-kjendiser skal selge norsk laks i tidenes største kampanjer i Thailand og Sør-Korea": "Drøye 170 millioner kroner – det er totalsummen Sjømatrådet investerer i laksekampanjer i inn- og utland på vegne av den norske næringen i 2022.\n\nBeløpet fordeles på en rekke land gjennom hele året, men hvert år satses det ekstra på enkelte land.\n\nDet er laksenæringen og Sjømatrådet som i fellesskap bestemmer hvor og hvordan pengene skal fordeles og brukes.\n\nDet skriver Norges sjømatråd i en pressemelding.\n\nI fjor var investeringene størst i Spania, Italia og Frankrike. Denne høsten er det Sør-Korea og Thailand som får noen av de største enkeltinvesteringene.\n\nSmellvakre A-kjendiser\n\nMed slagord som «laks til enhver anledning» skal både sørkoreanere og thailendere fristes til å velge norsk laks til flere måltider, flere anledninger og i flere varianter enn den klassiske sushi-/sashimivariantene.\n\nOg i år tas både tradisjonelle metoder som butikk-kampanjer og TV-reklame i bruk, i tillegg til mer kreative metoder som «laks på campingturen» og smellvakre A-kjendiser som skal fronte den norske laksen.\n\n«Den norske laksen passer til de fleste anledninger og tilberedningsmetoder», og «Norwegian Salmon is always right» blir viktige slagord for høstens store laksesatsing i Sør-Korea. Undersøkelser viser nemlig at mange koreanere har et begrenset repertoar av lakseretter.\n\n– For å få dem til å spise mer laks, må det derfor inspirasjon til, sier Mia Sætre Bernhardsen i pressemeldingen.\n\nHun er prosjektleder i Sør-Korea, og jobber tett på høstens laksekampanje.\n\nOg inspirasjon til laksemåltider til enhver anledning skal koreanerne få i bøtter og spann. Det blir laks til fest, laks på hvermannsens middagsbord og laks på camping- og glampingturene.\n\n– Camping- og glamping er skikkelig trendy i Sør-Korea om dagen. Derfor skal vi sette opp en campingplass i hjertet av Seoul.\n\nKjente influensere og kjente kokker blir å finne på campingplassen. Der skal de trylle fram lekre lakseretter som passer til friluftsliv med enkle kjøkkenfasiliteter.\n\nDen viktigste målgruppen for kampanjen er mødre mellom 30 og 45 år. For selv om den tradisjonelle familiestrukturen i Korea er i endring, er det fremdeles kvinner som gjør størstedelen av matinnkjøpene.\n\nTidenes største kampanje\n\n– Vi skal også inspirere målgruppen gjennom reklame på digitale flater, i butikker og e-handel, på TV og med aktiv bruk av influensere, fortsetter Bernhardsen som i disse dager jobber med innspurten til kampanjen som braker løs i slutten av september.\n\nMed 17 millioner kroner, er høstens investering den største som Sjømatrådet har gjort på norsk laks i Sør-Korea noensinne.\n\nOgså i Thailand snakker vi tidenes største laksekampanje, med en investering på 15 millioner kroner i perioden august til desember.\n\nDet blir knapt nok et sted der norsk laks ikke blir synlig i kampanjeperioden: Fra metro- og togstasjoner, til butikkjeder, restauranter, TV, YouTube og en rekke sosiale medier. I tillegg støttes kampanjen av PR-arrangementer der et av de store trekkplastrene er superkjendisen Yaya, eller Urassaya Sperbund.\n\n– Yaya er halvt norsk og halvt thailandsk og kjent som modell, programleder og influenser. Hun er også ansiktet utad til flere store kosmetikkmerker, forteller Rørtveit.",
    "Har fått en helt spesiell invitasjon fra Sør-Korea": "Personvern og datalagring\n\nLagring og logging av data\n\nVed å besøke dette nettstedet lagres noen tekniske data om din internettforbindelse og nettleser. Disse data kan kategoriseres som følger:\n\nInformasjonskapsler (\"cookies\") i din nettleser\n\nTeknisk info på servere\n\nBrukerinformasjon i databaser\n\nInformasjonskapsler\n\nDette nettstedet bruker cookies/\"informasjonskapsler\" for å forbedre funksjonalitet og brukeropplevelse.\n\nVis mer\n\nEn informasjonskapsel er en mekanisme der din nettleser kan ta vare på informasjon den får fra nettsider, for så å sende disse tilbake til nettsidene igjen senere. Dette gjøres automatisk uten at brukeren trenger å tenke på det. Informasjonskapslene kan ha flere funksjoner, for eksempel å holde rede på innstillinger, hvilken bruker du er logget inn som, hva du har tilgang til, hjelp til å sørge for at du får tilsendt riktig innhold, sporing av annonsevisninger og annet. Informasjonskapsler gjør det mulig å holde rede på slike innstillinger og annet over tid, slik at informasjonen er lettere tilgjengelig ved gjentatte besøk til nettstedet. Informasjonskapslene brukes også til midlertidig håndtering av brukerspesifikk informasjon når man besøker forskjellige deler av samme nettsted. To eksempler fra de mange funksjonene nettstedet bruker informasjonskapsler for å vedlikeholde: Én informasjonskapsel brukes for å huske innstilling for lydstyrke på videoavspilleren, en annen brukes for å huske om du har krysset vekk denne boksen med informasjon, slik at du ikke trenger å se den igjen neste gang du besøker dette nettstedet fra samme nettleser som du bruker nå. Informasjonskapsler lagres automatisk av nettleseren din som små tekstfiler på din datamaskin. Du kan selv endre innstillinger for hvordan informasjonskapsler skal håndteres i din nettleser. Informasjonskapsler kan leveres av alle typer innhold på nettstedet, både tekstsider, bilder og annet. Informasjonskapslene sendes kun tilbake til det nettstedet du fikk dem fra, ikke til andre nettsteder. Mange nettsteder, dette inkludert, fungerer ikke som de skal dersom du ikke tillater bruk av informasjonskapsler. Dette nettstedet lagrer informasjonskapsler for å håndtere tre nivåer av funksjonalitet: Kritiske informasjonskapsler brukes til å holde rede på brukerinformasjon, tilgang, noen personlige innstillinger og annet. Uten disse fungerer ikke nettstedet som det skal. Analyse-informasjonskapsler brukes for å holde rede på trafikk på nettstedet, hvilke deler av det som er mest populært, hvilke deler som brukes mest og annet. Deler av disse er tredjepart informasjonskapsler levert av eksterne tjenesteleverandører. Informasjonskapsler for analytisk funksjon brukes for å forbedre nettstedet (som er under stadig utvikling), men disse er ikke kritiske for nettstedets funksjonalitet. Annonse-informasjonskapsler brukes av interne og tredjeparts annonsesystemer for å holde oversikt over og spore visninger av annonser. Det er lovpålagt krav om at denne informasjonen gjøres tilgjengelig for deg som bruker av nettsteder som benytter slike informasjonskapsler.\n\nTeknisk info\n\nNår du besøker et nettsted vil webserveren logge noe teknisk info som din IP-adresse, hvilken nettleser du bruker og tidspunktet for hver gang du forespør data fra serveren, altså når du klikker på en intern lenke og laster en ny nettside eller tilhørende data som skrifttyper, bilder, ulike script som kreves for at nettsiden skal fungere.\n\nDisse dataene spares bare en viss tidsperiode for å kunne utføre feilsøking og feilretting i systemene, og deles aldri med avisens ansatte eller tredjepart.\n\nBrukerinformasjon\n\nVi lagrer noe informasjon om deg som bruker. På dette nettstedet lagres ingen sensitiv informasjon, men enkel kontaktinformasjon som du gir fra deg når du oppretter en brukerkonto eller kjøper tjenester i nettavisen vil lagres i våre databaser. Dette er nødvendig for å kunne levere tjenestene til deg. Disse dataene slettes når du sletter din brukerkonto.\n\nHvem lagrer vi data om?\n\nVanlige besøkende/lesere:\n\nHvis du besøker dette nettstedet uten å ha registrert en brukerkonto eller abonnement, lagres følgende data om deg:\n\nVis mer\n\nNoe teknisk informasjon som IP-adresse og nettleser lagres i webserveren sine logger. Denne tekniske informasjonen spares i 180 dager, og er nødvendig for at tjenesten skal fungere og for å ivareta sikkerheten. Disse dataene utleveres aldri til hverken avisens ansatte eller tredjeparter.\n\nGoogle Analytics teller sidevisninger for å opprettholde en besøksstatistikk. Denne informasjonen er anonymisert og kan ikke brukes for å spore deg.\n\nEnkelte tredjepartstjenester som nedlastede skrifttyper og script kan logge din IP-adresse og annen informasjon på eksterne servere.\n\nEn informasjonskapsel settes for å identifisere deg som bruker mens du surfer på nettsidene. Denne slettes når du lukker nettleseren din, eller senest etter 360 minutter med inaktivitet.\n\nInnloggede brukere og abonnenter:\n\nHvis du velger å opprette en brukerkonto og/eller abonnement på nettavisen, vil også følgende informasjon lagres om deg:\n\nVis mer\n\nNavn, adresse og annen kontaktinformasjon du selv oppgir i registreringsprosessen. Disse data er lagret frem til du sletter din brukerkonto.\n\nInformasjon om abonnementet ditt, f.eks. når det ble kjøpt, hvordan det ble betalt, noen få sifre fra ditt kredittkort, abonnementets varighet og hvilket abonnement du har. Disse data lagres frem til brukerontoen slettes.\n\nKjøper du tilgang vha SMS Mikrobetaling, lagres informasjon om ditt mobilkjøp i 30 dager.\n\nEnkle data om hvilke artikler du har lest og hvor mye av artiklene du leser. Dette brukes til å kunne forbedre vårt innhold og slettes hvis du sletter din brukerkonto.\n\nNB: Etter at data er slettet vil de likevel kunne spares i inntil 180 dager i backuper. Backuper lagres med høy sikkerhet og begrenset tilgang, og er nødvendig for å kunne drive feilsøking og ivareta brukerenes og datasystemenet sikkerhet.\n\nTredjepartsaktører\n\nHer finner du informasjon om våre samarbeidspartnere:\n\nVis mer\n\nGoogle Vis mer Nye Troms benytter infrastruktur- og annonsetjenester fra Google. Du finner informasjon om Googles tjenester og hvordan du kan påvirke Google sin bruk av personopplysninger på: https://policies.google.com/technologies/partner-sites. Dersom du har en Google-konto, har du også mulighet til å endre personlige annonseinnstillinger på: https://myaccount.google.com. Du har også mulighet til å påvirke bruken av cookies i eksterne annonsenettverk ved å endre innstillinger på http://www.youronlinechoices.com. Mer informasjon: https://policies.google.com/technologies/partner-sites Administrer innstillinger: https://myaccount.google.com\n\nDine rettigheter:\n\nSom bruker av dette nettstedet kan du kontakte avisen for å få dine data utlevert og/eller slettet.\n\nHar du en brukerkonto/abonnement, kan du logge inn i din brukerprofil og laste ned dine lagrede data, samt slette din brukerkonto og tilhørende data når som helst.\n\nVis mer\n\nDu kan også slette alle lokale data i din nettleser. Fremgangsmåten for dette varierer mellom ulike nettlesere og enheter. Anbefaling: Ved å benytte deg av EU-tjenesten YourOnlineChoices.com kan du selv til en viss grad styre hvordan ulike annonseleverandører sporer deg, samt lese mange gode tips til hvordan du kan tilpasse hvilke annonser som vises. Åpne YourOnlineChoices.com i et nytt vindu. NB: Enkelte systemkritiske data som finnes i for eksempel webserverens logger vil ikke kunne slettes på forespørsel, men disse slettes automatisk etter kort tid iht informasjonen ovenfor.\n\nHvis du trykker AVVIS vil ingen informasjonskapsler lagres i din nettleser og ingen data om deg logges i våre databaser. Det betyr også at vi ikke kan vite om du har godkjent eller ikke, slik at du vil se denne advarselen på hver side du besøker. Teknisk informasjon (webserverlogger) vil likevel lagre din IP-adresse og nettleserinformasjon, men dise slettes fortløpende som beskrevet ovenfor.",
    "Flyttet kloden rundt med familien for å bygge bro på Sotra": "Flyttet kloden rundt med familien for å bygge bro på Sotra\n\nHan flyttet kloden rundt med familien for toppjobb på Sotrasambandet.",
    "": "",
    "Funnet etter 72 år": "- Vi har alle hørt om ham, vi visste om hans historie og at han var en krigshelt. Vi håpet alltid at han skulle bli funnet, sier Poupolos grandnevø Richard Graham til nyhetsbyrået AP.\n\nSøsteren til Poupolo er fortsatt i live. Familien hadde ikke sett for seg at den 99 år gamle kvinnen - som sist så broren da hun var i 20-åra - skulle få oppleve at brorens levninger ble funnet.\n\n- For henne var det som om han døde igjen, sier Graham til nyhetsbyrået.\n\nKoreakrigen startet i 1950 mellom kommunistiske styrker i nord og vestligstøttede styrker i sør på den koreanske halvøya.\n\nSovjetunionen og Kina støttet Kim Il Sungs Demokratiske folkerepublikk Korea og den nordkoreanske hæren. USA og flere andre vestlige land støttet Republikken Korea og den sørkoreanske hæren, ifølge Store norske leksikon.\n\nDen dag i dag er det formelt bare en våpenhvileavtale mellom partene - bedre kjent som Nord-Korea og Sør-Korea.\n\nPoupolo tjenestegjorde som artillerist i den amerikanske åttende armé som deltok i kamper under krigen. Han ble meldt savnet allerede i 1950, skriver AP.\n\nUforutsigbar: Erkki Merikallio omtaler Russland som en uforutsigbar nabo. Reporter: Audun Hageskal. Video: Julie Tran. Vis mer\n\nI 1953 kunngjorde imidlertid fire løslatte krigsfanger at 19-åringen hadde dødd i en fangeleir i februar 1951. Puopolos levninger ble aldri funnet.\n\nDet skulle gå 69 år til før en sikker bekreftelse av artilleristens skjebne kunne bli fastslått.\n\nI 2019 ble det gjort et funn av hittil ukjente levninger fra Koreakrigen. Ved hjelp av moderne DNA-analyser, samt analyser av tannsett har er levningene til Poupolo blitt funnet. Det opplyser det amerikanske militæret overfor AP.\n\nFamilien planlegger nå å avholde en begravelse for Poupolos i løpet av en måned eller to i hans hjemby Massachusetts, skriver nyhetsbyrået.\n\n- Vi har ikke glemt ham, sier grandnevøen.",
    "Grensen mellom Colombia og Venezuela åpnes for første gang på flere år – VG Nå: Nyhetsdøgnet": "",
    "Japansk diplomat anklaget for for spionasje i Russland – VG Nå: Nyhetsdøgnet": "",
    "Den danske statsministeren kritiserer Ecco for skosalg i Russland – VG Nå: Nyhetsdøgnet": "",
    "Asia neste for Ruud: – Skal prøve å nyte det": "Hardcourt-turneringen utendørs i Sør-Korea er denne uken tilbake på ATP-touren for første gang siden 1996. Her skal Ruud kjempe mot blant andre Cameron Norrie, Taylor Fritz og Denis Shapovalov. De blir trolig hans største utfordrere i ATP 250-turneringen.\n\nDeretter venter Japan Open i Tokyo uken etter. ATP 500-turneringen ble vunnet av Novak Djokovic sist den ble avholdt i 2019. Også der vil Norrie og Fritz være blant favorittene sammen med nordmannen. I tillegg til Frances Tiafoe fra USA, som tok seg til semifinalen i US Open tidligere i år.\n\n– Jeg skal prøve å nyte det og prøve å spille bra. Jeg vet jeg må ha en bra høst for å sikre meg til Torino (ATP-sluttspillet med sesongens åtte beste spillere). Jeg vil prøve å ende året på en god ranking, så da må jeg gjøre det bra. Det blir viktig for meg å få til noen gode resultater nå, sier Ruud til NTB.\n\nRuud deltok i helgen i Laver Cup som en del av det europeiske laget. Sammen med stjerner som Roger Federer, Rafael Nadal og Djokovic ble det tap for verdenslaget.\n\nMandagens ferske verdensranking er uendret i toppen, og Ruud er stadig nummer to bak sin overmann i US Open-finalen spanske Carlos Alcaraz.\n\n(©NTB)",
    "Melding om brann i kjøretøy på E6 ved Skedsmovollen – VG Nå: Nyhetsdøgnet": "",
    "Oslo Børs snudde fall til oppgang: – Mer krigsfrykt og svake nøkkeltall bidrar til dårligere stemning, sier analytiker": "Artikkelen fortsetter under annonsen\n\nFredag ble den verste dagen på Oslo Børs siden mars 2020, og endte med et fall på hele fire prosent.\n\nPå ukens første handelsdag så det på formiddagen ut til at fallet ville fortsette, da hovedindeksen på Oslo Børs var ned om lag 1,3 prosent. Men de siste to handelstimene bedret stemningen seg da oljeprisen begynte å klatre smått, og da børsen stengte hadde hovedindeksen steget 0,46 prosent siden fredagens sluttnotering.\n\nEkstreme utslag i globale renter skapte kraftige fall i aksjemarkedene verden over forrige uke, og skepsis var tydelig i markedene også mandag.\n\nEuropa-børsene startet dagen med oppgang, men siden har stemningen snudd ned. Midtveis i handelsdagen falt Dax-indeksen ved Frankfurt-børsen 0,2 prosent, Paris-børsen droppet 0,6 prosent, mens i London falt FTSE 100-indeksen 0,8 prosent.\n\nSom for Oslo Børs bedret det seg også for de sentrale europeiske børsene utover børsdagen, og indeksene steg rundt 0,3 prosent.\n\nRente- og resesjonsfrykt\n\nRente- og valutaanalytiker Ingvild Borgen i DNB Markets sier det mest interessante for utviklingen i aksjemarkedene nå er hvor mye mer rentene kan stige – spesielt fastrenter med lengre løpetid.\n\n– Sentralbankene har gjort det klart at styringsrentene skal mye opp på kort sikt, men rentene med lengre løpetid reflekterer investorenes syn på hvor lenge man tror rentenivået vil holde seg så høyt, og det er det som er aller viktigst for blant annet prisingen i aksjemarkedet, sier Borgen.\n\nRente- og valutaanalytiker Ingvild Borgen i DNB Markets (Foto: Petter Berntsen) Mer...\n\nDen amerikanske tiårsrenten, ofte kalt «tiåringen» regnes som verdens viktigste referanserente. Forrige uke steg tiåringen med nesten 30 basispunkter i løpet av to dager.\n\nMandag formiddag var renten 3,75 prosent – til det høyeste nivået siden 2010.\n\nLes også: Aldri før har Det internasjonale pengefondet lånt ut mer penger\n\n– Det er en kraftig bevegelse. Mer krigsfrykt og svake nøkkeltall bidrar også til dårligere stemning i markedet, sier Borgen og legger til:\n\nArtikkelen fortsetter under annonsen\n\n– Hvor mye mer rentene kan stige, og hvor mye det vil smerte markedet, kombinert med utsiktene til resesjon i store deler av verden, er det nok mange som er spente på om dagen, inkludert meg, sier Borgen.\n\n– Ser lite sannsynlig ut\n\nForvalter Audhild Asheim Aabø i Nordea er forberedt på at det fortsatt vil være urolige tider i aksjemarkedet den kommende tiden.\n\nArtikkelen fortsetter under annonsen\n\n– Det store spøkelse er frykten for en dyp resesjon. Vi fikk en stygg avslutning forrige uke, hvor rentehevingene førte til børsnedgang. Mange har nok håpet at det skal klare en myk landing, men jeg tror markedet har begynt å prise inn nedgangen – for det ser lite sannsynlig ut.\n\nAudhild Asheim Aabø, forvalter i Nordea. (Foto: Paul S. Amundsen) Mer...\n\nHun sier at selv om de amerikanske børsene er fryktelig mye ned, har inntjeningen holdt seg greit og til tider vært opp.\n\n– Det i seg selv tilsier at markedet venter en nedgangsperiode på veksten. Om vi har nådd bunnen, tør jeg ikke spå. Vi kommer til å se mye turbulens i markedet fremover. Det er fortsatt krig, forsyningsflaskehalser og en rekordhøy inflasjon, sier Aabø.\n\nOljeprisnedtur\n\nResesjonsfrykt, renteoppgang og store valutabevegelser har ført til usikkerhet i råvaremarkedene.\n\nMandag morgen falt oljeprisen, og et fat nordsjøolje ble handlet for under 85 dollar – mot 86,09 dollar fatet ved børsslutt fredag. Da Oslo Børs stengte var prisen for nordsjøoljen på godt over 87 dollar .\n\nDen kraftige oppgang i den amerikanske dollaren bidrar sterkt med å senke oljeprisen. Sist gang dollaren var på et like sterkt nivå var tilbake i 2002, opplyser Borgen.\n\nIfølge banken ANZ priser nå markedet inn virkningene av en dyp resesjon, og oljekartellet Opec kan komme til å intervenere i råoljemarkedene igjen, skriver Trading Economics.\n\nTidligere i september kunngjorde Opec+ et kutt i forsyningen og lovet å iverksette ytterligere tiltak dersom ustabile markedsbevegelser blir vedvarende.\n\nOljegigantene Saudi Aramco og Crescent Petroleum advarte også om at en lavere oljepris vil føre til underinvestering i sektoren og at det er den underliggende årsaken til den globale energikrisen.\n\nNær bunnotering\n\nPilene har pekt rett ned for de amerikanske børsene siden midten av august, og nærmer seg årets bunnoteringer. Ekstra drahjelp nedover kom onsdag, da den amerikanske sentralbanken hevet styringsrenten med 0,75 prosent, samtidig som rentebanen for 2022 og 2023 ble kraftig oppjustert.\n\nWall Street endte uken kraftig ned. Den industritunge Dow Jones-indeksen falt fire prosent for uken, til det laveste nivået siden november 2020. Den brede S&P 500-indeksen falt 4,65 prosent, mens teknologiindeksen Nasdaq falt 5,07 prosent for uken.\n\nNasdaq har falt rundt 16 prosent på litt over en måned, i takt med at risikokapitalen har tørket helt inn og investorene søker trykkere havner som statsobligasjoner og gull. Dow Jones og S&P 500 følger like bak og er i samme periode ned 12 til 13 prosent.\n\nSurt på Asiabørsene\n\nDet var nedgang som preget brorparten av Asia-børsene ved ukestart. I Japan falt Nikkei 2,6 prosent, mens den bredere Topix-indeksen var ned 2,3 prosent.\n\nShanghai Composite i Kina svekkes 0,08 prosent, mens Hang Seng i Hongkong startet med oppgang, men falt så 0,9 prosent. Kospi i Sør-Korea falt 1,8 prosent.\n\n– Det er uvanlig å se de asiatiske markedene sette tonen, sa valutastrateg Benjamin Shatil hos JPMorgan til Financial Times i morgentimene, og viser til at de vanligvis følger etter hva som har skjedd i Europa og USA.\n\nHan mener at dette delvis skyldes lav likviditet i Asia-markedene.(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "PST: Pågripelsene er en av flere faktorer for trusselnivået – VG Nå: Nyhetsdøgnet": "",
    "Ny uro ved børsene og valutamarkedene i Asia etter amerikanske inflasjonstall": "Artikkelen fortsetter under annonsen\n\nNikkei-indeksen ved Tokyo-børsen falt med nesten tre prosent like etter at handelen startet onsdag morgen. Etter et par timer handel hadde Nikkei-indeksen falt med to prosent. Dette var ventet og blir sett på som en direkte reaksjon på de amerikanske inflasjonstallene.\n\nDet var samme utvikling ved Seoul-børsen i Sør-Korea, hvor Kospi-indeksen falt med 2,6 prosent. I Australia startet Sydney-børsen med en nedgang på 2,6 prosent. Panikken, som det ble tatt høyde for i morgenrapportene natt til onsdag, uteble.\n\nTok markedene på sengen\n\nDe amerikanske inflasjonstallene for august var høyere enn ventet. Den brede S&P 500-indeksen hadde sin verste børsdag siden juni 2020 og falt med 4,3 prosent.\n\n– Inflasjonstallene tok markedene på sengen. Mange var kjepphøye og enige om at inflasjonen ville falle på grunn av volatiliteten i energimarkedene. Hva som gjorde dette styggere enn ventet var en mye høyere månedlig kjerneinflasjon, sier analysesjef for Asia hos ING, Robert Carnell.\n\nBare 24 timer tidligere, før de amerikanske inflasjonstallene kom, advarte om at det var en tabbe å feire slutten på inflasjonen, slik børsene tyder på etter oppgangen i forrige uke. Fremtidsindeksene tyder på at nedgangen kan bli kortvarig. Analysesjefen er ikke overbevist.\n\n– Fremtidsindeksene tyder på at nedgangen er over. Jeg ville ikke ha lagt inn et stort veddemål på det, skriver han i den siste morgenrapporten fra Singapore.\n\nFinansinstitusjoner har gjort et dypdykk ned i inflasjonstallene. De kan ikke utelukkende skylde på energi- og matvarepriser.\n\nArtikkelen fortsetter under annonsen\n\n– Hva som kanskje er mest foruroligende er at styrken i kjerneinflasjonen i stor grad kommer fra tjenesteytende sektor. Det er primært lønnsstyrt inflasjon, skriver National Australia Bank i morgenrapporten.\n\nNy bunn for japansk valuta\n\nDen amerikanske dollaren holder seg sterkt mot asiatiske valutaer i forventning om renteøkninger fra den amerikanske sentralbanken. Den japanske valutaen brøt nesten gjennom 145 yen mot en dollar onsdag formiddag. For ett år siden lå kursen på under 110 yen mot en dollar.\n\nSist den var på dette nivået, i 1998, svarte USA og Japan med en felles intervenering i markedet for å hindre at valutaen falt ytterligere. Nå utelukkes ikke noe.\n\nLes også: Vekstmotorene for verdensøkonomien frem mot 2030\n\n– Vi er bekymret for at de siste valutabevegelsene har skjedd så raskt. Vi vil overvåke situasjonen med en påminnelse om at dette haster og håndtere dette på en riktig. Ikke noe utelukkes, sa internasjonal visefinansminister Masato Kanda, som har ansvar for valutaen, like etter de japanske markedene åpnet onsdag morgen.\n\nDen japanske valutaen har falt på nytt etter den amerikanske inflasjonen var høyere enn ventet i august. Det er fortsatt negativ rente i verdens tredje største økoniomi. Høyere prisvekst i USA gjør det mer sannsynlig for flere, og brattere, renteøkninger fra Fed de neste kvartaleme. (Foto: Kim Kyung-Hoon/Reuters/NTB) Mer...\n\nUttalelsene ble tolket som en advarsel om at det kan komme en koordinert intervenering for på styrke valutaen. Yenkursen styrket seg svakt til 144,5.\n\nArtikkelen fortsetter under annonsen\n\nSårbar sørkoreansk valuta\n\nDen sørkoreanske valutaen har falt med over 1,5 prosent siden de amerikanske inflasjonsrapportene kom etter markedene i Asia stengte på tirsdag. Sist den var så svak var under finanskrisen i 2009.\n\n– Koreanske won har en tendens til å være mer likvid og avhengig av eksterne hendelser enn de fleste fremvoksende asiatiske valutaer. Dette gjør den mer sårbar for bevegelser i amerikanske dollar, sier markedsstrateg Kim Yumi hos Kiwoom Securities til Bloomberg.\n\nSamsung Electronics, som er den største enkeltkomponenten ved Seoul-børsen, falt med nesten tre prosent da handelen startet.\n\nLes også: Rekordsterk dollar truer hele verden\n\nI India økte prisene fra 6,7 prosent i juli til syv prosent i august. Matvareprisene var på 7,6 prosent, mot 6,7 prosent i juli. Det ventes nok en renteøkning om to uker med 50 basispunkter.\n\nMaskinordrestatistikker fra Japan for juli viser en økning i etterspørselen på 5,3 prosent fra juni.\n\n«Dette bekrefter andre positive rapporter, blant annet en økning i kapitalvareordrer og rekordstore fortjenestemarginer for andre kvartal», skriver Japan-økonom Darren Tay hos Capital Economics i en ny rapport.(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "Dramatikk i valutamarkedene – britiske pund stuper til ny bunn": "Artikkelen fortsetter under annonsen\n\nNervene var i høyspenn da de asiatiske markedene åpnet mandag morgen. Nikkei-indeksen ved Tokyo-børsen falt med over to prosent i løpet av den første timen etter handelen startet.\n\nDet var samme utvikling ved Sydney-børsen i Australia og ved Seoul-børsen.\n\n– Det ligger an til en vanskelig start på uken ved Asia-markedene, spådde analysesjef for Asia hos ING, Robert Carnell, i morgenrapporten fra Singapore – før handelen startet.\n\nHistorisk svakt pund\n\nMandag morgen fortsatte altså det britiske pundet svekkelsen mot både dollar og euro etter at finansminister Kwasi Kwarteng før helgen la frem en ny økonomisk plan som innebærer store skattekutt.\n\nRente- og valutaanalytiker Ingvild Borgen Gjerde i DNB Markets skriver i en morgenrapport mandag at dollaren nå får støtte av både kraftig oppgang i amerikanske renter og av den lave, og fallende, risikoappetitten i markedet.\n\nMot euroen handlet dollar mandag ettermiddag på 0,9665, det sterkeste nivået på 20 år, mens mot det britiske pundet handler dollaren nå på 1,0811, det sterkeste nivået på 37 år.\n\n– Renteforskjellen mellom USA og de viktigste handelspartnerne (eurosonen, Storbritannia, Japan og Canada) har steget kraftig det siste året, og har bidratt til at dollaren har styrket seg så mye. Sist gang dollaren var på et like sterkt handelsvektet nivå som nå var i 2002. Da var også renteforskjellen mellom USA og handelspartnerne langt lavere, og på vei ned. At dollaren likevel var sterk skyldtes nok derimot markedsturbulensen som preget denne perioden, og aksjenedsalget etter den såkalte «dot-com»-boblen, skriver Borgen Gjerde.\n\nDet britiske pundet falt natt til mandag norsk tid så mye som 4,7 prosent, til 1,035 dollar, et rekordlavt nivå, ifølge Financial Times.\n\nI forrige uke måtte japanske myndigheter trå til med støttekjøp av yen etter kursen falt til 145 mot en dollar. Kinesiske yuan har svekket seg kraftig mot amerikanske dollar på kort tid og er på det svakeste mot dollar siden 2008.\n\nArtikkelen fortsetter under annonsen\n\n– Yuan og yen er viktige ankervalutaer og deres svekkelse risikerer å destabilisere valutaer for handel og investeringer i Asia, sier leder for økonomi og strategi hos Mizuho Bank i Singapore, Vishnu Varathan, til Bloomberg.\n\nUnder finanskrisen i 1997 kollapset valutaene i flere land, blant annet Thailand, Malaysia, Indonesia og Sør-Korea. Disse landene har bygget seg opp store valutareserver for å stå bedre forberedt til å forsvare egne valutaer. Valutakursene har svekket seg kraftig.\n\n– Vi er allerede på vei mot en global finanskrise med stressnivåer i enkelte aspekter. Neste skritt vil være den asiatiske finanskrisen hvis tapene blir større, sier Varathan hos Mizuho Bank.\n\nArtikkelen fortsetter under annonsen\n\nNaivt og ønsketenking\n\nUSAs tidligere finansminister Lawrence Summers tror pundet kan falle til under én dollar. Han trekker sammenligninger med land som Storbritannia tradisjonelt har ønsket å unngå å bli sammenlignet med.\n\n– Jeg er veldig lei av å måtte si det, men jeg tror Storbritannia oppfører seg litt som et fremvoksende marked som gjør seg selv til et marked som synker. Med brexit, og hvor langt bak rentekurven sentralbanken havnet, og nå sist finanspolitikken, tror jeg Storbritannia vil bli husket for å ha ført den verste makroøkonomiske politikken til et stort land på lenge, sier Summers i et intervju med «Wall Street Week» på Bloomberg tv.\n\nSummers, som er professor ved Harvard University, er svært skeptisk til den nye britiske regjeringen, som la frem skattekutt på fredag.\n\n– Det vil ikke overraske med om pundet til slutt fallet til under én dollar hvis den nåværende politikken fortsetter. Dette er rett og slett ikke tidspunktet for denne typen naiv, ønsketenkende tilbudssidepolitikk som føres i Storbritannia, sier han.\n\n(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "Kvinne pågrepet etter funn av barnelevninger i kofferter": "annonse\n\nannonse\n\nSørkoreansk politi har pågrepet en kvinne som anklages for å ha drept to barn hvis levninger ble funnet i kofferter som ble kjøpt på auksjon i New Zealand.\n\nDen 42 år gamle kvinnen antas å være de to barnas mor. Hun ble pågrepet i Sør-Korea på forespørsel fra New Zealand, opplyser politi i de to landene. Myndighetene i New Zealand jobber for å få henne utlevert.\n\n– Politiet pågrep den mistenkte i en leilighet i Ulsan torsdag etter å ha fått tips om hvor hun befant seg og ved hjelp av overvåkingsvideo, heter det i en uttalelse fra KNPA, en gren av Sør-Koreas nasjonale politi.\n\nannonse\n\n– Den mistenkte anklages av New Zealand for å ha drept to av barna sine, da sju og ti år gamle, rundt 2018 i Auckland-området, heter det videre.\n\nDet sørkoreanske nyhetsbyrået Yonhap melder at kvinnen er født i Sør-Korea og statsborger i New Zealand.\n\nFunnet av levningene skjedde etter at en intetanende familie kjøpte et stort parti med ting, blant dem koffertene, på en hittegodsauksjon i august i nærheten av Auckland, New Zealands største by.\n\nannonse\n\nFørstebetjent Tofilau Fa’amanuia Vaaelua i Auckland sier at etterforskningen er veldig utfordrende.\n\n– Det at vi har noen i varetekt i utlandet på så kort tid, skyldes helt og holdent hjelpen fra de koreanske myndighetene og koordineringen fra Interpol-ansatte her i New Zealand, sier han.\n\nSetter du pris på Resett? VIPPS 124526\n\nBANK 1503.94.12826SMS “Resett” (200,- en gang) eller SMS “Resett fast” (59,- pr. mnd.) til 2474 TEGN ABONNEMENT",
    "Avhopperens luftballonger har provosert i årevis. Nå får han skylden for koronasmitte i Nord-Korea.": "Avhopperens luftballonger har provosert i årevis. Nå får han skylden for koronasmitte i Nord-Korea.\n\nDen nordkoreanske avhopperen Park Sang-hak er blitt utsatt for drapsforsøk som følge av sine luftballonger. Søndag sendte han nye ballonger mot sitt gamle hjemland.\n\nI 2012 ble Park Sang-hak nektet å sende flyveblader med kritikk av det nordkoreanske regimet over grensen.\n\n5. september 2022\n\nI årevis har Sang-hak sendt luftballongene sine fra ulike grensebyer i sør mot Nord-Korea. Med ballongene har han sendt både store og små løpesedler med hard kritikk av den nordkoreanske lederen Kim Jong-un og hans støttespillere.\n\nI 2011 pågrep sørkoreanske myndigheter en agent som forsøkte å drepe Sang-hak med en giftpenn. Og ved flere anledninger er hans aksjoner blitt stoppet på sørkoreansk side.\n\nI fjor vedtok Sør-Korea en lov som gjorde hans aksjoner ulovlig også på deres side av grensen. Men Sang-hak har ikke latt bøter på titusenvis av norske kroner stoppe ham.\n\nSøndag sendte han ballonger fra en ikke navngitt by med utstyr og medisiner knyttet til korona.\n\nDet er slike luftballonger som har fått det nordkoreanske regimet til å reagere. I 2020 havnet en av ballongene i en elv på sørkoreansk side.\n\nHar fått skylden for koronasmitte\n\nI april i år opplyste Nord-Korea for første gang om at det var et smittetilfelle med korona i landet.\n\nMen i august erklærte Kim Jong-un at landet hadde seiret over viruset. Det er uvisst om dette faktisk er tilfellet.\n\nDen samme uken hevdet Kim Jong-uns mektige søster Kim Yo-jung at viruset var blitt fraktet fra Sør-Korea til Nord-Korea med luftballonger av typen som Sang-hak sender, skriver nyhetsbyrået AP.\n\nHan er ikke overbevist om at Nord-Korea har kvittet seg med viruset, og har ved flere anledninger sendt medisinsk utstyr over grensen. Søndag var det 20.000 munnbind og tusenvis med paracettabletter som ble sendt.\n\nDet ble også sendt én ballong med en stor plakat med beskjeden: «La oss utrydde Kim Jong-un og Kim Yo-jung» sammen med et bilde av dem.\n\nDet var denne plakaten, sammen med medisinsk utstyr, som ble sendt over grensen til Nord-Korea søndag. Bildet er frigitt til AP av «Fighters for a Free North Korea».\n\nKommer med nye trusler\n\nDe siste månedenes utsendelser fra Sang-haks organisasjon «Fighters for a Free North Korea» har på ny fått lederne i Nord til å rase.\n\nKim Yo-jung har advart Sør-Korea om at de vil svare med å «utrydde sørkoreanske myndigheter» om «søppel» fortsetter å bli fløyet over fra sør.\n\nBare dager etter uttalelsene ble Sang-hak igjen angrepet, denne gang under en demonstrasjon i Seoul, av en mann med et stålrør. Sang-hak brakk armen i angrepet.\n\nHan mener selv at dette var et angrep beordret fra Nord-Korea, men dette er ikke offisielt bekreftet.",
    "Aftenposten mener: Farlig spill om Taiwan": "Aftenposten mener: Farlig spill om Taiwan\n\nI dag 09:00\n\nUSAs president Joe Biden på talerstolen under FNs generalforsamling.\n\nUSA lover støtte til Taiwan, men hjelper det?\n\nUSAs president Joe Biden har gjentatt at hans land vil forsvare demokratiske Taiwan mot diktaturet Kina, dersom det skulle bli nødvendig.\n\nDet er ingen tvil om at den frie verden politisk og økonomisk må gjøre alt som er mulig for å hjelpe Taiwan. Folket der nyter mer demokrati og frihet enn de aller fleste i verden gjør. Utviklingen i Hongkong viser hva alternativet er. Taiwan må ikke las i stikken.",
    "Støre la ned grunnsteinen: Nå er bygginga av den nye batterifabrikken i gang": "Grønn industri\n\nStøre la ned grunnsteinen: Nå er bygginga av den nye batterifabrikken i gang\n\nStatsminister Jonas Gahr Støre la i dag ned grunnsteinen for det første byggetrinnet på den nye batterifabrikken i Eyde Energipark i Arendal.\n\nnettverk@lomedia.no\n\nUnder grunnsteinsnedleggelsen for fabrikken påpekte statsminister Jonas Gahr Støre at Norge er i en unik posisjon til å skape bærekraftige og fornybare produkter, og at batterier er et av områdene der det vil bli stor global etterspørsel.\n\n– Målet i Regjeringens batteristrategi er klart: Norge skal være et attraktivt vertsland for bærekraftig og lønnsom aktivitet i hele batteriverdikjeden, og tiltrekke seg de store gigafabrikkene. Med denne grunnsteinsnedleggelsen for Batterifabrikk 1, som skal oppføres av Veidekke på Eyde Energipark i Arendal, har vi passert nok en viktig milepæl for industrialisering av batterier her til lands, sa Støre.\n\nIllustrasjon Veidekke Logistikkbygg AS\n\nBatterifabrikken som settes opp av Siva og Morrow Batteries (Morrow) i fellesskap, vil bidra til verdiskaping langt utover Agder-regionen, skriver selskapene i en pressemelding i forbindelse med grunnsteinnedleggelsen.\n\nKlimasatsning: Regjeringen gir inntil 60 milliarder til grønn industri\n\nBygger fabrikk i Arendal\n\nSiva - Selskapet for industrivekst - har sammen med Morrow etablert et felles eiendomsselskap for å sette opp bygget på Eyde Energipark i Arendal, som blir det første av fire byggetrinn.\n\nBatterifabrikk 1 blir på nesten 30.000 m2 BTA, og skal oppføres i samarbeid mellom Veidekke Logistikkbygg og Veidekke Bygg Agder.\n\nSiva er et statsforetak eid av Nærings- og fiskeridepartementet (NFD), og en del av det næringsrettede virkemiddelapparatet. Selskapet går inn med 67 prosent av eiendomsinvesteringen på 480 millioner kroner.\n\nKnut Viggen\n\n– Siva har mer enn 50 års erfaring med å bygge fremtidsrettet industri. Dette byggeprosjektet svarer opp på en rekke viktige satsingsområdet for Norge, fra økt eksport til grønt industriløft og batteriproduksjon. Dagens arrangement markerer begynnelsen på et utrolig spennende og veldig viktig prosjekt for Norge, sier styreleder Kjell Roland i Siva.\n\nDet grønne skiftet: LO-lederen jubler over regjeringens batteri-strategi: – Staten stiller opp\n\nSikter mot gigafabrikk\n\n– Dette er en historisk dag for Morrow, Arendal og den norske batterikysten. Når denne fabrikken står ferdig, vil den kunne levere flere millioner battericeller i året til kunder innenfor blant annet energilagring. Den vil også bli brukt for å kvalifisere Morrow som leverandør til bilindustrien, sier fungerende administrerende direktør Håkon Tanem.\n\nMorrow har allerede bestilt produksjonsutstyr til fabrikken for nærmere 1 milliarder kroner. Fabrikken vil være en del av en helhetlig infrastruktur for industrialisering av batteriteknologi og batteriproduksjon som er under bygging.\n\nI første halvdel av 2023 vil Morrow åpne Norges største batteriforskningssenter i Grimstad, og i løpet av høsten 2022 vil også produksjon av prototype battericeller starte opp ved en kundekvalifiseringslinje i Sør-Korea. Kundekvalifiseringslinjen vil flyttes til Arendal når fabrikkbygget står ferdig.\n\nGrønn industri: Staten satser flere hundre millioner på batterifabrikk i Arendal\n\nUtvkler ny batteriteknologi\n\nMorrows ambisjon er å utvikle og produsere bedre batterier, og ligge i front på utvikling av ny batteri- og materialteknologi. Tilgang på fornybar energi betyr at fabrikken fra dag én vil produsere noen av de mest kostnadseffektive og bærekraftige batteriene i verden.\n\n– Når Batterifabrikk 1 er ferdigstilt vil vi ha en helhetlig infrastruktur for industrialisering, som gjør at vi kan ta nye produkter fra forskning- og utviklingsfasen og helt frem til industrialisering. Dette vil gjøre at vi er godt posisjonert for å hevde oss i den fremtidige batterikonkurransen, sier Håkon Tanem\n\nFabrikken vil når den starter opp ha en årlig produksjonskapasitet på 1 GWh battericeller. Når alle fire byggetrinn er fullført, er den planlagte kapasiteten 43 gigawattimer (GWh). Det er estimert at Morrows prosjekt totalt sett vil skape om lag 2 500 nye arbeidsplasser over de neste seks årene.\n\nKilde: Siva",
    "Nord-Korea har laget nye lover om atomvåpen": "Den nye loven ble vedtatt torsdag. Det sa Kim da han holdt en tale til nasjonal-forsamlingen i Nord-Korea. Det skal ha skjedd fredag, melder statlige medier.\n\nKim hevdet fredag også at USA prøver å hindre regjeringen hans i å lykkes. Den siste tiden har det vært et ekstra anstrengt forhold mellom Nord-Korea på den ene siden og Sør-Korea og USA på den andre.\n\nDet er også vedtatt flere lover. Den ene vil gjøre det ulovlig å endre politikken for atomvåpen i landet. Den andre gir forsvaret lov til å bruke atomvåpen mot soldater fra andre land som angriper lederne i Nord-Korea. Og det får de gjøre uten å be om tillatelse.\n\nNord-Korea har så langt i år satt rekord for hvor mange ganger de har testet våpen som kan brukes ved atomkrig. Ingen andre år har de testet så mye i løpet av samme periode.\n\nUSA og Nord-Korea har i flere prøvd hatt samtaler om at Nord-Korea skal gi opp sine forsøk på å få atomvåpen. Men lite har skjedd siden 2019. Hos amerikanske og sørkoreanske myndigheter er det flere som tror det kan bli verre. Blant annet ved at de tror Kim Jong-un vil gi ordren om at Nord-Korea skal ha sin første prøvesprengning av atomvåpen på fem år.\n\nNord-Korea feirer sin nasjonaldag 9. september.",
    "«40 days for life» ber og faster i 40 dager: Redder uskyldige fra abortdøden": "SVEITS/ COLOMBIA: Hvert år redder organisasjonen «40 days for life» hundrevis og tusenvis av barn verden over fra den sikre død i mors liv. Det gjør de ganske enkelt med å stille seg opp og be. Bare i Sør-Amerika er til nå 804 barn reddet.\n\nPublisert: 26.09.2022 kl 03:23\n\nDenne høsten var det Lebensschutz Symposium (livsbeskyttelses-symposium) i Sveits. Norge IDAG var til stede for å dokumentere hva som skjer når det gjelder Ja til livet-bevegelsen i dag.\n\nTomislav Cunovic er internasjonal leder i den nye framstormende organisasjonen «40 days for life». Han ramset opp imponerende resultater.\n\n– Vi er til stede i USA, Latin-Amerika, Asia, Afrika, Australia, Tyskland, Østerrike, Sveits, Portugal, Spania, Kroatia, Sør-Korea.\n\n– Vi har reddet 22 000 barn siden 2007. Vi har stengt 120 abortklinikker i 43 land.Vår kampanje er offentlig, fredelig, 40 dagers lang, 12-24 timers faste og bønn.\n\nCunovics kone, Pamela Delgado Cunovic, er leder for 40 days for life i Colombia, og bor i dag sammen med sin mann i Frnakfurt, Tyskland. Hun var også blant talerne under livssymposiet i Sveits.\n\n– I Latin-Amerika er det lovlig å ta abort i de fleste land. Men i noen få land er det forbudt. I Colombia er det lovlig helt fram til 24 uker. Jeg vet det er verre andre steder.\n\n– I Colombia har vi 34 abortsenter. Det er menn som selger aborter på gaten. De oppsøker jenter i sårbare situasjoner og får 10 % når de selger en abort. Det er mye penger og stor business, men\n\n– Vi var 15 stykker som sa ja til å gå med Herren. Nå er vi i 50 byer i hele landet. Gud begynner å forandre hjertene, sa Pamela engasjert.\n\nHun har med seg statistikk som viser til konkrete resultater: Bare i Colombia er 608 babyer reddet, Mexico 100, Spania 28, Argentina 2, Peru 18, Costa Rica 4, Honduras 6, Guatemala 34, Ecuador 4. Det er til sammen rundt 804 babyer.\n\nTverrkirkelig aksjon\n\nLeder for «Bønn for livet» i «Verein Mamma» i Sveits, Robert Hafenrichter, holdt også innlegg under symposiet. Han fremhevet bønn som et av de viktigste virkemidler for å stanse abortdøden.\n\n– 2019 ble dette bønnearbeidet grunnlagt i Sveits. Alle konfesjoner kan gå sammen og be for barn og mødre.\n\n– Vi kan hjelpe politisk, materielt, og dette arbeidet i «Verein Mamma» (Mamma-foreningen) for mor og barn er veldig viktig. Men vi merker også det ofte er mange problemer, livshistorier. De er usikre, og har store problemer. Vi beskjeftiger oss med å hjelpe effektivt og forvandler liv. Vi arbeider, har aksjoner, det er viktig og fundamentalt.\n\nMen uten bønn er alt dette umulig. Vi må be for livet. Men det er også viktig at vi forener oss i dette store anliggende. Dette er et problem blant de geistlige, å kunne bygge sammen.\n\nDet er 10-11 000 aborter i Sveits årlig. Tallene er omtrent som i Norge.\n\n– Vi samles og ber hver andre lørdag i måneden, sier Hafenrichter.\n\nHjelper sårbare kvinner\n\nOg det er mange kvinner i sårbare situasjoner som får hjelp.\n\n– Vi har mange vakre historier, utrolige historier. Man tenker at det ikke er mulig å hjelpe når det kommer mødre i en tilsynelatende håpløs livssituasjon. De har så mye vanskelig bak seg og sliter fortsatt.\n\n– Det var en som ringte oss som var i en veldig tragisk situasjon. Hun hadde mistet sin far og moren hadde gått inn i en depresjon. Hun ble gravid, men bestemte seg for å ta abort. Hun var også redd for å miste jobben sin. Hun sjekket ut internett og hun fant vår nettsde om mor og barn og hun tenkte hun kanskje kunne få noe hjelp der. Hun ble invitert til en kafé. Vi spurte hva hun tenkte om abort før hun ble gravid, hun sa hun var imot abort.\n\nDet gikk en tid, og etter noen få uker stillhet skrev rådgiveren til henne og spurte om hun ville ha hjelp. Hun sa «Ja, jeg trenger hjelp, abort er ikke for meg.»\n\n– Jo flere vi er, jo bedre\n\nBønnelederen understreker at det er bønn som er nøkkelen.\n\n– Gud kan alltid gripe inn. Ta tid til bønn, du skal ikke undervurdere bønn. Vi har fellesskap i bønn. Dette kan kun skje hvis vi faster og ber og har en basis i bønn. Registrer deg for Ja til livet.\n\nJo flere vi er, jo mer bråk kan vi lage – i fred. Hvis du vil være med oss i «Bønn for livet», kan du registrere deg. Ta litt av livet ditt hver dag og be for de ufødte barna, vær å snill vær med og finn en person som er med deg og ber. Ta dette seriøst å gi barna en sjanse!",
    "Den eneste muligheten til å høre om Jesus": "For å lese kommentarene eller selv kommentere saken må du være innlogget på Facebook i samme nettleser som du bruker når du besøker dagen.no. Har du fortsatt problemer kan du skrive til frontsjef@dagen.no",
    "– Det ville vært fint å tro at dette vil ta knekken på inflasjonsspøkelset": "Artikkelen fortsetter under annonsen\n\nNervøsiteten fortsetter ved Asia-børsene fredag formiddag. Singapore og Malaysia vil komme med inflasjonstall senere på dagen.\n\nTokyo-børsen holder stengt etter at det ble intervenert i valutamarkedet da markedene stengte på torsdag, ved å kjøpe japanske yen, og dermed styrke valutaen.\n\n«Slik vi ser dette trenger det japanske finansdepartementet å overbevise USA om å delta i dette. Hvis det ikke skjer vil denne interveneringen mislykkes i løpet av noen uker», skriver Commonwealth of Australia i et notat.\n\nLes også: Asia holder resesjonen på avstand til tross for mørke skyer\n\nGullprisen er på det laveste på to år og oljeprisen ligger an til å falle for fjerde uke på rad.\n\n– Dette kommer til å bli et svært, svært ustabilt kvartal. Det er altfor mange ulike og motstridende faktorer som driver prisene akkurat nå, sier analysesjef Amrita Sen hos Energy Aspects til Bloomberg TV.\n\nArtikkelen fortsetter under annonsen\n\nHalvering av fraktprisene\n\nDe mange renteøkningene fra sentralbanker over hele verden denne uken, også i Asia, gjør at investorer forsøker å finne lys i høstmørket. Det er økende frykt for resesjon i deler av Europa og USA.\n\nProblemene i de globale forsyningskjedene under pandemien har fått skylden for å ha utløst inflasjonsspiralen – og dermed også sentralbankenes reaksjon i form av kraftige renteøkninger. Det letes etter signaler om når og hvordan dette vil snu.\n\nLes også: Full brems i fraktmarkedet\n\n«Covid-sjokket forårsaket betydelige forstyrrelser i forsyningskjedene, som spredte seg til enestående leveringsforsinkelser over hele verden – i tillegg til høyere priser for forbrukerne. Leveringstidene har normalisert seg nesten helt. Det gjør at det oppadgående presset på inflasjonen på leverandørkjedene nesten er over», skriver Institute of International Finance (IIF) i en ny rapport.\n\nIIF representerer verdens største finansinstitusjoner og sentralbanker.\n\nForsyningsproblemene i verden vedvarer: – Kaos og usikkerhet har forstyrret hele systemet Man trodde at flaskehalsene i de globale forsyningskjedene skulle være midlertidige, men økningen i deltavariantene av koronaviruset har stanset opp fabrikkproduksjonen i Asia, og forsyningsproblemene i hele verden vedvarer. 01:29 Publisert: 27.08.21 — 08:17\n\nI september 2021 var gjennomsnittsprisen for å sende en standardcontainer fra Asia til USA på over 10.000 dollar – mot 1450 dollar før pandemien. Nå har prisene falt med nesten 60 prosent, og de lange køene ved mange containerhavner har delvis forsvunnet.\n\n«Det ville vært fint å tro at dette vil ta knekken på inflasjonsspøkelset som herjer over hele verden, men det er ikke tilfellet. Krigen i Ukraina utøver oppadgående press på inflasjonen globalt, og spesielt over Europa», skriver teamet som er ledet av sjeføkonom Robin Brooks.\n\n– Meget stor utfordring\n\nDet er fortsatt utfordringer med flaskehalser, sier direktør Morten Sloth Madsen hos DSV Air & Sea, som er en del av danske DSV – et av verdens største frakt- og logistikkselskaper, med over 75.000 ansatte.\n\nArtikkelen fortsetter under annonsen\n\n– Situasjonen er klart bedre når det kommer til fraktrater på flere ruter, men ikke alle. Havnesituasjonen er faktisk fortsatt en meget stor utfordring. På den amerikanske vestkysten er køene veldig redusert, men problemene har flyttet seg til andre steder, sier Madsen.\n\nHan sier at det er problemer på den amerikanske vestkysten og i Europa, med ventetider på mellom seks og 16 dager før skip kan legge til.\n\nUnngår global resesjon\n\nDelstatistikker fra de store, asiatiske eksportøkonomiene følges tett denne høsten. Sør-Korea kommer med nye handelsstatistikker hver tiende dag. De første 21 dagene av september falt eksporten med 8,7 prosent, sammenlignet med i fjor.\n\nDette forklares delvis med færre produksjonsdager på grunn av helligdager. I august falt eksporten av halvledere og komponenter for første gang på 26 måneder. Eksporten til Kina, som er Sør-Koreas største handelspartner, falt med 14 prosent.\n\n«Vi fortsetter å mene at den globale økonomien så vidt vil unngå en resesjon, til tross for at vi venter at USA, Canada og det meste av Europa vil havne i en resesjon på et eller annet tidspunkt i løpet av der neste året», skriver analysesjef Ben May hos Oxford Economics i en ny rapport.\n\nAnalyse- og rådgivningsselskapet viser til at alle de fem tekniske resesjonene USA har vært i siden 1980-tallet også har skjedd samtidig som at verdensøkonomien har vært i en resesjon. De mener at 14 av 25 avanserte økonomier vil havne i en resesjon rundt årsskiftet.\n\n«Den eneste regionen som vil unngå to kvartaler med negativ økonomisk vekst, er Asia», skriver Oxford Economics.\n\n(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "Nordea spår kraftig Hydro-fall": "For en drøy uke siden var Hydro ukens aksje her i Finansavisen. Der konkluderte vi med at analytikernes inntjeningsestimater skal ned, og at spørsmålet egentlig bare er hvor mye ned. Mandag slapp Nordea-analytiker Hans-Erik Jacobsen en ny analyse, og ga samtidig en pekepinn på hvor store kuttene blir.\n\nFor",
    "Kraftig børsfall i Tokyo": "I Japan faller Nikkei 2,40 prosent, mens den bredere Topix-indeksen er ned 2,37 prosent.\n\nShanghai Composite i Kina svekkes 0,08 prosent, mens Hang Seng i Hongkong derimot klatrer 0,17 prosent, mens Kospi i Sør-Korea er ned 2,80 prosent.\n\nI India faller Sensex 1,32 prosent, S&P/ASX 200-indeksen i Australia går tilbake 1,17 prosent, og Straits Times i Singapore svekkes 1,04 prosent.\n\nRett ned\n\nResesjonsfrykt sendte fredag New York-børsen kraftig nedover. Det ble dermed en brutal uke for det amerikanske aksjemarkedet, som ble hardt preget av Federal Reserves renteheving på 75 basispunkter onsdag.\n\nDow Jones endte ned 1,57 prosent til 29.604, mens Nasdaq falt 1,80 prosent til 10.867. S&P 500 gikk tilbake 1,72 prosent til 3.693.",
    "Dette skjedde i natt": "Kappkjørte på E6\n\nKlokken 23.48 ble to biler som kappkjørte stoppet på E6 ved Biristrand. Begge bilene ble målt til 128 kilometer i timen i 80-sonen på stedet.\n\nOperasjonsleder Øyvind Bakken opplyser til OA at mennene fikk sine førerkort beslaglagt, og at de er i slutten av tenårene.\n\n– Én er hjemmehørende i Gjøvikregionen og én er hjemmehørende i Ringsaker, sier operasjonslederen.\n\nDe to mennene ble stanset av UP, som drev med trafikkovervåkning i området.\n\nSak opprettes på forholdet.\n\n#Gjøvik #Biristrand, kl. 2348: UP stanset to biler som kappkjørte nordover på E6. Begge målt til 128 km/t i 80-sonen. Førerkort til begge førere, men i slutten av tenårene, beslaglagt. Sak opprettes. — Politiet i Innlandet (@politiinnlandet) September 24, 2022\n\nMålt til 140 i 80-sona\n\nEn drøy halvtime tidligere, klokken 23.11 ble en annen fører i slutten av tenårene målt til 184 kilometer i timen ved Dalsjordet på riksvei 4.\n\nBakken opplyser at de to hendelsene ikke har sammenheng med hverandre.\n\nMannen, som er i slutten av tenårene, fikk sitt førerkort beslaglagt etter kjøringen. Han er ifølge operasjonslederen fra Lillehammerområdet.\n\nPå spørsmål om man vil kunne risikere mer straff ved å kjøre så mye over fartsgrensen sier Bakken ja.\n\n– Det blir opprettet sak, og så er det påtalemyndigheten som får den og avgjør hva som skjer videre – for eksempel om den blir sendt videre til retten, forklarer han.\n\n#Gjøvik #Dalsjordet #rv4 kl. 2311: UP stanset bil som ble målt til å ha kjørt i 142 km/t i 80-sone sørover på rv4. Fører, mann i slutten av tenårene, fikk sitt førerkort beslaglagt. Sak opprettes. — Politiet i Innlandet (@politiinnlandet) September 24, 2022\n\nKranglet med vekter\n\nKlokken 00.07 ble en mann i 40-årene bortvist fra Hamar sentrum etter at han i beruset tilstand begynte å krangle med en vekter på et utested.\n\nPolitiet tvitrer at mannen kom tilbake til sentrum etter bortvisningen, og han derfor ble innbragt arresten.\n\nMannen anmeldes for ikke å ha etterkommet pålegg gitt av politiet.\n\nMannen kom tilbake. Innbrakt til arrest. Anmeldes for ikke å ha etterkommet pålegg gitt av politiet. — Politiet i Innlandet (@politiinnlandet) September 24, 2022\n\nBil i grøfta\n\nLike over midnatt mottok nødetatene melding om en enslig bil med to personer i slutten av tenårene som kjørte av veien i Sørmessenvegen i Ringsaker.\n\nBegge personene i bilen ble kjørt til sykehus med ukjent skadeomfang. Politiet tvitrer at personene var ved bevissthet, og at de oppretter sak på forholdet.\n\n#Ringsaker #Mesnali #fv1664, kl. 0035: Enslig bil med to personer i slutten av tenårene kjørte av vegen i Sørmessenvegen. Begge kjørt til sykehus. Ukjent skadeomfang, men ved bevissthet. Politiet oppretter sak. — Politiet i Innlandet (@politiinnlandet) September 25, 2022\n\nBortvist og arrestert\n\nKlokken 01.41 ble en mann i slutten av 20-årene bortvist fra et utested i Elverum etter å ha vært ufin mot gjester og vakter.\n\nMannen etterkom imidlertid ikke forelegget, og ble innbragt til arresten på Hamar.\n\nPolitiet oppretter sak på forholdet.\n\n#Elverum, kl. 0141: Mann i slutten av 20-åra bortvist fra utested etter å ha vært ufin med gjester og vakter. Han etterkom ikke pålegget og ble innbrakt til arrest. Sak opprettes. — Politiet i Innlandet (@politiinnlandet) September 25, 2022\n\nKjørte bil i påvirket tilstand\n\nKlokken 23.54 ble en mann i 40-åra stanset og siktet for å ha kjørt bil i påvirket tilstand på Grue.\n\nMannen ble fremstilt legevakt og nødvendige prøver ble sikret.\n\nPolitiet tvitrer at mannens førerkort er beslaglagt, og at sak opprettes.\n\n#Grue #Kirkenær, kl. 2354: Mann i 40-åra siktet for å ha kjørt bil i påvirket tilstand. Fremstilt på legevakt og nødvendige prøver sikret. Førerkort beslaglagt og sak opprettes. — Politiet i Innlandet (@politiinnlandet) September 25, 2022\n\nNordkoreansk rakettest\n\nNord-Korea gjennomførte i natt norsk tid en ny rakettest. Ifølge opplysninger fra generalstaben i Sør-Korea dreide det seg om en ballistisk kortdistanserakett. Den fløy 600 kilometer i en høyde på rundt 60 kilometer over jordas overflate. Den høyeste hastigheten var på rundt 5 mach, som tilsvarer drøyt 6.000 kilometer i timen. Raketten falt ned i havet øst for landet, utenfor Japans økonomiske sone.\n\nZelenskyj ber russiske soldater overgi seg\n\nUkrainas president oppfordrer russiske soldater til å legge ned våpnene, og han lover å ivareta dem. I sin daglige videotale viser han til Russlands nye lov som skjerper straffen for folk som overgir seg eller som deserterer. Loven henger sammen med president Vladimir Putins kunngjøring om delvis mobilisering av 300.000 russere.\n\n– Det er bedre å avvise innkallingsbrevet enn å dø som krigsforbryter på fremmed jord, sier Zelenskyj, som advarer om at Putin med vitende «sender russere i døden».\n\nHus og bil i full fyr\n\nEn bolig og en bil sto i brann i et boligområde på Strømmen utenfor Oslo natt til søndag. Det er ikke folk i huset.\n\n– Brannvesenet melder at de har relativt god kontroll. Det er ingen spredningsfare nå, men tilstøtende bolig er evakuert, sier oppdragsleder Henrik Larsen i Øst politidistrikt til NTB klokken 3.30.\n\nTyskland på gassjakt\n\nTysklands statsminister Olaf Scholz er i Midtøsten i håp om å sikre avtaler om gassforsyning. Han ankom Saudi-Arabia i går der han møtte landets kronprins Mohammed bin-Salman. Senere på kvelden dro han ti Abu Dhabi for å møte De forente arabiske emiraters president Mohamed bin Zeyed al-Nahyan. I dag avsluttes reisen med et besøk i Qatar der han skal møte landets emir Tamim bin Hamad al-Thani.\n\nSveits destruerer vaksiner\n\nMyndighetene i Sveits sier de må ødelegge 10,3 millioner doser med Modernas koronavaksine fordi dosene gikk ut på dato i forrige uke. Dosene har en samlet verdi på rundt 280 millioner sveitsiske franc, nær 3 milliarder kroner.",
    "Helse sør-øst sier ja til Mjøssykehuset i Moelv – VG Nå: Nyhetsdøgnet": "",
    "Studie: Unge med type 2-diabetes har betydelig høyere risiko for å dø av hjertesykdom": "Forskerne bak studien “Association between age at diagnosis of type 2 diabetes and cardiovascular and mortality risks: a nationwide population-based study“ har fulgt 634.000 personer i alderen 40 år eller yngre som er nydiagnostisert med type 2-diabetes (T2D), med en kontrollgruppe på 1,2 millioner over et gjennomsnitt på seks år.\n\nHjertesvikt er en vanlig dødsårsak for denne pasientgruppen og derfor ville forskerne finne ut i hvilken alder risikoen for hjerte-kar-sykdom hos personer med tidlig debuterende type 2-diabetes (young onset type 2 diabetes (YOD)) begynner å øke.\n\nResultatene publiseres i forbindelse med European Association for the Study of Diabetes (EASD) årsmøte i Stockholm, som avholdes 19.-23. september.\n\nFem ganger høyere risiko\n\nDe koreanske forskerne fant at YOD-gruppen hadde fem ganger større sannsynlighet for å utvikle hjertesykdom, syv ganger større sannsynlighet for å bli innlagt på sykehus med hjertesvikt, og minst fem ganger større sannsynlighet for å dø av hjerte-kar-sykdom eller av en hvilken som helst årsak sammenlignet med kontrollgruppen.\n\nBehandling av unge mennesker med diabetes, bør fremover legge mer vekt på type 2-diabetes. Seong Bin Hong\n\nAlle risikoer reduserte gradvis med hvert økende tiår i en alder av diabetesdiagnose, men forble statistisk signifikant.\n\n– Våre funn viser tydelig de alvorlige helsemessige konsekvensene av å utvikle T2D i ung alder og viktigheten av innsats for å forebygge diabetes tidlig i livet, sier hovedforfatter dr. Da Hea Seo fra Inha University School of Medicine, Sør-Korea i en pressemelding.\n\nMå få mer oppmerksomhet\n\nSelv om type 2-diabetes er mest vanlig hos middelaldrende og eldre mennesker, er ser man at stadig flere yngre også får sykdommen. Yngre pasienter opplever også en mer aggressiv sykdom som igjen fører til mer komplikasjoner og et høyere antall sykehusinnleggelser.\n\n– Behandling av unge mennesker med diabetes, som tradisjonelt har fokusert på type 1-diabetes, bør fremover legge mer vekt på type 2-diabetes. Dessuten vil effektive helsepolitiske grep, som screening, tidlig diagnose og behandling bidra til å bekjempe den fremtidige økningen av kardiovaskulær sykdom i denne stadig mer utbredte høyrisikopopulasjonen, supplerer medforfatter dr. Seong Bin Hong fra Inha University School of Medicine, Sør-Korea.\n\nEsben Selmer Buhl Foto: privat\n\nIkke helt sammenlingbart\n\nForfatterne bemerker at studien er begrenset av en relativt kort oppfølging og bruken av et datasett fra Sør-Korea, noe som begrenser overførbarheten til andre populasjoner.\n\nNettopp dette er ikke uvesentlig, ifølge Esben Selmer Buhl, fastlege ved Hov legesenter og seniorforsker ved Avdeling for allmennmedisin ved Universitetet i Oslo (UiO).\n\n– Noen av resultatene fra den sørkoreanske studien stemmer bra overens med tidligere studier innen dette området.\n\n– Studien er dog på pasienter fra Sør-Korea og det er i denne sammenheng viktig å si at der kan være vesentlige etniske forskjeller når det gjelder utvikling av T2D, hvor sørkoreanere blant annet ser ut til å få T2D ved en lavere kroppsmasseindeks (KMI) enn for eksempel etniske nordmenn, sier han, og viser til en studie publisert i Nature i 2019.\n\n– Det kan bety at sørkoreanere kanskje tåler overvekt dårligere og utvikler T2D ved en lavere grad av overvekt, forklarer han.\n\nFinnes også norske data\n\nMen, når det gjelder pasienter med T2D før 40 års-alderen, finnes det også norske data, påpeker han.\n\nDisse ble presentert av PdD-student og allmennlege Katarina Tibbals under fjorårets EASD.\n\n– ROSA4-studien viser at disse pasienter generelt har høyere blodsukker tross høyere bruk av blodsukkersenkende medikamenter. I denne studien så vi at spesielt retinopati var forhøyet, spesielt hos menn med YOD, men vi fant også at en økt forekomst av CVD.\n\n– Andre studier viser også at YOD er forbunnet med dårligere metabolsk kontroll tross bruk av mer glukose-senkende medikamenter og en akselerert utvikling av både mikro- og makrovaskulære komplikasjoner.\n\nMer viten og ny tilnærming\n\nBuhl mener det er veldokumentert at YOD-gruppen er en høy-risiko gruppe med økt risiko for komplikasjoner.\n\n– For denne gruppen trenger vi dermed mer viten omkring hvordan disse pasientene skal behandles, kanskje de må behandles mer aggressivt enn hva tilfellet er i dag.\n\n– Kanskje trenger vi også en annen tilnærming til hvordan vi organiserer helsetjenestene rundt disse pasientene, oppsummerer han.\n\nSkal studeres nærmere\n\nUiO-forskeren viser avslutningsvis til et nytt norsk initiativ, OMIT-kohorten, som blant annet fokuserer på YOD-gruppen.\n\n– Her ser vi på epidemiologiske data fra Norsk diabetesregister og ROSA4-studien, koblet opp mot data fra Reseptregisteret, SSB, KUHR og Folkeregisteret, sier Buhl, som er Principal Investigator for OMIT-kohorten.\n\nKohorten inkluderer cirka 57.000 pasienter med T2D og intensjonen er å kartlegge hvilken type behandling og oppfølging YOD-gruppen får, hvilken innvirkning etniske og sosioøkonomiske faktorer har, innvirkning på multi-morbiditet og co-morbiditet, samt betydningen av helsetjenestens organisering og bruk av ulike prosedyrer.\n\n– Utover mer epidemiologisk viten, som kan gi oss gode hypoteser omkring årsakssammenhenger og forslag til intervensjoner, trenger vi i fremtiden også større prospektive, randomiserte og intervensjonelle studier for å identifisere og teste muligheter for å forbedre behandling og oppfølgning av denne høy-risiko pasientgruppen.",
    "Alle gjort rede for etter hyttebrann i Sunnfjord – VG Nå: Nyhetsdøgnet": "",
    "Birgit Skarstein verdensmester igjen: – Jeg er så utrolig lykkelig": "",
    "FN-kommisjon har konkludert med at det er begått krigsforbrytelser i Ukraina – VG Nå: Nyhetsdøgnet": "",
    "Her er programmet for fotball-VM 2022": "VM i fotball i Qatar innledes søndag 20. november, og avsluttes med den store finalen søndag 18. desember. Her gir vi deg den totale oversikten over mesterskapet.\n\nVM i fotball Qatar 2022\n\nKampene sendes på NRK, NRK TV, TV2 og TV2 Play\n\nAllerede nå kan man legge inn spill på hvem som vinner VM. Det leverer du her\n\nDet 22. verdensmesterskapet i fotball spilles i Qatar på det uvante tidspunktet 20. november til 18.desember. På grunn av den voldsomme varmen i landet midt på sommeren, blir verdensmesteren denne gangen kåret like før jul.\n\nBrasil er mestvinnende land i historien med sine fem titler(1958, 1962, 1970, 1994 og 2002). De er nummer 1 på FIFA-rankingen, og er den største favoritten til å stikke av med årets VM- trofé.\n\nDette er arenaene det skal spilles på:\n\nLusail Stadium - Kapasitet 80.000(Finalearenaen)\n\nAl Bayt Stadium - Kapasitet 60.000(Åpningskampen)\n\nAhmad Bin Ali Stadium - Kapasitet 40.000\n\nAl Janoub Stadium - Kapasitet 40.000\n\nAl Thumama Stadium - Kapasitet 40.000\n\nEducation City Stadium - Kapasitet 40.000\n\nKhalifa International Stadium - Kapasitet 40.000\n\nStadium 974 - Kapasitet 40.000\n\nAlle arenaene ligger i og rundt Doha, og dette vil være det mest kompakte mesterskapet i historien. Fra Al Bayt Stadium lengst nord til Al Janoub Stadium lengst sør, tar det kun en liten time med bil.\n\nNRK og TV2 har fortsatt ikke fordelt kampene seg i mellom. Når det er på plass vil vi oppdatere programmet med hvem som sender hva.\n\nProgrammet dag for dag med norske tider\n\nGruppespill - Kampdag 1 av 3\n\nSøndag 20. november\n\nGruppe A: Qatar - Ecuador - Kampstart kl 17.00\n\nMandag 21. november\n\nGruppe B: England-Iran - Kampstart kl 14.00\n\nGruppe A: Senegal-Nederland - Kampstart kl 17.00\n\nGruppe B: USA-Wales - Kampstart kl 20.00\n\nTirsdag 22. november\n\nGruppe C: Argentina-Saudi-Arabia - Kampstart kl 11.00\n\nGruppe D: Danmark-Tunisia - Kampstart kl 14.00\n\nGruppe C: Mexico-Polen - Kampstart kl 17.00\n\nGruppe D: Frankrike-Australia - Kampstart kl 20.00\n\nOnsdag 23. november\n\nGruppe F: Marokko-Kroatia - Kampstart kl 11.00\n\nGruppe E: Tyskland-Japan - Kampstart kl 14.00\n\nGruppe E: Spania-Costa Rica - Kampstart kl 17.00\n\nGruppe F: Belgia-Canada - Kampstart kl 20.00\n\nTorsdag 24. november\n\nGruppe G: Sveits-Kamerun - Kampstart kl 11.00\n\nGruppe H: Uruguay-Sør-Korea - Kampstart kl 14.00\n\nGruppe H: Portugal-Ghana - Kampstart kl 17.00\n\nGruppe G: Brasil-Serbia - Kampstart kl 20.00\n\nAll oddsen på VM i fotball finner du her\n\nGruppespill - Kampdag 2 av 3\n\nFredag 25. november\n\nGruppe B: Wales-Iran - Kampstart kl 11.00\n\nGruppe A: Qatar-Senegal - Kampstart kl 14.00\n\nGruppe A: Nederland-Ecuador - Kampstart kl 17.00\n\nGruppe B: England-USA - Kampstart kl 20.00\n\nLørdag 26. november\n\nGruppe D: Tunisia-Australia - Kampstart kl 11.00\n\nGruppe C: Polen-Saudi-Arabia - Kampstart kl 14.00\n\nGruppe D: Frankrike-Danmark - Kampstart kl 17.00\n\nGruppe C: Argentina-Mexico - Kampstart kl 20.00\n\nSøndag 27. november\n\nGruppe E: Japan-Costa Rica - Kampstart kl 11.00\n\nGruppe F: Belgia-Marokko - Kampstart kl 14.00\n\nGruppe F: Kroatia-Canada - Kampstart kl 17.00\n\nGruppe E: Spania-Tyskland - Kampstart kl 20.00\n\nMandag 28. november\n\nGruppe G: Kamerun-Serbia - Kampstart kl 11.00\n\nGruppe H: Sør-Korea-Ghana - Kampstart kl 14.00\n\nGruppe G: Brasil-Sveits - Kampstart kl 17.00\n\nGruppe H: Portugal-Uruguay - Kampstart kl 20.00\n\nGruppespill - Kampdag 3 av 3\n\nTirsdag 29. november\n\nGruppe A: Ecuador-Senegal - Kampstart kl 16.00\n\nGruppe A: Nederland-Qatar - Kampstart kl 16.00\n\nGruppe B: Iran-USA - Kampstart kl 20.00\n\nGruppe B: Wales-England - Kampstart kl 20.00\n\nOnsdag 30. november\n\nGruppe D: Tunisia-Frankrike - Kampstart kl 16.00\n\nGruppe D: Australia-Danmark - Kampstart kl 16.00\n\nGruppe C: Polen-Argentina - Kampstart kl 20.00\n\nGruppe C: Saudi-Arabia-Mexico - Kampstart kl 20.00\n\nTorsdag 1. desember\n\nGruppe F: Kroatia-Belgia - Kampstart kl 16.00\n\nGruppe F: Canada-Marokko - Kampstart kl 16.00\n\nGruppe E: Japan-Spania - Kampstart kl 20.00\n\nGruppe E: Costa Rica-Tyskland - Kampstart kl 20.00\n\nFredag 2. desember\n\nGruppe H: Sør-Korea-Portugal - Kampstart kl 16.00\n\nGruppe H: Ghana-Uruguay - Kampstart kl 16.00\n\nGruppe G: Serbia-Sveits - Kampstart kl 20.00\n\nGruppe G: Kamerun-Brasil - Kampstart kl 20.00\n\nAll oddsen på VM i fotball finner du her\n\nÅttendedelsfinaler\n\nLørdag 3. desember\n\nKamp 49: Nummer 1 i gruppe A-Nummer 2 i gruppe B Kampstart kl 16.00\n\nKamp 50: Nummer 1 i gruppe C-Nummer 2 i gruppe D Kampstart kl 20.00\n\nSøndag 4. desember\n\nKamp 51: Nummer 1 i gruppe D-Nummer 2 i gruppe C Kampstart kl 16.00\n\nKamp 52: Nummer 1 i gruppe B-Nummer 2 i gruppe A Kampstart kl 20.00\n\nMandag 5. desember\n\nKamp 53: Nummer 1 i gruppe E-Nummer 2 i gruppe F Kampstart kl 16.00\n\nKamp 54: Nummer 1 i gruppe G-Nummer 2 i gruppe H Kampstart kl 20.00\n\nTirsdag 6. desember\n\nKamp 55: Nummer 1 i gruppe F-Nummer 2 i gruppe E Kampstart kl 16.00\n\nKamp 56: Nummer 1 i gruppe H-Nummer 2 i gruppe G Kampstart kl 20.00\n\nKvartfinaler\n\nFredag 9. desember\n\nKamp 57: Vinner 53-Vinner 54 - Kampstart kl 16.00\n\nKamp 58: Vinner 49-Vinner 50 - Kampstart kl 20.00\n\nLørdag 10. desember\n\nKamp 59: Vinner 55-Vinner 56 - Kampstart kl 16.00\n\nKamp 60: Vinner 51-Vinner 52 - Kampstart kl 20.00\n\nSemifinaler\n\nTirsdag 13. desember\n\nKamp 61: Vinner 57-Vinner 58 - Kampstart kl 20.00\n\nOnsdag 14. desember\n\nKamp 62: Vinner 59-Vinner 60 - Kampstart kl 20.00\n\nBronsefinale\n\nLørdag 17. desember\n\nKamp 63: Taper 61-Taper 62 - Kampstart kl 16.00\n\nVM-Finale\n\nSøndag 18. desember\n\nKamp 64: Vinner 61-Vinner 62 - Kampstart kl 16.00\n\nAll oddsen på VM i fotball finner du her\n\n\n\n\n\n\n\n\n\n\n\n",
    "Vedum & co. vil ha alle penga, «vanlige folk» må stramme inn": "Inflasjon betyr økte inntekter for staten, men koster vanlige folk skjorta. Dette er omfordeling i praksis. Vi «vanlige folk» er helt ubetydelige.\n\nVanlige folk blir fattigere, mens de rike blir rikere, og rikest av alle er Staten.\n\nFra andre kvartal i fjor til andre kvartal i år har disponibel inntekt i offentlig sektor (staten og kommunene) steget fra 316 milliarder kroner til 623 milliarder kroner. Det er en dobling, skriver E24.\n\nMen for oss vanlige dødelige faller kjøpekraften. Vi blir fattigere. Mens staten håver inn. Pengene de får, konfiskeres i stor grad fra oss som jobber i Norge.\n\nFor Norge samlet er tallene til å bli svimmel av. Det siste året har Norges brutto nasjonalinntekt pr. innbygger steget fra 188.000 kroner til 242.000 kroner. Det er bortimot 30 prosent opp på bare ett år. – Dette er summen av brutto verdiskaping og netto lønns- og formuesinntekter fra utlandet, sier SSBs seksjonssjef for nasjonalregnskapet, Pål Sletten.\n\nSelvsagt tjener Norge penger på økte priser på olje og gass. Men vi vanlige folk merker ikke dette. For oss skal det strammes inn, rentene skal opp, inflasjonen er uutholdelig, og snart raser vel boligprisene også. Bra for noen, ille for dem av oss som har betalt ned lånene våre på 30 år med hardt arbeid.\n\n– Oppgangen i energipriser har gitt en kraftig økning i Norges disponible realinntekt det siste året, men husholdningenes disponible realinntekt er om lag uendret sammenlignet med fjoråret, sier Sletten.\n\nPrisene på strøm, mat, drivstoff – alle stiger voldsomt. Vi er på vei inn i en ti år lang økonomisk katastrofe. Løsningene er enkle, men den politiske viljen er komplett ikke-eksisterende.\n\nDet grønne skiftet, inkludering og bærekraft blir vår dødsstraff. Det er alltid nok penger til slike ting.\n\nDet er rett og slett uutholdelig å vite at for mitt arbeid tjener Støre-mafiaen mer enn dobbelt så mye penger som meg. Slik er det skyhøye norske skattenivået.\n\nDe reelle tallene for inflasjon er mye høyere enn det SSB rapporterer. Dette viser blant annet undersøkelsene til SEB og Länsförsäkringar i Sverige.\n\nAlt dreier seg om å knuse middelklassen. Dette betyr å knuse demokratiet, siden middelklassen er demokratiets grunnmur.\n\nEn styrtrik stat vil ha pengene for seg selv. De misliker krevende medborgere, hvis de da faktisk er født og bor i Norge. Det er mye mer interessant å bruke pengene på regnskog i Amazonas, privatfly for afrikanske diktatorer, samt andre meningsløse tiltak som ikke hjelper den norske befolkningen det minste.\n\nDet er trolig staten som står for nesten hele inntektsveksten i offentlig sektor. Det er mye mer stabilt i kommunene.\n\nMen husholdningene skjønner ikke hva som skjer, og bruker like mye penger som før. Dette betyr at sparepengene forsvinner eller at gjelden øker.\n\nForbruket deres steg med 3,2 prosent bare fra første til andre kvartal år, regnet i volum. I verdi steg det nesten dobbelt så mye.\n\nSelvsagt har vi ansvar for vår egen økonomi. Men det tar litt tid for vanlige folk å forstå at det å være «verdens rikeste», betyr at du ikke har penger til nye klær og en sommerferie.\n\nVerden utvikler seg, men ikke til Europas fordel. Som Giulio Meotti skriver i Gatestone Institute, om vår nære fremtid:\n\nFewer babies will be born in all of Europe than in Nigeria alone.\n\nUnge mennesker er i ferd med å bli historie i de utviklede landene, og dette berører kamp-evnen. Vi har ikke lenger mennesker i passende alder som soldater, bortsett fra mennesker som ikke tror på vårt demokrati.\n\nJapan, som ikke har innvandring, har heller ikke lenger et militærvesen som kan forsvare landet. Det samme er i ferd med å skje i Sør-Korea.\n\n[F]ewer young people are around for military service. That is why Seoul officials said that South Korea’s army will shrink to half a million, from the current total of 600,000 by 2022.\n\nSiden vi ikke har et eget forsvar, pøser vi pengene ut til soldatene som kjemper i Ukraina. Vi importerer sosialklienter og sponser kriger som vi ikke må delta i. Ikke misforstå, det er muligens helt fint å støtte ukrainernes kamp mot invasjonen. Men hvorfor ignorerer vi våre egne land? Som Biden i USA?\n\nKonklusjonen er brutal, men enkel. Ingen kommer til å bry seg om oss når vi (hvite, heteroseksuelle menn og kvinner) blir fattige og en minoritet.\n\nMuligens skjønner noen at dette var en gigantisk tabbe når kloakken ikke virker og søppeldunkene ikke blir tømt, strømtilførselen er kuttet og ingen arbeidere betaler for uføretrygden og rådgiverjobben din i en eller annen NGO.\n\nMen da er det for sent.\n\nMinner om:\n\n\n\n",
    "46-åring fra Polen dømt for drap på 57-åring fra Litauen, melder Romerikes Blad – VG Nå: Nyhetsdøgnet": "",
    "Trump klager ennå over den «dype staten». På én måte hadde han rett, mener professor.": "Trump klager ennå over den «dype staten». På én måte hadde han rett, mener professor.\n\nNORFOLK, VIRGINIA (Aftenposten): USAs president Donald Trump ble faktisk stadig vekk sabotert. Men det var hans egne folk som sto bak, ifølge professor.\n\nTidligere president Donald Trump talte før helgen på et folkemøte i Ohio.\n\n22. september 2022\n\nDa Donald Trump fredag i forrige uke holdt folkemøte i Ohio, snakket han om den «dype staten». Dette er, mener han, offentlig ansatte som misbruker sin makt til å fremme venstrevriddes sak.\n\n– Denne fryktelige korrupsjonen må fjernes ved roten. Vi må få gjennom historiske reformer for å fortelle den dype staten at «dere har sparken», sa Trump.",
    "Menneskerettsorganisasjon: 31 personer drept i demonstrasjoner i Iran – VG Nå: Nyhetsdøgnet": "",
    "Høyeste inflasjon på over 30 år – tviholder på negativ rente": "Artikkelen fortsetter under annonsen\n\nSentralbanker i USA, Europa og stadig flere fremvoksende land forbereder seg på å sette opp renten. I USA går det sannsynligvis mot en trippel renteheving på 75 basispunkter denne uken. Det advares om fare for «full fyr» og kreves brannverntiltak fra sentralbankene.\n\nNegativ rente og høy inflasjon\n\nAsia klarte lenge å holde inflasjonen på avstand. Nå har den for alvor rammet de fleste økonomiene. Sør-Korea har gjennom sommeren hatt en prisvekst på rundt seks prosent. I Thailand var inflasjonen på 7,9 prosent i august – skyhøyt over målet på under tre prosent.\n\nTirsdag morgen kom prisveksten for august for Japan, verdens tredje største økonomi. Samlet inflasjon nådde tre prosent – en akselerasjon fra inflasjonen i juli på 2,6 prosent. Dette er den høyeste prisveksten siden november 1991. Kjerneinflasjonen var på 2,8 prosent.\n\n– Prisveksten har fortsatt et stykke igjen å klatre, skriver Japan-økonom Darren Tay hos Capital Economics i en rapport.\n\nArtikkelen fortsetter under annonsen\n\nLes også: Wall Street spratt opp på tampen av tam dag\n\nPå torsdag, bare timer etter at den amerikanske sentralbanken vil avslutte et todagersmøte og sannsynligvis sette opp renten, vil Bank of Japan avslutte sitt rentemøte.\n\nJapan har hatt negativ rente siden 2016. Renten har ligget på under 0,75 prosent siden slutten av 1990-tallet.\n\n– Bank of Japan vil forbli standhaftig i å opprettholde den ultraløse pengepolitikken, skriver Tay hos analyse- og rådgivningsselskapet.\n\nDen japanske valutaen har svekket seg med nesten 20 prosent mot amerikanske dollar det siste året. Sentralbanksjef Haruhiko Kuroda, som skal gå av i begynnelsen av 2023, har sagt valutabevegelsene er «uønsket».\n\n– Som å leke med ilden\n\nFinansdepartementets viseminister med ansvar for den japanske valutaen har kommet med kraftige advarsler i løpet ettersommeren. Kursen ligger på 143,2 yen mot en dollar tirsdag morgen. For ett år siden lå den på under 110 yen.\n\n– Yenen kan bryte 145 mot dollar, men det blir som å leke med ilden hvis en kaster seg over dette og bare selger. Hva som er annerledes nå for valutamarkedet er at det må veie Kurodas løse pengepolitikk med de sterke advarslene fra valutamyndighetene, sier sjeføkonom Kyohei Morita hos Nomura Securities til Bloomberg.\n\nLes også: Det blir en skrekkelig september\n\nSentralbanken har forsøkt å forsvare yenkursen – senest i forrige uke. Internasjonale finansinstitusjoner tror dette blir vanskelig. Goldman Sachs sa i forrige uke at yenkursen kan falle til 155 mot en dollar hvis rentene på amerikanske statsobligasjoner fortsetter å stige.\n\nFremvoksende økonomier er en bekymring\n\nOgså i andre deler av Asia har de lokale valutaene svekket seg kraftig på kort tid. Kina, Sør-Korea, India og landene i Sørøst-Asia har bygget opp store valutareserver for å kunne forsvare seg mot denne typen sjokk. Forsvaret koster dyrt.\n\nArtikkelen fortsetter under annonsen\n\nFor to år siden hadde syv store fremvoksende økonomier i Asia tilstrekkelige valutareserver til å dekke 16 måneders import. Nå er det tilsvarende syv måneder, ifølge beregninger foretatt av Standard Chartered Bank.\n\n– Forverringen indikerer at sentralbankintervensjonen for å støtte lokale valutaer kan bli mye mer begrenset fremover. Totalt venter vi at sentralbankenes valutapolitikk vil bli mindre støttende, sier bankens leder for valutaanalyser i Sørøst-Asia, Divya Devesh, til Bloomberg.\n\nDe indiske valutareservene har falt med over 80 milliarder dollar i år. De thailandske med 32 milliarder dollar.\n\n– Med dette tempoet er Thailand fortsatt en bekymring, og det samme med Filippinene, India og Indonesia, sier leder for økonomi og strategi hos Mizuho Bank til nyhetsbyrået.\n\n(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "Få adopsjoner fra utlandet i fjor": "Få adopsjoner fra utlandet i fjor\n\nDet ble gjennomført 51 adopsjoner fra utlandet i Norge i fjor. Det er fem flere enn året før, men 744 færre enn i toppåret 1998.",
    "Kjernekraft-debatten blusser opp igjen: – Ingen annen mulighet for å løse klima- og naturkrisen": "La oss legge et premiss for denne saken: Klimaendringene er den største trusselen mot menneskeheten. Og så kan vi legge til – som en forlenging – at naturkrisen er omtrent like truende. Samlet er trusselen enorm.\n\nSelv om krisene henger sammen, er tiltakene for å løse krisene ganske forskjellige.\n\nUtbygging av vindkraft, vannkraft og sol beslaglegger helt enorme arealer. Skalaen og naturinngrepene på tiltakene som IEA (Det internasjonale energibyrået) har lagt fram for hva som skal til for å nå 2050-målene i Parisavtalen, er nesten umulig å ta inn over seg.\n\nLivredd for livredderen\n\nMen det finnes én løsning på klimaproblemet som verken krever masse areal som truer naturen, eller har utslipp av klimagasser som truer klimaet. Da FNs klimapanel skulle se på mulighetene for å nå 1,5-gradersmålet, var kjernekraft nøkkelen:\n\n– Og svaret var, ikke overraskende, at jo mer kjernekraft, jo lettere blir det å holde målene. Og videre, om dagens andel av kjernekraft bygges ned så blir det så å si umulig å få det til, siden det setter ytterligere krav til hvor raskt vi bygger ut fornybare kilder som sol og vind, har tidligere Cicero-forsker Bjørn Hallvard Samset fortalt til Nettavisen.\n\nOg dessuten: Produksjonen er jevn uavhengig av vær og vind, og kan til en viss grad justeres, i motsetning til sol og vindvindkraft. Dermed trenger man ikke store mengder backup og lagring.\n\nLes også Norge skal satse stort på havvind – den store ulempen blir sjelden snakket om\n\nKjernekraft har i mange år stått for en betydelig del av verdens strømproduksjon. Ifølge Eurostat var det kjernekraft som produserte 25 prosent av all strøm i EU i 2020: 683 TWh – mer enn fire ganger så mye som Norges strømproduksjon. Alt uten utslipp av klimagasser.\n\nMen til tross for at kjernekraft er rent og effektivt, jobber store deler av verden med å skru av den produksjonen de har.\n\nSelv om vi er midt i en energikrise, vil Tyskland og Belgia vil heller fyre opp igjen gamle kullkraftverk med store utslipp av CO₂ og luftforurensning, enn å fortsette å bruke utslippsfrie kjernekraftverk.\n\nSverige har allerede kuttet ut mye av sin produksjon, men motstanden mot å kutte ut kjernekraft vokser nå kraftig.\n\nI Norge er den generelle oppfatningen at vi ikke har trengt kjernekraft. Dette står fast, mener olje og energiminister Terje Aasland (Ap.):\n\n– For denne regjeringen er det ikke aktuelt å gå videre med planer for kjernekraft i den norske kraftforsyningen. Norge har fortsatt et stort teknisk potensial for økt fornybar kraftproduksjon, forutsatt at kraftprisene gir grunnlag for lønnsom utbygging og drift, og at de negative effektene for miljø, landskap og allmenne interesser er akseptable, sier Aasland til Nettavisen.\n\n– Ingen annen mulighet\n\n– Jeg mener det ikke finnes noen mulighet for å løse klima- og naturkrisen uten den eneste utslippsfrie energikilden som opptar like lite, eller mindre fysisk plass, enn fossil energi og som samtidig er uavhengig av været.\n\nDet sier Øystein Heggdal, medlem av Klimavenner for Kjernekraft, til Nettavisen. Årsaken til motstanden mot denne rene energikilden, handler primært om én ting: Frykt for en ny Tsjernobyl-ulykke.\n\nDet argumentet biter ikke på Jan Emblemsvåg, som er professor ved Institutt for havromsoperasjoner og byggteknikk på NTNU. Han har jobbet spesielt med kostnadsanalyser.\n\n– Det er eneste veien hvis vi skal nå klimamålene. Det er kun kjernekraft som har stor nok energitetthet til å løse problemet. Dessuten, worst case innen kjernekraft er Tsjernobyl: Vi har mistet 300 liv i Nordsjøen, men under 100 i kjernekraftens historie, sier Emblemsvåg til Nettavisen.\n\nI 2020 ble det klart at det at Tyskland hadde stengt halvparten av sine reaktorer, koster omkring 1100 mennesker livet i året. Årsaken: Kullkraft tar liv.\n\nIfølge statistikk fra Our World In Data, er frykt for kjernekraft noe av det mer irrasjonelle som finnes: Dødstallene for vannkraft er omtrent 40 ganger høyere.\n\nTsjernobyl utgjør nesten alt av dødsfall i kjernekraftens historie.\n\nKjernefysiker Sunniva Rose forklarte nylig at Tsjernobyl var en type reaktorer utviklet av Sovjetunionen, som britiske myndigheter like før ulykken konkluderte med ville vært uaktuelt å bygge i vesten på grunn av dårlig design og sikkerhetsrisiko. Og til tross for ulykken i 1986, var kraftverket i drift helt fram til 2020.\n\nRegjeringen: Ikke aktuelt i Norge\n\nI Norge er det ventet kraftunderskudd om få år, og det er behov for enormt med ny kraftproduksjon for å kunne gjennomføre klimamålene. Men ifølge regjeringen er det derimot uaktuelt å satse på kjernekraft.\n\n– Spørsmålet om å utvikle thoriumkraft i Norge og utvinne thoriumforekomstene vi har her i landet, har vært behandlet politisk flere ganger. Utnyttelse av kjernekraft ble grundig behandlet på 1970-tallet. Bygging av kjernekraft fikk ved behandlingen ingen støtte i Stortinget, og kjernekraft har siden da ikke vært noe reelt alternativ i den norske energiforsyningen, sier olje- og energiminister Terje Aasland til Nettavisen.\n\nThorium er et radioaktivt materiale som teoretisk kan erstatte uran, og som Norge har store forekomster av. Han viser til at det i 2008 ble nedsatt et eget thoriumutvalg, som skulle se på mulighetene det ga for Norge. Rapporten viste at det var mye usikkerhet.\n\nMener debatten spores av\n\nProblemet med thorium er at det ikke er en ferdig teknologi som bare kan tas i bruk, og krever en ny reaktorløsning. Både Emblemsvåg og Heggdal mener man må forkaste tanken om at Norge skal være en spydspiss i utviklingen av kjernekraft og thorium.\n\nI stedet mener de at Norge bør kjøpe ferdige løsninger, der man drar nytte av andres feil og stordriftsfordeler.\n\n– Norge ligger langt etter, slik at løsningen må være å kjøpe en ferdig, utprøvd design inkludert opplæring. Regulatorisk burde vi bare adoptere USAs system. For eksempel en APR 1400 fra Sør-Korea ville vært veldig bra. De bygges på rundt fem år (etter lokalisering og lignende er bestemt). I Norge må vi nok planlegge med noe mer tid fordi det er første kommersielle reaktoren, sier NTNU-professor Emblemsvåg.\n\nHan får støtte av Heggdal:\n\n– Jeg mener at det er totalt uaktuelt å utvikle noe eget reaktorkonsept i Norge. Kjernekraft er regulert så avsindig strengt at det er umulig å få gjennom noe som helst som ikke baserer seg på vann som kjølemedie og moderator, men heldigvis veit vi nå etter 50 års drift av hundrevis av de reaktorene at det er helt utmerket trygge og funksjonelle reaktorer, sier han.\n\nEt av de virkelig store problemene for kjernekraft de siste årene, er at det er bygget veldig lite – og de få løsningene som er bygget, har nesten alltid vært spesialtilpasset, der man ikke har kunnet dra nytte av stordriftsfordeler. Da blir det dyrt.\n\nDet er en grunn til at det er billigere på Ikea, enn å få noe skreddersydd fra den lokale tømmermesteren.\n\nSelv skrekkeksempelet er «billig»\n\nHeggdal viser til det som ofte trekkes fram som skrekkeksempelet på utbygging av ny kjernekraft, som en mulighet man kan dra nytte av:\n\n– Av det som finnes tilgjengelig og som allerede er bygd er den mest åpenbare den franske EPR-en (European Pressurised Reactor) bygd av EDF, samme type som de nå bygger ved Hinkley Point C i Storbritannia.\n\nReaktoren har vært plaget av voldsomme kostnadsoverskridelser, og holdes fram som et eksempel på hvorfor kjernekraft er for dyrt. Ifølge Heggdal baserer dette seg derimot delvis på misforståelser.\n\n– HPC er finansiert slik at EDF og CGN (kinesisk partner) får igjen alle pengene sine innen det har gått 35 år (til tross for 60 års levetid), pluss en voldsom risikopremie fordi de investere hundrevis av milliarder pund i et tredjeland. Energianalytiker hos investeringsbanken Jefferies, Peter Atherton, skriver at EDF og deres kinesiske samarbeidspartnere vil tjene 20 milliarder kroner året de første driftsårene, og opp mot 55 milliarder kroner på slutten av kontraktsperioden.\n\n– Over driftsperioden på 60 år vil de sitte igjen med et overskudd på mellom 750 og 900 milliarder kroner. Og det fra en opprinnelig investering på 200–300 milliarder, sier Heggdal.\n\nKraftverket har en kontraktspris på et sted mellom 1 og 1,5 kroner per kWh i sin levetid. Selv om dette er dyr strøm historisk sett, er det småpenger sammenlignet dagens strømpriser.\n\n– Med en annen finansieringsmodell mener EDF at samme reaktor bygd ved Sizewell C skal kunne levere strøm for rundt 50 øre/kWh, sier han.\n\nIfølge NVEs anslag på kostnader for kraftproduksjon vil man kunne forvente at totale kostnader på kjernekraft vil ligge på 66 øre/kWh. Til sammenligning mener de solceller på taket koster over én krone, mens flytende havvind – som Norge ønsker å satse på – har en pris på 116 øre.\n\n\n\n\n\nDisse tallene tar ikke hensyn til at uregulerbar fornybar kraft i stor skala også trenger enorme investeringer i enten lagring av energi, eller rene reserveløsninger for strømproduksjon.\n\nVerdien av naturinngrep er heller ikke en del av analysene.\n\n– Større risiko ved å ikke utvikle kjernekraft\n\n– Uansett hvor mye man snakker om at kjernekraft er den tryggeste energiformen, så vil det være forbundet med frykt. Worst case vil alltid ligge i bakhodet på folk. Senest denne uken frykter man katastrofe i Ukraina. Gitt at vindkraft koster omtrent det samme eller vesentlig mindre, hvorfor skal man i det hele tatt ta risikoen?\n\n– Jeg mener det ikke er noen risiko ved moderne reaktorer, sier Heggdal raskt.\n\n– EPR-en er designet for at det ikke skal være nødvendig med evakuering under en ulykke der reaktorkjernen smelter. Risikoen vi løper ved å ikke utvikle kjernekraft mener jeg er langt høyere. For vi trenger ikke bare strøm, vi trenger også industriell varme, framdrift på store båter og skip, og vi trenger fjernvarme, sier han.\n\nIfølge NTNU-professor Jan Emblemsvåg er det ikke mulig å på den ene siden virkelig mene at klima- og naturkrisen er den største trusselen vi har, og samtidig avvise kjernekraft.\n\n– Det er å avskrive skala og materialproblematikken til fornybarenergi, sier han.",
    "Europeiske biler får nytt liv i Afrika – til en helsemessig høy pris": "En rapport fra FNs miljøprogram (UNEP) i 2021, viser at de fleste kjøretøyene som eksporteres til utviklingsland er gamle, potensielt farlige, lite energieffektive og forurensende. Eksporten undergraver dermed også innsatsen for å redusere karbonutslipp.\n\nAfrika er verdens største reisemål for brukte kjøretøy og det er ikke å få biler det er snakk om. Mellom 2015 og 2020 ble det eksportert rundt 5,6 millioner kjøretøy til afrikanske land.\n\nAfrika er den verdensdelen med høyest andel trafikkdrepte med over 24 døde per 100.000 innbyggere. Årsaken til det er mange, men det hjelper lite med gamle, trafikkfarlige biler.\n\nI Benins økonomiske hovedstad Cotonou stråler Adam Adebiyi over sin nye bil, Toyota Matrix. Men helt ny er den ikke. Bilen har en kjørelengde som tilsvarer at den skulle ha kjørt fire ganger rundt jorda, og den ville aldri ha bestått en kontroll i Europa.\n\nMen Adebiyi ser på den gamle bilen som om den skulle ha rullet ny ut fra fabrikken. Som millioner av andre afrikanere er han nødt til å gå på bruktmarkedet for å få kjøpt en kvalitetsbil som normalt ville ligget langt over budsjettet hans.\n\nDe fleste bruktbilene kommer fra Europa og Japan, men i de senere år har eksporten fra Sør-Korea og USA økt.\n\nOfte er det snakk om svært gamle og svært forurensende modeller.\n\nAdebiyis Matrix Toyota kjørte på veiene i Canada i 2004, før den 15 år senere ble sendt sjøveien til Benin. Der ble den først kjøpt av en annen mann før den havnet hos Adebiyi.\n\n[ Storker i Spania har sluttet å migrere til Afrika om vinteren ]\n\nViktige markeder\n\nBenin er en av de fem største importørene av brukte kjøretøy i Afrika, framgår det av FN-rapporten.\n\nDet vestafrikanske landet har «bare» 11 millioner innbyggere, men det er inngangsporten til markedene i Burkina Faso, Niger, Tsjad, og ikke minst det mest folkerike landet i Afrika, Nigeria.\n\nI en av de store salgsstedene for bruktbiler nær grensen til Nigeria har Zakari Cisse fått tak i en bruktbil. Den startet å rulle i Belgia i 2002. Cisse skulle gjerne ha kjøpt en ny bil, men av økonomiske grunner måtte han ta til takke med den 20 år gamle bilen, som ser ren og godt vedlikeholdt ut.\n\n– Motoren reagerer veldig bra, og den går ganske stille, forteller han.\n\n– Vi importerer ikke søppel, sier importør Ossama Allouch. Han opplyser at alle kjøretøy er underlagt kontroll før salg.\n\n– Det er ikke biler som ellers er forbudt å kjøre, sier han.\n\nEn 15 år gammel importert sedan blir gjerne solgt for rundt 1,5 millioner CFA-franc, litt over 3.400 kroner. Det er litt av et røverkjøp i et land der en ny bilmodell koster minst tolv ganger så mye, og gjennomsnittslønna ligger på rundt 1.000 kroner.\n\n[ Debatt: Lærte vi noe av covid 19? ]\n\nGjennomsnittsalder på 18 år\n\nMen selv om mange gleder seg over å kunne kjøpe bruktbil for en rimelige penge, er prisen på andre områder høy.\n\nEn inspeksjon som nederlandske myndigheter gjennomførte i 2019 på havna i Amsterdam viste at gjennomsnittsalderen på biler som ble eksportert til Afrika var 18 år. Antall kjørte kilometer lå på over 200.000.\n\nNoen av kjøretøyene hadde gått i stykker og noen hadde blitt strippet for katalysatoren – tilbehør som reduserer utslipp av forurensende giftige ikke-karbongasser som nitrogenoksid.\n\nFor å filtrere de skadelige gassene blir det brukt edle metaller som gull, sølv, rhodium og platina, som har god pris på det svarte markedet – og som tyver dermed er på jakt etter.\n\nMen Amen Djidjoho, leder av et bruktbilsalgssted i Benin, avviser bekymringene.\n\n– Alle importerte kjøretøy kommer med katalysatorer fordi det i Europa og Amerika er strengt forbudt å fjerne dem, sier han.\n\nFor å unngå tyverier av katalysatorer etter at kjøretøyene har ankommet landet, bruker vi sikkerhetsvakter, legger Djidjoho til.\n\nImportør Ossama Allouch mener at slike deler ofte blir stjålet etter kjøpet eller videresolgt av eiere.\n\nSaken fortsetter under videoen\n\nBekymret for forurensning\n\nNaturvernere understreker derimot at forurensningen fra disse gamle kjøretøyene utgjør en stor bekymring. Og trafikken minker ikke – stadig flere afrikanere ønsker seg bil.\n\n– Gamle biler – i kombinasjon med den dårlige kvaliteten på drivstoff som brukes i Vest-Afrika – er en av hovedårsakene til at nivåene i luftforurensning øker i byene, skriver UNEP i sin rapport.\n\nBarn som går på trafikkerte veier til skoler og gateselgere er spesielt utsatt, heter det videre.\n\nMen det å få regulert denne delen av økonomien som også bidrar til mange arbeidsplasser, er ingen enkel oppgave.\n\nNyhetsbyrået AFP fikk illustrerende nok ikke svar fra Samferdselsdepartementet i Benin – selv etter å ha kontaktet departementet flere ganger med spørsmål om gjeldende lovgivning i landet.\n\n[ Iben Akerlie: – Jeg var 32, og skulle ikke ha mann og barn likevel (+) ]\n\nHold deg oppdatert. Få daglig nyhetsbrev fra Dagsavisen\n\n\n\n\n\n\n\n",
    "Lerøy Seafood-sjefen: Oppkjøp kan være en del av 50 milliardersmål": "Lerøy Seafood-sjefen: Oppkjøp kan være en del av 50 milliardersmål\n\nSjømatkonsernet vil doble omsetningen innen 2030. – Det vil ikke være et sjokk om vi gjør noe strategisk i USA, sier toppsjefen.\n\nHenning Beltestad, konsernsjef i Lerøy Seafood. Bildet er tatt ved en tidligere anledning.\n\nPublisert: Publisert: 22. september\n\n– Oppkjøp og sammenslåinger (M&A) kan være en del av ambisjonen til Lerøy Seafood for å nå en omsetning på 50 milliarder kroner innen 2030, sier toppsjef Henning Beltestad.\n\nUttalelsene kommer under Lerøy Seafoods første kapitalmarkedsdag som avholdes torsdag.\n\nMålet om å omsette for 50 milliarder kroner innen 2030 ble lagt frem i en melding før børsåpning torsdag.\n\nI fjor kom omsetningen på 23,1 milliarder.\n\nLes på E24+ Ekspertenes aksjefavoritter akkurat nå\n\nLerøy Seafood Globalt sjømatkonsern med hovedkontor i Bergen\n\nHar om lag 5.500 ansatte\n\nHåndterer rundt 400.000 tonn sjømat i året\n\nMarkedsverdien er 37,8 milliarder kroner på Oslo Børs.\n\nFamilien Møgster er via Austevoll Seafood dominerende eier. Vis mer\n\nBeltestad mener selskapet har et enormt potensial og kapasitet i verdikjeden, og at dette er det viktigste for å nå målet.\n\n– Vi trenger en vekst på åtte prosent i året for å nå det målet. Hele verdikjeden må være kreativ og finne nye forretningsmuligheter. Det er mulig, sier han.\n\nSer til USA\n\nFinansdirektør Sjur Malm i Lerøy sier målsettingen er at sysselsatt kapital skal vokse i et tregere tempo enn veksten i omsetning på åtte prosent frem til 2030.\n\nI materialet ble nye markeder oppgitt som en av fire vekstdrivere i årene fremover. Spesielt markedet i USA omtales under presentasjonen som spennende.\n\n– Det vil ikke være et sjokk om vi gjør noe strategisk i USA. Det er et enormt potensial for sjømat i landet, og det er noe vi følger med på, sier han.\n\nLerøy Seafood mener det også kan være muligheter i Japan. Historisk har ikke Lerøy følt at selskapet kan spille en særlig rolle i å bygge markedet i landet, men Beltestad sier det er noe som kan endre seg i fremtiden. Sør-Korea nevnes også som et marked med mye potensial.\n\nLerøy Seafood selger ikke kun egen fisk, men også andre aktørers fangstvolumer, som integreres i selskapets verdikjede og selges under Lerøy-merkevaren.\n\n– Vi vil koble oss opp mot flere leverandører. Det er veldig vanskelig for dem å operere med tanke på hvordan ting er i dag, og definitivt hvordan det blir i fremtiden. Det å tiltrekke oss flere produsenter og flere arter i fremtiden er også en del av vekststrategien, sier han.\n\n– Vil være avgjørende\n\nAv presentasjonsmaterialet fremkom det blant annet at de målsetter et slaktevolum av laks og ørret i Norge på 205.000 tonn innen 2025.\n\n«Samlet sett har selskapet tydelige ambisiøse mål og det er ingen tvil om at potensialet til LSG er høyt, men vi tror at gjennomføring (også på kort sikt) vil være avgjørende for at markedet skal tro på de nevnte målene», skriver Kepler Cheuvreux i en oppdatering.\n\nArctic Securities er positive til presentasjonsmaterialet, da det fremhever Lerøys Seafoods potensial, og tror det er et steg i riktig retning. Meglerhuset poengterer at målene er ambisiøse, men at de ifølge selskapets ledelse er oppnåelige.\n\nTorsdag stiger Lerøy Seafood-aksjen 1,6 prosent, til 63,5 kroner.",
    "Apple øker app-prisene i Europa": "Apple øker app-prisene i Europa\n\nMen Norge ser ut til å snike seg unna prisøkningene.\n\nApple har informert apputviklere at de vil øke prisene i App Store i en rekke land. Blant landene som må forvente å betale med for apper er alle land som i dag bruker euro, samt en håndfull ekstra land: Chile, Egypt, Japan, Malaysia, Pakistan, Sør Korea og Vietnam.\n\nNorge ser dermed ut til å unngå de økte prisene, ettersom vi ikke er nevnt et eneste sted i listen. Vi har likevel vært i kontakt med Apple for å verifisere, men venter enn på svar.\n\nLes også iFixit har dommen over iPhone 14 klar\n\nUsikkert hvor mye det øker\n\nIfølge skrivet skal 5. oktober være datoen som er satt for når prisene skal justeres opp. Justeringene skal angivelig gjelde prisene på apper og ting man kan kjøpe i appene. De som har apper som har tegnet et abonnement med autotrekk, skal trolig ikke være rammet av endringene.\n\nDet eneste konkrete eksemplet som trekkes frem i notatene som Apple angivelig skal ha sendt ut er Vietnam. Der står det at selskapet vil kreve en merverdiavgift og selskapsinntektsskatt tilsvarende fem prosent.\n\nTrolig vil Apple, i kjent stil, ikke si noe spesifikt om prisendringene før de eventuelt foreligger den 5. oktober.\n\n(Kilde: Apple Insider)",
    "Svensk statsborger som ble holdt igjen i Ukraina er løslatt – VG Nå: Nyhetsdøgnet": "",
    "Statsforvaltere har sendt rapport om lærerstreiken – VG Nå: Nyhetsdøgnet": ""
}