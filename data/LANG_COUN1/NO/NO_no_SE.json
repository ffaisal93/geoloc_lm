{
    "Sverige på topp ti blant verdens vindkraftland": "Med mer enn 12 gigawatt insalltert vindkraft har Sverige entret verdens topp ti-liste. En liste med Kina og USA på de to første plassene. Foto: Fred. Olsen Renewables",
    "Sverige: Riksdagen navneopprop LIVE 11:00": "26. september 2022 Klokken 11 er det navneopprop i Sveriges Riksdag etter sommerpausen. Den blå-gule blokken har flertall og svensk politikk vil endre seg radikalt de neste årene.\n\nDen politiske krangelen om talmannen har pågått en stund, og svenske medier har fått det til å fremstå som et politisk drama. Faktisk er ting ganske krystallklart og helt udramatisk.\n\nAndreas Norlén (M) er nå enstemmig valgt til talman av Sveriges Riksdag. Moderatleadren Ulf Kristerssons regjeringsbakgrunn, og han støttes også av opposisjonen.\n\nSverigedemokraterna sa tidligere at de ville få talerstolen, men har nå valgt, sammen med den blå-gule blokken, å støtte den tidligere talmannen Andreas Norlén (M).\n\nSverigedemokraterna har utnevnt Julia Kronlid til andre nestleder.\n\nSe direkte fra åpningen av det svenske riksdagen klokken 11:00\n\nTeksten kan bli oppdatert.\n\nKjøp Johan Westerholms bok fra Document Forlag!",
    "Advarer Norge: – Sverige våknet ikke plutselig en dag med svenske tilstander": "NORSKE TILSTANDER: Knivstikking, skyting og vold på åpen gate har preget Oslo den siste tiden. Nå advarer Politiets fellesforbund.\n\nOPPTØYER: 26 politifolk ble skadet under opptøyer i flere svenske byer i påsken 2022. Opptøyene startet som protester mot den danske høyreekstreme Rasmus Paludan sin koroanbrenning Foto: Johan Nilsson/TT\n\nSkuddvekslinger på åpen gate, alvorlige knivangrep og drapsforsøk flere steder i byen. Oslo er inne i en voldsbølge.\n\nOver flere år har stadig flere unge begynt å bevæpne seg med kniv, samtidig har terskelen for å bruke kniven blitt lavere, skriver Aftenposten.\n\nDet bekymrer.\n\n– Det kan se ut som Norge befinner seg på første trinnene på voldsstigen som Sverige har klatret opp de siste tiårene.\n\nKNIVSTIKKING: To personer ble kritisk skadet etter knivstikking på Furuset i begynnelsen av måneden Foto: Martin Leigland / TV 2\n\nDet sier den svenske krimreporteren og forfatteren Joakim Palmkvist når han skal sammenligne Norge og hjemlandet.\n\nFlere mennesker er skutt og drept i Sverige i år enn noe år tidligere, melder NTB. Med tre måneder av året igjen er 48 personer drept som følge av skyting, mot 47 i forrige toppår, 2020.\n\nPalmkvist tror Norge har mye å lære av svenskenes feil.\n\n– Det må slås veldig hardt ned på. Raskt etterfulgt av mer uniformert politi i gatene for å hindre neste forbrytelse.\n\nIkke svenske tilstander, men...\n\nPolitiets fellesforbund tar advarselen på alvor. De mener volden nå er mer alvorlig enn tidligere.\n\n– Hvis man før sloss med nevene, sloss man nå kniv. Konsekvensene er mer alvorlige både for den som utøver volden og for offeret.\n\nLederen i politiets fellesforbund, Unn Alma Skatvold, mener å se en uheldig utvikling i respekten unge har for politiet. Hun forteller om fenomenet «flokking».\n\n– Unge omringer politiet når de skal ut å gjøre jobben sin og hindrer dem. Uavhengig av hva oppdraget til politiet er. De har som utgangspunkt at politiet gjør noe feil. Det merkes en hissigere gemytt mot politiet. Det er en utvikling som bekymrer.\n\nMALMÖ: Uroligheter i Malmø i påsken Foto: Johan Nilsson/TT\n\nSkatvold sier man må handle nå om man vil unngå «svenske tilstander».\n\n– Vi har ikke «svenske tilstander» i Norge. Men Sverige våknet ikke opp en dag og hadde fått «svenske tilstander» over natta. Det begynner i det små også får det utvikle seg over tid. Vi ønsker at vi skal ta tak i det før det kommer så langt.\n\nFlere unge bruker kniv\n\nStatistikken gir Skatvold rett. Fra 2015 til 2021 har antallet unge som bevæpner seg økt. I toppåret 2020 var det 203 anmeldelser av unge mellom 10 og 22 år, for bæring av kniv og andre våpen. I 2015 var det 116, ifølge statistikk fra Oslo kommune og Oslo politidistrikt.\n\nI fjor meldte politiet på Oslo øst at de opplevd flere alvorlige voldssaker der unge har brukt kniv og/eller skytevåpen.\n\nI rapporten presiseres det at økningen i antall anmeldelser antas å ha sammenheng med endret kontrollpraksis hos politiet.\n\nMen hva er det egentlig som gjør at de unge begynner å bære kniv?\n\nGhulam Abbas var beryktet kriminell og leder for B-gjengen som herjet i Oslo på begynnelsen av 2000-tallet. Nå er han ungdomsarbeider på Furuset.\n\nGJENGLEDEREN: Abbas mener flere unge er redde når de tyr til kniven. Foto: Marie Grensbraten Lorvik\n\nHan tror det er én grunn til at unge gutter begynner å gå med kniv.\n\n– Det handler om usikkerhet og redsler. De befinner seg i et miljø hvor det skjer mye. Knivepisodene er smittsomme når de oppstår. Da blir man redd. Man ønsker ikke å være et offer, man vil heller stå på andre siden med en kniv, forklarer den tidligere gjenglederen.\n\nOgså den svenske krimeksperten mener volden er smittsom.\n\n– Forskning fra blant annet Malmø forteller om noe som kalles «Near repeat shootings». Når en voldsforbrytelse inntreffer, øker faren for en ny forbrytelse. Ikke bare som hevn. Det generelle voldsnivået i samfunnet stiger kraftig, forklarer Palmkvist.\n\nPusekattpoliti\n\nDette er et mønster det er helt avhengig at politiet bryter opp om de skal få bukt med problemet, mener krimreporteren.\n\n– Enn så lenge har man stort sett kniv i de norske gjengmiljøene. I Sverige har man automatvåpen, advarer krimreporteren.\n\nAbbas mener det norske politiet er blitt for snille og må finne en bedre balanse.\n\n– De blir litt som pusekatter.\n\n– Jeg sier ikke at politiet skal være som på min tid. Det var for mye. Vi opplevde dem som rasistisk og det førte til at vi ble verre kriminelle. Men politiet operer nesten som barne- og ungdomsarbeidere, det er min jobb. Hvor er skillet?, spør ungdomsarbeideren.\n\nInnrømmer at politiet ikke har gjort nok\n\nSKYTING: Politisperring på Torshov i Oslo, etter at det ble avfyrt skudd tidlig i september Foto: Beate Oma Dahle / NTB\n\n– Når du ser at stadig flere unge i Oslo bevæpner seg med kniv, har politiet gjort nok?\n\n– Nei, vi har ikke vært nok til stede, sier lederen i Politiets fellesforbund.\n\nADVARER: Politiets fellesforbund advarer mot «svenske tilstander». Foto: Truls Aagedal / TV 2\n\n– Politireformen har ført til en viktig sentralisering for å bygge opp større og tyngre fagmiljøer. Men vi har vært for lite til stedet ute i gatene blant ungdommen. Det er vi i ferd med å endre nå med egne forebyggende enheter i Oslo, men der har vi en vei å gå enda,\n\nHun mener dedikerte forebyggende patruljer er avgjørende for å skape tillit i nærmiljøene.\n\n– Det er alfa omega for å lykkes og ikke miste kontrollen, sier Skatvold.\n\nProgrammet Norske tilstander får du på TV 2 Nyhetskanalen hver torsdag kl. 17.30 og på TV 2 play når som helst.",
    "Sverige noterte ein ny dyster rekord natt til fredag": "Ein mann i 20-åra blei skoten i Kristianstad i Sverige seint torsdag kveld.\n\nDei første meldingane til politiet kom klokka 23.14 om at ein person var skadd. Fleire vitne melde frå etter å ha høyrt fleire skot.\n\nAmbulansen frakta mannen til sjukehuset.\n\n– Mannen døydde på sjukehuset som følgje av skadane han fekk, seier Mikael Lind i politiet region sør til den svenske avisa Dagens Nyheter\n\nHan legg til at dei veit kven mannen er, og at pårørande er varsla.\n\nPolitiet har ingen mistenkte i saka.\n\nDen svenske byen Kristianstad ligg i Skåne.\n\n48 skotne og drepne så langt i år\n\nIfølge statistikken til politiet betyr dette at 48 personar så langt er drepne i ei skyting i 2022 og at Sverige allereie har nådd eit nytt toppnivå når det gjeld dødsskyting.\n\nI tillegg er 74 personar skadde som følge av skyting i Sverige så langt i år.\n\n– Det har det vore ein auke i skyting. Det har vi reagert på, men eg har ikkje noko eksakt tal på kor mykje det har auka eller korleis det ser ut i andre regionar, men i regionen vår har det definitivt auka, seier Mikael Lind, til SVT.\n\nDet høgaste talet tidlegare var frå 2020 då totalt 47 menneske vart drepne, året etter var talet på drepne 45, ifølgje statistikken til politiet.\n\nFleire skytingar\n\nIfølge ein rapport som kriminalitetsførebyggjande rådet (Brå) la frami i fjor, viste at Sverige var det einaste av 22 samanlikna land i Europa som hadde ein auke i døde etter skyting.\n\nDødeleg vald med skytevåpen auka i Sverige på midten av 2000-talet. I 2013 blei det registrert ein merkbar auke som sidan har halde fram med å stige.\n\nRapporten viste også at åtte av ti dødelege skytingar i Sverige skjer i eit kriminelt miljø. Dei fleste er innanfor aldersgruppa 20–29 år.\n\nOgså talet på skytingar aukar i år, samanlikna med tidlegare år.\n\n1. september var det registrert 273 skytingar i Sverige så langt i år. I heile fjor blei det registrert 344 skytingar, og 379 året før, skriv SVT.\n\nHeld skytingane fram i same takt, vil ein kunne passere desse tala før året er omme.\n\nTema i valet\n\nSkytingar og gjengkriminalitet var også eitt av dei store temaa då Sverige gjekk til val tidlegare i september.\n\nSærleg Moderaterna og Sverigedemokraterna køyrde hardt på at det måtte eit regjeringsskifte til for å få bukt med problema.\n\n– Ei ny regjering vil jakte på desse menneska til dei alle blir sperra inne eller utviste frå landet, kompromisslaust og omsynslaust. Desse gjengane må forlate Sverige, sa Moderaterna-leiar Ulf Kristersson til Göteborgs-Posten.\n\nModeraternas leiar Ulf Kristersson besøkte leikeplassen i Eskilstuna der ein fire år gammal gut med treft av skot i august. Foto: Per Karlsson/TT / NTB\n\nEtter valet fekk den borgarlege sida eit knapt fleirtal, og Sverigedemokraterna vart det nest største partiet i Riksdagen, etter Socialdemokraterna.\n\nKristersson og Moderaterna har derfor innleidd samtalar med dei andre borgarlege partia i Sverige, med eit mål om å få til eit maktskifte.",
    "Serbia-kjempe i storform før Norge-møte – Sverige risikerer nedrykk": "HAT TRICK: Giganten Aleksandar Mitrovic er i scoringsform.\n\nSerbia-kjempe i storform før Norge-møte – Sverige risikerer nedrykk\n\n(Serbia – Sverige 4–1) Aleksandar Mitrovic og Serbia er i fryktinngytende form før gruppefinalen mot Norge på Ullevaal tirsdag.\n\nPublisert: Oppdatert 24. september\n\nMens nordmenn dempet skuffelsen etter Slovenia-tapet med en bytur eller lørdagspizza, brukte serberne kvelden til å ydmyke Sverige.\n\nEtter tapet ligger Sverige sist i gruppen før gruppespillets siste kamp mot Slovenia. Vinner ikke svenskene den rykker de ned til nivå C i Nations League.\n\n– Vi kan bare skylde på oss selv. Vi må løse kampen på tirsdag, men da kreves det en bedre prestasjon enn i dag, sier Sverige-spiller Emil Forsberg.\n\n«Svensk mareritt» skriver Aftonbladet etter stortapet.\n\n– Det er pinlig. Det gjør vondt at jeg må kommentere dette, sa den tidligere storspilleren Fredrik Ljungberg hos svenske Viaplay.\n\n– Dette var elendig, for å være ærlig. Vi reiser hjem fra Beograd med en tom følelse, supplerer Bojan Djordic, ekspert hos samme kanal.\n\nSerbias spisskjempe Aleksandar Mitrovic tok nærmest egenhendig på seg oppgaven med å knuse svenskene. 28-åringen, som er 1.89 meter på strømpelesten og over 90 kilo tung, scoret hat trick på 50 minutter.\n\nDet var riktignok Sverige og Viktor Claesson som tok ledelsen i kampen etter 15 minutter, men allerede tre minutter senere svarte Mitrovic. Hans to første mål kom i luftrommet, hvor spissen har sin aller største styrke, før han fullførte hat tricket med en sikker avslutning i lengste hjørne alene mot keeper.\n\nSerbias siste sto Sasa Lukic for. Fra hjørnet av 16-meteren curlet han ballen elegant i krysset. Kveldens peneste scoring.\n\nMitrovic-skade og stjerneforfall\n\nDrøye 18 minutter før slutt var det imidlertid slutt for Mitrovic, som haltet av banen etter å ha blitt stemplet i akillesen. På benken satt han med en ispose over det skadde området.\n\n– Det var smertefullt. Jeg må høre med det medisinske apparatet, men jeg tror jeg vil være klar til Norge-kampen, sier Mitrovic i et intervju med serbisk TV.\n\nMitrovic har nest flest mål i Premier League denne sesongen sammen med Harry Kane (6), bare slått av Erling Braut Haaland (11).\n\nSerbias Sergej Milinkovic-Savic fikk gult kort etter en stempling på Sveriges Kristoffer Olsson og må stå over tirsdagens kamp. Midtbaneeleganten vekker vonde minner i Norge, da det var han som knuste EM-drømmen i 2020 med et avgjørende mål i gruppespillsfinalen. Denne gangen slipper ikke det norske mannskapet å ta hensyn til Lazio-spilleren.\n\nNå skal lagene igjen møtes i en viktig landskamp, hvor Norge leder gruppen før det hele skal avgjøres.\n\nMed norsk seier eller uavgjort på tirsdag vinner Norge gruppen og sikrer playoff til EM 2023. Vinner Serbia kampen, er det de som får en ekstra mulighet til EM-spill. Vinneren rykker også opp til nivå A i Nations League.",
    "Sveriges Spiderman": "Med et nei-til-Nato-medlemskap i ryggmargen har forsvarsminister Peter Hultqvist signert seg varm med kolleger i særlig tolv andre vestlige land.\n\nAnnonse\n\nHultqvist går av sammen resten av den sosialdemokratiske regjeringen, som tapte søndagens valg i Sverige. Da skal en borgerlig regjering manøvrere videre i kampen for svensk Nato-medlemskap. Om den neste forsvarsministeren heter Pål Jonson, Hans Wallmark eller noe annet, er det også bare å sende forgjengerens spidermandrakt på rens. Det er en nyttig del av arven etter Hultqvist.\n\nSosialdemokraten Hultqvist ble umiddelbart et av regjeringens sikreste kort da den rødgrønne Löfven-regjeringen i 2014 overtok etter den borgerlige Alliansen. Særlig den første tiden var han en superhelt også for den borgerlige opposisjonen, fordi han ledet milliardoppbyggingen av forsvaret etter år med kutt.\n\nOmfattende nettverk\n\nDet var et før og etter en februardato også i 2014, da Russland annekterte Krim. Siden har Sverige i gjennomsnitt inngått en ny militær avtale med ett eller flere andre land oftere enn annenhver måned.\n\n16. februar i år holdt utenriksminister Ann Linde den årlige utenrikspolitiske redegjørelsen for Riksdagen. Hun sa at Sverige har bygd opp et «fungerende forsvarspolitisk sikkerhetsnettverk» etter 2014, altså som en direkte følge av Krim.\n\n—Vi har inngått ca 30 avtaler og rundt 20 samarbeidsavtaler, ikke minst med våre nordiske og baltiske naboer, sa Linde en drøy uke før Russland angrep Ukraina.\n\nLes også: Sverige ruster opp på Gotland\n\nRegjeringsapparatet i Stockholm vil ikke dele listen med de 50 avtalene som er inngått etter 2014. Jakten resulterte likevel i en omfattende dokumentasjon over hva det er snakk om. Regjeringen redegjorde i et dokument til Riksdagen i desember 2020 for Sveriges internasjonale forsvarssamarbeid. Det kom få dager før avstemningen om den langtidsplanen forsvaret er inne i nå.\n\nFinland er bestevennen. De andre avtalepartnerne Sverige ha nærmet seg etter Russlands annektering av Krim er USA, Norge, Danmark, Storbritannia, Nederland, Frankrike, Tyskland, Estland, Latvia, Litauen og Polen.\n\nNye blekksprutarmer\n\nSom svensker flest står også den svenske forsvarspolitikken på to ben: et så sterkt nasjonalt totalforsvar som mulig og et omfattende internasjonalt samarbeide.\n\nHer lar vi Sveriges egen forsvarsevne og avtaler partnerlandet inngikk med Nato før årets søknad om medlemskap ligge. Det samme gjelder deltagelse i FN-innsatser og en rekke avtaler om EUs forsvarssamarbeid.\n\nDenne gangen handler det kun om avtaler Sverige har inngått med ett eller flere andre land i de knapt syv årene som gikk fra Krim i 2014 til desember 2020.\n\nBare der er det stablet mer enn nok byggeklosser til å heve øyenbrynene, enten du er sjef i Kreml eller bare leser denne artikkelen. Det blir ikke plass til alt.\n\nSverige er en forsvars-og sikkerhetspolitisk blekksprut som går arm-i-arm-i-arm med stadig flere samarbeidspartnere i andre land. Det spretter stadig ut nye armer, og spredningen minner om kongekrabben.\n\nDet nordiske forsvarssamarbeidet står sentralt for svenskene. Over ti avtaler er signert via Nordefco. Det handler om alt fra hyppigere og større militærøvelser, utdannelse og stadig mer detaljert informasjonsutveksling. Stridsuniformer er blitt ett av mange nye elementer i det økte materiellsamarbeidet.\n\nForholdsvis lille Sverige er en stor militærflyprodusent. Derfor utvikler Jas Gripens hjemland en base for forsvarsindustri med Frankrike, Italia, Spania, Storbritannia og Tyskland.\n\nAlt for Finland\n\nSverige og Finlands synkronsvømming til medlemsmøtene i Nato er bare toppen av et isfjell hvor de to landenes altoppslukende interesse for hverandre fordypes kontinuerlig. Gjennom avtaler på samlebånd forberedes felles reaksjoner på ulike scenarier.\n\nSvenskene ristet raskt av seg skuffelsen over at Finland ikke kjøpte bestevennens jagerfly før jul i fjor, selv om det ville gitt Sverige landets gjennom tidende største industriavtale. Kontrasten til raseriet over å ha blitt dumpet av Norge for det samme i 2008 er påfallende: et irritert skuldertrekk mot et primalhyl med årelang utfasing.\n\nI mai 2014 signerte forsvarsministrene i Sverige og Finland en handlingsplan for et «dypere» samarbeide for alle våpengrener. Et knapt år senere kom «den politiska inriktningen för den fortsatta fördjupnigen». Fra 2018 omfattet «fordypningen» fred, krise og krig.\n\nDe to landene øvde på ulike scenarier for militær reaksjon på hverandres territorium: «Försvarssamarbeidet höjer dermed tröskeln för militära incidenter i närområdet.»\n\nSymbiosen har utviklet seg så grunnleggende at det snart minner om siamesiske tvillinger. Forsvarsminister Hultqvist må i perioder ha snakket oftere med sin finske kollega enn med flere av sine egne statsrådskolleger i Stockholm.\n\nBlikket vestover\n\nI 2016 fikk svenskene fart på det transatlantiske samarbeidet gjennom en avtale med USA. I tillegg til den sikkerhetspolitiske dialogen utvikler de to landene fem nøkkelområder: interoperabilitet, utdannelse og øvelser, anskaffelse av materiell, forskning og utvikling og multilaterale innsatser.\n\nFra 2015 er også det svensk-norske samarbeid økt markant. Det synes i alt fra at to heimevern slår seg sammen under f.eks. serien med Cold Response-øvelser og til at stillingen som forsvarsattasjé ble gjennomrettet ved de to lands ambassader.\n\nHer er litt plukk fra Sveriges avtaler med andre land:\n\nStorbritannia: markant tettere samarbeid etter 2014. En samarbeidsavtale om å utvikle fremtidens jagerfly ble inngått i 2019. Svensker og briter øver svært mye sammen, både bilateralt og i fellesskap med flere.\n\nDanmark: mange tekniske avtaler, i første rekke om sjø og luft. De siste par årene har gjensidig utnyttelse av hverandres havner vært viktig.\n\nPolen: Sammen har de to landene en geografisk nøkkelposisjon i Østersjøen, og har inngått bilateral rammeavtale. De utvikler felles strategi mellom årlige sikkerhetspolitiske rundbordsamtaler. Har også økt materiellsamarbeidet.\n\nFrankrike: Bilateralt med materiell og nært samarbeid om internasjonale innsatser og øvelser.\n\nTyskland: Hyppige møter mellom toppolitikere og forsvarsledelse. Omfattende kontakt også lenger ned i hierarkiene for alle våpengrener. Stadig mer bilateral forskning og samarbeid om forsvarsmateriell.\n\nBaltikum: Det går mange tråder på kryss og tvers mellom Sverige og de baltiske Nato-landene med grense til Russland eller Belarus. Både hver for seg og samlet har Estland, Latvia og Litauen mye kontakt med Sverige. Det omfatter øvelser og regelmessige møter mellom blant andre forsvarsministrene og svenske lærere og elever ved Baltic Defensce College i Estland.\n\nNederland hører også med. Står Sverige nært, men mindre bilateralt. Mye gjennom Nato og EU, og flernasjonalt samarbeid som det forsvarspolitiske forumet Norra gruppen og Joint Expeditonary Force.\n\nHistoriske klubbskifter\n\nSverige har ikke vist samme lojalitet til sine militære medspillere som Ole Gunnar Solkjær mot Manchester United.\n\nEtter kun to-tre år med blått blod snudde Carl Johan sitt nye land 540 grader. I 1809 hadde Russland tatt Finland fra Sverige, en hendelse som åpnet en svensk-fransk vei til tronen for marskalk Bernadotte.\n\nMed Carl Johan som ferskt navn hadde franskmannen knapt slått seg ned i Stockholm før han snudde seg mot Napoleon og allierte seg med Finland-tyven Russland. Premien var Norge. Sønnen Oscar I geleidet deretter Sverige mer i retning Tyskland.\n\nNå har ikke de nordiske landene kriget mot hverandre på over to hundre år. Etter to verdenskriger er Tyskland og Frankrike blitt venner i både EU og Nato. Siden 1945 har Sverige gått fra nøytralt til alliansefritt og ikke lenger alliansefritt etter søknaden om Nato-medlemskap.\n\nEtter alle de vestvendte avtalene Sverige har inngått etter 2014 kan duften av Nato-medlemskap merkes. Parti for parti på høyresiden har snudd siden 1999. Nøkkelen er at Socialdemokraterna, med all sin iboende protest mot atomvåpen og Nato, har snudd 180 grader i sementen.\n\nSpider-Hultqvist måtte bite i seg sin egen garanti mot Nato-medlemskap til landsmøtet i november i fjor. I bagasjen har han dokumentet med de minst 50 avtalene i regjeringsdokumentet fra desember 2020. Hans lojalitet mot Nato virker like solid som asfalten bombefly kan lande på. Det alene var en flytevest for svenskene da Tyrkia presset Sverige og Finland ut av motorveien til Brussel og over i hengemyra.\n\nDet svenske forsvaret kan vri Paul Simons slager «50 ways to leave your lover» til «50 ways to find more safety».",
    "Rekruttgutta samles i Sverige i oktober": "Hold Ctrl-tasten nede (Cmd-tasten på Mac).\n\nTrykk på + for å forstørre eller - for å forminske.",
    "Høgresida mot valsiger i Sverige": "Den svenske regjeringa vedgår at dei har gått på eit nederlag i det svenske valet, og vil gå av fordi dei ikkje har fleirtal lenger.\n\n– I morgon kjem eg til å søke avskjed som statsminister, sa Magdalena Andersson (S) på ein pressekonferanse onsdag kveld.\n\nHo seier ho vil leie ei overgangsregjering til ei ny regjering er på plass. Deretter skal ho leie Socialdemokraterna i opposisjon.\n\n– Dei fire høgrepartia knapt 50 prosent av stemmene. I Riksdagen har dei fått ein eller to mandat overvekt. Det er ein tynn majoritet, men det er ein majoritet, sa ho.\n\nFekk fleire mandat\n\nMåndag morgon var det eit knapt fleirtal til høgresida med eitt mandat. Men etter at dei seine førehandsstemmene og stemmene avlagde i utlandet er talde opp, har høgresida auka forspranget.\n\nSocialdemokraterna blei Sveriges største parti i valet, men dei og dei andre regjeringspartia fekk likevel ikkje mange nok mandat til å halde fram å regjere.\n\nModeraternas Ulf Kristersson må gjennom harde forhandlingar før han kan bli Sveriges neste statsminister. Foto: FREDRIK SANDBERG / AFP\n\nSverigedemokraterna blei det nest største partiet, og gjekk kraftig fram i valet. No er det leiar for Moderaterna, Ulf Kristersson, som truleg får oppdraget med å danne ny regjering.\n\n– Moderaterna og dei andre partia på mi side har fått det mandatet vi bad om. Eg startar no arbeidet med å danne ei ny og handlekraftig regjering, seier Kristensson på Instagram, skriv SVT.\n\nHan seier også han vil prøve å samle og ikkje splitte Sverige.\n\n– Døra mi står open\n\nMed tanke på den økonomiske krisa og krigen i Ukraina, meiner Andersson det er viktig at Sverige får på plass ei ny regjering så snart som råd.\n\nMen det er sprikande interesser på høgresida, som også omfattar Kristdemokraterna og Liberalerna.\n\nDet ligg difor an til harde forhandlingar blant desse partia. Men dersom forhandlingane ikkje skulle føre fram, eller at alliansen skulle sprekke, står Andersson klar.\n\n– Dersom det viser seg at Kristenssons tiltenkte grunnlag ikkje held i hop, står døra mi open. Vi er klare til å samarbeide med alle som vil vere ein del av løysinga på problema Sverige står overfor.\n\nFølg utviklingen i NRKs Nyhetssenter:",
    "Quiz: Hva kan du om Sverige?": "Quiz\n\nSvenskene går til valgurnene i dag og skal bestemme hvem som styrer landet de neste fire årene. Men har du styr på hva som skjer på den andre siden av grensen?",
    "Priser i Sverige vs Norge, september 2022": "«Alt» er dyrere om dagen, også mat og drikke. Ifølge SSB steg prisene på matvarer og alkoholfrie drikkevarer med 10,3 prosent fra august 2021 til august 2022. I Sverige melder SCB at prisstigningen har vært 14 prosent i samme periode.\n\nMen likefullt er det mye penger å spare om du gjør handelen i Sverige, viser DinSides prissjekk. Vi har sammenlignet prisene på 298 varer fra Maxi Mat på Nordby Shoppingcenter med hva de samme varene koster i Norge.\n\nSkal vi oppsummere våre funn raskt: Av de 298 varene vi sjekket var 269 av dem (90,3 prosent) billigst i Sverige, mens 29 av dem var billigst i Norge. Varene som var billigst i Norge var i snitt 26,23 prosent dyrere i Sverige, mens varene som var billigst i Sverige i snitt var 64,87 prosent dyrere i Norge.\n\nTotalsummen på samtlige av varene var 62,01 prosent høyere i Norge enn i Sverige. Da vi sjekket priser før jul i fjor, var det tilsvarende tallet 51,96 prosent. Forskjellen skyldes nok dels at valutakursen for svenske kroner er lavere nå enn da, og at butikker nær grensen kanskje ikke har satt opp prisene like mye som i resten av Sverige.\n\nSlik har vi sammenlignet\n\nVi sjekket hylleprisene på mer enn 300 varer på Maxi Mat på Nordby Shoppingcenter tirsdag 13. september. På kvelden (og utover natten) sjekket vi prisene på nett hos Oda (ganske representativ for lavpriskjedene i Norge), Meny og Coop og valgte den laveste prisen som representant for den norske kolonnen i tabellene. For å spare litt på bredden i tabellen, har vi ikke laget en egen kolonne for hvor vi fant den laveste norske prisen.\n\nDet kan selvsagt argumenteres for at dette gir en fordel til de norske prisene, siden Maxi mat har alle disse varene samlet i én og samme butikk – en butikk med så rikt utvalg ville nok i Norge hatt høyere priser enn det du finner i den norske kolonnen.\n\nPå noen varer har vi vært nødt til å regne om prisene fordi pakkestørrelsen ikke har vært lik i de to landene, og vi har da valgt pakken som har vært nærmest i størrelse som utgangspunkt – for eksempel der Axa fruktmüsli selges i 700 g-pakke i Norge og 750 g i Sverige. Eller en 18-pakning med M/L-egg i Norge kontra 20 pk i Sverige.\n\nVi har ikke tatt hensyn til «4 for 100», «tre for to» og lignende tilbud – kun sett på hva ett produkt koster. Om produktet er på tilbud i seg selv, er en annen sak – da bruker vi tilbudsprisen. Det gjør at enkelte av prisene nok vil avvike mer enn andre om ei uke.\n\nFor enkelte av varene fant vi ikke tilsvarende vare hos de tre norske nettbutikkene, som gjorde at vi da måtte stryke dem fra lista. Til slutt satt vi igjen med 298 varer (du kan tro vi gremmes).\n\nValutakursen vi har brukt for å regne om de svenske prisene til norske kroner er 94,23, som er kursen Norges Bank oppgir for svenske kroner den 13. september.\n\nVi kan selvsagt ikke garantere at alle de norske prisene er de absolutt laveste du finner her til lands – har for eksempel Spar, Europris, Normal eller Rusta tilbud på noen av disse varene vil det gå under radaren. Og på samme måte – besøker du Nordby shoppingcenter, kan det godt hende du finner noen av varene rimeligere i godtebutikken rett ved siden av (6pk Kvikk Lunsj var for eksempel ti kroner rimeligere der), eller i den andre enden av senteret. Der er for eksempel både bacon og wienerpølser på tilbud der denne uka.\n\nFlere tabeller\n\nMed så mange varer på lista har vi valgt å gruppere dem i ulike kategorier slik at oversikten blir litt greiere. For eksempel har vi samlet en rekke varer relatert til vask og rengjøring i én tabell, allergivarer i en annen og drikke i en tredje. Noen varer ville logisk ha passet inn flere steder (for eksempel både under kjøtt og middag), men vi har droppet å gjenta dem.\n\nSom nevnt har vi, for ikke å gjøre tabellen for bred, droppet en egen kolonne med hvilken norsk butikk som har den norske prisen (det har vi selvsagt notert i regnearket vårt), og vi har også droppet en kolonne med prisen i svenske kroner, men oppgitt alle svenske priser i norske kroner etter den oppgitte kursen.\n\nHer er prisene:\n\nAllergi\n\nAllergikere har definitivt mye å spare på å legge handelen til Sverige. Av de 41 varene vi har sjekket er det bare to av dem som er billigere i Norge, og det er ciabatta-rundstykkene fra Schär. På resten er det ganske rått parti, der flere av varene koster under halvparten i Sverige.\n\nBaking\n\nOgså her er tabellen plastret med svenske flagg, der bare én av varene vi sjekket var rimeligere i Norge. Det er dog en del varer som er relativt jevnt priset. Noen av meireivarene har vi regnet om fra norske 3 dl-varianter (som creme fraiche og matfløte), og det er enkelte som har små avvik med tanke på fettprosent.\n\nBarn\n\nEr det én ting svenskene drar til Norge for å kjøpe er det bleier, og selv om prisforskjellen ikke er allverden, er det mange butikker som gir gode rabattordninger slik at den norske prisen blir enda bedre. Men man sparer litt penger på det meste ellers – i kroner og øre er besparelsen blant annet høy på NAN morsmelkserstatning.\n\nBrød og kjeks\n\nDu sparer ikke rare greiene på Ritz-kjeksen, men desto mer på knekkebrødet fra Leksand. Polarbrød er rimeligere per kilo, men selges tradisjonelt i større pakker i Sverige. Maxi Mat har også store pakker med Wasa Havreknäcke (24 pk) som tar prisen ytterligere ned, og da vi besøkte butikken fikk du også tre av dem for 24 SEK.\n\nDrikke\n\nVi har latt folkölet (3,5%) ligge siden tilsvarende sjelden er å finne i norske butikker, men på alkoholfri Carlsberg kan du i hvert fall spare enormt om du kjøper ei hel kasse. Denne fant vi ikke i Norge, så der har vi regnet prisen for fire sekspakninger hos Coop.\n\nOfte vil prisforskjellen på 4x1,5 l Coca-Cola og Pepsi Max være større enn i denne tabellen – ingen av dem var på tilbud, men koster ofte 39,90 og 29,90 når de er det.\n\nOg som alltid – Capri-Sun, eller Capri-Sonne på folkemunne, er fortsatt fryktelig mye dyrere i Norge enn i Sverige.\n\nDyr\n\nOgså dem med firbente venner handler billigere i Sverige. Merk at den norske prisen for Frosty-kattesanden er for to femlitere, siden vi ikke fant noen tiliters-variant av den.\n\nFrokost\n\nI frokosttabellen har vi måttet regne om en del av størrelsene. For eksempel er baconosten på tube større i Sverige enn i Norge, egg er regnet om fra en norsk 18-pakning på Meny og enkelte av melkeproduktene er regnet om fra 1,5-litere. De norske pakkene med Grilstad salami er også større enn de svenske og er derfor regnet om til 100 gram.\n\nFrukt og grønt\n\nI forhold til de andre tabellene er det reine 17. mai i frukt og grønt-tabellen. Dette er avdelingen der du bør være prisbevisst og ha tunga rett i munnen, for prisene spriker en del begge veier.\n\nGodis\n\nDet kommer kanskje ikke som noen bombe at det meste av godteri er billigere i Sverige. Som nevnt kunne du få sekspakningen Kvikk Lunsj rimeligere i godtebutikken ved siden av, og vi fant ikke After Eight på Maxi Mat, som det tradisjonelt er stor prisforskjell på.\n\nBåde i Sverige og Norge finnes det tilbud om du kjøper flere sjokoladeplater i slengen, men akkurat for den éne var faktisk Oda billigere.\n\nFlerpakningen med Kick fant vi ikke i noen norske butikker, så der har vi bare ganget opp 14 enkeltprodukter, som da gir en voldsom prisforskjell. Men det er likefullt ganske sprøtt sett med norske øyne at du får 14 av dem til rett over 30 kroner.\n\nKjøtt\n\nSkivet entrecote – der har du noe du heller bør kjøpe fra Oda, men resten av tabellen er dekorert i gult og blått, med en hårfin svensk seier på elgsteken, som fort kan være utlignet hvis valutakursen går litt opp.\n\nMiddag\n\nEtt og annet norsk flagg er det å se i lista, men foruten trepakningen med tacokrydder blir i hvert fall tacofredagen langt billigere om den handles inn i Sverige.\n\nEr du veldig stor forbruker av tacokrydder, kan vi tipse deg om at du får kjøpt det på kartong i Sverige, som drar ned enhetsprisen nesten 40 prosent:\n\nOst\n\nHer er det bare én vare som er rimeligere i Norge, og besparelsen er tidvis stor om du kjøper svensk ost. Ja, til og med norske Jarslberg er vesentlig billigere i Sverige. Store besparelser gjør du også på brie, mozzarella og port salut.\n\nTe og krydder\n\nReint bord fra svenskene i denne kategorien, selv om chilikrydderkverna er med hårfin margin. På krydder er det noe varierende størrelser å få tak i i Norge og Sverige, blant annet er rock salt-kverna regnet om fra sin norske 255 g-variant.\n\nEn godt gjemt perle på Maxi Mat er for øvrig kartongen med oregano, der 65 gram koster 39,90 SEK.\n\nTobakk\n\nHer sjekket vi av praktiske årsaker prisene hos Snus by Gottebiten rett ved siden av Maxi Mat, men det kommer neppe som noen bombe at samtlige tobakksprodukter er rimeligere i Sverige.\n\nTross at norske myndigheter satte ned avgiftene noe koster snus jevnt over 70 prosent mer i Norge kontra på grensa, og sigarettrøykere betaler under halv pris.\n\nVask og bad\n\nTamponger! Der har du noe du ikke bør handle i Sverige, med mindre du har glemt og trenger. Ei vanlig pakke OB koster nemlig over det dobbelte av hva den gjør i Norge. Riktignok finnes en 64 pk til 79,90 SEK, men også det gir en høyere pris per tampong enn den norske.\n\nOgså Dobbel dusch og barberskummet fra Gilette er noe du ikke trenger å putte i handlevogna. Prisen på bindene fra Libresse har vi hentet fra Oda, men de er ikke lenger tilgjengelig står det på nettsidene.\n\nDet var 298 varer, det. Totalsummen for absolutt alt i alle tabellene er på 19 514 kroner i Sverige og 31 616 kroner i Norge.\n\nComfort tøymykner er ett av mange eksempler på at du kan spare mer om du kjøper flere. Her får du 3x 750 ml for 75 kroner. Foto: Pål Joakim Pollen Vis mer\n\nSå mye kan du handle\n\nDersom du er ute av landet i mindre enn 24 timer, er den tollfrie verdigrensa på 3000 norske kroner per person, og den dobles om du er ute mer enn et døgn.\n\nVerdigrensa gjelder også dem under 12 år, men de kan bare ha med mineralvann, sjokolade og sukkervarer. Husk forresten at det er forbudt å ta med poteter over grensa.\n\nDet er også lurt å kalkulere inn utgiftene for å komme deg til og fra Sverige, til drivstoff og den slags. For deg som kjører elbil, finnes det både hurtig- og normalladere flere steder på senterparkeringen, der den gjengse prisen per kWt lå på 3,95 svenske kroner da vi var der.\n\nPS! Plastposer er veldig dyre i Sverige, så for å spare de siste kronene kan det være lurt å ha med hjemmefra. 4,90 for vanlige handleposer på Maxi Mat, og hele seks kroner for de små Systembolaget-posene om du legger turen innom der også.",
    "Erdogan mener Sverige er verre enn Finland": "– Sverige har vært en vugge for terrorisme. Og terroristene har infiltrert hele veien inn i deres nasjonalforsamling, sier Erdogan i et intervju med PBS, en offentlig amerikansk TV-kanal.\n\nHan kritiserer også Sverige for å la «terrorister få demonstrere i Stockholm», mens han er mer fornøyd med Finland.\n\n– I Finland, på den andre siden, er de ikke som i Sverige. De er litt roligere og de har mer kontroll over utviklingen. Men Sverige er ikke slik. De bruker alltid visse grunner. De bruker alltid visse unnskyldninger. De prater alltid om grunnloven. Og som grunnlovens rådende prinsipp verdsetter de ytringsfriheten. Og som svar sier jeg at terrorisme ikke har noe med ytringsfrihet å gjøre, sier han.\n\nUttalelsene kommer etter at Erdogan blir spurt om Tyrkia er kommet nærmere en avtale med Sverige og Finland når det gjelder de to landenes Nato-søknader, og om Tyrkia er klar til å permanent blokkere søknadene hvis man ikke blir enige.\n\nErdogan svarer ikke på spørsmålet, men helt til slutt sier han at det er den tyrkiske nasjonalforsamlingen som i siste instans tar avgjørelsen.\n\n[ Bidens mann i Norge: USA står støtt i Nato ]\n\nHold deg oppdatert. Få daglig nyhetsbrev fra Dagsavisen",
    "Nyans: Nytt parti med farlige forbindelser gjorde godt valg i Sverige": "Det svenske partiet Nyans, som henvender seg til minoriteter og fikk over ti prosent av stemmene i flere innvandrertette kretser i årets valg, er grunnlagt av en tyrkiskfødt mann med forbindelser til en høyreekstrem organisasjon.\n\nDet har også deltatt i demonstrasjoner som forsøker å stemple Sverige som et fascistisk land som vil ta muslimske barn fra foreldrene og sekularisere dem med makt som del av en krig mot islam.\n\n\n\n\n\nI enkelte forsteder i Malmö, Stockholm og Göteborg var det trolig over 20 prosent som stemte på det nystartede partiet.\n\nNyans lyktes ikke i å komme inn i Riksdagen, men har likevel vakt bekymring på grunn av sin bruk av konspirasjonsteorier og partilederens tilknytning til en ytterliggående, tyrkisk organisasjon.\n\n\n\n\n\n\n\nHenvender seg til minoriteter\n\n\n\nNyans ble grunnlagt for fire år siden av den tyrkisk-svenske statsviteren Mikail Yüksel, og henvender seg først og fremst til minoriteter.\n\nPå hjemmesiden skriver partiet at de ønsker å jobbe for et mer åpent og tolerant samfunn, og at målet er å bli et forenende og løsningsorientert parti som møter minoritetenes utfordringer gjennom dialog med majoritetsbefolkningen og gjensidig respekt for hverandres ulikheter.\n\n\n\n\n\nNyans vil gi «afrosvensker» og muslimer status i grunnloven som nasjonale minoriteter slik samer, finner og jøder allerede har, og vil også jobbe for positiv særbehandling av disse gruppene.\n\n«Afrofobi» og muslimhat skal erkjennes som nasjonale problemer, og koranbrenning forbys.",
    "Historisk rentehopp i Sverige": "Historisk rentehopp i Sverige\n\nSvenske Riksbanken setter tonen i en sentralbanktung uke, og leverer et rentehopp på et helt prosentpoeng.\n\nSentralbanksjef Stefan Ingves skal presentere rentebeslutningen på en pressekonferanse klokken 11.\n\nPublisert: Oppdatert 20. september\n\nSverige setter opp renten med et helt prosentpoeng til 1,75 prosent.\n\nDette er det største rentehoppet i Sverige siden 1993, da Riksbanken innførte dagens pengepolitikk med et inflasjonsmål på to prosent.\n\nRentehoppet er også større enn de 0,75 prosentpoengene som økonomene ventet på forhånd, og fire ganger så stor som det som gjerne regnes som en «normal» renteheving.\n\nDen svenske sentralbanken er en av få i vestlige økonomier som har hevet renten like mye i år – forrige gang var i juli, da sentralbanken i Canada tok det samme grepet.\n\n– Inflasjonen er for høy. Det tærer på husholdningenes kjøpekraft og gjør det vanskeligere for både bedrifter og husholdninger å planlegge sin økonomi, slår Riksbanken fast i en uttalelse.\n\nLes på E24+ Regjeringens økonomiske sjefutreder ber Norges Bank jekke ned renteplanen\n\n– Det blir en tung vinter\n\n– Det blir en tung vinter for mange og spørsmålet er om husholdningene egentlig har forstått hvor tøft det blir, sier SEB-strateg Seyran Naib til SVT etter rentebeslutningen.\n\nHan trekker spesielt frem familiene som har store boliglån, som må takle store rentehopp og kraftig prisvekst – spesielt på matvarer.\n\nMattias Persson, sjeføkonom i Swedbank, mener samtidig at Riksbanken burde ha gjort mer.\n\n– Jeg synes Riksbanken burde ha handlet mellom møtene i sommer. Vi har hatt en rekordsvak krone og inflasjonspress som har havnet på oppsiden som Riksbanken har bommet på, sier han til den svenske kanalen.\n\nLes også ESB hever renten til det høyeste siden 2011\n\nVenter økonomisk tilbakegang\n\nStigende renter i kombinasjon med høye priser vil føre til at mange svenske husholdninger vil få betydelig høyere levekostnader fremover. Men det ville vært verre om inflasjonen holdt seg på dagens nivåer, argumenterer sentralbanken. Da blir en renteheving det viktigste våpenet.\n\nMen det går også utover økonomien.\n\nRiksbanken anslår nå at den svenske økonomien (målt etter BNP) vil krympe med 0,7 prosent i 2023, ned fra den tidligere prognosen om en tilsvarende vekst. Etter dette, i 2024, tror Riksbanken at økonomien vil vokse igjen med 1,1 prosent – ned fra den tidligere prognosen om 1,3 prosent.\n\nSentralbanken har samtidig jekket opp prognosene for inflasjonen (målt etter konsumprisindeksen) på kort sikt. Den vil legge seg på 8,6 prosent i år og 8,5 prosent til neste år, ifølge prognosene. Men videre i 2024 vil den dempe seg til 2,2 prosent, mener sentralbanken – ned fra forrige prognose om 2,7 prosent.\n\nRentebanen er samtidig oppjustert. Sentralbanken anslår når at den svenske styringsrenten vil nå 1,9 prosent i fjerde kvartal, og videre opp til 2,5 prosent i slutten av 2023. Men mot slutten av prognoseperioden, i 2025, ligger renteanslaget på 2,35 prosent.\n\nLes også Tydelig kronesvekkelse: – Kronen får lide\n\n– Planlegger å ta ned tempoet\n\nSjefsøkonom i Handelsbanken Marius Gonsholt Hov sier han ikke forventet en heving på et helt prosentpoeng.\n\nDet var bred enighet blant analytikere om at renten skulle opp 0,75 prosentpoeng i Sverige, men Hov sier det likevel ikke er overraskende at de gikk for ett prosentpoeng, fordi Riksbanken har vært noe tregere på å reagere enn for eksempel Norges Bank.\n\n– Hovedforventningen var at de skulle heve renten 0,75 prosentpoeng, men analytikere la inn en risiko for at de skulle heve et helt poeng. Videre ser vi at de indikerer en heving på 0,5 i november og 0,25 i februar, så de planlegger å ta tempoet ned noe etter dette hoppet, sier Gonsholt Hov.\n\nHan tror derimot ikke at markedet helt vil kjøpe budskapet om at rentefarta tas ned, ettersom han tror det allerede er priset inn rentehopp.\n\n– Men det kan legge en demper på på renteforventningen på en toårshorisont, sier Gonsholt Hov.\n\nSKAL OPP: Marius Gonsholt Hov i Handelsbanken sier det ikke er noen grunn til å tro at rentene ikke skal videre opp etter at den svenske Riksbanken klemte til med ett helt prosentpoeng tirsdag.\n\nSkyhøy inflasjon\n\nForrige gang svenske Riksbanken hevet renten var i juni, den gang med 0,5 prosentpoeng. Rentebanen ble samtidig oppjustert, i likhet med inflasjonsprognosene.\n\nOg det var spesielt inflasjonen som var i fokus ved juni-møtet, ifølge protokollen. Her tok flere sentralbankmedlemmer til ordet for å gjøre «det som kreves» for å få prisveksten ned – selv om resultatet blir å svekke den økonomiske veksten på kort sikt.\n\nSiden den tid har inflasjonen overgått Riksbankens forventninger, både i juni og juli. Prisveksten nådde en ny høyde i august, da den svenske konsumprisindeksen la seg på 9 prosent – det høyeste siden 1991 og opp fra 8 prosent måneden før.\n\nDet er ikke bare Riksbanken som tar opp kampen mot inflasjonen denne uken. Det er ventet rentehevinger på løpende bånd fra en rekke sentralbanker, blant annet Sveits og Storbritannia – og ikke minst USA. Også Norges Bank ventes å heve styringsrenten på torsdag, denne gangen med 0,5 prosent.",
    "Norge får ingen hjelp av Sverige i kveld": "Sverige får trøbbel i Serbia.\n\nTar Sverige poeng mot Serbia og Norge vinner i Slovenia, vil Norge vinne sin Nations League-gruppe og rykke opp til øverste nivå i landslagsturneringen.\n\nDette spillet på svensk tap gir 1,85 i odds\n\nMen det er ingen grunn til å tro at svenskene skal gi oss hjelp.\n\nEt stjernespekket Serbia blir en hard nøtt å knekke i Beograd for et Sverige som er ute av form og som mangler en rekke nøkkelspillere. Vi tror Sverige går på sitt fjerde strake tap lørdag kveld.\n\nSerbia - Sverige\n\nOdds: Serbia vinner - 1,85 i odds\n\nKampstart lørdag 24. september klokken 20.45\n\nSpillestopp kl 20.44\n\nBeograd\n\nSlik ser du kampen:\n\nDen vises på TV2 Sport Premium 1 ﻿Skaff deg tilgang her﻿\n\nSe Serbia - Sverige på TV2 Sport Premium 1 med Allente. Skaff deg tilgang her!\n\nSerbia vinner. Det spiller du på her til 1,85 i odds\n\nJanne Andersson har det ikke like moro på jobben lenger. Denne Nations League-sesongen har vært en gedigen nedtur for svenskene.\n\nEtter seier mot Slovenia har de tapt tre strake kamper, to mot Norge og én mot Serbia hjemme på Friends Arena.\n\nNå venter den tøffeste kampen i dette gruppespillet, bortekamp mot Serbia på et kokende stadion i i Beograd.\n\nSverige reiser til Balkan med en svekket tropp. En rekke sentrale spillere ute med skader før kampene mot Serbia og Slovenia, deriblant Alexander Isak.\n\nLite spilletid i klubblagene\n\nSom ikke det er nok, har flere av nøkkelspillerne i startelleveren hos Janne Andersson fått lite spilletid i klubblagene.\n\nViktor Lindelöf og Ludwig Augustinsson har ikke fått et eneste minutt i Premier League denne sesongen. De spiller for henholdsvis Manchester United og Aston Villa, mens Emil Forsberg sliter med å tilrive seg en plass i startelleveren hos Leipzig.\n\nSe Serbia - Sverige på TV2 Sport Premium 1 med Allente. Skaff deg tilgang her!\n\nSerbia har alt å kjempe for i innspurten av Nations League. Serberne vet at de kan rykke opp til øverste nivå med seier i de to siste kampene mot Sverige og Norge, og de har kvaliteten i spillertroppen til å klare det.\n\nPå topp har de et av Europas mest spennende spisspar Aleksandar Mitrovic og Dusan Vlahovic. På midtbanen har de klassespillere som Tadic, Kostic og Milinkovic-Savic.\n\nVi tror ikke svenskene klarer å stå imot i 90 minutter i heksegryten på Stadion Rajko Mitic. Sverige har kun spilt mot Serbia tre ganger tidligere. Det har endt med to tap og én seier. Sist lagene møttes på serbisk jord tapte Blågult 2-0.\n\nOddsen på Serbia er 1,85. Det er ok.\n\nSerbia vinner. Det spiller du på her til 1,85 i odds",
    "Sverige vil arrangere bandy-VM uten Russland – Norge blant deltakerne": "",
    "Svenskene fikk det Sverige de ville ha": "Eksempelvis er Herregården bygget for å huse 3.000 personer. Politiet sa allerede i 2008 at det «virkelige antallet» er 8.000 personer.\n\nI 2014 la Rikspolitiet i Sverige en rapport på bordet som fortalte at Sverige nå har 55 områder i til sammen 22 byer som er delvis tapt for myndighetene. Kriminelle nettverk råder, narkohandelen skjer åpent, innbyggere våger i liten grad å avgi vitnemål, få anmelder kriminelle forhold, og politiet og andre myndighetsorgan, inkludert offentlig transport, postbud og transportbyrå, angripes av unge som typisk kaster stein, men også molotovcocktails. I dag teller disse områdene offisielt 61 områder, altså nok et bevis for den tragiske utviklingen i Sverige.\n\nPå storsenteret i Rosengård fortalte mitt følge at i lokalet der svenske myndigheter tidligere solgte edle dråper, hadde nå den private pengeoverføringsgiganten Forex overtatt. Systembolag finner man ikke lenger her på senteret.\n\nPå senteret lokker utstillingsdukker med hijab og islamske klær til stor og liten og begge kjønn. Butikker er utstyrt med østlige navn som All Safari Shoe og Orient Music, og kafeer frister med menyer inspirert av østlige kjøkken. Arabisk skrift forteller kundene hva butikken har å by på, det samme gjelder skilt som leder beboerne til Rosengårds service- og velferdstjenester.\n\nKnapt en svenske er å se på det store senteret, der hijab på kvinnene er svært dominant. Ei heller typisk svenske butikker registrerte jeg. Ikke underlig, da vi åpenbart ikke befant oss i svensk kultur.\n\n«Borgerkrig», «diktator», eller «islamsk» maktovertakelse?\n\nDen svensknorske kvinnen fortalte om svensk ungdom som svarte slik på hennes spørsmål om hvor de tror Malmø befinner seg om et par tiår: Den ene mente Malmø ville være styrt av et islamsk parti. Den andre mente det ville vært brutt ut borgerkrig for lengst. Den tredje svarte at både Malmø og Sverige da ville være styrt av en fascist, av en diktator.\n\nI Rosengard fikk da også islamistene i partiet Nyans 30 prosent i valget sist søndag.\n\nJeg spurte den eldre kvinnen den gang hva hun trodde skulle til for å løse de de politisk skapte problemene. Hun svarte slik etter en tenkepause: «Det skal stor samfunnsingeniørkunst til for å rydde opp.»\n\nOg det er denne samfunnsingeniørkunsten Sveriges kommende regjering står overfor som den største utfordringen i vår tid. En utfordring ikke bare skapt av søvngjengere i politikken, men også skapt av et folk som ikke fulgte med i sin tid. Kanskje ganske mange oppfattet de dramatiske endringene med ikke minst vold og utrygghet, men de våget ikke si fra hver eneste gang det gjaldt å si fra: Ved nasjonalvalgene. De stemte på sossarna og moderaterna, de to tonegivende partiene siste 30 årene som åpnet for den ukontrollerte ikke-bærekraftige innvandringen. Eller enda verre (om mulig) på Centern, Miljöpartiet og Venstrepartiet.\n\nDet er ikke vanskelig å føle sympati med det svenske folket som har mistet et av verdens beste land hva gjelder velferd og trygghet. Men det er et men her. Hvorfor hørte dere ikke på alle stemmene som ropte varsku – med karrieren, vennekrets og familie som innsats? Hvorfor tok dere ikke ansvar for å kjempe for friheten?\n\nNå blir antakelig Ulf Kristersson (M) ny statsminister i Sverige, med Ebba Bush (KD) som statsråd i ny regjering. Sverigedemokraterna må antakeligvis holdes utenfor, ikke minst også fordi Liberalerna har varslet at for dem er det en umulig tanke at SD skulle på regjeringsmakt. Og slik fortsetter det politisk uverdige spillet. Sverige settes ikke først. Man setter eget parti og egen karriere først.\n\nDet som har skjedd av positiv utvikling i politikken seneste tid er at få politikere peker på Sverige som en humanitær stormakt. Den «æraen» er over. Det er også få som skjeller ut Danmark for å føre en rasistisk politikk, en politikk nok M og SD, antakelig KD også, nå langt på vei kan komme til å kopiere hva gjelder kriminalitet.\n\n«Svenskene vil gå ned med skipet»\n\nSDs leder Jimmie Åkesson har foreløpig bare lagt frem et ufravikelig krav for å støtte ny regjering, nemlig 20 milliarder kroner mer til rettsvesenet. Hvilken nytte et slik tiltak vil ha, er uklart, all den tid vi vet at store deler av den verste kriminaliteten er et resultat av masseinnvandring især fra islamsk klanbasert kultur. Vil M og KD og Liberalerna støtte det eneste partiet som har stått mot masseinnvandringen, SD, og faktisk sette kroken på døren for uintegrerbar innvandring?\n\nDen politiske tenkeren og historikeren, islamkritikeren Lars Hedegaard, sier det slik: «Hvis ikke Sverige stopper innvandringen og begynner å utvise innvandrere som nekter å tilpasse seg et demokratisk samfunn, vil alt annet være likegyldig. Herunder Jimmie Åkessons 20 milliarder.»\n\nHedegaard er svært pessimistisk med tanke på fremtiden for svenskene, og kommenterer en mer optimistisk sjel på Facebook slik:\n\n«Tror du at små skritt vil hjelpe i en situasjon der Sverige formodentlig blir en islamsk stat i 2050. De eneste som kan avverge denne ulykken er det svenske folket, og det vil de ikke. Svenskene vil gå ned med skipet.»\n\nSamme Hedegaard mener at «vi vil se sammenbruddet av en hel løgnkultur», som han sa det til oss i sitt bortgjemte hjem i Danmark. Vi spurte han den gang slik:\n\nVi har statsråder i Norge som nidkjært favner om islam, Trine Skei Grande er et godt eksempel. Vi har statsråder som stadig slår på stortromma: vi skal bli så mye flinkere på integrering! Jan Tore Sanner er en fortaler for denne påstanden. Hvorfor sier de dette? Nå har eksempelvis forskeren Ruud Kopmans slått fast at forskning siste 20 årene viser at statistisk sett går det definitivt dårligst med integreringen av muslimer. Hvorfor opptrer disse nevnte politikerne som de gjør, ut fra ditt analyseverktøy?\n\n– Den mest umiddelbare forklaringen vil være at når de først har grepet tigerens hale, som de gjorde for 30-40 år siden, så kan de ikke plutselig slippe den.\n\n– Hvorfor kan de ikke det?\n\n– For journalistene og politikerne har jo for fanden tatt feil de siste 40 årene. Hvis de ærlig innrømmet at det slettest ikke har gått som de spådde, måtte de jo innrømme rett ut at de tok feil, og det ville jo filleristet maktposisjonen deres. Det er innlysende at folk nødig vil innrømme feil. Så skal man gå dypere i undersøkelsen og spørre: Hva får de ut av den fiksjon om at islam er en flott religion? Jo, slik kan de fortsette å argumentere for stadig høyere skatter til integrering og hjelp til stakkars mennesker som kommer fra et eller annet sted. Politikerne og journalistene representerer klasseinteresser, nemlig byråkratiet og de statsstøttede avisene, forfatterne og de statsanerkjente intellektuelle. Det handler om jobb, karrieremuligheter og makt. Den dagen folk innser at integrering er et spørsmål om å ville integrere seg, og at vi som danske ikke kan gjøre noe for å integrere folk som ikke vil integreres, så kan man kutte alle integreringsmidler. Dermed mister titusenvis av saksbehandlere, psykologer, eksperter på multikultur, synsere, ja, det er en hel klasse som mister sitt materielle eksistensgrunnlag. Så det er ikke merkelig at folk holder fast i sine tidligere påstander.\n\n– Sagt på en annen måte: Hvis noen fant opp en vaksine mot tannsykdom, så står titusenvis av tannleger der som må finne seg et nytt yrke.\n\nDet er vanskelig å være uenig med Hedegaaard. Men hvordan Sverige faktisk ser ut om ett til to tiår, se dét fremstår som så dystert ut at jeg personlig aller helst ikke vil tenke på det.",
    "I Norge er Høyre på topp mens Ap sliter. I Sverige er det helt omvendt": "Socialdemokraterna i Sverige får målinger rundt 30 prosent nå like før søndagens riksdagsvalg, noe de bare er sånn passelig fornøyd med selv, for de har gått litt ned siden i vår. Dette er likevel et tall som trolig ville gitt Arbeiderpartiet partisekretær Kjersti Stenseng i Norge gledessjokk, med tanke på den siste begredelige NRK-målingen der Ap bare fikk 19,6 prosent. Det norske Høyre kan derimot glede seg over 32, 4 prosent på den samme målingen, mens deres søsterparti Moderaterna sliter tungt nede på 17 prosent.\n\nSøstre og bestevenner\n\nSocialdemokraterna og Arbeiderpartiet hverandre svært nær og samarbeider tett, ifølge Aps partisekretær Kjersti Stenseng. De to partiene ligner hverandre, har samme ideologiske opphav og har ganske lik historie som mektige styringspartier som i flere tiår var så store at de hadde regjeringsmakten helt alene. Begge sitter nå med makten i koalisjonsregjeringer i hvert sitt land, i Sverige kanskje bare noen dager til - hvis de taper på søndag.\n\n– Vi samarbeider nært med alle sosialdemokratiske partier i Norden, men Socialdemokraterna er nok det partiet som står oss aller nærmest. Vi lærer av hverandre og inspirerer hverandre i måten å jobbe på, og deltar gjerne i hverandres valgkampanjer, sier Stenseng, som selv skal til Stockholm og Sverige i valghelga for å følge innspurten sammen med sin svenske partisekretær-kollega.\n\nOgså Høyre og Moderaterna står hverandre nær. De er søsterpartier og dessuten «bestevenner», bekrefter Høyres 1. nestleder Henrik Asheim.\n\n– Ja, jeg vil si vi er bestevenner. Vi har et veldig nært forhold og har hatt det i mange år, rett og slett fordi vi er ganske like partier, selv om vi kan befinne oss i ulike politiske situasjoner. Vi ligner på hverandre på mange viktige områder og vi lærer og utveksler erfaringer med hverandre hele tiden, sier Asheim.\n\n[ Sverigedemokraterna i sentrum ]\n\nHenrik Asheim ny nestleder i Høyre Henrik Asheim feirer da han ble valgt ny nestleder i Høyre under Høyres landsmøte i vår. Men også Høyre siste meningsmålinger gir grunn til feiring. (Håkon Mosvold Larsen/NTB)\n\n– Dette svinger veldig\n\nHan syns likevel det er litt vanskelig å svare på hvorfor bestevennen i Sverige kjemper i motvind akkurat nå, og at det er så stor forskjell på de to søsterpartienes oppslutning.\n\n– For dette svinger jo så veldig! Jeg husker godt da Fredrik Reinfeldt var statsminister i Sverige og Moderaterna hadde resultater på 30 prosent, mens det var det norske Høyre som var nede på 17 prosent. Vi har nok vekslet på hvem som er lengst til høyre av oss, og det er gjerne den som er mest moderat som gjør det best! Da Rheinfeldt vant valg, var det nok fordi han bredte partiet ut, fornyet det og laget en god politikk på mange velferdsområder. Det lærte Høyre ganske mye av, sier Asheim.\n\n– Nå er det annerledes i Sverige, valgkampen handler nesten utelukkende om kriminalitet og integrering, og nå i det siste: Strøm og energi, mener han.\n\n– Det blir et smalere spekter å spille på for Moderaterna, og veldig mye handler om Sverigedemokraterna. Moderaterna sliter fordi de står i en skvis, de har Sverigedemokraterna som gjør det bra til høyre for seg, samtidig som den alliansen de styrte med i åtte år har gått i oppløsning. Så får vi se, da, om det skjer det samme som for fire år siden: Kanskje de i siste liten likevel blir større enn Sverigedemokraterna, håper Asheim, som drømmer om at Moderaterna blir det største borgerlige partiet, og får styre i en koalisjon med Kristdemokraterna og Liberalerna. Han ønsker seg ikke et stort Sverigedemokraterna, som nå ligger på rundt 20 prosent.\n\n[ Slik påvirker høyrepopulister og ytre høyre andre partier ]\n\n– Socialdemokraterna gjorde dessuten noe som som var veldig smart: De byttet statsminister i rett tid. Magdalena Andersson har vist seg å være en pragmatisk, handlekraftig sosialdemokrat i en krevende situasjon, som endret Sveriges Nato-standpunkt. Det er også en utfordring for Moderaterna, for de og de borgerlige partiene har stått alene om å være for Nato-medlemskap.\n\nArbeiderpartiets landsmøte 2019 Partisekretær Kjersti Stenseng taler på et tidligere Ap-landsmøte. (Terje Pedersen/NTB)\n\n– Store forskjeller\n\nAps partisekretær Kjersti Stenseng understreker overfor Dagsavisen at selv om de to sosialdemokratiske partiene i Norge og Sverige ligner hverandre og er gode venner, er det også store forskjeller på norsk og svensk politikk.\n\n– En av årsakene til at Socialdemokraterna nå har ligget på over 30 prosent er er at da statsminister Magdalena Andersson kom inn som ny leder i fjor, fikk hun veldig fort veldig høy tillit. Hun viste et veldig sterkt lederskap gjennom en krevende vinter med Nato-debatten og den sikkerhetspolitiske kursendringen i Sverige. Det tror jeg har mye å si, mener Stenseng.\n\n– Så har de også gjort noen strategiske grep som jeg tror har vært helt avgjørende: De har løftet en av de mest betente og vanskelige sakene i svensk politikk fram som en av sine hovedsaker: Det å stoppe kriminaliteten og segregeringen. Diskusjonene om gjengkriminalitet og innvandring er nå mye skarpere og annerledes i Sverige enn i Norge, sier partisekretæren.\n\n– Det er nytt for det svenske sosialdemokratiske partiet, at de tar en så tøff posisjon i den saken. Da vi snakket med dem før sommeren, sa de: «Vi skal si det som det er, og vi skal gjøre det som trengs». Det tror jeg de har tjent mye på i Sverige, og dette ble jo også den store saken i valgkampen, mener Stenseng, som poengterer at det ikke er sammenlignbart med situasjonen i Norge. Hun roser sine svenske partifeller for at de har tatt tak i gode «lommebok-saker», som pensjon og velferd, saker Stenseng mener er viktige for vanlige folk.\n\n[ DNB-sjefen advarer kundene om tøffe tider. Bytt bank, folkens! ]\n\n– Urolige og frustrerte\n\nApropos «vanlige folk». Stenseng hevder at Aps slagord og kampanje før stortingsvalget i fjor, «Nå er det vanlige folks tur», har inspirert Socialdemokraterna i årets valgkamp.\n\n– De gjør det ikke helt direkte med akkurat samme slagord, men de gjør det helt tydelig at de skal være et interesseparti for helt vanlige folk i Sverige.\n\n– Dere vant valget i fjor, men hvorfor går det ikke bedre med dere nå? Dere har bare 19 prosent?\n\n– Da vi tok over regjeringsmakten i oktober i fjor, hadde vi også målinger som var annerledes enn de vi har nå. Vi tok over og har styrt i en periode der mange kriser har kommet oppå hverandre, som pandemien, krigen, strømkrise, matvarepriser – alt det som skjer nå, og som gjør folk urolige og frustrerte, sier Stenseng, og sammenligner med Sverige:\n\n– De har hatt mange av disse problemene i Sverige også, men de har også hatt et valgkamp-år der Nato-debatten har gjort at statsminister Magdalena Andersson fått vise seg fram som en sterk leder. Så har de som sagt løftet fram kriminalitet og innvandring som viktige saker, og tjent på det. Når vi gjør det dårligere her i Norge, mener jeg det handler om at vi har hatt vår første regjeringsår fylt med kriser som merkes i folks hverdag. Det er ingen kvikk fiks-løsninger her, og da blir folk utålmodige. Når det er krevende tider og du ikke er fornøyd med regjeringspartiet, er det ikke uvanlig at det største opposisjonspartiet tjener på det, slår Stenseng fast.\n\n– Vår viktigste jobb nå er å vise at vanlige folk at vi skal komme oss gjennom denne krisen sammen. Selv om vi må stramme inn, så skal vanlige folk skjermes og prioriteres, og være trygge på at de har en jobb å gå til og at de kan betale regningene sine. Og så håper jeg at Socialdemokraterna vinner!\n\n[ Forskere: Disse arbeidstakerne kan få det tøffest i vinter ]\n\nHold deg oppdatert. Få daglig nyhetsbrev fra Dagsavisen\n\n\n\n\n\n\n\n\n\n\n\n\n\n\n\n\n\n\n\n\n\n\n\n",
    "Sveriges regjering med hastegrep mot prissjokk på strøm: – Vi står overfor en ren krigsvinter": "Sveriges regjering med hastegrep mot prissjokk på strøm: – Vi står overfor en ren krigsvinter\n\nRusslands energikrig mot Europa får store konsekvenser, advarer Sveriges statsminister, som varsler likviditetsgarantier på flere hundre milliarder svenske kroner.\n\nSveriges statsminister Magdalena Andersson holdt pressekonferanse lørdag ettermiddag. Hun hadde med seg, fra venstre, sentralbanksjef Stefan Ingves, finansminister Midael Damberg og direktøren for Sveriges utgave av Finanstilsynet, Erik Thedéen.\n\nPublisert: Oppdatert 3. september\n\n– I tillegg til militær krig mot Ukraina driver Russland en energikrig mot Europa, sier Sveriges statsminister Magdalena Andersson under en pressekonferanse lørdag ettermiddag.\n\nHun kalte inn til pressetreffet på kort varsel, sammen med Riksbank-sjef Stefan Ingves.\n\n– Russlands energikrig får alvorlige konsekvenser for hele Europa, også for svenske husholdninger, og særlig i sørlige Sverige, som er avhengige av strømprisene i Tyskland.\n\n– I går fikk vi kveld melding om at russiske leveranser av gass gjennom North Stream 1 uteblir inntil videre. Det får konsekvenser, sier hun på pressekonferansen, som blant annet sendes av Omni.\n\nLes på E24+ Hvordan Nord Stream ble så viktig i Europas gasskrig\n\n– Sverige og Europa stod allerede overfor en veldig tøff vinter, men med gårsdagens beskjed står vi overfor en ren krigsvinter, sier Andersson.\n\n– Putin vil ikke lykkes\n\nDet er en tydelig sikkerhetspolitisk agenda bak Russlands handlinger, mener hun.\n\n– Russland har fullstendig misforstått Europas vilje til å støtte Ukraina. Men nå bedriver Russland fullskala energikrig for å bryte vår enighet. Putin vil skape splittelse, mellom Europas land og også innad i landene. Vår beskjed til Putin er at han ikke vil lykkes.\n\nLes også Gazprom skal sende gass til Europa via Ukraina lørdag\n\nfølge statsministeren vil Sverige stille med inntil hundretalls milliarder kroner i såkalte likviditetsgarantier til energiselskaper, slik at de kan stille nødvendig sikkerhet når de handler med kraft.\n\nDette skal ifølge Andersson motvirke risiko for finansiell ustabilitet i Norden. Sverige sikrer med dette også pusterom for nabolandene slik at de kan innføre lignende sikringsordninger, sier hun.\n\n– Russland har fullstendig misforstått Europas vilje til å støtte Ukraina. Men nå bedriver Russland fullskala energikrig for å bryte vår enighet.\n\n– Putin vil skape splittelse, mellom Europas land og også innad i landene. Vår beskjed til Putin er at han ikke vil lykkes, sier Andersson.\n\nSikkerhet på 180 milliarder\n\nDen siste tiden har kraftselskaper i flere land, som tyske Uniper og deres eier finske Fortum, varslet om at de påvirkes av økte marginkrav. Dette er en type sikkerhet eller depositum som selskaper må stille opp med i forbindelse med krafthandel.\n\nSveriges finansminister Mikael Damberg og leder Erik Thedéen i Finansinspektionen deltar også.\n\nMed dagens svært høye priser er det fare for at energiselskaper kan få problemer, selv om de i utgangspunktet er solide, ifølge finansminister Damberg.\n\n– Med denne beslutningen sikrer vi ikke bare den finansielle stabiliteten i Sverige, men hele Norden, sier Damberg.\n\nDirektøren for Sveriges utgave av Finanstilsynet, Erik Thedéen, sier at sikkerheten som stilles av kraftselskapene via clearinghuset Nasdaq Clearing vanligvis er på 25 milliarder kroner, men at den på toppen har vært oppe i 180 milliarder. Dette skyldes prishoppet på strøm, forklarer han.\n\n– Når prisen da stiger så utgjør det potensielt en motpartsrisiko, og da må de stille en sikkerhet for det. Og det er den som i runde tall har gått fra 25 til 180 milliarder, sier Thedéen, som legger til at tallet har gått noe ned fra toppen.\n\nKan utvikle seg til stabilitetsrisiko\n\nDe som påvirkes av de økte marginkravene er de rundt 100 medlemmene av clearinghuset Nasdaq Clearing, som særlig er kraftprodusenter og banker, påpeker Thedéen.\n\n– Vi bedømmer at dette i denne situasjonen i seg selv ikke er en risiko mot stabiliteten, men det kan utvikle seg til en stabilitetsrisiko, sier Thedéen.\n\n– Om man ikke klarer å stille sikkerhet i tide, så sier regelverket at Nasdaq Clearing må erklære den motparten konkurs, sier Thedéen.\n\nI verste fall kan en slik hendelse få hele clearinghuset til å vakle, og skape utfordringer for det finansielle systemet, påpeker lederen for Finansinspektionen.\n\nThedéen beskriver hva som konkret kunne ha skjedd på mandag hvis ikke kraftselskapene får slike garantier:\n\n– Om strømprisen skulle gå opp veldig på mandag, og det har den også gjort før, men om den skulle stige enda mer på mandag, da kommer noen av disse aktørene til å måtte skyte inn betydelig kapital i systemet, sier han.\n\nMen bankene kan ha begrensninger på hvor mange milliarder de kan låne ut, påpeker han.\n\n– Da kan til og med store og sterke selskaper ikke få tak i den kapitalen, sier Thedéen.\n\nFinansminister Mikael Damberg sier at garantiene fra staten trolig vil være nok til å motvirke eventuelle problemer for kraftbransjen når børsen åpner mandag.\n\n– Med dette grepet så tror vi ikke det kommer til å skje, sier Damberg.\n\nStengt gassledning\n\nFredag ettermiddag opplyste russiske Gazprom at gassforsyningene gjennom Nord Stream 1-rørledningen stanses på ubestemt tid. Ifølge Gazprom skyldtes dette en teknisk feil.\n\nLørdag kom beskjeden om at Gazprom i stedet vil prøve å sende gass til Europa via en alternativ rute.\n\nIfølge Reuters vil dette ikke være nok til å dekke inn bortfallet som følge av nedstengningen av Nord Stream 1.\n\nKraftanalytiker John Brottemsmo i Kinect Energy sa til E24 fredag at dersom det ikke kommer klarhet i løpet av helgen for når rørledningen vil gjenåpne, vil markedene reagere ved å sende gassprisene oppover mandag.\n\nDet er åtte dager igjen til valget i Sverige. Høye strømpriser har naturlig nok vært et viktig valgkamptema.",
    "Sverige: Slik vil partiene knuse gjengene": "Regjeringen og Riksdagen har de siste åtte årene, med bred støtte, skjerpet en rekke straffereaksjoner og gitt politiet nye verktøy i kampen mot gjengkriminalitet.\n\nMen antallet dødelige skytinger går ikke ned. 47 mennesker er drept av skytevåpen hittil i år. Det er like mange som i hele toppåret 2020. Ingen andre land i Europa har like mange drap begått med skytevåpen, ifølge en rapport fra det svenske krimnalforebyggende rådet.\n\nNesten alle partier går nå til valg på økte straffer. Den sosialdemokratiske regjeringen ønsker å skjerpe straffene for blant annet grov våpenkriminalitet, ran, utpressing og salg av narkotika.\n\nDisse straffeøkningene har bred støtte i andre partier. Den borgerlige opposisjonen ønsker dessuten, som i Danmark, å innføre dobbeltstraff for hovedsakelig forbrytelser knyttet til gjengoppgjør, for eksempel drap.\n\n[ Måling: Kriminalitet er den viktigste valgsaken for svenske velgere ]\n\nVil beskytte vanlige folk\n\nPartier på både høyre og venstre side ønsker også å endre den såkalte kvantumsrabatten for flerforbrytelser og justere det som i dag er løslatelse etter to-tredelers soning av straff.\n\nEt argument for lengre straffer som høres stadig oftere, er at allmennheten skal beskyttes mot alvorlige kriminelle.\n\nDer gir forskningen en viss støtte for at den kan bidra til å redusere kriminalitet. I alle fall hvis man lykkes med å nå ​​dem som faktisk er gjengkriminelle, sier Manne Gerell, kriminolog ved Malmö universitet.\n\nMen det har en pris når det gjelder rettssikkerhet og økonomiske kostnader.\n\n[ Ny jubelmåling for Sverigedemokraterna ]\n\nVänsterpartiet går imot\n\nStadig flere partier sier seg også villig til å vurdere om barn under 18 år som begår alvorlig kriminalitet, kan sperres inne i lengre tid enn i dag.\n\nMen Vänsterpartiet går imot strømmen når det gjelder straffskjerping.\n\n– Problemet er at ingen blir tatt. Økte straffer har ingen effekt. Det er bare å lure det svenske folket, sier partiets justispolitiske talsperson Linda Snecker.\n\nI færre enn én av fire saker som etterforskes etter skyting med dødelig utgang i år, sitter en siktet i varetekt, meldte SVT nylig.\n\nVänsterpartiet ønsker først og fremst å kutte gjengenes tilgang på narkotika og våpen med investeringer i tollvesen og politi.\n\nRansaking uten mistanke\n\nModeraterna, som er Høyres svenske søsterpart, Kristdemokraterna og Sverigedemokraterna etterlyser det de kaller «mønsterbrytende tiltak» for å få flere bak lås og slå.\n\nDe vil se på muligheten til at folk kan vitne anonymt, selv om utredninger regjeringen har gjort, konkluderte med at det ikke ville ha noen stor effekt.\n\nEt annet omdiskutert forslag fra partiene på borgerlig side er at politiet skal kunne opprette midlertidige visitasjonssoner der de kan ransake personer uten at det foreligger mistanke om noe straffbart. Argumentet er at det kan bli lettere for politiet å avdekke våpen.\n\nDe fleste partier kan nå også tenke seg å la politiet bruke hemmelig avlytting mot gjengene i forebyggende øyemed uten konkret mistanke om at det er begått lovbrudd.\n\n– Mitt inntrykk er at mange forslag retter seg mot ganske konkrete situasjoner, jeg tenker for eksempel på visitasjonssoner. Det kan ha en liten positiv effekt, men totalt sett er det langt fra sikkert at det totalt sett er positivt, sier kriminologen Manne Gerell. Han påpeker at man risikerer å skade tilliten til politi og myndigheter.\n\n[ Uker igjen til svensk valg: – Virkelig helt åpent ]\n\nForeslår kontaktforbud etter soning\n\nCenterpartiet, søsterparti til Senterpartiet, er også opptatt av risikoen for at innstramningen kan ramme folks rettssikkerhet. Partiet foreslår i stedet at gjengkriminelle skal kunne dømmes til restriksjoner som trer i kraft etter at de er løslatt fra soning.\n\nDet kan innebære at den domfelte får forbud mot å kontakte andre gjengmedlemmer eller at politiet kan avlytte dem uten at det foreligger konkret mistanke.\n\nSverigedemokraterna ønsker å gå lenger for å få kontroll over kriminelle også etter at straffen er sonet. Partiet ønsker at «særlig farlige kriminelle gjengangere» skal kunne dømmes til ubegrenset forvaring inntil risikoen for tilbakefall anses å være forsvunnet.\n\n[ «Anne» fikk livet snudd på hodet da hun møtte en mann på nettet (+) ]\n\nVil fryse offentlige ytelser\n\nDet har også kommet forslag om å straffe gjengmedlemmer gjennom administrative vedtak. Moderaterna ønsker å fryse ytelser til gjengmedlemmer og gjøre det lettere å kaste dem ut fra hjemmene sine. Socialdemokraterna har også uttalt seg om slike tiltak.\n\nKriminologen Gerell ønsker seg en bredere tilnærming fra politikerne.\n\n– I USA er det ganske gode bevis for at psykiatrisk behandling, for eksempel kognitiv atferdsterapi, kan redusere kriminalitet. Men også mer generelt at forbedret helsetilbud i utsatte områder kan føre til redusert kriminalitet. Jeg føler ikke at noe parti ønsker å stille den slags spørsmål, sier han.\n\nHold deg oppdatert. Få daglig nyhetsbrev fra Dagsavisen",
    "Norge og Sverige vil intensivere energisamarbeidet i Norden": "– Sammen med den norske regjeringen initierer vi en ”task force” for de nordiske landene om utvikling av markedsmodellen. Sverige og Norge går sammen for å sikre sikker tilgang på elektrisitet og lave priser i Norden. Vi ønsker å finne felles løsninger på felles utfordringer, sier Sveriges energi- og digitaliseringsminister Khashayar Farmanbar.\n\n\n\nI en situasjon der hele Europa er rammet av ekstrem høye priser på energi er det viktigere enn noen sinne å finne løsninger og modeller som sikrer et velfungerende el-marked som kan gi lavere priser for husholdninger og næringsliv, og dermed økonomisk vekst.\n\n\n\n– De nordiske nabolandene har hatt kraftutveksling helt siden 60-tallet. Med den pågående energikrisen i Europa ønsker vi et intensivert samarbeid for å finne gode tiltak som sikrer et velfungerende el-marked, slik at vi kan komme tilbake til en situasjon med tilstrekkelig og rimelig kraft til nytte for industri og samfunn. Det er meldt om likviditetsutfordringer i deler av det finansielle kraftmarkedet, og tiltakene som er varslet i Sverige og Finland vil bidra til å fremme en bedre finansiell stabilitet i Norden. Det er viktig. Det er ikke behov for norske tiltak nå, men vi følger nøye med på utviklingen, sier olje- og energiminister Terje Aasland.\n\n\n\nNorge og Sverige vil arbeide for økt samarbeid på el-området og skal raskt etablere en arbeidsgruppe som skal undersøke hva som kan gjøres for å få ned de høye prisene. Norge og Sverige ønsker å intensivere det nordiske el-samarbeidet, og Danmark og Finland vil bli invitert til å delta i arbeidet fra start.\n\n\n\nArbeidsgruppen kommer også til å følge med på de pågående diskusjonene internt i EU og eventuelle nye forslag til el-markedsdesign fra EU-kommisjonen. Gruppen skal levere sine anbefalinger så tidlig som mulig og før de nordiske energiministrene møtes i Oslo 28. november.\n\n\n\nPå dagens møte i Stockholm diskuterte de to energiministrene også temaer som karbonfangst og -lagring og havvind.",
    "Snittmåling: Mot thriller-natt i Sverige": "Fredag 19. august brøt det ut panikk på kjøpesenteret Emporia i Malmö. En ung mann med håndvåpen løsnet skudd. Folk skrek «pistol, pistol, løp!» fortalte øyenvitner. Knapt 20 minutter senere hadde politiet pågrepet den mistenkte, en 15 år gammel gutt fra Göteborg. En mann (31) døde av skadene, et kjent navn fra Malmös gjengmiljø og etter alt å dømme målet for skytingen. En voksen kvinne på besøk fra Norge havnet på sykehus med skader. Hun var ifølge politiet et tilfeldig offer.\n\nSvenske tilstander? Ja, dessverre. Så langt i år er 47 mennesker skutt i hjel, viser Expressens oversikt. I fjor var det totale tallet 45. Dødelig skytevåpenvold har økt i Sverige, men ikke i resten av Europa, viser tall fra Brottsförebyggande rådet (Brå).\n\n– Tryggheten skal gjenskapes\n\nMalmö-saken illustrerer utfordringene som har fått mye fokus i den svenske valgkampen; volden i de kriminelle miljøene, unge som rekrutteres av gjengmiljøene og utryggheten som sprer seg i resten av befolkningen i de svenske storbyene. Nå skal tryggheten i byen gjenskapes, lovet Malmö-politiet dagen etter Emporia-drapet. Det har med ulike formuleringer også blitt omkvedet for partilederne i debatten: Sverige skal bli trygt igjen.\n\nForskerne er fremdeles usikre på årsakene, men et fellestrekk er tydelig: «Når noen skytes i hjel i Sverige er det nesten alltid i kriminelle miljøer i dag. Åtte av ti tilfeller skjer i de kriminelle miljøene», oppsummerte forsker Klara Hradilova-Selin da Brå-rapporten ble lagt fram i fjor.\n\nJimmie Åkesson: – Sverige har noe å lære av Norge\n\nTradisjonelt profiterer partiene på høyresiden når kriminalitetsbekjempelse står på dagsorden, men denne gangen har også venstresiden skjerpet tonen når det gjelder lov og orden. Sverigedemokraternas (SD) partileder Jimmie Åkesson har overfor Nettavisen kalt Sverige et skrekkeksempel på utrygghet, mens regjeringspartiet Socialdemokraterna fastslår at «gjengkriminaliteten truer vårt samfunn og sprer utrygghet i vårt land».\n\nÅkesson kom med en advarsel til Norge da Nettavisen møtte ham i forrige uke:\n\nSlik vil partiene ta kampen\n\nOppskriften for å bøte på problemet er forskjellig. SD – som lenge har profilert seg på innvandringsmotstand – ønsker blant annet å fjerne statsborgerskapet for innvandrere som begår grov kriminalitet og ha egne soner i svenske byer der politiet kan ransake folk uten at det foreligger konkret mistanke om noe kriminelt.\n\nPartiet vil videre at unge skal kunne dømmes til livstid for alvorlige forbrytelser. Både SD og Moderaterna vil straffeforfølge de som rekrutterer unge til kriminalitet. Videre vil de at sosialtjenesten skal dele mer informasjon med politiet. Centerpartiet vil øke politinærværet og styrke relasjonsbyggingen. Miljøpartiet og Liberalerna er opptatt av tidlig innsats og vil blant annet ha flere aktører enn barnevernet inn i bildet med hjemmebesøk hos utsatte familier.\n\nLiberalerna snakker varmt om kommunenes rolle i det forebyggende arbeidet.\n\nVänsterpartiet vil ha flere sosionomer inn i skolene og at sosialtjenesten skal få bedre mulighet til å blinke ut barn i risikogruppen, ikke minst når eldre søsken er pågrepet for kriminalitet.\n\nSocialdemokraterna, som har lansert en omfattende pakke med foreslåtte straffeskjerpelser rettet mot gjengkriminaliteten, vil styrke politiet med 10.000 nye stillinger på ti år og blant annet avskaffe strafferabatten for kriminelle i alderen 18 til 21 år. I tillegg til skjerpede straffer vil de ha en større satsing på skolens rolle og økt innsats for å bryte nyrekrutteringen til de kriminelle miljøene.\n\nNato langt ned på lista\n\nPolitikerne er nødt til å levere enten det handler om skjerpede straffer eller forebygging – eller begge deler. Ikke noe annet tema enn kampen mot kriminaliteten opptar velgerne mer, viser Aftonbladets velgerbarometer fra Demoskop 29. august. 42 prosent av de spurte oppgir lov og orden som den viktigste sak før valget. Helsestell kommer på andreplass med 34 prosent, 23 prosent svarer energi og kjernekraft. I månedene etter Russlands invasjon av Ukraina og Sveriges helomvending mot Nato har selvsagt også fred og sikkerhet preget den politiske debatten, men vi må – kanskje overraskende – helt ned på tiendeplass på lista for å finne temaet forsvar på Demoskops måling. Ved målingene i mars, april og mai var dette tredje viktigste sak for velgerne, men så skiftet oppmerksomheten.\n\nSverigedemokraterna kan bli nest størst\n\nDenne gangen er det jevnt løp mellom blokkene inn mot målstreken, viser meningsmålingene. På nettsiden Poll of polls, som samler et vektet gjennomsnitt av flere målinger, har Socialdemokraterna og deres allierte (Vänsterpartiet, Miljöpartiet og Centerpartiet) 49,8 prosent (6. september). På høyresiden har Sverigedemokraterna (SD), Moderaterna (M), Kristdemokraterna og Liberalerna 49,2. Det gir en mandatfordeling på henholdsvis 176 mot 173 i riksdagen.\n\nPå ytre høyre side i svensk politikk har Sverigedemokraterna med Jimmie Åkesson i front hatt en særlig sterk framgang siden i sommer og ligger an til å gjøre sitt beste valg noensinne. Siden forrige valg viser målingene en framgang på 3,5 prosent. SD ligger an til gå forbi Moderaterna som Sveriges nest største parti. Moderaterna og Ulf Kristersson ligger an til å tape 2,8 prosent oppslutning sammenlignet med 2018, mens Socialdemokraterna med Magdalena Andersson i spissen øker svakt med 0,8 prosent og beholder sin posisjon i teten.\n\nLES OGSÅ: Han kan skape politisk jordskjelv i Sverige\n\n«Att brösta en fyra»\n\nTilbake til kriminaliteten og skytevåpen-trenden: Ifølge politiet var det ingen kjent kobling mellom 15-åringen og drapsofferet på Emporia. Svenske medier omtaler det som et sannsynlig bestillingsdrap. På grunn av sin alder risikerer den mistenkte maksimalt fire års forvaring. I svensk underverden har man et uttrykk: «Att brösta en fyra för att bli en hundragubbe». Det betyr å ta en for laget, å være villig til å ta fire års forvaring på ungdomsinstitusjon for drap for deretter å bli akseptert som fullverdig gjengmedlem. Ifølge avisa Sydsvenskan skal det ha vært en høy pris på hodet til 31-åringen, omtalt som en lederfigur i Assassins, en underavdeling av den beryktede MC-gjengen Satudarah med utspring i Nederland og forgreninger i flere land, også Norge.\n\nAllerede for fire år siden kom det en EU-støttet rapport som viste at Sverige – i forhold til folketallet – var verst blant 13 europeiske land i en sammenligning av dødelig skytevåpenvold med menn mellom 15 og 29 år som offer.\n\nSå kom Brå-rapporten, «Dödligt skjutvapenvåld i Sverige och andra europeiska länder». Den sammenligner trendene i 23 europeiske land. Analysene her bygger først og fremst på tall om dødsårsaker fra Eurostat og WHO. Trendbruddet i Sverige skjedde i det første tiåret etter årtusenskiftet. Først var utviklingen ikke så åpenbar på grunn av en fortsatt reduksjon i dødelig vold med andre voldsmetoder, men fra og med 2013 har skytevåpen-drap bidratt til å øke det totale nivået av dødelig vold. Sverige klatret fra en bunnplass til en dyster plassering på topp målt i skytevåpen-drap per 1 million innbyggere. Kniv og stikkvåpen er ikke ukjent, men her er det ingen tilsvarende trend. Generelt er drapstrenden i de fleste land nedadgående, uansett voldsmetode. Skytevåpen-tilfellene har vist størst nedgang i land som har ligget høyest på statistikken, som Baltikum, Balkan, Finland og Sentral-Europa. I slutten av perioden synes imidlertid forskjellene å være mindre.\n\nFellesnevneren i Sverige er ulovlige våpen i kriminelle miljøer og unge menn (20-29 år) som offer. Forskerne peker på narkotikahandel, kriminelle gjenger og svekket tillit til politiet som mulige forklaringer. De involverte har røtter i utlandet. Blant de utenlandskfødte var det flest fra Irak, Somalia, Syria, tidligere Jugoslavia og Tyrkia, ifølge en kartlegging gjort av Dagens Nyheter av alle som er varetektsfengslet, tiltalt eller dømt for skytevåpenvold siden 2017 (432 personer).\n\nSelv om den dødelige skytevåpentrenden synes å være unik i Europa, har man sett lignende ting før, som i 1980-tallets USA. Forskerne snakker om gruppedynamikk og en mulig smitteeffekt for våpenbruk i de kriminelle miljøene som mulige mekanismer bak økningen. De peker også på et annet problem: Statistikkene de henter ut fra europeiske land er ikke alltid enkle å sammenligne. Noen steder er feilkildene store, og forskerne bak Brå-rapporten er ikke skråsikre på om det svenske fenomenet er så isolert som tallene så langt forteller. Usikkerheten knytter seg blant annet til England og Wales, der man har hatt en økning i dødelig vold med kniv i lignende kontekst som våpendrapene i Sverige, men der statistikken for drap og våpenbruk føres på en annen måte. Globalt har det vært en reduksjon i dødelig vold, men trendene spriker. Flere land i Europa har store utfordringer med gjengkriminalitet, og narkotika- og våpensmugling omtales som et økende problem – ikke bare i Sverige.",
    "Kevin fra Skien opplevde marerittet i Sverige": "",
    "Valget 2022: Islamiseringen av Sverige et faktum": "Forskjellsbehandling og diskriminering\n\nDet islamistiske partiet Nyans har gjort et brakvalg i Sveriges gettoer. Muslimer stemmer på dem fordi partiet løfter frem en helskåret islamistisk profil: Forbud mot koranbrenning, forbud mot Muhammed-tegninger, forbud mot \"islamofobi\" og legitimiering av undertrykkelse av muslimske jenter og kvinner. I gettoen Rosengård i Malmø fikk partiet over 30 prosent av stemmene. Den dagen Nyans virkelig etablerer seg nasjonalt vil partiet mangedoble seg i styrke. Det hele koker ned til den demografiske tsunamien i nabolandet vårt. Men, det er et stort lyspunkt: Nesten 50 prosent av ungdommen i Sverige stemmer Moderaterna og Sverigedemokraterna.\n\nSVT har intervjuet muslimske kvinner i hijab i getto i Gøteborg. De forteller at muslimer stemmer på Nyans fordi partiet har folk som prater tyrkisk, arabisk og somalisk. Det gjør ikke de andre partiene, konkluderes det, og derfor er Nyans mer tiltalende å stemme på.\n\nPartiet Nyans klassifiserer kritikk av islam som «rasisme» og lover at koranbrennere skal fengsles. Partiet ønsker også en gjennomgang av LVU, lovverket som styrer offentlig omsorgsovertakelse av barn (altså at færre mulimske foreldre skal miste omsorgen for barna sine). Ved siden av disse spørsmålene setter ikke-vestlige pris på at partiet kommuniserer på tyrkisk, arabisk og somali. I tillegg handler det om at Nyans ikke vil forby islamske privatskoler.\n\n– Jeg tror at mange partier har mange svensktalende, men Nyanspartiet har folk som snakker tyrkisk, arabisk og somali, sier Dina Elkhazandar til SVT.\n\nVed at Nyans har mange representanter som snakker velgernes eget språk, når partiet frem til dem som er svake i det svenske språket, forklares det.\n\n«Snart i mindretall»\n\nAt valget i Sverige reflekterte den demografisk utviklingen de siste tiårene, er knapt til å komme unna. Det spekulereres i om Socialdemokraterna ville fått halvert sin oppslutning til 15 prosent uten alle stemmene fra innvandrerne. En som bekrefter demografiens avgjørende betydning er rapperen Timbuktu, med røtter i Mali, som på Instagram kommenterte valgresultatet til Sverigedemokraterna og Moderaterna slik:\n\n«Til alle svarte og brune personer i Sverige. Vær ekstra oppmerksomme nå. Dette valgresulattet kommer utvilsomt til å oppmuntre enda mer ekstreme krefter enn de som har eksistert i dette landet i nesten 100 år. Vold vil komme.\n\nVær forsiktig, men vær ikke redd. Det spiller ingen rolle hvor mye vind de har i seilene nå. Tid, godhet og demografi er på vår side (utheving red.).»\n\nDet eneste vi skal gi han rett i er tid og demografi.\n\nOver ti prosent av stemmene i 54 bydeler gikk til «Andre partier». Gruppen består av et stort antall partier, men de fleste stemmene ser ikke ut til å ha gått til Medborgerlig Samling, Piratpartiet eller Alternativ för Sverige, men til Partiet Nyans.\n\nNyans gjorde det fire ganger bedre enn noen hadde spådd. I Rosengård Centrum i Malmö fikk de hele 30,9 prosent . I Rinkeby ble de det nest største partiet etter sosialdemokratene.\n\nForskningsstiftelsen Doku gjennomførte en valgundersøkelse der de spurte folk som bor i innvandrertette områder om de kjenner til eller kunne tenke seg å stemme på Nyans. Bare 30 prosent kjente til partiet, men av disse 30 prosent sa halvparten at de kunne tenke seg å stemme på partiet.\n\nNoe som betyr at den dagen Nyans etablerer seg solid i svensk politikk, vil de mangedoble tallene sine på et blunk. Snart legitim debatt?\n\nDet er ikke bare sterk begrensing av islamkritikk partiet vil kneble ved bruk av straffelover. Nyans ønsker langt på vei å legitimere æresundertrykkelse. Hvis en familie er «religiøst overbevist» om at datteren ikke skal kunne velge klær eller velge å fjerne sløret, på grunn av koranvers som indikerer det, så skal familien kunne velge for henne og «oppdra» datteren i henhold til deres ønsker. Alle synspunkter fra den svenske staten på temaet fordømmes som – og her kan du velge fra smørbrødbordet: rasisme, kulturell ufølsomhet, nyimperialisme eller kolonialisme.\n\nUnder valgdebattene har spørsmål om strømpriser, avgifter og kriminalitet blitt diskutert intensit, men svært lite har blitt sagt om spørsmålet om Sveriges skjebne: islamisering. Samtidig viser valget at oppslutningen om islamismen øker raskt. Nyans – et nytt og uetablert parti – er det største eller nest største partiet i mange områder preget av gettotilstander. Må man vente til neste nasjonalvalg før debatten om islamisering blir legitim? Men det er ett lyspunkt: svensk skoleungdom. Hadde deres partipreferanser vært dagens valgresultat ville Moderaterna fått 27 prosent, Sverigedemokraterna 21 prosent, totalt 48 prosent, mens Socialdemokraterna hadde stått ribbet tilbake med 16 prosent, nesten en halvering av valgresultatet. Kristdemokraterna ville fått 9 prosent, og dermed ville de borgerlige fått en solid flertallsregjering uten innvandringsliberale Liberalerna.\n\nOm skribenten Hege Storhaug Hege Storhaug er informasjonsansvarlig i HRS. Siden 1992 har hun jobbet på dette feltet også som journalist og forfatter. Temaene har gjennomgående vært knyttet til innvandrere i lys av menneskerettigheter og jenter/kvinners status. Hun har også forfattet ni bøker, den siste (2015), handlet om islams inntog i Europa. E-post: hege.storhaug@rights.no Nyhetsbrev: Få artiklene i innboksen Abonnér\n\nDenne websiden bruker cookies for å forbedre brukeropplevelsen, integrering med sosiale media og til statistikk. Du må godta dette eller ta ansvar ved å gå bort fra websiden. Innstillinger AKSEPTER",
    "Rune (48) vendte hjem etter 13 år i Sverige: – Jeg flyttet ikke tilbake for klimaet, men for de fantastiske folkene": "26.09.22 05:25\n\nRune Johansen kom tilbake til Båtsfjord i mars, og det var savnet til Finnmark og hjemplassen som dro han hjemover.",
    "To eksplosjoner ved boliger i Sverige": "De to eksplosjonene fant sted med en halvtimes mellomrom. Expressen skriver at personen som ble såret i den første eksplosjonen, ble sendt med ambulanse til sykehus og at skadeomfanget er alvorlig, men stabilt.\n\nAvisen har publisert bilder som viser at en port til en flermannsbolig er sprengt bort og at flere vinduer på bygningen er knust.\n\nKnappe 30 minutter senere ble det meldt om en eksplosjon rundt 20 kilometer unna, i Helsingborg. Der ble det ikke meldt om personskader, men det oppsto skader på en bolig samt biler som sto parkert like ved.\n\n– Det antas at det var tilfeldig at dette skjedde så nært i tid og sted, og det ser ikke ut til å være noen sammenheng mellom episodene, sier Jörgen Winberg i politiet til Helsingborgs Dagblad.\n\nTidlig onsdag morgen var ingen pågrepet i de to sakene.\n\n[ Erdogan mener Sverige er verre enn Finland ]\n\nHold deg oppdatert. Få daglig nyhetsbrev fra Dagsavisen",
    "Sverige gir ny milliardpakke til Ukraina": "En halv milliard skal gå til militærstøtte, ifølge Aftonbladet.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\nStøttepakken ble kunngjort under den ukrainske utenriksministeren, Dmytro Kuleba, sitt besøk til Sverige mandag.\n\n– Vi trenger våpen, våpen og mer våpen, sa han på en felles pressekonferanse med statsministeren og utenriksminister Ann Linde.\n\nKuleba er i Sverige nettopp for å be om støtte i krigen mot Russland. Han takker Sverige for deres innsats så langt.",
    "Danskene flagger ut til Sverige og Norge": "Det kan bli langt flere danskproduserte serier fra Norge enn bare «Ragnarok».\n\nDet danske produksjonsmiljøet har havnet i en ulykksalig situasjon: De har ikke mottatt noen nye bestillinger på serier eller filmer fra de store strømmetjenestene på uvanlig lenge. Produsent Meta Louise Foldager i Sam Production, som står bak Ragnarok og Borgen (for å nevne noen titler), kunne nylig fortelle til avisen Politiken at de ikke har fått en bestilling siden september i fjor. Hun anslår at hun har mistet en omsetning på en halv milliard. De er alle sammen prosjekter de skulle vært igang med siden september i 2021 og fram til 2022-23.\n\nHovedårsaken til frafallet er konflikten mellom rettighetsorganisasjonen Create Denmark (for skuespillere, forfattere, regissører og filmarbeidere) og strømmetjenestene om rettigheter. I fjor inngikk Create Denmark en avtale med den danske Produsentforeningen om betaling av rettigheter på strømmefilmer og serier. Avtalen trådte i kraft fra nyttår og resulterte i at strømmetjenestene sluttet å bestille mer. De oppfattet at den var for kostbar.\n\n«Det er lenge siden jeg hadde de første møtene med Amazon, Apple, Disney+ og Paramount Global,» skrev Foldager nylig på Facebook. «Jeg opplever de som kjøpesterke kunder som satt med sjekkheftet fremme og hadde stor appetitt på dansk innhold. Men så forstummet alle samtaler med disse nye kundene på nyåret på grunn av denne konflikten. Alt ble stille. Samtalen fortsetter fint i Sverige og Norge. Akkurat som mitt pågående samarbeid med Netflix opphører i Danmark og dreier seg inn mot andre land.»\n\nOg det er det som skjer nå, om vi skal tro danske produsenter. De «flagger ut» for å produsere i Sverige – og i Norge. Nabolandene har kommet i mål med et avtaleverk med blant annet Netflix, og har begge insentivordninger.\n\n«Jeg fokuserer nå stort sett alle krefter og alle medarbeidere mot Sverige, Norge og andre land,» sier Foldager.\n\nSam Productions har nå etablert seg i Sverige med produsent Maria Dahlin. I Norge har Sam som kjent produsert flere sesonger av norske serien Ragnarok. Men vi bør altså regne med flere søknader til den norske insentivordningen fra Sam og danske produsenter i tiden framover.",
    "Sverige hasteinnkaller Riksdagens forsvarskomité": "Det skal nå diskuteres om hvorvidt flere våpen kan sendes til Ukraina, noe som til syvende og sist er en regjeringsavgjørelse.\n\n– Vi kan kanskje avstå noen Robotsystem 70 og Archer. Det vil endre situasjonen fullstendig for Ukraina, sier Kristdemokraternas Mikael Oscarsson til TV4.",
    "Derfor har Sverige tapt": "«Dette er unikt i land som stort sett ikke har en krig eller som ikke har en lang historie med terrorisme», sa han til BBC i samme artikkel fra 2019.\n\nIkke ett eneste industrialisert land i verden har det samme høye nivået på antall bomber og eksplosjoner, fastslo analytiker Ylva Ehrlin samme året.\n\n«Vi har ti millioner mennesker i Sverige, men jeg har ikke funnet noen ekvivalent til dette nivået av eksplosjoner i noe industriland», påpekte Ehrlin til SVT.\n\nIfølge In Charts har det så langt dette året, tall til og med 15. mars, vært 58 eksplosjonsepisoder. Det er en økning fra samme periode i fjor, som endte med 90 bomber og eksplosjoner.\n\nDa har vi ikke engang nevnt kriminalitet med skytevåpen. Ifølge statistikk fra svensk politi var det fra januar til og med 15. august i år registrert 253 skyteepisoder med 44 drepte og 66 skadde. For hele 2021 var det totalt 344 skyteepisoder med 45 drepte og 115 skadde. Med over fire og halv måned igjen av 2022 kan det se ut som om de pådrar seg en ny dyster rekord.\n\nKrig- eller fredstid?\n\nPolitiet har mistet maktmonopolet. Ikke bare i de store gettoene ved storbyene, men også i mindre byer der narkotikasalg og rivaliserende gjenger opererer. I de såkalte påskeopptøyene i år, ble rundt 100 politibetjenter såret da Rasmus Paludan brant koranen i Rinkeby, Malmø, Linköping og Norrköping. Voldselementene, også kalt motdemonstranter, var dominert av unge muslimske menn og voldsvenstres Antifa.\n\nAllerede i 2016 innrømmet politiet i Sverige å ha mistet kontrollen over 55 såkalte no-go-områder, der kriminalitetsraten økte parallelt med massemigrasjonen. På det tidspunktet fortalte politifolk at de hadde mistet evnen til å håndheve loven effektivt.\n\nLinda Staaf i svensk etterretning smalt av en bombe i 2020 om alle eksplosjonene i Sverige: «Det er ikke normalt å se denne typen eksplosjoner i et land som ikke er i krig.» Indirekte sa hun dermed at Sverige er i en form for krig.\n\n«Disse eksplosjonene i det offentlige rommet er et alvorlig problem særegent for Sverige», fortsatte Staaf.\n\nSverige spiller altså i en egen divisjon i verden.\n\nDette ble muligens enda tydeligere da Rikspolitisjefen Anders Thornberg i 2020 gikk ut og etterlyste at militæret kan settes inn for å bistå politiet. Thornbergs uttalelse vitnet om at man har problemer med å definere om det er krig eller fred i Sverige. Det snakkes om «gråsoneproblematikk».\n\nEn parallell virkelighet\n\nFor oss nordmenn – som er noe mer realitetsorienterte enn svenskene som i to tiår har blitt hjernevasket av forskere, medier og politikere til å tro på masseinnnvandringens fortreffelighet – fremstår det som rimelig absurd at 25-30 prosent av velgerne fremdeles stemmer på Socialdemokraterna (S), som sammen med Moderaterna (M) har vært tilretteleggerne for den samme masseinnvandringen og derav den ekstreme, voldelige kriminaliteten. Statsminister Magdalena Andersson (S) vedgikk først under påskeopptøyene i år at «segregering har fått gå så langt at Sverige nå har parallellsamfunn…»Vi bor i samme land, men i helt andre virkeligheter… Integreringen har vært for dårlig samtidig som vi har hatt en stor innvandring».\n\nOgså Ms leder, Ulf Kristersson, har måttet krype til korset og innrømme den katastrofale situasjonen i en kronikk i august i år.",
    "Siste sjanse for Sverige?": "annonse\n\nannonse\n\nSverige kan muligens få en mer realitetsorientert regjering enn Norge har. Men er det for sent for dem?\n\nEtter min mening er nok dette siste sjanse for Sverige slik vi kjenner det. Skulle de klare å stemme frem et nytt borgerlig flertall, slik at de kan få en borgerlig regjering med avgjørende støtte fra Sverigedemokraterna, så er det kanskje mulig for dem å snu utviklingen, redde stumpene av den svenske nasjonalstaten og rydde opp i utenforskapsområdene. Hvis de ikke klarer dette, hvis de henger igjen i de underlige forestillingene om at det er rasistisk å moderere innvandring på en bærekraftig måte, og lar venstresiden fortsette, så forstår i alle fall ikke jeg hvordan de noen sinne skal greie å ta kontroll, og snu utviklingen.\n\nSverige blir trolig forandret for alltid. Den demografiske flodbølgen, etter en innvandringspolitikk som har vært totalt blottet for måtehold og moderasjon over lang tid, er allerede så enorm, at det vil kunne ta generasjoner før integreringsproblemene begynner å forsvinne. Dette gitt at man også snarest setter full stopp for permanent flyktning- og asylinnvandring og medfølgende familiegjenforening.\n\nannonse\n\nLes også: «Prosjekt sløseri»: Tåler kunstfeltet kritikk? (+)\n\nDet er liten tvil om at Norge, og Danmark, også har ført en uansvarlig innvandringspolitikk gjennom lang tid. Men der danskene over hele det politiske spekteret virkelig har kommet til fornuft, og nordmenn har strammet til noe, så har svenskene på den andre siden tatt den uansvarlige politikken til helt vanvittige nye nivåer. Tilbake til migrasjonskrisen i 2015 tok svenskene imot 112 000 asylsøkere, da Norge tok imot 30 000. Også 30 000 er jo voldsomt mye mer enn det som er ansvarlig for et velferdssamfunn.\n\nJeg har registrert at enkelte debattanter, også i Resetts kommentarfelt, sammenligner nyankomne migranter med innfødte barn. Det koster å oppdra barn til å bli bidragsytende skattebetalere, og det koster å integrere innvandrere. Dette går for å være det samme, hevder disse debattantene. Det er enkelt å gjøre denne typen sammenligninger, men de kommer til kort i møte med virkeligheten.\n\nannonse\n\nFor det første blir barn født og oppdratt av norske borgere som regel forsørget av sine foreldre. Ikke av staten. For det andre vil et barn som vokser opp i Norge med norske eller svært godt integrerte foreldre, få inn norske normer, sosialisering, skikk og bruk, kunnskap og forståelse for samfunnet inn med morsmelken, hjemme, på skolen og ellers under oppveksten.\n\nMan får helt andre forutsetninger for å fungere i det norske samfunnet, enn det man får når man kommer til Norge som voksen fra en helt annen kultur med helt andre verdier, kulturell bagasje, moral og æreskodeks, et helt annet skoleløp og uten språkkunnskap. Det blir noe helt annet. Forutsetningene for å klare seg i det norske meritokratiet, der formelle kvalifikasjoner og normer er svært viktige, blir naturligvis mye dårligere. Og det går naturlig nok i arv.\n\nDet er jo mange unntak så klart. Etterkommere av integrerte innvandrere, som kanskje har jobbet og stått på og deltatt siden de kom, blir kanskje omsider like norske som meg. Jeg har jo også delvis innvandrerbakgrunn. Men man kan ikke forvente den typen utvikling av det store flertallet flyktninger og økonomiske migranter fra helt andre himmelstrøk. Jo større denne innvandringen er, jo vanskeligere blir inkluderingen på makronivå, selv om mange enkeltmennesker gjør sitt beste. Og det viser jo også alle erfaringer. Det er bare å kikke på de enorme og galopperende kostnadene som kan tilknyttes integreringstiltak og det høye velferdsforbruket ulike grupper har. Utgiftene vokser inn i himmelen. Og dette er et ubestridelig faktum. Det har vært det lenge. Allerede i 2011 advarte NHO mot høy, kostbar innvandring.\n\nDet er noe vi kommer til å slite med i Norge over tid, og som krever en betydelig mer restriktiv politikk for fremtiden. Og det er også her hunden ligger begravet hva gjelder de store problemene man ser i Sverige, med et raskt voksende antall utenforskapsområder. Dårlige forutsetninger, lav tilknytning til det svenske fellesskapet og en hverdag uten mål og mening avler kriminalitet, gjengvirksomhet og fiendtlighet overfor storsamfunnet. Dette er rett og slett å forvente.\n\nLes også: Er det Belgia som nå skal få et sugerør i de norske vannmagasinene?\n\nDet som kanskje er litt interessant er jo at Sverige nå, om det blir flertall på borgerlig side, kan få en regjering som forstår dette veldig mye bedre enn tidligere regjeringer. Når problemene blir så påtagelige over store deler av landet, blir det vanskeligere å overbevise folket om at dette «kommer til å ordne seg», og at det bare er å åpne sine hjerter for mer migrasjon, så vil alt gå så bra.\n\nDet hjelper også veldig at Sverigedemokraterna har tatt et tydelig oppgjør med rasisme og fremmedfiendtlighet i partiets historie (noe det sosialdemokratiske regjeringspartiet kunne lære litt av), og ikke minst at partilederen Jimmie Åkesson er en utrolig sympatisk figur, en veldig god debattant og tydelig på hvor grensene går mellom fornuftig migrasjonspolitikk, og uakseptabelt fremmedhat. Det må jo være umulig å ta ham for å være rasist. Det må jo være veldig vanskelig å male ham som fanden i svensk offentlighet?\n\nI tillegg later både Moderaterna (Høyres søsterparti), Kristdemokraterna (med flotte norskættede Ebba Busch som partileder) og Liberalerna til å være på en helt annen planet enn før. Nå sier de jo tydelig at de ønsker å samarbeide med SD, og at de er kommet overens om helt sentrale politikkområder som migrasjon, kriminalitetsbekjempelse og økonomi.\n\nannonse\n\nSaken fortsetter.\n\nDet finnes altså en risiko for at svenskene får en mye bedre og mer realitetsorientert regjering enn vi har i Norge. Men de har også større problemer å ta tak i. Og det er ganske nitrist. Vi får håpe at det ikke må bli så ille i Norge før vi også kan få en sunnere holdning til migrasjon og en bærekraftig demografisk utvikling.\n\nSetter du pris på Resett? VIPPS 124526\n\nBANK 1503.94.12826SMS “Resett” (200,- en gang) eller SMS “Resett fast” (59,- pr. mnd.) til 2474 TEGN ABONNEMENT",
    "- På tide at svenskene våkner": "STOCKHOLM (Dagbladet): - Sverigedemokraterna har vært de eneste som har turt å peke på de åpenbare problemene, sier Frp-leder Sylvi Listhaug til Dagbladet.\n\nDen svenske valgkampen går inn på oppløpssiden. Søndag må svenske velgere bestemme seg, i det som igjen har blitt en folkeavstemning om det kontroversielle partiet Sverigedemokraterna (SD).\n\nPå de siste meningsmålingene er partiet nå det nest største partiet, bare slått av statsminister Magdalena Anderssons Socialdemokraterna, og det største opposisjonspartiet.\n\nIgjen har debatten om gjengkriminalitet i innvandrermiljøer blitt et sentralt tema i valgkampen. Men siden sist valg har Socialdemokraterna (S) skjerpet tonen, mens partiene på høyresiden åpner for å samarbeide med SD.\n\n- Helt nødvendig\n\nFrp-leder Sylvi Listhaug sier det er interessant å se hvordan den svenske debatten har utviklet seg de siste åra.\n\n- I Sverige har de lenge trodd at problemer blir borte dersom ingen snakker om dem, og man har møtt kraftig motstand dersom man har turt å si noe kritisk om den feilslåtte innvandrings- og integreringspolitikken som skiftene regjeringer har ført. Denne holdningen har ført til en fullstendig uansvarlig innvandringspolitikk som svenskene nå betaler dyrt for, sier Listhaug.\n\nVALG I SVERIGE: Den 11. september 2022 er det valg i Sverige. Kommentator Sondre Hansmark forteller at de ytre høyre-kreftene har blitt sterkere i landet. Video/Reporter: Vegard Krüger. Vis mer\n\nFrp-lederen mener svenskene har Sverigedemokraterna å takke for at debatten har endret seg.\n\n- Det har endelig ført til at flere svensker har fått opp øynene og at til og med andre partier har begynt å snakke om innvandring. Det har vært helt nødvendig at noen har tatt denne kampen i Sverige.\n\n- Uendelig trist\n\nI 2017 besøkte Listhaug den innvandrertette bydelen Rinkeby utenfor Stockholm, den gang som innvandrings- og integreringsminister.\n\nMålet var å lære av politi, politikere og forskere. Det hele endte med et mediesirkus og avlyste møter.\n\n- Det utløste et skred av fornektelse og fordømmelse fordi svenske politikere ikke ønsket å bli minnet om hva som var i ferd med å skje i landet sitt. Etter dette har flere enn Sverigedemokraterna våknet og sakte, men sikkert har lov og orden blitt den viktigste saken. Det er på høy tid! sier Listhaug.\n\nI år er det blant annet byen Eskilstuna som er symbolet på debatten om økende gjengkriminalitet, hvor en fire år gammel gutt nylig ble truffet under en skyteepisode.\n\n- Det er uendelig trist at det har gått så langt og at uskyldige svenske borgere stadig blir rammet av rå og hensynsløse kriminalitet. Slike problemer er fryktelig vanskelig å rette opp når det først har gått galt, derfor må vi aldri tillate oss å bli unnvikende når det kommer til vanskelige spørsmål knyttet til innvandring og integrering, sier Listhaug.\n\nHun understreker at det er store forskjeller mellom Sverigedemokraterna og hennes eget parti.\n\n- Sverigedemokraterna har en politikk på mange områder som skiller seg mye fra Fremskrittspartiet. Mens FrP er et liberalistisk folkeparti som er opptatt av å redusere skatter- og avgifter og ønsker mer frihet for enkeltmennesket, kaller Sverigedemokraterna seg et sosialkonservativt parti.\n\nListhaug vedgår likevel at de finner sammen i ønsket om en strengere innvandringspolitikk.\n\nUnge Høyre: - Viktig å forstå\n\nUnge Høyres leder Ola Svenneby mener vi må vise forståelse for hvorfor Sverigedemokraterna ligger an til et brakvalg.\n\n- Jeg vil jo selvfølgelig ingenting annet enn at Høyres søsterparti skal gjøre det bedre, og skulle helst sett at de tok flere velgere fra SD og S. Samtidig tror jeg det er viktig å forstå hvorfor SD gjør det så godt som de gjør, sier Svenneby.\n\nUnge Høyre-lederen er langt på vei enig med Listhaugs analyse.\n\nFORSTÅR: Leder i Unge Høyre, Ola Svenneby mener det er viktig å forstå hvorfor Sverigedemokraterna har vokst. Foto: Terje Pedersen / NTB Vis mer\n\n- Enkelte mener SDs vekts er et skummelt trekk ved det svenske samfunnet, og tidligere statsminister Löfven kalte til og med SD et høyreekstremt parti. Det er jeg uenig i. Jeg tror ikke dette er verre enn at SD har vært det partiet som tidligst har beskrevet et samfunn og samfunnsproblemer som veldig mange svensker kjenner seg igjen i, sier Svenneby.\n\n- Både de sakene som handler om innvandring og integrering, men også om kriminalitet og strafferammer. De andre partiene har verken evnet eller villet delta i de samme debattene – før i år. Da er det kanskje ikke så rart SD gjør det så godt, når gjengkriminalitet er den viktigste politiske saken i årets valg.\n\n- Nekter å tro det\n\nSvenneby sier at han er glad for at Høyres svenske venner i Moderaterna nå åpner for å samarbeide med Sverigedemokraterna, om enn ikke i regjering.\n\n- At andre partier nå reelt sett vil forholde seg til SD, og derav mange svenske velgere, mener jeg er klokt. Å ignorere dem har man gjort i over ti år. Og det er nettopp det som har gitt dem spillerommet til å bli et stort parti.\n\nSverigedemokraterna blir stadig møtt av anklager om at de er høyreekstreme. Socialdemokraterna har i valgkampen trukket fram de nynazistiske røttene i partiet.\n\nSvenneby tror likevel ikke det er dette som trekker svenske velgere til partiet.\n\n- Jeg er bekymret for alle krefter som vil dra samfunnet vårt i en antidemokratisk retning. Samtidig nekter jeg å tro på at over 20 prosent av svenskene er antidemokratiske eller rasistiske, sier ungdomspartilederen.",
    "Boligprisfallet fortsetter i Sverige": "Boligprisfallet fortsetter i Sverige\n\nI Stockholms-regionen falt prisene på leiligheter med 3 prosent i august. Nedgangen er på 11 prosent de siste tre månedene.\n\nIllustrasjonsbilde av fly over Stockholm sentrum: Carl-Olof Zimmerman / TT / NTB\n\nNTB-TT\n\nPublisert: Oppdatert 8. september\n\nDet viser nye tall fra Svensk Mäklarstatistik som ble lagt fram torsdag.\n\nFor hele landet var prisfallet for såkalte bostadsrätter på 2 prosent i forrige måned. I Stor-Stockholm var nedgangen på 3 prosent.\n\nDe tilsvarende tallene for de siste tre månedene er henholdsvis 8 og 11 prosent. Høy prisstigning, høye strømpriser og stigende renter framholdes som årsaker til nedgangen.\n\n– Det er jo sjokkartikler om strømprisene hver dag i mediene. Det snakkes om at man bør ha en buffer på 50.000 kroner, og hvem har vel det, sier Hans Flink fra Svensk Mäklarstatistik\n\nI august falt prisene på eneboliger med 4 prosent i Stor-Stockholm, og 2 prosent i Sverige sett under ett.\n\nFlink mener likevel at utviklingen kan være i ferd med å stabilisere seg.\n\n– Vi ser at nedgangen går langsommere nå enn før. Det pleier å være en indikasjon på at bunnen snart er nådd, sier han.\n\nBoligprisene i Norge har steget 9 prosent så langt i år. Nordea Markets tror prisene vil falle neste år, mens Prognosesenteret mener et stort prisfall i Norge er lite sannsynlig.",
    "Sverige mot venstre – og høyre": "Kjetil Wiedswang Følg meg Kommentator i Dagens Næringsliv\n\nSverige mot venstre – og høyre Den rødgrønne blokken leder på to valgdagsmålinger i Sverige. Det gir mulighet for ytterligere vekst for Sverigedemokraterna på ytre høyre fløy.\n\n1 min Publisert: 11.09.22 — 21.02 Oppdatert: 15 dager siden",
    "Svenske journalister sovnet i Sverige og våknet i Mordor": "Morgenen etter søndagens valg var den politiske analytikeren Marcus Oscarsson og de inviterte ekspertene i TV4 Nyhetsmorgon kledd i svart. Et sekund trodde jeg at jeg feilaktig hadde endt opp med BBCs dekning av dronning Elizabeths død, men det hadde jeg ikke. Det viste seg snart at svensk fjernsyn virkelig var i sorg, og at den avdøde var den sosialdemokratiske regjeringen.\n\nMed alvorlig stemme og blikket festet til bordplaten uttalte Göran Greider, kledd i svart, sjefredaktør i Dala-demokraten, at valgresultatet og «en høyreekstreme regjeringsdannelse» hadde gjort ham dypt deprimert.\n\nAmanda Sokolnicki, politisk redaktør i Dagens Nyheter, kalte mandagen «en trist morgen» og gjentok påstander om Sverigedemokratisk rasisme og nazisme mens programlederne nikket samtykkende.\n\nPeter Wennblad, nestleder i Svenska Dagbladets redaksjon, fikk da sterk kritikk da han uttalte at sosialdemokratenes svartmaling og demonisering aldri har fungert.\n\nDet har fortsatt i denne retningen i svenske medier, og da det endelige valgresultatet ble bekreftet, at velgerne så vidt stemte for en ny regjering, ble ledersider og TV-sendinger oversvømmet av svanesang.\n\nDen svensk-somaliske Expressen-spaltist Bilan Osman skriver på Twitter at valgresultatet har gjort henne «redd». Hun mener at «fascister ikke skal få råde over oss», samtidig som hun uttaler at hun hater Sverige.\n\nAftonbladets lederskribent Anders Lindberg går så langt som å legge ansvaret for både den rekordhøye inflasjonen og strømkrisen på regjeringen som ennå ikke har tiltrådt, og skriver at det er på tide å gå ut og kjøpe telys fordi det blir kaldt og dyrt «i Kristerssons Sverige». Lindberg mener valgresultatet er «begynnelsen på et annet Sverige» og i en lederartikkel beskriver han sine og kollegers følelser:\n\n«Många var det som gick och lade sig med en klump i magen på valnatten. Inte olik känslan när Donald Trump valdes till USA:s president 2016. Hur blir det nu?»\n\nAnders Lindbergs kollega Susanna Kierkegaard mener «verden er på hodet» fordi ungdom velger å stemme blått i stedet for sosialistisk, og samme Göran Greider, som dagen etter valget satt i begravelsesklær på TV-sofaen, skriver i Dalademokraten at han savner landet sitt:\n\n«Det är en historisk och förskräckande händelse att ett parti med högerextrema rötter nu får makt och inflytande över själva regeringsbildningen. Bilden av detta land som ett i grunden progressivt land, som hållit borta de värsta högerextrema excesserna, rämnar och fram träder något helt annat. [—] Ur marken har högerextrema rörelser stampats fram och i valet i söndags nådde de till slut en sådan styrka att de får makt över en högerregerings politik. Jag känner mig just nu som en främling i detta land.»\n\nOppsummert ser det ut til at store deler av det svenske journalistkorpset går gjennom noe av en eksistensiell krise: De ser ut til å ha sovnet i Sverige, og våknet i J.R.R. Tolkiens Mordor.\n\nDet er Trump, nazisme, rasisme, fascisme og 1930-tallet for alle pengene. Selv Holocaust-overlevende Heidi Fried blir nå brukt som plakatnavn for en kampanje av skuffede sosialister, og rapperen Jason «Timbuktu» Diakité advarer på Instagram «alle svarte og brune i Sverige» om den rasistiske volden han tror vil følge valgresultatet.\n\nDet er ingen grenser for dommedagsvisjonene lenger, og de samme journalistene som de siste årene har relativisert de rekordmange bombinger, voldtekter og drap som faktisk har funnet sted under sosialdemokratisk styre, ligger nå søvnløse over en tenkt utvikling under borgerlig styre.\n\nAt valgresultatet faktisk er et konkret resultat av det svenske folkets misnøye med den førte politikkens innvirkning på samfunnsutviklingen, virker mindre interessant for dem.\n\nI stedet for å undersøke sine egne reaksjoner og prøve å forstå hvorfor velgerne har forlatt de rødgrønne partiene til fordel for Sverigedemokraterna, prøver de å få velgerne til å skamme seg over sine beslutninger og følelser. Det er beklagelig, men neppe overraskende. Sverige er landet der journalister for lenge siden har forlatt rollen som maktgranskere, for i stedet å begynne å utdanne folket i i riktig verdibasert tenkning – og straffe dem når de ikke handler etter forventningene.\n\nMen til tross for alt det intensive valgkamparbeidet fra redaksjoner og stasjoner, lyktes ikke sosialdemokratenes valgarbeidere denne gangen, og takket være det har flertallet av svenske velgere våknet opp med en lettere følelse i kroppen den siste uken.\n\nSvenske journalister samler nå krefter for å møte Mordors mørke, mens det svenske folket håper på Hobsyssels grønne gress. Ingen av disse visjonene vil bli oppfylt, men for første gang på åtte år har Sverige en reell sjanse til å skifte retning og avbryte sin selvskadende atferd. Det burde alle være glad for.\n\nSkaff antistoffer mot woke: Kjøp Roger Scrutons bok her!\n\nKjøp Ruud Koopmans’ bok her!",
    "Se listen her: Slik skal Sverige bekjempe gjengene": "annonse\n\nannonse\n\nFredag ble en kvinne og en gutt i femårsalderen skutt og såret i Eskilstuna vest for hovedstaden Stockholm.\n\nSkyteepisoden fant sted da kvinnen og hennes barn befant seg på en lekeplass i 19-tiden. Vitner skal ha hørt femten skudd, og kvinnen og hennes barn var trolig tilfeldige ofre for en skuddveksling, mener svensk politi.\n\nDet var bare den seneste i en lang rekke hendelser hvor sivile enten angripes av kriminelle gjenger eller havner i kryssilden mellom dem.\n\nannonse\n\nSelv om svenske politikere de seneste åtte årene har skjerpet straffene og gitt politiet nye virkemidler i kampen mot gjengkriminalitet, går antallet dødelige skytinger ikke ned, skriver NTB.\n\nHittil i 2022 er 47 personer drept med skytevåpen.\n\nDet er like mange som i toppåret, og sender Sverige rett til topps på Europas liste over drap begått med skytevåpen, ifølge rapporten «Dödligt skjutvapenvåld i Sverige och andra europeiska länder» fra Brottsförebyggande rådet.\n\nannonse\n\nNå har svenske politikere fått nok, og varsler enda kraftigere lut for å få bukt med problemet. Med bred støtte i Riksdagen, men også press fra velgerne, vil Sveriges sosialdemokratiske mindretallsregjering skjerpe straffene for blant annet våpenkriminalitet, ran, utpressing og salg av narkotika. Partier på høyresiden ønsker dessuten å ta etter Danmark og innføre dobbeltstraff for gjengrelaterte forbrytelser.\n\nHer er noen av tiltakene som foreslås:\n\nKvantumsrabatten for flerforbrytelser skal endres. Her er både høyre- og venstresiden enige.\n\nDet samme gjelder løslatelse etter å ha sonet to tredjedeler av straffen.\n\nBarn under 18 år som begår alvorlig kriminalitet, skal kunne sperres inne i lengre tid enn dagens lovverk tillater. Men her er Vänsterpartiet imot.\n\n– Problemet er at ingen blir tatt. Økte straffer har ingen effekt. Det er bare å lure det svenske folket, sier Vänsterpartiets justispolitiske talsperson Linda Snecker. Partiet vil heller kutte gjengenes tilgang på narkotika og våpen ved å styrke tollvesen og politi.\n\nRansaking uten mistanke er et tiltak som Moderaterna, Kristdemokraterna og Sverigedemokraterna stiller seg bak. Slik ransaking skal begrense seg til visitasjonssoner i belastede områder.\n\nAnonyme vitner i rettssalen skal også bidra til at flere gjengkriminelle dømmes. I færre enn én av fire saker som etterforskes etter skyting med dødelig utgang i 2022, sitter en siktet i varetekt, skrev SVT nylig.\n\nHemmelig avlytting i forebyggende øyemed, uten at det foreligger konkret mistanke om lovbrudd, vurderes også.\n\n– Mitt inntrykk er at mange forslag retter seg mot ganske konkrete situasjoner, jeg tenker for eksempel på visitasjonssoner. Det kan ha en liten positiv effekt, men totalt sett er det langt fra sikkert at det totalt sett er positivt, sier kriminolog Manne Gerell. Han påpeker at man risikerer å skade tilliten til politi og myndigheter.\n\nKontaktforbud etter soning er Centerpartiet større tilhengere av, og frykter at flere av de andre tiltakene kan ramme folks rettssikkerhet.\n\nSverigedemokraterna vil på sin side kunne dømme «særlig farlige kriminelle gjengangere» til ubegrenset forvaring frem til disse er rehabilitert.\n\nModeraterna vil fryse trygdeytelser til gjengmedlemmer og senke terskelen for å kaste dem ut fra hjemmet sitt, noe Socialdemokratene er åpne for.\n\nSetter du pris på Resett? VIPPS 124526\n\nBANK 1503.94.12826SMS “Resett” (200,- en gang) eller SMS “Resett fast” (59,- pr. mnd.) til 2474 TEGN ABONNEMENT",
    "Timbuktu til innvandrere etter valget i Sverige: Tid og demografi er på vår side": "Jason «Timbuktu» Diakité ber innvandrere være på vakt nå som høyresiden trolig tar over makten i Sverige. Men snart blir jo svenskene i minoritet, så fremtiden ser lys ut for «alle svarte og brune».\n\nTimbuktu publiserte sin sak på Instagram etter valget i Sverige, skriver Fria Tider.\n\nInstagram-innlegget er rettet mot «alle svarte og brune i Sverige» og bakgrunnen er søndagens valg, der de fire høyrepartiene M, SD, KD og L ser ut til å få flertall i Sveriges Riksdag.\n\n–Till alla svarta och bruna personer i Sverige. Var extra vaksamma nu. Det här valresultatet kommer otvivelaktigt uppmuntra till och med extremare krafter än de som har existerat i det här landet i nästan 100 år. Våld kommer att komma.\n\nMen heldigvis er fremtiden på innvandrernes side, mener Timbuktu. Det er nesten sånn at man kan anklage ham for å tro på «Le Grand Remplacement»: Den store befolkningsutskiftningen.\n\n– Var försiktiga men var inte rädda. Det spelar ingen roll hur mycket vind de har i sina segel nu. Tiden, godheten och demografin är på vår sida.\n\n«Le Grand Remplacement», som er en bok forfattet av franske Renaud Camus, beskrives normalt som en rasistisk konspirasjonsteori. Ifølge Wikipedia er dette en teori som fremmes av hvite nasjonalister og ytre høyre.\n\nMen hvis en person med mørk hud uttrykker det samme, så er det tydeligvis helt greit.\n\nDet er ikke første gang rapartisten Jason Diakités, som er tilknyttet Socialdemokraterna, er i hardt vær. Før valget i 2014 fremførte han sammen med den voldsdømte tidligere gjengkriminelle Sebbe Staxx en hiphop-låt som oppfordret til direkte vold mot svenske partiledere.\n\nDet gikk så langt at den statseide Sveriges Radio stoppet sangen sine kanaler. Grunnen var imidlertid ikke at rapperne oppfordret til vold mot svenske politikere, men at Sveriges Radio ønsket å være upartisk før valget.\n\n– Låten innehåller hot och starka ställningstaganden mot SD och M. Det strider mot de krav vi har att vara opartiska. Det är naturligtvis extra känsligt just nu eftersom vi går in i en valrörelse, ​​sa Jonas Westman, gruppeleder for musikkredaksjoner i P3, til Dagens Nyheter.\n\nDet har kommet noen reaksjoner fra profiler som tilhører høyresiden, som blant annet tidligere Bulletin-redaktør Ivar Arpi.\n\nVarför sprider rapparen Timbuktu högerextrema myter om ett pågående folkutbyte? ”To all black and brown people in Sweden […] time and demographics are on our side.” pic.twitter.com/UdWknLDemn — Ivar Arpi (@Ivarpi) September 12, 2022\n\nOgså Hanif Bali (M) reagerer på Timbuktus utspill, og skriver:\n\n– Den prisbelönta artisten och BMW-reklamaren Timbuktu påstår att ‘tid och demografi’ är på ‘svarta och bruna’ människors sida. Vore spännande att höra honom utveckla hur tiden och demografin inte är på vita människors sida.\n\nSelv på sin egen Instagram-profil får Timbuktu reaksjoner. En person skriver:\n\nTyvärr verkar du inte förstå att du eldar på polarisering och hat i vårt samhälle med ett sånt inlägg. Tror du eller någon på riktigt att 20% kommer ta till våld? Mot vad, random invandrare, seriöst…\n\nSelv om innvandringen fra den tredje verden skulle stanses helt fra og med i dag, så regner man med at de etniske svenskene allikevel på sikt blir en minoritet i eget land.\n\nÅrsaken er at innvandrere i gjennomsnitt får flere barn enn etniske svensker.\n\nKjøp Jean Raspails roman «De helliges leir» fra Document Forlag her.\n\n\n\n\n\n",
    "Kaklingen om klima betaler seg ikke, hverken i Sverige eller i Norge": "Selv om journalistene i Norge og Sverige gjør alt de kan for å piske opp stemningen rundt klimahysteri, så betaler det seg ikke i oppslutning hos velgerne. Hverken i Norge eller i Sverige.\n\nUnder fjorårets stortingsvalg i Norge slepte Miljøpartiet de grønne seg såvidt opp rundt sperregrensen, og dette på tross av massivt fokus i pressen på «klima», underforstått at lille Norge skal redde verden og fase ut våre mest stabile og viktige inntektskilder: olje og gass.\n\nMDG endte på fattige 3,9%, men fikk altså en økning i antallet mandater på to på grunn av norske valgregler. Partiet har nå tre representanter på Stortinget.\n\nVed stortingsvalg i Norge må et parti ha 4 prosent eller mer av stemmene på landsbasis for å være med i fordelingen av de 19 utjevningsmandatene. Sperregrensen har ingen betydning for de 150 distriktsmandatene.\n\nLatterliggjør politikerne\n\nValget i Sverige endte heller ikke særlig bra for klimahysterikerne, og også der lå Miljöpartiet under sperregrensen på meningsmålingene før valget den 11. september i år, men ble reddet av støttestemmer fra andre partiers velgere.\n\nSvenskenes Greta Thunberg hadde stemmerett for første gang ved årets valg ,og har brukt mye energi på å snakke ned og latterliggjøre hjemlandets politikere for å være mer opptatt av NATO, Ukraina, energimangel, høye drivstoffpriser, inflasjon, innvandring, integrering, kriminalitet og annet «trivielt» enn klima.\n\nHva det sier om Thunbergs fatteevne behøver man ikke utdype særlig.\n\nSkolevalget i Sverige viste at de unge blåser Greta en lang marsj. Dette er et godt tegn for alle oss som misliker hysteri og kakling.\n\nLatterlig hysteri betaler seg ikke\n\nVi har sett MDGs Eivind Trædal skrike som et sint barn i NRKs debattprogram, og i forrige uke kunne vi i statskanalen se makker Lan Marie Berg kakle om at Norge burde gi bort mye av den fortjenesten vi har på gass til land i Europa, som mangler energi på grunn av idiotisk klimapolitikk.\n\nMiljöpartiet i Sverige taper oppslutning i syv av ti svenske kommuner ved årets valg, ifølge en rapport avisen Dagens Nyheter har laget.\n\nIfølge statsviter Malena Rosén Sundström gjorde Miljöpartiet en svak valgkamp.\n\nHun fremhever også at fokus på de høye energi- og drivstoffprisene ikke vært i Miljöpartiets favør, og at velgerne oppfatter at partiet krever at det skal være dyrt å kjøre bil.\n\nOgså etter årets valg har det svenske Miljöpartiet fortsatt i samme spor. Da EU-kommisjonens nylig kunngjorde at Sverige vil få muligheten til å avskaffe energiavgiften på bensin og diesel i minst tre måneder, hevder Miljöpartiet dette ikke er den rette veien å gå, selv om mange i Sverige nå strever økonomisk med høye regninger.\n\nMiljöpartiet i Sverige har to talspersoner, Märta Stenevi og Per Bolund. Per Bolund sier til SVT at støtten til det svenske folket i form av kutt i avgifter ikke ender opp hos de som trenger det mest, og at den vil spilles inn i Russlands hender.\n\n– For det er det som skjer når man senker prisen på fossilt brensel – da er det diktaturer som Putins som faktisk drar nytte av det, sier Bolund.\n\nAt Miljöpartiet i Sverige gjorde det dårlig i årets valg kan skyldes at folk er redde for sin egen framtid her og nå, og oppfatter klimahysteriet nettopp som «kakling».\n\nDa passer det dårlig med en talsperson som ikke vil redusere prisene på drivstoff, fordi dette vil være til støtte for Putin.\n\nMiljöpartiet brukte dessuten mye energi i årets valgkamp på å snakke ned Sverigedemokratene, framfor å fokuere på egen politikk. De trodde det ville sanke fler stemmer. Valgresultatet viser at dette må ha vært en feilslått strategi.\n\nLes også:\n\nKjøp «Et varslet energisjokk» her!\n\n\n\n\n\n",
    "Til Sverige for å spille håndball": "Hei! Du må ha et aktivt abonnement for å lese videre. Kjøp digital tilgang her",
    "Ikea setter opp pølseprisen i Sverige": "Ikea setter opp pølseprisen i Sverige\n\nI nabolandet øker møbelvarehuset prisen på vanlige wienerpølser, samtidig som vegetarpølser blir billigere. Ikea i Norge endrer ikke prisene.\n\nPølsene blir dyrere på Ikea i Sverige, som her i Malmö.\n\nPublisert: Publisert: 14. september\n\nIkea øker prisen på vanlige wienerpølser fra fem til syv svenske kroner på sine varehus i Sverige. Det melder den svenske avisen Aftonbladet.\n\nPølsen har kostet fem kroner helt siden 1995.\n\n– En viktig del av prissettingen for akkurat den maten vi tilbyr er at våre plantebasert alternativ skal ha en lavere pris enn alternativet med kjøtt. Nå har turen kommet til nettopp pølsen i den strategien, skriver Marcus Carlsson, landssjef for Ikea Foods i Sverige, i en sms til Aftonbladet.\n\nLes på E24+ Disse matvarene har økt mest i pris det siste året\n\nPrisen på vegetarpølse settes ned fra ti til fem kroner.\n\n– Dermed senker vi prisen på den vegetariske pølsen, samtidig som vi øker prisen på pølse i brød, skriver Carlsson videre.\n\nØker ikke i Norge\n\nSelv om pølseprisene nå går opp i Ikeas hjemland, blir det ikke dyrere pølser her til lands. Det opplyser Ikea Norge til E24.\n\n– Det er ingen endring i prisen på pølser hos oss, skriver Siv Egger Westin, pressekontakt i Ikea Norge, i en e-post.\n\nI Norge koster pølse med brød 10 kroner per stykk om man spiser den på vei ut. Samtidig koster en vegetarpølse i brød 9 kroner. Prisen økes med en krone om man velger å spise i bistroen, ifølge Ikeas nettsider.\n\nPå spørsmål om Ikea har sett behov for generelt å øke prisene på grunn av prisveksten i samfunnet, svarer Westin at Ikeas intensjon er å holde prisene så lave som mulig.\n\n– Samtidig har prisene på blant annet råvarer, energi og transport økt kraftig og dette er vi og alle andre i varehandelen nødt til å ta høyde for ved å justere prisene slik at de gjenspeiler det økte kostnadsgrunnlaget, skriver Westin.",
    "Rød side rykker fra i Sverige": "6 dager før valget gir Annie Lööf (C) og De grønne statsminister Magdalena Andersson et løft.\n\nSeks dager før det svenske valget har den røde siden åpnet en ledelse på 3,4 poeng. Det er den største ledelsen noen av de to blokkene har hatt på hverandre hele valgkampen.\n\n– Vi får noen spennende dager nå, sier TV 2s valganalytiker Terje Sørensen.\n\nDet er Centerpartiet og Miljøpartiet som har fått luft under vingene på enkelte målinger. Dette er nok til å løfte hele den røde blokken på TV 2s snittberegning.\n\n– Vi har sett denne tendensen noen dager nå, men det er fortsatt svært tett mellom de to lagene. Det skiller nå 216 000 stemmer, sier Sørensen.\n\n7,7 millioner svensker har stemmerett i søndagens valg til ny riksdag. Valget sendes direkte på TV 2 Nyhetskanalen fra klokken 18.30.\n\nNytt alternativ\n\nI den røde blokken er Sveriges svar på SV, Vänsterdemokraterna, vanskelig å forholde seg til for Centerpartiet. Leder Annie Lööf har vært tydelig på at hun aldri kommer til å sitte i regjering med dem.\n\nHun håper i stedet på å lure Liberalerna over fra den blå blokken.\n\nJOHAN I MIDTEN: Liberalernes leder Johan Pehrson balanserer på midten av svensk politikk. Foto: Anders Wiklund/TT NYHETSBYRÅN\n\n– På denne målingen får Socialdemokraterna, De grønne, Centerpartiet OG Liberalerna til sammen 47,6 prosent. Da begynner dette tredje alternativet å bli interessant, sier Sørensen.\n\nSamtidig minner han om at Liberalerna må passe seg for sperregrensen på 4 prosent.\n\n– Partiet står i en ekstremt krevende situasjon der vinglingen mellom høyre- og venstresiden gjør det vanskelig for dem.",
    "Ulf Kristersson får muligheten til å danne Sveriges nye regjering": "Beskjeden ble gitt av riksdagens talmann Andreas Norlén etter at han mandag møtte partilederne en etter en.\n\n– Som et resultat av den talmannsrunden med partilederne, har jeg besluttet å gi Moderaternas partileder Ulf Kristersson oppdraget å sondere for en regjering som kan aksepteres av Riksdagen, sier Norlén og føyer til at det var en ganske lett beslutning.\n\nSveriges fire høyrepartier vant valget 11. september med tre mandater flere enn de rødgrønne.\n\nNorlén har ikke satt noen frist for når Kristersson skal komme i mål med en ny høyreregjering. Det mener han må være oppgaven til hans etterfølger når den nye riksdagen trer sammen neste uke.\n\n– Forhandlingene går bra\n\nMandag formiddag var Kristersson den første partilederen som møtte Norlén. Rett etter møtet holdt Kristersson en pressekonferanse. Her opplyste han at forhandlingene med de andre partiene har pågått siden torsdag.\n\n– Mitt budskap er at forhandlingene går bra, at de er omfattende, sa Kristersson.\n\nHan kunne ikke svare på hvor lang tid han trenger.\n\n– Det kommer til å ta litt tid, men ikke som for fire år siden, sa han.\n\nSD stiller ikke ultimatum\n\nKristersson må forhandle med støttepartiene Liberalerna og Kristdemokraterna og ikke minst Sverigedemokraterna (SD), som ble største borgerlige parti i valget.\n\nSD-leder Jimmie Åkesson fastholdt mandag at partiet ønsker å delta i regjeringen, men han stilte ikke noe ultimatum. Også han sier at forhandlingene går bra.\n\n– Mitt utgangspunkt er fortsatt at Sverige ville trives veldig godt med en flertallsregjering, sa han etter sitt møte med talsmannen.\n\nSom følge av motstand hos de andre borgerlige partiene, spesielt Liberalerna, er det lite trolig at SD får plass i regjeringen. Men partiet kommer uansett til å kreve betydelig innflytelse for å gi parlamentarisk støtte til Kristerssons regjeringsprosjekt.\n\n[ At Biden nå gjentar advarselen til Kina, feier all tvil til side ]\n\nMå favne bredt\n\nKristersson er ikke klar på om han foretrekker å danne regjering med kun Kristdemokraterna eller både Kristdemokraterna og Liberalerne. Sistnevnte har erklært SD som sin hovedmotstander, og Kristerssons utfordring er å forhandle fram en avtale som er spiselig både for SD og Liberalerna.\n\nHan oppgir at forhandlingene både handler om forslag på ulike saksfelt, de parlamentariske formene for samarbeidet, verv i Riksdagen og regjeringens sammensetning.\n\n– Vi var fire partier som gikk til valg på at forandring ikke bare er nødvendig, men også mulig, sier Kristersson, som legger til at han vil danne en regjering som «samler, ikke splitter».\n\nIfølge Kristersson kommer han senest søndag til å holde en ny pressekonferanse om hvordan forhandlingene går.\n\n[ Prinsesse Catherines vakre gest til dronningen ]\n\nHold deg oppdatert. Få daglig nyhetsbrev fra Dagsavisen!",
    "Sverige kan komme til å fjerne all skatt på bensin og diesel": "TT skriver videre at det ventes en beslutning fra ministerrådet innen kort tid.\n\nannonse\n\nOm den nye høyreregjeringen sier ja til tilbudet, vil skatten på bensin kunne minkes med mer enn tre svenske kroner per liter inkludert moms, og med mer enn én krone literen for diesel.\n\nBakteppet er vårens diskusjon i Riksdagen hvor regjeringen ble gitt i oppdrag å be EU om svar på hvorvidt svenskene kunne gis tillatelse til å oppheve energiskatten.\n\nFire milliarder i tapte inntekter på tre måneder\n\nDen gang rådet finansminister Mikael Damberg de folkevalgte til å ikke skrote skatten helt fordi skattekutt-veien ville bli lang og med usikker slutt. Isteden for skattekuttet ønsket regjeringen heller å kompensere alle bileiere direkte med en tusenlapp, og med 1.500 kroner til bileiere som bodde lengre ut på landet.\n\nannonse\n\nKontantstøtte-forslaget fra regjeringen fikk imidlertid nei fra Riksdagen og tvang Damberg til å spørre EU om Sverige kunne få midlertidig unntak fra energiskatten. EU-svaret ventes om kort tid å nå frem til Moderaterna, Kristdemokraterna, Liberalerna og Sverigedemokraterna, som for tiden sitter og forhandler om budsjett og regjeringsplattform.\n\nVelger en eventuell ny regjering å si ja takk til skattekutt-muligheten, blir den midlertidige senkningen av energiskatten som allerede er på plass forblir gjeldende, men samtidig kan den vinke farvel til ytterligere rundt 4 milliarder kroner i tapte inntekter for en periode på tre måneder.",
    "Stor spenning etter valget i Sverige – Klar Tale": "Stor spenning etter valget i Sverige\n\nHvem får lede Sverige de neste årene? Bare noen få stemmer kan avgjøre. Senere venter tøffe forhandlinger.",
    "Kan skape politisk jordskjelv i Sverige: Nå advarer han Norge": "GØTEBORG (Nettavisen): Sverigedemokraterna (SD), partiet ytterst til høyre i den svenske Riksdagen, flyr høyt på målingene.\n\n11. september er det valg. Det er svært jevnt mellom blokkene, som betyr at Socialdemokraternas mindretallsregjering kan bli byttet ut med en ny koalisjon på høyresiden.\n\nIfølge målingssnittet til valganalytiker Terje Sørensen i TV 2 ligger SD an til å få 19,6 prosent oppslutning. Det tradisjonelle lederpartiet på høyresiden, Moderaterna, har 17,5 prosent.\n\nSD har slått seg opp på sin sterke motstand mot innvandring og sin strenge justispolitikk. Partileder Jimmie Åkesson holder for tiden såkalte «folkfester» rundt omkring i landet, og Nettavisen møter han på Götaplatsen i Gøteborg.\n\n– Sverige er et land som er uhørt splittet og uhørt segregert. Vi har enorme problemer med, framfor alt, innvandringsrelatert kriminalitet – gjengkriminalitet. Får vi ikke bukt med det nå, blir vi enda mer splittet, sier Åkesson til Nettavisen.\n\nLes også: Forlater Socialdemokraterna etter «Somalitown»-kommentar: – Det er rasisme\n\n– Det er allerede tilfellet at mange i andre deler av verden, og fremfor alt våre naboland, ser Sverige som et skrekkeksempel når det kommer til utrygghet. Det er jo et dårlig skussmål til de regjeringene vi har hatt de siste årene, fortsetter han.\n\nPartiets fremste prioriteringer er en streng innvandrings- og asylpolitikk, og mer til velferd gjennom å drastisk redusere bistanden og endre integreringspolitikken. De fokuserer også på å styrke politiet og å ta ned drivstoffavgiftene.\n\nHer er noe av SDs innvandrings- og justispolitikk Stoppe all asylinnvandring utenfor land i Sveriges nærområder.\n\nFjerne statsborgerskapet til innvandrere som begår grov kriminalitet.\n\nÅpne for at «særlig farlige kriminelle gjengangere» skal kunne dømmes til forvaring i ubegrenset tid.\n\nOpprette visitasjonssoner der politiet kan ransake personer uten at det foreligger mistanke om noe kriminelt.\n\nGjøre det obligatorisk å prøve utvisning av alle innvandrere som begår kriminalitet grov nok til å tilsi fengselsstraff, også de med statsborgerskap.\n\nOppfordre til utvandring for innvandrere i «utenforskap».\n\nSkjerpe kravene til familiegjenforening og statsborgerskap.\n\nMoskeer som kobles til radikalisering skal stenges.\n\n20 milliarder mer til rettsvesenet over fire år.\n\nØke antall politiansatte fra 22.000 til 30.000.\n\nKan få makt for første gang\n\n– Jeg er svært bekymret for utviklingen, fortsetter Åkesson i intervjuet med Nettavisen.\n\n– Jeg synes det ser riktig ille ut. I Europa ligger vi i toppen på skytedrap. Det er noe helt annet enn det Sverige jeg vokste opp i. Det er politikken som har gitt den utviklingen.\n\nÅkessons parti er bare inne i sin tredje periode i Riksdagen, og har aldri vært i regjering. Etter sist valg var det flertall på høyresiden, men ble nærmest regjeringskrise fordi de andre partiene på høyresiden ikke ville regjere med SD. Det endte med at Socialdemokraterna fortsatte å lede en mindretallsregjering.\n\nLes også: Åkesson sier Sverigedemokraterna vil i regjering\n\nFor fire år siden sa han til Nettavisen at han trodde partiet ville komme i regjering etter 2022-valget. Nå ønsker Åkesson seg inn i regjering med Moderaterna og Kristdemokraterna, som på sin side åpner for at SD kan være et støtteparti til en regjering på høyresiden.\n\n– Norge bedre på mange områder\n\nNettavisen spør om Åkesson har hørt det norske uttrykket «svenske tilstander».\n\n– Ja, jeg har hørt om det i ulike sammenhenger, svarer han.\n\n– Hva er din beskjed til det norske folk, for å unngå svenske tilstander?\n\n– Man må føre en ansvarlig politikk. Ikke minst en ansvarlig innvandringspolitikk, der man stiller krav til de som kommer fra andre land, om at de skal tilpasse seg. Begår man lovbrudd så skal man utvises. Norge er nok litt bedre på det enn hva Sverige er. Det som har gått feil i Sverige er at vi har vært aldeles for kravløse og ansvarsløse.\n\nLes også: To brødre mistenkt for bildrap på sin mor i Göteborg\n\n– Hvor mye bedre er Norge enn Sverige?\n\n– Jeg har ikke vært så mye i Norge, faktisk, sier Åkesson og ler.\n\n– Men på mange områder er Norge bedre. Jeg fyller jo år på Norges nasjonaldag, den 17. mai, så jeg har jo en spesiell relasjon til Norge på den måten.\n\nFra Exit-gutta til hodetatovering\n\nDet er omtrent 400-500 oppmøtte når Sverigedemokratene, som bare gjør det «så där» i byene, holder «folkfest» på Götaplatsen i Sveriges nest største by, ti dager før skjebnevalget.\n\nPublikum som møter opp på Götaplatsen er variert, men noe eldre enn gjennomsnittvelgeren. Særlig i stil er det merkbar variasjon.\n\nLes også: Ny jubelmåling for Sverigedemokraterna\n\nPå skuldrene til en skallet mann med ulvetatovering oppover nakke og hode, med norrøne symboler på jakken, sitter en liten jente og veiver et SD-flagg. Noen meter lengre bak står en gjeng med fem menn i 30-årene, kledd svært likt hovedpersonene i NRK-serien Exit.\n\nOver gata står en samling av 25-30 motdemonstranter, ledet av Ung Vänster, sammenlignbart med Sosialistisk Ungdomsparti i Norge, og roper slagord som «inga rasister på våre gator».\n\nInne i folkemengden står en liten gruppe motdemonstranter ikledd klovnekostyme. Ettersom de ikke sier noe som forstyrrer arrangementet, får de stå inne blant publikum. «Clowner mot nazister», står det på flaggene.\n\nKnallhard kritikk og Trump-slagord\n\nResponsen fra publikum er størst når Åkesson hamrer løs mot Socialdemokraterna, som ofte kalles «Sosserna».\n\n– «Sosserna» har hatt makten i dette landet i typ 100 år, nesten uavbrutt. Allikevel sier de at Sverige kan bedre. Vi sier at Sverige ikke skal bli bedre eller halvbra. Sverige skal bli bra igjen.\n\nPartilederen bruker slagord man kan kjenne igjen fra Donald Trumps tid som topp-politiker i USA, med svenske utgaver av «America First» og «Make America Great Again».\n\n– Sverige kan bli bra igjen. Sverige kan bli trygt igjen. Sverige kan bli fremgangsrikt igjen. Men da kreves det politikere som vil og våger å sette Sverige først, sier Åkesson fra scenen.\n\n– Om man elsker Sverige på ordentlig så mishandler man ikke Sverige på den måten «Sosserna» har gjort de siste åtte årene. Da elsker man ikke Sverige, men makten. Det er makten de bryr seg om, ikke Sverige, kommer det fra Åkesson til en blanding av jubel og høylytt bannskap fra publikum.",
    "Tre til sykehus etter luftballong-ulykke i Sverige": "Politi, redningstjenester og ambulanser har rykket ut til området, melder Aftonbladet.\n\nLuftballongen havarerte da den skulle lande på en åker like øst for Lund.\n\n– Det kom en kastvind da de skulle lande. De landet på rett sted, men det ble litt feil og gikk litt fort på slutten, sier Maria Boman i flyredningstjenesten.\n\nDet oppsto en brann, og to personer fikk brannskader, opplyser Boman.\n\nBegge de skadde var ved bevissthet etter ulykken og ble behandlet av ambulansepersonell. Politiet opplyser at det totalt er tre som er fraktet til sykehus.\n\n[ Partiledere kranglet på do i svensk valgkamp ]",
    "Sverige: Kjøpekraften er satt sju år tilbake i tid": "Prisvekst og renteøkning\n\nSverige: Kjøpekraften er satt sju år tilbake i tid\n\nSelv om lønningene øker svekkes kjøpekraften voldsomt i Sverige. Reallønna er nå på 2015-nivå.\n\nsym@lomedia.no\n\nPrisene i Sverige steg med 8,5 prosent i juni. Inkluderes høyere boligrente var prisveksten på 8,7 prosent.\n\nMedlingsinstitutets beregninger viser at lønnsveksten i den samme perioden var på 3 prosent. Det innebærer at reallønningene ble svekket med 5,7 prosent hvis man tar med renteutviklingen, ifølge den nye rapporten fra Medlingsinstitutet.\n\nTapt sju år med kjøpekraft\n\n– Det er en merkbar svekkelse av kjøpekraften, som nå er nede på 2015-nivå, fastslår økonom Petter Hällberg i pressemeldingen fra instituttet,\n\nEt annet funn er at de faktiske lønningene øker raskere enn før pandemien, mens de avtalte lønnsøkningene er noe lavere i 2022 enn i 2021.\n\n– Forskjellene mellom den faktiske og den avtalte lønnsøkningen har blitt større, konstaterer Hällberg.\n\nStrømprisen: Også Norge kan rammes av en kollaps i kraftmarkedet, advarer Energi Norge\n\nStore variasjoner\n\nDet er spesielt i den private tjenestebransjen at lønningene nå øker. Det gjelder blant annet innenfor IT og handel og restaurant. Statistikkene fra 2021 og fram til og med juni i 2022 viser at den store gruppen tjenestemenn kommer langt bedre ut enn gruppen arbeidere som LO organiserer. I denne perioden har også privat sektor hatt en sterkere lønnsvekst enn offentlig sektor. Det innebærer at utviklingen i reallønna varierer mye blant svenske arbeidstakere.\n\nValg i Sverige: Svensk LO bruker 30 millioner kroner på valgkamp for sosialdemokratene\n\n﻿Krevende for LO\n\nI en kommentar i Dagens Nyheter påpeker sjefredaktør Peter Wolodarski at den svenske lønnsmodellen har fungert de siste 25 årene og at svenske reallønner har økt med 70 prosent siden 1995. Han advarer mot at LO nå kommer med lønnskrav som bryter med denne modellen for å kompensere tapet av kjøpekraft på grunn av høy prisvekst, økte renter og en svekket svensk krone.\n\n– Bevar modellen også i en krise, er hans oppfordring til fagbevegelsen.",
    "Her er dei politiske partia i Sverige": "11. september er det svensk val til Riksdagen. Bli kjent med politikarane som regjerer i vårt naboland.\n\n11. september er det val til Riksdagen, det svenske parlamentet.\n\nI fjor haust fekk Sverige sin første kvinnelege statsminister, då Stefan Löfven trekte seg frå vervet og som partileiar for Sveriges største parti: Socialdemokraterna.\n\nSocialdemokraterna sat i regjering med Miljöpartiet de gröna fram til 2021 då det svenske miljøpartiet trakk seg. No går svenskane til valurnene igjen.\n\nAtter ein gong er spørsmålet: Kva skjer med Sverigedemokraterna? Partiet som ingen ville samarbeida med, trass i at dei vart Sveriges tredje største ved valet i 2018, ser ut til å kunne bli Sveriges nest største parti etter årets val.\n\nSlik ser den politiske høgre/venstre-aksen ut i Sverige:\n\nI svenske Riksdagen er det 349 seter.\n\nStatsministeren vert valt ved at valvinnarane kjem med eit forslag dei stemmer for. Støttepartia stemmer blankt og motstandarane stemmer mot. Dersom det ikkje er fleire enn 174 motstemmer, vert statsministeren valt.\n\nHer er ei oversikt over dei svenske partia og deira hjartesaker:\n\nSveriges Socialdemokratiska Arbetareparti – Socialdemokraterna\n\nPartileiar: Magdalena Andersson (sitjande statsminister)\n\nValresultat 2018: 28,3 %\n\nSeter i Riksdagen: 100\n\nBlokk: Sosialistisk\n\nNorsk søsterparti: Arbeidarpartiet\n\nSlagord: Vårt Sverige kan bättre\n\nHjartesaker: Meir politi for å nedkjempa gjengkriminalitet, statleg kontroll over velferda, stansa privat utbytte av skuledrift, byggja ut svensk elproduksjon, høgare pensjon og Sverige inn i Nato\n\nMiljöpartiet de gröna\n\nPartileiarar: Märta Stenevi, Per Bolund\n\nValresultat 2018: 4,4 %\n\nSeter i Riksdagen: 16\n\nBlokk: Sosialistisk\n\nNorsk søsterparti: Miljøpartiet Dei Grøne\n\nSlagord: Alla ska med när\n\nSverige ställer om\n\nHjartesaker: Grøn omstilling, solidaritet med dyr, natur, menneske over heile verda og komande generasjonar, ei ny klimalov og bindande utsleppsbudsjett, tog og erstatta bensin og diesel med elektrisitet og fornybart drivstoff.\n\nVänsterpartiet\n\nPartileiar: Nooshi Dadgostar\n\nValresultat 2018: 8 %\n\nSeter i Riksdagen: 28\n\nBlokk: Sosialistisk\n\nNorsk søsterparti: Raudt eller SV\n\nSlagord: Andra lovar – vi agerar\n\nHjartesaker: Mot privatisering av velferd, grøn omstilling, feminisme, motstandar mot kjernekraft og EU.\n\nCenterpartiet (C)\n\nPartileiar: Annie Lööf\n\nValresultat 2018: 8,6 %\n\nSeter i Riksdagen: 31\n\nBlokk: Sentrum\n\nNorsk søsterparti: Senterpartiet\n\nSlagord: För Sveriges bästa\n\nHjartesaker: Ein grøn, liberal politikk, utbygging av heile Sverige, lågare skattetrykk for både privatpersonar og små og mellomstore bedrifter, EU-tilhengjarar.\n\nModeraterna (M)\n\nPartileiar: Ulf Kristersson\n\nValresultat 2018: 19,8 %\n\nSeter i Riksdagen: 70\n\nBlokk: Borgarleg\n\nNorsk søsterparti: Høgre\n\nSlagord: Nu får vi ordning på Sverige\n\nHjartesaker: Strengare straffer, tydelegare arbeidslinje, utbygging av kjernekraft og elkraft, individuell fridom og opnare marknadsøkonomi, skattelette, privatisering og avregulering.\n\nKristdemokraterna (KD)\n\nPartileiar: Ebba Busch\n\nValresultat 2018: 6,3 %\n\nSeter i Riksdagen: 22\n\nBlokk: Borgarleg\n\nNorsk søsterparti: KrF\n\nSlagord: Redo för en ny regering\n\nHjartesaker: Utbygging av velferda, kampen mot gjengkriminalitet, senka drivstoffprisar og sikra elforsyninga med kjernekraft.\n\nLiberalerna (L)\n\nPartileiar: Johan Pehrsson\n\nValresultat 2018: 5,5 %\n\nSeter i Riksdagen: 20\n\nBlokk: Borgarleg\n\nNorsk søsterparti: Venstre\n\nSlagord: För ett liberalt borgerligt maktskifte\n\nHjartesaker: Integrering og utvikling av forstadene, skule og utdanning og klima.\n\nSverigedemokraterna (SD)\n\nPartileiar: Jimmie Åkesson\n\nValresultat 2018: 17,5 %\n\nSeter i Riksdagen: 62\n\nBlokk: Uavhengig (ingen ville samarbeida med partiet etter valresultatet i 2018)\n\nNorsk søsterparti: Vert samanlikna med FrP\n\nSlagord: Sveriges snabbast växande folkrörelse\n\nHjartesaker: Stoppa all innvandring frå land som ikkje er i nærområde, utbygging av velferd, strengare straffer og meir politi, billegare drivstoff.\n\nOppdatert: måndag 12. september 2022 13.25",
    "Strømprisen stuper i Sverige - i Norge forblir den skyhøy": "Det er ikke lett å forutsi strømprisene for tiden. Gassprisene har falt betydelig de siste ukene, og mandag ser de ut til å legge seg under 200 euro per MWh etter at EU har varslet inngripen i markedet. Dette har dratt med seg fremtidskontraktene på strøm, som ifølge Naddaq-børsen er ned 4-7 prosent mandag formiddag.\n\nSamtidig blåser det opp flere steder. I Nord-Sverige øker produksjonen betydelig, og kraftig vestavind i Nordsjøen betyr at tyske og danske vindkraftverk er forventet å øke produksjonen sin kraftig sammenlignet med mandagen.\n\nI England løyer derimot vinden, noe som presser opp prisene. Det er også lite som tyder på at det kommer betydelige mengder nedbør som fyller opp norske vannmagasiner med det første. Dermed vil Sør-Norge nærmest automatisk legge seg blant de høyeste i Europa på pris.\n\nBittelite fall\n\nStrømbørsen Nordpool melder at alt dette får til dels store utslag, med svært varierende strømpris strømprisen tirsdag. I Sør-Norge faller prisen drøyt 6 prosent, og ender med en gjennomsnittspris på 4,77 kroner per kWh. Det er forholdsvis små forskjeller gjennom døgnet.\n\nTil sammenligning opplever Sverige at prisene nærmest kollapser, og prisene faller godt over 80 prosent sammenlignet med dagens priser.\n\nStrømprisen mandag og tirsdag:\n\n\n\n\n\nAnnonse: Her finner du billig strømavtale der du bor\n\nStor fall i nord\n\nLave priser i Sverige drar også med seg prisene i Nord- og Midt-Norge. Prisene i Midt- og Nord-Norge faller med neste 70 prosent. De må betale henholdsvis 80 og 73 øre (ink mva) tirsdag.\n\nSpesielt Nord-Norge opplever nå priser på et helt annet nivå enn det som har vært normalen det siste halve året.\n\nImport og eksport om hverandre\n\nSør-Norge har fortsatt usedvanlig lite vann i magasinene for årstiden, men de varierende prisene gjør at importen og eksporten går litt om hverandre:",
    "Gjengkriminalitet: - Redde for å dø": "GOTLAND/OSLO (Dagbladet): - Vi har en ung generasjon som vokser opp i denne volden og som er oppriktig redde for å dø. Sånn kan vi ikke ha det. Vi må løse dette problemet.\n\nDet sier journalist og forfatter Diamant Salihu til Dagbladet.\n\n2022 ligger an til å bli det året med flest drap med skytevåpen i Sverige siden politiet startet med den årlige rapporteringen i 2016. 1. september hadde politiet registrert totalt 272 skyteepisoder så langt i år, viser en oversikt fra svensk politi.\n\nMed dette bakteppet har gjengkriminaliteten og utenforskap blitt et av valgets aller største temaer.\n\n- Vet ikke om jeg lever\n\n- Dette er et problem som hittil først og fremst har rammet dem som bor i områder vi selv ikke bor i. Men det er for jævlig at det skal måtte være sånn at det er først når volden kommer nærmere der vi selv bor, at vi innser hvor alvorlig samfunnsproblem dette er, sier Salihu til Dagbladet.\n\nHan er selv født i Kosovo, men vokste opp i Borlänge i Dalarna. De seinere åra har han fulgt gjengkriminaliteten tett, både gjennom dokumentarer for SVT og i boka «Til alle dør», som han ble kåret til den svenske journalistprisen Årets røst for i 2021.\n\nFØLGER GJENGKRIMINALITET: Journalist og forfatter Diamant Salihu. Foto: Ingunn Dorholt / Dagbladet Vis mer\n\nI hans siste dokumentar på SVT, «Våre barn dør», gir han blant annet et innblikk i livet til foreldre og barn som vokser opp i Stockholm-forstedene Rinkeby og Järva, noen av Sveriges mest beryktede områder for nettopp gjengkriminalitet.\n\n- Barna i disse områdene vokser opp i en verden der vold, skyteepisoder, blomster på gata og begravelser og er blitt en del av hverdagen, sier Salihu.\n\n- På spørsmålene mine om hvilke framtidsplaner barna har, svarer mange av disse tiåringene: «Jeg vet ikke, for jeg vet ikke om jeg lever». Og det som skremmer meg aller mest, er hvem som skal redde dem. For den neste generasjonen som vokser opp her, blir også rammet av denne volden. Volden blir normalt for dem.\n\nHøyest i Europa\n\n47 mennesker er drept av skytevåpen i Sverige hittil i år. Det er like mange som i hele toppåret 2020. Ingen andre land i Europa har like mange drap begått med skytevåpen, ifølge en rapport fra det svenske kriminalforebyggende rådet.\n\nDen økende gjengvolden har fått Sverige til å bevege seg i retning av en stadig tøffere kriminalpolitikk.\n\nMed bred støtte har regjeringen og Riksdagen skjerpet en rekke straffereaksjoner og gitt politiet nye verktøy i kampen mot gjengkriminalitet de siste åtte åra.\n\nMen antallet dødelige skytinger går ikke ned.\n\nSnarere tvert imot har det bredt seg til stadig nye områder og byer. I dag er det 61 problemområder som regnes som spesielt utsatt og hvor kriminelle gjenger herjer.\n\nEtter søndagens valg ønsker nå flere partier å ta ytterligere skjerpende steg.\n\n- Kan ramme overalt\n\nI Stockholm og Göteborg ligger de utsatte områdene et godt stykke utenfor bykjernen. I byer som Borås og Malmö, ligger imidlertid de særlig utsatte områdene veldig sentralt i byen. Det gjør at gjengkriminaliteten kjennes tettere på folk flest, forklarer Salihu til Dagbladet.\n\nHan reagerer på at det nærmest framstår som en overraskelse når gjengkriminaliteten brer seg til nye områder, og understreker at det kan ramme overalt dersom man ignorerer faretegnene.\n\n- Det er klart det kan spre seg, sier Salihu til Dagbladet.\n\nADRIANA (12) DREPT: Her ble 12 år gamle Adriana skutt og drept da hun luftet hunden tidlig på morgenen utenfor en bensinstasjon i Botkyrka sør for Stockholm i 2020. Foto: Ali Lorestani /TT/AFP/NTB. Vis mer\n\n- Politiet i Sverige beskriver selv Sverige som et nav for narkotikasmugling som i stor grad fortsetter inn i Norge, men også til Finland. Konsumentene finnes overalt, så da spiller det ingen rolle om hvor man bor. I områder med mye narkotika, er det mye penger. Dette utgjør et arbeidsmarked - en mulighet - for unge mennesker med få andre muligheter.\n\nBerøringsangst\n\nEt av de tydeligste tegnene på et område som er utsatt for gjengkriminalitet, er segregerte områder hvor mange lever isolert fra storsamfunnet. Det kjennetegnes ofte av mange unge menn med utenlandsk bakgrunn som har lave studieresultater og dermed få veivalg.\n\n- Dette er områder med høy barnefattigdom, store ungdomsgjenger i sentrum og åpen dophandel. Det blir et normalbilde, sier Salihu og fortsetter:\n\n- Men dette rekker man å se ganske lenge. Det burde man tørre å gjøre noe med uten å være redde for å stigmatisere et område, eller å bli stemplet som rasist. Vi kan ikke være der lenger når man ser unge mennesker dør og en ung generasjon vokser opp og er redde for å dø.\n\nHan mener flere har påpekt faretegnene i nye områder, også politiet, uten at noe er blitt gjort for å stoppe utviklingen.\n\n- Man har ikke reagert, men så blir man sjokkert over at denne utviklingen skjer. Men advarslene har altså vært der.\n\n- Så du mener det har vært en berøringsangst?\n\n- Ja, det vil jeg absolutt si. Jeg tror mange har stemplet dem som har sagt noe om faretegnene. De er blitt diskreditert og fått rasiststempel på seg. Det er farlig og har nok utsatt problemet, sier Salihu til Dagbladet.\n\nOptimist\n\nTil tross for at det går mot en ny, dyster rekord i antall drepte av skyteepisoder i år, har Salihu tro på at voldsspiralen kan snus.\n\nMed de rette midlene.\n\n- Ja, jeg er optimistisk på at vi kan få dette til å snu. Ingen kan benekte at dette er et problem lengre. Og det finnes områder hvor man har klart å få ned volden gjennom et forsterket samarbeid mellom ulike etater som sosialtjenesten, skole og politi.\n\nMens partiene i disse dager kappes om foreslå de høyeste straffene, påpeker han at det ikke har gitt en ønsket effekt.\n\n- Noen kommer i fengsel, men da tar bare andre over og nye blir rekruttert. Men hevndød og maktkamper, det er et nasjonalt problem. Jeg håper politikerne kommer til å forstå dette og klarer å finne en enighet om hvordan dette kan løses, sier Salihu.",
    "Emil André Erstad: Ekstrem nervøsitet på valvakene i Sverige – Vårt Land": "Ekstrem nervøsitet på valvakene i Sverige\n\nSTOCKHOLM: Blir Magdalena Andersson eller Ulf Kristersson statsminister etter kveldens val i Sverige? På valvakene til dei ulike partia er spenninga til å ta og kjenne på."
}