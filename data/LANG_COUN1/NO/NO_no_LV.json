{
    "Jens Pahnke er tildelt gjev pris i Latvia": "Ideen om å opprette et bærekraftsenter på Nedre Blindern skapte uro på UiO i fjor høst. Nå har uroen for SUM stilnet, og bærekraftsatsingen har fått ny arbeidstittel.",
    "Latvia stenger grensene for russere som rømmer fra mobilisering – VG Nå: Krig i Ukraina": "",
    "Latvia bygger grensegjerde": "Følg Sol på Facebook!\n\nIfølge Latvias innenriksdepartement er rundt 70 prosent av strekningen langs grensa nå ryddet for trær og busker, og byggingen av de første kilometerne av gjerdet har begynt.\n\nGrensegjerdet blir etter planen nesten 150 kilometer langt, og det skal også bygges vakttårn, fotgjengerbruer og annen infrastruktur langs grensa.\n\nGjerdet skal etter planen stå ferdig innen utgangen av februar 2024.\n\n(©NTB)",
    "Latvia bygger gjerde på grensa mot Belarus": "Latvia bygger gjerde på grensa mot Belarus\n\nLatvia gjør nå som flere av andre land. De velger også å bygge et permanent gjerde langs grensa mot Belarus.",
    "VENTSPILS SC – et nytt vitenskaps- og innovasjonssenter i Latvia": "Å eksperimentere og utforske går hånd i hånd, og er verktøy som brukes både innen innovasjon og utdannelse. Ventspils SC er et innovasjonssenter som kombinerer interaktive gallerier med utdannelse. I dag er den interaktive teknologien like selvfølgelig i undervisningsopplegg som fysiske bøker.\n\nBygningen er bokstavelig talt fylt med kunnskap, og visjonen er ikke bare å tiltrekke seg lokalbefolkningen, men folk fra hele verden. Oppføringen av innovasjonssenteret startet i 2019 og dørene åpner sommeren 2022. Samtidig som bygget oppføres skapes også innholdet. Ventspils SC vil inneholde 7 interaktive gallerier – sport, smart teknologi, fysikk og matematikk, geografi og verden, menneskelig persepsjon og et barnegalleri. Galleriene skal ikke bare underholde, men også være interaktive og en form for læremidler. Målet er å fremme en større forståelse av disse fagene så tidlig som mulig for barn og unge.\n\nAlle utstillinger vil være knyttet til utdanningsprogrammer for barn, studenter og lærere. Senteret samarbeider også med Ventspils University College og vitenskapssenteret VilVite i Bergen. Partnerskapene skal ikke bare øke interessen for det nye senteret, men også for utveksling, forskning og markedsføring. Ventspils SC er designet for å kunne være vertskap for tekniske kreative workshops, seminarer, prototypelaboratorier og mye mer. Arkitekturen og utformingen bidrar til å skape en utvidet læringsprosess i dette nye moderne kunnskapsbygget.\n\n– Den største utfordringen med prosjektet var timingen og de globale omstendighetene. Vi hadde begynt å supportere kunden vår da Covid-19 rammet verden og alle land gikk i lockdown. Det var umulig å reise og møtes ansikt til ansikt eller å gjennomføre verkstedopplæringen, sier Rimantas Staknevičius, Country Manager, Hydro Building Systems Baltics.\n\nDisse utfordringene ble galant løst via forhåndsinnspilte videoer og tett kontakt mellom WICONA og kunden.\n\n– For dette prosjektet har vi utviklet en spesiell vinduskarm og ramme. Glass ble limt på for å skjule aluminiumet i vinduet. Vinduskarmen er også spesialutviklet slik at bare glasset er synlig i de ytre applikasjonene. Ingen av åpningselementene rektangulære. Dette skapte behov for både spesielle hjørneklosser og spesialbeslag, sier Rimantas Staknevičius, Country Manager, Hydro Building Systems Baltics.\n\nArkitekt: Audrius Ambrasas Architects\n\nProdusent (WICONA-fasader): UPPE SIA\n\nWICONA produkter: WICTEC 50, WICLINE 75, WICSTYLE 75 dører og paneldører\n\nFoto: Hundven Clements Photography\n\nCaroline Jonson\n\nCommunication Manager\n\n076 113 97 98\n\ncaroline.jonson@hydro.com\n\n________________________________\n\nI løpet av de siste tiårene har varemerket WICONA utviklet seg til et synonym for byggsystem i aluminium som oppfyller de høyeste standarder. De høye teknologiske standardene, strenge systemhensyn og kvalitetsbehandling av produktene, samt omfattende tjenester og konsultasjon, er alle elementer som bidrar til varemerkets suksess. WICONA er en del av Hydro som er et fullt integrert aluminiumselskap med 35.000 ansatte i 40 land på alle kontinenter. Konsernet kombinerer lokal ekspertise, verdensomspennende rekkevidde og uovertrufne muligheter innen FoU.\n\n>> www.wicona.no\n\nTags:",
    "Privatfly styrtet: – Minimal sjanse for å finne overlevende": "Det er funnet vrakdeler etter at et privatfly med fire personer om bord har styrtet i sjøen utenfor Latvia. Flyet tok av fra Spania og skulle lande i Köln i Tyskland.\n\nEt privatfly med fire personer om bord, som egentlig skulle lande i den tyske byen Köln, har havarert utenfor Latvia, melder Aftonbladet klokken 19.49.\n\nFamilie på tre\n\nIfølge den tyske avisa Bild var det en familie på tre om bord i flyet, i tillegg til piloten.\n\nFlyet lettet ifølge Flightradar fra Jerez i Spania, men da det skulle lande mistet piloten kontakt med flygeleder på bakken da flyet befant seg over Frankrike.\n\nFlyet har styrtet i Østersjøen utenfor byen Ventspils.\n\nFlyet til den svenske kystvakta sirklet over stedet kort tid etter, og observerte vrakdeler og oljesøl der flyet skal ha styrtet.\n\n– Sjansen for å finne overlevende er minimal, sier Lars Antonsson i den svenske flyredningssentralen til avisa.\n\nLine Buurstra i flyredningssentralen sier til Expressen at det ikke er blitt gjort funn av overlevende.\n\nLatviske myndigheter vil overta redningsaksjonen.\n\nFikk ikke kontakt\n\nFlyet, som skal være av typen Cessna 551, tok av fra Spania i ettermiddag, men tyske myndigheter oppnådde ikke radiokontakt med flyet før det styrtet. Flyet er registrert i Østerrike.\n\nLike før klokken 19.00 skal flyet ha vært i luftrommet over den tyske øya Rügen. Flyet har flydd forbi Gotland og passert svensk luftrom over Østersjøen, ifølge Flightradar.\n\nDet er uvisst hva som har forårsaket havariet. Luftfartsekspert Jan Ohlsson uttaler til Dagens Nyheter at det kan være flere årsaker som ligger bak.\n\n– For eksempel kan mannskap og passasjerer miste bevisstheten hvis lufttrykket faller, sier han til avisa.\n\nIfølge tyske Bild var det en familie på tre som var om bord i flyet, i tillegg til piloten.\n\nSendte opp jagerfly\n\nDet er utenfor Sverige at flyet først var forventet å gå tom for drivstoff.\n\n– Det verste scenarioet er at flyet bare fortsetter til drivstoffet tar slutt, sa Lars Antonsson i flyredningssentralen til Dagens Nyheter.\n\nIfølge Antonsson vil flyet i så fall ikke lande på land, men i sjøen.\n\nTyske og danske jagerfly var ifølge nyhetsbyrået TT oppe for å finne ut av hva som har skjedd med flyet.\n\n– Håpet er at man skal få kontakt med besetningen, men de ser ingen besetning i cockpiten, sa Lars Antonsson ved den svenske flyredningssentralen.",
    "Danmark selger seg dyrt på søndagens tippekupong": "Danmark og Frankrike har begge mye å spille for i den siste kampen i Nations League. Vi tror Danmark kan skape trøbbel for de franske stjernene på søndagskupongen.\n\nDenne ukens søndagskupong består av ni kamper fra Nations League, to fra Toppserien og en fra PostNord-ligaen. Bonuspotten er på ca. 450.000 kroner. Innleveringsfristen er kl. 14.55.\n\n<b> </b>\n\n1. Danmark - Frankrike\n\nDanmark har alt å spille for i søndagens kamp. De kan vinne gruppe A1 i Nations League med seier mot de regjerende verdensmesterne Frankrike hjemme i Parken, men da må Kroatia samtidig spille uavgjort eller tape mot Østerrike. Å spille i København er ingen spøk. Danmark har nemlig ikke tapt på eget gress på over ett år. Den gode formen til tross, det er over ti år siden sist de vant i Parken mot en nasjon som var rangert høyere enn dem. Med 3-0-2 etter de fem første kampene ble Danmark tatt igjen av Kroatia på tabellen når de tapte 1-2 i Zagreb sist, men kroatene har også de en tøff kamp igjen, og med en seier her kan alt være snudd på hodet.\n\nFrankrike har vært svake i Nations League denne gangen. Etter fire kamper på rad uten seier, vant de endelig 2-0 mot Østerrike torsdag. Likevel; med kun fem poeng på fem kamper er de sjanseløse til å forsvare Nations League-tittelen. De står faktisk i fare for å rykke ned fra øverste nivå i Nations League. For hvis Østerrike vinner mot Kroatia og Frankrike ikke klarer å slå Danmark , ja, da rykker Frankrike ned. Det vil være smått sensasjonelt. Men Frankrike er sterke på bortebane. De har tross alt ikke tapt noen av de siste tolv bortekampene, og man må helt tilbake til 2019 når Tyrkia slo Frankrike 2-0 på hjemmebane for å finne sist gang Frankrike tapte på bortebane.\n\nFrankrike trenger en seier for å sikre seg mot nedrykk. Danmark trenger en seier for å være med i kampen om gruppeseier. Det borger for en rysare av en kamp, og her er det aller meste fullstendig åpent. Vi tror Danmark byr opp til kamp og spiller HUB.\n\n2. Nederland - Belgia\n\nNederland leverer bra i denne Nations League-turneringen hvor de åpnet med en overraskende sterk borteseier 4-1 over dagens motstander Belgia før de gode resultatene bare har rullet på videre. To seire over Wales har det også blitt, mens de tok revansj borte mot Polen sist med 2-0 borte etter at hjemmekampen \"bare\" endte 2-2. Med 4-1-0 leder de gruppa med 13 poeng, og her holder det faktisk med at de taper med maks to mål for å vinne gruppa. For de ligger tre poeng foran Belgia, og etter 4-1 seieren borte har de tre ekstra plussmål å gå på.\n\nDermed trenger altså Belgia å vinne med minimum tre mål her. Det er langt unna et hyggelig utgangspunkt, men det belgiske laget er truende til å klare det meste. Etter tapet hjemme for Nederland har de gjort det rimelig bra med 3-1-0 og ti poeng, hvor de slo Wales 2-1 i en knepen forestilling sist. Belgia er fylt av \"stjerner\", men det føles likevel ikke som om de har fått ut alt potensialet som ligger i troppen.\n\nDette blir en \"lur\" kamp. Hvordan vil Nederland møte kampen taktisk når de vet at de kan tape kampen men fortsatt vinne gruppen? Belgia må uansett frem, for der er det kun seier som gjelder uansett. Vi setter vel uavgjort som det minst sannsynlige her nå, og dermed blir det HB på 96-rekkeren og HUB på 432-rekkeren.\n\n3. Wales - Polen\n\nWales har allerede hatt en fantastisk sesong etter at de slo Ukraina 1-0 i VM-playoffen og kvalifiserte seg til VM for første gang på 64 år. Etter den tid har de fortsatt å spille tette og harde kamper, selv om det ikke alltid vises i poengstatistikken. Og det samme gjentok seg sist når Wales nok en gang tapte en knepen kamp 1-2 borte mot Belgia. Med 0-1-4 står de kun med ett poeng hittil i Nations League, men alle tapene har vært knepne ettmålstap for Polen, Belgia og Nederland x 2. Deres eneste poeng kom mot Belgia i en kamp som endte 1-1 her på hjemmebane. Nå er det kun en ting som gjelder og det er en seier med 2+ mål. For selv om Wales bare har ett poeng vil de ta igjen Polen på tabellen med en tomålsseier her, da Polen står med fire poeng etter at Polen vant 2-1 i det motsatte oppgjøret.\n\nPolen har allerede tatt sin viktigste seier i år når de slo Sverige 2-0 i sin avgjørende playoff-kamp foran vinterens VM i Qatar. De fulgte også opp med en grei seier 2-1 hjemme over Wales i Nations League, men etter det har det kladdet klart mer med to tap for Belgia (1-6 og 0-1) samt en poengdeling og et tap mot Nederland. Med fire poeng og 1-1-3 på fem kamper er de langt unna teten, men de trenger et poeng her for å sikre seg fra et skuffende nedrykk.\n\nFår Polen poenget de trenger? Vi tror det, for selv om Wales aldri blir utklasset så sliter de med å vinne kamper. UB.\n\n4. Østerrike - Kroatia\n\nØsterrike har ikke akkurat levert til 20 i stil etter at de fikk inn Ralf Rangnick som ny trener. For etter seieren 2-0 borte mot dagens motstander Kroatia i den første kampen i Nations League har de neste kampene vært tøffere, og med tre tap og 0-1-3 på de fire siste ligger Østerrike nederst på tabellen foran siste kamp med fire poeng. Dermed trenger de en seier her for i det hele tatt ha en mulighet til å ikke rykke ned, og det gir bakteppet foran denne kampen. Begge de siste kampene har endt med bortetap 0-2 for Danmark og Frankrike, mens de klarte 1-1 mot Frankrike i sin siste hjemmekamp.\n\nMen nå må Østerrike vinne, og det gir egentlig Kroatia en fordel. Men Kroatia trenger kanskje også en seier, hvor Kroatia nå faktisk leder gruppen med ti poeng etter de fire første kampene. For etter ar de fikk seg en skikkelig på nesen i det første oppgjøret hjemme mot Østerrike (0-3) har de klart bedre seg utover gruppespillet. Først holdt de Frankrike til uavgjort 1-1 hjemme i Split, før vant begge sine to siste bortekamper sterkt mot Danmark (1-0) og Frankrike (1-0). Etter at de på nytt slo Danmark 2-1 på hjemmebane overtok de ledelsen i gruppa, og med sine ti poeng har de poenget ned til Danmark på andreplass.\n\nDenne gruppa er langt fra over, og det finnes mange variasjoner i hvordan dette kan gå. Men Østerrike må ha seier, og det bør gi en åpen kamp hvor Kroatia også vil få sine muligheter. Muligens må også de vinne, men det avhenger av den andre kampen underveis. Vi tror uansett ikke Østerrike vinner, og spiller UB.\n\n5. Aserbajdsjan - Kazakhstan\n\nAserbajdsjan har rett og slett levert enormt dårlig som landslag i lang tid, og sto med 13 kamper uten seier før de plutselig har våknet nå i det siste. For først slo de Belarus 2-0, før de gjorde en enda sterkere kamp sist når de smalt til med å slå Slovakia 2-1 på bortebane. Dermed har de nå 2-1-2 og sju poeng, og etter seieren sist sikret de seg fra nedrykk. Med det har de vist bra moral her på slutten, og det kommer man ofte langt med.\n\nEnda bedre har Kazakhstan vært. For de har rett og slett overrasket de aller fleste hvor de har radet opp med seire. Med to seire over Slovakia (1-0 og 2-1), samt seire over både Aserbajdsjan og Belarus har de allerede sikret seg et opprykk etter sterke 13 poeng og 4-1-0 på de fem første kampene. Det betyr at denne kampen er helt uten betydning, og det gjør oss selvfølgelig noe usikre.\n\nKazakhstan har levert enormt bra i denne turneringen, mens Aserbajdsjan våknet fra de døde og sikret plassen med to strake seire. Denne kampen har ingen særlig betydning og vi må gardere opp. UB på 96-rekkeren og HUB på 432-rekkeren.\n\n6. Færøyene - Tyrkia\n\nFærøyene har levert helt på det jevne med 1-2-2, og noe særlig mer enn det er det kanskje ikke mulig å forvente av den lille øya. De fikk seieren sin hjemme mot Litauen når de vant 2-1 etter at de to første kampene begge hadde endt med tap for Tyrkia og Luxembourg, mens de to kampene etter seieren over Litauen har ført til to poengdelinger på bortebane mot Luxembourg (2-2) og Litauen (1-1). Alt i alt en ganske kurant turnering for Færøyene som ender opp på en tredjeplass uansett hva som skjer her.\n\nTyrkerne har som forventet levert ganske bra etter nedrykket. De er et klart nivå over alle motstanderne i denne gruppa, og de vant da også sine fire første kamper før de skuffet stort med 3-3 hjemme mot Luxembourg nå sist. Men gruppeseieren er allerede sikret med 4-1-0 og 13 poeng, og det er ikke sikkert Tyrkia legger 100% i de siste kampene her.\n\nTyrkia har allerede vunnet gruppa. De knuste Færøyene hele 4-0 hjemme, og selv om de nok spiller på halvt gir nå bør det holde til en enkel seier. B.\n\n7. Luxembourg - Litauen\n\nLuxembourg begynte bra med seire over både Litauen (2-0) og Færøyene (1-0) i de første kampene i Nations League. Deretter kom det et tap for Tyrkia (0-2), men de to siste har igjen vært ganske så bra med 2-2 mot Færøyene og ikke minst 3-3 borte mot Tyrkia nå senest. Luxembourg er blant \"smånasjonene\" som har vist mest fremgang de siste årene, og de glimter til med jevne mellomrom som feks nå med 3-3 borte mot Tyrkia. Med åtte poeng har de andreplassen bak Tyrkia som allerede har vunnet gruppa, mens Luxembourg også er sikret andreplassen uansett utfall her.\n\nLitauen er en skuffelse. De har ikke levert noe som helst i denne kvaliken, og 1-1 hjemme mot Færøyene sist ga deres første poeng i denne Nations League-turneringen. 0-1-4 er svakt, og de tapte også hjemmekampen deres mot Luxembourg 0-2 i åpningskampen. Ser man på VM-kvaliken ga også den svake 1-0-7, og Litauen har allerede rykket ned til neste nivå i her i Nations League nå etter at de har fire poeng opp til Færøyene med kun en kamp igjen å spille.\n\nGruppen er allerede helt avgjort med en kamp igjen å spille. Det er vår eneste bekymring, men vi tror likevel Luxembourg vinner. Det blir H på 96-rekkeren og HU på 432-rekkeren i tilfelle kampen dør ut i 0-0.\n\n8. Andorra - Latvia\n\nAndorra er blant de alle minste nasjonene når det kommer til landslag, og de har som regel lite å stille opp med i kampene sine. Men i akkurat denne kvaliken har de faktisk gjort det ganske så greit hvor de har slått Liechtenstein i begge kampene (2-1 og 2-0) samt også klart uavgjort hjemme mot Moldova. Dermed har de 2-1-2 etter fem kamper, noe de nok er ganske fornøyde med.\n\nLatvia har skuffet skikkelig de siste årene, og har da også rykket ned til det laveste nivået i Nations League. På dette nivået bør de hevde seg rimelig bra, noe de har gjort her i starten med 4-0-1 etter fem kamper. Men de tapte meget skuffende 1-2 hjemme for Moldova sist, og selv om de nå leder gruppa med tolv poeng har de bare to poeng ned til Moldova.\n\nLatvia skal være bedre enn Andorra, og de sikrer opprykket med en seier her. B.\n\n9. Moldova - Liechtenstein\n\nForan den siste kampen i gruppa ligger Moldova to poeng bak ledende Latvia. Dermed kan de fortsatt rykke opp, men da trenger de hjelp. Første steg er uansett en seier her, og Moldova har klart seg ganske bra i denne kvaliken med 3-1-1 og ti poeng etter fem kamper. Særlig bra var borteseieren 2-1 over Latvia sist, men siden de tapte 2-4 hjemme ligger de likevel bak på innbyrdes oppgjør.\n\nGruppens store bunnlag er Liechtenstein. Fem strake tap har de fått, og med 0-0-5 mot Latvia, Moldova og Andorra er de blant det aller dårligste lagene i Europa. En scoring er det eneste de har klart å få til denne gangen, og med 0-1-18 på deres 19 siste kamper er det meget langt mellom de store høydepunktene for den lille staten som ligger midt i alpene mellom Sveits og Østerrike.\n\nMoldova har bedret seg noe, de vant bortekampen 2-0 og Liechtenstein skal ikke by på særlig motstand her heller. H.\n\n10. Asker - Eidsvold Turn\n\nAsker har egentlig hatt en helt forferdelig sesong, og lå lenge helt nederst på tabellen. Nå har de klart å karre seg forbi Frigg i bunn, men Asker ligger altså fortsatt under streken med sine 22 poeng. Det er rett og slett helt elendig av Asker som var forventet å ligge på øvre halvdel. Med 2-1-1 på de fire siste er formen i noe bedring, og de slo feks Levanger 3-2 i sin siste hjemmekamp. Men det trengs mer, for Asker har fortsatt to poeng opp til trygg grunn hvor dagens motstander Eidsvold Turn er det første laget over streken. Dermed går de forbi Eidsvold Turn med en seier her i dag, og kampen er således uhyre viktig for Asker som står med tolv poeng på ti hjemmekamper.\n\nEidsvold Turn begynte sesongen bra med fire seire på de seks første kampene, men så har motbakken bare blitt større og større utover. Og med bare en seier på de 13 siste har de ramlet lenger og lenger ned på tabellen. Nå har de 0-1-5 på de seks siste, og sist ble de knust hele 1-5 hjemme av Hødd. Med 22 poeng har de kun målforskjellen ned til Vålerenga 2 under streken, og hvis ikke formen bedres kraftig kan dette ende opp med et nedrykk. Her på bortebane er de ikke særlig gode med åtte poeng på ti forsøk.\n\nAsker bør utnytte at Eidsvold Turn er inne i en bekmørk periode. Med seier her går de forbi Eidsvold Turn på tabellen og tar et langt steg mot sikker plass. Vi tror de vinner. H.\n\n11. Arna-Bjørnar - Røa\n\nArna-Bjørnar hadde ikke sin beste sesong i selve grunnspillet hvor de endte opp på en 8.plass med 14 poeng. Men de har startet bra nå i nedrykkssluttspillet med 2-2 hjemme mot Lyn og en sterk seier borte mot LSK med 2-0. Dermed har de allerede skaffet seg en bra start og ligger tre poeng foran lagene under streken. I serien endte de opp med ni poeng på ni hjemmekamper, hvor de blant annet slo dagens motstander Røa 2-1.\n\nRøa var det desidert dårligste laget ï Toppserien i år, og endte soleklart nederst. For med 0-3-15 fikk de kun skrapet sammen usle tre poeng. De gjorde det litt bedre i den første kampen her i nedrykkssluttspillet når de slo Åsane 5-0, men så røk de 1-2 hjemme for Tromsø som også kommer fra 1.divisjon sist. Dermed står de med tre poeng etter to kamper, og det blir spennende å se om de klarer å holde plassen denne sesongen.\n\nArna-Bjørnar vant 2-1 her i serien for tre måneder siden, og Røa virker som det klart dårligste laget i Toppserien i år. Denne bør ende med en grei H.\n\n12. Kolbotn - LSK Kvinner\n\nKolbotn hang med i kampen om en topp fire plassering hele veien, men måtte til slutt gi tapt og endte opp som nummer fem kun poenget bak Stabæk. Dermed ble det nedrykkssluttspill i stedet, og der har de ikke fått den beste starten med 1-1 hjemme mot Avaldsnes og tap 1-3 borte mot Lyn. Det er dog noen av de beste lagene i dette sluttspillet, og plassen deres bør være ganske så trygg selv om de ikke har hentet mer enn ett poeng på de to første kampene. Kolbotn var også nylig ute i semifinale i Cupen, men der hadde de ingen sjanse mot Brann som var overlegne og kampene endte med et klart tap 1-6. Kolbotn klarte faktisk å slå LSK 2-1 i seriekampen tilbake i juni.\n\nLSK Kvinner skuffet stort i serien i år, og endte faktisk helt nede på en 7.plass. De var fire poeng bak Stabæk på fjerde etter at de endte med 1-2-2 på de fem siste kampene. Det var langt bak pari, og det har ikke blitt særlig bedre her i nedrykkssluttspillet selv om de slo Tromsø enkelt 4-0 i sin første kamp. For sist skuffet de kraftig med et hjemmetap 0-2 for Arna-Bjørnar, og sesongen generelt er ganske så over for LSK sin del.\n\nLSK har vært en massiv skuffelse i år. Og de tapte også denne kampen 1-2 i selve seriespillet. Men de har en del kvalitet i laget, og vi setter de likevel som favoritter. B på 96-rekkeren og UB på 432-rekkeren.\n\nSportspills 96-rekker:\n\n1. Danmark - Frankrike HUB\n\n2. Nederland - Belgia HB\n\n3. Wales - Polen UB\n\n4. Østerrike - Kroatia UB\n\n5. Aserbajdsjan - Kazakhstan UB\n\n6. Færøyene - Tyrkia B\n\n7. Luxembourg - Litauen HU\n\n8. Andorra - Latvia B\n\n9. Moldova - Liechtenstein H\n\n10. Asker - Eidsvold Turn H\n\n11. Arna-Bjørnar - Røa H\n\n12. Kolbotn - LSK Kvinner B\n\n<b> </b>\n\nSportspills 432-rekker:\n\n1. Danmark - Frankrike HUB\n\n2. Nederland - Belgia HUB\n\n3. Wales - Polen UB\n\n4. Østerrike - Kroatia UB\n\n5. Aserbajdsjan - Kazakhstan HUB\n\n6. Færøyene - Tyrkia B\n\n7. Luxembourg - Litauen HU\n\n8. Andorra - Latvia B\n\n9. Moldova - Liechtenstein H\n\n10. Asker - Eidsvold Turn H\n\n11. Arna-Bjørnar - Røa H\n\n12. Kolbotn - LSK Kvinner UB",
    "Brann på ferge i Østersjøen. 300 personer om bord.": "Brann på ferge i Østersjøen. 300 personer om bord.\n\nDet brenner på bildekket til passasjerfergen Stena Scandica. Brannen skal være under kontroll.\n\n29. aug. 2022 13:26 Sist oppdatert 29. august 2022\n\nDet brenner på et bildekk på en passasjerferge i Østersjøen, utenfor den svenske øyen Gotska Sandön.\n\nIfølge svenske Sjøfartsverket skal det være snakk om Stena Line-fergen Stena Scandica som opererer mellom Nynäshamn i Sverige og Ventspils i Latvia. Skipet har en kapasitet på 970 personer.\n\nDet skal være 300 personer ombord.\n\n– Vi har kalt ut alle tilgjengelige enheter, losbåter, helikoptre og andre fartøy i nærheten for å komme personene til unnsetning, sier Lisa Mjörning i det svenske sjøfartsverket til Aftonbladet.\n\nDet er dårlig vær i området. Værmeldingen for Gotska Sandön viser at det regner og blåser liten kuling, med vindkast på 20 m/s. Kysttrafikkdata fra Marine Traffic viser at skipet er på vei fra Sverige til Latvia.\n\nLike etter klokken 13.30 opplyser Sjøfartsverket til Aftonbladet at brannen er under kontroll.\n\n– Det brenner, men det er ingen åpne flammer, sier Mjörning.\n\nBrannalarmen skal ha gått i 12.40-tiden. Det er foreløpig ikke meldt om personskader.\n\nSaken oppdateres.",
    "Baltikum og Polen stenger grensen for russiske turister": "Fra søndag 19. september kommer russiske statsborgere med visum som gjelder for Schengen-området til å bli nektet adgang til de fire landene. Det gjelder både turister, forretningsreisende og personer som skal delta på idretts- og kulturarrangementer.\n\n– Vi har besluttet å innføre felles begrensninger på turisme for russiske statsborgere for å beskytte offentlig ro og orden, sa Estlands statsminister Kaja Kallas torsdag.\n\n– Russland har brakt krig til Europa og bruker alle midler til å undergrave våre samfunn. Som land ved EUs yttergrense må vi sørge for at Europa er trygt, sier hun.\n\nEt visum som utstedes av ett av de 26 Schengen-landene, gjelder vanligvis for alle de 26 landene.\n\nIfølge de fire landene som setter foten ned, vil det ikke ha noen betydning hvilket land som utstedte visumet.\n\nDet skal gjøres unntak for personer som kommer av humanitære eller familiære grunner, samt for lastebilsjåfører og dissidenter.",
    "Ønsker EU et varig fiendskap til Russland og russere?": "Ifølge Financial Times vil EUs utenriksministere si opp visumavtalen med Russland når de møtes i Tsjekkia tirsdag. Det vil gjøre det vanskelig for russere å komme til Europa. Flere politikere har sagt at russerne bør få et signal om at de ikke er ønsket så lenge krigen pågår.\n\nMen utestengelsen kan sette varige spor.\n\nI politikken har det vært en rettesnor at man ikke retter baker for smed eller skjærer alle over en kam: Vanlige russere har ikke ansvar for Putins beslutninger. Men det blir de nå.\n\nAvisen har snakket med tre embetsmenn som deltar i forhandlingene. De opplyser at EUs utenriksministre vil si ja til å innstille avtalen når de møtes i Praha tirsdag og onsdag. Tsjekkia og Polen har stanset visumavtaler med Russland i kjølvannet av den russiske invasjonen av Ukraina i februar. De har siden bedt EU om å gjøre det samme. EU-kommisjonen har hittil sagt det kun er diskusjoner om saken. I februar besluttet EU-landene imidlertid at det ikke vil bli gitt visum til russiske regjeringspolitikere, embetsmenn, oligarker og andre mektige personer fra Russland. Dersom EU stanser 2007-avtalen vil det ramme den alminnelige russer i tillegg, og det vil gjøre det vanskelig for dem å dra inn i Schengen. Det er enda ikke besluttet om visumavtalen skal stanses helt eller om den skal begrense antallet visum som deles ut. EUs utenrikssjef Josep Borrell har vært tvilende til saken. – Jeg tror ikke at det vil hjelpe å bryte forholdet med den russiske sivilbefolkningen, sier han til den østerrikske TV-kanalen ÖRF.\n\nMotforestillinger finnes altså, men de får ikke gjennomslag, hvis man skal tro Financial Times. Hvem er det som vil at døren stenges? Det får vi ikke vite. EU er ikke kjent for transparens.\n\nVil Visegrad-landene gå med på en slik politikk? Her kan det være forskjeller mellom Polen og Ungarn.\n\nKrigen blir et skille\n\nKrig er militær konflikt, men det kan også bli noe mer. Det kan bli en varig front og isolasjon av Russland, der sanksjonspolitikken tvinger russerne i armene på et regime mange misliker. Da har man oppnådd det stikk motsatte av det man hevder man vil oppnå.\n\nHvis en slik fiendskap får satt seg kan det få geopolitiske konsekvenser. Ikke minst vil det drive Russland i armene på en anti-vestlig koalisjon. Putin har vært i Teheran som har inngått sikkerhetspakt med Kina. Ønsker Vesten at Iran får atomvåpen? EU som har dialog som fremste middel? Dette rimer ikke.\n\nZelenskjis antirussisk linje\n\nDet hører med til historien at Zelenskjis regjering har en lignende anti-russisk linje. Man vil rense russisk kultur ut av Ukraina.\n\nKyiv vil fjerne russiske og sovjetiske gatenavn ID: 17983021\n\nGater som er oppkalt etter russiske forfattere fra 1800-tallet – som Aleksandr Pusjkin, Lev Tolstoj, Anton Tsjekhov, Ivan Turgenev og Mihail Lermontov – har allerede fått nye navn. Samme skjebne venter tyskfødte Karl Marx og Friedrich Engels, som sto bak «Det kommunistiske manifest»; de politiske tenkerne fikk en rekke gater oppkalt etter seg i Sovjetunionen. Selv Mikhail Bulgakov, som ble født i Ukraina og ble en av de største sovjetiske forfatterne, ryker ut. I tillegg fjernes sovjetiske militære ledere fra andre verdenskrig og gatenavn som henviser til russiske byer som Moskva, Rostov og Magnitogorsk. Alle gatene skal i stedet får ukrainske navn, inkludert en som skal oppkalles etter «Heltene fra Azov-regimentet», som lenge kjempet mot den russiske overmakten i Mariupol. Alle de nye navnene er ikke klare ennå, men Klitsjko sier de planlagte endringene er viktige. – Det er et viktig skritt for å redusere den løgnaktige manipulasjonen og de russiske aggressorenes påvirkning og tolkning av vår historie. Folket skal være med på å velge noen av de nye navnene, og myndighetene har laget en egen app for dette. (NTB-DPA)\n\nAntagonisering\n\nEn slik anti-russisk politikk vil selvsagt antagonisere russisk-talende i Donbass og umuliggjøre reintegrering av Donbass i Ukraina, noe som er et uttalt mål for Kyiv.\n\nHvordan kan man tro man oppnår et mål hvis metodene og midlene gir stikk motsatt resultat? Dette er foruroligende, for fiendskap mellom folkene er noe annet enn fiendskap mellom ledere. Ledere kommer og går, men generasjoner blir. Mange russere har hatt kontakter til Vesten. Disse blir nå vanskelige å opprettholde. Man stenger russerne inne, slik Sovjet stengte dem inne under den kalde krigen. En absurd utvikling.\n\nRiver symboler\n\nMan river også symbolene på sovjetisk militærmakt som befridde Baltikum fra Nazi-Tyskland. Det ene undertrykkende regimet avløste det andre. Balterne fikk ikke sin frihet. Men da det skjedde i 1989 rørte man ikke monumentene over sovjetisk befrielse av hensyn til den store nabo og av hensyn til russiske mindretall.\n\nNå gjør man det. Et 80 meter høy søyle ble revet i Latvia nylig. Man sender et budskap til det russiske mindretallet om at man ikke bryr seg om hva de måtte føle og mediene glemmer å spørre over hvilken virkning den antirussiske politikken har på mindretallene.\n\nHer har man gitt en gavepakke til den sittende eller en fremtidig autokrat i Kreml: Se hvordan de behandler dere. Kom inn under mine beskyttende vinger.\n\nLatvia fjernet monument fra sovjettiden\n\nLatvia har revet et monument fra sovjettiden som følge av Russlands krigføring i Ukraina. Det skjer til protester fra den russiske minoriteten i landet. Det 79 meter høye betongmonumentet ble reist i hovedstaden Riga i 1985 til minne om seieren over Nazi-Tyskland i andre verdenskrig. Torsdag ble minnesmerket revet til store protester fra den russiske minoriteten i landet, som utgjør nærmere 30 prosent av Latvias befolkning. Landets nasjonalforsamling har vedtatt å fjerne alle sovjetiske statuer og minnesmerker i Latvia. Monumentet har lenge vært kontroversielt ettersom mange latviere anser slutten på andre verdenskrig som starten på en sovjetisk okkupasjon av Latvia. Flere demonstranter ble pågrepet i forbindelse med rivingen.\n\nKjøp Alf R. Jacobsens politiske bombe «Stalins svøpe: KGB, AP og kommunismens medløpere» her!"
}