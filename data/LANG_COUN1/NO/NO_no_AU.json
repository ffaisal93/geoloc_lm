{
    "Australia og USA i samtaler om å bygge de første atomdrevne ubåtene": "Australia og USA i samtaler om å bygge de første atomdrevne ubåtene\n\nAustralia er i samtaler med USA om å bygge de første atomdrevne ubåtene, melder Wall Street Journal fredag. Tidligere i år inngikk Australia og Frankrike forlik etter at Australia brøt en gigantkontrakt om kjøp av franske dieselubåter. De brøt kontrakten fordi de heller ville ha atomdrevne ubåter fra USA og Storbritannia.",
    "Remco Evenepoel tok VM-gull i landeveissykling i Australia – Kristoff på 6.-plass": "Unggutten stakk fra utbrytergruppen han var en del av. Ganske raskt opparbeidet han seg en ledelse på over minuttet. Etter 266,9 kilometer på veien kom han helt alene til mål.\n\nDet var rundt tre kvarter igjen å sykle da Evenepoel stakk i vei alene i front.\n\nEvenepoel tok Belgias første landeveisgull på herresiden i VM siden Philippe Gilbert vant i Valkenburg i 2012. Belgia har 27 VM-gull i landeveissykling for menn. Ingen nasjoner har flere.\n\nRemco Evenepoel kunne ha konkurrert i U23-klassen i dette mesterskapet, men han valgte å sykle blant de aller beste i eliteklassen tross sin unge alder. I temporittet i Wollongong tok han bronse da nordmannen Tobias Foss ble verdensmester.\n\nStolt\n\n– Det er ubeskrivelig. Jeg kunne ha konkurrert med juniorene. Jeg er superglad for at jeg hadde føttene til dette i dag. Det skal bli fint å sykle i regnbuetrøya i et år framover. Dette er noe jeg har drømt om, sa Evenepoel til rettighetshaver.\n\nHelt på tampen kom hovedfeltet i kapp, og franskmannen Christophe Laporte tok sølvet foran Australias Michael Matthews.\n\nHovedfeltet var hele 2.21 minutter bak vinneren i mål.\n\nLenge så det ut til at hovedfeltet ikke skulle kjempe om medaljer, men igjen ble vi lurt. De klarte det akkurat som så ofte før.\n\nSeig\n\nAlexander Kristoff er en imponerende seig type. 35-åringen kjempet om en medalje til siste meter, men måtte til slutt ta til takke med en 6.-plass. Kristoff deltok i sitt åttende VM, og hele seks ganger er han kommet inn til en topp ti-plasseringer.\n\nKristoff skjønte ikke at han faktisk kjempet om en medalje med noen få hundre meter igjen.\n\n– Jeg trodde ikke at jeg hadde en sjanse på mer enn en 7.-plass, så jeg lå litt langt bak. Jeg burde kanskje ha vært en to-tre plasser høyere opp i spurten der, men jeg er fornøyd, sa Kristoff til TV 2.\n\nNeste års VM arrangeres i Edinburgh i Skottland. Det skjer i starten av august.\n\nRasmus Fossum Tiller var sterk gjennom hele dagen og endte til slutt opp som nest beste nordmann på 16.-plass.\n\n– Jeg følte at jeg fikk gjort mye riktig. Jeg må ta med meg et godt løp, sa Tiller til TV 2.\n\nVM i landeveissykling menn elite fellesstart søndag:\n\nMenn elite, fellesstart (266,9 km):\n\n1) Remco Evenepoel, Belgia 6.16.08, 2) Christophe Laporte, Frankrike 2.21 minutter bak, 3) MIchael Matthews, Australia samme tid, 4) Wout Van Aert, Belgia s.t, 5) Matteo Trentin, Italia s.t., 6) Alexander Kristoff, Norge s.t., 7) Peter Sagan, Slovakia s.t., 8) Alberto Bettiol, Italia s.t., 9) Ethan Hayter, Storbritannia s.t, 10) Mattias Skjelmose Jensen, Danmark s.t.\n\nØvrige norske: 16) Rasmus Fossum Tiller s.t., 37) Sven Erik Bystrøm 3.01, 41) Anders Skaarseth s.t., 84) Tobias Foss 9.31, 94) Andreas Leknessund 11.28.",
    "Nok en dag med børsfall i Asia – kraftig ned i Australia": "Nok en dag med børsfall i Asia – kraftig ned i Australia\n\nØkende renter og frykt for resesjon fortsetter å tynge markedene. Sydney-børsen faller over 2 prosent.\n\nSydney-børsen faller kraftig fredag.\n\nPublisert: Publisert: 23. september\n\nEttersom børsen i Australia ble holdt stengt torsdag, vises effekten av onsdagens amerikanske renteheving først fredag.\n\nSydney-børsen faller kraftig. Det er ellers bred nedgang i Asia på ukens siste handelsdag.\n\nNikkei 225 i Tokyo prosent faller 0,58 prosent\n\nHang Seng i Hongkong er ned 0,85 prosent\n\nShanghai Composite faller 1,08 prosent\n\nKospi i Seoul faller 1,78 prosent\n\nFTSE Straits Times i Singapore er ned 0,83 prosent\n\nASX 200 i Sydney faller 2,31 prosent\n\nEt fat nordsjøolje handles til 89,7 dollar – ned 0,61 prosent for dagen.\n\nLes på E24+ Ekspertenes aksjefavoritter akkurat nå\n\nRenteuro\n\nDet er fremdeles renteuro og frykt for resesjon som preger børsene, skriver CNBC.\n\nOnsdag besluttet USAs sentralbanksjef Jerome Powell å øke styringsrenten med 0,75 prosentpoeng for tredje gang på rad.\n\nDet skjer samtidig som landet preges av skyhøy pris- og sterk lønnsvekst.\n\nDet er lagt frem inflasjonstall i Malaysia fredag. De viser at prisene steg 4,7 prosent i august, i tråd med forventningene, ifølge CNBC.\n\nDet er også ventet inflasjonstall fra Singapore fredag.\n\nLes på E24+ Det kan være lurt å investere i han som fant Johan Sverdrup\n\nIngen kjenner bunnen\n\nTorsdag ga markant børsfall i USA, særlig på den teknologitunge Nasdaq-børsen, som falt 1,37 prosent.\n\nBlant dem var chipprodusent Nvidia som endte handelsdagen ned 5,28 prosent, Amazon som falt 1,04 prosent og Tesla som endte ned 4,06 prosent.\n\n– Hvor dette markedet til slutt finner bunnen er det ingen som vet, og hendelser utenfor Feds kontroll vil sannsynligvis spille en rolle i hvor markedet omsider ender opp, skriver Bespoke Investment Group i et notat, ifølge Marketwatch.\n\nDen brede indeksen S&P 500 er ned over 20 prosent så langt i år.",
    "Over 200 hvaler strandet i Australia": "– Rundt 230 hvaler har strandet nær Macquarie-havnen. Det ser ut til at omtrent halvparten av dyrene er i live, melder natur- og miljømyndighetene i Tasmania onsdag.\n\nEn gruppe hvalreddere har blitt sendt ut til området for å hjelpe de som fremdeles er i live. Myndighetene oppfordrer folk til å holde seg unna dyrene.\n\n– Hvaler er en vernet art, selv når de er døde, og det er straffbart å gjøre noe med likene, heter det i uttalelsen.\n\nStrandingen skjedde bare noen dager at 14 spermhvaler strandet på en annen øy i Australia.\n\n[ Dyrearter endrer fasong som følge av klimaendringer ]\n\nHold deg oppdatert. Få daglig nyhetsbrev fra Dagsavisen",
    "- 700 meter med søppel": "Det er utstedt 30 flomvarsler i sørøst i Australia, i New South Wales, denne uka og bønder venter på avlstap, ruinerte veier og byer, skriver australske Canberra Times.\n\nDet var snart to år siden flommene feide over områdene i Australia. Det har gjort landbruksområdene rundt elvene ubrukelig - og skapt krise for bøndene, skriver avisa.\n\nTil The Guardian forteller bøndene Kate og Rod Mildner forteller at de har mistet inntektsgrunnlaget da landet deres har vært dekket av vann.\n\n- Vi kan ikke gjøre noe for øyeblikket før et av vassdragene som går gjennom området vårt synker nok til at vi kan få jordbruksbestanden over det, sier Kate Mildner til avisa.\n\nParet hadde 1500 storfe på eiendommen, men har solgt en tredjedel.\n\nParet anslår at 95 prosent av eiendommen deres vil bli oversvømmet i denne ukas flom.\n\nGIFTIGE SOPPER: Nå er det sesong for sopp, men om du ikke vet hva du plukker, kan det får alvorlige konsekvenser. Video og reporter: Maja Walberg Klev/ Dagbladet TV. Vis mer\n\nDet er ikke bare landbruksområder som blir rammet av flommen. Ifølge Mildner, som også er leder av en miljøorganisasjon, ha en «massiv flåte» av søppel, rusk og tømmer. De har brukt uker på å plukke opp søppelet som ble skylt ut på elvebreddene etter den siste store flommen.\n\nMildner forteller at søppel-flåten var «enorm».\n\n- Den er 700 meter lang. Alt er i elva og lager erosjon i elvebreddene. Det er mye snakk om plastikk i havet, men lite om plastikk og søppel i ferskvannet. Man ser det etter en flom, sier hun til The Guardian og legger til:\n\n- Plastikk kommer gjennom hele systemet vårt.\n\nEn talsperson for det statlig organet som har ansvar for vannforsyningen i området, Tony Webber, sier at det er «utfordrende med ekstremvær og klimavariasjoner», skriver The Guardian.",
    "Wærenskjold tok bronse i U23-VM i Australia": "Wærenskjold og Per Strand Hagenes satt i feltet som jaktet kasakhstaneren Fedorov og tsjekkeren Mathias Fedorov.\n\nMen hovedfeltet klarte aldri å ta igjen i bruddet, og Fedorov vant spurten.\n\nWærenskjold kom inn til bronse og så irritert ut etter målgang.\n\n– Hade vi kjørt annerledes på sisterunden, kunne vi kanskje ha tatt det. Vi gamblet litt. Men bronse er bra det, sa Wærenskjolds lagkamerat Per Strand Hagenes til TV 2. Hagenes ble nummer 13.\n\n\n\n",
    "FN: Australia har ikke beskyttet urfolk nok i møte med klimaendringer": "Australia har i for lang tid unnlatt å iverksette tilstrekkelige tiltak for å beskytte urfolksstammene mot virkningene av klimaendringer, fastslo FN fredag.\n\nShare 1 Tweet 0 Email Print 1 Shares\n\nAustralia har i for lang tid unnlatt å iverksette tilstrekkelige tiltak for å beskytte urfolksstammene mot virkningene av klimaendringer, fastslo FN fredag.\n\nFNs høykommissær for menneskerettigheter (OHCHR) besluttet derfor at australske myndigheter er forpliktet til å gi kompensasjon for skadene som er påført urfolkene.\n\nAvgjørelsen kommer etter at åtte av urfolksstammene på Torresstredet, som ligger mellom Australia og Ny-Guinea, klaget australske myndigheter inn for komiteen. De hevdet at sine liv og sin kultur er truet av stigende havnivå og økt flomfare.\n\nKomiteen påpekte at demninger som ble bygget på øyene på stredet i 2019, kom for sent.\n\n– Frukttrær, hager og kirkegårder har allerede blitt ødelagt av stigende vann, noe som truer innbyggernes levesett. Minoriteters rettigheter, retten til et hjem, til familie og til privatliv er blitt krenket, fastslo FN-komiteen.\n\n(©NTB)",
    "Australia: Tidkrevende å reparere forholdet til Kina": "Det skjøre forholdet mellom Australia og Kina vil bli en tidkrevende oppgave å reparere, mener Australias utenriksminister.\n\nPenny Wong kommer med beskrivelsen etter et sjeldent møte med sin kinesiske motpart Wang Yi under FNs høynivåuke i New York torsdag.\n\n– Jeg tror det blir en lang vei å gå der begge parter må ta mange skritt for å gjøre forholdet mer stabilt, sier hun.\n\nHun beskriver møtet med Wang Yi som konstruktivt, men advarer om at det blir snakk om noen snarlig normalisering av forholdet.\n\nKina er Australias største handelspartner, men forholdet mellom de to landene har de siste fem årene vært skjørt, utløst blant annet av kinesisk innflytelse i regionen, samt Australias syn på Kinas politikk i Xinjiang, Tibet og Hongkong.\n\nForholdet kollapset nærmest i 2020 da Australia ba om gransking av opprinnelsen og starten på spredningen av koronaviruset. Kina svarte med å ilegge sanksjoner på en rekke australske varer, og Beijing frøs kontakter med Australia på statsrådsnivå.\n\nWongs møte med Wang torsdag ble sett på som en forberedelse på et mulig første møte mellom de to landenes ledere siden 2017.\n\nAustralias statsminister Anthony Albanese har antydet at han er åpen for å møte Kinas president Xi Jinping på G20-møtet på Bali i november.\n\nKjøp «Sammenstøt mellom sivilisasjoner?» her!",
    "Charles innsatt som konge i Australia og New Zealand": "Charles innsatt som konge i Australia og New Zealand\n\nKong Charles lll ble søndag formelt innsatt som konge i Australia og New Zealand i to separate seremonier.\n\nCharles ble automatisk konge da hans mor dronning Elizabeth døde torsdag. Men på samme måte som seremonien i Storbritannia lørdag, må det tas de nødvendige skritt med tiltredelsesseremonier i de 14 andre landene i samvelderiket for at Charles formelt blir konge også der.\n\n(NTB)",
    "I juli skulle han bare på ferie til Australia, men han kommer ikke hjem med det første...": "22.09.22 17:18\n\nSYDNEY: Nor Amshatat (18) reiste til Australia for å besøke venner og familie. Det tok ikke lang tid før han måtte ringe hjem til Grenland og si: «Jeg blir værende».",
    "Australia tar imot flere innvandrere": "Dermed tas det imot 195.000 innvandrere for året fram til 30. juni. De får permanent opphold.\n\nInnenriksminister Claire O'Neil forteller at australske sykepleiere har jobbet doble og triple skift de siste to årene, at flyginger blir avlyst på grunn av mangel på bakkepersonell og at frukt råtner på trærne fordi det ikke er folk til å plukke den.\n\nO'Neil sier at regjeringen har satt australske jobber i første rekke, men at koronapandemien har slått så alvorlig ut at regjeringen vil mangle flere tusen arbeidere på kort sikt, selv om de «ser på alle andre muligheter».\n\nHun sier videre at mange av de «beste og smarteste hodene» velger å migrere til Canada, Tyskland og Storbritannia foran Australia.\n\nNoe av forklaringen er ifølge henne Australias «djevelsk komplekse» innvandringssystem, som består av mer en 70 forskjellige visumprogrammer. Det skal derfor etableres et panel for å se på en reform av systemet.\n\nAustralias innreiserestriksjoner var blant verdens aller strengeste de to første årene av pandemien. I 20 måneder kom nesten ingen inn.\n\nLandet har også vært kjent – og til tider sterkt kritisert – for sin strenge innvandringspolitikk.",
    "Australia og New Zealand avslutter daglig Covid-19-rapportering: «La det rase»-konspirasjonen mot befolkningen": "De australske og newzealandske myndighetene kunngjort bare få dager etter hverandre en brå slutt på daglig Covid-rapportering, som kraftig begrenser befolkningens tilgang til informasjon om rater for infeksjoner, sykehusinnleggelser, vaksinasjoner og dødsfall. Begge landene går nå over til en nedskalert ukentlig rapportering.\n\nEndringen har blitt gjort samtidig som raten for dødsfall og infeksjonstilfeller i begge land for året 2022 langt overgår pandemiens to første år, etter at begge lands regjeringer avsluttet vellykkede folkehelsetiltak og dreide om til et profittdrevet «la det rase»-program.\n\nUnder disse betingelsene har skiftet i rapportering, erklært uten et snev av demokratisk diskusjon, langt mindre et populært mandat, karakter av en internasjonalt koordinert konspirasjon mot den arbeidende befolkningen.\n\nDet er av global betydning, og markerer omveltingen av de aller siste restene av en koordinert folkehelserespons på pandemien, i noe som helst framskredent kapitalistland.\n\nI Australia ble overgangen til ukentlig rapportering gjennomført forrige fredag, i det stille, og var kun gjenstand for en håndfull flyktige og ukritiske rapporter i innenlandske medier. På New Zealand kunngjorde statsminister Jacinda Ardern, Labour Party (Arbeiderpartiet), slutten på daglig rapportering i går, mandag, uten noe forvarsel.\n\nBeslutningen har ikke noe vitenskapelig eller medisinsk grunnlag. Den har blitt skarpt fordømt av prinsipielle epidemiologer i begge land, som et angrep på befolkningens rett til å vite om den fortsatt utfoldende medisinske nødssituasjonen, og på folkehelseeksperters evner til å spore den.\n\nRegjeringene er imidlertid rett og slett ikke interessert. De forkynner i stedet åpent at business-interesser er deres høyeste prioritet.\n\nArdern sa rett ut: «Dette er tiden da vi endelig, i stedet for å føle at Covid dikterer hva som skjer med oss, våre liv og vår framtid, selv tar kontrollen tilbake, der vi fortsetter å drive økonomisk aktivitet og vår gjenvinning.» Alle folkehelsetiltak, uansett hvor begrenset de måtte være, må med andre ord skyves til side for å sikre den fulle og hele arbeidsstyrkens deltakelse i en bestrebelse for å drive opp produksjon og selskapsprofitter.\n\nI tråd med dette programmet kunngjorde Ardern slutten på alle tidligere pålegg om bruk av munnbind, med unntak av i helse- og eldreomsorgsmiljøer. Personer som bor sammen med et Covid-positivt individ vil ikke lenger være pålagt å isolere seg, i et slag mot den mest grunnleggende form for kontroll og smittevern, mens de siste vaksinasjonsmandater, inkludert for helsetjenestearbeidere, har blitt opphevet.\n\nAustralias Labor-regjering har på samme måte kuttet ned isolasjonstiden for Covid-infiserte personer fra syv til fem dager. Trekket, som eksperter har advart vil resultere i at opptil halvparten av alle Covid-infeksjonstilfeller blandes inn i samfunnet mens de enda er smittesomme, er åpent innrettet på å holde arbeidere i arbeid, selv om de er bærere av et potensielt dødelig virus. Munnbind vil heller ikke lenger være nødvendige på innenlandsflyvninger.\n\nDen klare hensikten med undertrykkingen av informasjon er å promotere bedrageriet at «pandemien er over», eller i det minste at «det verste er bak oss», for å rettferdiggjøre disse farlige tiltakene.\n\nMen ingenting kunne være lenger fra sannheten. I Australia var 9. september, den siste dagen med daglig rapportering, den sjette dødeligste under hele pandemien, med 133 omkomne bekreftet på tvers av landet. August var vitne til de fleste dødsfallene i noen måned, med 2 056 personer som mistet livet til viruset.\n\nPå New Zealand har antallet dødsofre gått til værs, fra færre enn 30 seint i fjor, til nå nesten 2 000. Dette har gjentatte ganger plassert nasjonen med fire millioner innbyggere nært toppen av den globale lista over dødsofre per capita, samtidig som koronaviruset har blitt landets ledende dødsårsak.\n\nRegjeringene i Australia og på New Zealand følger en blåkopi av kursen staket ut av Biden-administrasjonen i USA, på vegne av de vesentlige amerikanske bankene og storselskapene.\n\nDet amerikanske helse- og sosialdepartementet (HHS) opphevet i februar sitt system for at landets sykehus daglig skulle rapportere Covid-19-dødsfall til den føderale regjeringen.\n\nWorld Socialist Web Site var på den tiden den eneste publikasjonen som gjorde oppmerksom på endringen og framhevet dens vidtrekkende betydning for undertrykkingen av kunnskap om ødeleggelsene forårsaket av pandemien. Business Insider kalte WSWS’ dekning «villedende», men har aldri utstedt noen korreksjon, til tross for opphevelsen av daglig Covid-19-rapportering i nesten hele USA. Alle unntatt fire amerikanske delstater har avsluttet deres daglige rapportering, som gjør det umulig å kartlegge fataliteter på en dag-for-dag basis.\n\nStorbritannia kunngjorde opphevingen av deres daglige rapporteringssystem samme måned som i USA. Lignende tiltak er på gang i ei rekke land og jurisdiksjoner. I Canada, for eksempel, har Ontario og flere andre provinser allerede avskaffet deres daglige rapportering.\n\nEndringen i Australia og på New Zealand er spesielt bemerkelsesverdig på grunn av begge lands relative suksess tidligere i pandemien med å begrense antallet dødsfall og infeksjoner. De er dermed et mikrokosmos av den kløfta som har oppstått mellom en vitenskapelig fundert respons på pandemien, selv med begrensninger, og den politisk nakne orienteringen for «flokkimmunitet», som begge land siden har vedtatt.\n\nAustralias regjeringer på delstatlig og føderalt nivå avviste alltid et program for å eliminere viruset, med den begrunnelse at det ville bli for kostbart. De ble under press fra nøkkelseksjoner av arbeidere og helseeksperter likevel tvunget til å iverksette sikkerhetstiltak, inkludert nedstenginger, som til tross for ei rekke pro-business-unntak, gjentatte ganger utraderte oppblomstringer av viruset. New Zealand var det eneste landet i verden utenfor Kina som konsekvent forfulgte en strategi for eliminering.\n\n[Foto: WSWS] [Photo: WSWS]\n\nI pandemiens to første år var det i Australia færre enn 400 000 infeksjonstilfeller og antallet dødsfall var 2 239. Sikkerhetstiltak stoppet i lengre perioder all overføring av viruset.\n\nSom konsekvens av den fulle «gjenåpningen av økonomien» i desember i fjor, har disse tallene skutt i været til 10,1 millioner infeksjonstilfeller og 14 357 dødsofre. På grunn av krasjingen av testsystemet har i år med all sannsynlighet et betydelig flertall av landets 25 millioner innbyggere vært berørt. Long-Covid, et sett av alvorlige tilstander assosiert med selv «milde» infeksjoner, har svekket opptil 10 prosent av landets arbeidsstyrke.\n\nPå New Zealand hadde det før Ardern-regjeringen i oktober i fjor omveltet sitt elimineringsprogram vært færre enn 5 000 infeksjoner totalt, og kun 30 dødsfall. Nå er det offisielle tallet for infeksjonstilfeller 1,76 millioner, og antall dødsofre er nesten 2 000.\n\nDenne transformasjonen er en advarsel om hva som ville skje dersom Kina skulle gi avkall på landets elimineringsstrategi, som det har blitt forlangt av de vesentlige imperialistregjeringene, storselskapene og media. I landet med 1,4 milliarder innbyggere ville hundretusener om ikke millioner dø, og med det tilslutte seg de anslagsvis 20 millioner som har omkommet rundt om i verden siden pandemien startet.\n\nDet vedvarende angrepet på Kinas elimineringsprogram er ikke utelukkende på grunn av konsekvensene for aktivitetene til global finans og big business, men også fordi det stiller til skue et klart alternativ til den morderiske «flokkimmunitet»-politikken som overalt ellers implementeres.\n\nUtviklingen i Australia og på New Zealand er også verdt å merke seg fordi det i begge land er sosialdemokratiske regjeringer som presederer over virusets tøylesløse spredning.\n\nArdern, presentert i media som en helgenlignende skikkelse, feier på New Zealand vekk den masseinfeksjon og død hennes regjering har utløst, til fordel for å proklamere den overordnede betydningen av «økonomisk aktivitet». Labor-statsminister Anthony Albanese i Australia sier ingenting om de rekordhøye tallene for daglige dødsfall, og lover næringslivet at de aldri igjen vil komme tilbake til nedstenginger.\n\nDenne linja går hånd i hånd med Labor-regjeringene som presiderer over Australias delstater, så vel som på New Zealand, og deres stadig større integrering inn i USAs konfrontasjoner med Russland og Kina, truer en verdenskrig, og med implementering av budsjettinnstramminger og angrep på lønninger, arbeidsplasser og arbeideres vilkår.\n\n«La det rase»-programmet understreker ikke bare at de sosialdemokratiske partiene fullstendig har snudd ryggen til enhver påstand om å representere den arbeidende befolkningen, og har blitt de mest aggressive forfekterne for selskapsinteresser. Det viser også at kampen for å få en slutt på pandemien og elimineringen av det dødelige viruset ikke vil bli utført av kapitalistregjeringer eller kun i ett land aleine.\n\nDet som i stedet fordres er en internasjonal kamp for de vitenskapelige tiltakene som kreves for gradvis å få stoppet virusoverføringen og få en endelig slutt på pandemien. Den internasjonale arbeiderklassen, som har liv og helse som sine interesser, ikke profitt, er den eneste sosiale kraften som er i stand til å gjennomføre dette. Kampen mot pandemien må bli innskrevet på banneret til dens gjenoppstående streiker, protester og klassekamper.",
    "Kaptein Kristoff fronter Norges VM-lag i Australia": "– I menn elite blir Alexander Kristoff en selvskreven kaptein, sier sportssjef Hans Falk i Norges Cykleforbund i en pressemelding.\n\nPå kvinnesiden må Norge klare seg uten Susanne Andersen. Hun brakk kragebeinet for andre gang denne sesongen for kort tid siden.\n\nSykkel-VM starter søndag 18. september og varer en uke. Mesterskapet er lagt til australske Wollongong.\n\nDisse stiller i VM:\n\nMenn Elite tempo\n\nTobias Foss (Lillehammer/Jumbo-Visma)\n\nAndreas Leknessund (Ringerike/DSM)\n\nMenn Elite fellesstart\n\nSven Erik Bystrøm (Stavanger/Intermarché)\n\nAlexander Kristoff (Stavanger/Intermarché)\n\nRasmus Tiller (Lillehammer/Uno-X)\n\nAnders Skaarseth (Lillehammer/Uno-X)\n\nAndreas Leknessund (Ringerike/DSM)\n\nTobias Foss (Lillehammer/Jumbo-Visma)\n\nKvinner Elite fellesstart\n\nKatrine Aalerud (Vestby/Movistar)\n\nMarte Berg Edseth (Ringerike)\n\nMari Hole Mohr (Stavanger /Coop-Hitec)\n\nAnne Dorthe Ysland (Gauldal/Uno-X)\n\nIngvild Gåskjenn (Horten/Coop-Hitec)\n\nMenn U23 tempo\n\nSøren Wærenskjold (Ringerike/Uno-X)\n\nMenn U23 fellesstart\n\nSøren Wærenskjold (Ringerike/Uno-X)\n\nPer Strand Hagenes (Sandnes/Jumbo-Visma Development Team)\n\nStian Edvardsen-Fredheim (Kristiansand/Uno-X Development Team)\n\nTord Gudmestad, Stavanger (Uno-X)\n\nEmbret Svestad-Bårdseng (Frøy/ Coop)\n\nMenn Junior tempo\n\nJørgen Nordhagen (Lillehammer)\n\nMenn Junior fellesstart\n\nJørgen Nordhagen (Lillehammer)\n\nMikal Grimstad Uglehus (Bergen)\n\nJohannes Kulset (Ringerike)\n\nJesper Stiansen (Kristiansand)\n\nKasper Haugland (Lillehammer)\n\n(©NTB)",
    "Fem tenåringer døde i skrekkulykke": "Tre jenter og to gutter på henholdsvis 14, 15 og 16 år døde momentant da bilen de satt i kjørte rett inn i et tre langs en smal landevei.\n\nUlykken fant sted tirsdag kveld i den lille byen Buxton i New South Wales, Australia.\n\nAlle de fem omkomne gikk på samme videregående skole, skriver den britiske avisa The Guardian.\n\n- Et av de verste åstedene\n\nDen 18 år gamle sjåføren overlevde sammenstøtet og ble fraktet til sykehuset, hvor han har avlagt urin- og blodprøver. Ifølge politiet blåste mannen negativt på promilletesten på stedet.\n\n18-åringen skal ikke være livstruende skadd.\n\n- Jeg har jobbet i politiet i 38 år, og dette er et av de verste åstedene jeg noen gang har sett. De er alle lokale barn og går på den lokale videregående skolen, sier politisjefen i Camden-politiet, Paul Fuller.\n\n- En slik tragedie kommer til å ha ringvirkninger gjennom hele lokalsamfunnet.\n\nET LITE SAMFUNN: Onsdag morgen besøkte mange åstedet for å legge ned blomster. Foto: AAPIMAGE via Reuters Connect Vis mer\n\n- Tyder på høy hastighet\n\nUnder en pressekonferanse onsdag morgen ble det bekreftet at tenåringene hadde presset seg sammen i bilen, som var en pickup av merket Nissan Navara.\n\nAlle seks skal ha sittet i kupeen.\n\n- Det var seks personer i kjøretøyet, og det er registrert som en fireseter. På dette stadiet går vi etter alt i sømmene. Våre foreløpige undersøkelser tyder på at høy hastighet er en mulig faktor i denne ulykken, sier Jason Hogan fra politiet.\n\nSamtidig opplyser han om at den overlevde 18-åringen hadde et førerkort som bare var midlertidig.\n\nI avhør\n\nIfølge australske ABC News forlot sjåføren sykehuset onsdag morgen. Kort tid seinere ble han arrestert av politiet. Han sitter i skrivende stund i avhør, opplyser nyhetsnettstedet.\n\nFaren til en av de omkomne, John Van de Putte, sier til ABC at han ikke bærer nag til sjåføren.\n\n- Han kommer til å gå gjennom et helvete, sier han.\n\nKRASJET I ET TRE: Ifølge politiet skal trolig årsaken til ulykken være høy hastighet. Foto: AAPIMAGE via Reuters Connect Vis mer\n\nØyevitnet Mary Pace, som var en av de første personene på stedet, forklarer at bilen ungdommene satt i var et totalvrak.\n\n- Man kunne ikke se fronten eller bakdelen på bilen. Den var fullstendig ødelagt, forklarer Pace.\n\n- Alle kjenner alle\n\nOrdfører i Wollondilly Shire, Matt Gould, sier til ABC at alle kjenner alle i det lille lokalsamfunnet.\n\n- Buxton er veldig lite og har en sammensveiset befolkning. Alle kjenner alle. Jeg mangler virkelig ord for hvordan jeg skal uttrykke hvor ødelagt hele samfunnet vårt er i dag.\n\nDen videregående skolen, hvor samtlige var elever, samt nærliggende barneskoler hvor de omkomne har søsken, får nå rådgivning.\n\nStasjonssjefen ved New South Wales ambulansetjeneste, sier at skadene som møtte dem på åstedet var så konfronterende at helsepersonellet fortsatt er sterkt preget.",
    "Ny PlayStation 5-modell gjør konsollen lettere – ute i Australia nå": "Nettstedet Press Start melder at nye PlayStation 5-varianter har dukket opp i Australia. Produktkoden på de nye konsollene er CFO-1200 – med CFI-1202A for konsollene med diskdrev og CFI-1202B for konsollene uten diskdrev.\n\nEtter alt å dømme er hovednyheten at de nye PlayStation 5-konsollene har blitt enda lettere. Varianten med diskdrev veier nå 3,9 kg, som er 600 gram lettere enn den første utgaven i 2020. Digital Edition-varianten skal veie 3,4 kg, og er da 500 gram lettere enn konsollen var i 2020.\n\nMed andre ord veier PlayStation 5 med diskdrev nå like mye som lanseringsversjonen uten diskdrev.\n\nAkkurat hva som gjør at konsollene veier mindre vet vi ikke, men da PlayStation 5 fikk sin første \"oppgradering\" med CFI-1100-serien som gjorde konsollen litt lettere i fjor, hadde Sony endret på kjøleribba.\n\nForeløpig har konsollen kun dukket opp i Australia, men butikker i Japan har meldt at de får inn den nye varianten 15. september. Vi vet ikke når CFI-1200-modellene dukker opp her til lands.\n\nSelv om salgstallene er svært gode er det fremdeles ikke veldig enkelt å få tak i en PlayStation 5 i Norge. Forhandlere får stadig inn nye partier, men de selges kjapt.\n\nPrisoppgang på PlayStation 5\n\nForrige uke meldte Sony at de setter opp den veiledende prisen på konsollen, og skyldte da på den økende inflasjonen i verden.\n\nForeløpig vet vi ikke helt hvordan prisøkningen vil slå ut i Norge, siden norske forhandlere setter sin egen pris. For å følge med på PlayStation 5-prisøkningen i Norge kan du sjekke Prisguiden.no sin prishistorikk:\n\nLES OGSÅ: Microsoft sier at Xbox Series X/S-prisen forblir uendret »\n\nPrisguiden.no er en kommersiell partner av Gamer.no. De leverer oppdaterte priser, prisvarsling og produktinformasjon. Du kan lese mer om Prisguiden her »",
    "21 syklister tatt ut til sykkel-VM landevei i Australia": "Pressemelding:\n\nVerdensmesterskapet på landevei blir arrangert i Wollongong i Australia 18.-25. september. Det blir i alt 21 syklister som representerer Norge under VM. Vi anser oss for å ha medaljesjanser i noen av disiplinene og mulighet for topp plasseringer i andre.\n\n\n\nJunioren Jørgen Nordhagen har imponert i hele år, og tok også sølvmedalje i EM. Dette gir oss forventninger at han sammen med et sterkt lag bør ha en realistisk sjanse til å krige om medalje også på fellesstarten i VM.\n\n\n\nNår det gjelder U23 syklistene, var Søren Wærenskjold veldig nære medalje på tempo i fjor, så her skal han være med og kjempe om medaljer også i år. Johannes Staune-Mittet, som nylig kom på andre plass i Tour de l´Avenir, har takket nei til VM, men vi stiller dog med et sterkt lag til start med blant annet juniorverdensmesteren fra 2021, Per Strand Hagenes. Blant damene har Katrine Aalerud vist bra høstform, og dette er en løype som skal passe henne meget bra. Susanne Andersen knakk kragebeinet i uken som gikk og blir beklageligvis ikke en del av laget. I Menn Elite blir Alexander Kristoff en selvskreven kaptein og får med seg fem dedikerte hjelperyttere. Vi stiller også med Tobias Foss og Andreas Leknessund på tempo. Foss har nå endelig vist at kroppen responderer bra etter å ha slitt tidligere i sesongen. Leknessund imponerte stort under Tour de France og ikke minst med sammenlagt seier i Artic Race of Norway, og han får tillitt også på tempoen.\n\n\n\nHans Falk\n\nSportssjef Norges Cykleforbund\n\nUTTAK\n\nMenn Elite tempo\n\nTobias Foss, Lillehammer CK/ Jumbo-Visma\n\nAndreas Leknessund, Ringerike SK/Team DSM\n\nMenn Elite fellesstart\n\nSven Erik Bystrøm, Stavanger SK/Intermarché - Wanty - Gobert Matériaux\n\nAlexander Kristoff, Stavanger SK/Intermarché - Wanty - Gobert Matériaux\n\nRasmus Tiller, Lillehammer CK/Uno-X Pro Cycling Team\n\nAnders Skaarseth, Lillehammer CK/Uno-X Pro Cycling Team\n\nAndreas Leknessund, Ringerike SK/Team DSM\n\nTobias Foss, Lillehammer CK/ Jumbo-Visma\n\nKvinner Elite fellesstart\n\nKatrine Aalerud, Vestby SK/Movistar Team Women\n\nMarte Berg Edseth, Ringerike SK\n\nMari Hole Mohr, Stavanger SK/Team Coop-Hitec Products\n\nAnne Dorthe Ysland, Gauldal SK/UNO-X Pro Cycling Team\n\nIngvild Gåskjenn, Horten OCK/Team Coop-Hitec Products\n\nMenn U23 tempo\n\nSøren Wærenskjold, Ringerike SK/Uno-X Pro Cycling Team\n\nMenn U23 fellesstart\n\nSøren Wærenskjold, Ringerike SK/Uno-X Pro Cycling Team\n\nPer Strand Hagenes, Sandnes SK/Jumbo-Visma Development Team\n\nStian Edvardsen-Fredheim, Kristiansands CK/ Uno-X DARE Development Team\n\nTord Gudmestad, Stavanger SK/ Uno-X Pro Cycling Team\n\nEmbret Svestad-Bårdseng, IF Frøy/ Team Coop\n\nMenn Junior tempo\n\nJørgen Nordhagen, Lillehammer CK\n\nMenn Junior fellesstart\n\nJørgen Nordhagen, Lillehammer CK\n\nMikal Grimstad Uglehus, Bergen CK\n\nJohannes Kulset, Ringerike SK\n\nJesper Stiansen, Kristiansands CK\n\nKasper Haugland, Lillehammer CK",
    "Laila (61): – Vil tilbake til Australia": "02.09.22 18:00\n\nLaila Bjørkevik (61) fra Prestfoss som jobber på servicetorget i Sigdal kommune, får dagens «15 kjappe spørsmål»."
}