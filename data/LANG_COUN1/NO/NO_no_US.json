{
    "USA med kraftig atomadvarsel til Russland": "Russlands president Vladimir Putin har kommet med antydninger som tolkes som atomtrusler. Det skjedde blant annet i en tale onsdag, da han kunngjorde mobilisering av reservister til krigen i Ukraina.\n\nUSAs utenriksminister Antony Blinken bekreftet i et intervju søndag at USA i private kanaler har advart Russland mot å starte en atomkrig.\n\n– Vi har vært veldig tydelige overfor Russland både offentlig og privat. De må stanse den åpne praten om atomvåpen, sa Blinken til CBC News på sidelinjen av FNs hovedforsamling.\n\n[ Kommentar: Putins krigserklæring ]\n\n– Det er veldig viktig at Moskva hører fra oss og vet at konsekvensene vil bli forferdelige. Og det har vi gjort svært klart, sa den amerikanske utenriksministeren, som fortsatte:\n\n– Enhver bruk av atomvåpen vil ha katastrofale konsekvenser for landet som bruker dem, naturligvis, men også for mange andre.\n\nUSAs nasjonale sikkerhetsrådgiver Jake Sullivan sa i et separat intervju søndag at USA har advart Russland på «svært høyt nivå» om at atomvåpenbruk vil ha «katastrofale konsekvenser».\n\n[ Hvor stor er faren for atomangrep, og hva betyr det? ]\n\nHold deg oppdatert. Få daglig nyhetsbrev fra Dagsavisen",
    "USA ber FNs menneskerettsråd diskutere Kina": "Hei!\n\nDenne artikkelen krever abonnement\n\nDu må logge inn for å lese videre",
    "Aktivitetsnivå i USA uendret": "Chicago Federal Reserves nasjonale aktivitetsindeks var 0,0 poeng i august, sammenlignet med reviderte 0,29 måneden før (0,27), ifølge Trading Economics.\n\nIndeksen er et vektet snitt av 85 indikatorer som skal illustrere den helhetlige økonomiske aktiviteten og inflasjonspresset i økonomien.\n\nEn indeks på null poeng indikerer at den nasjonale økonomien vokser i takt med historisk trend, og positive verdier indikerer vekst over historisk snitt.\n\nTDN Direkt",
    "Iskaldt forhold: USA ber FNs menneskerettsråd diskutere Kina": "USA har for første gang bedt FNs menneskerettsråd om å diskutere kinesiske menneskerettsbrudd. Forholdet mellom de to stormaktene er på et bunnivå.\n\nAmerikanerne vil at debatten skal handle om menneskerettsbrudd mot den uiguriske minoriteten i Xinjiang-regionen, melder NTB.\n\nNylig publiserte FN en rapport der granskere mener at Kinas behandling av den muslimske minoriteten kan utgjøre forbrytelser mot menneskeheten.\n\nKinas internering av uigurer og andre muslimske minoriteter i Xinjiang-regionen kan være forbrytelser mot menneskeheten, skriver FNs høykommissær for menneskerettigheter (OHCHR) i den knusende rapporter.\n\nKina har fordømt rapporten i harde ordelag.\n\nDette føyer seg inn i en lang rekke av slike anklager mot Kina. Landet er er beskyldt av menneskerettsgrupper og journalister for ha satt rundt en million uigurer og andre muslimske minoriteter i fangeleirer og fengsler i regionen de siste fem årene.\n\nDet er svært graverende forhold som beskrives, forhold som kan gjøre det mer og mer vanskelig for Kina sin posisjon delta i et normalt internasjonalt samkvem fremover, i relasjon til politikk, handel, kultur, sport m.m.\n\nTil tross for at temaet er tatt opp av både USA og EU i ulike sammenhenger i de seneste år, er dette er første gang noensinne at USA fremmer en resolusjon som dreier seg om Kina i FNs menneskerettsråd.\n\nDet anses som en forverring av en allerede spent situasjon mellom de to stormaktene, en situasjonen der ikke minst Kinas gjentatte trusler overfor Taiwan er et vesentlig moment.\n\nLes også:\n\nBestill gode bøker fra Document forlag:\n\nKjøp Alf R. Jacobsens politiske bombe «Stalins svøpe: KGB, AP og kommunismens medløpere» her!",
    "Støre besøkte USAs nyeste hangarskip: – Viktig å dele informasjon med USA": "Jonas Gahr Støre (Ap) fikk sammen med forsvarsminister Bjørn Arild Gram (Sp) en innføring i hvordan det amerikanske bidraget til sikkerhet i Atlanterhavet er under et besøk på hangarskipet USS Gerald Ford.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\nDe ble ledsaget av USAs marineminister Carlos Del Toro.\n\n– Der fikk jeg en omvisning og fikk se hvordan de trener i havet med fly som lander og tar av, men også en gjennomgang av hvordan skipet inngår i patruljeringen og sikkerheten i Atlanterhavet, også tilknyttet våre områder, sier Støre til NTB.\n\nStøre og Gram besøkte den amerikanske marinens 2. flåte og Natos operative hovedkvarter i Norfolk i USA.\n\n– Det var viktig både å se skipet, som er det nyeste i USA, men også forklare norske nordområder, der Norge og USA samarbeider aller nærest, sier Støre.\n\n– Natos øyne og ører i nord\n\n– Vi sier vi er Natos øyne og ører i nord, det betyr at det går informasjon fra oss til Nato, men også direkte mellom Norge og USA. For meg er det viktig at amerikanske politiske og militære ledere får høre vår vurdering av situasjonen i nordområdene, sier statsministeren.\n\nHan sier det handler både om hvordan Norge og USA trener sammen, hvorfor Norge vil ha amerikanere på trening i Norge og også hvorfor det er viktig at norske styrker er aktivt med på den treningen.\n\n– Det var et veldig nyttig besøk, sier Støre.\n\nSenere mandag møter han kongresslederne Nancy Pelosi (Demokratene) og Mitch McConnell (Republikanerne).\n\n– Der skal jeg dele norske vurderinger om Ukraina, om energisituasjonen og om forholdet mellom Norge og USA, sier Støre.\n\n– God bekreftelse\n\nHan sier besøket på hangarskipet og det operative hovedkvarteret ga en veldig god bekreftelse på at USA kjenner Norge inngående.\n\n– Det skyldes at vi har god kontakt. På kommandobasen som dekker Nord-Atlanteren er det flere dyktige nordmenn til stede, som jeg også møtte. De er erfarne og kan forklare situasjonen på en god måte, mens de operative amerikanske marineoffiserene også kan Norge og den norske marinen veldig godt, sier Støre.\n\nHan viser til at fregatten Fridtjof Nansen fikk god anerkjennelse for deltakelsen i et oppdrag med den amerikanske flåteenheten i Middelhavet nylig.\n\n– Det var en bekreftelse på det, og så fikk jeg også delt norske vurderinger på Ukraina, energisituasjonen og den sikkerhetspolitiske situasjonen i Europa, sier Støre.\n\nEt tema er hvordan nye Nato i Norden skal bli nå som Sverige og Finland er på vei inn i alliansen.\n\n– Den dialogen er veldig tett allerede, og det er en dialog jeg også har med presidentens administrasjon og presidenten selv. Det åpner seg muligheter for et tettere samarbeid med sikte på at Sverige og Finland er på vei inn i Nato, da kan man se nordområdene mer under ett, sier Støre.\n\n– Stor oppslutning om Nato\n\nEtter flere år med tvil om hvordan USA så på Nato under Donald Trump, har president Joe Biden et helt annet syn på forsvarsalliansen.\n\n– Inntrykket mitt er at det er stor oppslutning om både forsvaret og Nato i Kongressen, det gjelder selvfølgelig under denne administrasjonen der Biden er konsekvent tilhenger av alliansen, sier Støre.\n\n– Desto viktigere er det for Norge og europeiske land i Arktis å forklare sammenhengene og betydningen av at vi har en allianse, sier Støre.\n\nHan viser da til det bilaterale samarbeidet med amerikansk trening i Norge og samarbeid i marineoperasjoner, men også betydningen av å være mange allierte og dermed sammen bli sterkere.\n\n– Jeg har alltid ment at det gir en god styrke til USA, men det gjelder å vise det også, sier Støre.",
    "Far og sønn tiltalt i USA for å ha blåst opp verdien av sandwichsjappe til 100 millioner dollar": "Artikkelen fortsetter under annonsen\n\nHøsten 2019 begynte far og sønn Peter L. Coker og Peter L. Coker jr. å selge aksjer i Hometown International. Selskapet holder til i Paulsboro i New Jersey og lager sandwicher, men det er ikke snakk om en stor fabrikk med automatiserte produksjonslinjer.\n\nIfølge det amerikanske finanstilsynet, SEC, har delikatessebutikken hatt en årlig omsetning på under 40.000 dollar, rundt 360.000 kroner.\n\nDet forhindret imidlertid ikke far og sønn Coker og en forretningspartner fra å løfte aksjekursen fra én dollar til 14 dollar i april 2021, gjennom transaksjoner som SEC beskriver som manipulasjon. Ifølge SEC lyktes det Coker jr., som tidligere i år oppholdt seg i Hongkong, å få priset selskapet til 100 millioner dollar, eller 1,1 milliarder kroner etter nåværende valutakurs. Saken har fått stor oppmerksomhet i amerikanske og internasjonale medier, der misforholdet mellom den vesle sandwichbutikken og de enorme aksjeverdiene tidlig førte til mange spørsmål.\n\nSandwich + bioplastikk = sant\n\nI tillegg til å prise Hometown International himmelhøyt, kjøpte trioen opp et skallselskap, E-Waste Corp., og brukte disse to noterte selskapene til å gjennomføre flere transaksjoner med det formål å selge sine aksjer til andre til «kraftig overprisede kurser», ifølge SEC. Nå går SEC til sak mot far og sønn Coker og forretningspartner James T. Patten for markedsmanipulasjon.\n\nI tillegg har påtalemyndigheten i New Jersey tatt ut tiltale mot de tre.\n\nArtikkelen fortsetter under annonsen\n\nIfølge CNBC har Hometown International kun bestått av én sandwichbutikk, Your Hometown Deli i New Jersey, og det er heller ikke snakk om en veldig storslått en. Likevel, tidligere i år ble sandwichbutikken slått sammen med et selskap som etter planen skal produsere bioplastikk, Makamer, som er basert i Los Angeles. Selve butikken i New Jersey stengte etter dette.\n\n– Vi har investorer som ønsket at vi skulle børsnoteres, uttalte Makamers sjef, Alex Mond, til CNBC.\n\nVerdsettelsen er nå på over 250 millioner dollar.\n\nMisbruk av tillit\n\n– Vår påstand er at de tiltaltes skamløse planer resulterte i en kunstig kursoppgang i to børsnoterte selskaper med få eller ingen årlige inntekter, uttaler regiondirektør Scott A. Thompson i meldingen fra SEC.\n\n– Denne typen manipulerende adferd truer den tilliten investorene må ha til markedets integritet, og vi vil forfølge de som holder på med den slags aktiviteter, fortsetter Thompson.\n\nSECs svindelanklager fører med seg en bred liste av potensielle bøter og represalier. SECs etterforskning pågår fortsatt, understreker tilsynet i meldingen. (Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "«Konfi­densielt» til regje­ringen: Sentral USA-aktør vil signere datasenter-avtale i Roga­land": "«Konfi­densielt» til regje­ringen: Sentral USA-aktør vil signere datasenter-avtale i Roga­land\n\nTomter i Rogaland ble markedsført under verdens største datasentermesse, Datacloud Global Congress, i Monaco i april.\n\nArbeidet med å skaffe Rogaland datasentre, milliardinvesteringer og kanskje tusenvis av jobber strekker seg fra fylkeshuset i Stavanger til Monaco.\n\nPublisert: Publisert: For mindre enn 20 minutter siden\n\nDet er mange måter å selge tomter på.\n\nDu kan jo gjøre deg lekker på verdens største datasentermesse i Monaco.\n\nEller bruke nettverket ditt.",
    "Mer enn en av fire velgere i USA mener at «det kan bli nødvendig å gripe til våpen mot regjeringa»": "Mer enn én av fire velgere i USA er så fremmedgjorte fra regjeringa at de tror det «snart kan være nødvendig å gripe til våpen» mot den, ifølge en meningsmåling som ble utført University of Chicagos Institute of Politics (IOP) sommeren 2022.\n\nEt flertall av US-amerikanerne er enige om at regjeringa er «korrupt og rigget mot hverdagen folk som meg», inkludert 73 prosent av velgerne som beskriver seg selv som en «sterk republikaner» 71 prosent som kalte seg «veldig konservative» og 68 prosent av velgerne på landsbygda. Et knapt flertall (51 prosent) av velgerne som kaller seg «veldig liberale» var også enige. Totalt to tredjedeler av republikanske og uavhengige velgere er enige om at regjeringa er «korrupt og rigget» mot dem, mens demokratene er jevnt fordelt.»\n\nMens debatten raser om påliteligheten til valgene i USA, sier et flertall (56 prosent) de «stoler generelt på at valg gjennomføres rettferdig og telles nøyaktig.» Men det synet er djupt divergerende etter parti. Fire av fem demokrater (78 prosent) sier at de generelt stoler på at valget vårt er rettferdig og nøyaktig. Halvparten (51 prosent) av uavhengige velgere, men bare 33 prosent av republikanerne er enige. Blant dem som sa at de stemte på Donald Trump i 2020, er antallet som sier de generelt har tillit valg 31 prosent.»\n\nNesten halvparten av amerikanerne (49 prosent) var enige i at de «fler og flere føler seg som en fremmed i» mitt eget land», med 69 prosent av markante republikanere og 65 prosent som kaller seg «veldig konservativ» som leder an. Hele 38 prosent av markante demokrater var enige.»\n\nOg 28 prosent av velgerne, inkludert 37 prosent som har våpen hjemme, er enige om at «det kan bli nødvendig på et tidspunkt snart for innbyggerne å ta til våpen mot regjeringa.» Det er en oppfatning som deles av én av tre republikanere, deriblant 45 prosent som sjøl definerte seg som markante republikanere. Omtrent én av tre (35 prosent) uavhengige velgere og én av fem demokrater var enige.\n\nCIA-rådgiver: – USA er nærmere en borgerkrig enn noen av oss ønsker å tro\n\nBarbara F. Walter er professor i statsvitenskap og sitter i et panel som gir råd til CIA om når land kan gli inn i borgerkrig, har identifisert USA som som et land som er kommet lenger på den veien enn mange kunne forestille seg.\n\n«Vi er nærmere borgerkrig enn noen av oss vil tro,» sa Dr. Barbara Walter, som tjenenestegjør som rådgiver i Political Instability Task Force, et utvalg som veileder etterretningsanalytikere om land utenlands som kan være på randen av konflikt.\n\nTre pensjonerte generaler: De militære må forberede seg på et opprør i 2024\n\nI en kronikk i Washington Post skriver tre pensjonerte generaler at de militære må forberede seg på et væpnet opprør i forbindelse med presidentvalget i 2024. De bruker også 6. januar som et argument i sin analyse, pluss at de framhever at framtredene generaler har nektet å følge påbudet om å ta koronavaksine, og blant de fremste er brigadegeneral Thomas Mancino, som er kommanderende general for Oklahoma National Guard.\n\nDe tre kronikkforfatterne skriver:\n\n«Potensialet for en total sammenbrudd av kommandokjeden langs partilinjer – fra toppen av kjeden til troppsnivå – er betydelig dersom et nytt opprør skulle inntreffe. Ideen om opprørske enheter som organiserer seg imellom for å støtte den «rettmessige» øverstkommanderende kan ikke avvises.»\n\n«Borgerkrig sannsynlig»\n\nEi meningsmåling som ble gjennomført i september 2021 viste at 46% av de spurte ser på en framtidig borgerkrig i USA som sannsynlig, mens 43% mente at det var usannsynlig.\n\nOg det er typisk at en av djupstatens fremste tenketanker, Brookings Institution drøfter spørsmålet om Is the US headed for another Civil War?\n\nOg deres mest optimistiske konklusjon er at «en ny borgerkrig er ikke uunngåelig».",
    "Donald Trump: – Joe Biden er kognitivt svekket, kan lede USA inn i Tredje verdenskrig": "annonse\n\nannonse\n\nTidligere president Donald Trump sa under et «Save America»-stevne i North Carolina fredag at president Joe Biden er «kognitivt svekket» og advarte om at hans lederskap kan føre USA inn i Tredje verdenskrig.\n\nTrumps kommentarer om Bidens mentale kapasitet kom mot slutten av talen hans, da han snakket om at USA er en «nasjon i tilbakegang». Trump avsluttet også talen sin med foruroligende musikk i bakgrunnen, slik han har gjort tidligere på flere av sine politiske stevner.\n\nMislykket økonomisk politikk\n\nannonse\n\nTrump fyrte løs mot Bidens «mislykkede økonomiske politikk», og viste til høy inflasjon og historisk dårlige aksjemarkedsresultater.\n\n– Vi er nå en nasjon i tilbakegang. Vi er en sviktende nasjon. Vi er en nasjon som har den høyeste inflasjonen på 50 år og hvor aksjemarkedet har avsluttet det dårligste første halvåret siden 1872, sa han.\n\nLes også: Donald Trump: – Neste president må utrydde den dype staten\n\nannonse\n\nTrump kritiserte også Biden for å fremme «Green New Deal» og tigge olje fra land som Venezuela og Saudi-Arabia i stedet for å fokusere på innenlandsk produksjon.\n\n– Vi er en nasjon hvor lederne krever at alle bruker elektriske biler, selv om de ikke kan gå langt, koster for mye, og hvor batteriene produseres i Kina med materialer som kun er tilgjengelige i Kina, når ubegrensede mengder bensin er tilgjengelig billig, sa Trump til folkemengden.\n\nSikkerhetspolitikk\n\nUSAs forhenværende president klandret også Biden for å la Russland invadere Ukraina, noe som Trump påstod «aldri ville ha skjedd» hvis han fortsatt var USAs øverstkommanderende. Han advarte også om at Kina ville kunne invadere Taiwan på Bidens vakt.\n\nEtter det kritiserte Trump Bidens kognitive evner og advarte om at han kunne lede landet inn i Tredje verdenskrig.\n\n– Vi har en president som er kognitivt svekket og som ikke er i stand til å lede landet vårt, som meget godt kan ende opp i Tredje verdenskrig, sa han.\n\nTrump gikk også i strupen på FBI for ikke å la «dårlige valgforandrende fakta bli presentert til offentligheten» og fremmet påstanden om at Hunter Bidens bærbare datamaskin var «russisk desinformasjon».\n\nHåp\n\nannonse\n\nTil tross for USAs nåværende problemer, avsluttet Trump «Save America»-talen sin med en håpefull tone.\n\n– Vi var en stor nasjon, og vi vil snart være en stor nasjon igjen. Det var hardtarbeidende patrioter som dere som bygde dette landet. Og det er hardtarbeidende patrioter som dere som skal redde landet vårt. Vi vil stå opp mot de radikale venstregalningene og «Republikanere kun i navn» (RINO)-ene. Og vi vil kjempe for USA som ingen har kjempet før, sa han.\n\nLes også: Anerkjent professor mener Trump har vært utsatt for et av de største bruddene på grunnlovsnormer og rettsvern i amerikansk historie\n\n– Det finnes ikke noe fjell vi ikke kan bestige. Det finnes ingen topp vi ikke kan nå. Det finnes ingen utfordring vi ikke kan håndtere. Det finnes ingen seier vi ikke kan ha. Vi vil ikke bøye oss. Vi vil ikke stanse. Vi vil ikke gi etter. Vi vil aldri gi opp, vi vil aldri gi opp, og vi vil aldri noen gang, noen gang gå tilbake. Så lenge vi er selvsikre og forent, har ikke tyrannene vi kjemper mot en sjanse fordi vi er amerikanere, og amerikanerne kneler for Gud og Gud alene, la han til og avsluttet:\n\n– Mine medborgere, denne utrolige reisen vi er på sammen, har bare så vidt begynt. Og det er på tide å begynne å snakke om storhet for landet vårt igjen. Vi er én bevegelse. Ett folk, én familie og en strålende amerikansk nasjon.\n\nSetter du pris på Resett? VIPPS 124526\n\nBANK 1503.94.12826SMS “Resett” (200,- en gang) eller SMS “Resett fast” (59,- pr. mnd.) til 2474 TEGN ABONNEMENT",
    "Stoltenberg advarer mot Kina, og USA følger med": "Frithjof Jacobsen Følg meg Politisk redaktør i Dagens Næringsliv\n\nStoltenberg advarer mot Kina, og USA følger med Vesten står samlet mot Russland. USA ønsker en like samlet front mot Kina.\n\n2 min Publisert: 23.09.22 — 19.47 Oppdatert: 3 dager siden",
    "USA bør ikke devaluere Türkiyes betydning": "En «takk» fra USA er langt fra å anerkjenne Türkiyes enestående betydning for Washington, sa landets øverste diplomat lørdag.\n\nMed henvisning til den historiske kornavtalen som ble oppnådd i juli i Istanbul, som opphevet blokkeringen av ukrainsk eksport til verden, sa utenriksminister Mevlut Cavusoglu: «Når vi ser på amerikanske prioriteringer på utenrikspolitiske områder, er ikke Türkiye en av de viktigste aktørene, men viktigste aktøren. Så USA bør ikke bagatellisere Türkiyes betydning ved bare å si «kornavtalen er ferdig, takk».\n\nAnnonse\n\nÅ fjerne hindringer og ta opp uenigheter mellom de to landene gagner begge sider, sa Cavusoglu til medlemmer av det tyrkisk-amerikanske samfunnet i Los Angeles, California.\n\nNår det gjelder den strategiske mekanismen mellom Türkiye og USA som ble etablert i oktober i fjor, sa han at de to nasjonene burde løse problemer og øke samarbeidet, som han sa «er målet.»\n\n«Vi må også ta konkrete skritt,» la han til.\n\n«Türkiye var i fokus»\n\nCavusoglu sa også at Türkiye var i fokus under samtalene med sine kolleger på sidelinjen forrige uke av FNs generalforsamling, og la til at de fleste av dem snakket høyt om tyrkisk innsats i Russland-Ukraina-krisen, inkludert kornavtalen og en nylig fangeutveksling.\n\nOmtrent 60 % av verdenskonflikter, inkludert Afghanistan og Syria, har skjedd rundt Türkiye, sa han og la til: «Vi jobber for å minimere virkningen av kriser.»\n\nI oktober på møte i Roma ble den tyrkiske presidenten Recep Tayyip Erdogan og hans amerikanske motpart Joe Biden enige om å etablere en strategisk mekanisme som fremmer dialog på høyt nivå og tar opp spørsmål som Türkiye og USA ikke er helt enige om, sammen med spørsmål de jobber med. på.\n\nUnder et besøk i april i den tyrkiske hovedstaden Ankara av Victoria Nuland, USAs under statssekretær for politiske anliggender, ble Türkiye-US Strategic Mechanism lansert.\n\nTyrkisk-amerikanske forhold har vært anstrengt de siste årene på grunn av USAs samarbeid med terrorgruppen YPG/PKK i Syria, dens manglende utlevering av den ettersøkte lederen av Fetullah Terrorist Organization (FETO), uenigheter om Türkiyes kjøp av Russlands S-400 air. forsvarssystem, og Washingtons sanksjoner mot Türkiye.\n\nFETO og dens USA-baserte leder Fetullah Gulen orkestrerte det beseirede kuppet i Türkiye 15. juli 2016, der 251 mennesker ble drept og 2734 såret.\n\nI sin mer enn 35 år lange terrorkampanje mot Türkiye, har PKK – oppført som en terrororganisasjon av Türkiye, USA og EU – vært ansvarlig for dødsfallene til over 40 000 mennesker, inkludert kvinner, barn og spedbarn. YPG er PKKs syriske avlegger.\n\nUSA har sagt at de samarbeider med YPG/PKK i Nord-Syria for å bekjempe terrorgruppen Daesh/ISIS, men tyrkiske tjenestemenn sier at det ikke gir mening å bruke en terrorgruppe for å bekjempe en annen, hverken moralsk eller på annen måte.\n\nEtter sitt besøk i USA vil Cavusoglu dra til Tokyo for å delta i statsbegravelsen til Shinzo Abe, den avdøde japanske premieren.",
    "USA har iverksatt 251 militære intervensjoner siden 1991, og 469 siden 1798": "USA iverksatte minst 251 militære intervensjoner mellom 1991 og 2022. Dette ifølge en rapport fra Congressional Research Service, en amerikansk statlig institusjon som samler informasjon på vegne av kongressen.\n\nAv Ben Norton, Multipolarista, 13. september 2022\n\nRapporten dokumenterte ytterligere 218 amerikanske militære intervensjoner mellom 1798 og 1990.\n\nDet gir totalt 469 amerikanske militære intervensjoner siden 1798 som har blitt anerkjent av kongressen.\n\nDisse dataene ble publisert 8. mars 2022 av Congressional Research Service (CRS), i et dokument med tittelen «Instances of Use of United States Armed Forces Abroad, 1798-2022».\n\nListen over land som har vært mål for det amerikanske militæret omfavner det store flertallet av nasjonene på jorden, inkludert nesten hvert eneste land i Latin-Amerika, Karibia og de fleste på det afrikanske kontinentet.\n\nFra begynnelsen av 1991 til begynnelsen av 2004 gjennomførte det amerikanske militæret 100 intervensjoner, ifølge CRS.\n\nDette tallet vokste til 200 militære intervensjoner mellom 1991 og 2018.\n\nRapporten viser at siden slutten av den første kalde krigen i 1991, i tiden for USAs unipolare hegemoni, har antallet på Washingtons militære intervensjoner i utlandet økt betydelig.\n\nAv de totalt 469 dokumenterte utenlandske militære intervensjonene, bemerket Congressional Research Service at den amerikanske regjeringen bare formelt erklærte krig 11 ganger, i bare fem separate kriger.\n\nDataene ekskluderer uavhengighetskrigen mellom amerikanske nybyggere og det britiske imperiet, eventuelle militære utplasseringer mellom 1776 og 1798, og den amerikanske borgerkrigen.\n\nDet er viktig å understreke at alle disse tallene er konservative anslag, fordi de ikke inkluderer amerikanske spesialoperasjoner, hemmelige aksjoner eller innenlandske utplasseringer.\n\nCRS-rapporten gjorde det klart:\n\nListen inkluderer ikke hemmelige aksjoner eller tallrike hendelser der amerikanske styrker har vært stasjonert i utlandet siden andre verdenskrig i okkupasjonsstyrker eller for deltakelse i gjensidige sikkerhetsorganisasjoner, baseavtaler, rutinemessig militær assistanse eller treningsoperasjoner.\n\nRapporten utelukker likeledes utplasseringen av amerikanske militærstyrker mot urbefolkningen da de systematisk ble etnisk renset i den voldelige prosessen med kolonial utvidelse vestover.\n\nCRS erkjente at det utelot «den kontinuerlige bruken av amerikanske militære enheter i utforskningen, bosettingen og pasifiseringen av den vestlige delen av USA».\n\nMilitary Intervention Project at Tufts University Center for Strategic Studies har dokumentert enda mer innblanding i utlandet.\n\n«USA har gjennomført over 500 internasjonale militære intervensjoner siden 1776, med nesten 60% utført mellom 1950 og 2017», skrev prosjektet. «I tillegg skjedde over en tredjedel av disse oppdragene etter 1999».\n\nThe Military Intervention Project la til:\n\n«Etter den kalde krigens slutt ville vi forvente at USA reduserte sine militære intervensjoner i utlandet, med lavere trusselnivå og færre interesser i spill. Men disse mønstrene avslører det motsatte – USA har økt sitt militære engasjement i utlandet.»\n\nDenne artikkelen er oversatt til norsk for steigan.no av Runar B.\n\nOriginalen ligger på Multipolarista: US launched 251 military interventions since 1991, and 469 since 1798",
    "USA fortsatte dominansen i Presidents Cup – tok sin niende strake seier": "Følg PGA-sesongen på discovery+ og Eurosport.no\n\nUSA ledet 11-7 til verdenslaget (minus Europa) før siste dag av Preidents Cup. Det deles ut 30 poeng totalt i Presidents Cup og vinneren er det laget som først kommer til 15,5 poeng. Det amerikanske laget trengte derfor bare å vinne fire kamper og minimum dele én av de 12 singlekampene søndag for å sikre tittelen nok en gang.\n\nAd\n\nVerdenslaget måtte vinne åtte og minimum dele én skulle de ta sin første seier siden 1998.\n\nGolf Golfforbund bryter med stjernespilleren: – Kan ikke lenger være et forbilde 22/09/2022 KLOKKEN 15:13\n\nMen den oppgaven skulle vise seg å bli litt i det tøffeste laget for Trevor Immelmans sitt lag. USA avgjorde Presidents Cup allerede i den sjuende matchen mellom Xander Schauffele og Corey Conners.\n\nÅrets Presidents Cup var 14. gang turneringen ble arrangert. Årets seier for USA var deres 12. Det internasjonale laget har vunnet én gang tidligere (1998) og i 2003 ble de uavgjort.\n\nDe siste kampen spilles fortsatt, men USA har allerede vunnet uavhengig av resultatene i de gjenværende kampen.\n\nSchauffele avgjorde\n\nJordan Spieth tok det første poenget med en 4&3-seier (ledet med fire hull med tre hull igjen å spille) over australske Cameron Davis. Før dagens seier hadde ikke Spieth vunnet sin singlekamp i de åtte forrige utgavene av Presidents Cup eller Ryder Cup som han har spilt.\n\nSørkoreanske Si Woo Kim tok et poeng for det internasjonale laget med en «1-Up»-seier mot Justin Thomas.\n\nPatrick Cantlay vant 3&2 mot Adam Scott og førte USA opp på 13 poeng. Hideki Matsuyama og Sam Burns delte sin match og stillingen var på det tidspunktet 13,5 - 8,5 til USA.\n\nNoen få minutter senere spilte Sebastian Munoz og verdensener og årets golfspiller på PGA-touren, Scottie Scheffler, ferdig sin match. Der var det overraskende nok mannen fra Colombia som vant 2&1 og sørget for at det sto 13,5 - 9,5.\n\nScheffler spilte fire kamper i årets Presidents Cup og vant ingen av de. Det er andre gang daværende verdensener ikke har klart å vinne en kamp i en Presidents Cup. Nick Price (Zimbabwe) gjorde det samme i den første utgaven i 1994. Men Schefflers tap hadde ingen ting å si.\n\nTony Finau vant sin kamp mot kanadiske Taylor Pendrith 3&1 og USA ledet med 14,5 poeng. Det betydde Xander Schauffele skulle få æren og sette den avgjørende putten i kampen mot Corey Conners fra Canada.\n\nSchauffele vant «1-up» og ga USA det siste poenget de trengte får å gå til 15,5.\n\nGolf Hovland tar lengre pause – slik blir golfstjernens høstsesong 19/09/2022 KLOKKEN 09:09",
    "H.M. Dronningen besøker USA": "For å markere de sterke båndene til det norsk-amerikanske samfunnet i USA, vil dronning Sonja besøke delstaten Minnesota 13. til 16. oktober. Dronningen vil blant annet besøke St. Olaf College, som ble grunnlagt av norske innvandrere i 1874.\n\nDronningen vil også delta i markeringen av Mindekirkens hundreårsjubileum, besøke Norway House i Minneapolis og møte Minnesotas guvernør Tim Walz.\n\nMindekirken ble startet i 1922 av Norwegian Lutheran Church of America og er en av to kirker i USA som fremdeles har liturgi på norsk. Mindekirken er sentral i det norsk-amerikanske miljøet i Minneapolis og omegn, og feirer sitt hundreårsjubileum i år. Dronning Sonja vil delta i en festgudstjeneste i Mindekirken. Dronningen vil også åpne et nybygg i tilknytning til Norway House, som er et samlingspunkt for norsk kunst, kultur og næringsliv i Midtvesten.\n\nAkkrediteringsfrist: Mandag 3. oktober\n\nMerk at tilreisende presse må selv sørge for visum og nødvendig innreisedokumentasjon. Det er krav om å være fullvaksinert mot covid-19 for innreise til USA.\n\nFor mer informasjon om programmet og presseakkreditering bes pressen ta kontakt med den norske ambassaden i Washington, D.C. ved ambassaderåd Susanne Juell Gudbrandsen, e-post: susanne.juell.gudbrandsen@mfa.no.\n\nPressekontakt ved Det kongelige hoff: Simen Løvberg Sund, e-post simen.lovberg.sund@slottet.no, mobil 99 23 51 57.",
    "«Dr. Doom» spår rente på nær fem prosent i USA": "«Dr. Doom» spår rente på nær fem prosent i USA\n\nDen kjente økonomiprofessoren Nouriel Roubini mener den amerikanske sentralbanken ikke vil ha noe annet valg for å nå inflasjonsmålet. Men det er «mission impossible» uten å samtidig sende økonomien fullstendig i grus, ifølge Roubini.\n\nProfessor emeritus Nouriel Roubini fotografert under Skagens finanskonferanse i 2020.\n\nPublisert: Publisert: 20. september\n\nProfessoren kjent under tilnavnet «Dr. Doom», etter å rettmessig ha forespeilet finanskrisen i 2008, kommer med dystre spådommer om fremtiden for verdensøkonomien i et ferskt Bloomberg-intervju.\n\nSom de fleste andre venter han at den amerikanske sentralbanken vil heve renten med 0,75 prosentpoeng onsdag. Han tror på nye hevinger på 0,50 prosentpoeng også i november og desember, noe som vil bety at renten vil være mellom 4 og 4,25 prosent ved utgangen av året.\n\nMen «Dr. Doom» tror ikke dette vil holde. Sentralbanken vil «trolig ikke ha noe annet valg» enn å sette renten opp ytterligere, nærmere fem prosent, sier Roubini til Bloomberg.\n\nLes på E24+ Slik investerer «Dr. Doom»\n\nSpår død over «zombie»-institusjoner\n\nDette vil sende selskaper og nasjonaløkonomier med stor gjeld utfor skrenten, ifølge Roubini.\n\n– Mange zoombie-institusjoner, zoombie-husholdninger, bedrifter, banker, skyggebanker og zombieland kommer til å dø. Så får vi se hvem som svømmer rundt naken, sier Roubini til avisen.\n\n«Zombie» er et begrep brukt om selskaper som tjener akkurat nok penger til å ikke gå konkurs, til tross for manglende evne til å betjene gjeld. De har dermed ingen ekstra kapital til å bidra til vekst.\n\nLes også Dette skjer denne uken: – Fed må holde trykket oppe\n\nLes også Tydelig kronesvekkelse: – Kronen får lide\n\nS&P 500-fall på 40 prosent\n\nDet hele vil sende både den amerikanske, men også verdensøkonomien, ut i det Roubini mener er en «lang og stygg» resesjon. Og den vil trolig vare ut hele 2023, ifølge professoren, som nylig ble emeritus ved Stern School of Business og New York University.\n\n– Selv i en normal resesjon kan S&P 500 falle 30 prosent, sier han til Bloomberg.\n\nSkulle det gå skikkelig ille, som han tror er mer sannsynlig, kan man se fall på inntil 40 prosent i den brede Wall Street-indeksen.\n\nLes på E24+ «Dr. Doom»: Er den allmektige dollaren i ferd med å miste grepet?\n\nCash is king\n\nNår verdensøkonomien befinner seg i resesjon, vil det ikke hjelpe at staten pøser inn penger for å få fart på økonomien igjen, ifølge «Dr. Doom».\n\nDet vil bare føre til overoppheting av økonomien og stagflasjonstendenser lik den verdensøkonomien opplevde på 1970-tallet.\n\nMed dette bakteppet, er professorens råd til investorer følgende:\n\n– Du bør ha mindre aksjer og mer kontanter, sier Roubini til Bloomberg.",
    "Vestre på grønt industribesøk i USA": "Næringsminister Jan Christian Vestre besøker denne uken USA for å styrke næringslivssamarbeidet som har dype historiske røtter. Mer målrettet samarbeid om grønn teknologi og muligheter for norske bedrifter, står sentralt under besøket.\n\nNæringsminister Jan Christian Vestre på besøk hos Northrop Grumman. Her sammen med Norges ambassadør til USA, Anniken Krutnes, forsvarsattaché Odd-Harald Hagen, Oddveig Tretterud fra Space Norway og to representanter fra Northrop Grumman. Foto: NFD\n\n– Det grønne toget går nå. Det er et nytt politisk momentum i USA som er bra både for å nå klimamålene, men også for å øke norsk eksport. Norske bedrifter er allerede verdensledende på flere områder og leverer klimaløsninger som kloden trenger. Både på amerikansk og norsk side jobbes det nå mer målrettet enn tidligere med å forme fremtidens næringsliv. Dette gir muligheter som det er kritisk å utnytte, sier næringsminister Jan Christian Vestre.\n\nI Washington møter Vestre blant annet representanter i Det Hvite Hus, Næringsdepartementet og Utenriksdepartementet.\n\n– Kongressen har nylig vedtatt den mest omfattende klimaloven i amerikansk historie noensinne. I tillegg staker Biden-administrasjonen ut en tydeligere grønn politikk. USA dreier kursen i en fremtidsvennlig retning. Dette skjer parallelt med arbeidet EU utvikler med Green Deal og her hjemme med grønt industriløft, hvor vi peker på syv innsatsområder med store vekstmuligheter, sier Vestre.\n\nOverlappende interesser\n\nDe syv næringsområdene regjeringen peker på i grønt industriløft er havvind, hydrogen, batterier, maritim industri, CO2-håndtering, prosessindustri, skog-, tre- og bioøkonomi. Her har Norge og USA overlappende interesser og vil ha stor gjensidig nytte av hverandre.\n\n– USA er en industrigigant som allerede er stor på flere av områdene Norge trekker frem. Vi har vi mye å hente på å styrke samarbeidet og koble oss tettere på både markeder og verdikjeder. Her er det rett og slett store muligheter for norske bedrifter og arbeidsplasser, men konkurransen om amerikanernes oppmerksomhet er tøff. Jeg ser frem til å møte både politikere og bedrifter i USA for å snakke om hva norsk næringsliv kan tilby, men også diskutere viktige temaer som handelshindringer og rammevilkår med mine amerikanske kolleger, sier Vestre.\n\nEtter Washington DC besøker Vestre San Francisco der han blant annet møter norsk næringsliv innenfor fornybar energi og havvind, et annet av innsatsområdene i grønt industriløft. Næringsministeren deltar også på et næringslivsseminar om den nordiske forretningsmodellen på UC Berkeley.\n\nGod timing\n\nSelv om Norge og USA historisk har hatt et tett samarbeid, er Vestre tydelig på at tidspunktet for dette besøket til USA er svært godt.\n\n– USA er en svært viktig handelspartner for Norge, og et av de viktigste markedene for norske bedrifter. Klimaloven kongressen nylig har vedtatt kan kutte USAs utslipp med rundt 40 prosent innen 2030. Jeg er opptatt av at vårt samarbeid må være dynamisk, og at vi må utvikle oss sammen for å styrke industrisamarbeidet. Regjeringen har et mål om både å skape jobber, kutte klimagassutslipp og øke eksporten. Her har norske bedrifter og grønne løsninger sentrale roller, både hjemme og ute, og mulighetene i det amerikanske markedet er nå større enn noensinne, sier Vestre.",
    "Australia og USA i samtaler om å bygge de første atomdrevne ubåtene": "Australia og USA i samtaler om å bygge de første atomdrevne ubåtene\n\nAustralia er i samtaler med USA om å bygge de første atomdrevne ubåtene, melder Wall Street Journal fredag. Tidligere i år inngikk Australia og Frankrike forlik etter at Australia brøt en gigantkontrakt om kjøp av franske dieselubåter. De brøt kontrakten fordi de heller ville ha atomdrevne ubåter fra USA og Storbritannia.",
    "Fikk 950 millioner i erstatning etter å ha vært hos tannlegen": "Nevaeh Hall (10) kan ikke se, snakke, gå eller spise for egen hånd etter at hun ble utsatt for feilbehandling hos tannlegen i 2016.\n\nJenta fra Houston i Texas var fire år gammel da hun skulle til tannlegen for å få tenner rotfylt og trukket på grunn av forråtnelse i 2016.\n\nForeldrene tok henne med til Diamond Dentistry i Houston i Texas. Mens de ventet på venterommet i timevis, begynte den lille jenta deres å få anfall.\n\nTannlegen hennes, Bethaniel Jefferson, slo ikke alarm og bestemte seg for å behandle henne selv i stedet for å ringe nødnummeret. 4-åringen endte opp med å forlate tannlegeklinikken i en ambulanse, og ble innlagt på sykehus for alvorlig hjerneskade etter at hjernen ikke hadde fått oksygen.\n\n– Det er hjerteskjærende. Jeg hadde aldri i verden trodd at noe slik kunne skjedd, heter det i uttalelse fra faren Derrick Hall tilbake i 2016, ifølge ABC Houston.\n\nLes også Gikk amok på vervekontor – russisk offiser kritisk skadd\n\nErstatningskrav\n\nTexas-familien har blitt tildelt 95 millioner dollar, eller 950 millioner norske kroner etter dagens kurs, i erstatning. Men familien vil sannsynligvis ikke få noe av pengene, skriver den lokale nyhetskanalen.\n\n\n\nI følge familiens advokater fikk jenta for lite oksygen til hjernen da hun fikk et anfall på grunn av de fem forskjellige typene beroligende midler hun fikk av tannlegen. Den 269. delstatsretten i Houston fant tannlegen ansvarlig på grunn av hennes uaktsomhet torsdag i forrige uke.\n\nFamiliens advokat sa at juryen fant ut at Nevaeh, som i dag er 10 år, ble urettmessig holdt fast og bedøvet under besøket. Advokaten hevdet også at Jefferson holdt jenta borte fra foreldrene hennes da hun fikk anfall.\n\nMen familien til Nevaeh vil trolig aldri få mesteparten av erstatningskravet, ettersom Jefferson allerede har betalt ut det maksimale beløpet hun var i stand til.\n\nSummen som er betalt er ikke kjent, men den har blitt beskrevet som «småpenger» av familiens advokater.\n\n– Problemet er at tannlegen har betalt det hun er god for, for lenge siden. Nå sitter vi her uten at vi kan foreta oss noe, heter det i en uttalelse fra Jim Moriarty, som er en av advokatene som representerer familien.\n\nNy rettsak\n\nJefferson ble fratatt tannlegelisensen i kjølvannet av skrekkbehandlingen i 2016, og skal møte i en ny rettssak for Nevaeh Hall sine skader i oktober.\n\nVirksomheten hun jobbet for ser ut til å være nedlagt i dag.",
    "USA spesial: Krigs­partier i alle land": "Nattens Tucker-monolog er skremmende. Tidligere snakket man om neocon, det var de som ville transformere Midtøsten ved hjelp av amerikansk militærmakt. Fine planer på papiret.\n\nMen det vi nå ser er noe annet. Det smaker av apokalypse. Krigsgale politikere som ønsker å velte Putin slik de veltet Saddam Hussein. Man skulle tro de hadde lært. Amerikanerne har lært. De fikk nok av Midtøsten. Men det har ikke svekket Pentagon og Biden-regimets apetitt på krig.\n\nZelenskij sier at amerikanerne må være klar til å sende atomvåpen mot Russland, ved det minste tegn at Putin vil bruke dem. Et preemptivt slag. Førsteslagsevne. Dette var regnet som den ultimate galskap under den kalde krigen. Nå leker amerikanerne og ukrainerne med tanken.",
    "Børssmell i USA etter trippel renteheving": "Den amerikanske sentralbanken satte onsdag kveld norsk tid opp renten til intervallet 3-3,25 prosent. Renten er dermed på det høyeste nivået siden januar 2008. Federal Reserve klinte til med en trippel renteheving i juli og det samme i juni.\n\nSentralbanken mener de nåværende renteøkningene er på et passende nivå. Den er sterkt opptatt av å få prisveksten i USA tilbake til det langsiktige målet på 2 prosent. Men ferske indikatorer peker på moderat vekst i produksjon og forbruk. På den annen side er sysselsettingsveksten robust, og ledigheten holder seg lav.\n\nDet er ubalanser i tilbud og etterspørsel som følge av koronapandemien, mens krigen i Ukraina setter press på prisene. Renten kan ifølge sentralbanken være oppe på 4,4-4,9 prosent ved utgangen av året, og det er en god del høyere enn det de anslo i sommer.\n\nLes også: Biden tordner mot Putin: – Dette bør få blodet til å fryse i årene deres\n\nSom ventet\n\nMarkedet ventet denne gangen en økning på 0,75 prosentpoeng. Men, det var ifølge Handelsbanken 20 prosent sannsynlighet for en økning på et helt prosentpoeng.\n\nMarkedsutslagene er alltid spennende ved renteendringer. Rett før rentebeskjeden kom kl 20, lå den viktige amerikanske tiårige statsrenten på 3,57 prosent. To timer etter dommen har kanskje verdens viktigste rente falt til 3,51 prosent.\n\nS&P 500-indeksen var før beslutningen opp 0,7 prosent, mens den teknologitunge Nasdaq-indeksen var opp 0,8 prosent. Da børsene stengte ved 22-tiden norsk tid, var SP 500 ned 1,7 prosent, Nasdag 1,80 prosent. Ytterligere rentehevinger kan skremme aksjeinvestorene.\n\nLes også: Bekmørk måling fra USA: – Kan virkelig gå til helvete\n\nPratet opp\n\nHandelsbanken skrev i sin morgenrapport at renteforventningene virkelig har fått fart i det siste. Flere representanter for den amerikanske sentralbanken har vært ute og pratet opp rentene.\n\nRenteforventningene fikk virkelig fart etter forrige ukes inflasjonssjokk på 8,3 prosent, som riktig nok var ned fra 8,5 prosent i juli.\n\nHandelsbanken tror at den norske styringsrenten kan havne på 3,25 prosent innen sommeren 2023. I USA stiger rentene mer, nå tror markedet at styringsrenten kan være oppe på rundt 4,2 prosent innen utgangen av året. De forventningene må skris opp etter dagens signaler.\n\nLes også: Oljefondsjefen: – Dette er skrekkscenariet\n\nSvært stramt\n\nDNB Markets skrev i morgenrapporten onsdag at den underliggende inflasjonen i USA er kommet opp på svært høye nivåer.\n\nUSA har i likhet med Norge svært stramt arbeidsmarked og kraftig lønnsvekst. Flere ulike varegrupper i USA har ifølge DNB en usedvanlig høy prisvekst.",
    "Stadig flere bøker sensureres i USA": "Stadig flere bøker sensureres i USA\n\nSkoledistrikt i 32 amerikanske stater har bannlyst til sammen 1648 boktitler, ifølge ny rapport fra PEN Amerika.",
    "Næringsministeren til USA": "Næringsminister Jan Christian Vestre er i Washington DC og San Francisco 6. - 9. september.\n\nVestre besøker en av Norges viktigste handelspartnere for å styrke samarbeidet og understreke rollen norsk næringsliv kan ha i det grønne skiftet i USA.\n\n– Kongressen vedtok nylig den mest omfattende klimaloven i amerikansk historie noensinne. Det gjør timingen for besøket optimalt. Med Biden-administrasjonens grønne ambisjoner er norske bedrifter godt posisjonert til å levere både klimateknologi og andre grønne løsninger. Amerikanske og norske selskaper skaper allerede arbeidsplasser og eksportverdier for hverandre. Men samarbeidet bør bli tettere og større, sier Vestre.\n\nHovedtemaet for besøket er grønt industrisamarbeid med USA, samt utvikling av handels- og næringssamarbeid mellom Norge og USA.\n\nForeløpig program\n\nForeløpig program\n\nWashington DC (6. og 7. september)\n\n- Møter med representanter i Det Hvite Hus, Næringsdepartementet og Utenriksdepartementet.\n\n- Fabrikkbesøk til Northrop Grumman\n\n- Næringslivsseminar med vekt på Norges deltakelse i det amerikanske initiativet First Movers Coalition, et offentlig-privat klimarelatert samarbeid mellom USA, EU og en rekke andre land, herunder Norge, og rundt 30 store internasjonale selskaper.\n\nSan Francisco (8. og 9. september)\n\n- Frokostmøte med norsk næringsliv om fornybar energi/havvind i Califormia\n\n- Møte med Silicon Valley Bank - privat kapital til det grønne skiftet\n\n- Møte med Califorina Natural Resources Agency\n\n- Seminar på UC Berkeley om bærekraftig næringsliv og Norden\n\n- Besøk hos Google\n\nPressekontakter\n\nPolitisk rådgiver Rasiah Bhanuja e-post: Bhanuja.Rasiah@nfd.dep.no mob: +47 980 26 561\n\nSenior kommunikasjonsrådgiver Tonje Nermark e-post tonje.nermark@nfd.dep.no mob: +47 467 78 409",
    "USA opphever våpenembargo mot Kypros: – Veldig viktig beslutning": "Talsmann for det amerikanske utenriksdepartementet, Ned Price, sa i en uttalelse fredag at utenriksminister Antony Blinken har fastslått at Kypros oppfylte betingelsene for å tillate «eksport, reeksport og overføring av forsvarsartikler fra 2023».\n\nDermed vil våpenembargoen mot Kypros fullstendig opphøre fra og med neste år for første gang på 35 år.\n\n– Dette er en veldig viktig beslutning som gjenspeiler det spirende strategiske forholdet mellom Kypros og USA, inkludert på sikkerhetsområdet, sa president Nikos Anastasiades i en uttalelse lørdag.\n\nUSA innførte våpenembargoen på hele Kypros i 1987 i håp om at det skulle oppmuntre til en gjenforening av den splittede øya. USA hevet forbudet mot å selge ikke-dødelige våpen til den gresk-kontrollerte delen av Kypros allerede i 2020 etter et vedtak i Kongressen.\n\n[ Ramaphosa advarte Biden om å straffe afrikanske land for bånd til Russland ]\n\nVåpenkappløp\n\nTyrkia har derimot fordømt avgjørelsen, og har bedt USA om å revurdere den seneste beslutningen.\n\n– Tyrkia fordømmer på det sterkeste avgjørelsen tatt av USA om å oppheve våpenembargoen mot den gresk-kypriotiske administrasjonen, heter det i en uttalelse fra det tyrkiske utenriksdepartementet lørdag, melder nyhetsbyrået Anadolu.\n\nTyrkia mener opphevelsen vil føre til en våpenkappløp på øya og true stabiliteten i Middelhavet.\n\n[ Putin vil trappe opp samarbeidet med Tyrkia ]\n\nStillestående konflikt\n\nKritikere av embargoen mener på sin side at den har vært kontraproduktiv. De hevder embargoen har tvunget Kypros til å finne støtte fra andre land ettersom Tyrkia, som er Nato-medlem, har hatt stasjonerte styrker på Nord-Kypros siden 1974.\n\nKypros har vært delt siden et gresk kuppforsøk og en tyrkisk intervensjon i 1974. Bare Tyrkia anerkjenner Nord-Kypros som egen stat. Hele Kypros ble EU-medlem i 2004, men EUs lover gjelder bare i den sørlige, greske delen inntil en eventuell gjenforening.\n\nDen siste runden med fredsmeklinger på øya, ledet av norske Espen Barth Eide (Ap), brøt sammen i 2017.\n\n[ Kypros sier stort gassfunn kan forsyne Europa ]",
    "Ida satt seks måneder i fengsel i USA: – En opplevelse jeg ikke ville vært foruten": "Hei! Du må ha et aktivt abonnement for å lese videre. Kjøp digital tilgang her",
    "USA og Stoltenberg fordømmer planlagte folkeavstemninger i Ukraina": "USA og Stoltenberg fordømmer planlagte folkeavstemninger i Ukraina\n\nUSA fordømmer planlagte folkeavstemninger i okkuperte områder i Ukraina, og vil ikke anerkjenne russisk annektering. Det skriver nyhetsbyrået AFP.\n\nPå Twitter skriver generalsekretær i Nato, Jens Stoltenberg, at folkeavstemningene ikke har noe legitimitet. Han skriver også at folkeavstemningene er en eskalering av Putins krig.\n\nSeparatistene i Donetsk og Luhansk samt okkuperte områder i Kherson og Zaporizjzja hevdet tirsdag at de skal holde folkeavstemninger 23.–27. september om å slutte seg til Russland.\n\nStatsminister Jonas Gahr Støre reagerer også på folkeavstemningene.\n\n– Jeg synes det er ganske grufullt det vi hører. For det første er dette regioner under okkupasjon og krigføring. Et stort antall mennesker er tvangsflyttet ut av områdene. Stabiliteten du trenger for å foreta en fri folkeavstemning, der folk skal si sin frie vilje eksisterer ikke. Legitimiteten til noe sånn må vi allerede si ikke er der, sier Støre til NRK.",
    "Etter krigen søkte bestefar lykken i USA. Nå søker Kory og Rebekah lykken her": "24.09.22 22:00\n\nI en hytte på Hogstad bor Kory Dahl for tiden med konen Rebekah. Hans bestefar forlot landet for å søke lykken i USA etter andre verdenskrig. Nå har ekteparet tatt turen motsatt vei – også for å søke lykken.",
    "USA: Republikanere flyr migranter til demokratiske byer": "Mange av de demokratisk styrte byene og lokalsamfunnene er såkalte «sanctuary cities» – byer der den politiske ledelsen instruerer politi og rettsvesen til ikke å straffeforfølge folk kun fordi de er illegale innvandrere.\n\nMange migranter som krysser grensa mellom Mexico og USA ulovlig, blir midlertidig beskyttet mot utvisning og deportering fordi føderale myndigheter frigir dem mens de søker om asyl, eller får såkalt humanitær prøveløslatelse. I republikanernes øyne er denne politikken altfor liberal.\n\nI april begynte den republikanske høyborgen Texas å busse tusenvis av migranter til Washington D.C., New York og Chicago. Arizona fulgte etter i mai. Passasjerene må skrive under på at reisen er frivillig.\n\n[ Ron DeSantis kan være kandidaten som tar trumpismen tilbake til Det hvite hus ]\n\nOnsdag trappet Floridas profilerte guvernør Ron DeSantis opp taktikken. To fly fylt med nyankomne innvandrere fløy fra Florida til Martha's Vineyard i Massachusetts – en øy som er kjent som ferieparadis for velstående amerikanske liberalere. Med 15.000 innbyggere er øya trolig langt mindre forberedt til å ta imot et stort antall migranter enn storbyer som New York.\n\nDeSantis' kommunikasjonssjef Taryn Fenske sier åpent at grepet er for å «transportere illegale innvandrere til trygge byer». Floridas delstatsforsamling har satt av 12 millioner dollar – drøyt 120 millioner kroner – til å frakte illegale innvandrere til andre deler av USA.\n\n– Delstater som Massachusetts, New York og California kan bedre ta vare på disse personene, som de har invitert inn i landet ved å gi insentiv til illegal innvandring gjennom å kalle seg 'sanctuary states' og støtte president Joe Bidens politikk med åpne grenser, sier Fenske.\n\n[ Hva kan skje med Donald Trump? USA-ekspert svarer ]\n\nHold deg oppdatert. Få daglig nyhetsbrev fra Dagsavisen\n\n\n\n",
    "USA: Russland har brukt 3 milliarder på politisk påvirkning": "USA: Russland har brukt 3 milliarder på politisk påvirkning\n\nSiden 2014 har Russland brukt rundt 3 milliarder kroner på skjult påvirkning av politikere og tjenestemenn i over 20 land, ifølge USAs utenriksdepartement.",
    "Biden: Koronapandemien i USA er over": "Det er nesten ingen smittevernrestriksjoner igjen i landet, og reisevirksomheten er tilbake på samme nivå som før pandemien.\n\n– Pandemien er over. Vi har fortsatt et problem med covid, og vi gjør fortsatt mye arbeid med det … men, pandemien er over, sier Biden i et intervju med CBS.\n\n– Du legger kanskje merke til at ingen bruker munnbind. Alle synes å være i ganske god form, så jeg tror dette endrer seg, sier Biden i intervjuet.\n\nPresidentens kommentarer kommer imidlertid kun uker etter at hans administrasjon ba Kongressen om flere milliarder dollar i vitalisering til å videreføre test- og vaksineprogrammene i møte med en potensiell smittebølge i høst og vinter.\n\n[ Russisk popdiva langer ut mot Putin ]\n\nBiden fikk selv påvist covid-19 i juli, og ble behandlet med legemiddelet paxlovid. På slutten av august skjedde det samme med førstedame Jill Biden.\n\nI snitt dør fortsatt 390 mennesker som har fått påvist covid-19, i USA hver dag. Landets myndigheter godkjente nylig to oppdaterte koronavaksiner som er tilpasset de dominerende omikronvariantene av viruset.\n\n[ Thomas: – Så sto jeg der på gata da, med et brett med Ritalin i den ene hånda og fremtiden i den andre (+) ]\n\nHold deg oppdatert. Få daglig nyhetsbrev fra Dagsavisen",
    "Biden: USA ville forsvart Taiwan mot kinesisk invasjon": "Uttalelsen kommer i et intervju med CBS som ble sendt søndag. På spørsmål om hva Kinas president Xi Jinping bør vite om Bidens forpliktelser overfor Taiwan, sier Biden at USA står bak «ett Kina»-politikken, men at Taiwan tar egne avgjørelser om uavhengighet.\n\n– Vi har ikke gjort noe. Vi oppfordrer dem ikke til å bli uavhengige. Vi gjør ikke det, det er deres valg, sier Biden.\n\n– Men ville amerikanske styrker forsvart øya, spør programlederen.\n\n– Ja, det ville de faktisk, om det var et uprovosert angrep, svarer Biden.\n\n– Så, til forskjell fra Ukraina, og for å være helt tydelig: Amerikanske styrker, amerikanske menn og kvinner ville forsvart Taiwan mot en eventuell kinesisk invasjon?\n\n– Ja, svarer Biden.\n\nSier politikken er uendret\n\nEtter intervjuet sa Det hvite hus til kanalen at USAs Taiwan-politikk ikke har endret seg. Offisielt er amerikanerne tvetydige av strategiske hensyn i spørsmål om hvorvidt de vil forsvare Taiwan, men de er forpliktet ved lov til å hjelpe Taiwan med utstyr for å kunne forsvare seg selv. Derfor kunngjorde USAs utenriksdepartement i starten av september at de gir Taiwan en våpenpakke verdt 1,1 milliarder dollar.\n\nUSA gikk i 1979 med på at det er myndighetene i Beijing som skal representere Kina i FN og andre internasjonale organisasjoner. Samtidig erkjente amerikanerne at Kinas holdning er at Taiwan er en del av Kina, men uten å anerkjenne denne.\n\nI likhet med en rekke andre land forholder USA seg til «ett Kina-prinsippet», men er bevisst tvetydig på hva dette innebærer.\n\nKina reagerer\n\nKina omtaler Bidens uttalelse som et «alvorlig brudd» med det de mener er USAs forpliktelse til å ikke støtte et uavhengig Taiwan.\n\n– Det sender et alvorlig galt signal til taiwanske separatistiske uavhengighetsstyrker, sa utenriksdepartementets talsperson Mao Ning på et pressemøte.\n\nKina og Taiwan har vært atskilt siden 1949 da kommunistene vant den kinesiske borgerkrigen og overtok makten på fastlandet. De beseirede nasjonalistene søkte tilflukt på øya Taiwan.\n\nOgså Norge, FN og det store flertallet av verdens land forholder seg til «ett Kina-prinsippet», det vil si at det er bare myndighetene i Beijing som representerer Kina, og at det kun finnes ett Kina.\n\nDen siste tiden har flere amerikanske kongresspolitikere besøkt Taiwan, noe som har vekket harme i Kina.",
    "USA med mer militærhjelp til Ukraina": "USA med mer militærhjelp til Ukraina\n\nUSA sender en pakke verdt 600 millioner dollar med militær bistand til Ukraina. Det tilsvarer drøyt 6,1 milliarder kroner.\n\nI den siste hjelpepakken fra USA er det utstyr og tjenester, samt opptrening, heter det i en uttalelse fra Det hvite hus torsdag. Flere detaljer, for eksempel om hva slags våpen som blir sendt, er ikke i uttalelsen.\n\nSiden Russland invaderte nabolandet i slutten av februar, har USA sendt mer enn 15 milliarder dollar i militær bistand til Ukraina. Den siste kunngjøringen om bistand kommer to uker etter at ukrainerne innledet den store motoffensiven. (NTB)",
    "USA: Eitt steg fram og eit hundreår attover?": "USA: Eitt steg fram og eit hundreår attover?\n\nGJESTEKOMMENTAR: 4. juli i år, USA sin sjølvstendedag, var den første etter at den historiske dommen Roe v. Wade frå 1973, som sikra kvinner sin rett til abort i USA, vart omstøytt.\n\nSterke protestar på den nye abortlova utanfor delstatsforsamlinga i Arizona, ein av delstatane som no tek frå kvinner retten deira til å bestemme sjølve.\n\nMarte C.W. Solheim Professor og leiar for Senter for innovasjonsforskning, Handelshøgskolen ved UiS\n\nPublisert: Publisert: 4. september\n\nDen siste høgsterettsdommen, Dobbs v. Jackson, vart offentleggjort den 24. juni og betyr at delstatane sjølve kan bestemme om abort skal vere lov. Fleire delstatar har allereie innført forbod mot abort.\n\nVi går dermed inn i ein epoke som ikkje berre vil bere preg av utryggje abortar, men også brei kriminalisering av graviditet, skriv skribenten Jia Tolentino i The New Yorker. Statsleiarar frå heile verda kallar det grufullt og forferdeleg. Tidlegare president Barack Obama kallar det eit angrep på essensielle fridomar.\n\nSamstundes ser ein at nokre, som til dømes den tyske politikaren Beatrix von Storch, uttalte at avgjerda sender eit signal om håp for ufødt liv, og Mike Pence, tidlegare visepresident i USA, rosar Høgsterett si kjenning på Twitter. Vidare seier Pence at vi må ikkje kvile før livets heilagdom er tilbake i sentrum av amerikansk lov i alle statar i landet.\n\nLes også Gunnar Grendstad: «USAs føderale nei til abort»\n\nEit USA ute av takt\n\nUSA går i motsett retning av den generelle trenden der over 50 land har liberalisert sine abortlover, medan berre nokre få land i dette hundreåret har redusert tilgangen til abort. Dette står i sterk kontrast til at støtta for abort i befolkninga i USA generelt er høg.\n\nI eit skriv signert av meir enn 100 globale helseorganisasjonar hevdast det at mange amerikanske delstatar er klare til å vedta mykje meir restriktive lover enn i dei fleste andre utvikla land, og at USA er ute av takt med det globale samfunnet si forplikting for å fremje menneskerettane.\n\nRetten til abort må vere knytt\n\ntil menneskerettar og kvinner\n\nsin rett til sjølvbestemt abort.\n\nSett på nært hald\n\nDen dominikanske republikk i Karibia er eit av dei 24 landa i verda der abort er ulovleg. Der har eg sjølv har budd i fleire år og på nært hald sett kva kriminalisering av abort kan medføre. Forbodet forhindrar ikkje abortar, men fører til at dei skjer illegalt og ofte under svært farlege tilhøve. Fleire har vorte skada eller mista livet.\n\nEi av dei mykje omtalte sakene i landet er saka om den 16 år gamle Rosaura Almonte som ikkje fekk cellegift for leukemien ho vart diagnostisert med i 2012, ettersom ho var sju veker gravid. Legane meinte nemleg at den naudsynte behandlinga ville kunne ha negative effektar på fosteret.\n\nDiskusjonen om Rosaura skulle få tilgang på medisin drog ut over 20 dagar, og Rosaura døydde halvannan månad etter at ho kom til sjukehuset.\n\nDette er berre ei av mange slike historier. Ein skal ikkje måtte forsvare høvet til å kunne ta abort fordi det skuldast situasjonen som Rosaura var i, eller grunna grufulle handlingar som valdtekt. Retten til abort må på generelt grunnlag vere knytt til menneskerettar og kvinner sin rett til sjølvbestemt abort.\n\nDet gjer inntrykk å oppleve slike dystre skjebnar på nært hald. Det handlar òg om at det vert auka grad av ulikskap knytt til kven som kan ta abort, til dømes i ein annan delstat eller eit annan land, og dei som ikkje har økonomi til å ta slike val.\n\nVerre enn før 1973\n\nFleire medium måler eit dystert bilete av kriminalisering av graviditet med frykt for at det vert brei, statleg overvaking av gravide kvinner, legar ved klinikkar og alle som er i kontakt med ein graviditet som ikkje vert fullført.\n\nI podkast-serien «Det store bildet» har Sofie Høgestøl og Eirik Bergesen ein spesialreportasje om abortlova og omtaler det som eit spøkelse frå fortida.\n\nI The New Yorker skriv Jia Tolentino at vi skal ikkje attende til tida før Roe. Vi skal til ein mykje verre plass. Ho trekker fram at der abort har vore eller snart vil bli forbode, kan svangerskapstap no potensielt bli etterforska som eit brotsverk. Her viser ho til nettlesar-historikk, tekstmeldingar, stadsdata, betalingsdata, informasjon henta frå mens­syklus-appar og at påtalemakter kan undersøke alt dersom dei trur at tapet av ein graviditet kan ha vore medvite.\n\nDette er ikkje berre svært inngripande i privatlivet, men ein høgst dystopisk tanke å forfølge.\n\nAbort som kulturkamp\n\nVidare kan vi i The Washington Post lese at forkjemparar for retten til abort rundt om i verda uttrykker bekymring for at snuvendinga i USA kan gje næring til rørsler for å gå attende også andre stadar og styrke andre anti-kvinne og anti-kjønn-rørsler.\n\nDet handlar altså om meir enn abort, det handlar om ein kulturkamp.\n\nUSAs president Joe Biden gjekk hardt ut mot høgsterettsdommen då han talte til folket, og han sa òg at «abortspørsmålet står på stemmesetlane i mellomvalet» til Kongressen i november. Han kalla det ein trist dag der kvinner sine fundamentale rettar er tekne frå dei, og at kvinner sine liv og deira helse no står i fare.\n\nFramover vil vi kunne sjå denne kulturkampen spele seg ut i det politiske biletet – og i kvinner sine liv. Fleire tiår med positiv utvikling knytt til likestilling, og kvinner sine rettar, møter stadige tilbakeslag.",
    "Ny norsk rekord for sjømateksporten – USA vokser kraftig": "Ny norsk rekord for sjømateksporten – USA vokser kraftig\n\nEksport av norsk sjømat til USA økte med 54 prosent i august. – Laksen er lokomotivet i USA, sier Norges sjømatråd.\n\nTrendmat som poke bowl er en av driverne bak den store etterspørselen etter laks i USA, ifølge Sjømatrådet.\n\nPublisert: Oppdatert 5. september\n\nRekordrekken til norsk sjømateksport fortsatte i august. Aldri før har verdien vært høyere i en enkeltmåned, viser ferske tall fra Sjømatrådet.\n\nForrige måned eksporterte Norge sjømat for 12,5 milliarder kroner. Det er en økning på 2,9 milliarder kroner, eller 30 prosent, sammenlignet med august i fjor.\n\n12,5 milliarder er også samme verdi som for hele 1990, oppgir Sjømatrådet.\n\nLes på E24+ Analytikere tror på styrket laksepris i høst\n\nKonsumet faller i hjemmene\n\nHittil i år har eksportverdien av sjømat vokst med 21,2 milliarder kroner, til en samlet verdi av 94 milliarder kroner, og tilsvarer en vekst på 29 prosent sammenlignet med de åtte første månedene i 2021.\n\nØkte priser og høyere eksportvolum av laks er det største bidraget til rekorden.\n\nTross stor vekst, faller sjømatkonsumet i hjemmene, og flytter seg over til servicebransjen, nærmere bestemt hoteller, restauranter og kantiner.\n\n– Dette er som forventet, da det i år er flere som reiser på ferie og spiser sine måltider utenfor hjemmet, sier konstituert leder for i Norges sjømatråd, Børge Grønbech.\n\nDet påpekes også at sjømatsektoren i likhet med de fleste andre bransjer kjenner inflasjonen presse på, samtidig som utfordrende logistikk fremdeles er en utfordring for sjømatsektoren. En styrking av kronen mot euroen i august har heller ikke bidratt positivt for eksporten.\n\nLaksen er lokomotivet i USA\n\nEksporten til USA har hatt den største verdiveksten i måneden – på hele 54 prosent. Landet mottok 9.800 tonn norsk sjømat i august, fra 8.400 måneden før.\n\nDet er laksen som står for den største veksten, men det har også vært god vekst i arter som ørret, kongekrabbe og snøkrabbe.\n\nI august eksporterte Norge 5.630 tonn laks til USA for en verdi av 755 millioner kroner. Polen og Danmark var sammen med USA de største markedene for laks i forrige måned.\n\nLes også Aldri før har laksenæringen tjent mer på eksport\n\nAnne-Kristine Øen, Norges sjømatråd sin utsending i USA, sier til E24 på telefon fra Boston at laksen er lokomotivet i USA.\n\nVerdien på eksport av laks til USA økte med 68 prosent i august sammenlignet med samme måned i fjor, opplyser hun.\n\n– Økningen skyldes en generell etterspørselsvekst etter laks i det amerikanske markedet, samt at den sterke dollaren er medvirkende til å vri varestrømmene. Det kommer nå mer laks fra Norge enn fra andre europeiske markeder, som for eksempel Storbritannia og Island, sier hun.\n\nLavere produksjon i Canada og svingende leveranser fra Chile, som er den største leverandøren av laks til USA, spiller også inn på etterspørselen for den norske laksen, ifølge Øen.\n\nAnne-Kristine Øen er sjef for Norges sjømatråd i USA.\n\nPoke bowl og sushi\n\nØen i USA sier at etterspørselen er høy fordi restaurantene har åpnet igjen etter koronapandemien, samt at mange amerikanere begynte å lage mer sjømat hjemme i den perioden.\n\nI tillegg passer laksen inn i store mattrender som sushi og poke bowl, sier Øen.\n\n– Etter pandemien har folk blitt mer oppmerksomme på egen helse, og sjømat passer godt inn i helsetrenden, legger hun til.\n\nSå langt i år har total eksport av sjømat til USA hatt en volumøkning på 13 prosent, og en verdiøkning på 36 prosent, ifølge Sjømatrådet. Totalt har det blitt fraktet 71.000 tonn sjømat til USA så langt i 2022, til en verdi av 6,9 milliarder kroner.",
    "USA med 2,9 milliarder dollar til global matstøtte": "Få nyhetsbrev fra Vårt Land. Meld deg på her !\n\nBakteppe er at krigen i Ukraina har ført til matmangel flere steder i verden, i tillegg til at det har oppstått matmangel som følge av klimaendringer.\n\n– Dette vil redde liv gjennom nødhjelp og ved å investere i matsikkerhetshjelp på lengre sikt for å beskytte verdens mest sårbare befolkninger fra den økende globale matsikkerhetskrisen, heter det i en uttalelse fra Det hvite hus onsdag.\n\nUnder FNs hovedforsamling denne uken skal Biden tale om nettopp matsikkerhet og den nye støttepakken. Støtten inkluderer 2 milliarder dollar som skal gå til direkte humanitær bistand gjennom USAs byrå for internasjonal utvikling. Resten av pengene skal gå til globale utviklingsprosjekter ment å øke effektiviteten til matforsyningen.",
    "Støre på vei til USA: – Viktig å ta vare på forsvarsalliansen": "Støre på vei til USA: – Viktig å ta vare på forsvarsalliansen\n\nKrigen i Ukraina blir et viktig bakteppe når statsminister Jonas Gahr Støre blant annet besøker et hangarskip i USA. Han skal også drøfte energikrisen i Europa.",
    "Forlovet seg - nå flytter de tilbake til USA": "",
    "USA innfører sanksjoner mot Irans moralpoliti": "annonse\n\nannonse\n\nUSA har innført sanksjoner mot det iranske «moralpolitiet», etter at 22 år gamle Mahsa Amini døde i deres varetekt.\n\nDet amerikanske finansdepartementet fastslår at de holder moralpolitiet ansvarlig for at Amini døde, etter at hun ble pågrepet for angivelig å ha båret hijaben på en upassende måte. Dødsfallet har ført til massive demonstrasjoner i iranske storbyer.\n\n– Sanksjonene innføres for mishandling og vold mot iranske kvinner og brudd mot rettighetene til fredelige iranske demonstranter, heter det uttalelsen fra USA, ifølge NTB.\n\nannonse\n\nIran er allerede underlagt en rekke sanksjoner av amerikanske myndigheter.\n\nSetter du pris på Resett? VIPPS 124526\n\nBANK 1503.94.12826SMS “Resett” (200,- en gang) eller SMS “Resett fast” (59,- pr. mnd.) til 2474 TEGN ABONNEMENT",
    "Spår rekordvekst for solenergi i USA": "USA er det landet i verden, etter Kina, som har flest solceller. Men nå spås en enda raskere vekst. De nesten fem årene vil landet installere mer solceller enn de har gjort de siste 50 årene, skal vi tro analysebyrået Wood Mackenzie.\n\nBiden med viktig skattepakke\n\nDet er den nye skattepakken til president Joe Biden, Inflasjons-reduksjons-pakken, som legger til rette for den raske veksten.\n\nSolenergi vokser raskt i USA. Ill: TU Media/ Erik Martiniussen\n\n– Den nye skattepakken gir solindustrien den beste forutsigbarheten den noen gang har hatt, uttaler Michelle Davis, som er seniorrådgiver i Wood Mackenzie, til bransjemagasinet PV Magazine. Nylig utga byrået en rapport som viser at antallet solceller vil vokse fra dagens 129 gigawatt (GW) til 335 GW i 2027. Det er en vekstrate på 1,6.\n\nSolenergi står for 39 prosent av all nyinstallert energi i USA i år. Solenergien representerer 4,5 prosent av energimiksen i USA, men forventes altså raskt å få en større andel.\n\nIfølge Wood Mackenzie er det investeringsskattefradrag som nå vil bidra til den raske vekten.\n\n– Det er ikke en overdrivelse å si at den nye skattepakken vil føre til en ny æra for den amerikanske solenergi-industrien, sier Michelle Davis.\n\nSolceller på søppelfyllinger\n\nSolenergi har hatt rask vekst i USA de siste årene. Spesielt stor har installasjonstakten vært på privatboliger, med 37 prosent vekst i andre kvartal 2022 sammenliknet med andre kvartal 2021. Veksten har vært høy grunnet økende energipriser.\n\nTU har tidligere omtalt utbyggingen av USAs største solenergipark. Parken skal etableres i et ruralt område nord i delstaten Indiana, noen få mil fra Chicago, og har fått navnet «Mammoth Solar» etter det store, utdødde pelsdyret.\n\nOgså gamle søppelfyllinger gir nå plass til solenergi i USA. Det anslås at slike anlegg vil kunne levere strøm til åtte dollarcent per kilowattime (¢/kWh), noe som tilsvarer rundt 70 øre per kWh. Det vil gi en samlet inntjening på 6,6 milliarder dollar i året.\n\nPresident Jo Biden har som mål at all amerikansk elektrisitet skal være utslippsfri innen 2035.",
    "USA har donert et bredt spekter våpen – nå kan det tyde på at de også forbereder å sende amerikanske stridsvogner": "Onsdag kunngjorde Putin en såkalt delvis mobilisering, som ifølge landets forsvarsminister innebærer at 300.000 reservister kan bli innkalt, og som ifølge en rekke vestlige ledere er nok et signal om at krigen i Ukraina går langt fra som planlagt for Russland.",
    "Gikk USA fra sør til nord – turen tok fire måneder": "25.09.22 05:00\n\nBjørn Forsel og Inger Krane har vært på en helt spesiell og meget lang tur.",
    "Norge og USA tar initiativ til ny allianse mot miljøkriminalitet": "Klima- og miljøminister Espen Barth Eide tok sammen med USA initiativ til å danne en ny allianse mot miljøkriminalitet under et møte i New York i USA denne uka. Miljøkriminalitet er en av de største ulovlige økonomiene i verden. De som står bak, er ofte mektige aktører som opererer gjennom selskaper og kriminelle nettverk og profitterer stort på ødeleggelse av natur.\n\n– Vi må øke innsatsen betydelig for å stoppe kriminelle aktører som bryter nasjonale og internasjonale lover i jakten på penger. Tusenvis av arter, skog- og havområder, urfolk og lokalsamfunn bærer kostnadene av deres handlinger. Disse ulovlighetene forårsaker stor skade og truer natur vi ønsker å ta vare på, sier klima- og miljøminister Espen Barth Eide.\n\nEide deltar på FNs generalforsamling som ble åpnet i New York denne uka.\n\nDen nye Miljøkrimalliansen skal bekjempe ulovlig hogst, ulovlig fiske, krypskyting og handel med truede dyrearter, ulovlig gruvedrift og ulovlig arealbruksendringer. Målet er å løfte bekjempelse av miljøkriminalitet opp på den politiske agendaen, skape økt engasjement fra alle relevante aktører, sikre samarbeid på tvers av landegrenser, og mobilisere støtte til dette arbeidet. Foto: KLD\n\nSammen med USAs viseutenriksminister Monica Medina inviterte Espen Barth Eide myndigheter fra hele verden og organisasjoner med spesialkompetanse på bekjempelse av miljøkriminalitet, slik som INTERPOL, til å være med å danne en ny internasjonal allianse mot miljøkriminalitet. Den nye Miljøkrimalliansen skal bekjempe ulovlig hogst, ulovlig fiske, krypskyting og handel med truede dyrearter, ulovlig gruvedrift og ulovlig arealbruksendringer. Målet er å løfte bekjempelse av miljøkriminalitet opp på den politiske agendaen, skape økt engasjement fra alle relevante aktører, sikre samarbeid på tvers av landegrenser, og mobilisere støtte til dette arbeidet.\n\n– Disse kriminelle aktivitetene truer nasjonal sikkerhet, undergraver rettsstaten, frarøver land og samfunn deres naturressursbase og inntekter, driver arter til randen av utryddelse og sprer sykdom. De må stoppes og tiden for å handle er nå, sier USAs viseutenriksminister Monica Medina.\n\nMiljøkrimalliansen skal:\n\nMobilisere politikere og andre til økt innsats for å avdekke de mektige kriminelle nettverkene og aktørene som begår miljøkriminalitet og arbeide for å styrke de juridiske rammene og håndhevingsverktøyene for dette formålet.\n\nEngasjere sivilsamfunn, tekniske eksperter og justissektoren for å styrke samarbeidet og den operative kapasiteten som er nødvendig for å etterforske og straffeforfølge individer og syndikater som bedriver miljøkriminalitet og andre ulovlige aktiviteter.\n\nVerve givere, filantropier og multilaterale organisasjoner til å være med å finansiere kampen mot miljøkriminalitet.\n\nStøtte rettighetene og sikkerheten til urfolk, inkludert kvinner, i deres innsats for å motvirke miljøkriminalitet og styrke kapasiteten til å bevare, bærekraftig forvalte og forsvare naturen, som vi alle er avhengige av.\n\nI tiden fremover vil Norge, USA og andre partnerland- og organisasjoner jobbe med videreutviklingen av alliansen og konkretisering av dette internasjonale arbeidet mot miljøkriminalitet.\n\nLes mer her.",
    "Børsras i USA – største nedgang på over to år": "Det er den verste handelsdagen siden juni 2020, melder The Wall Street Journal.\n\nAlle de tre viktigste indeksene på markedet i New York hadde sin dårligste dag hittil i år. Industriindeksen Dow Jones falt 3,94 prosent, mens den bredere S & P 500 endte dagen 4,33 prosent lavere.\n\nStørst var fallet på den teknologidominerte Nasdaq-børsen, der hovedindeksen var ned hele 5,16 prosent ved stengetid.\n\nFortsatt høy prisvekst\n\n– Jeg er ikke overrasket, med tanke på det man fikk av inflasjonstall i dag og de påfølgende rentebevegelsene. Det er det som skremmer markedene, sier Olav Chen i Storebrand Asset Management til E24.\n\nPorteføljeforvalter Olav Chen i Storebrand. Foto: Lise Eide Risanger\n\nKraftig prisvekst og frykt for renteøkninger har satt et tydelig preg på finansmarkedene i år.\n\nTirsdag formiddag kom det offisielle tall som viste en prisvekst på 8,3 prosent fra august i fjor til samme måned i år. Det var lavere enn de to foregående månedene, men høyere enn ventet og langt over sentralbankens inflasjonsmål om å holde prisveksten på 2 prosent.\n\nDette er det siste inflasjonstallet før sentralbanken Federal Reserves rentemøte neste uke. Markedet forventer en såkalt trippeløkning, det vil si at styringsrenten settes opp 0,75 prosentpoeng.\n\nFall også i Asia\n\nDen negative stemningen blant investorene fortsatte da børsene i Asia åpnet onsdag morgen.\n\nNikkei-indeksen i Tokyo falt 2,8 prosent i den tidlige handelen onsdag, mens Sydneys S & P/ASX 200-indeks gikk ned 2,5 prosent. I Seoul hadde Kospi-indeksen et fall på 2,6 prosent.\n\nI Hongkong åpnet handelsdagen med en nedgang for Hang Seng-indeksen på 2 prosent. Nedgangen i Shanghai og Shenzhen ble noe mindre, henholdsvis 0,9 og 1,1 prosent.\n\nHandelsdagen på børsene i Asia åpnet ned onsdag morgen etter det kraftige fallet i USA tirsdag kveld. Foto: Eugene Hoshiko / AP\n\nTror det tar tid å få ned inflasjonen\n\nMike Loewengart i Morgan Stanley sier tirsdagens inflasjonstall er «en kraftig påminnelse om den lange veien som gjenstår før vi er nede på jorda igjen».\n\n– Håpefulle forventninger om at vi er på en nedadgående kurve og at Fed vil slippe opp på gassen kan ha vært litt prematurt, sier Loewengart ifølge CNBC.\n\nOgså Chen tror det vil ta tid før prisveksten kommer ned igjen.\n\n– Kjerneinflasjonen har ikke passert toppen ennå. Det vil ta tid før inflasjonen kommer ned, med tanke på hvor stramt arbeidsmarkedet er, sier han.",
    "Afghanistan: USA støtter terror og stjeler statseiendom – Kina investerer i økonomisk utvikling": "Det er en voldsom kontrast mellom hvordan de to ledende stormaktene i verden behandler et av verdens fattigste land, Afghanistan.\n\nUSA har stjålet verdier for milliarder av dollar fra Afghanistan. Ta ikke våre ord for det. Den systemlojale avisa Washington Post skriver: The United States is stealing Afghanistan’s money.\n\nArtikkelforfatteren peker på at Biden-administrasjonen gjennom en executive order har beslaglagt/stjålet 40 prosent av Afghanistans utenlandsreserver. For et hvert land ville dette være ille, for et fattig land er det katastrofalt.\n\nDessuten støtter de terroriser i Afghanistan, sier Irans ambassadør i FN.\n\nKinas holdning er diametralt motsatt. Landet har riktignok ikke anerkjent Taliban-regimet, formelt, men i praksis er det økonomiske samarbeidet i full sving.\n\nLaura Zhou skriver i South China Morning Post:\n\nDa Taliban tok tilbake kontrollen over Kabul for et år siden etter tilbaketrekkinga av amerikanske tropper fra Afghanistan, var Yu Minghui en av svært få kinesiske forretningsmenn som bestemte seg for å bli værende. Siden den gang har Yu måttet takle endringer håndhevet av landets nye herskere, håndtere tjenestemenn som har erstattet dem fra den tidligere USA-støttede regjeringa, og reforhandle prosjekter som har vært i arbeid i årevis. Som en del av lammende sanksjoner som ble pålagt Taliban av USA, ble 9,5 milliarder dollar i afghanske eiendeler frosset. Det har ført til restriksjoner på bankuttak, med afghanere som ikke har lov til å ta ut mer enn 400 dollar i ukan fra kontoene sine.\n\nMen Yus avgjørelse ser ut til å ha lønnet seg. Fire stålbehandlingslinjer som fabrikken hans installerte i fjor er i drift, og lokale sikkerhetstjenestemenn besøker China Town, en 10-etasjes bygning som han driver, fra tid til annen «for å lytte til behovene til de kinesiske kjøpmennene».\n\n«Taliban sier ikke bare at de er støttende; de støtter faktisk vårt arbeid,” sa Yu, som har vært i virksomhet i Afghanistan siden 2001 og også leder China Arab Economic and Trade Promotion Committee. «Det er ikke mange utenlandske investorer her, og disse tjenestemennene vet hvem man kan stole på.»\n\nDenne tilliten ble demonstrert i slutten av april da Taliban-regjeringa etter måneder med reforhandlinger godkjente et felles prosjekt for å utvikle et industriområde på USD 216 millioner i utkanten av Kabul. Det første kinesisk-afghanske infrastrukturprosjektet siden Taliban kom tilbake til makten, forventes det å være vertskap for opptil 150 fabrikker.\n\nAndre land kan gjøre det samme\n\nSushant Singh skriver på Twitter:\n\nKinas økonomiske innflytelse i Afghanistan utvides jevnt – det er landets tredje største handelspartner etter Pakistan og Iran – og etter USAs tilbaketrekning har Kina sendt flere runder med humanitær og økonomisk bistand til Afghanistan.\n\nDen indiske diplomaten M. K. Bhadrakumar kommenterer dette slik:\n\nStrålende. Kina viser vei. Ikke sitt på baken og jamre ett eller to år om «gjeldsfelle»! Det er ingenting som hindrer europeere, amerikanere eller indere fra å gjøre det kinesere, russere og iranere gjør uten å bli viklet inn i diplomatisk anerkjennelse.",
    "USA har avskaffet likhet for loven": "Det som en gang skilte USA fra illiberale regimer preget av det orwellske mantraet «noen er likere enn andre», var den hellige amerikanske ideen om «lik rettferdighet under loven». Nå er dette i ferd med å bli avskaffet.\n\nOrdtaket «equal justice under the law» står over inngangen til U.S. Supreme Court. Det var et ideale som tok flere århundrer å oppnå, skriver Victor Davis Hanson i American Greatness.\n\nMen spørsmålet er om dette prinsippet fortsatt eksisterer i Joe Bidens USA.\n\nHanson kommer med en rekke sammenligninger som peker på hvordan likhet for loven er avskaffet. Hvis man er aktiv i det amerikanske forsvaret, kan man bli straffet for å ikke være vaksinert. Men illegale migranter kan gjøre som de vil.\n\nEn amerikansk statsborger på utenlandsferie må vise pass da han returnerer til hjemlandet sitt. Illegale migranter trenger ikke noe pass.\n\nVoldelige kriminelle slippes umiddelbart ut av fengsel. Samtidig sitter fortsatt mennesker fengslet, uten tiltale, for å ha gått fredelig gjennom Capitol 6. januar 2021. Mens alle som sto bak volden, drapene og ødeleggelsene under opptøyene knyttet til Black Lives Matter fører til at visepresidenten støtter de arresterte med å samle inn penger til kausjon for voldelige demonstranter.\n\nBrukte FBI over et år på å spore opp navnene på de som var kjent fra videoer, som satte fyr på føderale bygninger, myrdet folk på gaten, forsøkte å storme Det hvite hus og opprettet no-go soner i sentrum?\n\nKamala Harris, som da var visepresidentkandidat, uttalte om opptøyene og de som deltok, sommeren 2020.\n\n– But they’re not going to stop. They’re not going to stop, and this is a movement, I’m telling you. They’re not going to stop, and everyone beware, because they’re not going to stop.\n\nNår Trump og hans støttespillere stiller spørsmålstegn med valgets legitimitet, blir det ansett som landsforræderi og kriminalitet.\n\nMen ingen reagerer når Stacey Abrams i flere år reiser landet rundt og hevder at valgfusk forhindret henne å bli guvernør i Georgia. Det er greit at Hillary Clinton offentlig oppfordret Joe Biden til å ikke akseptere valget i 2020, hvis han tapte folkets stemme. Clinton hevdet også at Trump ikke var en legitim president i USA.\n\nEn pensjonert oberstløytnant oppfordret militære til å fjerne Trump fra sitt kontor hvis de trodde han ville stille spørsmålstegn om valget. Generaler og admiraler som støttet Demokratene sammenlignet sin øverste kommanderende med Mussolini, nazister og arkitektene bak Auschwitz. De ble ikke tiltalt.\n\nMen da en annen pensjonert offiser, den konservative generalløytnant Gary Volesky, skrev på Twitter at presidentens kone hørtes hyklersk ut i diskusjonen om abort, fikk han umiddelbart sparken som konsulent for Pentagon.\n\nJill Biden visste nemlig plutselig va en kvinne var, og uttalte etter at Roe vs Wade ble forkastet av Høyesterett:\n\n– For nearly 50 years, women have had the right to make our own decisions about our bodies. Today, that right was stolen from us.\n\nSvaret fra Volesky, som førte til at han mistet sitt engasjement, var uskyldig nok.\n\n– Glad to see you finally know what a woman is\n\nTrump er nå i trøbbel på grunn av de papirene som ble funnet i Mar-a-Lago. Ingen væpnede FBI-agenter besøkte Obama i sitt hjem. At Hilton brøt loven og slettet mange tusen e-poster hun ulovlig oppholdt hjemme ble også ignorert.\n\nForsøkene på å ramme Trump på grunn av den påståtte Russia Collusion pågikk i årevis. Robert Mueller kastet bort 22 måneder og brukte 40 millioner kroner på å finne bevis. Selv om ingen beviser ble oppdaget, så later fortsatt mange Demokrater som om dette var en realitet.\n\nMen at Trumps motstandere, støttespillere av Hillary Clinton, engasjerte juksemakere som Christopher Steele for å spre løgner om Trump, det var tydeligvis lovlig akseptert. Og Jake Sullivan, som bidro i den saken, er nå Bidens nasjonale sikkerhetsrådgiver.\n\nHvorfor brukes ikke likhet for loven til å etterforske antatte konspirasjoner og ekte voldelige demonstrasjoner?\n\nForeldre som protesterer mot at barna blir fortalt at de er rasister på grunn av sin hudfarge blir overvåket av FBI. Men det var fritt frem å bruke Twitter og Facebook til å invitere folk til opptøyer i regi av Antifa og BLM.\n\nDet mases kontinuerlig om Trumps brudd på skattelover. Men Hunter Bidens laptop ble ignorert av FBI i et år, og deretter ble New York Post boikottet av sosiale medier for å publisere saken.\n\nHar noen som helst i Biden-familien blitt etterforsket?\n\nHva med å lyve til Kongressen? Er dette kun straffbart for Republikanere? Hva med tidligere CIA-sjef John Brennan, FBI-representanten Andrew McCabe og tidligere direktør for National Intelligence James Clapper?\n\nAlle disse løy til Kongressen eller til en føderal etterforsker. Men de ble sett på som myttige av venstresiden, og ble senere engasjert som analytikere i MSNBC eller CNN.\n\nDet er ikke bare USA som opplever at likhet for loven avskaffes. Hele Vest-Europa har sterkt fokus på såkalte hatytringer. I Norge er det §185 som forteller hvem det er lov å snakke om.\n\nHvor mange muslimer er tiltalt for å kalle etniske norske jenter for horer? Hvor mange voldelige innvandrere har blitt dømt for hatkriminalitet?\n\nMen sier du til en jente på 16 år at hun kan reise tilbake til Somalia, så reagerer politiet.\n\nUten likhet for loven har demokratiet forvitret. Ytringsfriheten er en saga blott, og selv i USA er ytringsfriheten under massivt press.\n\nI Storbritannia blir man besøkt av politiet selv for ytringer som ikke anses som lovbrudd.\n\nHanson konkluderer med at likhet for loven er historie.\n\nResultatet av alt dette er at Amerika ikke er helt Amerika lenger. Vi er nå et revolusjonært samfunn i tilbakegang, som bruker domstolene, påtalemyndigheten, den administrative staten og selve loven til å straffe fiender, hjelpe venner og erklære slik asymmetri som «sosial rettferdighet».\n\nLikhet under loven er erstattet av «noen er likere enn andre».\n\nVictor Davis Hanson er historiker og bestselgende forfatter av en rekke bøker. Hans siste mesterverk, The Dying Citizen: How Progressive Elites, Tribalism, and Globalization Are Destroying the Idea of America, kommer snart i norsk oversettelse på Document Forlag.\n\n\n\n",
    "Bekmørk måling fra USA: – Kan virkelig gå til helvete": "En ny meningsmåling gjennomført blant 1500 voksne amerikanere, viser at drøyt 40 prosent mener det er en viss sannsynlighet for at det bryter ut borgerkrig i USA det neste tiåret. Målingen er gjennomført av YouGov og The Economist.\n\nRespondentene ble stilt følgende spørsmål: Hvis du ser framover de neste ti årene, hvor sannsynlig tror du det er for at det blir borgerkrig i dette landet?\n\n14 prosent svarer «veldig sannsynlig» og 29 prosent svarer «noe sannsynlig». 22 prosent svarer at de er «usikre», mens 35 prosent svarer enten «ikke særlig sannsynlig» eller «overhode ikke sannsynlig».\n\nBlant «sterke» republikanere er det 54 prosent som tror det er enten veldig eller noe sannsynlig for borgerkrig.\n\nLes også: Professor ber Canada forberede seg på det utenkelige: - USA kan bli styrt av et høyrevridd diktatur innen 2030\n\nSamme måling viser at hele 66 prosent blant voksne amerikanere mener den politiske volden har forverret seg etter Kongress-angrepet i januar 2021, som krevde til sammen ni menneskeliv - inkludert selvmord blant politifolk som ble koblet til angrepet.\n\n– Det kan virkelig gå til helvete\n\nNettavisen har intervjuet historiker Bård Larsen om hva han tror amerikanere flest legger i begrepet borgerkrig, og hva sannsynligheten er for at det bryter ut borgerkrig på amerikansk jord.\n\n– USA sitter på en kruttønne fordi du har en politisk bevegelse som ikke vil godta demokratiske prosesser og valgutfall, og en veldig stor og aggressiv militaristisk-orientert gruppe av befolkningen som er væpnet til tennene. Hvordan denne kruttønnen vil smelle av, vet vi ikke, sier historiker og prosjektleder i tenketanken Civita, Bård Larsen, til Nettavisen.\n\n– Historikere vet at man kan lage prognoser ut fra hva man kan lære av historien, men det skjer uforutsette ting. Og et scenario er at det kan virkelig gå til helvete. Det er det som bekymrer veldig mange i USA nå, sier han.\n\n– Hva er definisjonen på en borgerkrig, og hvordan vil den i så fall kunne utarte seg i USA?\n\n– Den tekniske statsvitenskapelig definisjonen på borgerkrig er jeg usikker på, men det innebærer at to eller flere bevæpnede grupper kjemper om statsmakten. Dette handler om størrelse og at det er systematisk organisert innenfor et land, sier Larsen.\n\n– En borgerkrig i USAs tilfelle må ha en slags nasjonal spredning før man kan snakke om borgerkrig. Det kan også være glidende overganger av geografisk begrensede «lommer» og organisert terrorvirksomhet. Det kan for eksempel oppstå borgerkrigslignende tilstander innad i en delstat. Mitt inntrykk ut fra det jeg har lest og hørt bli sagt av analytikere, er at i den grad det er snakk om borgerkrig, så er det begrenset til geografiske «lommer» og paramilitære grupper, sier han.\n\nStore norske leksikon definerer borgerkrig på følgende vis: «Borgerkrig er en omfattende, væpnet konflikt mellom en stat og en organisert opprørsbevegelse som gjør krav innenfor den samme statsdannelsen. Borgerkriger oppstår når én eller flere grupper i et land gjør opprør mot staten for å oppnå selvstendighet, mer selvstyre eller flere rettigheter, eller fordi de ønsker å overta kontroll over statsmakten.»\n\nLes også: Pensjonerte militærtopper advarer Pentagon: - Vi frykter «totalt sammenbrudd» i 2024\n\nStudie avdekker uhyggelige tanker\n\nMålingen fra The Economist og YouGov er ikke alene om å tegne et urovekkende bilde av hvilke bekymringer amerikanere har for landet sitt. En omfattende studie med 8620 respondenter, avdekker uhyggelige tanker om det amerikanske demokratiet.\n\n40 prosent sier seg enige i at «det å ha en sterk leder for USA, er viktigere enn å ha et demokrati». Like mange mener at etnisk hvite amerikanere blir erstattet av innvandrere.\n\nDette er en argumentasjon som gjennomsyrer konspirasjonsteorien Den store utskiftningen, eller «Replacement Theory» på engelsk (det vil si at det føres en bevisst politikk om å erstatte den hvite etniske befolkningen med ikke-europeiske innvandrere).\n\nHalvparten (50,1 prosent) sier seg enig i påstand om at det vil bryte ut borgerkrig i USA i løpet av de neste årene.\n\nOg blant 6768 respondenter som anser at voldsbruk kan i enkelte tilfeller rettferdiggjøres for å oppnå ett eller flere politiske mål, var 12 prosent villig til å begå politiskmotivert vold som å «true eller skremme», 10 prosent var villige til å «skade en annen person» og 7 prosent var villig til «å drepe».\n\nStudien «Views of American Democracy and Society and Support for Political Violence» er en såkalt pre-print og er verken fagfellevurdert eller publisert, men ble bredt omtalt i det anerkjente vitenskapstidsskriftet Science da den ble utgitt i juli i sommer.\n\nGaren J. Wintemute ved University of California, er hovedforfatteren bak studien. Han er akuttlege og forsker på skytevåpenrelatert vold.\n\n– Det faktumet at hovedsakelig halve landet tror det blir borgerkrig, er skrekkelig, sier han til Science.\n\nEn annen måling utført av Zogby Analytics i februar 2021, viste at snaut halvparten av de spurte mente det var sannsynlig (i varierende grad) at USA vil oppleve en ny borgerkrig.\n\nBegrepsoppfatning av borgerkrig\n\n– Hva slags begrepsoppfatning tror du amerikanerne selv har om borgerkrig, når så mange anser det som en mulighet, Larsen?\n\n– Mange amerikanere tenker kanskje på borgerkrig ut fra USAs egen erfaring. Men borgerkrigen i USA var full krig med en todeling av landet mellom nord og sør. Så hva amerikanere legger i begrepet når de svarer at de tror det kan bli borgerkrig, er litt usikkert. Det jeg tror, er at hvis det skulle bli borgerkrigstilstand i USA, så vil det skje på delstatsnivå. Og hva vil skje da? Kanskje man sender inn Nasjonalgarden, sier han.\n\nOver 620.000 mennesker døde under borgerkrigen i USA, som herjet mellom nord- og sørstatene fra 1861 til 1865.\n\n– Det er helt klart fare for voldsbruk i USA, først og fremst blant disse militsgruppene som det finnes mange av i USA. De er væpnet til tennene og er med på Trumps store løgn. Det er her den store utfordringen ligger. Hvis du ser på presidentvalget i 2020, var det en del delstater hvor Trump ville annullere valgresultatet. Men da var det republikanske valgmenn som var lojale overfor konstitusjonen og sa at alt hadde gått riktig for seg, og godkjente dermed valgresultatet, sier Larsen.\n\nTrump og hans allierte forsøkte i ettertid å annullere valgresultatet gjennom flere titalls mislykkede søksmål i avgjørende vippestater som Arizona, Georgia, Michigan, Nevada, Pennsylvania og Wisconsin.\n\n– I dag er det imidlertid veldig mange som støtter opp om løgnen til Trump, at valget ble stjålet fra ham. Det er en total mistillitserklæring mot hele systemet, sier Larsen.\n\n– Partifeller med fordekte trusler\n\nTrump nyter fortsatt mye støtte i partiet sitt, noe som blant annet kom til uttrykk på søndag kveld. Da uttalte senator for Sør-Carolina Lindsey Graham (republikaner) at det ville bli «opptøyer i gatene» hvis Trump blir tiltalt i forbindelse med FBI-etterforskningen.\n\nEtterforskningen omhandler den store mengden graderte dokumenter som Trump har oppbevart ulovlig på sin Florida-eiendom Mar-a-Lago.\n\nGjesteprofessor ved Universitetet Georgetown Law, Mary McCord, kontret i et CNN-intervju og sa at det var «utrolig uansvarlig av en folkevalgt å fremme fordekte voldstrusler, når politimyndighetene og Justisdepartementet bare gjør jobben de er satt til å gjøre».\n\nSen. Lindsey Graham said there will be \"riots in the streets\" if Trump is prosecuted.\n\n\n\nMary McCord, fmr acting Asst AG for Nat Sec: \"It is incredibly irresponsible for an elected official to make veiled threats of violence just if law enforcement and the DOJ\" do their jobs. pic.twitter.com/hiReWGwRSB — Brianna Keilar (@brikeilarcnn) August 29, 2022\n\nLarsen tror ikke man kan ta det for gitt at republikanske valgmyndigheter på delstatsnivå vil være like lojale overfor grunnloven og valgsystemet ved neste presidentvalg.\n\n– Hva vil skje i det øyeblikket man på delstatsnivå får et valgresultat hvor for eksempel Trump ikke gjør det noe bra, og de underkjenner valget? Hva gjør man om en stor andel av Det republikanske partiet, og ikke bare Trump og Giuliani, nekter å godkjenne valgresultatet? Hvilke prosesser vil det sette i gang? sier Larsen.\n\n– For noen år tilbake i tid advarte historikeren Timothy Snyder mot autokrati og fascisme i USA. I dag blir dette tatt veldig mye mer alvorlig, at du har et Republikansk parti som er fascistisk-inspirert og eksplisitt antidemokratiske. Noen er også villige til å bruke vold, noe Kongress-stormingen 6. januar i 2021 har vist ettertrykkelig. Mange republikanere støtter også dette angrepet, sier han.\n\n– Jeg tror dette er ting man tenker mye på i FBI, CIA og så videre. Det er ikke lenger bare ytre trusler som økonomien, Russland og Kina som truer USA. Men også den indre uroen som potensielt kan ødelegge det USA vi kjenner i dag og ha en kime av borgerkrig i seg, sier Larsen.",
    "Ny delstat i USA innfører tilnærmet forbud mot abort": "Få nyhetsbrev fra Vårt Land. Meld deg på her !\n\nDen nye abortlovgivningen ble godkjent av delstatsforsamlingen, noe som gjør West Virginia til den 13. delstaten i USA der abort er tilnærmet forbudt. I tillegg har to andre delstater lover som forbyr abort etter sjette uke, ifølge New York Times’ oversikt.\n\nUnder West Virginias lovgiving er det mulig for ofre for voldtekt og incest å ta abort inntil åttende uke i svangerskapet – men bare dersom de anmelder overgrepet. For mindreårige er grensen på 14 uker, men også de må melde fra om overgrepet til enten politiet eller helsepersonell.\n\nAbort vil også være tillatt i medisinske nødstilfeller.\n\nDen føderale abortretten i USA ble opphevet av landets høyesterett tidligere i sommer, noe som har åpnet for at delstatene kan innføre det som i praksis er totalforbud mot abort.\n\n[ Halve USA er uten fri abort ]",
    "USA-etterretning: Russiske offiserer er frustrerte over at Putin gir direkte ordre": "Russlands ydmykende militære nederlag i Kyiv, Kharkiv og Kherson har rystet Vladimir og Putin og ledelsen i Kreml. Nå tyder ny etterretning på at Putin selv gir ordre direkte til sine generaler, noe som skal ha ført til stor frustrasjon og usikkerhet.\n\nAt Putin, ifølge amerikanske etterretningskilder, nå griper direkte inn i krigføringen og gir veiledning og råd direkte til sine høytstående offiserer på slagmarken i Ukraina, blir tolket som et tegn på panikk og desperasjon.\n\nKrigslykken har ikke vært på Russlands side, og har gått på flere ydmykende, militære nederlag mot sin tallmessig underlegne motstander, Ukraina.\n\nDysfunksjonelle kommandostrukturer: «Høyst uvanlig ledelsestaktikk»\n\n«Det er en høyst uvanlig ledelsestaktikk innen moderne militære organisasjoner, noe som kan tyde på dysfunksjonelle kommandostrukturer som har plaget Russlands krig fra begynnelsen», skriver CNN, og viser til ikke navngitte amerikanske etterretningskilder\n\nÅ overstyre generaler som står midt i en krig, og gi disse ordre om troppebevegelser, taktikk og militærstrategiske valg, er ikke normalen.\n\nMen innad i det russiske militæret er det lang tradisjon for strengt hierarki og tilsvarende mindre rom for improvisasjon på lavere offisersnivå. Dette skal være en del av hovedårsaken til at Russland sliter militært under angrepskrigen, og som det viser seg har gått i stå på flere frontavsnitt.\n\n(Artikkelen fortsetter under video)\n\nVideo: Russisk Putin-kritiker lever i frykt: – Stans Putin, før han utløser tredje verdenskrig\n\n– Russlands militære er splittet\n\nIfølge etterretningskilder i USA skal russiske offiserer krangle seg imellom om den videre taktiskken. De skal også ha klaget til venner og slektninger hjemme om hvordan beslutninger detaljstyres fra Moskva, langt fra slagmarken.\n\nDet skal også være betydelig uenighet innad i den russiske hæren om hvordan de skal nedkjempe den sterke ukrainske motstanden, noe som har påført russerne betydelige tap.\n\n– Russlands militære er splittet i synet på hvordan man best kan motvirke Ukrainas uventede fremskritt på slagmarken denne måneden, opplyser flere kilder som er kjent med amerikansk etterretning, skriver CNN.\n\n– Russiske soldater har ikke viljen til å fortsette å kjempe\n\n\n\nEn annen konsekvens av Putins fjernstyring av krigen, er de stadige rokkeringene innad i ledelsen på flere kommandonivå. Ifølge etterretningskilder har dette bidratt til å gjøre Russlands kommandostruktur enda mer rotete enn den var før.\n\nDet blir antydet at en av hovedårsakene til omplasseringene er å finne syndebukker og på den måten fjerne ansvaret fra Putins skuldre.\n\nTidligere øverstkommanderende for de amerikanske styrkene i Europa, Ben Hodges, har tidligere uttalt at det står svært dårlig til med moralen blant de russiske kampenhetene, at mange trolig er desillusjonerte og umotiverte for å slåss videre.\n\n– Russiske soldater har ikke viljen til å fortsette å kjempe i Ukraina, mener Hodges.\n\n(Artikkelen fortsetter under video)\n\nVideo: Innbyggere i Moskva om mobiliseringen: – Vi skal alle dø\n\nForventer ukrainsk seier innen sommeren 2023\n\nGeneralen forventer Ukrainas seier over Russland innen sommeren 2023.\n\n– Vi bør ikke presse Ukraina til å forhandle om noe før etter at den siste russiske soldaten går hjem over den store broen, som jeg forventer å være innen neste sommer, skriver Hodges, ifølge Ukranews.com.\n\nKoordinator for USAs nasjonale sikkerhetsråd for strategisk kommunikasjon, John Kirby, viser til at Russlands militære har dårlig samhold, deserteringer i rekkene og soldater som ikke ønsker å kjempe for noe de ikke tror på.\n\n– Det er en forferdelig moral. Han har deserteringsproblemer, og Putin tvinger de sårede tilbake til kampen. Så klart er personell et problem for ham. Han føler at han er bakpå, spesielt i det nordøstlige området av Donbass, mener Kirby.\n\nUkraina skal de siste ukene ha tatt til fange hundrevis av russiske soldater.\n\n– Varsler mer russisk katastrofe\n\nUkrainske soldater fotografert ved frontlinjen i Donetsk-regionen 15. august 2022. (Foto: Anatolii Stepanov / AFP)\n\nFlere militæranalytikere mener Putins siste mobiliseringsordre er et tydelig tegn på at Putins krigsplan ikke fungerer.\n\n– Å plassere nybegynnere i en frontlinje som har blitt ødelagt, har lav moral og som ikke ønsker å være der, varsler mer russisk katastrofe, skriver Mark Hertling, en tidligere general i den amerikanske hæren, på Twitter. Han tror de nyrekrutterte og mobiliserte russiske soldatene vil få det svært tøft i møte med topp motiverte ukrainske soldater utstyrt med moderne vestlige våpen. Skjebnen kan fort bli å ende opp som kanonføde på slagmarken.\n\nMens Putin venter på at 300.000 russere skal melde seg til tjeneste, fortsetter de ukrainske styrkene å angripe de russiske okkupantene på bred front.\n\nFredag melder Ukrainas generalstab at Luftforsvaret har angrepet minst 25 strategiske russiske mål med luftvernmissilsystemer. Blant annet skal et russisk Mi-8-helikopter og ni droner være skutt ned, ifølge Kyiv Independent.\n\nSkal ha sikret brohoder ved strategisk viktig elv\n\nIfølge britisk etterretning skal ukrainske styrker ha sikret flere brohoder på østbredden av den strategisk viktige elven Oskil hvor russiske tropper forsøker å etablere en forsvarslinje etter sine tilbaketrekninger fra Kharkiv oblast.\n\nI Donetsk oblast angriper ukrainske styrker byen Lyman og legger press på territorium som Russland anser som essensielt for Putins uttalte krigsmål.\n\nIfølge det ukrainske forsvarsdepartementet har Russland mistet 56.060 soldater i Ukraina siden 24. februar. I tillegg er 2.254 russiske stridsvogner ødelagt eller beslaglagt. Det samme gjelder 4.796 pansrede kampvogner, 3.659 kjøretøyer og drivstofftanker, 1.355 artillerisystemer, 326 rakettsystemer med flere utskytninger, 170 luftvernsystemer, 254 fly, 950 helikoptere, 219 helikoptre, 950 droner og 15 båter.\n\nVideo: Russlands forsvarsminister om detaljene rundt mobiliseringen",
    "En død og ni savnet etter flystyrt i USA": "En død og ni savnet etter flystyrt i USA\n\nEn person er død, og ni er savnet etter at et sjøfly styrtet i Puget Sound i den amerikanske delstaten Washington søndag.\n\nKystvakten opplyste at flyet var på vei fra Friday Harbor i øygruppa San Juan Islands til Renton ved Lake Washington, ikke langt fra flyplassen i Seattle, da det styrtet ved Whidbey Island, seks mil nordvest for Seattle.\n\nKystvakten sier at en person er funnet død, og at ni fortsatt er savnet. Flyet er av typen DHC-3 Otter.\n\nDet er en rekke daglige flygninger mellom San Juan Islands, som er et populært område for turister og ferierende, og Seattle-området. (NTB)",
    "Den gjennomsnittlige levealderen fortsetter å falle i USA": "I 2019 levde amerikanere i gjennomsnitt i 78 år og ti måneder. Året etter falt den gjennomsnittlige levealderen til 77 år, og i fjor falt den ytterligere til 76 år og 1 måned, viser offisiell statistikk fra Centers for Disease Control and Prevention (CDC).\n\nMenn i USA ble i 2020 i gjennomsnitt 74 år gamle, men året etter var den gjennomsnittlige levealderen sunket til 73 år.\n\nKvinner ble i 2020 nærmere 80 år, men i fjor var den forventede levealderen litt over 79 år.\n\nDen gjennomsnittlige levealderen i Norge var til sammenligning 84,3 år for kvinner og 80,9 år for menn i fjor, ifølge SSB.\n\n[ Trumps sosiale nettverk er stengt ute fra Googles app-butikk ]\n\n1 million koronadødsfall\n\nKoronapandemien har i skrivende stund krevd over 1,07 millioner liv i USA, over fire ganger så mange dødsfall som i Norge, regnet etter innbyggertall. Det er også hovedårsaken til at levealderen fortsetter å falle, konkluderer CDC.\n\nNarkotikamisbruk, hjerte- og karsykdommer og selvmord er også medvirkende årsaker, slår de fast.\n\n– Det er en trist situasjon. Det var ille før, og det har blitt verre, sier demografen Samuel Preston ved University of Pennsylvania.\n\n[ Biden vil ha forbud mot salg av angrepsvåpen til sivile ]\n\nDramatisk fall\n\nEnkelte grupper i USA har de siste årene opplevd et dramatisk fall i forventet levealder.\n\nBlant urfolk har den gjennomsnittlige levealderen falt med mer enn 6,5 år siden pandemien begynte og er nå på 65 år.\n\nBlant amerikanere med latinamerikansk bakgrunn har den forventede levealderen falt med fire år og sju måneder til rundt 77 år siden pandemien rammet.\n\n[ Ron DeSantis kan være kandidaten som tar trumpismen tilbake til Det hvite hus ]",
    "Høyere ledighet og svakere lønnsvekst i USA: – Demper litt frykt": "Høyere ledighet og svakere lønnsvekst i USA: – Demper litt frykt\n\nDet ble skapt 315.000 nye utenfor USAs landbruk i august, viser «månedens viktigste tall». Samtidig steg ledigheten mer enn ventet, mens lønnsveksten dempet seg.\n\nPublisert: Oppdatert 2. september\n\n315.000 nye jobber i august er fasiten i den månedlige arbeidsmarkedsrapporten fra USA.\n\nDet er flere enn markedet ventet – ifølge Bloomberg trodde analytikerne på en oppgang på 298.000. Måneden før, i juli, vokste antall nye jobber med overraskende sterke 528.000.\n\nSiden tallet beskriver aktiviteten i verdens største økonomi, omtales det gjerne som «månedens viktigste».\n\nLedighetsraten gikk samtidig opp til 3,7 prosent, ifølge rapporten. Denne var ventet å ligge i ro på 3,5 prosent.\n\nLønnsveksten la seg på årlige 5,2 prosent, mot ventede 5,3 prosent.\n\n«Nonfarm payrolls» Jobbrapport fra USA som kommer første fredag hver måned.\n\nViser hvor mange arbeidsplasser som ble skapt utenfor landbruket i USA måneden i forveien.\n\nLandbruket ekskluderes fra statistikken fordi det opplever store, spesifikke sesongvariasjoner.\n\nTallene anses som svært viktig som følge av at det måler aktiviteten i verdens største økonomi. Over hele verden følger markedene nøye med på tallslippet, som normalt kan gi store umiddelbare utslag. Vis mer\n\n– Demper litt frykt\n\nI førhandelen vendte S&P 500-indeksen oppover like etter tallslippet. Amerikanske statsrenter med kortere løpetid gikk samtidig noe ned, i likhet med dollaren.\n\n– Dette demper litt frykt for at Fed må klemme desto hardere til med renten, skriver Handelsbanken i en twitter-kommentar etter tallslippet.\n\nDe trekker spesielt frem at yrkesdeltagelsen økte i august og at lønnspresset har gått ned – noe som «demper risikoen» for en ny stor renteheving på 0,75 prosentpoeng.\n\nStramt arbeidsmarked\n\nTidligere denne uken publiserte det amerikanske arbeidsdepartementet publisert såkalte «jolts»-tall for juli.\n\nDe viste at det var 11,2 millioner ledige stillinger i USA i sommermåneden – nær det høyeste nivået noensinne.\n\nDet betyr at det den gang var to ledige stillinger per arbeidsledige amerikaner.\n\nVenter nytt rentehopp\n\nDagens tallslipp blir tatt med i vurderingen når USAs sentralbank holder rentemøte senere denne måneden. Den har fra før levert to rentehopp på rad på 0,75 prosentpoeng – og renten har de siste fire månedene blitt justert opp fra nær null til 2,25-2,5 prosent.\n\nNå spekulerer markedet i hvor stort neste rentehopp blir.\n\nFør rentemøtet gjenstår imidlertid inflasjonstallene for august. I juli lå inflasjonen (målt etter konsumprisindeksen) på 8,5 prosent, etter å ha ligget på sitt høyeste nivå på over 40 år i flere måneder.\n\nSentralbanksjef Jerome Powell har svart med å understreke at Fed vil «keep at it» til inflasjonen kommer ned."
}