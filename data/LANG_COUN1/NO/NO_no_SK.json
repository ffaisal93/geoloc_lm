{
    "Slovakia har startet omstridt atomreaktor": "– Vi har ventet i mange år på dette. Nå vil atomkraft gå fra å utgjøre 52 prosent av Slovakias strømproduksjon til 65 prosent, sa statsminister Eduard Heger da de første brenselsstavene ble ført inn i reaktoren.\n\nHeger sier dette er en god nyhet både for Slovakia og for Europa. Han sier landet nå blir selvforsynt med elektrisitet og kan levere til det europeiske markedet.\n\nSamtidig har den nye reaktoren møtt motstand, blant annet fra miljøorganisasjonen Global 2000 i nabolandet Østerrike. Deres protest gjorde at sluttføringen av reaktoren ble forsinket.\n\nI tillegg til de to reaktorene som har vært i drift ved Mochovce, har Slovakia to atomreaktorer ved Jaslovske Bohunice.",
    "Blir toppleder i Nederland, Tsjekkia og Slovakia": "For å lese kommentarene eller selv kommentere saken må du være innlogget på Facebook i samme nettleser som du bruker når du besøker dagen.no. Har du fortsatt problemer kan du skrive til frontsjef@dagen.no",
    "Polen og Tsjekkia skal beskytte Slovakias luftrom": "Avtalen ble undertegnet på en flybase i Slovakia lørdag av forsvarsministrene fra de tre landene, og den skal gjelde fram til Slovakia har fått levert nye F-16-fly fra USA. Det skal etter planen skje i 2024.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\nSlovakia har en flåte på elleve MiG-20. Forrige måned sa den slovakiske forsvarsministeren Jaroslav Nad at Slovakia vurderer å gi dem til Ukraina, dog under visse betingelser.\n\nUkraina har helt siden Russland gikk til angrep 24. februar bedt vestlige allierte om å gi dem kampfly.\n\n",
    "Billettsalget til Norge - Slovakia har begynt!": "Billettsalget til EM-kvalifiseringskampen mellom Norge og Slovakia 13. november har startet! Vi håper å se enda flere tilskuere på plass for å heie frem de norske landslagsgutta denne gangen, når de kan sette seg selv i en matchballsituasjon i gruppa foran neste vindu!\n\nEtter kjempestemning og en fantastisk kamp mot Danmark sist, regner vi med at det blir elektrisk når Norge tar imot et revansjelystent Slovakia søndag 13. november kl 18.00 i Haukelandshallen. Billettene er ute, og skynder du deg med å handle får du en ekstra god pris hvis du kjøper 10 billetter eller mer.\n\nHvis ting går Norges vei i Nord-Makedonia kan de med seier mot Slovakia for alvor feste grepet om gruppa og muligheten til å kvalifisere seg videre nok en gang.\n\nSørg for at du får tak i dine billetter til det som kan bli en historisk kamp i norsk basket!\n\nPriser:\n\nVoksne: 250\n\nBarn: 100\n\nMilitær: 100\n\nStudent: 100\n\n\n\nKjøper du 10 eller flere billetter innen 20. oktober, vil du få 20% rabatt ved å bruke koden NORSLO.\n\nHvis du har et adgangskort som enten trener, dommer eller tillitsvalgt i norsk basket, kontakter du administrasjonen i NBBF på kjetil@basket.no for å få en kode som vil gi deg det antallet billetter du har krav på gratis ved utsjekk i billettkjøpet.\n\nGå rett til billettsalget her!",
    "Et trygt samtalerom for felles forståelse": "(Utrop i Slovakia): I et lite lokale sentralt i Bratislava står Andrea Kutlikova og familien hennes på for å skape trygghet og felles forståelse mellom de ulike kulturene i Slovakia.\n\nShare 51 Tweet 0 Email Print 51 Shares\n\nKutlikova er utdanningsforkjemper og kulturarbeider, og ble personlig engasjert i blant annet romfolkets situasjon, etter selv å ha fått seg samboer med rom-bakgrunn.\n\nTil daglig driver hun kulturinstituttet Kalab, som fokuserer på dialog mellom Slovakias minoriteter og majoritetsbefolkningen.\n\nSentret driver hun sammen med samboeren, sin egen søster, og hennes ektemann, som har vært språklærer for etnisk slovakere i Romania.\n\n– Som en som er majoritetsslovakisk var jeg ikke oppmerksom over problemene rom-folk møtte i landet. Først da jeg fikk samboer, som selv er rom, fikk jeg et personlig eierskap til utfordringene han møter i samfunnet, sier hun til Utrop.\n\nEn motvekt mot ytre høyre\n\nSenteret startet hun opp for seks år siden, etter økt velgeroppslutning rundt partier på ytre høyre.\n\n– Ikke bare i Bratislava, men også rundt i landet har idéer som oppfordrer til fremmedfrykt og intoleranse, fått et oppsving. Vi tenkte at det å skape et slikt senter kunne være en motvekt. Vi merket at folk flest sjeldent snakket om eller med minoriteter, og da gjerne som del av en kulturaktivitet som gjøres en eller et par ganger i året i et offentlig forum. Vi ville gjøre dette til noe mer vanlig.\n\nEventene som holdes i kultursenteret har ofte eldre og yngre som målgruppe.\n\n– Vi har verksteder for skolebarn, og for eldre, slik at de kan bli bedre kjent med spørsmål som omhandler etniske minoriteter.\n\nUkjent migrasjonshistorie\n\n\n\nHos Kalab går det i ulike kunstneriske aktiviteter og treff.\n\n– Vi prøver også å samarbeide med andre NGOer, fordi vi tror at fellesinnsats vil hjelpe mot intoleransen som er vanlig i Slovakia. Intoleransen er vanlig fordi vi ikke kjenner “de andre” og vår egen historie om migrasjon.\n\nOrganisasjonen samarbeider også med slovakiske foreninger i utlandet.\n\n– I Serbia er det rundt 50.000 som har etnisk slovakisk bakgrunn, som folk her knapt har hørt om. Jeg tenker det handler om at mange har forestillingen om at minoritetsstatus er noe “man velger”. Når det gjaldt slovakene som nå bor i Serbia handler det om at de har bodd samme sted i flere generasjoner, helt siden keiserriket Østerrike-Ungarn (1867-1918).\n\n– Grenser endrer seg, og vi er nødt til å tenke oss mer som verdensborgere, enn borgere av en nasjon, mener hun.\n\nFlyktninger og seksuelle minoriteter\n\nFlyktninger og asylsøkere, samt funksjonsnedsatte og folk med lhbt+-bakgrunn er også andre grupper som er involvert i aktivitetene.\n\n– Slovakia ligger bak andre europeiske land generelt når det gjelder inkludering av ulike minoritetsgrupper. Så for oss er det viktig å sette ting på dagsorden, enten det er gjennom filmkvelder, lesekvelder eller andre aktiviteter.\n\nSamtalerommet mener hun ble faktisk utvidet under pandemien.\n\n– Lockdownen satte en stopper for fysiske aktiviteter, og for all reisevirksomhet. Løsningen ble å gjøre alt vi kunne gjøre online, spesielt blogger og online utstillinger. Vi fikk flere følgere fra utenfor Bratislava, og ikke minst fra slovakere i utlandet.\n\nStiller ut migrasjonskunst\n\nInne i lokalet viser Kutlikova oss stolt flere malerier, som stilles ut flere ganger årlig.\n\n– Vi kaller dette “migrasjonskunst”. Flere av slovakerne som bor i utlendighet har en slags drømmeforestilling om landet, så når de kommer hit får de en slags kultursjokk og virkelighetsorientering. For dem er kunsten en måte å finne en forbindelse til Slovakia. Ofte har de fått historier fortalt av beste- eller oldeforeldre, om hvordan det var.\n\nKunstbidragene kommer fra småbyen Kovacica, som ligger i Nord-Serbia, og er blitt kjent for naivité-stil. Både serbiske og slovakiske kulturmyndigheter forsøker å få inn minoritetskunsten under UNESCO-beskyttelse.\n\n– Noe av det morsomste er at maleriene er ikke laget av profesjonelle kunstnere, men folk som jobber med landbruk eller helt andre ting.\n\nTar opp tabuemner\n\nKultursenteret ser nesten ut som et hjem, med stue og kjøkken. Noe Kutlikova mener er bevisst.\n\n– Folk skal føle seg hjem her, spesielt med tanke på at vi tar opp ting som i et slovakisk kontekst ofte er tabubelagte tematikker. Ting som ekstremisme, rasisme og seksuell legning. Her skal føle kunne føle seg trygge og åpne til å kunne snakke sammen. Vi ser det som viktig å ikke overfokusere på om man enten har den ene eller andre bakgrunnen, men heller ha et menneskelig fokus.\n\nLesning som empativerktøy\n\nEt eksempel hun viser til er bokkveldene, hvor Kalab ofte inviterer unge med en form for minoritetsbakgrunn (rom, flyktning, lhbt), gjerne studenter, sammen med eldre majoritetsslovakere.\n\n– Selv under pandemien var dette et populært tiltak, hvor folk møttes via online-plattformer. Før pandemien leste vi blant annet en bok hvor en homofil ung mann var hovedpersonen, og opplevde at dette ga de konservative eldre leserne en åpning mot en verden de ikke kjente til.\n\nKutlikova konkluderte at dette er en langt bedre måte ha en diskusjon på enn å bare ha en “ren rettighetsdebatt” med steile fronter.\n\n– Gjennom lesningen skapte vi en felles empatiforståelse. En trengte ikke å endre sin verdensanskuelse, men gjennom en innsikt i “den andres virkelighet” se den man ikke kjenner som et menneske med andre livsperspektiver. Her går det på ren medmenneskelighet.\n\nUkrainernes inntog\n\nKutlikova mener innvandringsdebatten har endret seg siden fluktkrisen i 2015.\n\n– For fem år siden jobbet jeg med integrering av syriske flyktninger, og synet var dengang ganske annerledes. Til Slovakia kom det svært få, og likevel slet de med å få aksept. Nå har det kommet tusener av ukrainere, og tonen i den politiske debatten er at “vi må hjelpe”.\n\nKalab vil i tiden fremover også jobbe med prosjekter som retter seg til de nyankomne ukrainerne, som flykter fra krigen i hjemlandet.\n\n– Etter det som har skjedd har mange slovakere innsett at man må ha en mer åpen innstilling til de som kommer til landet vårt. Ukraina er vårt naboland, og det samme kan skje med oss.\n\nSaken er del av Utrops studietur i landet, gjennomført med EØS-midler",
    "Blåste Danmark av banen: 99-75!": "2250 tilskuere fikk være med på en ny, norsk basketfest i Haukelandshallen. Og Norges lag har tatt lange steg siden åpningsseieren over Kosovo i november i fjor. Nå topper de gruppe D og har mulighet til å gå rett inn i den endelige kvalifiseringen mot Europas beste lag!\n\nNorge – Danmark 99-75\n\n– Jeg føler vi kan vinne den gruppa, hvis treffer planke og er heldige og unngår skader, sier Mathias Eckhoff.\n\n– Når jeg ser at Slovakia leder ved pause og taper med 4 borte mot Nord-Makedonia, går det jo an å telle poeng og se hvem som har vunnet mest og da ser det jo hyggelig ut. Det er ikke alltid basketball er sånn, men det er tydelig at vi begynner å skjønne litt mer av hvem vi må være og at det hjelper å øve og spille kamper.\n\nLandslagssjefen er klar på at seieren i Slovakia torsdag betydde mye for spillernes selvtillit.\n\n– Det er jeg helt sikker på. Og danskene hadde reelle problemer med å dekke oss opp. Det handler jo om kvalitet på skuddene og hvordan flyter og vi skaper rom og spacing og kjenner mottrekkene vi får mot oss internasjonalt.\n\n– Men det var interessant at de ikke kunne dekke oss mann-mann og måtte gå til box-and-one på Harald (Eika Frey) og Stian (Mjøs). Poenget er at vi hadde så mange andre, faktisk steppa alle opp og leverte positive bidrag, sa Eckhoff.\n\nBest siden '80-tallsgutta\n\nIkke siden 1980-tallet har Norge hatt et bedre landslag i basket. Den gangen med norsk-amerikanerne Haakon Austefjord og Arild Beck på «Prosjekt 88-midler» og med blant andre Torgeir Bryn og guarden og kaptein Ståle Frey. En islandsk buzzerbeater fra egen straffe (!) i den avgjørende kvalifiseringskampen i 1986 skilte laget fra EM-sluttspill.\n\nNå styres Norge av Ståle Freys sønn Harald, og etter 62-64-tapet for danskene i Jordal Amfi har laget løftet seg i den nye kvalifiseringen.\n\nDen sterke 19-poengsseieren over Slovakia i Levice torsdag (87-68) var bare en forsmak på hva vi skulle vente i Haukelandshallen.\n\nIkke bedre med «Iffe»\n\nLogikken tilsa kanskje at et dansk lag med EuroLeague-stjernen Gabriel «Iffe» Lundberg (Virtus Bologna) og rutinerte Darko Jukic (32 år, Bakken Bears) skulle bli for godt når Norge hadde tapt to kamper mot Danmark UTEN duoen, men det motsatte skjedde.\n\nDet tok av helt fra start. Det vil si: Danmark lå likt på 0-0, 2-2 og 4-4 – i til sammen 44 sekunder av oppgjøret. De resterende 39:16 ledet Norge.\n\nFørste periode var så godt som fullklaff. Norge satte 6 av 7 treere i kurven og ledet 32-12 etter åtte minutter – med åtte forskjellige scorere.\n\n– Dere må våkne! ropte danskenes coach, Arnel Dedic.\n\nResponderte hver gang\n\nKunne det vare?\n\nDanmark vant de siste to minuttene av perioden 9-2 med en 3-poengsbuzzer fra Lundberg så vidt over midtstreken. Et varsel?\n\nNei, Norge kom skjerpet utpå igjen og startet andreperioden med to 3-poengere fra Stian Mjøs og en lekker Mikkel Kolstad-scoring: 42-21!\n\nDanskene svarte og var nede i 10 poeng (42-32) og 11 (54-43), men akkurat kom mot Slovakia torsdag, responderte Norge hver gang motstanderne nærmet seg og hadde litt momentum.\n\n57-44 var resultatet etter en ellevill første omgang – mot Danmark sist scoret de norske gutta 62 poeng på hele kampen.\n\nLedet med 29\n\nDanskene kom ned til 11 igjen (70-59), men da slo Jørgen Odfjell til med en treer, før Stian Mjøs la en lekker scoring til 75-61, Sjur Dyb Berg tippet inn 77-63 og Odfjell satte en ny treer: 80-63!\n\nHaukelandshallen var i ekstase og Danmark begynte å forstå at dette var en kamp de ikke kunne vinne.\n\nMed 4 minutter igjen å spille og 91-70 tok Mathias Eckhoff timeout.\n\n– Den eneste måten de kan komme tilbake på nå, er hvis vi «choker». Klokka er vår venn, vi har masse tid, fastslo coachen.\n\nMen det var ingen fare, showet bare fortsatte med stepback-treer fra Bouna Black Ndiaye (hans femte!) og en ny treer fra Stian Mjøs, som snurret rundt med danske først – og så Harald Eika Freys tunnel-pasning til Johannes Dolven som ble feilet og la to straffer: 99-70!\n\nDa får man tilgi de norske gutta at konsentrasjonen glapp litt i sluttminuttene og at det ikke ble 100 poeng, hvis det i det hele tatt var noen som kunne irritere seg over det.\n\n20 trepoengere - 62,5 prosent treff!\n\n«Lagseier» kan være en klisjé, men var det ikke for Norges lag i denne kampen.\n\nHarald Eika Frey var en naturlig leder og ener og endte med 26 poeng, men fikk med seg mange. Bouna Black Ndiaye leverte sin beste landskamp med 19 poeng etter å ha satt 5 av 6 trepoengere, Stian Mjøs på 17 etter 5 av 7.\n\nNorge som lag traff 20 av 32 trepoengere – 62,5 prosent – fra sju forskjellige spillere. Frey hadde 5 av 10, Odfjell 2 av 3, Chris-Ebou Ndow 1 av 1, Mikkel Kolstad og Karamo Jawara 1 av 2.\n\n«Mo» Jawara storspilte foran hjemmepublikum i Bergen med 9 poeng, 7 returer og 6 assists.\n\n«Bench score» viser 36-13 til Norge og forteller mer om dybden.\n\nOg igjen var det en imponerende forsvarsjobb som lå i bånn. Råsterke Kevin Larsen og Jonas Zohore fikk riktignok vist sin klasse, men slapp ikke til så mye de ville. Darko Jukic fikk 10 poeng, men skjøt bare 5 ganger i løpet av 27 minutter.\n\n– Norge var klare, det var ikke vi\n\nGabriel Lundberg viste sin klasse og ble toppscorer med 16 poeng, men etter 5 av 11. Heller ikke guarden som scoret 38 poeng mot Tsjekkia og 28 mot Litauen i forrige EM-kvalifisering fikk prege kampen.\n\n– Kudos til Norge, de hadde en utrolig god offensiv, men vi får se hva vi kan gjøre bedre til neste vindu, sa «Iffe» i et intervju med TV 2.\n\nHan ville ikke si at danskene undervurderte Norge.\n\n– Men de var klare til å starte kampen, det var ikke vi. Og det er ikke noen unnskyldning, men vi har bare hatt to dagers forberedelse før kampen mot Nord-Makedonia og har mange nye spillere, så vi er ikke helt samspilte ennå, sa 27-åringen som spilte fire NBA-kamper for Phoenix Suns, men som nå er hentet til EuroLeague-laget Virtus Bologna og skal tjene 1,5 million euro (14 millioner kroner) årlig i Italia.\n\nOg når det gjelder forberedelser, har iallfall ikke Danmark dårligere vilkår enn Norge.\n\nToppkamp i Skopje\n\nKvalifiseringen fortsetter mot Nord-Makedonia i Skopje torsdag 10. november, før Slovakia kommer til Haukelandshallen søndag 13.\n\nKampen i Skopje er en toppkamp mellom de to lagene som har 2-0 hittil, og vinneren får overtaket i gruppa.\n\n– Nå som vi har vunnet to kamper kan vi begynne å tro litt på at vi kan vinne gruppa. Det ser ut som vi har stabilisert oss, har et grunnspill i bånn som gjør at det kan fungere og har en gruppe som forstår, sier Mathias Eckhoff.\n\nKlatrer på FIBA-rankingen\n\nOg vinneren i gruppa går altså rett til feltet med 32 lag i den endelige EM-kvalifiseringen, de som skal kjempe om 24 plasser i sluttspillet i 2025. Da kan motstanderne bli de beste i Europa – Spania, Frankrike, Slovenia, Serbia, Litauen, Hellas og flere andre.\n\nApropos det: Norges to seire over Slovakia og Danmark vil uvilsomt bidra til klatring på neste FIBA-ranking, fra dagens 91.- plass blant de 164 lagene. Her er Nord-Makedonia nummer 52, Danmark 56 og Slovakia 62.\n\nPoengscorere Norge: Harald Eika Frey 26, Bouna Black Ndiaye 19, Stian Mjøs 17, Karamo Jawara 9, Jørgen Odfjell 8, Chris-Ebou Ndow 7, Mikkel Kolstad 5, Sjur Dyb Berg 4, Johannes Dolven 4.\n\nToppscorere Danmark: Gabriel Lundberg 16, Mads Bonde 15, Kevin Larsen 11, Darko Jukic og Jonas Zohore 10.\n\n2. PREKVALIFISERING FOR EM 2025, SØNDAGENS KAMPER:\n\nGruppe D:\n\nNorge – Danmark 99-75, Nord-Makedonia – Slovakia 79-75.\n\nStillingen (seire-tap) : Norge 2-0, Nord-Makedonia 2-0, Slovakia 0-2, Danmark 0-2.\n\nNorges gjenstående kamper:\n\n10/11 Nord-Makedonia – Norge, 13/11 Norge – Slovakia, 2023: 23/2 Danmark – Norge, 26/2 Norge – Nord-Makedonia.\n\nGruppe E:\n\nØsterrike – Polen 55-91, Kroatia – Sveits 84-53.\n\nStillingen : Kroatia 2-0, Polen 1-1, Sveits 1-1, Østerrike 0-2.\n\nGruppe F:\n\nPortugal – Kypros 102-69, Bulgaria – Romania 84-72.",
    "Midtukekupong med Nations League": "Denne ukens midtukekupong er spekket med oppgjør fra Nations League hvor oppgjøret mellom Italia og England er rosinen i pølsa.\n\nDenne ukens midtukekupong spilles torsdag/fredag og består i sin helhet av tolv kamper fra Nations League. De seks første kampene spilles torsdag, mens de seks resterende spilles fredag. Bonuspotten har steget til ca. 2,4 millioner kroner. Innleveringsfristen er torsdag kl. 20.40.\n\n1. Belgia - Wales\n\nBelgia så en stund ut som et av verdens beste landslag, og de har en drøss av gode spillere og en herlig årgang. Men de siste årene har de trøblet når det har gjeldt som mest, noe man f.eks så i fjor når de røk ut mot Italia i EM-kvartfinalen med 1-2. Da var de inne i en enorm periode, men etter tapet der har de slått mer sprekker enn vanlig. Det siste året har nemlig gitt tap for Frankrike, Italia og Nederland samt uavgjort mot Wales x 2 og Irland. Og akkurat dagens motstander Wales har ikke vært noen enkel motstander for Belgia hvor de har møttes både i VM-kvalik og Nations League de siste årene. I VM-kvaliken vant de hjemmekampen sin 3-1, men bortekampen endte uavgjort 1-1. Akkurat 1-1 endte bortekampen også i Nations League, og når de også tapte 1-4 for Nederland har Belgia nå en lang vei å gå før det blir noe gruppeseier. Nå ligger de tre poeng bak Nederland, og dermed trengs det mest sannsynlig seire i begge de to siste kampene for at de i det hele tatt skal ha en mulighet.\n\nWales fikk en tidlig julepresang tidligere i år når de slo Ukraina 1-0 i VM-playoffen og kvalifiserte seg til VM for første gang på 64 år. Etter den tid har de fortsatt å spille tette og harde kamper, selv om det ikke alltid vises i poengstatistikken. For med 0-3-1 står de kun med ett poeng hittil i Nations League, men alle tapene har vært knepne ettmålstap for Polen og Nederland x 2. Deres fjerde kamp og første poeng kom mot Belgia i en kamp som endte 1-1, og det var andre gang det siste året at Wales klarte 1-1 mot belgierne på eget gress. Nå har de ikke så mye å spille for, og det blir nok mest sannsynlig en sisteplass i gruppa da de har igjen to tøffe bortekamper mot Belgia og Polen. Uansett skal Wales være meget godt fornøyde med hva de har prestert dette året, og VM blir toppen av kransekaka for deres del.\n\nSkal man følge statistikken så vinner vel Belgia 3-1 her. Egentlig skal de jo vinne denne greit. men Wales har vist seg noe vriene å slå. Likevel ender vi opp med en H.\n\n2. Frankrike - Østerrike\n\nFrankrike har skuffet stort i Nations League. De ligger overraskende på bunn i sin gruppe. Franskmennene har spilt fire kamper, men de har så langt til gode å vinne. De har tapt hjemme mot Danmark (1-2) og Kroatia (0-1), mens de har spilt 1-1 borte mot både Østerrike og Kroatia. Det gir Frankrike to av tolv mulige poeng i Nations League så langt. Meget magre tall med andre ord. De avsluttet en elendig juni-måned med 0-1-tap mot Kroatia. Det franske laget opplevde å spille fem kamper på rad uten seier så sent som i 2021, og de vil oppleve det samme uten seier mot Østerrike torsdag. De står også i fare for å tape tre hjemmekamper på rad i Nations League. Det vil i så fall gjøre at enda flere vil rope på Zinedine Zidane som erstatter for Didier Deschamps som landslagssjef for franskmennene etter VM i Qatar. Didier Deschamps mangler flere nøkkelspillere til kampen mot Østerrike, blant andre Karim Benzema, Lucas Digne, N’Golo Kante, Lucas Hernandez, Hugo Lloris, Kingsley Coman, Adrien Rabiot og Boubacar Kamara, men Frankrike er vanligvis et sterkt hjemmelag. Statistikken viser at de kun har tapt tre av de siste 28 kampene på Stade de France siden 2018.\n\nFrankrike er ikke det eneste laget som er ute av form i denne gruppen. Østerrike har kun vunnet én av de siste seks kampene, og de har opplevd å tape tre av de siste fire bortekampene. Det betyr at den tidligere Manchester United-manageren Ralf Rangnick kun har tatt én seier etter at han tok over det østerrikske landslaget. Den østerrikske stjernespissen Sasa Kalajdzic ble skadet i sin første kamp for Wolverhhampton, og han er ute i minst seks måneder. RB Leipzigs midtbanespiller Konrad Laimer er en annen spiller som er ute med langtidsskade. I tillegg er Valentino Lazaro, Florian Grillitsch og Stefan Ilsanker ute med skader, mens Martin Hinteregger la opp i sommer. Ikke nok med det. Kevin Danso er suspendert. Heldigvis har Ralf Rangnick spissen Marko Arnautovic. Han scoret seks mål på de syv første Serie A-kampene for Bologna, og 33-åringen kan også stelle i stand trøbbel for det franske forsvaret.\n\nFrankrike har vært fullstendig ute av form lenge nå, men selv om de mangler en hel skokk med spillere skal de kunne slå et Østerrike som heller ikke viser all verdens for tiden. H.\n\n3. Kroatia - Danmark\n\nKroatia er for alvor med i kampen om førsteplassen i gruppen, og en plass i finalespillet neste år. For etter ar de fikk seg en skikkelig på nesen i det første oppgjøret hjemme mot Østerrike (0-3) har de klart bedre seg utover gruppespillet. Først holdt de Frankrike til uavgjort 1-1 hjemme i Split, før de nå har vunnet begge sine to siste bortekamper sterkt mot Danmark (1-0) og Frankrike (1-0). Dermed har de tatt sju poeng, og ligger med det to poeng bak dagens motstander Danmark.\n\nDanmark har startet strålende, og står med tre seiere og et tap. De fikk en flying start med knallsterke 2-1 borte mot Frankrike, før også Østerrike ble beseiret 2-1 på bortebane. De to hjemmekampene endte med et tap og en seier. Først kom torsdagens motstander Kroatia på besøk, og bortelaget stakk av med alle tre poengene når Mario Pasalic pirket ballen over streken etter 69 minutter. Litt tilfeldig var det, men scoringen ble kampens eneste, og Danmark tapte hjemme for første gang siden Belgia vant i Parken 5. september 2020. I den neste kampen reiste danskene seg, og Østerrike måtte ta sommerferie med 0-2 i kofferten. De to neste kampene vil avgjøre om Danmark går til finalespillet, og det kunne nesten ikke vært vanskeligere. Først Kroatia borte, før regjerende verdensmester Frankrike kommer på besøk i Parken. Men Danmark leder inntil videre gruppen med sine ni poeng, og med to poeng ned til Kroatia og fem poeng ned til Østerrike er de i høyeste grad fortsatt med.\n\nDanmark vil vel være ganske så fornøyde med poeng her, mens Kroatia helst trenger tre. Kroatia kommer fra to flotte borteseire, men Danmark har levert bra over flere år. Tøff kamp denne, og vi spiller HU på 96-rekkeren og HUB på 432-rekkeren.\n\n4. Polen - Nederland\n\nPolen tok sin største seier i år allerede i mars når de slo Sverige 2-0 i sin avgjørende playoff-kamp foran vinterens VM i Qatar. De fulgte også opp med en grei seier 2-1 hjemme over Wales i Nations League, men etter det har det kladdet klart mer med to tap for Belgia (1-6 og 0-1) samt en poengdeling borte mot Nederland. Med fire poeng har de allerede seks poeng opp til ledende Nederland, og i så måte må de nok ha tre poeng mot Nederland her i dag. Det kan borge for en noe mer åpen forestilling enn vanlig for polakkene som muligens ser på dette som ren trening foran VM om et par måneder.\n\nTil VM skal også Nederland etter at de var landet som til slutt ødela Norges VM-drøm i siste kvalikkamp. Nederland vant gruppen to poeng foran Tyrkia, og kunne dermed gå inn i Nations League uten videre bekymringer. Og de har levert bra i Nations League hvor de åpnet med en overraskende sterk borteseier 4-1 over Belgia. To seire over Wales har det også blitt, mens deres eneste poengtap kom etter 2-2 hjemme mot dagens motstander Polen. Nå leder de tabellen tre poeng foran Belgia som de også har slått 4-1 i deres første innbyrdes møte.\n\nMed en seier her skal det en del til for at ikke Nederland vinner denne gruppen. Vi tror Polen tar det mer som trening og tenker at UB bør være nok.\n\n5. Litauen - Færøyene\n\nLitauen ligger mellom Polen og Latvia, men har helt klart et nivå som er mest likt sistnevnte. For landet har spilt 19 kamper i 2021/22, og fasiten viser stygge 2-1-16. Kun San Marino og Bulgaria har blitt slått, og formen er rett og slett begredelig. Nations League viser fire strake tap for Luxembourg, Tyrkia x 2 og Færøyene, men nå kommer deres kanskje største sjanse til en seier på flere år.\n\nFor Færøyene er heller ingen seiersmaskin når det kommer til fotball. Med 3-3-11 på sine 19 siste viser de likevel noe mer enn hva Litauen har gjort. Og etter tapene for Tyrkia (0-4) og Luxembourg (0-1) i sine to første kamper i Nations League har de faktisk levert ganske så bra i de to siste med seier 2-1 over Litauen samt 2-2 borte mot Luxembourg sist.\n\nSkal Litauen klare å ta en kjærkommen seier her på eget gress? Færøyene har bare vunnet en av sine 30 siste bortekamper, og vi tviler egentlig på at de tar tre poeng her. HU kan holde i en målfattig forestilling.\n\n6. Slovakia - Aserbajdsjan\n\nSlovakia har havnet skjevt ut her i Nations League etter at de klarte å tape begge kampene mot Kazakhstan med 0-1 og 1-2. Heldigvis klarte de å slå både Belarus (1-0) og Aserbajdsjan (1-0), men det betyr likevel at Slovakia nå har fire poeng å ta igjen på Kazakhstan som er en av de store overraskelsene hittil i Nations League.\n\nAserbajdsjan skal likevel være en grei motstander. For Aserbajdsjan har rett og slett levert enormt dårlig som landslag i lang tid, og før seieren deres 2-0 over Belarus sist sto de med 13 kamper uten seier. I kampene før seieren over Belarus kom de fra to strake tap mot Kazakhstan (0-2) og Slovakia (0-1), og nå blir det nok en kamp mot Belarus om å holde seg unna sisteplassen i sin gruppe.\n\nSlovakia har langt ifra imponert hittil, men Aserbajdsjan skal være ganske så safe å slå på hjemmebane. H.\n\n7. Estland - Malta\n\nIkke akkurat fiffen i Europa som møtes her i denne gruppen på laveste nivå som i tillegg til disse to lagene også har med seg San Marino. Men Estland har iallfall vist seg klart best av disse tre så langt med to seire. Etter 2-0 hjemme over San Marino slo de også Malta 2-1 borte. de har også spilt et par treningskamper mellom slagene, hvor de klarte målløst 0-0 mot Albania i sin forrige landskamp tilbake i juni.\n\nMalta slår inni mellom til med noen meget spesielle resultater, men nå begynner det å bli lenge siden sist gang de tok en skalp. De klarte 1-1 borte mot Slovakia og slo Kypros 3-0 hjemme i VM-kvaliken, men avslutningen var laber med 0-1-5 på de seks siste. Her i Nations League har de vunnet begge sine kamper over San Marino med 2-0 og 1-0, men det sier egentlig veldig lite. At de tapte 1-2 hjemme mot dagens motstander Estland hjemme viser kanskje at de ligger et lite nivå under de pr dags dato.\n\nDet her er langt unna en toppkamp og det er litt vanskelig å skille nivået. Men vi gir tilliten til Estland på hjemmebane og spiller H.\n\n8. Georgia - Nord-Makedonia\n\nGeorgia gjorde seg for alvor kjent her i starten på denne Nations League-turneringen etter at de vant tre strake kamper mot Gibraltar (4-0), Bulgaria (5-2) og Nord-Makedonia (3-0). Dermed ble de også store favoritter i hjemmekampen mot Bulgaria, men der skuffet de noe og kampen endte målløst 0-0. Uansett leder Georgia gruppen klart med fine ti poeng og 12-2 etter fire kamper.\n\nNord-Makedonia var med i EM i fjor, men siden det har det ikke glidd like bra. VM-kvaliken gikk ikke veien, og når de står med 2-1-1 på sine fire første kamper her i Nations League har de tre poeng opp til dagens motstander Georgia. De har slått Gibraltar 2-0 og 4-0, mens mot de to andre landene har det endt med 1-1 borte mot Bulgaria og tap 0-3 hjemme for Georgia.\n\nGeorgia startet enormt bra i vår, men de er ferske i landslagssammenheng i forhold til Nord-Makedonia og trives nok best som underdogs. Dermed må vi gardere opp litt og spiller HU på 96-rekkeren og HUB på 432-rekkeren.\n\n9. Italia - England\n\nI en meget jevn gruppe har Italia kommet helt ok i gang med 1-2-1 og fem poeng på de fire første kampene. For Italia har egentlig aldri kommet helt i gang etter at de vant EM i fjor, og resultatene viser flere humper i veien det siste året. Blant annet avsluttet de VM-kvaliken med fire poengdelinger på de fem siste, og dermed måtte de ut i playoff for å klare å kvalifisere. Det mislyktes miserabelt med tap 0-1 for Nord-Makedonia og dermed var floppen et faktum og den regjerende EM-mesteren blir ikke å se i vinterens VM i Qatar. Nå spiller de inn et nytt mesterlag, og de har prøvd en god del forskjellige oppstillinger så langt i Nations League.\n\nLandet som kanskje har skuffet aller mest i Nations League er England. For etter at VM-kvaliken ble en parademarsj har formen stupt voldsomt her i Nations League, og de står uten seier på de fire første kampene. Det begynte dårlig med tap 0-1 borte mot Ungarn, og etter to poengdelinger mot Tyskland og Italia kom det enda et sjokktap 0-4 hjemme for Ungarn. Etter det har de engelske mediene ikke vært særlig snill i sin omtale av laget, og noe med rette da de rett og slett har sett til tider svake ut. En sisteplass med to poeng gjør at de trenger et par seire for å kunne henge med, men vi er langt fra sikre på om det kommer her.\n\nBåde Italia og England har skuffet i sine siste kamper. Italia prøver ut en del nytt, og det er helt umulig å vite hva de kommer med her. England er garantert revansjelystne, men her virker det helt åpent. HUB.\n\n10. Tyskland - Ungarn\n\nTyskland har ikke tapt en landskamp siden de røk ut av EM i fjor med 0-2 for England i åttendedelsfinalen. Etter det står de med 9-4-0 på deres 13 siste landskamper, men de likevel ikke imponert noe voldsomt hittil i Nations League. For de startet med å spille tre strake uavgjorte kamper mot Italia (1-1), England (1-1) og Ungarn (1-1) før de endelig fikk sin første seier sist med sterke 5-2 hjemme over Italia. Etter alle poengdelingene ligger de faktisk poenget bak dagens motstander Ungarn som leder tabellen, men med en seier her overtar de ledelsen i gruppa.\n\nUngarn har vært en stor overraskelse i år, etter at de har slått England ikke bare en men to ganger (1-0 og 4-0) og særlig borteseieren 4-0 på Molineux sist var imponerende. Når de også klarte 1-1 hjemme mot Tyskland nest sist leder de gruppen med sju poeng, selv om de fikk seg et tap 1-2 borte mot Italia. Men det skal ikke mye til før de mister ledelsen da Tyskland og Italia er like bak med seks og fem poeng.\n\nVi tror tyskerne overtar tabellteten her med en ganske klar seier. H.\n\n11. Bosnia-Hercegovina - Montenegro\n\nBosnia rotet seg bort i VM-kvaliken med kun sju poeng, og var aldri i nærheten å kvalifisere seg dit. Men i Nations League har de slått noe tilbake med uavgjort i begge bortekampene mot Finland (1-1= og Montenegro (1-1) samt seire hjemme mot Romania (1-0) og Finland (3-2). Det gir 2-2-0 og åtte poeng etter fire kamper, noe som holder til å innta førsteplassen med to kamper igjen å spille. Men gruppen er jevn og kun poenget bak ligger Montenegro med sju poeng, mens Finland har fire.\n\nMontenegro har levert ganske bra nå i de siste par kampene sine, og hele denne turneringen har vært en stor forbedring for Montenegro som nå bygger opp et nytt landslag etter mange år med Jovetic som sin store stjerne. Med seire over både Romania x 2 (2-0 og 3-0) samt uavgjort hjemme mot Bosnia har Montenegro klart å hente sju poeng, noe som gir en andreplass i gruppa poenget bak dagens motstander Bosnia. I den fjerde kampen deres tapte Montenegro 0-2 borte mot Finland, men de ligger uansett tre poeng foran finnene på tabellen.\n\nBosnia har svart bra på den skuffende VM-kvaliken mens også Montenegro fortsetter fremgangen på landslaget. Vi prøver oss med H på 96-rekkeren og HU på 432-rekkeren.\n\n12. Finland - Romania\n\nTurneringen startet bra for finnene med 1-1 hjemme mot Bosnia og seier 2-0 hjemme mot Montenegro. Men så har det tapt seg en del etter det og de to siste bortekampene endte begge to med tap 0-1 for Romania og 2-3 for Bosnia. Nå er det igjen tilbake til hjemmebane hvor de trives best, selv om de kun har vunnet en av de seks siste hjemmekampene sine etter å ha møtt ganske tøff motstand. I en ganske jevn gruppe ligger Finland på tredjeplass, fire poeng bak ledende Bosnia og tre poeng bak Montenegro.\n\nRomania er nærmest i oppløsning på landslaget nå, og har levert dårlig i lengre tid. Faktisk var seieren hjemme over Finland (1-0) nest sist deres eneste på de seks siste hvor de tapt mot både Montenegro x 2 og Bosnia i Nations League samt spilt 2-2 mot Israel og tapt 0-1 for Hellas i treningskampene før det. Nå ligger de helt sist i sin gruppe med tre poeng og kun ett scoret mål på fire kamper, og de interne stridighetene har preget landslaget voldsomt.\n\nFinland er best hjemme, men tapte bortekampen 0-1. Romania er dog i voldsom motbakke og eneste måten de kan klare noe her vil være via en målfattig forestilling. HU skal holde.\n\nSportspills 96-rekker:\n\n1. Belgia - Wales H\n\n2. Frankrike - Østerrike H\n\n3. Kroatia - Danmark HU\n\n4. Polen - Nederland UB\n\n5. Litauen - Færøyene HU\n\n6. Slovakia - Aserbajdsjan H\n\n7. Estland - Malta H\n\n8. Georgia - Nord-Makedonia HU\n\n9. Italia - England HUB\n\n10. Tyskland - Ungarn H\n\n11. Bosnia-Hercegovina - Montenegro H\n\n12. Finland - Romania HU\n\n\n\nSportspills 432-rekker:\n\n1. Belgia - Wales H\n\n2. Frankrike - Østerrike H\n\n3. Kroatia - Danmark HUB\n\n4. Polen - Nederland UB\n\n5. Litauen - Færøyene HU\n\n6. Slovakia - Aserbajdsjan H\n\n7. Estland - Malta H\n\n8. Georgia - Nord-Makedonia HUB\n\n9. Italia - England HUB\n\n10. Tyskland - Ungarn H\n\n11. Bosnia-Hercegovina - Montenegro HU\n\n12. Finland - Romania HU",
    "– Jeg har savnet klubben og stedet. Det vil alltid være mitt andre hjem": "Den slovakiske stopperkjempen tilbrakte åtte år på Anfield, fra 2008 til 2016. Etter at han forlot Merseyside spilte han fem sesonger i tyrkisk toppserie før han avsluttet karrieren i hjemlandet Slovakia i sommer.\n\nI september, og nærmere bestemt den 24., skal den tidligere Liverpool-stopperen være en del av Sir Kenny Dalglish sitt lag i møtet med Manchester United-legends. Det vil bli hans første tilbakekomst til Anfield siden han forlot klubben på sommeren for seks år siden. Han forteller at det har vært et stort savn.\n\n– Jeg har ikke hatt muligheten til å komme tilbake på grunn av at jeg fremdeles var en aktiv fotballspiller. Jeg har selvfølgelig fulgt med på klubben og sett samtlige kamper, sier Skrtel til liverpoolfc.com.\n\n37-åringen fikk med seg 320 kamper i den røde trøyen, og var i mange år en bauta bak i forsvaret til flere Liverpool-trenere. Han tror det blir veldig spesielt å traske inn på gressmatten til You'll Never Walk Alone igjen.\n\n– Når du spiller i en klubb så lenge så er klubben, byen og laget fremdeles i hjertet ditt. Jeg har savnet klubben og plassen, og nå skal jeg tilbake. Det vil alltid være mitt andre hjem, forteller han.",
    "J14-lagets siste kamp avlyst – hjem som turneringsvinner": "Hele ni av 19 spillere i Moldovas tropp var uaktuelle på grunn av skader, og dermed kunne ikke kampen gjennomføres. Det rekordunge norske landslaget beseiret både Slovakia og Kroatia med sifrene 3-1 i sine to første kamper i turneringen.\n\nDet var en såkalt utviklingsturnering i Uefa-regi som endte med norsk seier.\n\nNathalie Høgi, Celia Lind Halvorsen og Christina Louise Herseth scoret mot Slovakia, mens Marie Moen Preus, Høgi og Serah Senior-Hårvik sto for målene da Norge vendte til 3-1-seier mot Kroatia.\n\n– Jentene spiller med hjertet utenpå drakta og kjemper hardt for hverandre. De imponerer meg hver eneste dag, sa landslagstrener Maja Bonsaksen til fotball.no etter kampen mot Kroatia.\n\n(©NTB)",
    "Til Barcelona med sommarfuglar i magen": "20.09.22 18:00\n\n– Sommarfuglar i magen? Ja, det kan eg love deg at spelarane har, seier leiar Ruth-Sølvi Helland. Laurdag set Florø United seg i klubbussen."
}