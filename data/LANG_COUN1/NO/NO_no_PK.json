{
    "Forsøkte å få Arfan Bhatti pågrepet i Pakistan": "Som NRK meldte tidligere i dag, har politiet fredag etterlyst Arfan Bhatti i forbindelse med masseskytingen i Oslo den 25. juni.\n\nDen kjente islamisten har oppholdt seg i Pakistan siden mai.\n\nPolitiet fattet raskt interesse for 45-åringen etter de dødelige skuddene i Oslo 25. juni.\n\nArfan Bhatti skal ha vært forsøkt pågrepet av pakistansk politi over en lengre periode.\n\nKort tid før masseskytingen i Oslo sentrum la Bhatti ut et bilde av et brennende regnbueflagg på sin Facebook-side.\n\nHan postet samtidig et sitat som oppfordret til drap på homofile.\n\nFør politiet i dag etterlyste Bhatti internasjonalt, har det vært hektisk aktivitet for å forsøke å få kontroll på ham.\n\nArfan Qadeer Bhatti Ekspandér faktaboks * Arfan Qadeer Bhatti er norsk statsborger med pakistansk bakgrunn. Han er straffedømt flere ganger, blant annet for trusler, utpressing og vold. * I 2008 ble Bhatti dømt for medvirkning til skadeverk på synagogen i Oslo i 2006, men frikjent for tiltalepunktet om terrorplanlegging. * Bhatti reiste til Pakistan i slutten av 2012 og ble meldt savnet av familien i januar 2013. Høsten etter ble han pågrepet og fengslet i Pakistan, men ble satt fri igjen i august i fjor. * Returnerte frivillig til Norge i januar 2015. Pågrepet ved ankomst og siktet for vold mot ekskona og de to eldste barna på seks og åtte år, men politiet fikk ikke medhold i varetektsfengsling. * Tiltalt for å ha slått barna i forbindelse med Koran-lesing i 2012, og for å ha motsatt seg pågripelse samme år. * Erkjente rising da rettssaken åpnet i Oslo tingrett. * Dømt til ti måneders fengsel for familievold i 2015. Fire måneder betinget. * Ble 8. januar 2016 dømt til 14 dagers fengsel i Oslo tingrett for å ha kastet eller dyttet sin kone mot en sengekant slik at hun fikk store smerter i ribbeina. * 30. april samme år avslo Høyesterett anken. Dommen på 14 dagers fengsel for vold mot ektefellen ble dermed stående. * I mai 2017 ble Bhatti varetektsfengslet i forbindelse med funn av våpen. Han ble da siktet for brudd på våpenloven. Han satt varetektsfengslet i tre måneder i forbindelse med siktelsen, som senere ble henlagt. * I 2018 måtte staten betale ham erstatning på nær 120.000 kroner. Bhatti mente han var urettmessig forfulgt av politiet. * Har oppholdt seg i Pakistan siden mai i år. * Har hatt kontakt med terrorsiktede Zaniar Matapour i forkant av masseskytingen i Oslo. * La den 14. juni 2022 ut bilder og tekst på Facebook som oppfordret til drap på homofile. * Ble den 23. september etterlyst og siktet for medvirkning til terrorhandling.\n\nHar forsøkt pågripelse\n\nEtter det NRK erfarer har norsk politi forsøkt å få pakistanske myndigheter til å pågripe Arfan Bhatti over lengre tid, uten hell.\n\nHan har ifølge advokat John Christian Elden også vært i avhør med pakistansk politi. Det etter begjæring fra Norge.\n\nBhatti skal også ha foretatt seg flere ting i Pakistan som tyder på at han ikke har planer om å komme hjem til Norge med det første.\n\nElden sier i et intervju med NRK at Bhatti har fått pass utstedt fra ambassaden i Pakistan.\n\nJohn Christian Elden og Arfan Bhatti i retten i 2018. Foto: Vidar Ruud / NTB\n\n– Ikke hørt noe fra politiet\n\nBhatti skal være siktet for medvirkning til terrorhandling, etter at to personer mistet livet og 21 personer ble skadet i Rosenkrantz' gate i Oslo.\n\nNRK har tidligere erfart at Bhatti skal ha hatt kontakt med Zaniar Matapour, som til nå har vært eneste siktede i saken.\n\nArfan Bhatti er en norsk islamist som er dømt for å ha deltatt i skytingen mot synagogen i Oslo i 2006. Han er straffedømt flere ganger, blant annet for trusler, utpressing og vold.\n\nAdvokat John Christian Elden sier til NRK han ikke er kjent med at Bhatti hverken er etterlyst eller siktet i forbindelse med skytingen.\n\n– Bhatti har heller ikke hørt noe fra politiet, sier Elden, som har vært i kontakt med Bhatti etter politiets pressekonferanse.\n\nArfan Bhatti fotografert under en demonstrasjon utenfor den amerikanske ambassaden i Oslo. Foto: Kyrre Lien / NTB scanpix\n\nAvhørt etter masseskyting\n\nElden sier han synes det er overraskende at Bhatti etterlyses internasjonalt.\n\nSamtidig presiserer han at ikke har fått bekreftet fra politiets hold at Bhatti faktisk er etterlyst og siktet.\n\n– Det er i så fall overraskende å slå på stortromma og etterlyse en person de har kontroll på, sier Elden.\n\nAdvokat John Christian Elden under intervju med NRK i etterkant av politiets pressekonferanse. Foto: Thomas Hagajore Fosse / Thomas Hagajore Fosse\n\nHan legger til at Bhatti oppholder seg på det han omtaler som en «kjent adresse» i Pakistan og at politiet har vært i kontakt med ham flere ganger etter skytingen i juni.\n\nEtter at NRK intervjuet John Christian Elden, ble det kjent at Bhatti har byttet forsvarer. Det fordi Elden også representerer den medsiktede Zaniar Matapour.\n\n– Vedkommende som er etterlyst har bedt om meg som forsvarer, bekrefter Svein Holden overfor NRK.",
    "Svar på spørsmål om flommen i Pakistan": "Utenriksminister Anniken Huitfeldts svar på et spørsmål fra Ingrid Fiskaa (SV) om utenriksministeren vil øke nødhjelpen til det flomrammede Pakistan.\n\nSkriftlig spørsmål nr. 2846 (2022-2023).\n\nDatert 07.09.2002\n\nFra representanten Ingrid Fiskaa (SV):\n\nFlaumen i Pakistan har medført ei enorm humanitær krise. Millionar har flykta frå heimane sine, avlingar er øydelagde og vassborne sjukdommar er på trappene. Humanitær hjelp er avgjerande og hjelpeorganisasjonane treng meir ressursar og lettare innreise til landet. Vil utanriksministeren auke naudhjelpa til det flaumramma Pakistan og bruke alle tilgjengelege kanalar til å be pakistanske styresmakter om å lette på innreisereglementet?\n\nUtenriksministerens svar:\n\nJeg viser til mitt svar til representanten Ine Eriksen Søreide (H) datert 8. september, vedrørende flomkatastrofen i Pakistan. Flommen forårsaket enorme ødeleggelser og behovene er ventet å være store fremover for de mange som har mistet sine hjem og sitt livsgrunnlag.\n\nNorge bidrar både med humanitær bistand i denne akutte fasen og langsiktig utviklingsbistand til de hardest rammede i de flomutsatte provinsene. Den norske bistanden går via FN, Røde Kors-bevegelsen og norske humanitære organisasjoner.\n\nSå langt har regjeringen bidratt med om lag 87 millioner kroner til nødhjelpsarbeidet, matsikkerhet og innsats for utdanning. I tillegg er Norge blant de landene som gir mest kjernestøtte til flere av FN-organisasjonene som er operative i Pakistan og som bistår ofrene av flomkatastrofen. Kjernestøtte gir våre partnere forutsigbarhet og muligheten til å kanalisere ressurser dit de trengs mest. Dette er særlig viktig i en akutt krisesituasjon som denne.\n\nUhindret humanitær tilgang er avgjørende for en effektiv respons på flomkatastrofen. Det er min oppfatning at våre partnerorganisasjoner får tilgang i de områdene de arbeider i. Vi er kjent med at flere internasjonale organisasjoner tidligere har hatt utfordringer med registrering, tillatelser og visum til Pakistan, men vi har nå fått rapporter om at dette har blitt betydelig bedre i forbindelse med flomresponsen. Det er imidlertid grunn til å følge med på situasjonen for å sikre at den norske støtten når de som trenger det mest på en mest mulig effektiv måte.",
    "Ny støtte til ofrene for flomkatastrofen i Pakistan": "– Norge bidrar med ytterligere 55 millioner kroner for å avhjelpe de store humanitære behovene etter flomkatastrofen i Pakistan, sier utenriksminister Anniken Huitfeldt. Det totale norske bidraget til flomkatastrofen er nå 80 millioner kroner. – Situasjonen er desperat for mange millioner mennesker og våre partnere jobber for fullt med å nå ut til de som er hardest rammet, sier Huitfeldt.\n\nStore områder av Pakistan er fortsatt under vann som følge av landets verste flom i nyere tid. Ifølge FN er over 33 millioner mennesker rammet og det rapporteres om at over 1300 mennesker kan være omkommet. Store ødeleggelser på sivil infrastruktur som skoler, helseklinikker og vann og sanitærsystemer, samt ødelagte veier og broer, vanskeliggjør den humanitære innsatsen.\n\n– Flommen fremhever de store behovene for klimatilpasning og matsikkerhet, særlig for de landene som er mest utsatt for klimaendringer og naturkatastrofer, sier utviklingsminister Anne Beathe Tvinnereim. Av det totale norske bidraget er 13,5 millioner kroner satt av til matsikkerhetstiltak gjennom Verdens matvareprogram (WFP), herunder kontantoverføringer. – Disse midlene vil både bidra til å dekke umiddelbare behov for mat hos de mest sårbare og arbeidet med å gjenopprette mer klimatilpasset matproduksjon, sier Tvinnereim.\n\nFare for vannbårne sykdommer\n\nKatastrofen fører til store behov på helseområdet, blant annet på grunn av økt risiko for vannbårne sykdommer som kolera og diare. Sårbare grupper blir enda mer utsatt, og Norges støtte vil derfor innrettes mot å beskytte de som trenger det mest.\n\nDen norske støtten går gjennom Kirkens Nødhjelp, Norcap, Verdens helseorganisasjon (WHO), FNs befolkningsfond (UNFPA), Røde Kors-bevegelsen, herunder Norges Røde Kors, i tillegg til støtte gjennom FNs nødhjelpsfond (Cerf). Norge er blant de landene som gir mest kjernestøtte til FN-organisasjonene som jobber for å avhjelpe situasjonen i Pakistan og bidrar til å hjelpe ofrene av flomkatastrofen. Kjernestøtte setter organisasjonene i stand til å både drive beredskapsarbeid og starte opp innsatsen så snart katastrofen inntreffer.\n\nI tillegg bidrar Norge til Verdens matvareprogram og utdanningstiltak gjennom FNs barnefond (Unicef), for å sikre at barn rammet av flommen kan fortsette å gå på skole.\n\nFlommen har gått verst utover befolkningen i de sørlige og vestlige regionene Sindh, Khyber Pakhtunkhwa og Baluchistan. FN rapporterer at over én million hjem og 18.000 skoler er helt eller delvis ødelagt. Flommen har også gått hardt utover landbruksområder og infrastruktur i de utsatte områdene.– Både de akutte og mer langsiktige behovene er enorme. God oppfølging fra pakistanske myndigheter er viktig for å gjenopprette et mer motstandsdyktig livsgrunnlag for de som er rammet, sier Huitfeldt.\n\nFN legger til grunn at over 16 millioner barn er rammet av flommen. Det er stor bekymring for de langsiktige psykososiale skadevirkningene av flomkatastrofen i Pakistan. – Jeg er spesielt bekymret for barn som står uten skoletilbud i krisen. Vi må bistå slik at barn får beskyttelse og raskest mulig kommer tilbake til skolebenken, sier Tvinnereim.\n\nFN er i full gang med å koordinere og å gi humanitær bistand til ofrene for flommen, sammen med pakistanske myndigheter og internasjonale organisasjoner. Røde Kors-bevegelsen, i tett samarbeid med Pakistan Røde Halvmåne, gjør en svært viktig jobb i å møte de raskt økende behovene, spesielt innen helse, i de rammede provinsene. Norge legger vekt på å støtte internasjonale humanitære aktører med kunnskap, erfaring og nærhet til ofrene.",
    "– Det er Pakistan i dag, men kvar som helst i framtida": "– Dei er apokalyptiske, og på ein måte bibelske, i storleik.\n\nDet seier den pakistanske utanriksministeren til NRK etter eit møte med sin norske kollega Anniken Huitfeldt.\n\nVi møter dei i New York, der dei tysdag tek del i toppmøteveka til FN.\n\nBilete frå det flaumråka Pakistan har skaka verda sidan det intense monsunregnet i sommar. Zardari meiner det ein ser i dag berre er byrjinga, dersom ikkje noko blir gjort.\n\nZardari takka for hjelpa Noreg har tilbydd så langt, som er på kring 80 millionar kroner. Foto: Ud/Ragnhild Simenstad\n\nHan trur nemleg at den største humanitære krisa landet har sett er symptom på ein mykje større diagnose.\n\n– Eg likar ikkje å bruke ordet naturkatastrofe, for det er unaturleg, i og med at nedbøren er 50 prosent verre enn den ville ha vore utan klimaendringane.\n\n– Vi må alle kome saman som eit globalt samfunn for å meistre denne utfordringa. Det er Pakistan i dag, men det kan vere kvar som helst i framtida.\n\nVatnet trekk seg sakte tilbake\n\nHeile 70 % av avlingane i Pakistan er delvis eller heilt øydelagde som følge av vassmengdene, seier både ekspertar og toppleiarar i landet ifølge nyheitsbyrået AP.\n\nFramleis har dei teke til å trekke seg tilbake nokre stader, slik at fleire har fått tilgang på husa sine igjen.\n\nFolk får medisinsk behandling ved eit midlertidig legesenter i Jaffarabad. Foto: Zahid Hussain / AP\n\nDet kjem likevel til å ta tid før vassmengdene forsvinn heilt, og landet strir no med matmangel og spreiing av vassborne sjukdommar som følge av dei.\n\nTil no har fleire enn 33 millionar menneske blitt heimlause som følge av flaumane og problema dei har ført med seg. Dette svarar til omtrent ein av sju menneske i heile Pakistan.\n\nI tillegg melder Reuters at spreiinga av diaré og malaria er «ute av kontroll».\n\n– Eit klimablodbad\n\nFNs generalsekretær António Guterres åtvara toppleiarar under opninga av FN si hovudforsamling tysdag, ifølge AFP.\n\n– Ein vinter med global misnøye er i horisonten, sa han.\n\n– Tilliten smuldrar opp, forskjellane eksploderer, planeten vår brenn. Folk har det vondt, og dei mest sårbare er dei som lid mest.\n\nHan understreka at det finst håp, dersom samarbeid og dialog er vegen vidare.\n\n– La oss jobbe saman som éin, som ein verdskoalisjon, som sameinte nasjonar.\n\nPakistanske familiar reddar ut eigendelane sine frå øydelagde heimar. Biletet er teke i starten av september. Foto: Fareed Khan / AP\n\nZardari skildrar, som Guterres, ei urettvis fordeling når ein samanliknar Pakistan med resten av verda.\n\n– Vi bidreg med 0.8 %, iallfall når det gjeld karbonutslepp, og akkurat no er vi det åttande mest klimaråka landet på planeten.\n\nStort engasjement i Noreg\n\nHuitfeldt seier ho ser eit stort engasjement i Norge for å hjelpe, blant anna fordi ein ser konsekvensane av klimaendringane i katastrofane som utfaldar seg der.\n\n– Store deler av landet står under vatn, og det vil ta lang tid før dette kjem til å tørke opp. Veldig mange menneske må flykte. Avlingane bryt saman.\n\n– Så det er behov for massiv hjelp til Pakistan i den grufulle situasjonen som vanlege folk no står i.\n\nStyresmakter og ekspertar i Pakistan seier 70 % av avlingane i landet er påverka av flaumane. Foto: Arshad Butt / AP\n\nHuitfeldt viser til mange engasjerte pakistanarar som sjølve har vist stort engasjement for å hjelpe flaumoffera, og seier dei har bidrege til det nære forholdet mellom landa.",
    "Nær 1000 av Telenors mobiltårn i Pakistan flyttet av flommen": "Nær 1000 av Telenors mobiltårn i Pakistan flyttet av flommen Storflommen i Pakistan har revet med seg flere av Telenors mobiltårn. Selskapet utelukker ikke at det kan bety ytterligere nedskrivninger av virksomheten i det hardt rammede landet.\n\n1 min Publisert: 21.09.22 — 19.41 Oppdatert: 5 dager siden",
    "WHO advarer om sykdomskrise etter flommen i Pakistan": "Selv om vannstanden i de flomrammede områdene har sunket, så øker helseproblemene. Stillestående vanndammer fører til økt spredning av mygg som i sin tur sprer sykdommer som denguefeber, malaria og hudinfeksjoner, advarer Verdens helseorganisasjon (WHO).\n\nDessuten er vannet farlig å drikke og kan føre til utbrudd av vannbårne sykdommer som kolera.\n\n– Jeg er dypt bekymret over muligheten for en ny katastrofe, en bølge av sykdommer og død som følger etter denne katastrofen som er direkte knytte til klimaendringer, sier generalsekretær Tedros Adhanom Ghebreyesus i WHO i en uttalelse lørdag.\n\nHan sier videre at nærmere 2000 sykehus og helseklinikker er helt eller delvis ødelagt som følge av flommen og oppfordrer det internasjonale samfunnet til å fortsette å gi hjelp til landet.\n\nMonsunregnet og de påfølgende oversvømmelsene har krevd over 1500 menneskeliv, deriblant over 500 barn. Flere enn 33 millioner mennesker er direkte berørt av flommen.\n\nHold deg oppdatert. Få daglig nyhetsbrev fra Dagsavisen",
    "Seks drept i helikopterstyrt i Pakistan": "Seks drept i helikopterstyrt i Pakistan\n\nEt helikopter fra den pakistanske hæren styrtet natt til mandag sørvest i landet. Seks soldater ble drept, sier militæret.",
    "Pakistan ser ut som «små hav»: – Monsunregnet er i kraftig endring": "Pakistan kjemper nå for å forhindre flere tap av menneskeliv mens de gjennomgår én av sine verste klimakatastrofer.\n\nLandet ber om internasjonal hjelp ettersom deler av landet ligner på «små hav».\n\n33 millioner mennesker er berørt av flommen og over 1100 mennesker har mistet livet.\n\n– En tredjedel av Pakistan er under vann akkurat nå, og det har langt mer enn vi har sett tidligere, sa landets klimaminister, Sherry Rehman til nyhetsbyrået AFP i slutten av august.\n\nSatelittbilder fra den europeiske romfartsorganisasjonen ESA viser også den omfattende flommen.\n\nMonsunregnet i år er ekstremt, forteller Maria Sand, seniorforsker i Cicero.\n\n– Økte nedbørsmengder er noe vi forventer med global oppvarming. Monsunregnet har med seg mye mer vann enn normalt. Det er generelt mye mer vann tilgjengelig i atmosfæren og i skyene på grunn av oppvarming fra havet.\n\n– Vi har mer oppvarming fra havet og mer fordampning, så når monsunvindene kommer inn over sør-Asia har de med seg mer vann, sier Maria Sand, seniorforsker i Senter for klimaforskning, Cicero. Foto: Kristian Elster / NRK\n\nSkyene har mer vann\n\nMonsunene vil bli sterkere i fremtiden med økt CO₂ i atmosfæren. Vi vil samtidig se flere og mer intense hetebølger og ekstremvær.\n\nForskere har sett at monsunregnet er mer ustabilt og det er usikkert hvordan det kommer til å endre seg framover.\n\n– At det er i endring, er helt klart, sier Sand.\n\nFor hver grad oppvarming kan atmosfæren holde på 7 prosent mer vann, ifølge Sand.\n\nPå grunn av mer oppvarming av havet og mer fordampning, kan monsunvindene som kommer innover sør-Asia nå, ha med seg mer vann.\n\n– Når det kommer så store mengder på en gang, klarer man ikke ta for det, sier Sand.\n\n– I tillegg var det knusktørt i Pakistan i april, og da klarer ikke bakken å absorbere vannet, sier hun.\n\nDette bildet fra juni i år viser at det bygges det en midlertidig bru etter at elveutbrudd feide bort hovedbroen i landsbyen Hassanabad i Pakistan. Utbruddet var forårsaket av vannmasser fra en smeltende isbre. Foto: ABDUL MAJEED / AFP\n\nEkstra vann fra smeltede isbreer\n\nI Pakistan er det mer enn 7000 isbreer, flere enn noe annet sted i verden utenfor polene.\n\nØkende globale temperaturer knyttet til klimaendringer får isbreene til å smelte raskt, og skaper tusenvis av breelver i landet.\n\n– Flommene vi ser skyldes at vi får mer regn enn vanlig, men også fordi vi har smeltende isbreer, sier Sand.\n\n33 av de bredemte sjøene er i fare for å sprekke helt, som fører til store oversvømmelser i Hindu-Kush og Karakorum-fjellene.\n\n– Det har vært flere breras enn vanlig i år. Det går utover byene som ligger nede i dalene, både infrastruktur og store mengder vann i elvene.\n\n– Blir bresjøene ustabile nok, kan de rase ut. Hetebølgene kan være med på å forsterke denne faren, sier Sand.\n\nØkende globale temperaturer får isbreene til å smelte raskere, noe som lager tusenvis av isbresjøer og elver. Foto: ABDUL MAJEED / AFP\n\nSårbare\n\nFlommen har ødelagt mer enn 3000 kilometer med vei, 130 broer, og 495.000 hjem, ifølge pakistanske myndigheter.\n\nPakistan er ett av de mest sårbare landene for klimaendringer, forklarer Sand.\n\n– De er helt avhengige av landbruk og monsunregnet for avlinger. Det er mange mennesker som bor der. Landet står heller ikke for så store deler av utslippene i verden, sier hun.\n\nLandet har også slitt med hetebølger med ulevelige temperaturer, sier Sand.\n\n– De har temperaturer opp til 50 grader, det er halvveis til koking. De har langvarige perioder med 45 grader. Særlig i de store byene blir det helt ulevelig, sier hun.\n\n«Klimakatastrofe»\n\nKlimaminister Sherry Rehman sier at regnet har skapt en klimakatastrofe, med flomvann som ødelegger hjem, jordbruksland og har fordrevet mennesker.\n\n– Det er et eneste stort hav, det fins ikke tørr jord slik at vi kan pumpe bort vannet, sier Rehman.\n\n– Dette er langt fra en normal monsun, vi står nå på terskelen til klimadystopi, sier Rehman.",
    "Mange ventar på nødhjelp i flaumramma Pakistan": "Flaumen i Pakistan er den verste i landets historie. Ein tredel av landet ligg no under vatn.\n\nNo varslar styresmaktene i landet at det kan komme meir flaum fordi vasstanden i innsjøar stig.\n\nDei siste par dagane har eit NRK-team prøvd å reise rundt i Sindh-provinsen.\n\nHer har folk enkelte stader venta på hjelp i åtte døgn, før dei i går blei redda ut.\n\nOver 33 millionar menneske er ramma. Rundt 1200 er døde. Over 400 av dei er barn.\n\nBehovet for nødhjelp er enormt. Men å få fram hjelpa er svært vanskeleg. Vassmassar har vaska bort vegar, bruer og jernbanelinjer. Ekstra vanskeleg er det i dei to sørlege provinsane Balutsjistan og Sindh.\n\n100.000 måtte flytte\n\nSøndag vart det laga eit hol i ein voll ved Manchar-sjøen for å sleppe ut vatn. Innsjøen har vore så full at dei lokale styresmaktene har frykta at demningar skulle breste, skriv Reuters.\n\nMålet med å sleppe ut vatn på denne måten er å unngå at vatn samlar seg i tettare folkesette område, og å få ned vasstanden i dei hardast ramma områda, seier styresmaktene.\n\nTrass i tappinga av innsjøen har vasstanden halde fram med å stige. Derfor er rundt 100.000 menneske i landsbyane rundt innsjøen bedne om å flytte.\n\nEin familie som har flykta frå flaumen, har slått seg ned i ein av leirane som er sett opp av hjelpearbeidarar. Foto: Zahid Hussain / AP\n\nDet er ikkje kjent om alle dei 100.000 som blei bedne om å flytte, faktisk gjorde det. Fleire har klaga på overfylte leirar, medan andre ikkje ønsker å forlate det dei eig.\n\nFlaumen kjem i etappar\n\nÉin av dei som prøver å hjelpe er Faisal Edhi. Han leiar Pakistans største hjelpeorganisasjon, Edhi Foundation.\n\nI to månader har fleire hundre frivillige frå organisasjonen hans vore ute i felten.\n\nHan fortel til NRK at arbeidet er svært vanskeleg og at flaumen kjem i etappar.\n\nI flaumområda er nettet nede. Eit gammalt kart over provinsen Sindh og lokal kunnskap er akkurat no gull verd. Faisal Edhi, leiar for Pakistans største hjelpeorganisasjon Edhi Foundation. Foto: Atta Ansari / NRK\n\nFørst kom det enorme mengder med regn. Det førte til store øydeleggingar i dei sørlege provinsane. Deretter kom flaumen nordfrå, forklarer Edhi. Han seier at elvane som renn i Pakistan kjem frå Himalaya og Hindukush der global oppvarming har ført til at isbreane smeltar raskt.\n\n– Fleire elvar fløymde over og på nytt vart store område underlagde vatn.\n\nTidlegare denne veka kritiserte han sentrale styresmakter og sa at dei hadde komme for seint i gang med nødhjelp.\n\nFolk som har venta på redningsbåtar i fleire døgn. Foto: Asif Afridi\n\nLaurdag bad Pakistan om internasjonal nødhjelp.\n\n– Øydeleggingane er massive, og det krev ein omfattande respons. Eg appellerer til mine landsmenn i Pakistan, pakistanarar i andre land og det internasjonale samfunnet om å støtte Pakistan når landet treng det, sa planleggingsminister Ahsan Iqbal på ein pressekonferanse.\n\nBer om visum til hjelpearbeidarar\n\nNoregs Røde Kors seier det hastar å få folk ut av dei farlege områda i Pakistan, og sørge for at folk får mat, reint vatn og helsehjelp.\n\nGeneralsekretær i Noregs Røde Kors, Bernt Apeland. Foto: Røde Kors\n\nGeneralsekretær Bernt Apeland seier det no blir viktig at styresmaktene sikrar at alle som vil hjelpe får gjere det.\n\n– Dei må gi visum til internasjonale hjelpearbeidarar slik at vi kan få på plass kapasitetar og ressursar og kan redde så mange som mogleg.\n\nDette kan vere avgjerande for å få fram hjelpa, seier Apeland til NRK.\n\n– Vi ser at det er vanskeleg å få visum til internasjonale hjelpearbeidarar. Det betyr at innsatsen som trengst kan bli forseinka.\n\nBekymra for barna\n\nOgså Redd Barna i Pakistan er bekymra for situasjonen i landet. Direktør Khuram Gondal seier at barn er særleg utsette i den krisa Pakistan står oppe i no.\n\n– Vi i Redd Barna er særleg bekymra over at 16 millionar barn treng hjelp etter at dei har mista alt. Dei har måtte flykte. Vi ser barn som er skilde frå foreldra. Dei får ikkje gått på skulen og manglar tilgang på helsehjelp. Det er øydeleggjande, seier han til nyheitsbyrået AP.\n\nEin vidaregåande skule for jenter under vatn i K. N. Shah. Mange stader er anna så djup som 40 fot. Foto: Asif Afridi\n\nOgså sjefen for den humanitære organisasjonen Action Against Hunger i Pakistan, Jennifer Ankrom-Khan, er bekymra for situasjonen. Ho seier til Sky News at det er vanskeleg å komme fram med hjelp til dei ramma områda i distrikta.\n\n– På grunn av dette kjenner vi ikkje heile situasjonen enno. Krisa kjem til å halde fram, truleg også dei neste vekene, seier ho.\n\nPakistans statsminister Shehbaz Sharif sende søndag ut ei bønn til hjelpeorganisasjonar via Twitter, der han bad om hjelp til å handtere dei mange barnedødsfalla landet no ser.\n\n– Pakistan kjempar no med ei av det verste klimakrisene. Blant dei hardast ramma er barna. Med over 400 døde utgjer dei ein tredel av dødstala, skreiv han.\n\nLastebilar i 10 mil lang kø\n\nI Sindh-provinsen har det danna seg ein over 100 kilometer lang kø av lastebilar på motorvegen mellom byane Nawabsha og Sukkur.\n\nIfølgje NRK-teamet er flaumvatnet på begge sider av motorvegen fleire meter djupt.\n\nLastebilsjåførar har venta i opptil sju døgn i temperaturar på opptil 40 grader.\n\nFlaumvatnet langs motorvegen gjer det vanskeleg for bilar å komme seg fram. Foto: Atta Ansari / NRK\n\nMange lastebilsjåførar i Pakistan har dårleg råd. Ein restauranteigar i byen Moro fortel til NRK om svoltne lastebilsjåførar som tigg mat. Fleire har ikkje hatt tilgang på mat og vatn.\n\nSøndag morgon vart motorvegen delvis opna, men køane er framleis lange.",
    "Flommen i Pakistan: – Det verste er det som kommer nå": "NORSKE TILSTANDER: Konsekvensene av flomkatastrofe vil merkes over hele verden. Likevel får den liten plass i mediebildet her hjemme.\n\nNORSKE TILSTANDER: Ukens gjester, Kadafi Zaman og Shazia Majid, forteller om en bred mobilisering for flomofrene i det norsk-pakistanske miljøet. Foto: Sigve Bremer Mejdal / TV 2\n\nDen manglende oppmerksomheten overrasket meg, sier TV 2s reporter Kadafi Zaman.\n\n– Det er fortvilende\n\nBildene fra den voldsomme flommen i Pakistan treffer mange norsk-pakistanere hardt.\n\n– Det er fortvilende. Det treffer alle med pakistansk bakgrunn uansett hvor de befinner seg, sier VGs kommentator Shazia Majid.\n\nNærmere 1500 mennesker har mistet livet i flommen.\n\nSTORE KONSEKVENSER: Flomkatastrofen vil få store konsekvenser langt utenfor Pakistans grenser, sier Zaman og Majid. Foto: Sigve Bremer Mejdal / TV 2\n\nSterke inntrykk\n\nTV 2s reporter Kadafi Zaman har nettopp kommet hjem fra oppdrag i Pakistan. Han dekket også storflommen i Pakistan i 2010. Likevel ble han overrasket over omfanget da han kom til landet denne gangen.\n\nDe materielle ødeleggelsene var enorme. Men det var menneskene, og ikke minst barna, som gjorde sterkest inntrykk på den erfarne reporteren. Mange hadde mistet alt.\n\n– Barn som ligger livløse, som ikke orker å vifte vekk fluene i ansiktet sitt. Barn som gråter fordi de ikke får mat og vann. Det gjør vondt å se lidelsene deres, sier Zaman.\n\nFLOMMENS OFRE: Mange barn er rammet av flomkatastrofen. Foto: Tom Rune Orset / TV 2\n\nKrevende hjelpearbeid\n\nØdelagt infrastruktur gjør det krevende å få ut mat, vann og medisiner til folk.\n\nFlere steder i landet står fortsatt under vann, noe som gjør hjelpearbeidet til en enorm logistisk utfordring.\n\n– Mye av hjelpen kommer nå til byene og blir stående fast der, eller kommer til steder der folk har samlet seg, for eksempel teltleirer. Den kommer ikke frem til de øde områdene som man kun når med båt og helikopter, sier Zaman.\n\nKREVENDE: Ødelagt infrastruktur gjør det krevende å få ut mat, vann og medisiner til folk. Foto: Tom Rune Orset / TV 2\n\nBred mobilisering\n\nDet norsk-pakistanske miljøet mobiliserer nå bredt for å hjelpe flomofrene.\n\nShazia Majid forteller at arbeidet kom raskt i gang. Blant annet er det opprettet 20 ulike innsamlingsaksjoner på pengeinnsamlingsstjenesten Spleis.\n\n– Det er en trang til å hjelpe fordi vi er så privilegerte som vi er. Bildene er så ufattelige og omfanget er så vanskelig å forstå, sier Majid.\n\nKlær og utstyr samles inn, og det er tydelig at ønsket om å hjelpe er stort. Majid forteller om en moské i Oslo som måtte si stopp til flere donasjoner fordi de hadde fått inn for mye utstyr.\n\nZaman opplever også at engasjementet er stort, men at enkelte synes at det er vanskelig å vite hvem man skal gi til for å være sikker på at hjelpen kommer frem.\n\nHan forteller at hjelpeinnsatsen i Pakistan tidvis fremstod som kaotisk. Noe sentralt og koordinert hjelpearbeid eksisterer ikke.\n\n– Det er et land i dyp politisk krise. Det er mistro mellom de politiske partiene, det er mistro til staten, forklarer han.\n\nBRED MOILISERING: Det norsk-pakistanske miljøet i Norge mobiliserer nå bredt for å hjelpe flomofrene. Foto: Tom Rune Orset / TV 2\n\nFor lite, for sent\n\nNorge har så langt bidratt med 80 millioner kroner til flomofrene. Det er for lite, for sent, mener Majid.\n\n– Jeg tror det er en følelse veldig mange, særlig folk med pakistansk opprinnelse, sitter med, sier hun.\n\nBehovet for penger til gjenoppbygging og akutt hjelp er enormt.\n\nHun forteller at heller ikke de store hjelpeorganisasjonene har fått inn store beløp til flomkatastrofen nasjonalt.\n\n– Det er et stort problem at det er vanskelig å stole på myndighetene og vite hvem man skal gi til og ikke. Men det kan ikke være en grunn til å ikke gi, for hva er alternativet for pakistanerne?, legger hun til.\n\nENORMT BEHOV: Behovet for penger til gjenoppbygging og akutt hjelp er enormt. Foto: Tom Rune Orset / TV 2\n\nBeskjeden mediedekning\n\nMajid tror medienes manglende dekning har mye å si for at engasjementet ikke er like stort i hele det norske samfunnet.\n\n– Jeg tror mediene spiller en rolle. Hva vi skriver om og lager journalistikk på spiller en rolle for hvordan samfunnet i Norge reagerer på katastrofen, sier Majid.\n\nMANGLENDE ENGASJEMENT: Majid ror medienes manglende dekning har mye å si for at engasjementet ikke er like stort i hele det norske samfunnet Foto: Sigve Bremer Mejdal / TV 2\n\nEr det for mange store nyhetssaker som kjemper om oppmerksomheten samtidig?\n\n– Vi er jo folk av pressen og vet at det koker akkurat nå. Det er krig i Ukraina og vi er veldig opptatt av energikrisen i Europa. Og så dør dronningen i Storbritannia. Det tar mye plass i mediene.\n\nZaman har fått mange tilbakemeldinger fra seere og lesere som er glade for at TV 2 har vært til stede i Pakistan.\n\nHan er overrasket over at flommen har fått så lite oppmerksomhet i pressen totalt sett. Ikke bare på grunn av situasjonen nå, men også på grunn av konsekvensene verden vil se fremover.\n\nLITE OPPMERKSOMHET: Zaman er overrasket over at flommen har fått så lite oppmerksomhet i pressen totalt sett Foto: Sigve Bremer Mejdal / TV 2\n\nEnorme konsekvenser\n\nVannbårne sykdommer som spres i det skitne flomvannet vil føre til en helsekrise, sier han. Deretter vil det komme en matvarekrise som vil ramme hele landet.\n\nMye av områdene som ligger under vann, er dyrket mark, avlinger som skulle vært klare om én til to måneder.\n\n– De skulle brødfø disse familiene, det var det de skulle leve av. Alt det er nå skylt bort.\n\nKONSEKVENSER: Det kan ta måneder før vannet trekker seg tilbake rundt huset til Daulat Khan og familien hans. Foto: Tom Rune Orset / TV 2\n\nIkke bare de flomrammede områdene vil påvirkes av dette. Man ser en enorm prisstigning i hele landet, sier Zaman.\n\nDet verste er det som nå kommer, sier Majid, og minner om at Pakistan var på randen av konkurs før flommen kom. Inflasjonen er høy.\n\n– Situasjonen er desperat for pakistanerne. Vi snakker om 33 millioner mennesker. Egentlig blir 220 millioner mennesker rammet på grunn av de høye prisene og matmangelen som kommer.\n\nDESPERAT: Situasjonen er desperat for pakistanerne. Foto: Tom Rune Orset / TV 2\n\nOgså verdensøkonomien vil påvirkes, sier Majid. Pakistan er Asias fjerde største eksportør av hvete. Landet er også en viktig eksportør av bomull.\n\nEn verden som allerede er preget av matmangel og matkrise på grunn av krigen i Ukraina, vil merke følgene av flommen.\n\n– Vi har lært av pandemien og energikrisen at vi ikke er løsrevet fra hva som skjer i et land som for eksempel Pakistan, avslutter Majid.\n\nFLOM: 220 millioner mennesker rammet på grunn av de høye prisene og matmangelen som kommer. Foto: Tom Rune Orset / TV 2\n\nProgrammet Norske tilstander får du på TV 2 Nyheter hver torsdag kl. 17.30 og på TV 2 Play når som helst.",
    "Flommen i Pakistan: Flere kvinner føder for tidlig": "Ifølge FN er 650.000 gravide kvinner blant flomofrene i Pakistan.\n\nMange av dem har bodd langs veiene opptil tre uker uten tilgang til medisinsk hjelp. Tidlige fødsler blant unge mødre er økende i provinsen Balutsjistan:\n\nTo barnefamilier bor i dette teltet. Regnet veltet livet til de to unge mødrene som hadde eget hus og egen grønnsakshage.\n\n– Vi mistet alt. Nå bor vi på gata og spiser annenhverdag. Vi har verken grønnsaker eller kjøtt, sier småbarnsmoren Sughra til NRK.\n\nBekymringene ser ikke ut til å ta slutt for familien i Balutsjistan. Både Sughra og hennes svigerinne, Shamshad, er gravide.\n\nShamshad er gravid i 5. måned. Foto: ATTA ANSARI / NRK\n\nI dag har de kun hvetemel igjen. Sughra og Shamshad lager brødet chapati for å fø familien.\n\nBekymret for fødsel\n\nFlommen i Pakistan er forårsaket av enorme mengder regn, og smelting av isbreer.\n\nEn tredjedel av Pakistan er under vann. 33 millioner mennesker er påvirket av flommen, og over 1000 menneskeliv har gått tapt.\n\nShamshad, som har barn fra før, forteller om usikkerheter knyttet til egen fødsel.\n\n– Hvordan skal vi føde her? Det er varmt på dagen. Om natten er vi plaget av mygg.\n\n– Før gikk fødslene bra. Nå er jeg bekymret, sier Shamshad til NRK.\n\nMer enn 200 mennesker har til nå mistet livet i Pakistan som følge av flommen. Vannmassene har ødelagt tusenvis av hjem og store områder med dyrket mark. Elven Chenab steg dramatisk i helgen og forårsaket store ødeleggelser. Du trenger javascript for å se video. Mer enn 200 mennesker har til nå mistet livet i Pakistan som følge av flommen. Vannmassene har ødelagt tusenvis av hjem og store områder med dyrket mark. Elven Chenab steg dramatisk i helgen og forårsaket store ødeleggelser.\n\nSughra og Shamshad deler skjebnen med mange andre i Pakistan. 650.000 gravide kvinner befinner seg blant flomofrene. 70.000 av dem er fødeklare.\n\n– Graviditet og fødsel kan ikke vente til nødsituasjoner eller naturkatastofer er over. Dette er når kvinner og barn er sårbare og trenger mest hjelp, sier Bakhtior Kadirov i FNs befolkningsfond i en pressemelding.\n\nMange barnefamilier bor langs veiene i området Jafarabad i den sørlige provinsen Balutsjistan i Pakistan. Foto: ATTA ANSARI / NRK\n\nUtdatert utstyr\n\nFN har advart at situasjonen i Pakistan bare kommer til å bli verre, og at flere enn 6.4 millioner mennesker trenger humanitær hjelp.\n\nDe fleste flomofrene i Jafarabad i Balutsjistan har bodd langs veiene i tre uker.\n\n– Bare den første uken med flom registrerte vi 40–45 premature fødsler ute i gatene. Noen av dem var på vei til sykehuset. Andre satt fast i husene sine og var omringet av vann. Men vi har kun to ambulanser. De er fra 2004 og mangler nødvendig utstyr, sier overlege ved distriktssykehuset i Jafarabad.\n\nSykehusdirektør Imran Baloch Foto: ATTA ANSARI / NRK\n\nPå det eneste sykehuset i området som skal betjene en befolkning på 700.000 mennesker, har det blitt registrert mange premature fødsler.",
    "Ber land med store utslipp hjelpe Pakistan": "António Guterres er sjef i Verdens-organisasjonen FN. Han har besøkt Pakistan. Han holdt pressekonferanse sammen med Shehbaz Sharif fredag. Sharif er statsminister i Pakistan. En tredel av Pakistan er dekket av flomvann.\n\n– Vi har ført krig mot naturen, og naturen slår tilbake, sier Guterres.\n\n[ Over tusen døde som følge av flom i Pakistan ]\n\nDet har vært ekstremt mye nedbør i Pakistan. Det har vært enorme oversvømmelser i store deler av landet. Nesten 1.400 er bekreftet døde så langt.\n\nKlimaendringene har vært med på å skape katastrofen, mener både FN og forskere. Det samme mener pakistanske myndigheter.\n\n– Pakistan er et av landene som påvirkes på mest dramatisk vis av klimaendringene, sier Guterres.\n\nHan påpekte at Pakistans egne klimautslipp er forholdsvis små. Guterres mener land som har bidratt mer til klimaendringene må hjelpe Pakistan.\n\n– Vi er nødt til å stanse økningen i utslippene og begynne å redusere dem nå, la han til.\n\nI Pakistan har flommen ødelagt verdier som tilsvarer minst 100 milliarder kroner, ifølge myndighetene i landet. Landet kan trenge rundt 300 milliarder kroner for å komme seg.\n\nDet er vanlig at Pakistan rammes av flom i monsuntiden. Men i år har det vært fem ganger med nedbør enn normalt.\n\nStatsminister Sharif har kalt flommen den verste i landets historie. Vannmassene har ødelagt bruer, veier og bygninger i den nordlige delen av landet. I sør er enorme områder oversvømt.\n\nRundt en tredel av Pakistan er fortsatt under vann. Det oversvømte arealet er større enn Storbritannia.\n\nI tillegg er det svært varmt i flere av de rammede områdene. I byen Sukkur i Sindh-provinsen var det over 35 grader fredag, ifølge Yr.no.\n\nDet anslås at minst 33 millioner mennesker er berørt av flomkatastrofen. Sindh er en av de hardest rammede provinsene. Guterres skal etter planen reise dit for å se ødeleggelsene.\n\nNødhjelp har begynt å ankomme Pakistan. De forente arabiske emirater er et av landene som har gjort mest så langt.\n\nNorge har økt støtten til Pakistan. Norge gir til sammen 80 millioner kroner, opplyste Anniken Huitfeldt torsdag. Huitfeldt er utenriksminister.\n\n\n\n\n\n\n\n\n\n\n\n\n\n\n\n",
    "Bønder i Pakistan kan ha mistet levebrødet for alltid": "– En vanlig monsun varer én måneds tid og ødelegger ikke nødvendigvis for landbruket, men gir næring til jorda langs elvene. Men årets monsun varte i tre måneder, med tre ganger så mye vann som vanlig, sier Ingrid Nyborg.\n\nForskeren ved Norges miljø- og biovitenskapelige universitet (NMBU) har jobbet med Pakistan i mer enn 25 år. Hun er ikke bare bekymret for at bønder nå mister årets avlinger, men frykter langvarige konsekvenser for Pakistans landbruk og matsikkerhet.\n\nNyborg var nemlig i Pakistan da den forrige store flommen rammet landet i 2010 og har i etterkant forsket på naturkatastrofens konsekvenser for landbruket.\n\n– Pakistan lider fremdeles av konsekvensene av flommen i 2010 og flommene i etterkant, sier hun.\n\nSærlig landbruket i sør ble hardt rammet den gang, mener forskeren.\n\n– Det krevde store ressurser å rydde opp og å komme i gang igjen etter flommen. Ikke alle hadde ressursene til å starte på ny. Det var derfor mange som aldri kom tilbake til landbruket, verken som produsenter eller gårdsarbeidere.\n\nHar mistet alt\n\nEn av dem som har mistet levebrødet sitt, er bonden Nawraz Khan.\n\nHan dyrket kål, gresskar og sukkerrør på jordlappen sin nær byen Nowshera i Khyber Pakhtunkhwa-provinsen.\n\n– Jeg har investert millioner av rupi for å dyrke grønnsakene, men alt ble oversvømt på bare noen sekunder, forteller han til Bistandsaktuelt.\n\nOgså bonden Yar Khan i Punjab-provinsen har tapt mye på grunn av flommen.\n\n– Da vannet kom inn i huset vårt, måtte vi evakuere, men det var for sent å evakuere dyrene. Mer enn 50 sauer mistet livet da taket på fjøsbygningen kollapset, sier Khan, og legger til:\n\n– Jeg har mistet nær halvannen million rupi, fordi hver sau kostet rundt 30 000 rupi – og nå er alle sauene døde.\n\nDet tilsvarer et tap på nesten 65 000 norske kroner. Verre er det likevel at dyrehold har vært hele storfamilien på 18 sin eneste inntektskilde, og at de ikke vet hvordan de skal skaffe mat på bordet nå.\n\nHaji Riaz Hangoor fra Sanghar i Sindh-provinsen har på sin side mistet bomullsavlingene.\n\n– Jeg har tatt opp et lån for å dyrke bomull, men nå har flom og regn skylt bort nesten alt sammen, sier han.\n\nFår ikke hjelp\n\n– Jeg har behov for akutt hjelp slik at jeg kan betale for familiens utgifter. Jordbruket har vært min eneste inntektskilde og nå har flommen tatt den fra meg, sier Hangoor, som heller ikke vet hvordan han skal tilbakebetale lånet han tok opp for å kunne starte med produksjonen.\n\nAlle de tre bøndene forteller at de ennå ikke har blitt spurt av myndighetene om hva og hvor mye de har mistet.\n\n– Myndighetene har sagt at det vil komme med en kompensasjon for de døde dyrene, men jeg er ikke sikker på når det vil skje, sier Yar Khan, som mistet sauene sine.\n\nPakistans landbruk Landbrukssektoren har stått for over 22 prosent av Pakistans BNP , og 37,4 prosent av befolkningen er sysselsatt i landbruket.\n\n, og 37,4 prosent av befolkningen er sysselsatt i landbruket. 61 prosent av landbruket er knyttet til dyrehold.\n\nMen nå er 75 000 kvadratkilometer med landbruksjord, hvorav 48 000 var dyrket, rammet av flommen. I tillegg har minst 750 000 husdyr mistet livet. Kilder: FN, Pakistans nasjonale katastrofeberedskap (NDMA) og Pakistans finansdepartement\n\nMyndighetene lover kompensasjon\n\nDet pakistanske parlamentet har vedtatt at de som har mistet land og dyr i flommen vil motta kompensasjon, selv om dette vil gis først etter at alle data er samlet inn.\n\nTaimoor Khan i landets krisemyndigheter NDMA skal være med å forvalte kompensasjonsordningen. Han forteller at de vil gi en kompensasjon tilsvarende 2 500 kroner til de som har mistet storfe, mens de som har mistet mindre husdyr får drøyt 400 kroner. Bønder som har mistet dyrket mark vil få utbetalt 400 kroner per kvart mål.\n\nAmir Hayat Bhandara, som er grunnlegger av Agriculture Republic og Digital Dera og underviser pakistanske bønder i moderne landbruksteknikker, mener likevel at myndighetene ikke vil klare å kompensere for de store tapene. Men at de bør forsøke å overtale internasjonale selskaper til å gi bøndene gjødsel, frø og andre nødvendigheter for å komme seg gjennom krisen.\n\n– Om kanskje fem år vil noen dyrke igjen\n\nDet som gjør flommen særlig problematisk er at man var midt i innhøstingen i provinsene Balutsjistan, Sindh og i det sørlige Punjab, i tillegg til at avlingene var modne, da flommen rammet, mener Bhandara.\n\n– Det gjør at bøndene mister inntektene sine, men også sesongarbeiderne, som ofte har jobben i landbrukssektoren som deres eneste inntektskilde, sier han.\n\nIngrid Nyborg mener at mange bønder høyst sannsynlig heller ikke vil rekke å rehabilitere jorda til neste dyrkesesong eller sesongene etter det.\n\n– Om kanskje fem år vil noen klare å dyrke igjen. Andre vil ikke klare det. Det avhenger av hvor sårbare de var fra før av, sier hun.\n\nLes også: Tayeb Khan sover på bakken utenfor ruinene av sitt eget hus\n\nBehov for langsiktig hjelp\n\nI tillegg til å forske på konsekvensene av 2010-flommen, har Nyborg vært med i et prosjekt finansiert av Forskningsrådet om klima og humanitært bistand i seks land, hvor hun hadde ansvaret for Pakistan.\n\nDer fant de at humanitær hjelp ikke bare bør gis under og etter katastrofer, men også før, for å gjøre landene rustet til å møte katastrofer når de inntreffer.\n\nHun forteller at dette arbeidet er i gang, men at det har sine utfordringer.\n\n– Dette er en relativt ny dreining for myndighetene og hjelpeorganisasjonene, og det er ikke alltid lett å få midler til slikt arbeid når krisene har beveget seg ut av nyhetsbildet, sier hun, og legger til:\n\n– Det internasjonale samfunnet bør støtte dette, slik at vi bidrar til å redusere sårbarheten for klimaendringer.\n\nLikevel understreker hun at man nå er i en tidlig fase hvor det trengs nødhjelp.\n\n– Så snart man er forbi den mest akutte krisen, må man begynne arbeidet med å bygge opp igjen samfunnet. Men allerede nå må vi tenke langsiktig, slik at vi tar gode veivalg. Det er spesielt viktig å sikre at hjelpen ikke forsterker eller skaper større forskjeller i samfunnet, noe vår forskning viste at det er risiko for basert på tidligere hjelpearbeid.\n\nHun mener at universitetssektoren bør bidra i kunnskapsutvikling ved å ta en kompetansebyggingsrolle.\n\n– NMBU ser derfor nå på mulighetene for å samarbeide med for eksempel Kirkens Nødhjelp for å bidra til dette sammen men vår lokale universitetspartnere i Pakistan.\n\nLes også: Flomrammede i Pakistan: – De trenger drikkevann, mat og husly\n\nFår støtte fra Kirkens Nødhjelp\n\nKirkens Nødhjelp påpeker også viktigheten av å være tilstede over tid.\n\n– Det er svært viktig at det internasjonale samfunnet bidrar med støtte som går lengre og videre enn kun kortsiktig nødhjelp, sier utenlandssjef i Kirkens Nødhjelp Arne Næss-Holm.\n\n– Av erfaring vet vi at det vil ta mange år for lokalsamfunnene å reise seg etter en slik katastrofe, og de vil være avhenge av eksterne midler til dette, sier utenlandsjefen.\n\nKirkens Nødhjelp har vært til stede i Pakistan siden jordskjelvkatastrofen i 2005 og har hatt et eget kontor i landet 2007. De jobber nå for å hjelpe flomrammede, i samarbeid med lokale partnere.\n\n– Mange har mistet livsgrunnlaget sitt, og behovet for hjelp er enormt. En av hovedprioriteringene i hjelpearbeidet i landet er derfor å gi hjelp til å starte opp landbruk igjen, i tillegg til den umiddelbare nødhjelpen i form av vann, mat, husly, sanitær og hygiene og helsehjelp, sier Næss-Holm.",
    "Jeg er svært skuffet over bistanden fra Norge så langt": "Debattinnlegget gir uttrykk for skribentens meninger.\n\nPakistan er rammet av en av sin histories verste flom.\n\n33 millioner mennesker er direkte rammet. En tredjedel av landet ligger under vann. Det er behov for mat, rent vann, medisiner, klær, og etter hvert gjenoppbygging av sammenraste hus og infrastruktur.\n\nHeldigvis har mange mennesker verden rundt engasjert seg. Det brukes masse krefter på frivillig arbeid. Jeg har notert meg at det gjennomføres pengeinnsamlinger, og at klær, sko, gensere, skjorter, bukser og så videre samles. Det er ikke noe å si på engasjementet, men kanskje er det bedre at man sender penger fremfor klær og sko.\n\nAlt engasjement nytter. Imidlertid er det viktig å se logistikken i dette arbeidet.\n\nKlikk her for å abonnere på nyhetsbrev fra Norsk debatt\n\nVeiene er utilgjengelige, broer er vasket vekk og kommunikasjon er vanskelig. Det som er igjen av vegnett, båter og helikoptre og som brukes som transportmiddel må brukes rasjonelt og effektivt.\n\nAll erfaring og forskning viser at innsamlede klær ofte er uegnet til behovet på bakken og blir heller en belastning for systemet som skal ta det imot. Klærne passer ofte ikke den sesongen mottakerne er i, eller er i en tilstand som gjør at de må kastes når de først kommer frem.\n\nSvært ofte leveres klær til denne typen innsamlinger som er gamle og slitte. Ofte har de blitt liggende i mørke og fuktige kjellere i lang tid. Mottagerapparatet må bruke mye tid på å ta imot og sortere dem. Ofte må mye kastes. Dette arbeidet opptar mye dyrbar arbeidskapasitet i mottakerapparatet.\n\nTenk logistikk\n\nDet krever tid til innsamling, pakking og frakt til nærmest havn.\n\nNår frakten sendes sjøveien, tar det flere uker før den er fremme. Den må sorteres, omlastes og fraktes flere hundre kilometer på dårlige veier eller i båter som burde blitt brukt på frakt av mennesker og medisiner. Det tar tid, og opptar sårt tiltrengt arbeids- og transportkapasitet.\n\nPakistan krever i tillegg at en ikke-statlig organisasjon (NGO) må stå ansvarlig for mottaket. Dette fordrer en kommunikasjon og mye dokumentarbeid mellom mottaker og avsender.\n\nEn slik operasjon betyr unødvendig miljøbelastning. Tenk på CO-utslipp fra alle de bilene som skal frakte klær og sko til et innsamlingspunkt i Norge, frakt til en havn i Norge, og den lange sjøveien til Pakistan.\n\nDet beste og mest effektive alternativet er å samle penger og overføre dem til Pakistan, enten til venner, en NGO, eller til myndighetene.\n\nDenne prosessen krever langt mindre tid og energi, og krever ingen tillatelse, eller avklaring fra pakistanske myndigheter på forhånd.\n\nPenger blir mottatt i Pakistan omtrent i samme øyeblikk som de overføres fra Norge.\n\nIngen forsikrings-apparat i Pakistan\n\nEn annen fordel ved en kontantoverføring er at de frivillige på bakken i Pakistan handler etter behov på bakken, der og da. Dermed treffer man behovene på en bedre måte. Slik overføring betyr også støtte til lokalt næringsliv, og Pakistan mottar hard valuta. Frakten blir effektiv. Reiseavstandene blir korte. Miljøbelastningene blir minst mulige.\n\nLes mer fra Norsk debatt\n\nFlommen har vart i snart to måneder i Pakistan. Nødhjelp i form av mat, medisiner, rent vann og klær vil vare over lengre tid. En må imidlertid begynne å tenke på andre behov som allerede er der, eller ligger litt lenger frem i løypa.\n\nFor eksempel skal 73.000 kvinner føde i de områdene som er rammet av vann.\n\nNår infrastruktur til helsetilbudet vasket vekk og transporten er blitt vanskelig, er det svært krevende for disse kvinnene. De trenger omsorg.\n\nFlomvannet betyr mange vannbårne sykdommer som må tas på alvor. Folk har mistet avlinger og kyr. Det betyr ødelagte inntektsmuligheter i lag tid fremover.\n\nHus skal gjenoppbygges. Innbyggerne i de rammede områdene er ikke veldig bemidlede fra før av. Det lille de hadde er borte. Det finnes ikke et forsikrings-apparat i Pakistan. Statskassen er tom. Med andre ord: Disse menneskene vil ha behov for mangefasettert hjelp over en lang periode.\n\nSkuffende lite hjelp fra Norge\n\nJeg vil legge til at jeg er svært skuffet over bistand fra Norge så langt.\n\nPakistan har svært lite skyld i miljøødeleggelsene landet er rammet av akkurat nå. Norge på den andre siden har et stort ansvar.\n\nDet er på sin plass at Norge tar et langt større ansvar en de skarve 25 millionene vi har gitt i nødhjelp frem til nå.",
    "Pakistan tjener på Taliban": "Debattinnlegget gir uttrykk for skribentens meninger.\n\nDet er ikke bare Taliban det må legges press på og ansvarliggjøres for menneskerettighetsbruddene som finner sted i Afghanistan. Pakistan blander seg i Afghanistans interne forhold og støtter Taliban og deres umenneskelige handlinger.\n\nPakistan tjener på at et regime som Taliban har makten i Afghanistan, fordi Taliban ikke lar 50 prosent av befolkningen (kvinner) utdanne seg og jobbe for Afghanistans utvikling.\n\nEt utviklet Afghanistan vil ikke tillate Pakistan å blande seg inn i landet.\n\nKlikk her for å abonnere på nyhetsbrev fra Norsk debatt\n\nPakistan tjener på et regime som Taliban, fordi de ikke har evne, forståelse eller kunnskap til samarbeid med andre etniske grupper.\n\nSamarbeid mellom ulike etniske grupper i Afghanistan vil gjøre landet sterkere og da vil Pakistan miste muligheten til innblanding.\n\nDenne manglende evnen hos Taliban er noe som styrkes og utnyttes av Pakistan.\n\nLandet tjener på grupper som Taliban, og «utdanner» dem i koranskoler i Pakistan – for Taliban er religiøse fanatikere, og er villige til å gjøre hva som helst i religionens navn.\n\nViktige støttespillere\n\nPakistans misbruk av religionen Islam til produksjon og utvikling av terrorister er ikke noe nytt.\n\nLandet er og har alltid vært vertskap og støttespillere til Talibans ledere og andre terrorister.\n\nSom eksempel kan man trekke frem Osama Bin Landen, som ble funnet og drept i Pakistan. Og Mullah Omar, som søkte tilflukt til Pakistan i 2001 da den USA-ledede koalisjonen styrtet tidligere taliban-regimet.\n\nDet er hjerteskjærende å være vitne til at folk i Afghanistan har mistet sine grunnleggende menneskerettigheter. De har ikke mulighet til skolegang, jobb og å tjene penger til å forsørge sine familier. Noe som resulterer i økt arbeidsledighet, fattigdom og ønske om å flykte landet.\n\nDet er grusomt å være vitne til at verden lar et terror-regime, med god hjelp av Pakistan, frata millioner av mennesker retten til å være fri, utdanne seg og å jobbe.\n\nLes mer fra Norsk debatt\n\nLegg press på Pakistan\n\nDet er nå ett år siden Taliban har fått makten.\n\nDe fortsetter med å gjøre narr av verdenssamfunnet ved å servere dem usannheter på sine utenlandske reiser og lovnader om å respektere grunnleggende menneskerettigheter, for så å reise tilbake og avvise alt med den begrunnelse at menneskerettigheter er i strid med de (u)verdiene de selv har.\n\nVi er mange som tror på en annerledes situasjon i Afghanistan dersom folket gjør motstand, men vil denne motstanden gjøre noe forskjell hvis den ikke støttes?\n\nHvor lenge forventer vi at afghanske kvinner fortsetter denne kampen når de verken har bevegelsesfrihet, blir fengslet og torturert, uten noe form for støtte fra land som skriker høyt om menneskerettigheter?\n\nVi ber verdenssamfunnet om å legge press på Pakistan og andre land som støtter Taliban. Vi ber verdenssamfunnet om å støtte demokratiske stemmer i Afghanistan og motstandsbevegelsen mot Taliban",
    "LO gir en halv million kroner til hjelpearbeidet i Pakistan": "Flomkatastrofe\n\nLO gir en halv million kroner til hjelpearbeidet i Pakistan\n\nLO bevilger 500.000 til humanitær hjelp til Pakistan etter den største flomkatastrofen på mange tiår.\n\nLO-sekretariatet vedtok bevilgningen i sitt møte 12. september. Bakgrunnen er at Pakistan opplever monsunnedbør som er nesten ti ganger høyere enn normalt. Dette har resultert i ukontrollerbare flom- og jordskred over hele landet.\n\nPå det meste har en tredel av landet, inkludert hele byer og store landbruksområder, ligget under vann.\n\nFlommen har foreløpig forårsaket hundrevis av døde. Over 3 millioner mennesker er på flukt og flommen har skadet mer enn en halv million hjem. 33 millioner mennesker er berørt av monsunregnet og det er gjort skader for titalls milliarder kroner, skriver LOs internasjonale avdeling om flommen.\n\nPakistans regjering har bedt om internasjonal nødhjelp. Nødhjelpsarbeidet er svært vanskelig. Røde Kors er en av få norske organisasjoner som er til stede med nødhjelpsarbeid i Pakistan.\n\n– Vi anbefaler å støtte Røde Kors sitt arbeid. Røde Kors samarbeider direkte med Pakistan Røde Halvmåne om blant annet mobile helseklinikker som gjør det de kan for å hjelpe de som er rammet. Pakistan Røde Halvmåne yter for tiden nødhjelp i 23 av de mest berørte distriktene, skriver LOs internasjonale avdeling.",
    "Vårt Land meiner: «Norge må ta ansvar i Pakistan»": "Norge må ta ansvar i Pakistan\n\nNo tenker mange nordmenn på familien som vert ramma av flaum i Pakistan. Det er på tide at Norge tar ansvar.",
    "Flomkatastrofen i Pakistan truer oldtidsby": "Det langvarige og kraftige monsunregnet og den påfølgende flommen i Pakistan har hittil tatt livet av over 1 300 mennesker og gjort millioner hjemløse.\n\nNå truer ekstremværet også ruinene ved Mohenjo Daro, som ligger ved Indus-elven i den pakistanske Sindh-provinsen.\n\nMohenjo Daro er en oldtidsby som ble bygd en gang rundt 2 600 f.Kr.\n\nFakta om Mohenjo: Oldtidsbyen ble bygget en gang rundt 2 600 f.Kr.\n\nMohenjo Daro var en av de aller største bosetningene i Indusdalen og en av de tidligste urbane bosetninger av betydning.\n\nRuinene ble oppdaget i 1922, og fram til i dag er de omgitt av mystikk om hvorfor byen ble forlatt en gang 1800-tallet.\n\nStedet ble utpekt som en del av UNESCOs verdensarv i 1980.\n\nByen hadde om lag 70 000 innbyggere i sin storhetstid, og var rik på grunn av handel. Kilder: AP og Wikipedia\n\n\n\nEr påført skader\n\nKatastrofeflommen har ikke rammet Mohenjo Daro direkte, men det kraftige regnværet har påført ruinene ved den gamle byen skader, forteller kurator Ahsan Abbasi.\n\nMeteorologene har også varslet at regnet vil fortsette i tiden som kommer.\n\n– Flere store murer, som ble bygget for nesten 5 000 år siden, har kollapset på grunn av monsunregnet, sier Abbasi til nyhetsbyrået AP.\n\nHan forteller at flere titalls bygningsarbeidere under tilsyn av arkeologer har startet reparasjonsarbeidet. Hva skadene vil koste, er ennå ukjent.\n\nStedets landemerke – en buddhistisk stupa – er fortsatt intakt, forteller Abassi.\n\nStupa er en type buddhistisk kuppelformet bygning, som brukes som et sted for tilbedelse, meditasjon og begravelser.\n\nGammel drenering\n\nMen regnet har skadd noen av stupaens yttervegger og også noen større vegger som skiller enkeltrom eller kamre inne i bygningen.\n\nAbbasi sa at sivilisasjonen ved Mohenjo Daro bygde et forseggjort dreneringssystem, som har vært avgjørende for å unngå skader under tidligere flommer.\n\nMen årets flom har vært eksepsjonell. Og selv om flommene har berørt hele Pakistan, har Sindh-provinsen vært blant de hardest rammet.",
    "Økt risiko for sykdom etter gigantflom i Pakistan": "Hei!\n\nDenne artikkelen krever abonnement\n\nDu må logge inn for å lese videre",
    "Tørke og flom sees fra verdensrommet": "USAs romfartsorganisasjon Nasa og den europeiske ESA tar begge tusentalls satellittbilder av verden.\n\nBegge har nå sendt ut bilder av noen av områdene som er hardest rammet av ekstremvær.\n\nBildene er tatt på forskjellige tidspunkter og viser hvor store endringene er.\n\nVoldsom flom rammet Pakistan i juli og forverret seg i august. En tredel av landet ble oversvømt. Bildet viser et stort område sentralt i landet. Nasa\n\nFlom i Pakistan\n\nPakistan har vært rammet av ekstremt monsunregn i august. Det har ført til den største flommen i landet på et tiår.\n\nRundt en tredel av landet er blitt oversvømmet.\n\nNasas bilder er tatt 4. og 28. august og viser hvordan et stort område langs elven Indus er satt under vann på drøyt tre uker.\n\nGudpur i Pakistan Maxar Technologies via AP\n\nEt hav av sølevann\n\nLandsbyen Gudpur er en av landsbyene i Pakistan som er rammet. Bilder viser hvordan det nå bare er et hav av sølevann der det for få uker siden var åkre.\n\n150 broer og 3500 kilometer vei er ødelagt av flommen.\n\n700.000 husdyr er døde. Tusenvis av km² med avlinger er gått tapt.\n\nRhinen ved Köln i 2021 og 2022 ESA\n\n500-årstørke\n\nTørken i Europa i sommer er trolig den verste på 500 år, ifølge EU-kommisjonen.\n\nEt rekordstort areal er svidd av i skogbranner. De store elvene som Rhinen, Loire og Donau har så lav vannstand at de elvetrafikken har store problemer.\n\nBildet viser Rhinen ved Köln. Sandbanker er synlig der vannet fløt i fjor. Samtidig ser man hvor brunsvidd landskaper er i år, sammenlignet med i fjor.\n\nPoyang-sjøen i Kina 10. juli og 27. august i år Nasa\n\nKinas største sjø fordamper\n\nHetebølgen sør i Kina i juli og august er den mest intense som noen gang er registrert i landet. Med varmen har det også fulgt langvarig tørke.\n\nPoyang-sjøen er vanligvis Kinas største ferskvannssjø. Vanligvis varierer den veldig i størrelse.\n\nDen har lite vann om vinteren og så fylles den opp i løpet av sommeren, skriver Nasa.\n\nI sommer har den ikke fått påfyll, men har i stedet fordampet bort.\n\nPoyang-sjøen er på gjennomsnitt 3.500 kvadratkilometer i høysesongen. Nå er den redusert til en størrelse på 737 kvadratkilometer.\n\nYangtze og Jialing ved Chongqing i 2021 og 2022 ESA\n\nTidenes hetebølge\n\nEksperter sier ifølge NTB at hetebølgen kan være den mest ekstreme som noen gang er registrert på kloden.\n\nVed rundt 30 prosent av de 600 værstasjonene langs Yangtze-elven. Vannstanden er rundt halvparten av gjennomsnittet de siste fem årene, skriver AFP.\n\nMan må tilbake til 1800-tallet for å finne like lav vannstand i Yangtze som i år.\n\nDet medfører problemer for godstrafikk og fører til redusert kraftproduksjon.\n\nBildet viser det Yangtze og Jialing møtes ved Chongqing.\n\nLake Powell med fem års mellomrom Nasa\n\nAldri vært lavere vannstand\n\nDen sørvestlige delen av USA er inne i en svært langvarig tørkeperiode som har vart i over 20 år. Tørken er ifølge BBC den verste på 1200 år.\n\nResultatet er at det er ekstremt lite vann i de store vannreservoarene vest i USA.\n\nDet nest største reservoaret, Lake Powell, er nå under en fjerdedel fullt. Siden Lake Powell ble bygget på 1960-tallet har det aldri vært så lite vann.",
    "Skal lage TV-drama om katastrofe i Pakistan: – Ubehagelig aktuelt": "– Først og fremst er dette forferdelig for de mange millionene som rammes. Denne katastrofen har så enorme dimensjoner at det er vanskelig å forholde seg til. Samtidig gjør dette hele seriekonseptet vårt ubehagelig aktuelt. Vi skulle ønsket oss større avstand mellom fiksjon og virkelighet enn det nå er blitt, sier Simen Alsvik.\n\nHan er hovedregissør for dem kommende dramaserien «Emergency Unit», om et nordisk team av hjelpearbeidere som blir sendt til Nord-Pakistan etter en jordskjelvkatastrofe. Dermed har Alsvik og resten av «Emergency Unit»-teamet fulgt de siste ukenes katastrofeflom i Pakistan ekstra tett.\n\n– Noen ganger blir TV-drama innhentet av virkeligheten. Det skaper noen etiske problemstillinger for serien vår, sier regissør Simen Alsvik.\n\n– Vi må vurdere hvilke konsekvenser dette skal få for serien. Den skal uansett ikke spilles inn i Pakistan, mest på grunn av den vanskelige sikkerhetssituasjonen i Nord-Pakistan der serien foregår. Serien har vært under planlegging i tre år. I et så stort prosjekt vil endringer og utsettelser få omfattende konsekvenser, forteller regissøren.\n\n«Emergency Unit» skal etter planen skal gå i opptak i november, og sendes i 2023 på NRK og de andre nordiske statskringkasterne. Serien ble i sommer tildelt 2,5 millioner kroner i produksjonsstøtte fra Nordisk Film- og TV-fond. Prosjektet fikk 500.000 kroner i utviklingsstøtte fra Norsk filminstitutt i 2020.\n\n– Planen er å publisere serien i 2023, bekrefter NRKs nye dramaredaktør Marianne Furevold.\n\n– «Emergency Unit» er et spennende og engasjerende drama satt i et univers hvor moralske og etiske dilemmaer er en sentral del av historien. Det er en tydelig og underholdende historie om korrupsjon, om katastrofer og om kjærlighet. Og om hvordan hjelpearbeidere, sivile og ofre kjemper mot tiden for å redde liv. Vi tror «Emergency Unit» kan skape engasjement for vårt publikum også utover sendingen, kommenterer Furevold.\n\nSerien produseres av Nordisk Film Production i Norge og ITV Studios Finland for NRK og YLE, med statskringkasterne Sveriges Radio, Danmarks Radio og islandske RÚV som medprodusenter.\n\nErklærte nasjonal krise\n\n26. august august erklærte Pakistan nasjonal krisetilstand på grunn av en katastrofal flom, som kom etter uvanlig store mengder regn i monsuntiden. Opptil en tredjedel av landet har vært oversvømt, og hele byer, store landbruksområder, veier og annen infrastruktur ble lagt under vann. 33 millioner mennesker er på flukt. En halv million mennesker har søkt tilflukt i midlertidige leirer etter at hjemmene deres er blitt ødelagt.\n\nPakistans statsminister gikk sist uke ut og ba det internasjonale samfunnet om humanitær hjelp. Norges utenriksminister Anniken Huitfeldt har lovet nødhjelp fra Norge.\n\nDødstallene etter flommen har passert 1.300, melder internasjonale nyhetsbyråer. Myndighetene i Pakistan har varslet flere oversvømmelser og mer flom i dagene framover, etter fortsatt regn og vannstigning i Pakistans største innsjø. FNs generalsekretær er blant de mange som har forklart flommen med klimaendringene.\n\n[ Nødhjelp har nådd fram til flomrammede Pakistan ]\n\n– Ikke en katastrofefilm\n\n– Det er så mange nordmenn med røtter og familie i Pakistan at denne katastrofen kommer ekstra nær oss, konstaterer regissør Simen Alsvik. Men han understreker at «Emergency Unit» først og fremst handler om hjelpearbeid, ikke naturkatastrofer eller klimaendringer.\n\n– Dette er ikke en katastrofefilm i serieformat. Det handler om humanitær bistand mer enn katastrofen i seg selv, sier Alsvik.\n\n«Emergency Unit» er på åtte episoder ganger 50 minutter. Serien er en del av de nordiske kringkasternes dramasamarbeid N12, som tidligere har omfattet titler som «Lykkeland 2» og «En kongelig affære». Produsentene for «Emergency Unit» søkte om innspillingsmidler gjennom insentivordningen for internasjonale filmer og TV-serier både i 2021 og 2022.\n\n– Skandinaviske land er verdensledende innen humanitær virksomhet. I serien vil vi belyse hvor problematisk det kan bli når det privilegerte Norge skal gå inn og hjelpe mennesker i andre kulturer.\n\n– Serien setter også vår kultur i relieff. Istedenfor å lage en serie om pakistanere i Norge ville vi snu linsa og lage en serie om nordmenn i Pakistan.\n\nAmandaprisen 2018. Regissør Simen Alsvik (midten) mottokk Amandaprisen for beste barnefilm i 2018 for «Elias og Storegaps hemmelighet». (Terje Bendiksby/NTB)\n\nAlsvik har tidligere bl.a. regissert episoder av «Lilyhammer», BBC-serien «The Nest» og den kommende Viaplay-serien «Fenris». I 2018 fikk han Amanda for beste barnefilm med «Elias og Storegaps hemmelighet».\n\nPå «Emergency Unit» er han såkalt konseptuerende regissør, og serien er skrevet av de finske manusforfatterne Tarja Kylmä (« Rahti»/«Cargo») og Paula Mononen («Sorjonen»/«Bordertown»).\n\n– Jeg synes det er interessant når TV-drama nærmer seg virkeligheten. I dette tilfellet har det motsatte skjedd. TV-drama kan være en måte å behandle traumatiske hendelser på, sier Alsvik.\n\n[ «Ringenes herre»: Kan bli en av de største begivenhetene i tv-mediets historie (+) ]\n\nHold deg oppdatert. Få daglig nyhetsbrev fra Dagsavisen!\n\n\n\n\n\n\n\n\n\n\n\n\n\n\n\n",
    "Minst 33 millioner mennesker flykter fra flomkatastrofen i Pakistan. Nå gir regjeringen 25 millioner i nødhjelp": "Minst 33 millioner mennesker flykter fra flomkatastrofen i Pakistan. Nå gir regjeringen 25 millioner i nødhjelp Flomkatastrofen vil koste Pakistan over 10 milliarder dollar, mener landets regjering. Norge bidrar med 25 millioner kroner i nødhjelp.\n\n1 min Publisert: 30.08.22 — 16.29 Oppdatert: en måned siden",
    "Norges ansvar for klimakrisene": "Flombildene fra Pakistan var dramatiske og skremmende. Menneskeliv, husdyr og infrastruktur har gått tapt. Skadene vil komme på minst ti milliarder dollar, ifølge Pakistans regjering. Den slår fast at de verken kan eller vil ta kostnaden alene. Regningen vil bli lagt på bordet på klimatoppmøtet i Egypt i desember.\n\nEffektene av klimaendringene er globale. Utslippene vi skaper i Norge bidrar til flom i Pakistan, historisk omfattende tørke i Somalia, og hetebølger i Kina, Europa og USA. Derfor må Norge ta sin del av regninga, blant annet ved å bidra med friske nødhjelpsmidler til Pakistan nå. Men Norge kan ikke bare betale seg ut av krisa. Vi må ta den nødvendige konsekvensen gjennom klimakutt hjemme.\n\nAlle utslipp må kuttes raskere og mer omfattende enn vi har gjort fram til i dag. Verden har satt temperaturstigning til 1,5 grad som smerteterskel for klimaendringene. Dette målet vil likevel innebære at vi vil oppleve større klimakriser enn vi har sett denne sommeren. Utslipp i Norge tilsvarer 9 tonn per person, eller 11 tonn hvis vi tar med utslipp fra hele forbruket vårt. Til sammenlikning er Pakistans utslipp 0,9 tonn per person.\n\nNorges klimautslipp er langt over hva naturen tåler. Vårt bidrag til klimaeffektene er enda større gjennom eksport av olje og gass. For Norge vil det bli krevende nok å først skal halvere våre utslipp innen 2030, og så raskt gå mot null. Men som vi ser av flommen i Pakistan, vil prisen for vår egen omstilling være en liten del av regningen. Kostandene vi må betale for effekten av klimaendringene er uendelig mye høyere. Og den øker for hver tidels grad oppvarming vi tillater oss.\n\nFlere rike land har oppnådd sin rikdom på bekostning av andre land som nå sliter med konsekvensene. Flommen i Pakistan i høst minner oss på at det haster å jevne ut denne uretten. Vår klimafinansiering til fattigere land må handle om tre ting. Penger til omstilling i landene for å hindre videre eskalering av klimaendringene, penger til klimatilpasning som skred- og flomsikring for å stå tryggere mot klimaendringene vi vet vil komme, og penger til å dekke tap og skade av klimaendringene som dessverre allerede har inntruffet.\n\nJo senere vi starter, jo mer penger må vi bruke på skadene, som igjen betyr at omstilling skyves enda lenger ned på prioriteringslista. Når vi venter med å gjøre opp for vårt eget historiske ansvar, setter vi oss selv inn i en ond spiral som blir vanskelig å komme oss ut av.\n\nVerken Pakistan eller andre fattige land vil la oss slippe unna prisen for klimakrisene. Under FNs klimatoppmøte i november får tap og skade større plass på dagsorden enn det pleier å ha.\n\nDette må Norges delegasjon utnytte, og jobbe frem vedtak som forplikter de rike oljeeksporterende landene. Omtrent samtidig skal vårt eget statsbudsjett vedtas, og stortingsflertallet får sjansen til å følge opp forpliktelsene og vise at de mener alvor. Vi forventer penger på bordet, konkrete klimatiltak, kraftige kutt og høyt tempo.",
    "I fremtiden har vi ikke råd til selektiv moral": "Debattinnlegget gir uttrykk for skribentens meninger.\n\nMin datter er halvt pakistansk og Pakistan er på mange måter nært mitt hjerte. Det føles så urettferdig at jeg kan legge henne trygt i sin seng, når det er en helt annen virkelighet i det landet hun har sine røtter fra.\n\nVi leser hjerteskjærende overskrifter om at Pakistan drukner. En tredjedel av landet ligger under vann. Det blir rapportert om at barn og eldre drukner, og de humanitære behovene er enorme, og ødeleggelsene er av et omgang som er vanskelig å forestille seg. Det blir verre.\n\nLes også: Jeg er svært skuffet over bistanden fra Norge så langt\n\nFor titalls millioner mennesker er situasjonen livstruende på grunn av sult og smittsomme sykdommer. Barn som kommer bort fra foreldre og familie risikerer å bli utnyttet eller utsatt for overgrep.\n\nDet gjør så vondt å se og høre om det som foregår.\n\nFølelsen av tap er den samme\n\nDet er vanskelig å sette seg inn i en virkelighet som er så langt unna ens egen, men det er så viktig at vi prøver å bevare interessen og bevisstheten for å gjøre nettopp det. Moral og solidaritet må ikke begrenses av geografi.\n\nHvorfor? For det kan gjøre en forskjell å åpne hjertene våre for hverandre.\n\n\n\n\n\nKatastrofen som har rammet Pakistan er i aller høyeste grad menneskeskapt. Derfor må mennesker være med på å løse denne krisen.\n\nFelles for oss mennesker er at alle ønsker en trygg grunn å bo på. Det kunne vært meg eller deg som mistet alt vi eier og har – og mennesker vi er glad i.\n\nFølelsen av frykt og tap er den samme uansett hvem du er eller hvilket land du bor i. Alle har rett til trygghet, uansett hvor de kommer fra. Det er en ukrenkelig menneskerett.\n\nTenk dere hvordan nyhetsdekningen og oppmerksomheten hadde vært hvis det som skjer i Pakistan hadde skjedd med et land i Europa.\n\nTørken i Europa har tilsynelatende fått mer spalteplass i landets aviser enn det som utspiller seg i Pakistan. Det er sterkt beklagelig.\n\nDet minste vi kan gjøre for det flomrammede Pakistan er å vie vår oppmerksomhet til det som skjer der.\n\nKlikk her for å abonnere på nyhetsbrev fra Norsk debatt\n\nVi kan ikke ha samvittighet til å sitte trygt i våre hjem sammen med vår familie, uten å hjelpe de som har mistet alt. Vi må støtte humanitære aktører med det hver og en av oss har mulighet til.\n\nUtgjør en forskjell\n\nSom tidligere styremedlem i DELTA-foreningen, som har arbeidet for å hjelpe vanskeligstilte mennesker i nød, lærte jeg en viktig ting:\n\nVi må aldri undervurdere humanitært arbeid.\n\nLes mer fra Norsk debatt\n\nSmå handlinger kan gjøre en stor forskjell. Hvis alle gir litt, vil det kunne resultere i store forandringer. Om det så er femti kroner, mer eller mindre – alt hjelper.\n\nFlomkatastrofen som har rammet Pakistan er bare en forsmak på hva klimaendringene vil føre til. Jeg håper at vi fremover kan stå skulder ved skulder og vise solidaritet og handlekraft med klimakatastrofens ofre. Hvem vet, kanskje det blir meg eller deg som trenger en hjelpende hånd i fremtiden.",
    "IMF bevilger over 11 mrd. til Pakistan": "Pakistan har sikret 1,17 milliarder dollar - 11,4 milliarder kroner - i en bailout fra det internasjonale pengefondet (IMF). Landet har stått på randen av konkurs de seneste månedene, med kreditorer som har pustet det i nakken.\n\n– Vi skal nå få vår syvende og åttende transje fra IMF på 1,17 mrd. dollar. Jeg ønsker å takke vår statsminister for at han har tatt så mange tøffe avgjørelser og dermed reddet Pakistan fra en konkurs. Jeg gratulerer nasjonen, skrev finansminster Miftah Ismail i Pakistan på Twitter.\n\n\n\nÅpner opp\n\nEn avtale med IMF har vært en viktig bidragsyter til finansiering fra andre land. I forkant av den endelige avgjørelsen til IMF var landet klare på at en eventuell innvilgelse ville åpne opp for andre finansieringskilder.\n\n– Myndighetene i Pakistan er ikke i stand til å sikre finansiering fra det globale obligasjonsmarkedet eller fra kommersielle banker. Dette gjør det enda viktigere å sikre en avtale med IMF, sa finansminister Miftah Ismail i Pakistan, og fortsetter:\n\n– Alle veier leder til IMF. Saudi Arabia og andre land er alle klare for å gi penger, men alle sier at vi må gå til IMF først.\n\nTotalt har Saudi Arabia, De Arabiske Emiratene og Qatar lovt at de skal bidra med 9 milliarder dollar i lån og investeringer til landet.\n\nPreget av inflasjonen\n\nTilskuddet fra IMF vil være viktig i stabiliseringen av Pakistans økonomi. Det er faktisk landet i Asia med nest raskest voksende inflasjon - over 24 prosent så langt i år.\n\nPakistan skal tilbakebetale over 21 milliarder dollar i utenlandsk gjeld innen det neste året, hvorav neste betaling er på 16,5 milliarder i desember. Per august hadde landet 7,8 milliarder kroner i valutareserver.",
    "Afghanistan hevder Pakistan gir amerikanske droner luftrom": "Ifølge ham bistår pakistanerne USAs «invasjon». Utspillet kom søndag, mindre enn en måned etter at USA likviderte al-Qaida-toppen Ayman al-Zawahri i et droneangrep i Kabul.\n\nIfølge Mujahid flyr det stadig amerikanske droner over den afghanske hovedstaden.\n\n– Vår informasjon viser at de tar seg inn i Afghanistan via Pakistan, ved hjelp av deres luftrom, svarte Mujahid på spørsmål om hvor dronene kom fra.\n\nHan sa videre at dette er en «åpenbar krenkelse av Afghanistan og det afghanske luftrommet» fra amerikansk hold.\n\n– De gjør dette helt skamløst. Vi fordømmer denne ulovlige gjerningen og krever at amerikanerne gjør slutt på den, sa Mujahid.\n\nPakistan mener Taliban fremmer «svært beklagelige» anklager som er basert på antakelser. I en uttalelse heter det at Afghanistan må etterleve sine forpliktelser om å «ikke tillate at deres territorium blir brukt til terrorisme».\n\nDen pakistanske regjeringen har tidligere avvist at de lar luftrommet bli brukt av andre, senest i forbindelse med Zawahiri-saken.\n\nUSA ledet an invasjonen av Afghanistan i 2001, der den første Taliban-regjeringen ble felt, etter at islamistgruppa nektet å overgi al-Qaida-grunnlegger Osama bin Laden etter terrorangrepene mot USA 11. september samme år.\n\nDroneangrepet som drepte Zawahri, bin Ladens etterfølger, var det første kjente amerikanske droneangrepet mot et mål i Afghanistan siden USA og Nato trakk sine styrker ut av landet 31. august i fjor."
}