{
    "Østerrike vil at EU skal skille strøm- og gasspriser": "– Elektrisitetsprisene må ned. Vi kan ikke la Putin bestemme hver dag hva energiprisene skal være, sa Østerrikes statsminister Karl Nehammer søndag.\n\n– Vi må stoppe denne galskapen som skjer nå på energimarkedet, sa han, og tilføyde at han vil ta saken opp på EUs kommende krisemøte om energi.\n\nNehammer mener temaet om frakobling må være på dagsordene. Han skal allerede ha tatt dette opp med den politiske ledelsen i Tyskland, samt Tsjekkia, som for tiden har EUs roterende presidentskap.\n\nEuropeiske strømpriser steg til nye rekorder denne uken. Det er varslet at europeiske land står overfor en vanskelig vinter etter at Russland har kuttet i gassleveransene.\n\nHold deg oppdatert. Få daglig nyhetsbrev fra Dagsavisen",
    "Oilers nær CHL-bragd – tapte på overtid i Østerrike": "Alt innhold er opphavsrettslig beskyttet. © 2020 Stavanger Aftenblad. ACAP-beskyttet. Personvernpolicy og cookies. Stavanger Aftenblad arbeider etter Vær Varsom-plakatens regler for god presseskikk. Stavanger Aftenblad har ikke ansvar for innhold på eksterne nettsider som det lenkes til.",
    "Frankrike er megafavoritt. Men dette spillet gir bra odds": "Frankrike vil rykke ned til nivå to i Nations League hvis de taper mot den tidligere Manchester United-manageren. Det gjør de ikke.\n\nFrankrike har kun tatt to av tolv mulige poeng i Nations League. De avsluttet en elendig juni-måned med 0-1-tap mot Kroatia. Luka Modics straffescoring gjorde at kroatene endelig fikk revansj for finaletapet i VM i 2018.\n\nSlik får man 3,15 i odds på hjemmeseier for Frankrike mot Østerrike\n\nDet franske laget opplevde å spille fem kamper på rad uten seier så sent som i 2021, og de vil oppleve det samme uten seier mot Østerrike torsdag. De står også i fare for å tape tre hjemmekamper på rad i Nations League.\n\nDet vil i så fall gjøre at enda flere vil rope på Zinedine Zidane som erstatter for Didier Deschamps som landslagssjef for franskmennene etter VM i Qatar.\n\nFrankrike må skjerpe seg, og vi tror de gjør det på torsdag.\n\nFrankrike - Østerrike\n\nOdds: Begge lag scorer og Frankrike vinner - 3,15 i odds\n\nKampstart torsdag 22. september klokken 20.45\n\nSpillestopp kl 20.44\n\nStade de France\n\nSlik ser du kampen:\n\nDen vises på TV2 Sport Premium 2 ﻿Skaff deg tilgang her﻿\n\nSe Frankrike - Østerrike på TV2 Sport Premium 2 med Allente. Skaff deg tilgang her!\n\nVi tror at begge lag scorer og Frankrike vinner. Det spiller du på her til 3,15 i odds\n\nFrankrike har skuffet stort i Nations League. De ligger overraskende på bunn i sin gruppe. Franskmennene har spilt fire kamper, men de har så langt til gode å vinne.\n\nDe har tapt hjemme mot Danmark (1-2) og Kroatia (0-1), mens de har spilt 1-1 borte mot både Østerrike og Kroatia.\n\nDet betyr at begge lag har scoret i tre av de siste fire kampene til Frankrike, og at franskmennene har sluppet inn mål i elleve av de siste 16 kampene.\n\nDidier Deschamps mangler flere nøkkelspillere til kampen mot Østerrike, blant andre Karim Benzema, Lucas Digne, N’Golo Kante, Lucas Hernandez, Hugo Lloris, Kingsley Coman, Adrien Rabiot og Boubacar Kamara, men Frankrike er vanligvis et sterkt hjemmelag. Statistikken viser at de kun har tapt tre av de siste 28 kampene på Stade de France siden 2018.\n\nNy nedtur for den tidligere United-sjefen\n\nFrankrike er ikke det eneste laget som er ute av form i denne gruppen. Østerrike har kun vunnet én av de siste seks kampene, og de har opplevd å tape tre av de siste fire bortekampene.\n\nDet betyr at den tidligere Manchester United-manageren Ralf Rangnick kun har tatt én seier etter at han tok over det østerrikske landslaget. Det er interessant å notere seg at begge lag har scoret i seks av de siste åtte kampene til Østerrike.\n\nAlpenasjonen klarer sjelden å holde tett bakover når de spiller på bortebane. De har kun holdt nullen i én av de siste seks bortematchene, én av dem var mot miniputtnasjonen Færøyene.\n\nFrankrike er ikke det eneste laget som opplever skadeproblemer. Den østerrikske stjernespissen Sasa Kalajdzic ble skadet i sin første kamp for Wolverhampton, og han er ute i minst seks måneder.\n\nRB Leipzigs midtbanespiller Konrad Laimer er en annen spiller som er ute med langtidsskade. I tillegg er Valentino Lazaro, Florian Grillitsch og Stefan Ilsanker ute med skader, mens Martin Hinteregger la opp i sommer. Ikke nok med det. Kevin Danso er suspendert.\n\nHeldigvis har Ralf Rangnick spissen Marko Arnautovic. Han scoret seks mål på de syv første Serie A-kampene for Bologna, og 33-åringen kan også stelle i stand trøbbel for det franske forsvaret.\n\nFrankrike har vunnet seks av de siste ni kampene mot Østerrike, og vi tror de tar en seier mot alpelandet torsdag. Oddsen på fransk seier er kjedelige 1,37, men vi mener statistikken gir oss gode argumenter for å spille på Frankrike-seier og at begge lag scorer i kampen.\n\nVi tror at begge lag scorer og Frankrike vinner. Det spiller du på her til 3,15 i odds",
    "Danmark selger seg dyrt på søndagens tippekupong": "Danmark og Frankrike har begge mye å spille for i den siste kampen i Nations League. Vi tror Danmark kan skape trøbbel for de franske stjernene på søndagskupongen.\n\nDenne ukens søndagskupong består av ni kamper fra Nations League, to fra Toppserien og en fra PostNord-ligaen. Bonuspotten er på ca. 450.000 kroner. Innleveringsfristen er kl. 14.55.\n\n<b> </b>\n\n1. Danmark - Frankrike\n\nDanmark har alt å spille for i søndagens kamp. De kan vinne gruppe A1 i Nations League med seier mot de regjerende verdensmesterne Frankrike hjemme i Parken, men da må Kroatia samtidig spille uavgjort eller tape mot Østerrike. Å spille i København er ingen spøk. Danmark har nemlig ikke tapt på eget gress på over ett år. Den gode formen til tross, det er over ti år siden sist de vant i Parken mot en nasjon som var rangert høyere enn dem. Med 3-0-2 etter de fem første kampene ble Danmark tatt igjen av Kroatia på tabellen når de tapte 1-2 i Zagreb sist, men kroatene har også de en tøff kamp igjen, og med en seier her kan alt være snudd på hodet.\n\nFrankrike har vært svake i Nations League denne gangen. Etter fire kamper på rad uten seier, vant de endelig 2-0 mot Østerrike torsdag. Likevel; med kun fem poeng på fem kamper er de sjanseløse til å forsvare Nations League-tittelen. De står faktisk i fare for å rykke ned fra øverste nivå i Nations League. For hvis Østerrike vinner mot Kroatia og Frankrike ikke klarer å slå Danmark , ja, da rykker Frankrike ned. Det vil være smått sensasjonelt. Men Frankrike er sterke på bortebane. De har tross alt ikke tapt noen av de siste tolv bortekampene, og man må helt tilbake til 2019 når Tyrkia slo Frankrike 2-0 på hjemmebane for å finne sist gang Frankrike tapte på bortebane.\n\nFrankrike trenger en seier for å sikre seg mot nedrykk. Danmark trenger en seier for å være med i kampen om gruppeseier. Det borger for en rysare av en kamp, og her er det aller meste fullstendig åpent. Vi tror Danmark byr opp til kamp og spiller HUB.\n\n2. Nederland - Belgia\n\nNederland leverer bra i denne Nations League-turneringen hvor de åpnet med en overraskende sterk borteseier 4-1 over dagens motstander Belgia før de gode resultatene bare har rullet på videre. To seire over Wales har det også blitt, mens de tok revansj borte mot Polen sist med 2-0 borte etter at hjemmekampen \"bare\" endte 2-2. Med 4-1-0 leder de gruppa med 13 poeng, og her holder det faktisk med at de taper med maks to mål for å vinne gruppa. For de ligger tre poeng foran Belgia, og etter 4-1 seieren borte har de tre ekstra plussmål å gå på.\n\nDermed trenger altså Belgia å vinne med minimum tre mål her. Det er langt unna et hyggelig utgangspunkt, men det belgiske laget er truende til å klare det meste. Etter tapet hjemme for Nederland har de gjort det rimelig bra med 3-1-0 og ti poeng, hvor de slo Wales 2-1 i en knepen forestilling sist. Belgia er fylt av \"stjerner\", men det føles likevel ikke som om de har fått ut alt potensialet som ligger i troppen.\n\nDette blir en \"lur\" kamp. Hvordan vil Nederland møte kampen taktisk når de vet at de kan tape kampen men fortsatt vinne gruppen? Belgia må uansett frem, for der er det kun seier som gjelder uansett. Vi setter vel uavgjort som det minst sannsynlige her nå, og dermed blir det HB på 96-rekkeren og HUB på 432-rekkeren.\n\n3. Wales - Polen\n\nWales har allerede hatt en fantastisk sesong etter at de slo Ukraina 1-0 i VM-playoffen og kvalifiserte seg til VM for første gang på 64 år. Etter den tid har de fortsatt å spille tette og harde kamper, selv om det ikke alltid vises i poengstatistikken. Og det samme gjentok seg sist når Wales nok en gang tapte en knepen kamp 1-2 borte mot Belgia. Med 0-1-4 står de kun med ett poeng hittil i Nations League, men alle tapene har vært knepne ettmålstap for Polen, Belgia og Nederland x 2. Deres eneste poeng kom mot Belgia i en kamp som endte 1-1 her på hjemmebane. Nå er det kun en ting som gjelder og det er en seier med 2+ mål. For selv om Wales bare har ett poeng vil de ta igjen Polen på tabellen med en tomålsseier her, da Polen står med fire poeng etter at Polen vant 2-1 i det motsatte oppgjøret.\n\nPolen har allerede tatt sin viktigste seier i år når de slo Sverige 2-0 i sin avgjørende playoff-kamp foran vinterens VM i Qatar. De fulgte også opp med en grei seier 2-1 hjemme over Wales i Nations League, men etter det har det kladdet klart mer med to tap for Belgia (1-6 og 0-1) samt en poengdeling og et tap mot Nederland. Med fire poeng og 1-1-3 på fem kamper er de langt unna teten, men de trenger et poeng her for å sikre seg fra et skuffende nedrykk.\n\nFår Polen poenget de trenger? Vi tror det, for selv om Wales aldri blir utklasset så sliter de med å vinne kamper. UB.\n\n4. Østerrike - Kroatia\n\nØsterrike har ikke akkurat levert til 20 i stil etter at de fikk inn Ralf Rangnick som ny trener. For etter seieren 2-0 borte mot dagens motstander Kroatia i den første kampen i Nations League har de neste kampene vært tøffere, og med tre tap og 0-1-3 på de fire siste ligger Østerrike nederst på tabellen foran siste kamp med fire poeng. Dermed trenger de en seier her for i det hele tatt ha en mulighet til å ikke rykke ned, og det gir bakteppet foran denne kampen. Begge de siste kampene har endt med bortetap 0-2 for Danmark og Frankrike, mens de klarte 1-1 mot Frankrike i sin siste hjemmekamp.\n\nMen nå må Østerrike vinne, og det gir egentlig Kroatia en fordel. Men Kroatia trenger kanskje også en seier, hvor Kroatia nå faktisk leder gruppen med ti poeng etter de fire første kampene. For etter ar de fikk seg en skikkelig på nesen i det første oppgjøret hjemme mot Østerrike (0-3) har de klart bedre seg utover gruppespillet. Først holdt de Frankrike til uavgjort 1-1 hjemme i Split, før vant begge sine to siste bortekamper sterkt mot Danmark (1-0) og Frankrike (1-0). Etter at de på nytt slo Danmark 2-1 på hjemmebane overtok de ledelsen i gruppa, og med sine ti poeng har de poenget ned til Danmark på andreplass.\n\nDenne gruppa er langt fra over, og det finnes mange variasjoner i hvordan dette kan gå. Men Østerrike må ha seier, og det bør gi en åpen kamp hvor Kroatia også vil få sine muligheter. Muligens må også de vinne, men det avhenger av den andre kampen underveis. Vi tror uansett ikke Østerrike vinner, og spiller UB.\n\n5. Aserbajdsjan - Kazakhstan\n\nAserbajdsjan har rett og slett levert enormt dårlig som landslag i lang tid, og sto med 13 kamper uten seier før de plutselig har våknet nå i det siste. For først slo de Belarus 2-0, før de gjorde en enda sterkere kamp sist når de smalt til med å slå Slovakia 2-1 på bortebane. Dermed har de nå 2-1-2 og sju poeng, og etter seieren sist sikret de seg fra nedrykk. Med det har de vist bra moral her på slutten, og det kommer man ofte langt med.\n\nEnda bedre har Kazakhstan vært. For de har rett og slett overrasket de aller fleste hvor de har radet opp med seire. Med to seire over Slovakia (1-0 og 2-1), samt seire over både Aserbajdsjan og Belarus har de allerede sikret seg et opprykk etter sterke 13 poeng og 4-1-0 på de fem første kampene. Det betyr at denne kampen er helt uten betydning, og det gjør oss selvfølgelig noe usikre.\n\nKazakhstan har levert enormt bra i denne turneringen, mens Aserbajdsjan våknet fra de døde og sikret plassen med to strake seire. Denne kampen har ingen særlig betydning og vi må gardere opp. UB på 96-rekkeren og HUB på 432-rekkeren.\n\n6. Færøyene - Tyrkia\n\nFærøyene har levert helt på det jevne med 1-2-2, og noe særlig mer enn det er det kanskje ikke mulig å forvente av den lille øya. De fikk seieren sin hjemme mot Litauen når de vant 2-1 etter at de to første kampene begge hadde endt med tap for Tyrkia og Luxembourg, mens de to kampene etter seieren over Litauen har ført til to poengdelinger på bortebane mot Luxembourg (2-2) og Litauen (1-1). Alt i alt en ganske kurant turnering for Færøyene som ender opp på en tredjeplass uansett hva som skjer her.\n\nTyrkerne har som forventet levert ganske bra etter nedrykket. De er et klart nivå over alle motstanderne i denne gruppa, og de vant da også sine fire første kamper før de skuffet stort med 3-3 hjemme mot Luxembourg nå sist. Men gruppeseieren er allerede sikret med 4-1-0 og 13 poeng, og det er ikke sikkert Tyrkia legger 100% i de siste kampene her.\n\nTyrkia har allerede vunnet gruppa. De knuste Færøyene hele 4-0 hjemme, og selv om de nok spiller på halvt gir nå bør det holde til en enkel seier. B.\n\n7. Luxembourg - Litauen\n\nLuxembourg begynte bra med seire over både Litauen (2-0) og Færøyene (1-0) i de første kampene i Nations League. Deretter kom det et tap for Tyrkia (0-2), men de to siste har igjen vært ganske så bra med 2-2 mot Færøyene og ikke minst 3-3 borte mot Tyrkia nå senest. Luxembourg er blant \"smånasjonene\" som har vist mest fremgang de siste årene, og de glimter til med jevne mellomrom som feks nå med 3-3 borte mot Tyrkia. Med åtte poeng har de andreplassen bak Tyrkia som allerede har vunnet gruppa, mens Luxembourg også er sikret andreplassen uansett utfall her.\n\nLitauen er en skuffelse. De har ikke levert noe som helst i denne kvaliken, og 1-1 hjemme mot Færøyene sist ga deres første poeng i denne Nations League-turneringen. 0-1-4 er svakt, og de tapte også hjemmekampen deres mot Luxembourg 0-2 i åpningskampen. Ser man på VM-kvaliken ga også den svake 1-0-7, og Litauen har allerede rykket ned til neste nivå i her i Nations League nå etter at de har fire poeng opp til Færøyene med kun en kamp igjen å spille.\n\nGruppen er allerede helt avgjort med en kamp igjen å spille. Det er vår eneste bekymring, men vi tror likevel Luxembourg vinner. Det blir H på 96-rekkeren og HU på 432-rekkeren i tilfelle kampen dør ut i 0-0.\n\n8. Andorra - Latvia\n\nAndorra er blant de alle minste nasjonene når det kommer til landslag, og de har som regel lite å stille opp med i kampene sine. Men i akkurat denne kvaliken har de faktisk gjort det ganske så greit hvor de har slått Liechtenstein i begge kampene (2-1 og 2-0) samt også klart uavgjort hjemme mot Moldova. Dermed har de 2-1-2 etter fem kamper, noe de nok er ganske fornøyde med.\n\nLatvia har skuffet skikkelig de siste årene, og har da også rykket ned til det laveste nivået i Nations League. På dette nivået bør de hevde seg rimelig bra, noe de har gjort her i starten med 4-0-1 etter fem kamper. Men de tapte meget skuffende 1-2 hjemme for Moldova sist, og selv om de nå leder gruppa med tolv poeng har de bare to poeng ned til Moldova.\n\nLatvia skal være bedre enn Andorra, og de sikrer opprykket med en seier her. B.\n\n9. Moldova - Liechtenstein\n\nForan den siste kampen i gruppa ligger Moldova to poeng bak ledende Latvia. Dermed kan de fortsatt rykke opp, men da trenger de hjelp. Første steg er uansett en seier her, og Moldova har klart seg ganske bra i denne kvaliken med 3-1-1 og ti poeng etter fem kamper. Særlig bra var borteseieren 2-1 over Latvia sist, men siden de tapte 2-4 hjemme ligger de likevel bak på innbyrdes oppgjør.\n\nGruppens store bunnlag er Liechtenstein. Fem strake tap har de fått, og med 0-0-5 mot Latvia, Moldova og Andorra er de blant det aller dårligste lagene i Europa. En scoring er det eneste de har klart å få til denne gangen, og med 0-1-18 på deres 19 siste kamper er det meget langt mellom de store høydepunktene for den lille staten som ligger midt i alpene mellom Sveits og Østerrike.\n\nMoldova har bedret seg noe, de vant bortekampen 2-0 og Liechtenstein skal ikke by på særlig motstand her heller. H.\n\n10. Asker - Eidsvold Turn\n\nAsker har egentlig hatt en helt forferdelig sesong, og lå lenge helt nederst på tabellen. Nå har de klart å karre seg forbi Frigg i bunn, men Asker ligger altså fortsatt under streken med sine 22 poeng. Det er rett og slett helt elendig av Asker som var forventet å ligge på øvre halvdel. Med 2-1-1 på de fire siste er formen i noe bedring, og de slo feks Levanger 3-2 i sin siste hjemmekamp. Men det trengs mer, for Asker har fortsatt to poeng opp til trygg grunn hvor dagens motstander Eidsvold Turn er det første laget over streken. Dermed går de forbi Eidsvold Turn med en seier her i dag, og kampen er således uhyre viktig for Asker som står med tolv poeng på ti hjemmekamper.\n\nEidsvold Turn begynte sesongen bra med fire seire på de seks første kampene, men så har motbakken bare blitt større og større utover. Og med bare en seier på de 13 siste har de ramlet lenger og lenger ned på tabellen. Nå har de 0-1-5 på de seks siste, og sist ble de knust hele 1-5 hjemme av Hødd. Med 22 poeng har de kun målforskjellen ned til Vålerenga 2 under streken, og hvis ikke formen bedres kraftig kan dette ende opp med et nedrykk. Her på bortebane er de ikke særlig gode med åtte poeng på ti forsøk.\n\nAsker bør utnytte at Eidsvold Turn er inne i en bekmørk periode. Med seier her går de forbi Eidsvold Turn på tabellen og tar et langt steg mot sikker plass. Vi tror de vinner. H.\n\n11. Arna-Bjørnar - Røa\n\nArna-Bjørnar hadde ikke sin beste sesong i selve grunnspillet hvor de endte opp på en 8.plass med 14 poeng. Men de har startet bra nå i nedrykkssluttspillet med 2-2 hjemme mot Lyn og en sterk seier borte mot LSK med 2-0. Dermed har de allerede skaffet seg en bra start og ligger tre poeng foran lagene under streken. I serien endte de opp med ni poeng på ni hjemmekamper, hvor de blant annet slo dagens motstander Røa 2-1.\n\nRøa var det desidert dårligste laget ï Toppserien i år, og endte soleklart nederst. For med 0-3-15 fikk de kun skrapet sammen usle tre poeng. De gjorde det litt bedre i den første kampen her i nedrykkssluttspillet når de slo Åsane 5-0, men så røk de 1-2 hjemme for Tromsø som også kommer fra 1.divisjon sist. Dermed står de med tre poeng etter to kamper, og det blir spennende å se om de klarer å holde plassen denne sesongen.\n\nArna-Bjørnar vant 2-1 her i serien for tre måneder siden, og Røa virker som det klart dårligste laget i Toppserien i år. Denne bør ende med en grei H.\n\n12. Kolbotn - LSK Kvinner\n\nKolbotn hang med i kampen om en topp fire plassering hele veien, men måtte til slutt gi tapt og endte opp som nummer fem kun poenget bak Stabæk. Dermed ble det nedrykkssluttspill i stedet, og der har de ikke fått den beste starten med 1-1 hjemme mot Avaldsnes og tap 1-3 borte mot Lyn. Det er dog noen av de beste lagene i dette sluttspillet, og plassen deres bør være ganske så trygg selv om de ikke har hentet mer enn ett poeng på de to første kampene. Kolbotn var også nylig ute i semifinale i Cupen, men der hadde de ingen sjanse mot Brann som var overlegne og kampene endte med et klart tap 1-6. Kolbotn klarte faktisk å slå LSK 2-1 i seriekampen tilbake i juni.\n\nLSK Kvinner skuffet stort i serien i år, og endte faktisk helt nede på en 7.plass. De var fire poeng bak Stabæk på fjerde etter at de endte med 1-2-2 på de fem siste kampene. Det var langt bak pari, og det har ikke blitt særlig bedre her i nedrykkssluttspillet selv om de slo Tromsø enkelt 4-0 i sin første kamp. For sist skuffet de kraftig med et hjemmetap 0-2 for Arna-Bjørnar, og sesongen generelt er ganske så over for LSK sin del.\n\nLSK har vært en massiv skuffelse i år. Og de tapte også denne kampen 1-2 i selve seriespillet. Men de har en del kvalitet i laget, og vi setter de likevel som favoritter. B på 96-rekkeren og UB på 432-rekkeren.\n\nSportspills 96-rekker:\n\n1. Danmark - Frankrike HUB\n\n2. Nederland - Belgia HB\n\n3. Wales - Polen UB\n\n4. Østerrike - Kroatia UB\n\n5. Aserbajdsjan - Kazakhstan UB\n\n6. Færøyene - Tyrkia B\n\n7. Luxembourg - Litauen HU\n\n8. Andorra - Latvia B\n\n9. Moldova - Liechtenstein H\n\n10. Asker - Eidsvold Turn H\n\n11. Arna-Bjørnar - Røa H\n\n12. Kolbotn - LSK Kvinner B\n\n<b> </b>\n\nSportspills 432-rekker:\n\n1. Danmark - Frankrike HUB\n\n2. Nederland - Belgia HUB\n\n3. Wales - Polen UB\n\n4. Østerrike - Kroatia UB\n\n5. Aserbajdsjan - Kazakhstan HUB\n\n6. Færøyene - Tyrkia B\n\n7. Luxembourg - Litauen HU\n\n8. Andorra - Latvia B\n\n9. Moldova - Liechtenstein H\n\n10. Asker - Eidsvold Turn H\n\n11. Arna-Bjørnar - Røa H\n\n12. Kolbotn - LSK Kvinner UB",
    "Analytiker nedjusterer kursmålet på XXL til to kroner: - Sliter med å se hvordan XXL kan unngå betydelige tap": "Artikkelen fortsetter under annonsen\n\nAnalytiker Øyvind Mossige i Sparebank 1 Markets har mandag nedjustert kursmålet på XXL til to kroner, fra tidligere fem kroner. I en analyse skriver Mossige at han venter at sportskjeden vil ha store inntektstap fremover.\n\n«Vi beholder salgsanbefalingen og reduserer kursmålet til to kroner på bakgrunn av signifikante estimatreduksjoner; nå venter vi store inntektstap og en negativ kontantstrøm gjennom 2023 og 2024», skriver han.\n\nXXL-aksjen falt kraftig på Oslo Børs mandag, og endte dagen 11,2 prosent i minus. De siste fem årene har vært et mer eller mindre sammenhengende kursfall for sportskjeden.\n\n– Fremstår som uklar\n\nMossige peker på at to år med pandemi har forsterket den pågående konjunkturnedgangen i sluttbrukermarkedet for sportsutstyr, og at trenden fortsetter nedover samtidig som verdikjeden i Europa flyter over av produkter.\n\nPandemi og stengte treningssentre førte til en sterk etterspørsel etter sportsutstyr, og sommeren og høsten 2020 kunne den børsnoterte sportskjeden melde om knallsterke salgstall. Dette sendte XXL-aksjen til et toppunkt på 28,6 kroner i oktober 2020, noe som tilsvarte en oppgang på nær 700 prosent fra bunnpunktet i mars 2020.\n\nSiden den gang har det stort sett gått nedover for XXL. Så langt i år har aksjen falt over 65 prosent.\n\nArtikkelen fortsetter under annonsen\n\nI analysen pekes det på flere konkrete utfordringer knyttet til XXL. Det pekes blant annet på at selskapet står overfor svake markeder, med behov for en operasjonell restrukturering og med lav finansiell fleksibilitet og at XXL ikke i tilstrekkelig grad har vært i stand til å adressere og forbedre sin posisjonering i verdikjeden eller mot sluttbrukeren.\n\n«Profilen og strategien fremstår som uklar», skriver Mossige.\n\nDet fremheves også at XXLs investeringer utenfor Norge ikke har vært lønnsomme, hvor Østerrike skiller seg ut med et akkumulert ebitda-tap på nærmere 350 millioner kroner.\n\n«XXL-organisasjonen er sannsynligvis sliten etter år med skiftende ledelse, tapte markedsandeler, operasjonelle og økonomiske utfordringer, og perioder med negativ medieoppmerksomhet», skriver Mossige.\n\nPål Wibe gikk av som administrerende direktør i selskapet tidligere i år etter kun to år. Da Wibes avgang ble et faktum i mai, var den offisielle forklaringen at Wibe og styret var uenige om hvilke investeringer og prosjekter som hastet mest, men at det var enighet rundt strategien.\n\nVidere ned\n\nSparebank 1 skriver at XXL står foran flere tøffe beslutninger angående nedbemanning, intern tilpasning på alt fra innkjøp, kategoristyring, egenmerkestrategi og salg og markedsføring, og en endelig exit fra Østerrike – samtidig som markedet er i stor nedgang.\n\nArtikkelen fortsetter under annonsen\n\n«Slik det ser ut nå, sliter vi med å se hvordan XXL kan unngå betydelige tap i de kommende kvartalene og årene, med mindre utfordringene nevnt ovenfor blir raskt løst».\n\nMossige tror aksjen skal videre ned.\n\nXXL leverte tall for andre kvartal i juli, etter et knusende resultatvarsel en drøy måned tidligere.\n\nI andre kvartal endte omsetningen på 2,2 milliarder kroner, akkurat som meldt i resultatvarselet i juni. Det er en nedgang på 200 millioner kroner fra samme kvartal i fjor. Bruttoresultatet (ebitda) endte på 191 millioner kroner, også det tallet i intervallet som ble kommunisert i juni.\n\nDriftsresultatet (ebit) endte i kvartalet på minus 19 millioner kroner, mot 202 millioner kroner i pluss i andre kvartal i fjor.(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "IS-kvinnen Raqiya Ahmed Hussein (35) knyttes til 25. juni-terroren": "Politiet knytter Raqiya Ahmed Hussein, som er dømt for deltakelse i terrororganisasjonen IS, til de fire mennene som er siktet etter masseskytingen i Oslo.\n\nSomalieren Hussein var den første kvinnen som ble dømt for IS-deltakelse etter å ha reist fra Norge. Hun forlot sine fem barn i Nordfjordeid for å slutte seg til kalifatet, men ble pågrepet i Wien i november 2017 med 50.000 kroner og et falskt pass.\n\nRaqiya Ahmed Hussein skal være innblandet i 25. juni-terroren, melder flere medier i kveld. Kvinnen skulle vært utvist fra Norge, men det dro ut i tid og hun slapp ut.\n\nI 2019 ble hun dømt til fengsel i to år og ni måneder for IS-deltakelse og økonomisk støtte til terrororganisasjonen.\n\nBare to måneder etter at dommen falt vedtok UDI å utvise henne, fremgår det av en kjennelse fra Oslo tingrett 10. mai 2019.\n\nHussein klaget på utvisningen, og UDI innvilget utsatt iverksettelse mens klagen ble behandlet i Justis- og beredskapsdepartementet.\n\nTrussel mot grunnleggende nasjonale interesser\n\nHussein ble utvist med varig innreiseforbud, begrunnet med at hun «anses å utgjøre en fremtidig risiko for Norges grunnleggende nasjonale interesser.» Også PST vurderte at Hussein utgjør en slik trussel i en rapport av 10. august 2020, skrev tingretten.\n\nRetten konkluderte at det er «sannsynliggjort at hun utgjør en trussel mot grunnleggende nasjonale interesser».\n\nDa at hun i 2020 hadde sonet ferdig, ble hun umiddelbart pågrepet på nytt i fengselet på grunn av Utlendingsdirektoratets utvisningsvedtak.\n\nDeretter satt kvinnen internert i lang tid mens politiet jobbet med å få henne returnert til Somalia.\n\nSå, i mars i fjor, ble 35-åringen plutselig løslatt fordi utvisningsprosessen dro ut i tid. I tillegg mente norske myndigheter at det kunne være risikabelt å returnere henne, ifølge TV 2.\n\nAt man mente det var risikabelt å utvise Hussein betyr etter alt å dømme at man var opptatt av hennes sikkerhet i et krigsherjet land. Nå har imidlertid norske myndigheter endret oppfatning, og mener det er trygt å returnere henne.\n\nFor to uker siden ble Hussein igjen pågrepet og internert på Trandum mens hun venter på å bli sendt til Somalia.\n\n35-åringen skal ha hatt kontakt med Arfan Bhatti (45).\n\nBhatti hadde kontakt både med gjerningsmannen Zaniar Matapour (43) og de to mennene som ble pågrepet i helgen; én norsk og én somalisk statsborger.\n\nRaqiya Ahmed Hussein er ikke siktet i terrorsaken, men er altså internert.",
    "Første fabrikkslagede Volta Zero er her": "Svenskene har et nytt bilmerke på plass, for endelig har den første bilen rullet ut av fabrikken i Østerrike.\n\nDet er ikke bare svenske Volvo Cars og Volvo Trucks som vil ta bilverden over til nullutslippsløsninger, for også svenske Volta Trucks har store ambisjoner.\n\n- Annonse -\n\nDette blir rivaler til Volvo Trucks, noe som betyr at de fokuserer på lastebiler ‒ og i første omgang på de litt mindre som frakter varer rundt om i byene.\n\nVolta, som altså ikke må forveksles med Volvo, ble grunnlagt av to svensker tilbake i 2017, og har ikke sett seg bakover etter dette. Men de har sett seg sideveis.\n\nFor Posten og Bring har gitt svenskene god drahjelp, og startet tidlig i fjor å teste ut prototyper av den 16 tonn tunge Volta Zero i bymiljøene. Målet var, og er, å utvikle helelektriske lastebiler som er godt egnet til bymiljøene.\n\nSiden har Volta også vist fram to mindre modeller av Volta Zero, en på 7,5 tonn og en på 12 tonn. Disse skal evalueres av kunder allerede i år, og kan altså bli de neste ut.\n\n- Annonse -\n\nMen det er altså 16-tonneren som er hovedbilen enn så lenge, og nå har den nådd en viktig milepæl.\n\nFor den aller første bilen er bygd over hos partneren Steyr Automotives i Østerrike, et selskap som har over 100 år lang erfaring med å bygge biler. Volta skrev kontrakt med disse så sent som i fjor sommer.\n\nDen første bilen er en såkalt verifiseringsmodell, noe som betyr at den går inn i pilotparken til Volta og blir en del av testbilene som kundene skal bruke utover i 2022 og inn i 2023. Slike prototyper er det aller siste steget før kundebilene går inn i produksjon.\n\nVidere er målet at den første kundebilen skal leveres ut i løpet av 1. kvartal 2023, og Styr har allerede reservert kapasitet for 14.000 Volta-biler i året. Så langt har svenskene mottatt bestillinger på 6.500 biler, noe som tilsvarer verdier for rundt 1,4 milliarder euro.\n\n- Annonse -\n\nEn som så den første Volta Zero forlate samlebåndet var grunnlegger og sjef for produksjon og logistikk, Kjell Walöen.\n\n‒ Dette første kjøretøyet som ruller av linjen ved produksjonsanlegget vårt i Steyr er den siste viktige milepælen på Volta Trucks-reisen mot produksjonsstart av kundenes kjøretøy, sier han.\n\n‒ Å ha oppnådd dette betydningsfulle landemerket på bare 12 måneder er et bevis på tempoet vi jobber med for å levere de sikreste og mest bærekraftige lastebilene ut til urbane gater, og det utmerkede samarbeidet vi har med våre partnere i Steyr Automotive.\n\nVolta har hovedkontor i Stockholm og driver også forskning og utvikling (FoU) i Storbritannia, og har allerede salgsteam på plass i store europeiske land som Tyskland, Frankrike, Spania, Italia og Nederland.\n\nOg de er selvsagt også på plass i Østerrike, og her setter Styr sammen den aller første Volta Zero.\n\nLes også:",
    "Midtukekupong med Nations League": "Denne ukens midtukekupong er spekket med oppgjør fra Nations League hvor oppgjøret mellom Italia og England er rosinen i pølsa.\n\nDenne ukens midtukekupong spilles torsdag/fredag og består i sin helhet av tolv kamper fra Nations League. De seks første kampene spilles torsdag, mens de seks resterende spilles fredag. Bonuspotten har steget til ca. 2,4 millioner kroner. Innleveringsfristen er torsdag kl. 20.40.\n\n1. Belgia - Wales\n\nBelgia så en stund ut som et av verdens beste landslag, og de har en drøss av gode spillere og en herlig årgang. Men de siste årene har de trøblet når det har gjeldt som mest, noe man f.eks så i fjor når de røk ut mot Italia i EM-kvartfinalen med 1-2. Da var de inne i en enorm periode, men etter tapet der har de slått mer sprekker enn vanlig. Det siste året har nemlig gitt tap for Frankrike, Italia og Nederland samt uavgjort mot Wales x 2 og Irland. Og akkurat dagens motstander Wales har ikke vært noen enkel motstander for Belgia hvor de har møttes både i VM-kvalik og Nations League de siste årene. I VM-kvaliken vant de hjemmekampen sin 3-1, men bortekampen endte uavgjort 1-1. Akkurat 1-1 endte bortekampen også i Nations League, og når de også tapte 1-4 for Nederland har Belgia nå en lang vei å gå før det blir noe gruppeseier. Nå ligger de tre poeng bak Nederland, og dermed trengs det mest sannsynlig seire i begge de to siste kampene for at de i det hele tatt skal ha en mulighet.\n\nWales fikk en tidlig julepresang tidligere i år når de slo Ukraina 1-0 i VM-playoffen og kvalifiserte seg til VM for første gang på 64 år. Etter den tid har de fortsatt å spille tette og harde kamper, selv om det ikke alltid vises i poengstatistikken. For med 0-3-1 står de kun med ett poeng hittil i Nations League, men alle tapene har vært knepne ettmålstap for Polen og Nederland x 2. Deres fjerde kamp og første poeng kom mot Belgia i en kamp som endte 1-1, og det var andre gang det siste året at Wales klarte 1-1 mot belgierne på eget gress. Nå har de ikke så mye å spille for, og det blir nok mest sannsynlig en sisteplass i gruppa da de har igjen to tøffe bortekamper mot Belgia og Polen. Uansett skal Wales være meget godt fornøyde med hva de har prestert dette året, og VM blir toppen av kransekaka for deres del.\n\nSkal man følge statistikken så vinner vel Belgia 3-1 her. Egentlig skal de jo vinne denne greit. men Wales har vist seg noe vriene å slå. Likevel ender vi opp med en H.\n\n2. Frankrike - Østerrike\n\nFrankrike har skuffet stort i Nations League. De ligger overraskende på bunn i sin gruppe. Franskmennene har spilt fire kamper, men de har så langt til gode å vinne. De har tapt hjemme mot Danmark (1-2) og Kroatia (0-1), mens de har spilt 1-1 borte mot både Østerrike og Kroatia. Det gir Frankrike to av tolv mulige poeng i Nations League så langt. Meget magre tall med andre ord. De avsluttet en elendig juni-måned med 0-1-tap mot Kroatia. Det franske laget opplevde å spille fem kamper på rad uten seier så sent som i 2021, og de vil oppleve det samme uten seier mot Østerrike torsdag. De står også i fare for å tape tre hjemmekamper på rad i Nations League. Det vil i så fall gjøre at enda flere vil rope på Zinedine Zidane som erstatter for Didier Deschamps som landslagssjef for franskmennene etter VM i Qatar. Didier Deschamps mangler flere nøkkelspillere til kampen mot Østerrike, blant andre Karim Benzema, Lucas Digne, N’Golo Kante, Lucas Hernandez, Hugo Lloris, Kingsley Coman, Adrien Rabiot og Boubacar Kamara, men Frankrike er vanligvis et sterkt hjemmelag. Statistikken viser at de kun har tapt tre av de siste 28 kampene på Stade de France siden 2018.\n\nFrankrike er ikke det eneste laget som er ute av form i denne gruppen. Østerrike har kun vunnet én av de siste seks kampene, og de har opplevd å tape tre av de siste fire bortekampene. Det betyr at den tidligere Manchester United-manageren Ralf Rangnick kun har tatt én seier etter at han tok over det østerrikske landslaget. Den østerrikske stjernespissen Sasa Kalajdzic ble skadet i sin første kamp for Wolverhhampton, og han er ute i minst seks måneder. RB Leipzigs midtbanespiller Konrad Laimer er en annen spiller som er ute med langtidsskade. I tillegg er Valentino Lazaro, Florian Grillitsch og Stefan Ilsanker ute med skader, mens Martin Hinteregger la opp i sommer. Ikke nok med det. Kevin Danso er suspendert. Heldigvis har Ralf Rangnick spissen Marko Arnautovic. Han scoret seks mål på de syv første Serie A-kampene for Bologna, og 33-åringen kan også stelle i stand trøbbel for det franske forsvaret.\n\nFrankrike har vært fullstendig ute av form lenge nå, men selv om de mangler en hel skokk med spillere skal de kunne slå et Østerrike som heller ikke viser all verdens for tiden. H.\n\n3. Kroatia - Danmark\n\nKroatia er for alvor med i kampen om førsteplassen i gruppen, og en plass i finalespillet neste år. For etter ar de fikk seg en skikkelig på nesen i det første oppgjøret hjemme mot Østerrike (0-3) har de klart bedre seg utover gruppespillet. Først holdt de Frankrike til uavgjort 1-1 hjemme i Split, før de nå har vunnet begge sine to siste bortekamper sterkt mot Danmark (1-0) og Frankrike (1-0). Dermed har de tatt sju poeng, og ligger med det to poeng bak dagens motstander Danmark.\n\nDanmark har startet strålende, og står med tre seiere og et tap. De fikk en flying start med knallsterke 2-1 borte mot Frankrike, før også Østerrike ble beseiret 2-1 på bortebane. De to hjemmekampene endte med et tap og en seier. Først kom torsdagens motstander Kroatia på besøk, og bortelaget stakk av med alle tre poengene når Mario Pasalic pirket ballen over streken etter 69 minutter. Litt tilfeldig var det, men scoringen ble kampens eneste, og Danmark tapte hjemme for første gang siden Belgia vant i Parken 5. september 2020. I den neste kampen reiste danskene seg, og Østerrike måtte ta sommerferie med 0-2 i kofferten. De to neste kampene vil avgjøre om Danmark går til finalespillet, og det kunne nesten ikke vært vanskeligere. Først Kroatia borte, før regjerende verdensmester Frankrike kommer på besøk i Parken. Men Danmark leder inntil videre gruppen med sine ni poeng, og med to poeng ned til Kroatia og fem poeng ned til Østerrike er de i høyeste grad fortsatt med.\n\nDanmark vil vel være ganske så fornøyde med poeng her, mens Kroatia helst trenger tre. Kroatia kommer fra to flotte borteseire, men Danmark har levert bra over flere år. Tøff kamp denne, og vi spiller HU på 96-rekkeren og HUB på 432-rekkeren.\n\n4. Polen - Nederland\n\nPolen tok sin største seier i år allerede i mars når de slo Sverige 2-0 i sin avgjørende playoff-kamp foran vinterens VM i Qatar. De fulgte også opp med en grei seier 2-1 hjemme over Wales i Nations League, men etter det har det kladdet klart mer med to tap for Belgia (1-6 og 0-1) samt en poengdeling borte mot Nederland. Med fire poeng har de allerede seks poeng opp til ledende Nederland, og i så måte må de nok ha tre poeng mot Nederland her i dag. Det kan borge for en noe mer åpen forestilling enn vanlig for polakkene som muligens ser på dette som ren trening foran VM om et par måneder.\n\nTil VM skal også Nederland etter at de var landet som til slutt ødela Norges VM-drøm i siste kvalikkamp. Nederland vant gruppen to poeng foran Tyrkia, og kunne dermed gå inn i Nations League uten videre bekymringer. Og de har levert bra i Nations League hvor de åpnet med en overraskende sterk borteseier 4-1 over Belgia. To seire over Wales har det også blitt, mens deres eneste poengtap kom etter 2-2 hjemme mot dagens motstander Polen. Nå leder de tabellen tre poeng foran Belgia som de også har slått 4-1 i deres første innbyrdes møte.\n\nMed en seier her skal det en del til for at ikke Nederland vinner denne gruppen. Vi tror Polen tar det mer som trening og tenker at UB bør være nok.\n\n5. Litauen - Færøyene\n\nLitauen ligger mellom Polen og Latvia, men har helt klart et nivå som er mest likt sistnevnte. For landet har spilt 19 kamper i 2021/22, og fasiten viser stygge 2-1-16. Kun San Marino og Bulgaria har blitt slått, og formen er rett og slett begredelig. Nations League viser fire strake tap for Luxembourg, Tyrkia x 2 og Færøyene, men nå kommer deres kanskje største sjanse til en seier på flere år.\n\nFor Færøyene er heller ingen seiersmaskin når det kommer til fotball. Med 3-3-11 på sine 19 siste viser de likevel noe mer enn hva Litauen har gjort. Og etter tapene for Tyrkia (0-4) og Luxembourg (0-1) i sine to første kamper i Nations League har de faktisk levert ganske så bra i de to siste med seier 2-1 over Litauen samt 2-2 borte mot Luxembourg sist.\n\nSkal Litauen klare å ta en kjærkommen seier her på eget gress? Færøyene har bare vunnet en av sine 30 siste bortekamper, og vi tviler egentlig på at de tar tre poeng her. HU kan holde i en målfattig forestilling.\n\n6. Slovakia - Aserbajdsjan\n\nSlovakia har havnet skjevt ut her i Nations League etter at de klarte å tape begge kampene mot Kazakhstan med 0-1 og 1-2. Heldigvis klarte de å slå både Belarus (1-0) og Aserbajdsjan (1-0), men det betyr likevel at Slovakia nå har fire poeng å ta igjen på Kazakhstan som er en av de store overraskelsene hittil i Nations League.\n\nAserbajdsjan skal likevel være en grei motstander. For Aserbajdsjan har rett og slett levert enormt dårlig som landslag i lang tid, og før seieren deres 2-0 over Belarus sist sto de med 13 kamper uten seier. I kampene før seieren over Belarus kom de fra to strake tap mot Kazakhstan (0-2) og Slovakia (0-1), og nå blir det nok en kamp mot Belarus om å holde seg unna sisteplassen i sin gruppe.\n\nSlovakia har langt ifra imponert hittil, men Aserbajdsjan skal være ganske så safe å slå på hjemmebane. H.\n\n7. Estland - Malta\n\nIkke akkurat fiffen i Europa som møtes her i denne gruppen på laveste nivå som i tillegg til disse to lagene også har med seg San Marino. Men Estland har iallfall vist seg klart best av disse tre så langt med to seire. Etter 2-0 hjemme over San Marino slo de også Malta 2-1 borte. de har også spilt et par treningskamper mellom slagene, hvor de klarte målløst 0-0 mot Albania i sin forrige landskamp tilbake i juni.\n\nMalta slår inni mellom til med noen meget spesielle resultater, men nå begynner det å bli lenge siden sist gang de tok en skalp. De klarte 1-1 borte mot Slovakia og slo Kypros 3-0 hjemme i VM-kvaliken, men avslutningen var laber med 0-1-5 på de seks siste. Her i Nations League har de vunnet begge sine kamper over San Marino med 2-0 og 1-0, men det sier egentlig veldig lite. At de tapte 1-2 hjemme mot dagens motstander Estland hjemme viser kanskje at de ligger et lite nivå under de pr dags dato.\n\nDet her er langt unna en toppkamp og det er litt vanskelig å skille nivået. Men vi gir tilliten til Estland på hjemmebane og spiller H.\n\n8. Georgia - Nord-Makedonia\n\nGeorgia gjorde seg for alvor kjent her i starten på denne Nations League-turneringen etter at de vant tre strake kamper mot Gibraltar (4-0), Bulgaria (5-2) og Nord-Makedonia (3-0). Dermed ble de også store favoritter i hjemmekampen mot Bulgaria, men der skuffet de noe og kampen endte målløst 0-0. Uansett leder Georgia gruppen klart med fine ti poeng og 12-2 etter fire kamper.\n\nNord-Makedonia var med i EM i fjor, men siden det har det ikke glidd like bra. VM-kvaliken gikk ikke veien, og når de står med 2-1-1 på sine fire første kamper her i Nations League har de tre poeng opp til dagens motstander Georgia. De har slått Gibraltar 2-0 og 4-0, mens mot de to andre landene har det endt med 1-1 borte mot Bulgaria og tap 0-3 hjemme for Georgia.\n\nGeorgia startet enormt bra i vår, men de er ferske i landslagssammenheng i forhold til Nord-Makedonia og trives nok best som underdogs. Dermed må vi gardere opp litt og spiller HU på 96-rekkeren og HUB på 432-rekkeren.\n\n9. Italia - England\n\nI en meget jevn gruppe har Italia kommet helt ok i gang med 1-2-1 og fem poeng på de fire første kampene. For Italia har egentlig aldri kommet helt i gang etter at de vant EM i fjor, og resultatene viser flere humper i veien det siste året. Blant annet avsluttet de VM-kvaliken med fire poengdelinger på de fem siste, og dermed måtte de ut i playoff for å klare å kvalifisere. Det mislyktes miserabelt med tap 0-1 for Nord-Makedonia og dermed var floppen et faktum og den regjerende EM-mesteren blir ikke å se i vinterens VM i Qatar. Nå spiller de inn et nytt mesterlag, og de har prøvd en god del forskjellige oppstillinger så langt i Nations League.\n\nLandet som kanskje har skuffet aller mest i Nations League er England. For etter at VM-kvaliken ble en parademarsj har formen stupt voldsomt her i Nations League, og de står uten seier på de fire første kampene. Det begynte dårlig med tap 0-1 borte mot Ungarn, og etter to poengdelinger mot Tyskland og Italia kom det enda et sjokktap 0-4 hjemme for Ungarn. Etter det har de engelske mediene ikke vært særlig snill i sin omtale av laget, og noe med rette da de rett og slett har sett til tider svake ut. En sisteplass med to poeng gjør at de trenger et par seire for å kunne henge med, men vi er langt fra sikre på om det kommer her.\n\nBåde Italia og England har skuffet i sine siste kamper. Italia prøver ut en del nytt, og det er helt umulig å vite hva de kommer med her. England er garantert revansjelystne, men her virker det helt åpent. HUB.\n\n10. Tyskland - Ungarn\n\nTyskland har ikke tapt en landskamp siden de røk ut av EM i fjor med 0-2 for England i åttendedelsfinalen. Etter det står de med 9-4-0 på deres 13 siste landskamper, men de likevel ikke imponert noe voldsomt hittil i Nations League. For de startet med å spille tre strake uavgjorte kamper mot Italia (1-1), England (1-1) og Ungarn (1-1) før de endelig fikk sin første seier sist med sterke 5-2 hjemme over Italia. Etter alle poengdelingene ligger de faktisk poenget bak dagens motstander Ungarn som leder tabellen, men med en seier her overtar de ledelsen i gruppa.\n\nUngarn har vært en stor overraskelse i år, etter at de har slått England ikke bare en men to ganger (1-0 og 4-0) og særlig borteseieren 4-0 på Molineux sist var imponerende. Når de også klarte 1-1 hjemme mot Tyskland nest sist leder de gruppen med sju poeng, selv om de fikk seg et tap 1-2 borte mot Italia. Men det skal ikke mye til før de mister ledelsen da Tyskland og Italia er like bak med seks og fem poeng.\n\nVi tror tyskerne overtar tabellteten her med en ganske klar seier. H.\n\n11. Bosnia-Hercegovina - Montenegro\n\nBosnia rotet seg bort i VM-kvaliken med kun sju poeng, og var aldri i nærheten å kvalifisere seg dit. Men i Nations League har de slått noe tilbake med uavgjort i begge bortekampene mot Finland (1-1= og Montenegro (1-1) samt seire hjemme mot Romania (1-0) og Finland (3-2). Det gir 2-2-0 og åtte poeng etter fire kamper, noe som holder til å innta førsteplassen med to kamper igjen å spille. Men gruppen er jevn og kun poenget bak ligger Montenegro med sju poeng, mens Finland har fire.\n\nMontenegro har levert ganske bra nå i de siste par kampene sine, og hele denne turneringen har vært en stor forbedring for Montenegro som nå bygger opp et nytt landslag etter mange år med Jovetic som sin store stjerne. Med seire over både Romania x 2 (2-0 og 3-0) samt uavgjort hjemme mot Bosnia har Montenegro klart å hente sju poeng, noe som gir en andreplass i gruppa poenget bak dagens motstander Bosnia. I den fjerde kampen deres tapte Montenegro 0-2 borte mot Finland, men de ligger uansett tre poeng foran finnene på tabellen.\n\nBosnia har svart bra på den skuffende VM-kvaliken mens også Montenegro fortsetter fremgangen på landslaget. Vi prøver oss med H på 96-rekkeren og HU på 432-rekkeren.\n\n12. Finland - Romania\n\nTurneringen startet bra for finnene med 1-1 hjemme mot Bosnia og seier 2-0 hjemme mot Montenegro. Men så har det tapt seg en del etter det og de to siste bortekampene endte begge to med tap 0-1 for Romania og 2-3 for Bosnia. Nå er det igjen tilbake til hjemmebane hvor de trives best, selv om de kun har vunnet en av de seks siste hjemmekampene sine etter å ha møtt ganske tøff motstand. I en ganske jevn gruppe ligger Finland på tredjeplass, fire poeng bak ledende Bosnia og tre poeng bak Montenegro.\n\nRomania er nærmest i oppløsning på landslaget nå, og har levert dårlig i lengre tid. Faktisk var seieren hjemme over Finland (1-0) nest sist deres eneste på de seks siste hvor de tapt mot både Montenegro x 2 og Bosnia i Nations League samt spilt 2-2 mot Israel og tapt 0-1 for Hellas i treningskampene før det. Nå ligger de helt sist i sin gruppe med tre poeng og kun ett scoret mål på fire kamper, og de interne stridighetene har preget landslaget voldsomt.\n\nFinland er best hjemme, men tapte bortekampen 0-1. Romania er dog i voldsom motbakke og eneste måten de kan klare noe her vil være via en målfattig forestilling. HU skal holde.\n\nSportspills 96-rekker:\n\n1. Belgia - Wales H\n\n2. Frankrike - Østerrike H\n\n3. Kroatia - Danmark HU\n\n4. Polen - Nederland UB\n\n5. Litauen - Færøyene HU\n\n6. Slovakia - Aserbajdsjan H\n\n7. Estland - Malta H\n\n8. Georgia - Nord-Makedonia HU\n\n9. Italia - England HUB\n\n10. Tyskland - Ungarn H\n\n11. Bosnia-Hercegovina - Montenegro H\n\n12. Finland - Romania HU\n\n\n\nSportspills 432-rekker:\n\n1. Belgia - Wales H\n\n2. Frankrike - Østerrike H\n\n3. Kroatia - Danmark HUB\n\n4. Polen - Nederland UB\n\n5. Litauen - Færøyene HU\n\n6. Slovakia - Aserbajdsjan H\n\n7. Estland - Malta H\n\n8. Georgia - Nord-Makedonia HUB\n\n9. Italia - England HUB\n\n10. Tyskland - Ungarn H\n\n11. Bosnia-Hercegovina - Montenegro HU\n\n12. Finland - Romania HU",
    "- Ikke vent, du risiker å bryte loven! advarer Christian om Analytics": "✍ leserinnlegg Dette er et leserinnlegg fra en ekstern skribent, som betyr at innholdet ikke nødvendigvis speiler kode24s meninger. Vil du også bidra? Send oss en epost på hei@kode24.no, eller les mer her! Innlegget ble først publisert på Linkedin.\n\nBruker du Google Analytics?\n\nVisste du at dette etter all sannsynlighet er ulovlig?\n\nNå har det danske datatilsynet i likhet med blant annet Østerrike, Italia, Frankrike, Nederland og en rekke andre land i Europa vurdert Google Analytics på generell basis. De har konkludert med at webanalyse-verktøyet kan ikke brukes lovlig per dags dato.\n\nProblemet med Google Analytics er at personopplysninger som samles inn i løsningen overføres til USA.\n\nTydelig hvilken vei det går\n\nTeknologiadvokat Jan Sandtrø skriver blant annet at Datatilsynet i Danmark vil mest sannsynlig komme til det samme resultatet som andre datatilsyn har kommet til vedrørende Google Analytics i konkrete saker. Det er også grunn til å tro at det norske datatilsynet vil konkludere likt.\n\nDet er ingen tvil om at dette er, og vil bli et stort problem for en hel rekke bedrifter og personer som ikke tar tak i problemstillingen med bruk av Google Analytics.\n\nSom jeg skrev i Aplia AS sin blogg tidligere i år rundt denne problemstillingen, er det helt klart og tydelig hvilken vei dette går, også for Norge sin del.\n\nRisikerer sanksjoner\n\nForbrukerrådet klaget inn Google i sommer for brudd på personvernloven, en rekke land inkludert Østerrike, Frankrike, Nederland, Italia og nå Danmark har allerede erklært Google Analytics for å være ulovlig.\n\nDatatilsynet har varslet at de vil komme med sin avgjørelse, men når vet vi ikke enda.\n\nI alvorlige saker risikerer man sanksjoner fra Datatilsynet for bruk av verktøy som sender data til USA, dette gjelder ikke bare Google Analytics.\n\nDu har tre alternativer\n\nSå er spørsmålet, hva er \"løsningen\" her? Etter vårt syn har man tre alternativer.\n\nVente og se om amerikanske myndigheter får i havn en avtale med Europeiske myndigheter som vil tillate at personinformasjon og data sendes mellom Europa og USA.\n\nAvvente og se om Google vil få opprettet servermiljø i Europa slik at all data som samles inn og lagres, ikke sendes til USA, men lagres lokalt i Europa. Noe som selvsagt KAN bli et alternativ, men neppe løser hele problemet, verken på kort, eller lengre sikt.\n\nFinne alternative løsninger, både for Google Analytics, og eventuelt andre verktøy man bruker på sine nettsider som er å anse som ulovlig. For eksempel Matomo Analytics, som byr på veldig mye av de samme mulighetene som Google Analytics, men med flere muligheter for å gjøre sporing av besøkende anonyme, og til og med kunne gjøre seg helt uavhengig av Cookies, og dermed da faktisk gjøre nettstedene enda mer brukervennlig uten masse popups og annet \"støy\".\n\n\n\nMin anbefaling er i hvert fall helt klar og tydelig, ikke vent og risiker å faktisk bryte loven, men finn gode alternativer som både er lovlig, kan gi bedre brukeropplevelser, og ikke minst gir deg et fortrinn med tanke på gjerne kunne gi brukere og besøkende tryggheten de fortjener når det kommer til behandling av personopplysninger og personvern generelt.",
    "36 timer i Bratislava: Den glemte storbyen har mer å by på enn du tror.": "",
    "Datatilsyn: Nye funksjoner hjelper ikke – Google Analytics kan ikke brukes lovlig": "Danmarks datatilsyn er blant de mange som har mottatt klager fra Max Schrems personvernorganisasjonen NOYB, om bruk av Google Analytics og Facebook Connect.",
    "Reagerer etter dansk ydmykelse av Frankrike: – Det er sjokkerende": "DANMARK – FRANKRIKE 2-0:\n\nMed verdensstjerner på rad og rekke åpnet Frankrike med offensiv og leken fotball, men så snudde det fullstendig i Parken. Først sendte Kasper Dolberg hjemmepublikummet til himmels, og drøyt fem minutter senere doblet Andreas Skov Olsen ledelsen.\n\nDidier Deschamps, som har vunnet fotball-VM med Frankrike både som spiller og trener, får trolig mye å tenke på inn mot mesterskapet som går av stabelen i november. Der møter de Danmark, som har slått franskmennene i begge Nations League-oppgjørene i år.\n\n– Det er mer grunn til å være bekymret for forsvaret. De har mange gode forsvarsspillere, men Didier Deschamps har ikke funnet ut hvem som er hans foretrukne, tror jeg, når det er dette laget han setter ut i generalprøven. De har i mange sekvenser blitt rundspilt av Danmark, sier TV 2s ekspert Simen Stamsø Møller.\n\n– Sjokkerende\n\nTil tross for at Frankrike var farlig frempå ved flere anledninger innledningsvis, var det hjemmelaget som tok ledelsen. En strøken langpasning av Christian Eriksen endte på foten til Mikkel Damsgaard, som fant Kasper Dolberg foran mål. Han kom skliende inn og satte ballen i mål.\n\nDanmark kom til flere gode muligheter på hjørnespark i løpet av omgangen, mye takket være en presis Eriksen-fot, men mest på grunn av det svake forsvarsspillet de regjerende verdensmesterne vartet opp med i Parken.\n\n– Er det mulig? Fjerde gang Thomas Delaney kommer fri på dødball. De har jo ikke lært i det hele tatt. Det er sjokkerende fra Frankrike at samme mann kommer fri hver eneste gang, påpeker Stamsø Møller.\n\nLike etterpå fikk Danmark nok et hjørnespark. Eriksen slo ballen over feltet, der Joachim Andersen fikk stanget ballen inn foran mål. Der sto ingen ringere enn Thomas Delaney. Han la igjen ballen til Andreas Skov Olsen, som hamret den i mål fra utsiden av sekstenmeteren.\n\n– Utrolig svakt forsvarsspill av Frankrike på defensive dødballer. Delaney er fri igjen, han, kommenterer Stamsø Møller.\n\nLes også: Småbarnsmor Soukalová var forduftet: Ble funnet etter et døgn med leteaksjoner\n\nSlapp med skrekken\n\nKarim Benzema måtte stå over kampen grunnet en skade, men Frankrike hadde likevel Kylian Mbappé helt der framme. Den franske superstjernen kom til flere store sjanser, men slet med å finne veien til nettmaskene.\n\nDen aller største sjansen kom halvveis i andre omgang. Den lynraske 23-åringen løp fra alt og alle, og kom alene med Danmarks sisteskanse Kasper Schmeichel. Han vartet opp med en strålende beinparade og avverget scoring.\n\nI den andre kampen i denne gruppen vant Kroatia borte mot Østerrike. Dermed beholdt Frankrike plassen på det øverste nivået i Nations League. Samtidig vant Kroatia gruppen foran Danmark.\n\nFrankrike og Danmark møter hverandre i gruppespillet i fotball-VM. De to nasjonene befinner seg i gruppe D med Tunisia og Australia.",
    "Europa sparer energi: Mindre lys og varme – og bare kaldt vann i dusjen": "Artikkelen er sampublisert med Energi og Klima.\n\nNår EUs energiministre møtes til nok et ekstra møte i Brussel 30. september, skal de behandle spørsmålet om kutt i superprofitten til energiselskapene. Økte skatteinntekter skal brukes til å støtte husholdninger og småbedrifter og investere i energiøkonomisering.\n\nI tillegg skal ministrene samle seg om en ganske ambisiøs plan for å kutte strømforbruket med 10 prosent generelt og 5 prosent i de tidene på døgnet der forbruket topper seg. Det er gjerne på morgenen og ettermiddagen. Det er opp til medlemsstatene å presentere tiltak for å nå disse målene, skriver kommisjonen i sitt forslag.\n\nMen presset av skyhøye strømpriser er sparekampanjene alt i gang rundt om i flere EU-land.\n\nTyskland mest omfattende\n\nTyskland har satt i verk de mest omfattende tiltakene, som skal vare frem til våren. Lysreklamer skal være skrudd av etter klokken 22, med noen unntak. Utelys kan stå på, og butikkvinduer kan fortsatt være opplyst.\n\nFlere land, som Belgia og Frankrike, følger tyskerne og slukker lyset på monumenter og bygninger på natten og regulerer lysreklame. Det får som konsekvens at turistmål som Versailles, Louvre og Eiffeltårnet ikke vil være lyst opp om natten lenger. Paris vil ikke være «lysets by» denne vinteren. Men gatelyset vil være tent av sikkerhetsmessige grunner, det samme gjelder lys på broene over Seinen.\n\nBelgia vil også slukke lyset på motorveiene, men avkjøringene skal fortsatt være opplyst.\n\nKutter innetemperatur\n\nLand som Østerrike, Tyskland, Belgia, Italia, Spania, Nederland, Danmark og Frankrike med flere har allerede innført eller er i ferd med å innføre begrensninger i oppvarming av offentlige bygninger. I mange tilfeller følges dette opp av private selskaper. De fleste setter temperaturen ned fra 21 til 19 grader, med unntak for blant annet helseinstitusjoner, barnehager og skoler. Dette er et tiltak som ventelig vil spre seg til omtrent alle EU-land.\n\nI tillegg har en rekke land signalisert at de ikke vil varme opp korridorer og fellesarealer som ankomsthaller. Unntaket her er korridorer på for eksempel sykehus.\n\nI områder der det pågår manuelt arbeid, har flere land signalisert at de vil sette temperaturen ned til 17 grader.\n\nDusj – ikke karbad\n\nI hjemmene oppfordres folk til å dusje (men kort) og ikke ta karbad. Dette er også et generelt krav som en rekke land stiller seg bak.\n\nFlere land vil innføre restriksjoner for private badebasseng. Disse skal ikke lenger varmes opp med gass eller strøm. Unntaket er der bassengene brukes til rehabilitering av syke og skadede eller er en del av et annet medisinsk tilbud. Hoteller får også unntak.\n\nDet spørs hvem som skal prioriteres når folk bes om å bruke mindre vann i dusjen. Foto: Colourbox\n\nEt stort antall svømmehaller og ishockeybaner i Frankrike er allerede stengt på grunn av de høye strømprisene.\n\nHåndvask i kaldt vann\n\nI offentlige bygninger i Tyskland vil varmtvannstanker bli skrudd av dersom det varme vannet stort sett brukes til å vaske hendene etter toalettbesøk. Unntaket her er barnehager, skoler og helseinstitusjoner. I Belgia har enkelte byer fulgt Hannovers eksempel og gått så langt at de har sluttet med varmt vann i dusjene på offentlige treningssentre og sportsarenaer.\n\nI Frankrike varsles det om at skiheisene i Alpene vil gå med redusert hastighet. Mange skisentre som i økende grad er avhengig av kunstsnø, varsler at de vil ha problemer med å åpne for vintersesongen. Snøkanonene er strømslukere.\n\nIkke bare trengs det i økende grad kunstsnø for å holde skianlegg åpne, men snøkanonene bruker mye strøm. Foto: Colourbox\n\nHeller ikke den franske luksusbransjen slipper unna. LVMH som eier blant annet Hennessey Cognac og Louis Vuitton kutter varmen i butikkene og slukker lyset tidligere. Louis Vuitton har varslet sine kunder og ansatte om at de vil kutte bruken av heiser/rulletrapper. Dette også for å kutte strømforbruket.\n\nNoen steder er ordningene innført som råd og andre steder som pålegg. Men de høye strømprisene har gjort at mange både husstander og bedrifter alt er i gang med omfattende strømsparing. Energikrisen kommer til å merkes rundt om i Europa.",
    "Kamanzi og Norheim i aksjon for Norge": "Norge og Kamanzi har dobbeltkamp, og første kamp ble spilt på Marbella mot Sveits. Her vant Norge 3-2, etter en overtidsscoring av Tobias Christensen, som til daglig spiller i Vålerenga.\n\nNorge ledet kampen både 1-0 og 2-1, men Sveits klarte å utligne begge gangene. Til slutt avgjorde vi det på overtid.\n\nLandslagstrener, Leif Gunnar Smerud, oppsummerte kampen slik til fotball.no:\n\n-Noen av målene er litt merkelige og kampen er som den er. Vi har et ganske nytt lag på banen. Det er mange nye inn og sånn sett er det naturlig at det svinger litt i perioder i kampen. Ikke overraskende. Så er det jo godt å få en seier på slutten. Selv om resultatet i en sånn kamp ikke betyr mest, forsterker det inntrykket av at dette laget og denne gjengen er gode til å konkurrere, sier landslagstrener Leif Gunnar Smerud.\n\nTre debutanter startet for Norge. En av dem var vår egen Warren Kamanzi. Etter rapportene å bedømme, gjorde trønderen en fin kamp for Norge i sin første U21-kamp.\n\nNeste kamp for laget er imorgen (tirsdag). Da venter Spania på motsatt banehalvdel og kampen spilles i Barcelona.\n\nNorheim og G17",
    "Norsk hoppdominans på plast i Klingenthal": "Ringens lengste svev var på 139 meter i storbakken. Han vant foran erfarne Michael Hayböck fra Østerrike. Deretter fulgte flere norske navn.\n\nKristoffer Sundal og Anders Fannemel endte på plassene bak. Benjamin Østvold kom på 6.-plass.\n\nProfilerte hoppere som Philipp Aschenwald og Domen Prevc deltok også i sommerrennet i Tyskland.\n\nRingen debuterte i verdenscupen i 2018 og tok en 22.-plass. Elleve verdenscuprenn senere er det fortsatt hans beste resultat.\n\n(©NTB)",
    "Nådeløs Haaland straffet tabbe – så snudde Slovenia kampen": "Nådeløs Haaland straffet tabbe – så snudde Slovenia kampen\n\nLJUBLJANA (VG) (Slovenia – Norge 2–1) Erling Braut Haaland (22) er involvert hver eneste gang Norge scorer mål, men glipper i andre enden sørget for det første tapet i Nations League-gruppespillet.\n\nforrige\n\n\n\n\n\n\n\n\n\n\n\n\n\nfullskjerm neste Ørjan Håskjold Nyland måtte hente ballen ut av nettet ved to anledninger. 1 av 6 Foto: Bjorn Steinar Delebekk / VG\n\n24. sep. 2022 19:57 Sist oppdatert i går 21:38\n\nAftenposten samarbeider med VG-sporten. Derfor får du som Aftenposten-leser også artikler og tjenester som er laget av VG.\n\nDet var den «slovenske Haaland» som senket Norge. 19-åringen Benjamin Šeško er ikke bare spådd en lysende karriere – han går også i fotsporene til Haaland i østerrikske Red Bull Salzburg.\n\nFra rundt 25 meter dæljet han til med høyresleggen. Det så i utgangspunktet ut som en ball som var mulig å redde, men Ørjan Håskjold Nyland nådde aldri bort til hjørnet – og ballen snek seg inn ved stolperoten.\n\n– En Ørjan Nyland i kampform redder det skuddet, sier Morten Langli i TV 2s studiosending etter kampen.\n\n– Keepertabbe, enkelt og greit, sier tidligere landslagstrener Egil «Drillo» Olsen, som ønsker å se André Hansen i mål mot Serbia på tirsdag.\n\nDet var før kampen knyttet usikkerhet til den norske keeperplassen, men valget falt altså på klubbløse Nyland.\n\nSe Solbakkens svar til Rekdal her:\n\n– Jeg ser ikke utgangen, det gjør at jeg blir sen. Jeg gjør mitt beste, så jeg prøver å ta den, sier Nyland til VG og øvrig presse.\n\n– Noen har stusset over at du står med lite kamptrening?\n\n– Det må man bare stusse på så mye man vil. Jeg har stått alle kampene til nå.\n\nSolbakken innrømmet før kampen at de tvilte seg frem til valget.\n\n– Vi landet på at han skulle stå den kampen her. Han har vært bunnsolid all den tiden jeg har vært landslagstrener, så tvilen kom Ørjan til gode, sier landslagstrener Ståle Solbakken til TV 2 om keepervalget,\n\nHan sier videre om 2–1-scoringen at Nyland «sannsynligvis skal ta den».\n\n– Ørjan kan selvfølgelig ta den på en god dag, sier landslagssjefen til VG.\n\nPå pressekonferansen etter kampen sier Solbakken at Norge spilte en veldig urolig annenomgang. På sidelinjen kunne man se en oppjaget trener gi klare beskjeder til spillerne.\n\n– Vi har kontrollert kampen til da, men så blir det frem og tilbake-fotball. Vi må klare å roe ned. Det var litt urutinert. De 25–30 minuttene i andre omgang mister vi hodet littegran, mener Solbakken.\n\n– Vi spiller litt taktisk naivt.\n\nNyland blir tatt i forsvar av lagkameratene etter Seskos langskudd.\n\n– Ørjan har vært fantastisk god for oss og reddet oss tidligere. Det er fra langt hold, helt nede ved stolperoten. Det er ikke så mye vi får gjort med det, men det er selvfølgelig kjedelig, sier Leo Skiri Østigård.\n\nKaptein Martin Ødegaard mener ikke det er noe betenkelig ved å stole på Nyland fra start.\n\n– Det er Ståles avgjørelse. Ørjan har spilt mange kamper for oss, så det ser jeg ikke på som veldig rart, sier han.\n\nŠeško hadde allerede vært en sterk bidragsyter på utligningsmålet til Slovenia ti minutter før den avgjørende scoringen.\n\n19-åringen fant rom bak det norske forsvaret og hamret ballen inn foran målet til Nyland. Der dukket Andraz Sporar opp og skled ballen i mål i duell med venstreback Birger Meling.\n\n– Vi får bekreftet litt av de bekymringene vi hadde. Den bakre fireren - ikke helt til å stole på. Hverken når det gjelder struktur eller individuelt. Og en keepertabbe i tillegg. Vi får bekreftet de mistankene vi hadde på forhånd, at det kanskje ikke er bra nok bak der, sier Drillo i TV 2s sending.\n\nDermed hjalp det svært lite at Erling Braut Haaland fortsetter å bøtte inn mål for Norge. Han står nå med 21 mål på 22 kamper, og er kun tolv mål bak scoringsrekorden til Jørgen Juve.\n\nFakta Haaland i 2022/23-sesongen Premier League: 2 mot West Ham i 1. serierunde\n\n1 mot Newcastle i 3. serierunde\n\n3 mot Crystal Palace i 4. serierunde\n\n3 mot Nottingham Forest i 5. serierunde\n\n1 mot Aston Villa i 6. serierunde\n\n1 mot Wolverhampton i 7. serierunde Sum: 11 scoringer\n\nChampions League: 2 mot Sevilla i 1. gruppespillskamp\n\n1 mot Dortmund i 2. gruppespillskamp Sum: 3 scoringer\n\nLandslaget: 1 mot Slovenia i 5. Nations League-kamp Totalt denne sesongen: 15 scoringer Vis mer\n\nLørdagens scoring var også superstjernen Erling Braut Haalands sjette mål i Nations League. Ettersom han også hadde assist på Alexander Sørloths scoring mot Sverige, har Haaland vært direkte involvert i alle de syv scoringene i Nations League-gruppen.\n\nSlovenia-kampen på Ullevaal, hvor Haaland gikk gjennom pressesonen og sa «Oblak, Oblak, Oblak», er den eneste kampen Norges nummer ni har gått målløs av banen.\n\nI lørdagens kamp på fullsatte Stadion Stožice klarte han imidlertid å overliste keeperstjernen Jan Oblak, etter at slovenerne rotet bort ballen i egen sekstenmeter.\n\nFakta Dette betyr Nations League for Norge Dersom Norge vinner sin gruppe i Nations League vil det være viktig av tre årsaker: Norge får en ekstramulighet til å kvalifisere seg til EM via playoff. Tre av 24 lag i EM 2024 kvalifiserer seg gjennom Nations League. Norge får en mer fordelaktig seeding når gruppene til neste års EM-kvalifisering skal trekkes i Frankfurt 9. oktober. Norge rykker opp til nivå A, hvor man møter enda mer attraktive motstandere. Det kan også gi en enklere vei til playoff i fremtidige kvalifiseringer. Vis mer\n\nNorges landslagssjef Ståle Solbakken ante kanskje hva som var i vente, for etter Haaland-målet var han i harnisk over norske pasningsfeil, og brølte flere ganger at laget måtte «roe ned». To bytter etter timen ble etterfulgte av to nye bytter ti minutter senere, men slovenerne snudde kampen.\n\nDerfra og ut skapte Norge en del trykk mot det slovenske målet. Spesielt på dødballer var Norge farlige i begge omganger. Før pause hadde Norge tre sjanser og et annullert mål på heading fra Leo Skiri Østigård.\n\nforrige\n\n\n\n\n\n\n\n\n\n\n\n\n\n\n\nfullskjerm neste 1 av 7 Foto: Bjorn Steinar Delebekk / VG\n\nDen spenstige stopperen var nære på også da klokken tikket mot full tid, men ballen snek seg noen små centimetere utenfor. Like før hadde Jørgen Strand Larsen og Mats Møller Dæhli vært nære på en dobbelmulighet, uten å få ballen mellom stengene.\n\nNorge flyttet opp Østigård opp på topp og pumpet baller opp i sluttminuttene. Syv minutter på overtid raget Østigård igjen til værs, men headet over mål.\n\nLørdagens tap betyr at tirsdagens hjemmekamp mot Serbia kommer til å bli en ren gruppefinale uavhengig av hvordan det går mellom Serbia og Sverige senere lørdag kveld.\n\nMed uavgjort er Norge gruppevinner ettersom serberne ble slått 1–0 i Beograd.",
    "Skadetrøbbel for Barcelona-duo": "Barcelona opplyser om lårskaden uruguayanske Araujo pådro seg i 0-1-tapet for Iran fredag kveld. Klubben bekrefter også at Kounde har trøbbel med låret. Han ble tatt av banen etter 23 minutter i Frankrikes 2-0-seier over Østerrike torsdag.\n\nKounde har blitt en nøkkelspiller i Barcelona-forsvaret etter overgangen fra Sevilla. Han har også blitt brukt som høyreback. Ifølge spanske medier er det trolig at han blir ute i tre uker.\n\nLandslagsperioden har gitt problemer for Barcelona. Memphis Depay skadet seg torsdag i Nederlands 2-0-seier over Polen. Frenkie de Jong ble byttet ut for sikkerhets skyld i samme kamp.\n\nBarcelona ligger på 2.-plass i den spanske serien, to poeng bak Real Madrid. De to lagene møtes 16. oktober.\n\n(©NTB)",
    "Bekreftet: De er veldig snart på plass i Norge": "Informasjonskapsler\n\nPå TV 2s nettsider bruker vi og våre partnere informasjonskapsler (cookies) for personlig tilpasning av annonser og måling. Du kan lese mer om dette i vår personvernpolicy og vår informasjonsside om informasjonskapsler",
    "Tøff trekning for Norges kvalifiseringsrival Belgia": "Belgia må slå Portugal borte i semifinalen for å få møte Island i finale fem dager senere. Island var tirsdag noen sekunder fra å snyte Nederland for gruppeseier i kvalifiseringen før laget tapte på overtid.\n\nDette blir kampene i 1. runde 6. oktober: Skottland – Østerrike, Wales – Bosnia-Hercegovina, Portugal – Belgia.\n\nSveits, Island og Irland venter på vinnerne i kvalifiseringsfinalene 11. oktober. Dette blir kampene: Portugal/Belgia – Island, Skottland/Østerrike – Irland, Sveits – Wales/Bosnia-Hercegovina.\n\nSveits og Skottland er de eneste lagene i toeromspillet som har vært i VM-sluttspll tidligere.\n\nToertabellen\n\nDe tre finalevinnerne vil bli rangert etter oppnådde resultater i kvalfiseringen, og de to beste får VM-plass. Det tredje laget må reise til New Zealand i februar og delta i det interkontinentale omspillet, der ti lag spiller om de tre siste plassene i VM-sluttspillet.\n\nRangeringen skjer ved at toertabellen fra gruppespillet (resultater mot lag nummer en, tre, fire og fem i gruppa) suppleres med finaleresultatet i toeromspillet. Dette er tabellen som lå til grunn ved fredagens trekning:\n\n1) Sveits 19 (+19), 2) Island 18 (+22), 3) Irland 17 (+22), 4) Østerrike 16 (+28), 5) Belgia 16 (+23), 6) Skottland 16 (+9), 7) Portugal 16 (+9), 8) Wales 14 (+8), 9) Bosnia-Hercegovina 11 (-8).\n\nNorsk hjelp\n\nIrland kan takke Norge for at laget ble seedet i trekningen og slipper å spille innledende utslagsrunde. Om Belgia hadde tatt poeng mot Norge for en uke siden, ville laget vært inne blant de tre beste toerne.\n\nNorges 1-0-seier i Leuven løste VM-billett for de norske og sendte Belgia ned til femteplass på toertabellen.\n\nDisse er VM-klare fra Europa som gruppevinnere: Sverige (A), Spania (B), Nederland (C), England (D)(, Danmark (E), Norge (F), Italia (G), Tyskland (H), Frankrike (I).\n\n(©NTB)",
    "– Etter bare to uker var det åpenbart for meg hvor problemene var, og hva som måtte gjøres for å fikse dem": "Ralf Rangnick har gjennomført et intervju med den østerrikske avisa Der Standard, og selv om det meste av intervjuet handlet om jobben hans som landslagssjef for Østerrike, så var de også innom temaet Manchester United.\n\nPassende nok ble det et tema etter at Rangnick ble spurt om det stemmer at en lærer mer av å tape enn av å vinne.\n\n– Jeg tror ikke det. Som trener eller sportsdirektør handler det om å være i stand til å utvikle ting, og å minimere tilfeldighetsfaktoren så mye som mulig. At en utvikler et lag i en retning hvor en bruker kontroll over kampen og en bestemt type fotball for å skape betydelig flere sjanser enn en tillater motstanderen. Det ville ikke tatt Manchester United seks måneder å gjøre det.\n\n– Etter bare to uker var det åpenbart for meg hvor problemene var, og hva som måtte gjøres for å fikse dem, men spørsmålet er om en har mulighet til å endre disse tingene.\n\nAvisas oppfølgingsspørsmål handlet om Cristiano Ronaldo – kanskje fordi Rangnicks forrige svar kanskje blant annet hintet om det faktum at Rangnick angivelig skal ha ønsket å selge Ronaldo allerede i januar, men at klubben ikke skal ha ønsket å gjøre dette.\n\nDer Standards spørsmål var rett og slett: Om Cristiano Ronaldo var fra Østerrike, ville du tatt ham ut på landslaget?\n\n– Han er ikke fra Østerrike, svarte Rangnick.",
    "Vant uvanlig brødreduell – Storhamar ydmyket Sparta": "Eirik Salsten kan gå med hodet hevet neste gang familien samles, etter at Storhamar til slutt vant overlegent mot Sparta.\n\nStorhamar - Sparta 5-1\n\nDet var duket for en spesiell duell i CC Amfi søndag. Storhamars Eirik Salsten mot sine yngre tvillingbrødre Håvard og Vetle Salsten i Sparta.\n\nDer kunne førstnevnte glise bredest. De tre er for øvrig sønner av tidligere ishockeyspiller Petter Salsten.\n\n– Vi må skryte av Eirik Salsten som er overalt, sa TV 2s kommentator Eirik Johansen.\n\nSeieren ble sikret etter mål fra Adrian Saxrud Danielsen og Miles Gendron. Kristian Jakobsson tente håpet for gjestene, men det ble med det.\n\nFor selv om Sparta var fullt på høyde, straffet effektive Storhamar de brutalt. I tredje periode økte Patrick Thoresen ledelsen etter en svak involvering av keeper Kevin Carr.\n\n– Det er en keepertabbe av dimensjoner, kommenterte Johansen.\n\nSe målet i videovinduet øverst!\n\nLuften gikk da ut av ballongen til Sparta. Eskild Bakke Olsen og Jonas Djupvik Løvlie fastsatte resultatet til 5-1.\n\nDet var Saxrud Danielsen første etter å ha «kommet hjem» til Hamar etter spill i Danmark, Sverige, Østerrike og England.\n\nSparta hadde et lite spillemessig overtak i den første perioden, men den storvokste backen vartet opp med en glitrende avslutning i nærmeste kryss.\n\nKanadiske Gendron økte ledelsen etter å ha vært våken på en retur.\n\nBortelaget beholdt likevel trykket, hvor Niklas Roest hadde to i metallet. Den siste var TV 2s kommentatorer helt sikre på var inne.\n\nSe situasjonen under:\n\nFull forvirring: – Der ble vi lurt\n\nMed åtte minutter igjen av andre periode fikk Sparta reduseringen sin.\n\nSvenske Jakobsson fikk tid og rom, og klistret pucken i garnet.\n\n– Hvem andre. Han er så god til å klistre de i nettet, kommenterte TV 2-ekspert Dima Smirnov.\n\nMen i den tredje perioden var det et helt annet Storhamar-lag som kom på isen. Thoresen økte til 3-1 og da rant det inn. Bakke Olsen satte 4-1, før Djupvik Løvlie gjorde seieren enda større.\n\nØvrige resultater søndag:\n\nFrisk Asker - Grüner 4-1\n\nLillehammer - Manglerud Star 1-2",
    "Knallodds på dette spillet mellom Molde og Gent": "Molde møter Gent i første kamp av gruppespillet i Europa Conference League. Vi tror den norske serielederen får en drømmestart.\n\nMolde - Gent\n\nOdds: Handicap 3-veis 0:1 Molde\n\nKampstart torsdag 8. september kl 21.00\n\nSpillestopp kl 20.59 Live odds etter kampstart\n\nAker Stadion\n\nKampen vises på Viasport 1 og Viaplay\n\nVi tror Molde vinner med to mål eller mer. Det spiller du på her til 4.00 i odds\n\nMolde starter sin reise i Europa Conference League når de tar i mot belgiske Gent hjemme på Aker Stadion torsdag kveld. De to andre lagene i gruppen er svenske Djurgården og Shamrock Rovers fra Irland, så det bør være muligheter for norsk avansement etterhvert.\n\nMolde klinket til i playoff-runden til gruppespillet når de slo ut Wolfsberger fra Østerrike over to kamper. Hjemmekampen var under pari - der Molde sløste voldsomt med sjansene - og Wolfsberger sikret seg ledelsen 1-0 etter det første oppgjøret.\n\nI bortekampen var det en annen Molde-utgave som presenterte seg, og på naturgresset i Østerrike ble det overkjøring og seier 4-0. Da fikk laget til Erling Moe virkelig vist frem hva de er i stand til, og de lekte seg rett og slett inn i gruppespillet.\n\nI Eliteserien har Molde lekt seg lenge, og 14-2-0 på de 16 siste kampene er enormt imponerende. Det var mange som trodde de ville gå på sitt første tap siden begynnelsen av mai, når de reiste til Aspmyra sist lørdag for å møte Bodø/Glimt i seriefinalen.\n\nDet var mange som tok feil. Molde spiller som topplag gjør og er utrolig effektive når de får muligheten. Glimt hadde ballen mest, men det var Molde som tok ledelsen etter 38 minutter ved Markus Andre Kaasa.\n\nSelv om Bodø/Glimt utlignet på overtid i første omgang, og ga hjemmelaget håp om poeng, var det Molde som herjet i andre omgang. To nye vakre mål av Emil Breivik og Kaasa igjen punkterte kampen.\n\nNår Glimt presset på for reduseringen som kunne gitt ny spenning, kontret Ola Brynhildsen inn 4-1 og ydmykelsen var total. Da ble sannsynligvis kampen om seriegullet avgjort.\n\nMolde har vunnet de fire siste hjemmekampene i Eliteserien - med 13-2 i målforskjell. Tapet mot Wolfsberger var en vekker, og vi kommer til å se et påskrudd hjemmelag torsdag kveld.\n\nDet er ca. 197 millioner kroner i eurojackpot-potten. Spillefrist fredag kl 19\n\nGent sliter i Jupiler Pro League\n\nGent vant Jupiler Pro League i 2015, og den 22.april i år ble de cupmestere for fjerde gang i klubbens historie når de vant 4-3 på straffespark over Anderlecht, etter at det sto 0-0 etter 120 minutter.\n\nAndreas Hanche-Olsen spiller i forsvaret til Gent og han var en av de som satte straffen sin i mål. Jens Petter Hauge har også kommet til klubben(lån fra Eintracht Frankfurt), så de har sannsynligvis kommet med input på hva som venter dem i Molde.\n\nStarten på denne sesongen har ikke vært spesielt bra for Gent. De ligger på syvendeplass på tabellen med 3-2-2 etter syv kamper, og har 11-9 i målforskjell. Det er hele 10 poeng opp til Royal Antwerp som leder, og fem poeng til Genk på andreplass.\n\nI generalprøven til denne kampen tapte de 1-2 borte mot Charleroi, og i det oppgjøret startet både Hanche-Olsen og Hauge på benken.\n\nGent havnet i Conference League etter at de tapte playoff til Europaligaen mot Omonia Nicosia fra Kypros. 0-2 i sekken både borte og hjemme mot kypriotene var svake greier, og vi tror Molde har en meget god mulighet til å ta skalpen til belgierne.\n\nHar du lyst å spille Fantasy og vinne penger? Klikk her!\n\nMolde får knallstart på gruppespillet\n\nMolde flyr i Eliteserien, og vi har sett med resultatene til Bodø/Glimt i Europa det siste året at nivået på de beste lagene i Norge er bra.\n\nSerielederen kvalifiserte seg greit til gruppespillet og skal de ha mulighet til å komme seg videre må hjemmekampene helst vinnes.\n\nMot et Gent som sliter med å finne rytmen i den hjemlige serien - og som ikke har overbevist ute i Europa heller - tror vi på en bunnsolid forestilling torsdag kveld.\n\nGent er heller ikke så vant til å spille på kunstgress, og det er noe Molde har en liten fordel av. Såvidt vi har funnet ut er det kun Sint-Truiden i den belgiske toppserien som spiller kampene sine på kunstgress.\n\nVi går for gull i dag og tipper Molde vinner med to mål eller mer. Det spiller du på her til 4.00 i odds\n\nAll oddsen på Molde-Gent finner du her",
    "Tyske tømrere på T-banen": "Etter tre måneder på jobb i firmaer i Tromsø og på Senja, er de nå på vei via Kiel i Tyskland til Østerrike, forteller Micha Gentes, Melf Görrissen og Dominik Lüde.\n\nI utkanten av Wien i Østerrike venter jobb og opplæring i et båtbyggeri som bygger tradisjonelle kanoer.\n\nRettskafne tømrere\n\nDe tre tømrerne er en del av organisasjonen Rechtschaffenen fremde zimmerer (rettskafne fremmede tømrere). Den har et nettverk av firmaer verden rundt der tømrerne kan søke seg jobb.\n\nPoenget med reisen og opphold flere steder, er å lære faget grundig. Reisen skal gå over tre år og det er fritt å reise og søke arbeid hvor man vil, men det må være minst 50 km fra hjemstedet. For øvrig må de være under 30 år gamle og uten familieforpliktelser.\n\nKasse med felles niste\n\nDe reiser så billig som mulig, og har ikke flere personlige eiendeler med seg enn det som får plass i et lite knytte og en bærepose.\n\nEn del av bagasjen er ei lita trekasse på hjul. Den inneholder forskjellige spiselige og drikkelige gaver de har med seg fra Tromsø. Den er merket med Tromsø – Nürnberg og har vært med tømrere på samme reise i 25 år. En av de første som tok den med seg, skal ha vært Thilo Kimmeritz – som nå driver firma i Tromsø og var arbeidsgiver for den ene av de tre i sommer. De to andre var hos SU Bygg i Tromsø og Erhard Meyer på Senja.",
    "Det er på høy tid at staten kutter sine nære bånd til Equinor": "Det er på høy tid at staten kutter sine nære bånd til Equinor\n\nFinn Ørstavik Førsteamanuensis ved USN Handelshøyskolen\n\nI går 11:00\n\nEquinor har bidratt til å få Jordens klima ut av balanse. Det er åpenbart at dette ikke er noe å være stolt av, skriver Finn Ørstavik. På bildet: Equinors konsernsjef Anders Opedal utenfor selskapets lokaler på Fornebu i Bærum.\n\nDet er helt usannsynlig at Equinor skal kunne bli en pådriver for det grønne skiftet i Norge.\n\nKronikk\n\nDette er en kronikk. Meninger i teksten står for skribentens regning.\n\nDet er på høy tid at staten kutter sine nære bånd til Equinor. I stedet bør statens økonomiske og institusjonelle muskler brukes til å etablere en ny fremtidsrettet virksomhet. Bærekraftig energiproduksjon og energibruk bør settes i første rekke.\n\nSpørsmålet er om det finnes politisk handlekraft og vilje til å satse nytt, slik det gjorde for 50 år siden.\n\nViktig å reise en debatt\n\nPå Universitetsforlagets boklansering av historien om Equinor 15. september var det Aftenpostens sjefredaktør Trine Eilertsen som påpekte at norske myndigheter står overfor noen vesentlige valg om veien videre for selskapet.\n\nHistorikere vil ta den faglige diskusjonen om innholdet i den påkostede bedriftshistorien. Jeg vil her spørre hvordan det som har vært et produktivt samliv mellom Equinor og staten gjennom fem tiår, bør utvikles i tiden som kommer.\n\nUtgangspunktet er den løse tråden som Eilertsen plukket opp fra historikeren Marten Boon. Han har skrevet om Equinors historie siden 2001.\n\nDet er viktig å reise en debatt som ser fremover. Hvordan skal Norge mest effektivt omstille seg til en bærekraftig fremtid? Hvilken rolle kan Equinor spille i denne omstillingen? Og hvordan bør båndene mellom staten og selskapet være i fremtiden for at dette skal gå bra?\n\nRadikal innovasjon er konfliktfylt\n\nDen østerrikske økonomen Joseph Schumpeters gamle teori om utvikling har spilt en større rolle politisk og akademisk siden 1980-tallet enn det mange er klar over. Konkrete erfaringer internasjonalt og nasjonalt fra 1970-tallet bidro til dette.\n\nEtt av Schumpeters grunnleggende poenger var at produktiv økonomisk virksomhet er innvevd i samfunnslivet. Det er forankret i ressurser, teknikk og forretningsmodeller, men også i menneskers kunnskaper, normer og verdioppfatninger.\n\nDermed er det ikke bare tekniske utfordringer en innovatør står overfor. Andre virksomheters interesser kan også bli utfordret. Lover, regler og sedvane kan bli satt i spill. Samtidig vil mange mennesker føle at deres kompetanse, identitet og status blir truet.\n\nAlt dette gjør radikal innovasjon konfliktfylt og vanskelig. Det gjør også at entreprenører, de historikeren Francis Sejersted i sin omtalte som «de notoriske rutinebryterne», er avgjørende for å få til utvikling.\n\nI dag er Equinor like høyt elsket i Høyre som i Arbeiderpartiet\n\nFor å etablere noe nytt trengs det individer og miljøer som tør å gå mot strømmen, som har mot til å undergrave etablerte interesser og styrke til å etablere noe nytt på ruinene av noe som allerede er etablert, og som har vært vellykket.\n\nVanskelig å omskape seg selv\n\nDa Den Norske Stats Oljeselskap ble skapt, var det på tross av navnet et entreprenørielt selskap. Det startet på flere vis med blanke ark og kunne skape nye realiteter. Takket være strateger som blant andre Jens Chr. Hauge og Finn Lied hadde selskapet ansatsene til et institusjonelt innovasjonssystem rundt seg fra starten av. Dette gjorde at utviklingen kunne gå svært raskt.\n\nFolk i Høyre og i Aker-konsernet var blant dem som gremmet seg over det nye statsoljeselskapet i utgangspunktet. Den gang sto den politiske kampen mot sosialisering og statlig styring av næringsliv og industri høyt på dagsordenen. Men over tid ble Statoil en del av det etablerte næringslivet. Og som den tidligere sjefen Harald Norvik understreket så sterkt i sitt innlegg under boklanseringen: I dag er Equinor like høyt elsket i Høyre som i Arbeiderpartiet.\n\nEt veletablert, stort og ikke minst stolt selskap som Equinor har enorme vanskeligheter med å omskape seg selv\n\nMen vi står ikke her overfor en fremtidsrettet løsning, slik Norvik hevdet. Stilt overfor behovet for et radikalt grønt skifte vil et veletablert, stort og ikke minst stolt selskap som Equinor ha enorme vanskeligheter med å omskape seg selv.\n\nDet er uansett en kjempeutfordring å få store virksomheter til å snu seg rundt, til å bli noe nytt og til å skape seg en ny historie å være stolt av. I tilfellet Equinor, som mange mener er mer en institusjon enn et vanlig industriselskap, er det sannsynligvis umulig.\n\nEn fortelling vi ikke kan være stolt av\n\nDet er utvilsomt vanskelig som norsk ikke å være stolt av alt som er oppnådd i petroleumsnæringen generelt, og i Equinor spesielt. Den nye bedriftshistorien ble bejublet av den tidligere toppsjefen på lanseringen antagelig fordi han oppfattet den som en fortjent feiring av alt som er oppnådd.\n\nDet er imidlertid fullt mulig å fortelle en helt annen historie om Equinor. En historie som mange i dag nok vil mene er helt urimelig, men som raskt kan komme til å bli det den historien som vi sitter igjen med til slutt.\n\nSelskapet har jo bidratt til å få Jordens klima ut av balanse. En målbar andel av CO₂-overskuddet i atmosfæren er skapt av dette norske selskapet. Det er åpenbart at dette ikke er noe å være stolt av.\n\nSchumpeter påpekte noe viktig da han minnet om at det ikke var selskapene som distribuerte post med hest og vogn, som bygget jernbaner i USA. Et selskap som skal være en pådriver for innovative, bærekraftige industrielle løsninger i dag, kan ikke samtidig være et ledende selskap i den etablerte olje- og gassnæringen.\n\nHeller enn gullalderen i Nordsjøen må et slikt selskap ha fortellingen om klimakatastrofen som bakteppe. Det må skape sin egen historie gjennom å oppnå suksesser i kampen for å få til helt nye og bærekraftige løsninger.\n\nDet er i så fall helt usannsynlig at Equinor skal kunne bli en effektiv pådriver for det grønne skiftet i Norge.\n\nVil Arbeiderpartiet ta rollen?\n\nTiden er moden for at staten kutter sine nære institusjonelle bånd til Equinor og selger seg ut av selskapet. Den kapitalen som blir realisert, kan passende brukes til å etablere et nytt statlig selskap der bærekraft er kjernen i forretningsideen.\n\nDet vil selvsagt være økonomisk risikabelt, og Høyre og Fremskrittspartiet vil gå imot en slik aktiv industripolitikk. Men det er neppe mer risikabelt enn det var å etablere «Den Norske Stats Oljeselskap» i 1972.\n\nVil Arbeiderpartiet i dag kunne ta rollen som en pådriver for radikal teknologisk og industriell utvikling, på samme måte som partiet gjorde det den gangen? Strateger som Finn Lied og Jens Chr. Hauge er for lengst borte.\n\nDet kan i denne saken vise seg å være like vanskelig for et politisk parti som for et oljeselskap å omstille seg til en ny tid.",
    "«40 days for life» ber og faster i 40 dager: Redder uskyldige fra abortdøden": "SVEITS/ COLOMBIA: Hvert år redder organisasjonen «40 days for life» hundrevis og tusenvis av barn verden over fra den sikre død i mors liv. Det gjør de ganske enkelt med å stille seg opp og be. Bare i Sør-Amerika er til nå 804 barn reddet.\n\nPublisert: 26.09.2022 kl 03:23\n\nDenne høsten var det Lebensschutz Symposium (livsbeskyttelses-symposium) i Sveits. Norge IDAG var til stede for å dokumentere hva som skjer når det gjelder Ja til livet-bevegelsen i dag.\n\nTomislav Cunovic er internasjonal leder i den nye framstormende organisasjonen «40 days for life». Han ramset opp imponerende resultater.\n\n– Vi er til stede i USA, Latin-Amerika, Asia, Afrika, Australia, Tyskland, Østerrike, Sveits, Portugal, Spania, Kroatia, Sør-Korea.\n\n– Vi har reddet 22 000 barn siden 2007. Vi har stengt 120 abortklinikker i 43 land.Vår kampanje er offentlig, fredelig, 40 dagers lang, 12-24 timers faste og bønn.\n\nCunovics kone, Pamela Delgado Cunovic, er leder for 40 days for life i Colombia, og bor i dag sammen med sin mann i Frnakfurt, Tyskland. Hun var også blant talerne under livssymposiet i Sveits.\n\n– I Latin-Amerika er det lovlig å ta abort i de fleste land. Men i noen få land er det forbudt. I Colombia er det lovlig helt fram til 24 uker. Jeg vet det er verre andre steder.\n\n– I Colombia har vi 34 abortsenter. Det er menn som selger aborter på gaten. De oppsøker jenter i sårbare situasjoner og får 10 % når de selger en abort. Det er mye penger og stor business, men\n\n– Vi var 15 stykker som sa ja til å gå med Herren. Nå er vi i 50 byer i hele landet. Gud begynner å forandre hjertene, sa Pamela engasjert.\n\nHun har med seg statistikk som viser til konkrete resultater: Bare i Colombia er 608 babyer reddet, Mexico 100, Spania 28, Argentina 2, Peru 18, Costa Rica 4, Honduras 6, Guatemala 34, Ecuador 4. Det er til sammen rundt 804 babyer.\n\nTverrkirkelig aksjon\n\nLeder for «Bønn for livet» i «Verein Mamma» i Sveits, Robert Hafenrichter, holdt også innlegg under symposiet. Han fremhevet bønn som et av de viktigste virkemidler for å stanse abortdøden.\n\n– 2019 ble dette bønnearbeidet grunnlagt i Sveits. Alle konfesjoner kan gå sammen og be for barn og mødre.\n\n– Vi kan hjelpe politisk, materielt, og dette arbeidet i «Verein Mamma» (Mamma-foreningen) for mor og barn er veldig viktig. Men vi merker også det ofte er mange problemer, livshistorier. De er usikre, og har store problemer. Vi beskjeftiger oss med å hjelpe effektivt og forvandler liv. Vi arbeider, har aksjoner, det er viktig og fundamentalt.\n\nMen uten bønn er alt dette umulig. Vi må be for livet. Men det er også viktig at vi forener oss i dette store anliggende. Dette er et problem blant de geistlige, å kunne bygge sammen.\n\nDet er 10-11 000 aborter i Sveits årlig. Tallene er omtrent som i Norge.\n\n– Vi samles og ber hver andre lørdag i måneden, sier Hafenrichter.\n\nHjelper sårbare kvinner\n\nOg det er mange kvinner i sårbare situasjoner som får hjelp.\n\n– Vi har mange vakre historier, utrolige historier. Man tenker at det ikke er mulig å hjelpe når det kommer mødre i en tilsynelatende håpløs livssituasjon. De har så mye vanskelig bak seg og sliter fortsatt.\n\n– Det var en som ringte oss som var i en veldig tragisk situasjon. Hun hadde mistet sin far og moren hadde gått inn i en depresjon. Hun ble gravid, men bestemte seg for å ta abort. Hun var også redd for å miste jobben sin. Hun sjekket ut internett og hun fant vår nettsde om mor og barn og hun tenkte hun kanskje kunne få noe hjelp der. Hun ble invitert til en kafé. Vi spurte hva hun tenkte om abort før hun ble gravid, hun sa hun var imot abort.\n\nDet gikk en tid, og etter noen få uker stillhet skrev rådgiveren til henne og spurte om hun ville ha hjelp. Hun sa «Ja, jeg trenger hjelp, abort er ikke for meg.»\n\n– Jo flere vi er, jo bedre\n\nBønnelederen understreker at det er bønn som er nøkkelen.\n\n– Gud kan alltid gripe inn. Ta tid til bønn, du skal ikke undervurdere bønn. Vi har fellesskap i bønn. Dette kan kun skje hvis vi faster og ber og har en basis i bønn. Registrer deg for Ja til livet.\n\nJo flere vi er, jo mer bråk kan vi lage – i fred. Hvis du vil være med oss i «Bønn for livet», kan du registrere deg. Ta litt av livet ditt hver dag og be for de ufødte barna, vær å snill vær med og finn en person som er med deg og ber. Ta dette seriøst å gi barna en sjanse!",
    "EM-vinneren klar for verdensmesterskapet": "Alessia Russo og Nikita Parris scoret målene som sikret den ferske europamesteren England VM-billett lørdag.\n\nØsterrike ville hatt mulighet til å ta direkteplassen om de hadde slått England, men de hvitkledde sikret gruppeseieren og kvalifiserte seg dermed til mesterskapet i Australia og New Zealand neste år.\n\nTyskland ble VM-klar med 3-0-seier over Tyrkia tidligere lørdag. Der scoret Felicitas Rauch, Klara Bühl og Lea Schüller målene som sikret gruppeseier.\n\nNorge kvalifiserte seg til mesterskapet med 1-0-seier over Belgia fredag.\n\n(©NTB)",
    "Sauebonde Laila (104) blir filmstjerne": "Hun er en av sju hundreåringer fra hele verden som medvirker i en internasjonal dokumentar. Hun har gode råd på hvordan man blir så gammel.\n\nLIVSGLAD: 104-år gamle Laila Serine Myrhaug bidrar i en unik dokumentarfilm om livene til sju 100 åringer fra forskjellige plasser i verden. Foto: Mica Film AS\n\nDet rigges til stor premierefest og rød løper på den lokale kinoen i Narvik på torsdag. Der vil 104 år gamle Laila Serine Myrhaug fra Gratangen være hedersgjest.\n\n– Det bryr jeg meg egentlig ikke så mye om. Jeg har så dårlig syn at jeg får vel knapt sett filmen, humrer Laila Myrhaug.\n\nAKTIV: 104-åringen er vant med å være aktiv. Her er hun i full gang med vaffelsteiking. Foto: Privat\n\n104-åringen er født 30. mars i 1918, det samme året som spanskesyken kom til Norge.\n\nHun står og steker vafler i sin egen omsorgsbolig i Gratangen når vi får tak i henne på telefon.\n\nMyrhaug er en del av den nederlandske og internasjonale dokumentaren «Hundreåringene».\n\nEn film som skildrer et fargerikt liv til sju hundreåringer fra hele verden.\n\nFantastiske folk\n\nI dokumentarfilmen blir man kjent med en lege som fortsatt er aktiv, en pensjonert kvinnelig trommeslager, en sexterapeut som mener at abortrettigheter går i riv ruskende gal retning.\n\nI tillegg møter man en kvinne som flyktet fra Østerrike da Adolf Hitler kom til byen hennes.\n\nSiden den gang har hun studert alle tenkelige fag og emner på et universitet i New York.\n\n– Hvordan var det å ha masse kamera og filmfolk hjemme hos deg selv?\n\n– Det var veldig koselige. De var noen fantastiske folk. Vi kommuniserte via tolk. Jeg hadde en enkel rolle, for jeg skulle jo bare være meg selv, forteller 104-åringen.\n\nFilmskaperne var hos Laila i tre dager for å gjøre ulike opptak i alle mulige settinger.\n\n\"FILMSTJERNE\": Filmen Laila er med i handler om unike mennesker og viljen til å leve. Her er hun i gang med å spinne garn. Foto: Frode Søbstad\n\nDen norske co-produsenten av «Hundreåringene», Frode Søbstad, var ansvarlig for opptakene i Norge.\n\nUforglemmelig hundreåring\n\nHan forteller om et minneverdig møte med Laila, som «bare» var 101 år da filmen ble spilt inn.\n\n– Det var berikende for oss å få lov å bidra til denne unike dokumentaren, og det var en sann glede for oss å følge Laila. Hun er en inspirasjon og en uforglemmelig hundreåring, forteller han.\n\nDe sju hundreåringene som er med i filmen, kommer fra hele verden.\n\nDet er fire fra New York (USA), en fra Lima (Peru), en fra Amsterdam (Nederland) og Laila fra lille Gratangen utenfor Narvik.\n\n– Det er kult og samtidig en rar universell sammensetning, forteller Søbstad.\n\nKONSENTRERT: Laila Myrhaug er en samfunnsengasjert 104-åring og liker å følger med det som skjer i verden. Foto: Mica Film AS\n\nDet er ikke alle forunt å passere 100 år, men de som er med i dokumentaren er fortsatt aktive, nysgjerrige og kreative hundreåringer.\n\n– De har en egen evne til å starte på noe nytt hver enste dag, til tross for at man vet at klokken tikker uunngåelig videre, sier Søbstad.\n\nFlere av de som er med i filmen har overvunnet sykdommer, mistet partnere og ofte overlevd sine egne barn.\n\n– Hundreåringene er en film om unike mennesker og viljen til å leve. Den slekte på filmer som Woman (2019), som utforsker kvinners liv og levekår over hele kloden. Men det finnes ikke en tilsvarende film som utforsker alderdom og livsvilje slik «Hundreåringene» gjør, sier Søbstad.\n\nDet er Laila Serine Myrhaug et godt eksempel på.\n\n104-åringen er nest eldst av en søskenflokk på sju.\n\nUFORGLEMMELIG: – Laila er så stemningsskapende at hun kan sies å være filmens bankende hjerte, sier Frode Søbstad, co-produsent for \"Hundreåringene\" Foto: Privat\n\nHun drev gård med kyr, sau og geit og hadde en stor omsorg og kontakt med dyrene.\n\nI tillegg har hun vært anleggskokk i forbindelse med veiutbygging, hun er samfunnsengasjert, ihuga bærplukker og har et stort hjerte for medmennesker i lokalsamfunnet.\n\nVed siden av barna og småbruket, spedde hun på inntektene ved å strikket for mange i bygda i etterkrigstiden.\n\nRegissøren døde\n\nEirik Myrhaug (78) er glad for at moren ble med i dokumentaren.\n\n– Ja, Jeg er veldig glad for at hun er med. De ville egentlig ha en fisker som var hundre år, men så kom det tips om mamma. Jeg gleder meg veldig til å se henne på lerretet. Hun er fortsatt veldig sprek og oppegående, sier sønnen.\n\nHan forteller at moren er full av livsglede. Når hun var hundre år kjøpt hun en massasjebenk.\n\n– Jeg er veldig flink til å massere meg selv og andre. Det holder meg i form, kommer det fra 104-åringen.\n\nMOR OG SØNN: – Jeg er glad mamma ble med på dokumentarfilmen. Hun er en aktivt og flott menneske med stor omsorg for andre, sier Eirik Myrhaug. Foto: Privat\n\n«Hundreåringene» ble regissert av Heddy Honigman (68) fra Nederland, men hun døde i mai i år av komplikasjoner med MS-sykdom.\n\nDet internasjonale navnet på filmen er 100UP og hadde verdenspremiere på anerkjente «International Documentary Film Festival i Amsterdam (IDFA)» for en tid tilbake.\n\nNå er dokumentarfilmen klar for Norgespremiere.\n\n– Vi gleder oss veldig til å gi filmen sitt første møte med et norsk publikum sammen med Laila på hennes hjemmebane. Vi er dypt takknemlige for samarbeidet med Aurora Kino Narvik, som har hjulpet oss for å få til dette, sier Frode Søbstad, co-produsenten og ansvarlig for opptakene i Norge.\n\nNår filmen har hatt sin kinopremiere i Narvik torsdag 22. september, får den digital premiere på Nettkino. Da får resten av Norge tilgang til den.\n\nHodet bestemmer\n\n– Hundreåringene er et unikt dokumentarprosjekt, og vi håper at et stort publikum vil ha glede av å stifte bekjentskap med filmens fargerike hundreåringer på Nettkino, sier Søbstad.\n\n104-åringen har vært et viktig bidrag i den 93 minutter lange dokumentarfilmen.\n\n– Hun har få replikker, men scenene med henne så stemningsskapende at hun kan sies å være filmens bankende hjerte, sier co-produsenten.\n\nFor Laila Serine Myrhaug er det en ting som blir litt ekstra spesielt å se på premieren.\n\nI 2020 døde hennes trofaste hundevenn \"Topsi\". Den er med i dokumentarfilmen.\n\nENDELIG PREMIERE: Det er duket til fest i Narvik når \"hundreåringene\" har premiere torsdag denne uken. Foto: Frode Søbstad\n\n– Det blir litt rart å se igjen \"Topsi\", min gode hundevenn, sier hun.\n\n– Hva er egentlig oppskriften på å bli 104 år?\n\n– Jeg har bestandig hatt det så travelt. Jeg har holdt på med noe hele tiden og jeg gjør fortsatt det meste selv, forteller Laila Serine Myrhaug.\n\n– Det er hodet som bestemmer alt. Når det til slutt detter ut, så ramler alt sammen, forteller hun.\n\nHun har allerede levd et langt og innholdsrikt liv. 104-åringen merker godt at det er store forskjeller på tidene fra før og til dagens samfunn.\n\n– Folk hadde mer samhold før. Vi hadde fester og laget mat til alle og var sosiale. Nå er det blitt et kaldere samfunn rundt oss, sier den spreke og premiereklare 104-åringen.",
    "Rekordmange pro-team til Ski Classics kommende vinter": "Personvern og datalagring\n\nLagring og logging av data\n\nVed å besøke dette nettstedet lagres noen tekniske data om din internettforbindelse og nettleser. Disse data kan kategoriseres som følger:\n\nInformasjonskapsler (\"cookies\") i din nettleser\n\nTeknisk info på servere\n\nBrukerinformasjon i databaser\n\nInformasjonskapsler\n\nDette nettstedet bruker cookies/\"informasjonskapsler\" for å forbedre funksjonalitet og brukeropplevelse.\n\nVis mer\n\nEn informasjonskapsel er en mekanisme der din nettleser kan ta vare på informasjon den får fra nettsider, for så å sende disse tilbake til nettsidene igjen senere. Dette gjøres automatisk uten at brukeren trenger å tenke på det. Informasjonskapslene kan ha flere funksjoner, for eksempel å holde rede på innstillinger, hvilken bruker du er logget inn som, hva du har tilgang til, hjelp til å sørge for at du får tilsendt riktig innhold, sporing av annonsevisninger og annet. Informasjonskapsler gjør det mulig å holde rede på slike innstillinger og annet over tid, slik at informasjonen er lettere tilgjengelig ved gjentatte besøk til nettstedet. Informasjonskapslene brukes også til midlertidig håndtering av brukerspesifikk informasjon når man besøker forskjellige deler av samme nettsted. To eksempler fra de mange funksjonene nettstedet bruker informasjonskapsler for å vedlikeholde: Én informasjonskapsel brukes for å huske innstilling for lydstyrke på videoavspilleren, en annen brukes for å huske om du har krysset vekk denne boksen med informasjon, slik at du ikke trenger å se den igjen neste gang du besøker dette nettstedet fra samme nettleser som du bruker nå. Informasjonskapsler lagres automatisk av nettleseren din som små tekstfiler på din datamaskin. Du kan selv endre innstillinger for hvordan informasjonskapsler skal håndteres i din nettleser. Informasjonskapsler kan leveres av alle typer innhold på nettstedet, både tekstsider, bilder og annet. Informasjonskapslene sendes kun tilbake til det nettstedet du fikk dem fra, ikke til andre nettsteder. Mange nettsteder, dette inkludert, fungerer ikke som de skal dersom du ikke tillater bruk av informasjonskapsler. Dette nettstedet lagrer informasjonskapsler for å håndtere tre nivåer av funksjonalitet: Kritiske informasjonskapsler brukes til å holde rede på brukerinformasjon, tilgang, noen personlige innstillinger og annet. Uten disse fungerer ikke nettstedet som det skal. Analyse-informasjonskapsler brukes for å holde rede på trafikk på nettstedet, hvilke deler av det som er mest populært, hvilke deler som brukes mest og annet. Deler av disse er tredjepart informasjonskapsler levert av eksterne tjenesteleverandører. Informasjonskapsler for analytisk funksjon brukes for å forbedre nettstedet (som er under stadig utvikling), men disse er ikke kritiske for nettstedets funksjonalitet. Annonse-informasjonskapsler brukes av interne og tredjeparts annonsesystemer for å holde oversikt over og spore visninger av annonser. Det er lovpålagt krav om at denne informasjonen gjøres tilgjengelig for deg som bruker av nettsteder som benytter slike informasjonskapsler.\n\nTeknisk info\n\nNår du besøker et nettsted vil webserveren logge noe teknisk info som din IP-adresse, hvilken nettleser du bruker og tidspunktet for hver gang du forespør data fra serveren, altså når du klikker på en intern lenke og laster en ny nettside eller tilhørende data som skrifttyper, bilder, ulike script som kreves for at nettsiden skal fungere.\n\nDisse dataene spares bare en viss tidsperiode for å kunne utføre feilsøking og feilretting i systemene, og deles aldri med avisens ansatte eller tredjepart.\n\nBrukerinformasjon\n\nVi lagrer noe informasjon om deg som bruker. På dette nettstedet lagres ingen sensitiv informasjon, men enkel kontaktinformasjon som du gir fra deg når du oppretter en brukerkonto eller kjøper tjenester i nettavisen vil lagres i våre databaser. Dette er nødvendig for å kunne levere tjenestene til deg. Disse dataene slettes når du sletter din brukerkonto.\n\nHvem lagrer vi data om?\n\nVanlige besøkende/lesere:\n\nHvis du besøker dette nettstedet uten å ha registrert en brukerkonto eller abonnement, lagres følgende data om deg:\n\nVis mer\n\nNoe teknisk informasjon som IP-adresse og nettleser lagres i webserveren sine logger. Denne tekniske informasjonen spares i 180 dager, og er nødvendig for at tjenesten skal fungere og for å ivareta sikkerheten. Disse dataene utleveres aldri til hverken avisens ansatte eller tredjeparter.\n\nGoogle Analytics teller sidevisninger for å opprettholde en besøksstatistikk. Denne informasjonen er anonymisert og kan ikke brukes for å spore deg.\n\nEnkelte tredjepartstjenester som nedlastede skrifttyper og script kan logge din IP-adresse og annen informasjon på eksterne servere.\n\nEn informasjonskapsel settes for å identifisere deg som bruker mens du surfer på nettsidene. Denne slettes når du lukker nettleseren din, eller senest etter 360 minutter med inaktivitet.\n\nInnloggede brukere og abonnenter:\n\nHvis du velger å opprette en brukerkonto og/eller abonnement på nettavisen, vil også følgende informasjon lagres om deg:\n\nVis mer\n\nNavn, adresse og annen kontaktinformasjon du selv oppgir i registreringsprosessen. Disse data er lagret frem til du sletter din brukerkonto.\n\nInformasjon om abonnementet ditt, f.eks. når det ble kjøpt, hvordan det ble betalt, noen få sifre fra ditt kredittkort, abonnementets varighet og hvilket abonnement du har. Disse data lagres frem til brukerontoen slettes.\n\nKjøper du tilgang vha SMS Mikrobetaling, lagres informasjon om ditt mobilkjøp i 30 dager.\n\nEnkle data om hvilke artikler du har lest og hvor mye av artiklene du leser. Dette brukes til å kunne forbedre vårt innhold og slettes hvis du sletter din brukerkonto.\n\nNB: Etter at data er slettet vil de likevel kunne spares i inntil 180 dager i backuper. Backuper lagres med høy sikkerhet og begrenset tilgang, og er nødvendig for å kunne drive feilsøking og ivareta brukerenes og datasystemenet sikkerhet.\n\nTredjepartsaktører\n\nHer finner du informasjon om våre samarbeidspartnere:\n\nVis mer\n\nGoogle Vis mer Nye Troms benytter infrastruktur- og annonsetjenester fra Google. Du finner informasjon om Googles tjenester og hvordan du kan påvirke Google sin bruk av personopplysninger på: https://policies.google.com/technologies/partner-sites. Dersom du har en Google-konto, har du også mulighet til å endre personlige annonseinnstillinger på: https://myaccount.google.com. Du har også mulighet til å påvirke bruken av cookies i eksterne annonsenettverk ved å endre innstillinger på http://www.youronlinechoices.com. Mer informasjon: https://policies.google.com/technologies/partner-sites Administrer innstillinger: https://myaccount.google.com\n\nDine rettigheter:\n\nSom bruker av dette nettstedet kan du kontakte avisen for å få dine data utlevert og/eller slettet.\n\nHar du en brukerkonto/abonnement, kan du logge inn i din brukerprofil og laste ned dine lagrede data, samt slette din brukerkonto og tilhørende data når som helst.\n\nVis mer\n\nDu kan også slette alle lokale data i din nettleser. Fremgangsmåten for dette varierer mellom ulike nettlesere og enheter. Anbefaling: Ved å benytte deg av EU-tjenesten YourOnlineChoices.com kan du selv til en viss grad styre hvordan ulike annonseleverandører sporer deg, samt lese mange gode tips til hvordan du kan tilpasse hvilke annonser som vises. Åpne YourOnlineChoices.com i et nytt vindu. NB: Enkelte systemkritiske data som finnes i for eksempel webserverens logger vil ikke kunne slettes på forespørsel, men disse slettes automatisk etter kort tid iht informasjonen ovenfor.\n\nHvis du trykker AVVIS vil ingen informasjonskapsler lagres i din nettleser og ingen data om deg logges i våre databaser. Det betyr også at vi ikke kan vite om du har godkjent eller ikke, slik at du vil se denne advarselen på hver side du besøker. Teknisk informasjon (webserverlogger) vil likevel lagre din IP-adresse og nettleserinformasjon, men dise slettes fortløpende som beskrevet ovenfor.",
    "Assistenttreneren fritatt alle oppgaver i LHK": "20.09.22 08:34\n\nIvan Kovačić, trener og spillerutvikler i Levanger Håndballklubb, er fritatt alle oppgaver i klubben ut september.",
    "Kommer til å spare tusenvis på miljøvennlig fyring": "",
    "Forverret fransk skadekrise foran viktige nasjonsligakamper": "Mandag opplyser Det franske fotballforbundet at Tottenham-målvakt Hugo Lloris og forsvarsprofilen Theo Hernández må melde avbud til de kommende kampene.\n\nNantes-keeper Alban Lafont og Aston Villas Lucas Digne er hentet inn som erstattere i den franske troppen.\n\nLloris har pådratt seg en lårskade, mens Hernandez sliter med en hofte.\n\nDe to forfallene kommer på toppen av en skadebølge som allerede har skapt store utfordringer for landslagssjef Didier Deschamps. Fra før er Paul Pogba, Presnel Kimpembe, Lucas Hernández, N'Golo Kante, Kingsley Coman, Adrien Rabiot, Boubacar Kamara og Karim Benzema uaktuelle.\n\nDet er langt fra ideelt foran kamper som er viktige i oppkjøringen til fotball-VM i Qatar.\n\n(©NTB)",
    "EUs energiministre innkalles til krisemøte 9. september": "Denne artikkelen er skrevet av Alf Ole Ask i Energi og Klima som er nettavisen til Norsk klimastiftelse.\n\nDen tsjekkiske industriminister, Jozef Sikela, skrev mandag på Twitter at det blir et ekstraordinært møte for EUs energiministre den 9. september i Brussel. Ifølge ham kommer møtet i stand etter omfattende forhandlinger.\n\n«Vi må fikse energimarkedet. Løsning på EU-nivå er det aller beste vi har,» konkluderer han med i meldingen.\n\nTsjekkia har dette halvåret formannskapet i EUs ministerråd.\n\nKommisjonen: Jobber med saken\n\nEU-kommisjonens president, Ursula von der Leyen sa mandag at Kommisjonen jobbet med en strukturell reform og krisetiltak, skriver Bloomberg.\n\nMen hva dette konkret handler om sa hun ingenting om.\n\nUttalelsene fra von der Leyen er på linje med det hun i juni sa i Europaparlamentet. Men heller ikke den gangen lettet hun på sløret om tidsramme eller hva slags reform Kommisjonen ser for seg. Det er lite trolig at det blir et ekstraordinært ministermøte, uten at det ligger noe konkret på bordet.\n\nFlere land ønsker endring\n\nInnkallingen av EUs energiministre skjer etter at Belgia, Tyskland og Østerrike har signalisert at de ønsker å få strømprisen frikoblet fra prisen på gass.\n\nRusslands manipulering av gassmarkedet sender prisen opp og tærer på samholdet i EU.\n\nØsterrike var det siste landet som meldte seg på. Den konservative statsminister Karl Nehammer kalte søndag prisutviklingen for galskap og etterlyste løsninger på europeisk nivå.\n\nDe tre landene som de siste dagene har ønsket å gripe inn i markedet, er land som tradisjonelt har hatt en høy terskel for denne type tiltak. Men nå holder det ikke lenger bare med kutt i avgifter og støtteordninger.\n\nDen østerrikske statsministeren sa i et intervju søndag at han har diskutert dette med sin tyske og tsjekkiske kollega. Nehammer sa at han vil presse på for å få en bærekraftig modell som kan gjennomføres raskt, men hva dette skulle være utdypet han ikke.\n\nDen belgiske statsminister Alexander De Croo og ulike tyske regjeringsmedlemmer har uttalt seg i samme retning.\n\nDårlige utsikter\n\nDet som skremmer europeiske ledere, er at gassprisen trolig kommer til å være høye gjennom hele vimnteren.\n\nPå gassbørsen TTF i Nederland ble gass fredag omsatt til 309 euro/MWh. Dette vil gi en strømpris på rundt åtte kroner for hver kWh medregnet kvoteprisen på 94 euro pr. tonn.\n\nFutures-prisene for gass viser at prisen vil ligge over 300 euro frem til sommeren 2023.",
    "Russisk langrennsstjerne hardt ut mot Normann-avgjørelse: – Nytt nivå av fremmedfrykt": "Nylig ble det kjent at Normann ønsker å fortsette fotballkarrieren i Russland og hovedstadsklubben Dinamo Moskva.\n\nAvgjørelsen har vekket store reaksjoner, og da landslagstrener Ståle Solbakken på mandag presenterte Norges tropp til de kommende Nations League-kampene var Normanns navn ikke å se på lista.\n\nReagerer\n\nI et Instagram-innlegg publisert lørdag kveld stusser nå den russiske langrennsløperen Stepanova over avgjørelsen.\n\n– For meg lukter det et nytt nivå av fremmedfrykt. Var ikke idretten en dag ment til å samle nasjoner og folk? spør hun i innlegget.\n\nLes også: Stusset over det han så da Haaland scoret igjen: – Det verste i hele verden\n\nStepanova viser til et bilde av lørdagens oppgjør mellom Dinamo Moskva og Zenit.\n\n– Bra fotball i Moskva i kveld, men med uheldige politiske overskygger, skriver Stepanova innledningsvis.\n\nSammenligner med kroatisk stjerne\n\nDeretter sikter hun på forskjellen mellom Dejan Lovren og Normann. Førstnevnte spiller for Zenit, og er med i Nations League-troppen som møter Danmark og Østerrike.\n\n– Dejan Lovren fra Zenit Saint Petersburg spilte, spiller og kommer til å spille for Kroatia - inkludert i VM i Qatar. Og det er slik det skal være, ikke sant?\n\n– Men en norsk forsvarer (midtbanespiller, journ.anm) på Dinamo Moskva, Mathias Normann, blir ikke lenger valgt til det norske landslaget fordi han spiller fotball i Russland.\n\nStepanova har ved flere anledninger vært kritisk til norsk idretts standpunkt og utøveres holdninger til russisk deltakelse i idretten, som følge av Russlands invasjon av Ukraina.\n\nBlant annet langet hun ut mot Emil Iversen tidligere i år, etter at nordmannen i et intervju med Dagbladet sa at «så lenge Putin sitter med makten, håper jeg vi ser minst mulig til russerne til start i alle idretter».\n\nHun har også flere ganger tidligere kommentert nyhetsartikler via sin Instagram, som ofte omhandler russernes utestengelse av idretten.\n\nLes også: Russisk avis med sjokkpåstand om Klæbo\n\nSolbakken: – Tonedøvt\n\nNår det gjelder Normann og valget om å gå til Dinamo Moskva, har landslagssjef Solbakken vært tydelig på at han frarådet 26-åringen sterkt om å velge Moskva-klubben.\n\nMen midtbanespilleren trosset trosset landslagssjefens syn, og dermed gjorde han seg også uaktuell for landslagsuttaket.\n\n– Det er et totalt uforståelig valg. Jeg synes det er tonedøvt av ham og eventuelt de rådgiverne som står bak, sa Solbakken nylig til Nettavisen.\n\n– Jeg har egentlig stor sans for Mathias som person og fotballspiller, men dette er en skivebom som vanskelig kan være større, fortsatte han.",
    "Mbappé i konflikt med landslaget – nekter å la seg avbilde": "Mbappé i konflikt med landslaget – nekter å la seg avbilde\n\nPSG-stjernen Kylian Mbappé og det franske landslaget er samlet i forkant av nasjonsligakampene mot Østerrike og Danmark. I den forbindelse har forbundet planlagt fotografering av spillerne tirsdag, men nå er det klart at disse bildene foreløpig blir uten Frankrikes største stjerne, Mbappé.\n\nPSG-spilleren sendte mandag ut en pressemelding til AFP der det kommer frem at han ikke ønsker å la seg avbilde på grunn av en uenighet om rettighetene.\n\nI pressemeldingen skriver Mbappé at det er «beklagelig» at de ikke har kommet til enighet med fotballforbundet, ifølge L’Équipe.",
    "Anders Pamer: Det sier seg selv at det er Brann det er noe galt med.": "Anders Pamer: Det sier seg selv at det er Brann det er noe galt med.\n\nDet er så flaut at vi burde hatt en granskningskommisjon.\n\nPublisert Publisert 24. september",
    "Skulle hatt eksamen da Odd ringte: – Jeg sa jeg var nødt til å dra": "09.09.22 08:15\n\nHJØRRING: Philipp Zulechner (32) hadde startet å utdanne seg som fotballtrener da Odd ringte og ønsket at han skulle fortsette spillerkarrieren.",
    "Tar grep på «Farmen» etter dyrevelferd-bekymring: – En dårlig tendens": "Obs, denne saken inneholder spoilere på enkelte hendelser i tirsdagens episode av «Farmen».\n\nI tirsdagens episode av «Farmen» på TV 2 blir det et aldri så lite oppvaskmøte rundt bordet på Li gård.\n\nDeltaker Benjamin Lien (32) reagerer nemlig kraftig på hvordan enkelte snakker til dyrene på gården, noe han lufter for flere av de andre deltakerne. Det er spesielt de yngre deltakerne på TV 2s realitygård han mener bør endre adferd.\n\nLes også: «Farmen»-Benjamin fikk klar beskjed fra mannen før realitydeltakelsen: – Ikke kom hjem før dette\n\n– De unge «byasene» er kanskje ikke helt vant med dyr. Og jeg ser de har en dårlig tendens til å behandle dyrene stygt når de ikke gjør som de vil. Hvis kuen ikke oppfører seg 100 prosent som de ønsker, sier de jævla ku, sier han i episoden.\n\n– Må slutte å banne til dyrene\n\nVidere sier Lien at det ikke er banningen som er problemet, men at det handler om energien man sprer. Dårlig språk bygger ifølge ham opp til negative følelser, noe dyrene føler.\n\n– Jeg tenker mye på dyrevelferden. Det et par stykker som kunne trengt litt mer trening. Jeg har sett at noen dyr blir kjeftet på unødvendig – og hvis vi behandler dyrene ufint så går det utover melkeproduksjonen, forklarer Lien i episoden.\n\nLes også: Dette er de nye deltakerne i «Farmen» på TV 2\n\nLiens påstander blir i første omgang møtt med latter hos enkelte av de andre deltakerne, før samtlige til slutt samler seg rundt bordet for å diskutere temaet og hva de kan gjøre.\n\nDer får han støtte av blant andre Dan-Håvard Johnsen (54) og Erlend Indergaard (53), og får til slutt gjennomslag.\n\n– Vi må slutte å banne til dyrene. Jeg vil anta at hva vi sier ikke har så mye å si – men krassheten i ordbruken har noe å si. Spesielt for kyrene, for de gir oss mat, påpeker Johnsen.\n\n– Positive ord skaper positive ting, og ord har kraft. Vi har alle godt av å utvide ordforrådet vårt, supplerer Indergaard.\n\n– Skulle bare mangle\n\nKommunikasjonsrådgiver i Dyrevernalliansen, Kaja Ringnes Efskind, er positiv til Liens oppfordring:\n\n– Vi lærer barna å være snille mot dyr, og et voksent menneske bør virkelig ha såpass folkeskikk. Å snakke stygt til dyr er ikke bare usmakelig, det er heller ikke særlig lurt.\n\n– Det sier seg selv at å få redde og sinte dyr er upraktisk, legger hun til.\n\nEfskind mener imidlertid at det bare skulle mangle at dyrene blir snakket pent til på realitygården.\n\nDet er bra at de ble enige om å snakke respektfullt og godt til dyrene. og det skulle bare mangle, sier hun til Nettavisen.\n\nStøttet av forskning\n\nLiens påstander om at dyrevelferden blir bedre dersom man snakker positivt til kuene, har også rot i forskning.\n\nI 2020 skrev Forskning.no om en studie fra Østerrike som påpekte viktigheten av god kommunikasjon mellom ku og menneske, der forskningen viste at rolig og varsom prat med kuene gjør dem mer avslappet og dermed lettere å håndtere.\n\nFørsteamanuensis Camilla Kielland ved Veterinærhøgskolen sa seg enig, og bruker dette aktivt i undervisningen.\n\n– Jeg ber dem snakke rolig til pasientene (kuene). Da ser jeg at kuene roer seg ned og studentene, sa hun til Forskning.no.\n\nKiellands kollega ved Veterinærinstituttet, Kristian Ellingsen-Dalskau, har selv forsket på dyrevelferd, og merket seg sammenhengen mellom lykkelige kuer og mennesker.\n\n– Det finnes mye forskning som viser at storfe skiller mellom mennesker og at de foretrekker gode røktere over dårlige. De blir også rolige av at vi prater rolig med dem, sa han i 2020.",
    "Vanvittig hopp i strømprisen på Øst- og Vestlandet - lik pris i hele Sør-Norge": "Det var full panikk i gassmarkedene før helga, og gassprisen hadde en sluttpris på ganske vanvittige 339 euro. Dette presset opp strømprisene i helga, og mandag passerte strømprisen for første gang 10 kroner i Sørvest-Norge.\n\nLes også: I dag passerer strømprisen 10 kroner\n\nMandag har derimot gassprisen roet seg, og er etter lunsj ned 19 prosent sammenlignet med før helga. Dette skjer etter at Tyskland meldte om raskere fremgang i fylling av gasslagre enn ventet.\n\nLik pris i hele Sør-Norge\n\nNå viser tall fra strømbørsen Nordpool at dette ikke umiddelbart fører til noen bedring i strømprisene.\n\nTirsdag blir det nemlig første gang siden slutten av mai at hele Sør-Norge får like priser. Det blir rekordpriser på med et gjennomsnitt på 8,04 kroner per kWh.\n\nFor Østlandets del betyr det at prisen har steget med 49 prosent på bare én uke.\n\nAller dyrest blir prisen på kvelden, der maksimalprisen blir 9,74 kroner.\n\nSe strømprisen for i dag og i morgen i grafen under.\n\nEksport snudd til import\n\nDe svært høye prisene har den effekten at Norge ser ut til å bli nettoimportør av strøm fra alle våre viktige naboland tirsdag.\n\nDanmark: 0,3 GWh netto import\n\nTyskland: 1,2 GWh netto import\n\nEngland: 10,2 GWh netto import\n\nAt det er netto import på alle de tre aktive undersjøiske utenlandskablene på en hverdag er nærmest uhørt.\n\nDet vil også være netto import til Østlandet fra det svenske prisområdet SE3.\n\nVil ha fundamental endring\n\nEllers kommer det meldinger fra Europa at det nå er sterke krefter som ønsker å endre hele energimarkedet, der gassprisen kobles bort fra sluttbrukerprisen på strøm.\n\nIfølge Montel ser både Tyskland, Østerrike og Belgia på måter dette kan gjøres i praksis, og at det kan bli en fundamental reform der marginalprisen ikke lenger skal sette prisen i hele markedet.\n\nUtfordringen i dag er at «den siste kilowatten med strøm» er den som setter prisen for hele markedet. Så mens det produseres store mengder billig energi fra blant annet fornybare ressurser, er det for tiden typisk prisen til et gasskraftverk som for tiden styrer prisen.\n\nNest siste dag med «gammel» strømstøtte\n\nTirsdagens rekordnivåer i hele Sør-Norge kommer på månedens nest siste dag, og blir dermed den nest siste dagen med «gammel» strømstøtteordning der staten dekker 80 prosent over 87,5 øre per kWh.\n\nLes også Så mye koster strømmen med den nye strømstøtten på 90 prosent\n\nFra og med torsdag trer den forbedrede ordningen med 90 prosent støtte over det samme beløpet inn.\n\nI praksis betyr det at andelen av strømprisen over grensen du må betale halveres. Dermed må strømprisen nesten dobles neste måned før du må betale like mye for strømmen som nå.",
    "Nye koster skal lære av gamle feil": "Kommentaren gir uttrykk for skribentens meninger.\n\nNorge – Albania 5-0\n\n«IKKE PENT» var Hege Riises dom etter en heldig bortekamp og 1-0 over Belgia sist fredag. Det er et godt utgangspunkt for jobben som må gjøres med Norge kvinner A.\n\nI tillegg er det presist og ærlig.\n\nSamtidig er det også veldig mye bedre enn 0-8 for England og 0-1 for Østerrike i EM- realitetssjekken, som tvang fram trenerskiftet for fotballjentene.\n\nDet var direkte stygt.\n\nMortenP Morten Pedersen er fra Vålerenga, Oslo øst. Jobbet freelance i Arbeiderbladet i skoletida. Til Dagbladet i 1986. To perioder som korrespondent for Dagbladet i London. Nettavisen fra 2021. Redaktør og utgiver av fotballmagasinet – 4-4-3 Gatelagmagasinet.\n\nEN HJEMMEKAMP MOT Albania når VM-billetten er sikret er enklere enn enklest for Norge. Da er det ingen fartsdumper igjen. Da kan du spille en kamp du vinner ti av ti ganger i visshet om at du kommer ut på topp.\n\nDet viktigste nå er derfor å holde stø kurs og ikke tro at trenerskifte i seg selv forandrer veldig mye.\n\nDet gjør det ikke.\n\nDet er fint at Norge har kommet seg etter EM-skuffelsen. Det hjelper på veien videre, men en ny lett seier forteller mer om damefotballens problem enn Norges rekonvalesens.\n\nVi må ikke bli naive og dumme.\n\nHEGE RIISE HAR tatt noen tøffe valg og vraket et par spillere i fartstid. Det gjør vondt for de det gjelder, men vil hjelpe laget på sikt. Der laget er nå må ikke gamle feil gjøres om igjen av de samme spillerne.\n\nKan hende Norge ikke er reparert til VM om ti måneder, men det får heller være.\n\nDet viktigste er at det er staket ut en kurs med yngre spillere.\n\nSpillere som sikkert også vil gjøre feil, det kommer med territoriet.\n\nMen som forhåpentligvis vil lære av de feilene de gjør.\n\nKlikk her for å abonnere på nyhetsbrev fra Norsk debatt\n\nNORGE GJORDE IKKE det under Martin Sjögren. Det ble til slutt svenskens bane. Utfordret av de som er litt bedre enn oss ble Norge avslørt på egen banehalvdel, både med og uten ball.\n\nVi trodde vi var kommet et steg videre med kvartfinalen i Frankrike-VM 2019, kan hende fordi vi danset den gamle dansen.\n\nProblemet var at England 2022 ble to skritt tilbake.\n\nI internasjonal fotball gikk den dansen av moten for lenge siden.\n\nSå langsomt har ikke Norge tid til å skynde seg.\n\nNÅR LAGENE FORAN oss fort blir bedre gjennom satsing og utvikling kan ikke Norge løpe etter med museskritt. Vi må prøve noe nytt. Det er ikke nok med gode spillere i den offensive enden. Uten forsvarsspill vil alle lag lekke.\n\nDet er det Hege Riise har hatt mest fokus på under sin første samling, sammen med bredde i spillet og alt det medfører av innlegg fra kantene.\n\nLes også: NFF må ta grep, hun heter Hege Riise\n\nDerav konklusjonen etter den første borteseieren mot VM-gruppas nest beste lag.\n\nForsvarsspill er sjeldent pent for andre enn de helt spesielt interesserte, og noen ganger knapt for dem.\n\nLikevel er det helt avgjørende for å lykkes.\n\nCAROLINE GRAHAM HANSEN har permittert seg fra landslaget for å ta vare på seg selv og det hun har som fotballspiller. Det er trist for laget, men helt avgjørende for Caro. Lykke til og velkommen tilbake. Norge trenger deg.\n\nDet samme gjelder Ada Hegerberg, ute med skade mot Albania.\n\nVi har noen nye spennende spillere, men Norge er helt avhengig av de beste av de rutinerte.\n\nDet er ti måneder til VM, og når vi reiser dit må ikke målet være å ta medalje.\n\nDet må være å bli bedre.\n\nLes mer fra Norsk debatt",
    "Elbil skal gjennom hele Europa på fem dager": "Det hele startet i Oslo, og skal ende i Lisboa bare 120 timer senere. Det betyr at en Kia EV6 skal gjennom 15 land på kun fem dager.\n\nTidligere i sommer satte magasinet What Car? en svært så imponerende rekord, vi innbiller oss iallfall at det er en rekord, med en elbil.\n\n- Annonse -\n\nJournalistene Neil Winn og Doug Revolta ville nemlig se hvor mange land de klarte å besøke i løpet av 24 timer, og det altså bak rattet på en elbil som jo har litt mer begrenset rekkevidde enn for eksempel en moderne dieselbil.\n\nOg de gikk like godt for en bil man ikke forbinder med energibesparende kjøring, nemlig Porsches første rene elbilmodell ‒ Taycan. Mer eksakt en utgave med Performance Battery Plus.\n\nResultatet ble ganske så imponerende.\n\nDe besøkte på rad og rekke Nederland, Serbia, Belgia, Luxembourg, Frankrike, Tyskland, Sveits, Liechtenstein, Italia, Østerrike, Slovenia, Kroatia, Ungarn og Bosnia. Puh!\n\n- Annonse -\n\nDet betyr at de i løpet av 24 timer rakk innom hele 14 land, hvor den lengste strekningen innad i et land var drøye fire timers kjøring gjennom Kroatia som grenser til Slovenia, Ungarn, Bosnia og Serbia.\n\nDet korteste besøket var Liechtenstein, for de to rekordjegerne var kun 10 minutter i det lille landet.\n\nBritiske What Car? er et forbrukerrettet magasin for både bilkjørere og bilkjøpere, og de ville med denne rekorden vise at elbiler også fungere til mer enn korte turer.\n\n‒ Den europeiske roadtripen har en elektrisk framtid. Vår episke reise har vist at fremveksten av elbiler ikke betyr at en mega-mil lang ferie på tvers av kontinentale områder er ute av kortene, slo Neil Winn fast.\n\n- Annonse -\n\nPå samme tid drev Max Adventure, et britisk selskap som arrangere eventyrlige bilturer kalt Driven to Extremes som blant annet har ført dem til i Himalaya med klassiske biler, planleggingen av et annet elektrisk eventyr kalt Euro EV Marathon.\n\nDenne turen er inspirert av selveste sir Stirling Moss, som tilbake i 1952 gjennomførte litt av et stunt for å promotere den da nye Humber Super Snipe. Han viste fram bilen i 15 europeiske land på under fem dager, så her fikk det britiske Humber-merket som forsvant i 1967 meget god reklame.\n\n2022-versjonen er selvsagt hakket mer moderne.\n\nTeamet skal kjøre en Kia EV6 «Air» som har en oppgitt rekkevidde på 528 kilometer og som kan lades fra 10 til 80 prosent på kun 18 minutter ved bruk av en 350kW-lader, og målet er å passere mållinjen 9. september ‒ på verdens elbildag. Jepp, det finnes en slik også.\n\nMålet er altså å kjøre de 5.800 kilometerne fra nord til sør i Europa på fem dager, og de er allerede i gang.\n\nStarten gikk som det hør og bør i Norge, og mer bestemt i Lørenskog utenfor Oslo. Her var selvsagt også Kia Norge på plass for på å gi både gode råd og oppmuntrende ord, for det trenger de.\n\nFerden går fra Kia Norges hovedkvarter videre til Sverige, og deretter Danmark, Tyskland, Nederland, Belgia, Luxembourg, Frankrike, Sveits, Østerrike, Liechtenstein, Italia, Jugoslavia, Monaco, Spania og til slutt Portugal.\n\nFerden skal ende i Lisboa, og det skal kun stoppes for lading og bytte av førere (det er tre). Lading er begrenset til kun «Kia Charge»-ladere, noe som ikke bør være noe problem. Det finnes mer enn 300.000 slike ladekontakter spredd rundt om i 29 europeiske land.\n\nVi ønsker dem selvsagt alle lykke og hell, og for de som gjerne vil følge ferden er det mulig her. I skrivende stund viser kartet at de befinner seg i Belgia, så de har allerede gjort unna seks land.\n\nHer er bilder fra starten på dette eventyret her i Norge:\n\n1 av 7\n\nLes også:",
    "«Lek og moro» for brasilianerne": "Fredag kveld var syv av åtte mulige United-spillere i aksjon da det ble spilt en Nation Legaue-kamp og to vennskapskamper.\n\nDet ble storseier for brasilianerne, men det ble dessverre sure tap for både Uruguay og England. Uniteds engelske forsvarsspillere har ikke vært i aksjon i ligaen på over en måned, men begge fikk spilletid for det engelske landslaget.\n\nIran 1-0 Uruguay\n\nVennskapskamp, NV Arena i Østerrike\n\nMål: Mehdi Taremi (79)\n\nFacundo Pellistri startet for Uruguay i deres vennskapskamp mot Iran. Til pause sto stillinga fortsatt 0-0. Pellistri fikk en hel omgang på banen før han ble byttet ut og tok plassen på benken. Etter 79 minutter scoret Iran, signert av Taremi. Det ble kampens eneste mål, og dermed endte det med tap for Pellistri og Uruguay.\n\nBrasil 3-0 Ghana\n\nVennskapskamp\n\nMål: Marquinhos (9), Richarlison (28, 40)\n\nCasemiro startet på banen, mens Fred og Antony startet på benken i vennskapskampen mellom Brasil og Ghana. Uniteds brasilianere fikk også et gjensyn med lagkameraten Alex Telles som for øyeblikket er på lån hos Sevilla. Telles startet på banen sammen med Casemiro.\n\n— Alex og jeg ser hverandre igjen. Han er en god venn. Jeg savner han og håper at han har det bra i Sevilla. Det er alltid godt å få et gjensyn med venner fra landslaget som representerer landet ditt. Jeg håper vi gjør det bra, sa Fred før kampen.\n\nKampens første scoring kom etter bare 9 minutter, etter at Marquinhos scoret på hodet etter en corner. Etter 28 minutter doblet Brasil ledelsen med et mål fra Richarlison. Brasil fortsatte å øke ledelsen, og i minutt 40 ble det tredje målet scoret, også av Richarlison.\n\nCasemiro rakk å få et gult kort før han og Brasil gikk i garderoben med 3-0 ledelse. Etter 63 minutter gikk Casemiro av banen mens han holdt seg på ryggen etter en smell like før. I samme minutt kom Antony inn på banen, men han rakk ikke å gjøre noen avgjørende inngripener før kampen var slutt. Det endte 3-0.\n\nItalia 1-0 England\n\nNations League – gruppe C, San Siro stadion i Italia\n\nHarry Maguire startet på banen, mens Luke Shaw startet på benken i Nations League-kampen mellom Italia og England. Midtstopperne har ikke startet for United i ligaen siden 4-0 tapet borte mot Brentford.\n\nTil pause sto det 0-0 mellom lagene som møttes til EM-finale forrige sommer.\n\nDet var jevnt lenge ut i andre omgang, før skuddet til slutt satt for Giacomo Raspadori og Italia. Etter 68 minutter sto det 1-0.\n\nLuke Shaw kom inn i minutt 72, men rakk ikke å endre på resultatet. Slik som i EM-finalen forrige sommer, gikk seieren til Italia.",
    "Ti år med ordentlig konsertsal bærer frukter": "Ti år med ordentlig konsertsal bærer frukter\n\nKONSERT: Hovedpersonen under den kommende ukens slagverksfestival i Bjergsted er den forbløffende perkusjonstrollmannen Martin Grubinger fra Østerrike. Det er heller ikke hver uke vi får høre landsmannen Anton Bruckner og hans Syvende, en slags symfonienes Aller helligste.\n\nMartin Grubinger spilte med SSO torsdag kveld, og er hovedperson i den kommende ukens slagverksfestival i Bjergsted.\n\nEirik Lodén\n\nPublisert: Publisert: 23. september\n\nStavanger konserthus, torsdag kveld: John Corigliano: The Conjurer (Konsert for slagverk og strykere). Anton Bruckner: Symfoni nr. 7. Dirigent: Kristiina Poska. Solist: Martin Grubinger, slagverk. Konsertmester: Emily Davis. Stavanger Symfoniorkester.\n\nFor et par år siden gjorde SSO en sterk plateinnspilling av nettopp Bruckners Syvende med den tyske dirigenten Markus Stenz. At orkesteret har vokst seg inn i Bruckner, en av de vanskeligste å takle av de store gamle mestere, har de også vist på flere konserter de siste årene, som torsdag kveld med den estiske dirigenten Kristiina Poska. Kanskje har også akustikken i selve salen, tiårsjubilanten Fartein Valen, bidratt med sitt til denne utviklingen. For Bruckner skrev en utpreget akustisk tenkt musikk, sannsynligvis med hans barndoms klostertjeneste i St. Florian i bakhodet. Den lange etterklangen derfra var nok ment å fylle hans notoriske kunstpauser ved overgangen fra ett tema til det neste. Noen av særegenhetene i hans musikk er at han må «trekke pusten» nesten hver gang han sier noe nytt og viktig, og ofte «tar sats» med et pianissimo strykertremolo, som bør starte som om det kommer ut av det rene intet. Akkurat det klarte SSO inntil perfeksjon i kveld.\n\nSvangerskap og spontanaborter\n\nMen fordommene mot disse formeiendommelighetene forsinket verdsettelsen av Bruckners kunst gjennom mange generasjoner. Den store dirigenten Thomas Beecham, vittig som alltid, presterte å uttale om kveldens symfoni: «Bare i førstesatsen merket jeg meg seks svangerskap og minst fire spontanaborter.»\n\nBruckner selv bidro til denne forsinkede anerkjennelsen ved sin vankelmodighet, ved å halvveis godta så mange mer eller mindre velmente endringsforslag fra middelmådigheter som ikke forsto hans geni og originalitet. Resultatet har i ettertid vært mange motstridende edisjoner og versjoner av symfoniene, men akkurat den Syvende er en av de minst kontroversielle, der avvikene er små fra utgave til utgave.\n\nMen et stridens eple er det berømmelige symbalslaget i sørgemarsjen med wagnertubaer som er andresatsen: Skal det være der eller ikke? Det funket iallfall i kveld, til de grader, takket være dirigent Poskas arkitektoniske spenningsoppbygning, og som komponist-kritikeren Hugo Wolf så urettferdig hardtslående sa: «Ett eneste symbalslag hos Bruckner er mer verdt enn alle Brahms’ fire symfonier til sammen.»\n\nVersjonen var Nowaks, den samme som på SSOs plateinnspilling, og det er mulig den innbyr til det, men tempovaklingene i første og siste sats som vi fikk servert i kveld, er etter mitt øre ikke til fremme for logikken i denne musikken. Ett eksempel er stedet i første sats der hovedtemaet kommer fortissimo, invertert og i moll: Denne kvelden ble det som så ofte umotivert speedet opp, mens det ville vært enda mer knugende virkningsfullt i grunntempo. Ellers må det sies at Poska var en særdeles sympatisk og inspirerende dirigent gjennom hele programmet.\n\nTrollmann\n\nOg før pause var scenen rigget for slagverksfest. Med verket «The Conjurer», som betyr trollmann, har den amerikanske komponisten John Corigliano (født 1938) skrevet noe såpass sjeldent som en glupt gjennomtenkt konsert for perkusjon og strykere. Han har tenkt igjennom problemet med at en perkusjonist er en musiker som egentlig spiller mange forskjellige instrumenter: Hvordan da bevare den solistiske enheten? Løsningen er frapperende: Solisten går opp i naturhistorien. Batteriet er inndelt og oppstilt etter materiale – tre, metall, dyrehud – og det bestemmer også satsrekkefølgen: Det vegetabilske først (marimba, xylofon, treblokker). Dernest en langsom tidløshet av det ikke-organiske metallisk-mineralske (klokker, klokkespill, vibrafon, cymbaler). Og så til sist den animalske huden som er trommeskinnet (pauker, trommer, tom-toms). Det trollmannsaktige i solistrollen fremheves også ved at hver av de tre satsene innledes av en solokadens: Solisten tryller alene frem en perkussiv klangverden, og får etter hvert orkesteret med seg som om han også har mant frem dette mangehodede uhyret, som bidrar med så mye farge og klangtrylleri.\n\nOg mer enn det: Man skulle tro at de to verkene på kveldens program ikke kunne ha noe som helst til felles. Men en gjentagende melodisk vending i de langsomme satsene hos Corigliano og Bruckner viser seg å være faktisk nærmest identisk.\n\nDet er en opplevelse å være vitne til den dynamisk allestedsnærværende Grubinger, som er høyt og lavt på de massive slagverksseksjonene på scenekanten. Han er ett med de utallige instrumentene, og uten en kløyva note foran seg har han et fokus på minst 110 prosent, betjener en pedaltromme samtidig som fingrene lager en haglskur på paukeskinnet (også med pedalglissandi) eller slår et tamtamslag synkront med klokkeklemtingen. Han fikk vist frem hele sitt mektige repertoar, også det vi ikke alltid assosierer med slagverk: det melodiske, med strykerbue på vibrafonen. Sjelden har jeg opplevd denne teknikken så meningsfull.\n\nDet fins en innspilling med den legendariske døve perkusjonisten Evelyn Glennie, som uroppførte verket: Selv i en versjon med blåserforsterkninger virker den nærmest matt sammenlignet med det dynamiske eventyret vi hørte torsdag.",
    "Menneskesmuglere brukte privatfly. Satt på bakken av europeisk politi.": "Menneskesmuglere brukte privatfly. Satt på bakken av europeisk politi.\n\nMigranter ble utstyrt med falske diplomatpass. Betalte opptil 200.000 kroner for luksusflukt til Europa.\n\nPolitiet har tatt beslag i to fly.\n\n16. sep. 2022 23:08 Sist oppdatert 16. september 2022\n\nNår vi hører om smugling av mennesker inn i Europa, går tankene til desperate mennesker i overfylte gummibåter i Middelhavet. Nå mener europeisk politi at de har avslørt en femstjerners variant.\n\nMigranter, de fleste kurdiske irakere og iranere, ble utstyrt med falske diplomatiske pass.\n\nFra Tyrkia er de blitt fløyet med privatfly.\n\nDen offisielle destinasjonen var som regel en øy i Karibia. Dit kom de aldri.\n\nUnder en stopp på en europeisk flyplass, blant annet i Østerrike, Frankrike og Tyskland, forlot migrantene flyet.\n\nDe kastet det falske passet og søkte om asyl.\n\nMigrantene har betalt opptil 200.000 kroner hver.\n\nPolitiet fant 80.000 euro i kontanter.\n\n13. september ble fem mistenkte menneskesmuglere pågrepet i en koordinert aksjon, ifølge en pressemelding fra Europol. To fly er også blitt beslaglagt.\n\nPoliti og påtalemyndigheter fra Østerrike, Belgia, Tyskland, Frankrike, Italia og USA har bidratt. Aksjonen er blitt planlagt i over et år.\n\nOmfattende beslag\n\nPolitiet mener at mellom oktober og desember 2020, så skjedde det minst fem smuglingsoperasjoner i fem ulike europeiske land. Smuglerne skal ha hatt planer om å gjennomføre flere andre menneskesmuglinger.\n\nDet kriminelle nettverket skal dessuten ha brukt falske sjekker og lurt flyselskaper i forsøk på å bygge opp sitt eget flyselskap.\n\nDe skal også ha svindlet hoteller ved ikke å betale regningen.\n\nUnder politiaksjonen ble fem personer pågrepet, to av dem i Belgia og tre i Italia. Syv hus ble ransaket, ett i Belgia og seks i Italia. Politiet tok beslag i to fly, 80.000 euro (800.000 kroner), en dyr bil, elektronisk utstyr og utstyr til å forfalske ID-papirer.\n\nPolitiet fant utstyr som kan brukes til å lage falsk ID-kort. Foto: Belgisk politi/Europol En dyr bil ble beslaglagt. Foto: Belgisk politi/Europol\n\nBankkonti med 173.000 euro (1,7 millioner kroner) er blitt frosset i Italia.\n\nEtterforskningen av saken har pågått siden juni 2021.\n\nHøyest antall migranter siden 2016\n\nDe første åtte månedene i år har nær 188.200 migranter tatt seg inn i EU på ulovlig vis, ifølge Frontex. Dette er 75 prosent flere enn på samme tid i fjor. Det er det høyeste antallet migranter siden 2016.",
    "Hotellkaos før VM: Norge og Sverige tvinges ut av Slovenia": "Svenskene skal bo i Villach i Østerrike. Det er en kjøretur på rundt 40 minutters tid om sommeren, men som ofte kan ta langer tid om vinteren.\n\nOmtrent like langt er det til Tarvisio i Italia der de norske langrennsløperne skal bo.\n\nI området rundt selve Planica er alt fullbooket. Det gjelder også i byen Kranjska Gora, som er aller nærmest VM-stadion (rundt 10 kilometer unna).\n\n– De har solgt ut overnattingsstedene til folk som er knyttet til Det internasjonale skiforbundet (FIS) og andre, men ikke til lagene, sier Sveriges landslagssjef Anders Byström til Expressen.\n\n– Vi skal bo i Tarvisio i Italia. Der er bare å innse at ikke alle steder er som Falun og Holmenkollen der du kan bo tett ved arenaen, sier Norges landslagssjef Espen Bjervig.\n\nSvenskene har normalt bodd i Kranjska Gora når det har vært verdenscuprenn i Planica. Der skal de også bo under en treningssamling senere i september.\n\nNorge velger å bo i Italia fordi det ikke finnes tilsvarende bra muligheter i Slovenia.\n\n– For oss er det viktigere å bo nær gode treningsområder enn selve arenaen, sier Bjervig.\n\nSki-VM i Planica starter 23. februar.",
    "Oilers nær ny storskalp – tapte etter straffedrama": "Alt innhold er opphavsrettslig beskyttet. © 2020 Stavanger Aftenblad. ACAP-beskyttet. Personvernpolicy og cookies. Stavanger Aftenblad arbeider etter Vær Varsom-plakatens regler for god presseskikk. Stavanger Aftenblad har ikke ansvar for innhold på eksterne nettsider som det lenkes til.",
    "Flystyrt i Østersjøen: Familie på tre og en pilot om bord": "Privatflyet skulle ha landet i Köln i Tyskland, men fortsatte i stedet mot svensk luftrom uten at man fikk kontakt med piloten, melder Dagens Nyheter. Flyet lettet ifølge Flightradar fra Jerez sør i Spania.\n\nFlylederne mistet radiokontakt med det da det befant seg over Frankrike.\n\nFire personer var ombord i flyet. Ifølge Aftonblandet er det en 72 år gammel mann, eieren av flyet, som hadde meg seg kona og deres datter (26) og en 27 år gammel mann.\n\nIfølge Flightradar var flyet like vest for Ventspils i Latvia da det styrtet. Det er et Cessna 551-fly som er registrert i Østerrike. Danske og tyske jagerfly var på vingene for å se om de kunne få kontakt med noen om bord, men meldte tilbake at de ikke så noen i cockpit.\n\nVrakrester i sjøen\n\nSvenske redningsmyndigheter opplyser at et overvåkingsfly har sett vrakrester i sjøen.\n\n– Dette flyet har styrtet. Sjansen for å finne overlevende er minimal, sier Lars Antonsson ved flyredningstjenesten i Sverige til Aftonbladet.\n\nEttersom flyet styret i latvisk farvann, er det den latviske redningstjenesten som overtar ansvaret for saken. En av Stena Lines ferger, Urd, som går mellom Ventspils og Nynäshamn i Sverige er ifølge MarineTraffic like ved stedet der flyet styrtet.\n\n– Vårt fartøy var i nærheten og vi har fått spørsmål om å hjelpe til med søk og redningsinnsats hvis det er behov for det, sier kommunikasjonssjef Stefan Elström i Stena Line.\n\nMulig årsak\n\nDet er ikke kjent hva som har forårsaket situasjonen. Trykkfall i fly kan føre til at de om bord mister bevisstheten. Flysikkerhetsekspert Hans Kjäll sier til TT at det trolig er et fall i trykket som har ført til ulykken.\n\n– I den høyden som selv disse små flyene befinner seg i, er det lite som skal til. Man blir bevisstløs på 30 sekunder, sier han.\n\nAntakelsen bekreftes av at flygeren meldte om problemet med trykket mens flyet fortsatt var over Spania.",
    "Leena (26) og Joachim (31) valgte et nytt liv: – Visste jeg aldri kom til å dra tilbake": "Leena (26) og Joachim (31) valgte et nytt liv: – Visste jeg aldri kom til å dra tilbake\n\nTyske Leena ville bort fra bråkete byliv med stress og uro. Så møtte hun Joachim, som også ønsket seg et slikt liv. Nå har nærmere 2 millioner seere tatt del i reisen på Leenas YouTube-kanal.\n\n13.09.22 05:00\n\nFor abonnenter",
    "Haaland forbauser i England: – Han gjør narr av ligaens rykte": "Erling Braut Haaland har fått en vanvittig start på sin Premier League-karriere, med ni mål på sine fem første kamper, i det som av mange anses som verdens beste liga.\n\nOnsdag scoret han sitt andre Premier League-hat trick på rad og gikk dermed inn i en eksklusiv klubb med spillere som har gjort nettopp det:\n\nLes Ferdinand, Ian Wright, Didier Drogba, Wayne Rooney, Harry Kane, og nå Erling Braut Haaland.\n\nSe opptak av Nettavisens Deadline Day-sending!\n\n– Fenomenalt og historisk\n\nTV 2s fotballkommentator Øyvind Alsaker er mektig imponert over det Haaland presterer i City-drakta.\n\n– Det er fenomenalt, det er historisk, det er blitt en vane. Nå gjør han det på det øverste trinnet også. Han har liksom tatt alle trinnene, har snittet på et mål per kamp i ligaen og enda villere i Champions League, sier Alsaker til Nettavisen.\n\nLes også: Brasilianer på vei til Liverpool på deadline day\n\nTV 2-profilen mener Guardiola utvilsomt har fått nye strenger å spille på med jærbuens inntreden på Etihad Stadium.\n\n– Det var folk som spekulerte i om han egentlig passet inn i City-laget. Vi kan vel slå fast at han gjør det. Han kommer inn i et fantastisk kollektiv, som spiller ut motstanderne. Han har gitt dem en dimensjon som de har manglet. Da ser du hva én spiller kan utrette, for nå ser de fryktelig gode ut, sier Alsaker.\n\nTror på 50 mål\n\nRekorden for antall mål i en Premier League-sesong er fra tiden det var 22 lag og 42 kamper per sesong. Da scoret både Andy Cole og Alan Shearer 34 mål for henholdsvis Newcastle og Blackburn. Alsaker tror rekorden står for fall.\n\n– Jeg nevnte 50 mål som en mulighet denne sesongen, og det er jo det. Han har så gode spillere rundt seg og spiller på et så dominant lag. Det betyr at han vil få en god del kamper som denne, der han vil score mer enn ett, sier Alsaker.\n\nLes også: Manchester United bekrefter overgang på deadline day\n\n– Er du overrasket over hvor raskt han har tatt nivået og blitt integrert i laget?\n\n\n\n– Overrasket er nesten vanskelig å bruke om Haaland, for det er dette vi har blitt vant til, men det er klart at det er en tøff liga. Det er veldig imponerende at han henter fram det han er blitt berømt for i så stor grad i City. Han er ikke så mye involvert, men alt han er involvert i er mål og avgjørende. Det er en enorm egenskap, mener Alsaker.\n\n– Gjør narr av ligaens rykte\n\nOgså Manchester Evening News-journalisten Simon Bajkowski er mektig imponert. Han tror knapt det han ser av Citys nye spiss, og går så langt som å antyde at herjingen truer Premier Leagues rykte og troverdighet.\n\n– Erling Haaland gjør narr av Premier Leagues rykte. Når han gjør ting ikke engang Guardiola klarte, så kan du ikke unngå å lure på om Citys nye nummer ni kommer til å endre på det vi tror vi vet om ligaen, skriver Bajkowski på Twitter.\n\nCity-manager Pep Guardiola er strålende fornøyd med bidragene til sin nye stjernespiss.\n\n– Det han har gjort i Norge, Østerrike og Tyskland har han begynt å gjøre her. Han en talentfull, det vet vi, sier Guardiola til klubbens egne hjemmesider.\n\nNeste oppgave for Haaland, Guardiola og City bli nå bortemøtet med Aston Villa og en hardt presset Steven Gerrard i helgen.",
    "Brann mot Rosengård og RBK mot Real Madrid i CL-playoff": "Det ble klart under trekningen i Nyon torsdag. Brann har hjemmekamp først mot det svenske laget. Rosengård ble seriemester sist sesong.\n\n– Spennende. Klassisk å møte Sverige. Det blir dritkult, sier Brann-spiller Tuva Hansen til NTB. Hun har håp om triumf selv om motstanderen er høyere rangert.\n\n– Ja, helt klart. Vi skal gjøre alt for å klare å slå dem. Det blir en veldig spennende kamp. Jeg tror det kan bli jevnt og veldig bra underholdning, sier hun.\n\nBrann (tidligere Sandviken) er med i mesterligaen for første gang.\n\nMulig\n\nFor Rosenborg, som slo Breidablik i innledende runde, venter to oppgjør mot Real Madrid.\n\n– Det ville bli en tøff trekning uansett. Det blir to kamper mot veldig god motstand, og vi skal gjøre det vi kan. Alt er mulig, sa Sara Hørte til NTB.\n\nParis Saint-Germain, Bayern München og Arsenal var tre av de fire andre mulige motstanderne for RBK.\n\nTrekningen ble foretatt mens Norges kvinnelandslag hadde pressemøte etter sin trening i Leuven, der Belgia er motstander i VM-kvalifiseringen fredag.\n\nFørste kamp spilles 20. og 21. september med returkamp en uke senere.\n\nGruppespillet i mesterligaen starter i oktober. Finalen i turneringen spilles i Eindhoven 3. eller 4. juni neste år.\n\nKampene i den siste kvalifiseringsrunden, mesterveien:\n\nBrann (Norge) – Rosengård (Sverige), KuPS (Finland) – St. Pölten (Østerrike), Køge (Danmark) – Juventus (Italia), Rangers (Skottland) – Benfica (Portugal), SFK 2000 (Bosnia-Hercegovina) – Zürich (Sveits), Valur (Island) – Slavia Praha (Tsjekkia), Vorskla Kharkiv (Ukraina) – Vllaznia (Albania).\n\nLigaveien:\n\nRosenborg (Norge) – Real Madrid (Spania), Arsenal (England) – Ajax (Nederland), Paris Saint-Germain (Frankrike) – Häcken (Sverige), Real Sociedad (Spania) – Bayern München (Tyskland), Sparta Praha (Tsjekkia) – Roma (Italia).\n\nLyon (Frankrike), Barcelona (Spania), Chelsea (England) og Wolfsburg (Tyskland) er direktekvalifisert til gruppespillet.\n\n(©NTB)",
    "Nei, det kostet ikke United en kvart milliard å avskjedige disse to": "Ole Gunnar Solskjær og Ralf Rangnick fikk begge med seg solide sluttpakker fra United da de forlot Old Trafford, men summene som florerer på flere nettsteder er i beste fall misvisende.\n\nUnder regnskapsposten «Exceptional items» kommer det frem at Manchester United måtte betale 24,7 millioner pund i kompensasjoner.\n\nFlere nettsteder beskriver det som Uniteds kostnad med å si opp avtalene klubben hadde sist regnskapsår med Ole Gunnar Solskjær og Ralf Rangnick.\n\nI Uniteds kvartalsrapport fra desember 2021 kommer det frem at kompensasjonen til Solskjær og trenerstaben som måtte forlate klubben sist november, samlet sett var på 9,99 millioner pund.\n\nSummen inkluderer mye mer\n\nRalf Rangnicks periode som midlertidig manager var over etter sesongslutt, men planen var at tyskeren skulle bli værende i en konsulentrolle som han skulle kombinere med jobben som landslagssjef for Østerrike.\n\nSlik ble det imidlertid ikke, og etter det united.no kjenner til var det klubben som tok initiativet til å avslutte samarbeidet med Rangnick selv om avgjørelsen ble presentert, formelt sett, som et resultat av en gjensidig enighet.\n\nSummen på 24,7 millioner pund i den omtalte regnskapsposten inkluderer imidlertid langt mer enn kostnadene ved å terminere arbeidskontraktene til de to tidligere managerne.\n\nDen innebærer nemlig også kostnadene ved å utbetale kompensasjon til tidligere spillere (uten at noen nevnes ved navn), ansatte i trenerstaben på flere nivåer i klubben, ansatte i speidernettverket og andre ansatte i klubben.\n\nI tillegg inkluderer summen bidrag som United regner med å betale til pensjonsfondet til Football League.\n\nUtbytte går til alle eiere, ikke bare Glazers\n\nFlere nettsteder opplyser også at Glazer-familien har tatt ut 33,55 millioner pund i aksjeutbytte.\n\nTeknisk sett er det riktig at det er utbetalt 33,55 millioner pund i aksjeutbytte i perioden 1. juli 2021 til 30. juni 2022.\n\nMen en tredjedel av denne summen er en noe forsinket utbetaling fra forrige regnskapsår. Det andre aksjeutbyttet, på 10,7 millioner pund, ble ikke utbetalt før 30. juli 2021 og har derfor kommet med på dette årsregnskapet.\n\nManchester United har presentert klubbens årsregnskap, men den fullstendige årsrapporten kommer trolig ikke før om noen dager. Vi kan derfor ikke fastslå den nøyaktige aksjeinndelingen i United.\n\nDen forrige årsrapporten viste at det er ca. 163 millioner aksjer i United.\n\nDrøyt 43 millioner av disse er A-aksjer som er tilgjengelig for allmenheten, mens det var 119,7 millioner B-aksjer som alle er forbeholdt medlemmer av Glazer-familien.\n\nDet var kun to medlemmer av Glazer-familien som fremdeles eide A-aksjer på denne tiden i 2021. Det er Joel Glazer (1,7 millioner aksjer) og Darcie Glazer Kassewitz (600.000 aksjer).\n\nAksjeutbytte som vanligvis er på 0,09 dollar per aksje per år, utbetales til samtlige aksjonærer uavhengig av aksjetype. Glazer-familien satt samlet sett på 74,89 prosent av aksjene og fikk dermed også ca. 75 prosent av utbyttet, men ikke alt.\n\nI løpet av regnskapsåret som ble avsluttet 30. juni har medlemmer av familien lagt aksjer ut for salg, men en mer nøyaktig fordeling av aksjene i United får vi ikke før hele årsrapporten foreligger."
}