{
    "Nå går togene mellom Kina og Nord-Korea igjen": "I slutten av april stoppet all grensekryssende godstransport mellom Nord-Korea og Kina som et tiltak for å dempe smittespredningen av covid-19.\n\nEt utbrudd hadde skjedd i grensebyen Dandong, og like etter kunne Nord-Korea melde om sitt første smittetilfelle noen sinne etter å ha angivelig unngått viruset i over to år. Utbruddet er nå over, hevder landet.\n\nDesidert største handelspartner\n\nMandag bekrefter utenriksdepartementet i Kina at transporten nå er tatt opp igjen, noe sørkoreanske myndigheter også har rapportert om.\n\n– Begge sider vil trappe opp koordineringen og sørge for en sikker og stabil drift av godstransport, sier Wang Wenbin ved kinesisk UD ifølge Reuters.\n\nGÅR IGJEN: Et tog krysser vennskapsbroen fra Sinuiju i Nord-Korea til Dandong i Kina i 2009. Foto: Nelson Ching/Bloomberg\n\nKina er Nord-Koreas desidert største handelspartner. Det overlegne nabolandet står for over 90 prosent for importen til Nord-Korea, men handelen har falt drastisk under pandemien. Kinas handel med Nord-Korea stupte til 318 millioner dollar i 2021, ned 90 prosent sammenlignet med førpandemiske nivå.\n\nHumanitære organisasjoner bekymret\n\nBåde Kina og Nord-Korea har slått forholdvis hardt ned på all tegn til coronasmitte.\n\nI Nord-Korea gjorde de en tidligere flyplass om til et massivt karantenesenter under pandemien. Satellittbilder derfra skal ha vist importerte varer som har stått månedsvis i karantene. Humanitære organisasjoner har vært bekymret for tilgangen på mat for landets 26 millioner innbyggere.\n\nForrige måned erklærte Kim Jong-un seier over coronaviruset og beordret oppheving av de strengeste tiltakene som ble innført tidligere i år. Han understreket samtidig at landet må opprettholde en «anti-epidemisk barriere av stål».",
    "Krig med Russland, Kina, Iran: Hva kan muligens gå galt?": "Av Walt Zlotow, Antiwar.com, 22. September, 2022\n\nUSA er låst i endeløs stedfortrederkrig med Russland i Ukraina.\n\nUSA er låst i en rask eskalering med Kina, som fører til mulig krig over Taiwan.\n\nUSA er låst på kollisjonskurs med Iran over deres imaginære atomprogram som kan sprenge Midtøsten.\n\nJeg har ikke vært så bekymret for at verden snubler inn i atomkrig siden Cubakrisen for 60 år siden, neste måned. Da var jeg seniorelev på high school, bekymret jeg meg for å bli nektet et langt liv. Nå, i mitt 77. år, bekymrer jeg meg mer for at mine barn og barnebarn blir nektet det privilegiet.\n\nUSAs verdensdominans siden Sovjetunionens sammenbrudd er over, men de innser det ikke. Som et såret dyr langer USA ut på tre fronter, der potensialet for atomkrig er nært faretruende, og ingen av dem kan gjenopplive amerikansk verdensdominans.\n\nNår USA faller ned i den ukontrollerte krigs avgrunn, vil vi ikke være bedre stilt enn Lille Trille. (Humpty Dumpty, barnerim, bl.a Alice i eventyrland. Ingen mann i dette land, Lille Trille bøte kan. Oversetters merknad.)\n\nWalt Zlotow ble involvert i antikrigsaktiviteter da han begynte på University of Chicago i 1963. Han er nåværende president for West Suburban Peace Coalition, basert i Chicagos vestlige forsteder. Han blogger daglig om antikrig og andre saker på www.heartlandprogressive.blogspot.com.\n\nBøker av Walt Zlotow.\n\nStykket er hentet fra: War With Russia, China, Iran: What Could Possibly Go Wrong? – Antiwar.com Blog\n\nOversatt for Steigan.no av Hans Snøfjell",
    "Kina ber om en fredelig løsning i Ukraina": "Kina ber om en fredelig løsning i Ukraina\n\nKina oppfordrer Russland og Ukraina til ikke å la krigens konsekvenser spre seg. En diplomatisk løsning må til, framholder Kinas utenriksminister i FN.\n\nKinas utenriksminister Wang Yi talte til FNs 77. hovedforsamling i New York lørdag.\n\nNTB-AFP\n\n24. september 2022\n\nKina er formelt alliert med Russland, men i sin tale i hovedforsamlingen unnlot utenriksminister Wang Yi å uttrykke klar støtte til Russlands invasjon.\n\n– Vi ber alle parter som er omfattet, om å forhindre at krisen brer seg og å beskytte de legitime rettighetene og interessene til utviklingsland, sa Wang.\n\nHan tok til orde for «rettferdige og pragmatiske» fredssamtaler for å løse alle globale utfordringer.\n\n– Kina støtter all innsats som bidrar til en fredelig løsning på Ukraina-krisen. Den presserende prioritet er å tilrettelegge for samtaler for fred, sa Wang.\n\n– Den grunnleggende løsningen er å ta opp sikkerhetsbekymringene til alle parter og å bygge en balansert, effektiv og bærekraftig arkitektur for sikkerhet, la Wang til.\n\nUnder FNs høynivåuke møtte Wang Ukrainas utenriksminister Dmytro Kuleba til samtaler for første gang siden Russland invaderte nabolandet 24. februar.\n\nTidligere i september erkjente Russlands president Vladimir Putin at Kina har «bekymringer» rundt Ukraina. Rett før krigen møtte Putin Kinas president Xi Jinping i Beijing.\n\nIfølge ikke navngitte amerikanske tjenestemenn har Kina avvist russiske forespørsler om å sende militært utstyr.",
    "Iskaldt forhold: USA ber FNs menneskerettsråd diskutere Kina": "USA har for første gang bedt FNs menneskerettsråd om å diskutere kinesiske menneskerettsbrudd. Forholdet mellom de to stormaktene er på et bunnivå.\n\nAmerikanerne vil at debatten skal handle om menneskerettsbrudd mot den uiguriske minoriteten i Xinjiang-regionen, melder NTB.\n\nNylig publiserte FN en rapport der granskere mener at Kinas behandling av den muslimske minoriteten kan utgjøre forbrytelser mot menneskeheten.\n\nKinas internering av uigurer og andre muslimske minoriteter i Xinjiang-regionen kan være forbrytelser mot menneskeheten, skriver FNs høykommissær for menneskerettigheter (OHCHR) i den knusende rapporter.\n\nKina har fordømt rapporten i harde ordelag.\n\nDette føyer seg inn i en lang rekke av slike anklager mot Kina. Landet er er beskyldt av menneskerettsgrupper og journalister for ha satt rundt en million uigurer og andre muslimske minoriteter i fangeleirer og fengsler i regionen de siste fem årene.\n\nDet er svært graverende forhold som beskrives, forhold som kan gjøre det mer og mer vanskelig for Kina sin posisjon delta i et normalt internasjonalt samkvem fremover, i relasjon til politikk, handel, kultur, sport m.m.\n\nTil tross for at temaet er tatt opp av både USA og EU i ulike sammenhenger i de seneste år, er dette er første gang noensinne at USA fremmer en resolusjon som dreier seg om Kina i FNs menneskerettsråd.\n\nDet anses som en forverring av en allerede spent situasjon mellom de to stormaktene, en situasjonen der ikke minst Kinas gjentatte trusler overfor Taiwan er et vesentlig moment.\n\nLes også:\n\nBestill gode bøker fra Document forlag:\n\nKjøp Alf R. Jacobsens politiske bombe «Stalins svøpe: KGB, AP og kommunismens medløpere» her!",
    "Biden fortsetter å love direkte amerikansk krig med Kina over Taiwan": "Av Caitlin Johnstone.\n\nUSAs president har nok en gang forpliktet det amerikanske militæret til å føre direkte krig mot Kina i tilfelle et angrep på Taiwan, en forpliktelse som igjen ble tilbakevist av hans folk i Det hvite hus.\n\nI et nylig intervju med 60 Minutes ble Biden spurt av CBS News’ Scott Pelley om amerikanske styrker ville forsvare Taiwan mot et angrep fra fastlandet.\n\n«Ja, hvis det faktisk var et enestående angrep,» sa Biden.\n\n– Etter intervjuet fortalte en tjenestemann i Det hvite hus oss at USAs politikk ikke har endret seg, forteller Pelly etter kommentaren. – Offisielt vil ikke USA si om amerikanske styrker vil forsvare Taiwan. Men øverstkommanderende uttrykte sin egen mening.»\n\n«Så i motsetning til Ukraina, for å være helt klar, sir, amerikanske styrker, amerikanske menn og kvinner ville forsvare Taiwan i tilfelle en kinesisk invasjon?» spurte Pelley.\n\n«Ja,» svarte Biden.\n\nDette er etter min opptelling fjerde gang den amerikanske presidenten har kommet med slike overtredelser mot hans egen regjerings stående politikk med «strategisk tvetydighet» i denne saken, bare for å få overtredelsene dementert av administrasjonspersonalet.\n\nI mai i år sa Biden «ja» da han ble spurt av pressen om USA ville forsvare Taiwan militært i tilfelle en kinesisk invasjon, og la til: «Det er forpliktelsen vi har gjort.» En tjenestemann i Det hvite hus uttalte senere at presidentens kommentarer ikke reflekterte en endring i amerikansk politikk.\n\nPå et CNN-forum i oktober i fjor svarte Biden bekreftende da han ble spurt av et medlem av publikum om USA ville gripe inn for å forsvare Taiwan, og sa «Ja, vi har en forpliktelse» når han blir bedt om å avklare om han mente å gripe inn mot et angrep fra Kina. Igjen avklarte Det hvite hus raskt at «det er ingen endring i vår politikk».\n\nI et intervju med ABCs George Stephanopoulos i august i fjor, antydet Biden at USA ville forsvare Taiwan som om det var en NATO-alliert, og sa at USA har «holdt alle forpliktelser … samme med Taiwan» på spørsmål om Kina kan bli oppmuntret til å angripe øya ved at det amerikanske militæret trekker seg ut av Afghanistan. Igjen fortalte en seniorrepresentant fra administrasjonen pressen: «Vår politikk med hensyn til Taiwan har ikke endret seg.»\n\n(Det er på dette tidspunktet verdt å merke seg at Bidens gjentatte påstand om at USA har en «forpliktelse» til å forsvare Taiwan militært, er objektivt falskt; det har ikke vært tilfelle på over 40 år.)\n\nJeg har listet opp disse uttalelsene i omvendt kronologisk rekkefølge, og du kan se at de blir mer vage jo tidligere de ble uttalt. Nå har presidenten tydelig og eksplisitt sagt at han vil sende amerikanske tropper for å drepe og bli drept i en direkte, varm krig med Kina for å forsvare Taiwan.\n\nThe White House says official US policy hasn't changed on Taiwan, but it doesn't matter. Biden's made clear this is his policy, and whether he would follow through or not, that's the message that's been conveyed to China. This isn't dementia, it's deliberate. https://t.co/Lg5ZpTqieF — Dave DeCamp (@DecampDave) September 19, 2022\n\nJeg vet ikke hvorfor den amerikanske presidenten muntlig forplikter sine væpnede styrker til en tredje verdenskrig mot en nasjon bevæpnet med atomvåpen, bare for å få forpliktelsen dementert, om og om igjen av administrasjonen han skal lede. Er dette bare en nevrologisk feil i en aldrende hjerne som har fremmet krig og militarisme gjennom hele sin tid som folkevalgt? Er det en merkelig ny taktikk i «strategisk tvetydighet», å ha forskjellige deler av administrasjonen som sier helt forskjellige ting på helt entydige måter? Er Biden bare en gal kriger? Jeg vet ikke. Men det jeg vet er at alt dette kaoset og forvirringen skjer på verst tenkelig tidspunkt.\n\nSom Brett Wilkins forklarer for Common Dreams: Et nytt lovforslag fra USAs utenrikskomité i Senatet, truer med å bringe verden mye nærmere en forferdelig krig på grunn av måten det endrer den eksisterende amerikanske politikken mot Kina, med sin anerkjennelse av Taiwan som en stor «ikke-NATO-alliert» og en forpliktelse til å sende Taiwan våpen til milliarder av dollar. Frykten for hva dette kan slippe løs på vår verden har fått selv ganske trofaste tilretteleggere for imperiet, som Ed Markey, til å stemme mot lovforslaget, som det kinesiske utenriksdepartementets talsperson, Mao Ning sier, vil «i stor grad ryste det politiske grunnlaget for Kina-USA-relasjoner og forårsake ekstremt alvorlige konsekvenser for Kina-USA relasjoner og fred og stabilitet i Taiwan-stredet.»\n\nDette er bare en av måtene for opptrapping av det spente forholdet med Kina, med forbløffende fart over Taiwan, blant dem også normaliseringen av å sende et stadig høyere antall amerikanske tjenestemenn til Taipei, i stadig økende forakt for Washingtons Ett-Kina-politikk, som har bevart freden langs dette brennpunktet i flere tiår.\n\nDenne Taiwan-situasjonen blir styggere og styggere, mye raskere enn mange forventet, og presidenten for verdens mektigste krigsmaskin, er enten for dum, for blodtørstig, for uforsiktig eller for dement til å navigere i denne situasjonen med følsomheten den fortjener. Ting skulle aldri ha fått lov til å komme så langt, og det amerikanske imperiet viser oss alle indikasjoner på at det har til hensikt å ta ting mye, mye lenger.\n\nDenne artikkelen ble opprinnelig publisert på bloggen til Caitlin Johnstone: Biden Keeps Pledging Direct US War With China Over Taiwan\n\nArtikkelen er oversatt for Steigan.no av Hans Snøfjell",
    "Stoltenberg advarer mot Kina, og USA følger med": "Frithjof Jacobsen Følg meg Politisk redaktør i Dagens Næringsliv\n\nStoltenberg advarer mot Kina, og USA følger med Vesten står samlet mot Russland. USA ønsker en like samlet front mot Kina.\n\n2 min Publisert: 23.09.22 — 19.47 Oppdatert: 3 dager siden",
    "Det meste av Asia er på Kinas side i den voksende konflikten – ikke USAs": "Av Felix Abt – September 14, 2022\n\nBakgrunnsobservasjoner fra en europeisk forfatter som bor i Asia på den nåværende eskaleringen med Kina\n\nEtter at Vestens megafoner allerede har oppfordret til en omfattende økonomisk krig mot Russland, høres nå krigsropet mot Kina, uavhengig av konsekvensene for «vanlige folk». Reaksjonen fra de asiatiske landene vil nok sannsynligvis skuffe de høyrøstede og selvrettferdige haiene.\n\n«Tyskland må forberede seg på en konflikt med Kina… selv om det koster velstand:» Overskrift av Tysklands Der Spiegel på August 4, 2022 (Skjermbilde av Felix Abt)\n\nEr Der Spiegel bare etterplaprere av krigshissingen i amerikanske medier? Dette er overskriften på The Hill fra 24. nov. 2021. [Skjermbilde av Felix Abt]\n\nDer Spiegel kaller seg det ledende tyske nyhetsmagasinet. Faktisk er det en opinionsdanner i store deler av Europa, og for flere tiår siden var det kjent for sin uavhengighet og kritikk av USA og dens pliktoppfyllende allierte, den tyske regjeringen. De dagene er borte for lengst. Nå er den i frontlinjen i propagandakrigen mot Russland, sprer skamløst frekke løgner, som i dagene til den skandaliserte bløffmakerern, stjernejournalisten Claas Relotius.\n\nDer Spiegel blåser nå også i trompeten for et angrep på Kina, som blir fremstilt som en brannfare. Denne gangen blir Kina stilt opp som en mye større trussel mot demokratiet enn Taliban i Hindu Kush – oops, hvor var nå det igjen? – det var der NATO-tropper, inkludert tyske soldater var, ifølge ledende tyske politikere på den tiden, angivelig forsvarere av tysk frihet. Kina blir dessuten fremstilt som en større trussel enn de ekstremt farlige russerne i den demokratiske høyborgen – Ukraina. Og selvfølgelig føler mange tyske og andre europeiske medier, så vel som politikere, seg tvunget til å involvere seg på samme linje.\n\n«Ikke noe normalt forhold til Kina:» Overskrift i den østerrikske avisen Der Standard, Wien. [Skjermbilde av Felix Abt]\n\n«Taiwan-konflikten: «Kina og Russland misbruker folkeretten»: Overskrift av NDR, nordtysk TV og radiostasjoner. [Skjermbilde av Felix Abt]\n\n«Det kinesiske diktaturet er en fare for verden»: Die Tagespost, den katolske ukeavisen Tyskland. [Skjermbilde av Felix Abt]\n\nEt litauisk parlamentsmedlem, som er representativ for mange politikere i de baltiske statene, insinuerer på Twitter at Kina og Russland er et stort – og underforstått, dårligere – «mongolske» folk. [Twitter skjermbilde av Felix Abt]\n\nEksemplene over viser hvordan politikere og media i Europa pisker opp stemningen og maner frem den røde eller gule faren igjen.\n\nWashingtons anti-Kina-kampanje har ført til ny anti-asiatisk rasisme og McCarthyisme-angrep på kinesiske akademikere og studenter i USA. Denne kampanjen kopieres nå i Europa av hensynsløse politikere og medier, med like uforutsigbare og potensielt frastøtende konsekvenser. [Bloomberg UK overskrift. Twitter skjermbilde av Felix Abt]\n\nSpiegel reporter, Georg Fahrion, som bor i Kina, er spesielt flittig med å advare om den uhyggelige faren som kommer fra Kina. Han etterlater knapt et godt hår på landets hode og spytter i den kinesiske nudelsuppen når han kan. Han er ikke spesielt original i å gjøre det, fordi de fleste vestlige journalister som håndterer Kina og for øvrig ikke snakker kinesisk, gjør mer eller mindre det samme, som om de hadde sammensverget seg.\n\nDet ser ut til at europeiske og andre vestlige medier har mandat til å spre overveiende dårlige nyheter om Kina. Har noen i Vesten for eksempel hørt om de fantastiske endringene i Kinas Loess-platå? [Kilde: vegansustainability.com]\n\nDet han har til felles med mange av sine tyske kolleger, er at han aldri har måttet selge noe: ingen biler, ingen maskiner og ingen «Adidas» sko, og absolutt ikke i Kina, hvor tyske produkter kjøpes av millioner av kunder og sikrer hundretusenvis av tyske jobber.\n\nOg Fahrion og hans kamerater i redaksjonene, som har blitt intellektuelle maskingeværreder, har aldri måttet kjøpe komponenter fra Kina som bidrar til å holde den tyske økonomien konkurransedyktig. Eller anskaffe forbruksvarer som produseres billig i Kina – uten dem ville kjøpekraften og velstanden til tyske forbrukere være mye mer beskjeden.\n\nGodt betalte innen bjørnetjenester\n\nDen berømte tyske bilindustrien selger for eksempel 40% av bilene sine i Kina, nå for tiden. Hvorvidt «America First» -allierte i USA ville hjelpe og kjøpe mange flere tyske biler i tilfelle en salgsnedgang, framprovosert eller påtvunget av tyske politikere og deres mediepartnere, er tvilsomt.\n\nTyske gründere vet det, men ikke fra å lese Der Spiegel og andre antirussiske medier: Tilgang til russiske råvarer, som nektes dem av hellige ideologer i politikk og media, er en reell trussel mot deres virksomheters overlevelse. De er godt betalte do-gooders innen bjørnetjenester og har allerede ødelagt sitt russiske salgsmarked. Beleilig lider de ikke konsekvensene av egen politikk, men tyske bedrifter og vanlige folk gjør det: Tyskere, så vel som andre europeere, lider nå under raskt økende tap av arbeidsplasser, prisøkninger og drivstoffmangel som følge av deres regjeringers økonomiske krig, i tråd med Washingtons holdning mot Russland, som har blitt entusiastisk støttet av de europeiske mainstream-mediene.\n\nHvis mediene igjen lykkes i vekkelsen av politikerne, slik at deres Kina-virksomhet også går med i avløpet, kan fattigdommen i Tyskland spre seg på et øyeblikk. Mens massene da lider, kan de politiske og journalistiske elitene i det minste sole seg i sin moralske overlegenhet.\n\nDen skammelige slutten for en industrigigant\n\nHer er en smak av hva som kan være i vente for Tysklands så en gang stolte industri: Tysklands Bosch, en ledende global produsent av bildeler, elektroverktøy og husholdningsapparater, har 38 produksjonsanlegg i Kina. Selskapet driver også to fabrikker i Russland.\n\nDen tyske regjeringen undersøker mulige brudd fra Bosch om et eksportforbud til Russland. Det tyske selskapet sa at de ikke hadde levert Bosch-komponenter som angivelig ble funnet i russiske militære kjøretøyer til den russiske kjøretøyprodusenten. Den la til at lokale kontrakter med bilkunder fastslo at produktene bare kunne brukes til sivile applikasjoner. Etter først å ha massivt innskrenket sin russiske virksomhet, etter en beskyldning fra Ukrainas utenriksminister, leter Europas største apparatprodusent nå etter en kjøper for sine russiske fabrikker. Kinesiske og tyrkiske leverandører av «hvitevarer» har uttrykt interesse og er de mest sannsynlige kjøperne som tar Boschs sin plass i Russland.\n\nHvis tyske politikere og media får viljen sin, vil Bosch sin skjebne i Russland, gjentas i Kina. Og det som skjer med en industrigigant som Bosch, som tvinges til å tape markeder og krympe kraftig, kan skje med ethvert annet tysk selskap.\n\nLady Gaga – det store forbildet for kineserne som lengter etter «frihet»?\n\nIfølge The Times of London legemliggjør sangeren Lady Gaga alt Kina er redd for.\n\n[Times-overskriften. Twitter skjermbilde av Felix Abt]\n\nPå en festival sponset av Lady Gaga var det et «Artpop» -øyeblikk der en «oppkastartist» kastet opp på sangeren.\n\n– For oss var den forestillingen kunst i sin reneste form. Men vi forstår fullt ut at noen ikke liker det, forklarte Gaga.\n\nDette inkluderer sannsynligvis mer enn en milliard kinesere som ikke tenker mye på amerikansk oppkastkunst og ikke ser noen grunn til å etterligne denne kunstneren. Selvfølgelig blir utenlandsk musikk lyttet til i Kina, for eksempel K-Pop eller musikken til Taylor Swift, Ed Sheeran, Shawn Mendes, Drake, Coldplay og Passenger, men for det meste av yngre mennesker. Det er til og med et TV-show som heter «中国有嘻哈», som bokstavelig talt betyr «Kina har hip-hop.» Selvfølgelig hører du ikke om det i vestlige medier, som foretrekker å fornekte Kina.\n\nTrend-videoer om street fashion i Kina på «Douyin,» den kinesiske versjonen av TikTok, motsier vestlige mediers propaganda, som skildrer landet som ganske kjedelig, fargeløs og som et «kollektivistisk diktatur.»\n\nWuhan har vært i overskriftene gang på gang i forbindelse med Covid-pandemien. Men europeiske og andre vestlige nyhetsleverandører har ikke informert sine lesere, seere og lyttere om at denne byen er fødestedet til kinesisk punk. Men «oppkast kunst» praktiseres ikke av kinesiske punkers. – Her er en video om byens punkscene. [Video skjermbilde av Felix Abt]\n\nAlle som ønsker å lære mer om Kina, og ikke gjennom den tilslørende vestlige linsen, kan for eksempel gjøre det på denne portalen, drevet av kinesere som tidligere bodde i Kina, men som nå bor i Hong Kong: https://www.fridayeveryday.com/\n\nJournalister, men også politikere som ønsker å være i medienes søkelys, går i disse dager sjelden glipp av en mulighet for sensasjonell Kina-kritikk. Fra den påståtte grusomme skjebnen til en kinesisk tennisstjerne til det fabrikkerte folkemordet i Kinas Xinjiang til Taiwan, som angivelig kommer til å bli militært angrepet av Kina. Objektivt sett gir dette ingen mening i det hele tatt, da den mikrochipbaserte økonomien og hverdagen i verden, inkludert Kina, kan komme til en fullstendig stillstand: Chips fra Taiwan er i smarttelefoner, klimaanlegg, smarte dørklokker, datamaskiner og andre elektroniske enheter, biler, F-35 jagerfly og så videre. For tiden produserer Taiwans TMSC 92% av verdens mest avanserte data komponenter.\n\n[Kilde: asianews.it]\n\nMen av hensyn til USAs politikk for å svekke både Kina og Russland, krever de isolasjon som en føre-var-straff av Kina i forventningsfull lydighet.\n\nAsiatiske land nekter å bli misbrukt som «nyttige idioter» av det amerikanske imperiet, for egen regning\n\nÅ isolere Kina, som krevd av amerikanske, europeiske og andre vestlige politikere, akademikere og journalister, ville være å gå for langt, selv for Taiwans hardeste tilhengere av løsrivelse fra Kina. Øyas økonomi er sterkt sammenflettet med fastlandet, og handelsutvekslingen med Kina er mye mer intensiv enn med USA. En import- og eksportfrys rettet mot Kina ville kaste Taiwan inn i en dyp økonomisk krise.\n\nTaiwans opposisjonsparti, Kuomintang, er ikke interessert i spenninger med Beijing provosert av Washington. Klar over skaden av denne manøvreringen mot Taiwan, jobber de for å redusere dem. [Chollima Report, Twitter skjermbilde av Felix Abt]\n\n[CNBC Overskrift 4. Twitter skjermbilde av Felix Abt]\n\nSelv den konservative sørkoreanske presidenten Yoon, en sterk amerikansk støttespiller, unngikk et møte med den amerikanske speakeren Pelosi, etter hennes provoserende Taiwan-reise. For mye står på spill for landet hans, som har en eksport verdt mer enn 132 milliarder dollar til Kina, sammenlignet med 74 milliarder dollar til USA.\n\n«Anklaget?» Brøt han en lov? Sannsynligvis en uskrevet en. Ikke overraskende kritiserte Washingtons britiske talerør, The Guardian, den sørkoreanske presidenten i sin 4. [Skjermbilde av Felix Abt]\n\nJapan, USAs nære allierte, hvis eksport til Kina betydelig overstiger den til USA, viser heller ingen entusiasme for AMERIKANSK-initiert økonomisk isolasjon av en så viktig handelspartner og de økte spenningene som det ville resultere i. I fjor oppfordret Japans forsvarsmelding til «krisebevissthet» om Taiwan: «Stabilisering av situasjonen rundt Taiwan er viktig for Japans sikkerhet og stabiliteten i det internasjonale samfunnet.»\n\nTil tross for grensekonflikten mellom India og Kina, understreket Indias utenriksminister nylig at «det kan ikke være noe asiatisk århundre hvis India og Kina ikke slutter seg til hverandre». Beijing var enig, og la til at «Kina og India har langt flere felles interesser enn forskjeller, og de to naboene har visdom og evne til å forsterke hverandre heller enn å utgjøre en trussel mot hverandre.» India har motstått press fra Vesten om å ta parti mot Russland i Ukraina-konflikten og er fast bestemt på ikke å la Vesten bruke dem som en rambukk mot Kina. Indiske medier rapporterer at «indiske selskaper bytter ut amerikanske dollar mot asiatiske valutaer», og legger til at et «Toppindisk firma betaler for russisk kull i yuan, og handelsmenn sier at flere kjøpere kan vende seg til Kinas valuta».\n\nDette vil være en stor hodepine for Washingtons hauker i det amerikanske imperiet, og deres europeiske lakeier vil heller ikke kunne gjøre noe med det.\n\nBloomberg: Russlands og Kinas innsats for å gjennomføre non-dollartransaksjoner, er en del av en bredere minimering av økonomisk risiko strategi, som blir stadig mer populær blant flere fremvoksende markeder.» [Skjermbilde av Felix Abt]\n\nASEAN, Foreningen for sørøstasiatiske nasjoner (Brunei, Kambodsja, Indonesia, Laos, Malaysia, Myanmar, Filippinene, Singapore, Thailand og Vietnam), oppfordret til «ro i Taiwanstredet» etter Representantenes hus speaker Nancy Pelosis provoserende besøk i Taipei, ASEAN fryktet ytterligere «provoserende» handlinger.\n\n[Benar News overskrift, 5. Skjermbilde av Felix Abt]\n\nTil tross for at Filippinene lenge har vært avhengig av USA, søker president Ferdinand Marcos jr., i likhet med sine forgjengere, å opprettholde sin lojalitet til Washington mens han prøver å holde Kina som en nær partner. I sitt første regjeringsmøte sa president Marcos jr. at hans nye regjering ville «styrke båndene til Beijing, blant annet gjennom militære utvekslinger», midt i de pågående spenningene i Sør-Kinahavet, over kinesiske fartøy i farvann som Filippinene har gjort krav på.\n\nUnder press fra Washington ble Indonesia enige om å holde felles kampøvelser på øya Sumatra midt i USAs såkalte «Kina-bekymringer». Men Indonesia, som er vertskap for årets G-20-toppmøte, inviterte også lederne i Kina og Russland til arrangementet, til tross for motstand fra NATOs medlemsland.\n\n[ABC News overskrift, juli 26, 2022. Skjermbilde av Felix Abt]\n\nEnda viktigere, på et møte i Beijing bare uker før G-20-møtet, lovet lederne i Kina og Indonesia å «øke bilateral handel og utvide samarbeidet på områder som landbruk og matsikkerhet».\n\nDet er betydelig uenighet mellom Vietnam og Kina, spesielt over grensene i Sør-Kinahavet, som vietnameserne omtaler som Østhavet. Vietnam søker imidlertid å utvide i stedet for å begrense handelen med Kina, for å øke den økonomiske veksten og velstanden til sitt eget folk.\n\nVietnamesiske medier rapporterer at «Vietnam og Kina ønsker å utvide sine relasjoner på alle felt.» 13. juli 2022 skrev det offisielle nyhetsbyrået Vietnam+: «Vietnam er Kinas største handelspartner i ASEAN og den sjette største handelspartneren i verden. Kina er fortsatt Vietnams største handelspartner.» (Overskrift for Hanoi-baserte Vietnam+,10. august [Skjermbilde av Felix Abt]\n\nDa USAs visepresident Kamala Harris besøkte Singapore og Vietnam i august 2021 og forsøkte å overtale disse to landene til å alliere seg med Amerika mot Kina, møtte hun liten sympati. Det er fordi disse sørøstasiatiske nasjonene ønsker å opprettholde gode relasjoner med alle land og ikke bli manipulert som «nyttige idioter» av det amerikanske imperiet. De ser skaden for europeiske land med å innta denne stillingen og er opptatt av å unngå det.\n\nKort tid før hun kom til Hanoi, møtte den vietnamesiske statsministeren den kinesiske ambassadøren for å forsikre Kina om at landet hans ville holde seg unna alt av rivalisering mellom stormakter.\n\n[Utenrikspolitisk overskrift, 22. august. Skjermbilde av Felix Abt]\n\nSelv en senior «analytiker» fra den nykonservative tenketanken Rand Corporation, som hovedsakelig er finansiert av den amerikanske regjeringen og den allmektige krigsindustrien, og som former politikken og bidrar til å sende amerikanere i krig, innrømmet motvillig at det meste av Asia er på Kinas side, ikke USA. Det er slående at en lignende «analyse» som innrømmer dette ubeleilige faktum, ikke har blitt publisert av de europeiske mainstream-mediene.\n\nHoldt i uvitenhet av media\n\nDer Spiegel og de mange likesinnede europeiske mediene, gjør naturligvis ikke dette til et diskusjonstema. Som med Ukraina-konflikten, så i Kina, blir forhistorien og bakgrunnen systematisk blanket ut, og de som tør å kaste lys over den, blir ærekrenket. Dette gjentas i den nye konflikten med Kina over Taiwan, manet frem av USA, der viktige fakta igjen blir sensurert:\n\nDette inkluderer for eksempel det faktum at Kina behandler øya Formosa / Taiwan, som ble brakt under fastlandskontroll av det manchurisk-grunnlagte Qing-dynastiet i 1682, med mye mer respekt enn det krigshissende USA behandler Cuba.\n\nKina handler tungt med Taiwan, og taiwanske arbeidere opererer mange fabrikker i fastlands-Kina. USA har derimot innført en brutal økonomisk boikott mot Cuba i flere tiår, som andre land rundt om i verden har vært forpliktet til å følge. Ikke engang økonomisk bistand kan overføres til Cuba, som i tilfelle Taiwan er mulig når som helst. Mens Taiwan historisk tilhører Kina, har Cuba aldri vært en «provins» eller en delstat i USA, bortsett fra den tiden da øya var, de facto, under kontroll av den amerikanske mafiaen, som misbrukte den som et gigantisk bordell fram til revolusjonen under Fidel Castro i 1959.\n\nKina er en alvorlig trussel mot verden, utbasunerte Washingtons europeiske, politikk- og mediepartnere. Her er et konkret eksempel på hvordan denne faren utspiller seg når det gjelder Afrika. [Twitter skjermbilde av Felix Abt]\n\nNå øker Amerika massivt våpensalget til Taiwans regime. Forestill deg at Kina bevæpnet Cuba på samme måte: Amerikanerne ville umiddelbart erklære krig mot kineserne på grunn av USAs Monroe-doktrine. Og skulle kinesiske hangarskip stadig seile mellom Florida og Cuba, som den amerikanske marinen nær Taiwan og fastlands-Kina, vil USA mest sannsynlig ikke nøle med å angripe dem.\n\nOmringe Russland? Det har allerede skjedd, inkludert fem runder med NATO-ekspansjon østover. Nå handler det om å omringe Kina og om mulig provosere frem en ny lukrativ krig for USAs største og mest innflytelsesrike industri, krigsindustrien. Den neste «cubanske missilkrisen» brygger allerede, men denne gangen raskt og grovt: USA ønsker å bruke 27,4 milliarder dollar på å omringe Kina med raketter langs den «første øykjeden», inkludert Taiwan. – [Utenrikspolitisk overskrift, skjermbilde av Felix Abt]\n\nAt utviklingen som er skissert ovenfor er skjult i europeiske medier er ikke nytt. Selv i Ukraina-konflikten ble det for eksempel ikke påpekt at USA har fulgt strategien om å forhindre et fungerende russisk-EU-økonomisk område i flere tiår. For eksempel fryktet strateger i Washington de enorme synergieffektene mellom Russlands enorme reserver av råvarer og Tysklands fremragende teknologi, akkurat som de fryktet et gjenforent Korea med nord rik på råvarer og et teknologisk sterkt sør.\n\nDet såkalte økonomiske miraklet i det nå svekkede Tyskland, som hadde blitt en irritasjon for sin amerikanske rival, takket være billige russiske råvarer, er nå endelig i ferd med å ta slutt. Washington kan med rette feire dette som en fin politisk suksess.\n\nPå samme måte sørget USA i syv tiår for at Koreakrigens våpenhvile forble i kraft i stedet for å undertegne en fredsavtale som ville ha vært et viktig skritt mot koreansk gjenforening. Nye økonomiske maktsentre i Europa og på den koreanske halvøya, som ville ha dukket opp uten Washingtons innblanding, blir sett på som store trusler mot amerikansk hegemoni, og Washington vil fortsette å gjøre alt de kan for å forhindre dette.\n\nMediene nevnte heller ikke de velkjente amerikanske strategipapirene for å destabilisere Russland. Eller USAs erklærte intensjon om å opprettholde sin rolle som en «verdensmakt» for enhver pris og sikre dollaren som verdensvaluta, som den bruker som et våpen mot land som motstår det egoistiske imperiets vilje. Interessene og den gjennomgripende innflytelsen fra de gigantiske vestlige våpenindustriene og deres aksjonærer, ble heller ikke analysert og stilt spørsmålstegn ved.\n\nI stedet har de foretrukket å kritisere krigspropagandaen til den ene siden (Russland) i Ukraina-konflikten og ukritisk vedta og spre den andre siden (Kiev). Dette inkluderer de heftig avviste beskyldningene om at russiske soldater voldtar ukrainske babyer eller at russiske tropper beskyter sivile bygninger, uten å nevne at Ukraina systematisk misbruker sivile, og bruker dem som menneskelige skjold.\n\nOverskrift fra The Diplomat om kinesernes kollektive traumer forårsaket av den brutale koloniale fortiden. [Skjermbilde av Felix Abt]\n\nDet er heller ikke verdt å nevne det faktum at Kina ble grovt ydmyket av utenlandske makter i hundre år, preget av pandemier, hungersnød, korrupsjon, massemord og utbredt narkotikaavhengighet. Opiumskrigene mot Kina hjalp britene med å forbedre sin handelsbalanse ved å skaffe opium fra sin indiske koloni og selge det med stor fortjeneste i Kina. Som et resultat, på slutten av 1800-tallet, var omtrent 10% av Kinas befolkning avhengig av opium, og en betydelig del av landets sølv og andre eiendeler strømmet ut av landet for å betale for stoffet. Mange av de økonomiske problemene Kina senere sto overfor, ble tilskrevet opiumshandelen, enten direkte eller indirekte.\n\nFra slutten av 1800-tallet til første halvdel av 1900-tallet, brukte USA og andre utenlandske makter kanonbåter på kinesiske elver for å trakassere og underkaste Kina. Nå mobber Amerika Kina igjen, hovedsakelig med tvangsøkonomiske tiltak, men kineserne vil at landet deres skal være sterkt nok denne gangen til å forhindre nye ydmykelser. Amerikanernes og deres vestlige alliertes forsøk på å gjøre det 21. århundre til et nytt «århundre med ydmykelse for Kina» vil derfor sannsynligvis være mye vanskeligere enn forrige gang.\n\nAmerikanernes og deres vestlige alliertes forsøk på å gjøre det 21. århundre til et nytt «århundre med ydmykelse for Kina» vil derfor sannsynligvis være mye vanskeligere enn forrige gang.\n\nI mer enn 60 år, frem til juni 1928, ble kinesere – og hunder – utestengt fra parker i Shanghai av bymyndigheter kontrollert av utenlandske makter. Med disse tegnene hadde de gjort det klart de «overlegne» verdiene i Vesten. [Twitter skjermbilde av Felix Abt]\n\nEt enkelt spill for en dominerende supermakt, for å eliminere konkurrenter\n\nSå lenge Amerika drar nytte av frie markeder og konkurranse, vil det respektere dem og spille etter reglene. Når konkurrenter dukker opp som er bedre enn amerikanske selskaper, blir de utsatt for tvangstiltak som sanksjoner. For eksempel tvang USA chipmakere og andre leverandører over hele verden til å slutte å forsyne det ledende kinesiske høyteknologiske selskapet Huawei for å ødelegge det.\n\nUnder påskudd av et påstått folkemord på muslimer finner sted i Kinas Xinjiang-provins, der de også angivelig blir tvunget til tvangsarbeid, vedtok den amerikanske kongressen en lov om å boikotte bomull produsert der, noe som er billigere og bedre enn det amerikanske produktet.\n\nDette er absurd, 90% av bomullen i Xinjiang plukkes og behandles ikke av mennesker, men av maskiner, mange av dem amerikanske John Deere-maskiner. Dette selskapet har nå også forbud mot å selge sine maskiner til bomullsplantasjer, hvis eiere for det meste er muslimske uigurer.\n\n[Source: chinadailyhk.com]\n\nI følge en artikkel i Los Angeles Times, i august 1992, var Toshiba Japans ledende produserent av microchips på 1980-tallet, med en markedsandel på omtrent 80% i dynamic random access memory (DRAM) produkter i 1987. I likhet med Huawei ble Toshiba merket av USA på grunn av «nasjonale sikkerhetsproblemer».\n\nEtter at Toshiba og et norsk selskap solgte sofistikerte maskiner til Sovjet-unionen i 1986, det samme gjorde produsenter fra andre vesteuropeiske land, slo Washington til, og innførte et to til fem års forbud mot alle Toshiba Corporation-produkter med den begrunnelse at salget til Sovjetunionen utgjorde en trussel mot USAs nasjonale sikkerhet. Med dette knusende slaget klarte USA å kvitte seg med en overlegen konkurrent og rydde veien for sine egne chipprodusenter. Selskapene i andre land, som også solgte maskiner til Sovjetunionen, ble stående uskadd.\n\nAlstom ble en gang kalt den «franske industrijuvelen» fordi selskapet var verdensledende innen ulike områder av energi- og transportteknologi. Selskapet hadde bygget kraftverk, kraftoverføringssystemer og jernbaner. Da Alstom ble en seriøs konkurrent til den amerikanske giganten General Electric (GE) i mange land, tidlig på 2010-tallet, tok Washington sikte.\n\nDen amerikanske regjeringen slo til da den hevdet å vite at Frédéric Pierucci, en Alstom-sjef og forfatter av boken The American Trap: My Battle to Expose America’s Secret Economic War Against the Rest of the World, hadde godkjent bestikkelser til indonesiske tjenestemenn for å sikre en forretningskontrakt. Han ble arrestert av politiet på en flyplass i New York i 2013. Pierucci skrev i sin bok at hans advokat ble tilbudt en utpressingsavtale: Han kunne erklære seg skyldig og være fri i løpet av måneder eller «risikere opptil 125 år i fengsel.»\n\nFlere andre høytstående Alstom-ledere ble også arrestert i USA i forbindelse med disse påstandene om bruk av bestikkelser. Selskapet ble bøtelagt med 772 millioner dollar av amerikanske dommere i bestikkelsessaken. Damokles sverdet – ytterligere «straffer» – fortsatte å sveve over selskapet. I 2014 hadde Alstom ikke noe annet valg enn å inngå en avtale med General Electric om å selge sine energi- og nettdivisjoner, Alstom-konsernets hjørnesteiner. Ved å bryte opp denne globale industrigiganten har Amerika eliminert en annen stor konkurrent.\n\nDesign Chappatte [Source: bbc.com]\n\nI Sveits ble bankhemmeligheter med anonyme nummererte kontoer avskaffet for noen år siden – på grunn av massivt press fra USA, et faktum som fortsatt er ukjent for de fleste og ikke tatt hensyn til av de som publiserer rangeringer av hvitvaskings- og skatteparadis.\n\nWashington tillot imidlertid amerikanske stater å sette opp stråselskaper der eierne ikke trenger å bli offentliggjort; de forblir like anonyme som i de nummererte kontoene som Sveits måtte avskaffe etter press fra USA. Dette er også ukjent for de fleste.\n\nVed å gjøre det eliminerte USA en stor konkurrent, tok i bruk Sveits sin tidligere, lukrative forretningsmodell, og ble også det desidert største maskineriet for hvitvasking av penger i verden. Tidligere ble offshore finanssentre rundt om i verden rystet av skandaler basert på stjålne klientfiler, hovedsakelig fra Sveits, men også fra Panama, Singapore og nesten alle små øyer i Karibien og Stillehavet.\n\nMen fra USA, hvor flest skatterpenger unndras og skitne penger blir hvitvasket som ingen andre steder, har det ikke vært noen lekkasje eller avsløring. Er dette et sammentreff? Nei, det er ikke jobben til National Security Agency (NSA) og andre amerikanske myndigheter å overvåke og skade amerikanske banker, bare deres utenlandske konkurrenter.\n\nDet kan heller ikke den britiske regjeringen, kjent som Amerikas «lojale puddel» eller «De fem øyne» (en stor del av den forente dypstaten i angelsaksiske land ledet av Washington som kollektivt spionerer på tyske kanslere, franske presidenter, østerrikske og andre europeiske myndigheter, du, jeg og resten av verdens befolkning), forventes å dele skitten informasjon om den enorme hvitvaskingsmaskinen på de britiske øyene og spesielt i City of London, som Financial Times kaller «hovedstaden for skitne penger»\n\nÅ ødelegge uvelkomne konkurrenter, overta deres angivelig ulovlige og forbannede virksomheter og til og med massivt utvide dem, er dermed vanlig praksis i det beste av alle Amerika. Og resten av den verdistyrte Vesten tolererer det.\n\nOg slik ser Amerikas støtte til Taiwan ut: Å bruke alle midler for å sikre at øya mister sin gigantiske chipindustri til USA! Etter det bør gjenforeningen av Kina med et fattigere Taiwan ikke lenger være et problem for Washington. Den nye amerikanske CHIPS-loven, som også er en del av USAs ekstrateritorielle jurisdiksjon, har som mål å tvinge selskaper i land og regioner med en chipindustri til å overholde amerikanske forskrifter, og å undertrykke chipindustrier som ikke gjør det. Dette er bare nok en manifestasjon av hardhendt amerikansk imperialisme i virksomhet. [Tweet fra president Biden, skjermbilde av Felix Abt]\n\nEtter å ha provosert bjørnen, er det på tide å tirre Pandaen\n\nDen taiwanske rapperen og aktivisten Zhong Xiangyu demonterer en myte som er videreført av Washingtons europeiske mediepartnere: «Den amerikanske regjeringen har aldri vært en beskytter av Taiwan, den bryr seg ikke om taiwanske folk. USA er ikke vår venn. Det er vennen til visse begunstigede i elitene til noen spesielle regimer.»\n\nDen amerikanske marinen var det første landet som angrep Taiwan med krigsskip i 1867. Den amerikanske marinen støttet Japan i å invadere Taiwan i 1874. Den amerikanske regjeringen solgte våpen til Japan under den sino-japanske krigen, noe som førte til Kinas nederlag og tvang Kina til å avstå Taiwan til Japan i 1895. I dag er taiwansk separatisme ikke sann uavhengighet. Det betyr bare å tjene amerikanske interesser i et hegemonisk, ulikt forhold.\n\nTre år før Russland invaderte Ukraina, gjorde Forbes-magasinet Washingtons intensjoner krystallklare. Europeiske medier og politikere ignorerte det imidlertid pliktoppfyllende. [Forbes overskrift, 6. Februar, 2019, skjermbilde av Felix Abt]\n\n[AP-overskrift, 19. Skjermbilde av Felix Abt]\n\nUSA provoserte Russland ved å trampe på hennes sikkerhetsinteresser, til Moskva gikk i Washington-fella à la Afghanistan. Ved ulovlig å invadere Ukraina ga Moskva USA og dets europeiske og andre støttespillere, en grunn til å implementere Washingtons plan om å isolere Russland økonomisk fra store deler av verden og intensivere en proxy-krig, som ikke begynte i februar 2022, men etter den USA-initierte regimeendringen i Kiev i 2014.\n\nKan Washington lykkes igjen med en tilsvarende provoserende tilnærming i Kinas tilfelle, angående Taiwan? Kanskje. Dr. Mahathir, Malaysias tidligere mangeårige statsminister, sier: «Kina har tillatt Taiwan å styre seg selv. Ingen fare. De invaderte ikke. Hvis de ville invadere, kunne de ha invadert. Det gjorde de ikke. Men Amerika provoserer [dem] slik at det kan bli krig, slik at kineserne vil gjøre feilen ved å prøve å okkupere Taiwan.»\n\nGeorge Yeo [Source: wikipedia.org]\n\nOg George Yeo, tidligere utenriksminister i Singapore, går ikke rundt den diplomatiske grøten, han sier: «Tirre pandaen [og] konstant provokasjon av USA vil føre til ‘en bombe som vil eksplodere i våre ansikter.'»\n\nFor å tvinge utenlandske selskaper til å slutte å investere i og samhandle med Kina, trenger det amerikanske imperiet politisk-militære konflikter med Kina. Dens taktikk er å iscenesette kriser fra Hong Kong til Xinjiang til Taiwan. Dette gjør det mulig for Washington og dets europeiske og andre undersåtter å innføre enda flere «sanksjoner» mot Kina og mot de som handler med Kina.\n\nI tillegg gjør den massive utplasseringen av amerikanske styrker over hele Sør-Kinahavet og i nærheten av Kina, og den økende risikoen for militære konfrontasjoner, handelsrutene mye mindre sikre, noe som er en del av Washingtons strategi for å avskrekke handelspartnere fra Kina.\n\nSer du helheten?\n\nVel, de som bruker tyske, sveitsiske, østerrikske og andre europeiske medier vil sannsynligvis ikke lykkes i å se hele bildet. Spesielt ikke hvis du skal gjøre det med levende lys.\n\nOverskriften til den sveitsiske Neue Zücher Zeitung: «Sjefen for strømregulatoren anbefaler å kjøpe stearinlys og ved» Etter at den sveitsiske regjeringen slavisk vedtok EUs sanksjoner for å delta i sin økonomiske krig mot Russland, og dermed bryte den sveitsiske grunnloven som krever nøytralitet i enhver konflikt, oppfordrer energikommissæren befolkningen til å skaffe seg stearinlys og ved til krisen forårsaket av EU og hans egen regjering. Og i stedet for å kritisere dette selvpåførte tilbakefallet til de dårlige gamle dager, foretrekker media å rettferdiggjøre det. [Skjermbilde av Felix Abt]\n\nKanskje her i Asia, hvor jeg har bodd, gjort forretninger og reist i mange år, er Bertolt Brechts sitat «Først kommer maten, så kommer moralen» ikke kjent, men hva den berømte tyske forfatteren og regissøren mente, er en banal virkelighet i denne delen av verden.\n\nI motsetning til de velstående, sløve politikere og journalister som er engasjert i det økonomiske salget av Europa, ber ingen her i Asia befolkningen om å ofre sin velstand i navnet til en ondskapsfull moral som skjuler de konkrete økonomiske interessene til et aldrende, men fortsatt veldig aggressivt vestlig imperium.\n\nFelix Abt\n\nFelix Abt er forfatter av «A Capitalist in North Korea: My Seven Years in the Hermit Kingdom» og «A Land of Prison Camps, Starving Slaves and Nuclear Bombs?» Han kan nås via sin Twitter-konto.\n\nOriginalen til denne artikkelen ligger på Covert Action Magazine: Most of Asia is On the Side of China and Not the U.S. in Growing Conflict\n\nOversatt til norsk for steigan.no av Hans Snøfjell",
    "– Jeg har besøkt Kina i 40 år og har aldri sett noe tilsvarende": "Artikkelen fortsetter under annonsen\n\n– Jeg har besøkt Kina i 40 år og har aldri sett noe tilsvarende, hvor ideologisk beslutningstaking er viktigere enn økonomisk beslutningstaking, sa lederen for den europeiske næringsforeningen European Union Chamber of Commerce, Jörg Wuttke, på en pressekonferanse onsdag morgen, ifølge CNBC.\n\nDirekte investeringer til Kina falt med 11,8 prosent i 2020, ifølge en ny rapport som ble lagt frem. Det er ikke oppdaterte statistikker for 2021 eller 2022.\n\nWuttke la ikke skjul på at frustrasjonen er stor hos medlemsbedriftene. De kinesiske grensene er i realiteten stengt for de fleste.\n\n– For europeiske bedrifter snakker vi om en fullstendig justering av synet på Kina i løpet av de siste seks månedene, sa Wuttke i forbindelse med offentliggjøringen av handelsforeningens årlige rapport.\n\nLike viktig som bnp-tallet\n\nOm knappe fire uker vil den kinesiske kommunistledelsen møtes for å sannsynligvis utnevne president Xi Jinping til en ny åremålsperiode. I folkerepublikkens nyere historie har det vært vanlig at presidenten styrer i ti år. Xi ønsker støtte til å sitte så lenge han selv ønsker.\n\nArtikkelen fortsetter under annonsen\n\nI disse dager foretas de siste justeringene og planene for hva som etter planen skal bli kroningen av Xi Jinping som den mektigste lederen Kina har hatt siden Mao Zedong styrte. Xi har slått hardt ned på all kritikk siden han ble innsatt for ti år siden og har fjernet all opposisjon.\n\nLes også: Full brems i fraktmarkedet\n\n– Den 20. partikonferansen dreier seg ikke bare om personellendringer, men er også ment å gi støtte til Xis forsøk på å modernisere det sosialistiske Kina, og kanskje enda viktigere – hvordan han skal gjennomføre dette, skriver sjeføkonom for Kina hos den australske storbanken ANZ, Raymond Yeung, i en ny rapport.\n\nFelles velstand fremfor vekst\n\nXi har kommet med små drypp det siste året. Uttrykket «felles velstand» er brukt flittig med vingeklippingen av store teknologiselskaper i oppstartssektoren. Alibaba, Tencent og andre storselskaper har mistet innflytelse og grunnleggerne er satt på sidelinjen.\n\n– Gitt mandatet om en felles velstand tror vi at den økonomiske politikken vil helle mot en fordelingspolitikk i stedet for å fokusere på økonomisk vekst. Bruttonasjonalprodukt (bnp) vil ikke lenger være den viktigste målestokken på økonomisk utvikling, skriver Yeung.\n\nKina fastholder på nullsmittestrategien. Det er vanskelig, tidkrevende og dyrt å reise til og fra Kina. Det har vært forventninger om at Kina vil lette på tiltakene etter at partikonferansen er over.\n\n– Vi tror ikke det. Xi har gjentatte ganger understreket sin forpliktelse til nullsmittestrategien. Vi tror han oppfatter koronasmittetallene som like viktige som bnp-tallet, mener sjeføkonomen hos ANZ.\n\nIngen vekst i 2022\n\nDa Folkekongressen møttes for seks måneder siden ble vekstmålet for 2022 lagt til «rundt 5,5 prosent». Internasjonale finansinstitusjoner har nedjustert prognosene gjennom hele våren og sommeren i takt med stadig nye nedstengninger av storbyer etter mindre smitteutbrudd.\n\nArtikkelen fortsetter under annonsen\n\n«Utsiktene for den kinesiske økonomien ser for oss omtrent like dystre ut som noen gang siden begynnelsen av 1990-tallet. Aktivitetsdata for august viser ytterligere tap av momentum. Vi tror ikke at landets økonomi vil vokse noe som helst i 2022 som helhet», skriver Capital Economics i en ny rapport.\n\nSentralbanker over hele verden tilpasser seg en ny virkelighet. For de fleste betyr dette innstramninger i form av renteøkninger for å få kontroll med prisveksten. Kina har inflasjonen under kontroll og spørsmålet er om det kommet lettelser, og hva dette vil bety.\n\n«Presset på sentralbanken vil fortsette å øke. Den kan til slutt bestemmer seg for å akseptere høyere gjeldsgrad og en svakere valuta, noe som vil bli prisen å betale», skriver analyse- og rådgivningsselskapet.\n\nCapital Economics tror ikke at pengepolitiske lettelser vil automatisk vil være positivt for det kinesiske aksjemarkedet. De peker på «felles velstand»-politikken, trusselen om en avkobling fra USA og konfliktene med oppstarts- og teknologisektoren.\n\n«En meningsfull snuoperasjon for det kinesiske verdipapirmarkedet vil også medføre en helomvending rundt dette. Det virker usannsynlig. Pengepolitikken alene vil være utilstrekkelig», skriver Capital Economics.(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "USA ber FNs menneskerettsråd diskutere Kina": "Hei!\n\nDenne artikkelen krever abonnement\n\nDu må logge inn for å lese videre",
    "‘Samarkand-ånden’ skal drives av de ‘ansvarlige kreftene’ Russland og Kina": "SCO-toppmøtet for asiatiske maktaktører skisserte et veikart for å styrke den multipolare verden\n\n\n\nAv Pepe Escobar. – 16. september 2022\n\nMidt i alvorlige rystelser i geopolitikkens verden, er det så passende at årets toppmøte for statsoverhoder i Shanghai Cooperation Organization (SCO) fant sted i Samarkand – det ultimate silkeveikrysset i 2500 år.\n\nDa Alexander den store i 329 fvt. nådde den daværende sogdiske byen Marakanda, en del av det første perserriket, ble han lamslått: «Alt jeg har hørt om Samarkand er sant, bortsett fra at det er enda vakrere enn jeg hadde forestilt meg.»\n\n\n\nSpol så frem til en kronikk av Usbekistans president Shavkat Mirziyoyev publisert i forkant av SCO-toppmøtet, hvor han understreker hvordan Samarkand nå «kan bli en plattform som er i stand til å forene og forsone stater med ulike utenrikspolitiske prioriteringer».\n\n\n\nTross alt har historisk verden sett fra Silkeveiens landemerke alltid blitt «oppfattet som én og udelelig». Dette er essensen av et unikt fenomen – «Samarkand-ånden».\n\nRegistan, an old public square in the heart of the ancient city of Samarkand, Uzbekistan. Shutterstock.\n\nOg her knytter Mirziyoyev «Samarkand-ånden» seg til den originale SCO «Shanghai-ånden» etablert tidlig i 2001, noen måneder før hendelsene 11. september, da verden ble tvunget inn i stridigheter og endeløs krig, nesten over natten.\n\n\n\nI alle disse årene har kulturen til SCO utviklet seg på en særegen kinesisk måte. Opprinnelig var Shanghai Five fokusert på å bekjempe terrorisme – måneder før den amerikanske terrorkrigen (min kursiv) spredde seg fra Afghanistan til Irak og utover.\n\n\n\nI løpet av årene endte de første «tre nektelsene» – ingen allianse, ingen konfrontasjon, ingen målretting mot noen tredjepart – opp med å utstyre et raskt, hybridkjøretøy hvis ‘fire hjul’ er «politikk, sikkerhet, økonomi og humaniora», komplett med et globalt utviklingsinitiativ, som alle står i skarp kontrast til prioriteringene til et hegemonisk, konfronterende Vesten.\n\n\n\nUten tvil er det største budskapet fra denne ukens Samarkand-toppmøte at Kinas president Xi Jinping presenterte Kina og Russland sammen som «ansvarlige globale makter» som er opptatt av å sikre fremveksten av multipolaritet, og nekte den vilkårlige «orden» pålagt av USA og dets unipolært verdensbilde.\n\n\n\nRusslands utenriksminister Sergej Lavrov proklamerte Xis bilaterale samtale med president Vladimir Putin som «utmerket». Xi Jinping hadde allerede før møtet understreket de felles målene for Russland og Kina til Putin:\n\n«I møte med vår tids kolossale endringer på global skala uten sidestykke i historien, er vi klare sammen med våre russiske kolleger til å sette eksempel som ansvarlig verdensmakt og spille en ledende rolle for å sette en så raskt skiftende verden på veien til bærekraftig og positiv utvikling.»\n\nSenere, i ingressen til statsledermøtet, gikk Xi rett på sak: det er viktig å «hindre forsøk fra eksterne krefter på å organisere ‘fargerevolusjoner’ i SCO-landene». Vel, Europa ville ikke være i stand til å se det da det har blitt fargerevolusjonert uten stans siden 1945.\n\n\n\nPutin sendte på sin side en melding som vil runge over hele det globale sør: «Fundamentale transformasjoner har blitt tegnet opp i verdenspolitikk og økonomi, og de er irreversible». (min kursiv)\n\nIran: teppet går opp\n\nIran var gjestestjernen i Samarkand-forestillingen, offisielt tatt opp som det niende medlemmet av SCO. Før han møtte Putin, understreket president Ebrahim Raisi betydningsfullt at «Iran anerkjenner ikke sanksjoner mot Russland». Deres strategiske partnerskap vil bli styrket. På forretningsfronten vil en stor delegasjon bestående av ledere fra 80 store russiske selskaper besøke Teheran neste uke.\n\n\n\nDen økende interpolasjonen mellom Russland-Kina-Iran – de tre viktigste driverne for Eurasia-integrasjon – skremmer skitten ut av de vanlige mistenkte som kanskje begynner å forstå hvordan SCO på lang sikt representerer en alvorlig utfordring for deres geoøkonomiske spill. Som alle forstår vil derfor det geopolitiske presset mot trioen nå øke eksponentielt.\n\n\n\nOg så var det den avgjørende Samarkand-triaden Russland-Kina-Mongolia. Det var ingen offisielle lekkasjer, men denne trioen diskuterte uten tvil gassrørledningen Power of Siberia-2 – sammenkoblingen som skal bygges over Mongolia; og Mongolias utvidete rolle i en viktig tilkoblingskorridor for Belt and Road Initiative (BRI) nå som Kina ikke bruker den transsibirske ruten for eksport til Europa på grunn av sanksjoner.\n\n\n\nPutin orienterte Xi om alle aspekter av Russlands spesialmilitære operasjon (SMO) i Ukraina, og svarte uten tvil på noen virkelig tøffe spørsmål, mange som har sirkulert vilt på det kinesiske nettet i flere måneder nå.\n\n\n\nNoe som bringer oss til Putins pressekonferanse på slutten av toppmøtet – hvor praktisk talt alle spørsmålene forutsigbart nok dreide seg rundt militæroperasjonen i Ukraina.\n\n\n\nNøkkelbudskapet fra den russiske presidenten: «Det er ingen endringer i SMO-planen. Hovedoppgavene blir utført.» Når det gjelder fredsutsikter, er det Ukraina som «ikke er klar til å snakke med Russland». Og totalt sett, «er det beklagelig at vesten hadde ideen om å bruke Ukraina for å prøve å kollapse Russland».\n\n\n\nNår det gjelder såpeoperaen rundt gjødsel, bemerket Putin at «matforsyning, energiforsyning, de (vesten) skapte disse problemene, og prøver nå å løse dem på bekostning av noen andre» – hvilket betyr de fattigste nasjonene. «Europeiske land er tidligere kolonimakter, og de har fortsatt dette paradigmet av kolonifilosofi. Tiden er inne for å endre oppførselen deres, til å bli mer sivilisert.»\n\n\n\nOm møtet hans med Xi Jinping: «Det var bare et vanlig møte, det har vært en stund siden vi har hatt et møte ansikt til ansikt.» De snakket om hvordan man kan «utvide handelsomsetningen» og omgå «handelskrigene forårsaket av våre såkalte partnere», med «utvidelse av oppgjør i nasjonale valutaer som ikke går så raskt som vi ønsker».\n\nStyrket multipolaritet\n\nPutins bilaterale møte med Indias statsminister Narendra Modi kunne ikke vært mer hjertelig – på «veldig spesielt vennskap» -skalaen – med Modi som ba om seriøse løsninger på mat- og drivstoffkrisene, hvilket i realiteten var rettet mot vesten. I mellomtiden vil State Bank of India åpne spesielle kontoer for å håndtere Russland-relatert handel.\n\n\n\nDette er Xis første utenlandsreise siden Covid-pandemien. Han kunne gjøre det fordi han er helt sikker på å bli tildelt en tredje periode under kommunistpartiets kongress neste måned i Beijing. Xi kontrollerer nå og/eller har allierte plassert i minst 90 prosent av politbyrået.\n\n\n\nDen andre tungtveiende grunnen var å fornye appellen til BRI i tilknytning til SCO. Kinas ambisiøse BRI-prosjekt ble offisielt lansert av Xi i Astana (nå Nur-Sultan) for ni år siden. Det vil forbli det overordnede kinesiske utenrikspolitiske konseptet i flere tiår fremover.\n\n\n\nBRIs vektlegging av handel og sammenslutning henger sammen med SCOs utvikling av multilaterale samarbeidsmekanismer – nasjoner som kommer sammen for å fokusere på økonomisk utvikling uavhengig av den diffuse, hegemoniske ‘regelbaserte ordenen’. Selv India under Modi tviler nå på om landet kan stole på vestlige blokker, der New Delhi i beste fall er en nykolonisert ‘partner’.\n\n\n\nSå i Samarkand skisserte Xi og Putin etter alle målestokker et veikart for å styrke multipolaritet – som understreket av den endelige Samarkand-erklæringen signert av alle SCO-medlemmene.\n\nDet kasakhiske puslespillet\n\nDet vil være rikelig med humper på veien. Det er ingen tilfeldighet at Xi startet sin reise i Kasakhstan – Kinas megastrategiske vestlige bakre del, hvilket deler en veldig lang grense med Xinjiang. Tri-grensen ved tørrhavnen i Khorgos – for lastebiler, busser og tog, hver for seg – er ganske spesiell og en helt sentral BRI-node.\n\nAdministrasjonen til president Kassym-Jomart Tokayev i Nur-Sultan (som snart får tilbake sitt gamle navn Astana) er ganske vanskelig da det veksler mellom østlige og vestlige politiske orienteringer, og er like mye infiltrert av amerikanere som under forgjengeren Nursultan Nazarbayev, Kasakhstans første president etter Sovjetunionen.\n\n\n\nTidligere denne måneden ble for eksempel Nur-Sultan, i samarbeid med Ankara og British Petroleum (BP) – som praktisk talt styrer Aserbajdsjan – enige om å øke volumet av olje på Baku-Tblisi-Ceyhan (BTC) -rørledningen med opptil 4 millioner tonn i måneden innen utgangen av dette året. Chevron og ExxonMobil, svært aktive i Kasakhstan, er med på avtalen.\n\n\n\nDen erklærte agendaen til de vanlige mistenkte er å «til slutt koble økonomiene i sentralasiatiske land fra den russiske økonomien». Siden Kasakhstan ikke bare er medlem av den russisk-ledede Eurasia Economic Union (EAEU), men også BRI, er det rimelig å anta at Xi – så vel som Putin – diskuterte noen ganske alvorlige problemer med Tokayev, ba ham forstå hvilke vei vinden blåser, og rådet ham til å holde den interne politiske situasjonen under kontroll (se det avbrutte kuppet i januar, da Tokayev de facto ble reddet av den russisk-ledede Collective Security Treaty Organization [CSTO]).\n\n\n\nDet er ingen tvil om at Sentral-Asia, historisk kjent som en «edelsten» i hjertet av kontinentet som går langs de gamle silkeveiene, og velsignet med enorm naturrikdom – fossilt brensel, sjeldne jordmetaller, fruktbare jordbruksland – vil bli brukt av de vanlige mistenkte som en Pandoras eske for å slippe ut alle slags skitne triks mot legitim eurasisk integrasjon.\n\n\n\nDet står i skarp kontrast til Vest-Asia, der Iran i SCO vil turbolade sin nøkkelrolle som korsveiforbindelse mellom Eurasia og Afrika, i forbindelse med BRI og International North-South Transportation Corridor (INSTC).\n\n\n\nSå det er ikke rart at De forente arabiske emirater, Bahrain og Kuwait og alle i Vest-Asia skjønner hvilken vei pilene peker. De tre statene i Persiabukta fikk offisiell SCO ‘partnerstatus’ i Samarkand, sammen med Maldivene og Myanmar.\n\nLes om politikken til SCO her.\n\nSammenfallende mål\n\nSamarkand ga også en ekstra impuls til integrering av det russiske konseptet Greater Eurasia Partnership – som inkluderer den eurasiske økonomiske union (EAEU) – og det bare to uker etter det banebrytende Eastern Economic Forum (EEF), holdt i Vladivostok på Russlands strategiske stillehavskyst.\n\n\n\nMoskvas prioritet ved EAEU er å implementere en unionsstat med Hviterussland (som ser ut til å bli et nytt SCO-medlem før 2024), side om side med tettere integrasjon med BRI. Serbia, Singapore og Iran har også handelsavtaler med EAEU.\n\n\n\nThe Greater Eurasian Partnership foreslått av Putin i 2015 blir stadig styrket ettersom EAEU-kommisjonen, ledet av Sergey Glazyev, aktivt utformer et nytt finanssystem basert på gull og naturressurser hvilket motvirker Bretton Woods-systemet. Når det nye rammeverket er klart til å bli utprøvd er nøkkelformidleren sannsynligvis SCO.\n\n\n\nSå her ser vi den fulle sammenhengen av endemålene – og samhandlingsmekanismene – satt i sving av Greater Eurasia Partnership, BRI, EAEU, SCO, BRICS+ og INSTC. Det er en gigantisk oppgave å forene alle disse organisasjonene og ta hensyn til de enkelte geoøkonomiske prioriteringene til hvert medlem og tilsluttede partnere, men det er akkurat det som skjer, og i en rasende fart.\n\n\n\nI denne sammenslutningsfesten spenner praktiske avgjørelser fra å bekjempe lokale flaskehalser, til å sette opp komplekse flerpartskorridorer – fra Kaukasus til Sentral-Asia, fra Iran til India – alt diskutert i flere rundebordssamtaler.\n\n\n\nSuksessene er allerede bemerkelsesverdige: fra Russland og Iran innførte direkte oppgjør i rubler og rialer, til Russland og Kina som har økt sin handel med rubler og yuan til 20 prosent og mer. En Eastern Commodity Exchange kan snart etableres i Vladivostok for å lette handel med futures og derivater med Asia-Stillehavsområdet.\n\n\n\nKina er den ubestridte primære kreditor/investoren i infrastruktur over hele Sentral-Asia. Beijings prioriteringer kan være import av gass fra Turkmenistan og Usbekistan og olje fra Kasakhstan, men tilslutning til nettet er ikke langt unna.\n\n\n\nByggingen av den 600 km lange jernbanen Pakistan-Afghanistan-Usbekistan (Pakafuz) til 5 milliarder dollar vil levere last fra Sentral-Asia til Det indiske hav på bare tre dager i stedet for 30. Og den vil igjen bli knyttet til Kasakhstan og den BRI-ledede, 4380 km lange kinesisk bygde jernbanen fra Lanzhou til Tasjkent som allerede er i gang.\n\n\n\nNur-Sultan er også interessert i en Turkmenistan-Iran-Tyrkia-jernbane, som vil forbinde havnen i Aktau ved Det kaspiske hav med Persiabukta og Middelhavet.\n\n\n\nI mellomtiden prøver Tyrkia, fortsatt en SCO-observatør og som vanlig med bein i flere leire, sakte men sikkert å fremme sin egen Pax Turcica, fra teknologisk utvikling til forsvarssamarbeid i en slags politisk-økonomisk-sikkerhetspakke. Tyrkias president Recep Tayyip Erdogan diskuterte dette i Samarkand med Putin, da sistnevnte senere annonserte at 25 prosent av russisk gass kjøpt av Ankara vil bli betalt i rubler.\n\nVelkommen til Great Game 2.0\n\nRussland, enda mer enn Kina, vet at de vanlige mistenkte satser alt. Bare i 2022 var det et mislykket kupp i Kasakhstan i januar; problemer i Badakhshan, i Tadsjikistan i mai; problemer i Karakalpakstan i Usbekistan i juni; de stadige grensetrefningene mellom Tadsjikistan og Kirgisistan (begge presidentene i Samarkand ble i det minste enige om en våpenhvile og å fjerne tropper fra sine grenser).\n\n\n\nOg så er det nylig frigjorte Afghanistan med ikke mindre enn 11 provinser på kryss og tvers av ISIS-Khorasan og dets tadsjikiske og usbekiske avdelinger. Tusenvis av kommende jihadister herfra har tatt turen til Idlib i Syria og deretter tilbake til Afghanistan – ‘oppmuntret’ av de vanlige mistenkte, som vil bruke alle triks i boka for å trakassere og ‘isolere’ Russland fra Sentral-Asia.\n\n\n\nSå Russland og Kina burde være klare til å bli involvert i et slags uhyre komplekst, bevegelig Great Game 2.0 på steroider, med USA/NATO som kjemper mot forente Eurasia og Tyrkia i midten.\n\n\n\nOppløftende nok beviste Samarkand at det i det minste eksisterer konsensus blant alle aktørene ved de forskjellige institusjonelle organisasjoner om at: teknologisk ledelse vil bestemme suverenitet; og at regionalisering – i dette tilfellet eurasisk – er nødt til å erstatte USA-styrt globalisering.\n\n\n\nDisse aktørene forstår også at Mackinder- og Spykman-æraen nærmer seg slutten – da Eurasia ble ‘omsluttet’ i en semi-demontert form slik at vestlige maritime makter kunne utøve total dominans, i strid med de nasjonale interessene til aktørene fra det globale sør.\n\n\n\nDet er nå et helt annet spill. Så mye som Greater Eurasia Partnership støttes fullt ut av Kina, favoriserer begge sammenkoblingen av BRI- og EAEU-prosjekter, mens SCO former et felles miljø.\n\n\n\nJa, dette er et eurasisk sivilisasjonsprosjekt for det 21. århundre og utover. Under ægiden til «Samarkand-ånden».\n\nDenne artikkelen ble først publiser i The Cradle: ‘Samarkand Spirit’ to be driven by ‘responsible powers’ Russia and China\n\nOversatt til norsk for steigan.no av Runar B.",
    "Nedstengninger og økt risiko for økonomisk smell i Kina": "Artikkelen fortsetter under annonsen\n\nOm vel en måned starter årets viktigste møter i Kina. Alt vil dreie seg om at president Xi Jinping får fortsette som den mektigste lederen landet har hatt siden Mao Zedong.\n\n– Xi er en person med en viktig historisk jobb. Han føler at mye mer kan oppnås under hans ledelse. Mange andre som har nådd pensjonsalder vil sannsynligvis bli erstattet under partikongressen, sier professor Zhu Zhiqun ved Bucknell University i Pennsylvania til South China Morning Post.\n\nLes også: Ny opptrapping i teknologikrigen mellom USA og Kina\n\nStøttespillere i politbyrået skal skiftes ut og en ny generasjon gjør seg klare. Det er hemmelighold rundt prosessen.\n\n– Spørsmålet er om Xi blir sittende i ytterligere fem år eller vil fortsette på ubestemt tid. Det koker ned til hvordan man skal håndtere maktoverføringen fra hem til en etterfølger på fredelig måte om fem eller ti år. Slik det er nå, er det ingen åpenbar etterfølger, sier Zhu.\n\nMillionbyer nedstengt\n\nMens store deler av verden har lagt bak seg koronapandemien, fastholder Kina på restriksjoner, massetesting og omfattende nedstengninger ved små smitteutbrudd. I Shenzhen, som er Kinas teknologihovedstad, er det nye, omfattende smitteutbrudd.\n\nArtikkelen fortsetter under annonsen\n\n– Den nåværende koronasmittesituasjonen er alvorlig og komplisert. Antallet nye infeksjoner er fortsatt relativ stor, og risikoen for lokal smitte i samfunnet eksisterer fortsatt. Det er betydelig risiko, sa Lin Hancheng i byens helsevernavdeling på søndag.\n\nStorbyen Chengdu, med over 20 millioner innbyggere, forlenget i helgen nedstengningen inn i denne uken og vil kjøre i gang nye runder med massetesting fra mandag. Dette er den største nedstengningen i Kina siden Shanghai holdt stengt i nesten to måneder i vår.\n\nFabrikker i Chengdu som produserer smarttelefoner, elektriske biler, Apples Ipad-serie og databrikker fra Intel forsøker å holde åpent ved å transportere ansatte til og fra isolerte boligområder. Volvo har midlertidig stanset produksjonen av biler.\n\n– Lokale helsemyndigheter vil sannsynligvis opprettholde nullsmittetilnærmingen i forkant av kommunistpartiets kongress, som avholdes fra den 16. oktober. Selv om totalt antall smittetilfeller er lavere enn under nedstengningen i Shanghai er flere områder fått status som middels til høy risiko, skriver sjeføkonom for Kina hos finansinstitusjonen ANZ i en ny rapport.\n\nHvordan Kina holder fabrikker åpne under null-covid-tiltakene Noen av Kinas største selskaper er blitt tvunget til å innføre et lukket kretsløpssystem for å holde koronasmitten unna. Kinesiske arbeidere spiser, sover og trener på jobb, av og til i månedsvis, under null-covid-strategien president Xi Jinping har innført. Bloombergs Allen Wan forklarer hvordan systemet fungerer. 02:03 Publisert: 02.08.22 — 02:59\n\nIfølge det kinesiske næringslivstidsskriftet Caixin er 33 kinesiske byer enten er helt, eller delvis, nedstengt. Før helgen var det registrert koronasmitte i 103 kinesiske byer. Dette er det høyeste siden begynnelsen av pandemien vinteren 2020.\n\nØkt risiko for kraftig nedtur\n\nInternasjonale finansinstitusjoner og analyseselskaper er i ferd med å nedjustere vekstprognosene for den kinesiske økonomien for 2022 og 2023. Senere denne uken kommer handelsstatistikkene for august. Aktivitetsrapportene viser en svak utvikling for juli og august.\n\n– Vi ser ingen vekstdriver som kan løfte den økonomiske veksten meningsfullt i tredje og fjerde kvartal. De økonomiske statistikkene for juli fikk enkelte alarmer til å gå av. Våre månedlige sporingsdata tyder på at veksten kun var på 2,8 prosent i juli. Vi venter en vekst for hele året på tre prosent, skriver ANZ i den andre nedjusteringen av vekstprognosene for verdens nest største økonomi.\n\nArtikkelen fortsetter under annonsen\n\nAnalyse- og rådgivningsselskapet Capital Economics er bekymret for hva høsten vil bringe Kina.\n\n– Aktiviteten er ikke like hardt rammet som tidligere. Når Chengdu og andre byer stenges ned, og andre byer er på randen av det samme, øker risikoen for en kraftig nedtur, skriver senior Kina-økonom Julian Evans-Pritchard i en rapport.(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "Russland og Kina holder felles militærøvelse": "Vostok 2022-øvelsen går av stabelen til tross for Russlands invasjon av Ukraina, og styrker fra India, Laos, Mongolia, Syria og Nicaragua skal også delta, opplyser det russiske forsvarsdepartementet.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\nDen ukelange øvelsen begynner onsdag, og en video fra departementet viser kinesiske soldater som ankommer Russland for å delta.\n\nLes også: Nord-Korea og Kina ønsker sterkere bånd\n\nKina og India har i motsetning til mange andre land unnlatt å fordømme Russlands invasjon av Ukraina.\n\nRusslands president Vladimir Putin besøkte i februar sin kinesiske motpart Xi Jinping i Beijing og slo i den forbindelse fast at forholdet mellom de to land utviklet seg «i vennskapets og det strategiske partnerskapets ånd».",
    "Aftenposten mener: Kinas støtte til Russlands krig var forhåpentlig en glipp": "Aftenposten mener: Kinas støtte til Russlands krig var forhåpentlig en glipp\n\n16. september 2022\n\nKinas leder Xi Jinping er på sin første utenlandstur siden pandemien brøt ut. Her i møte med Kasakhstans president Qasym-Zjomart Toqajev i Nur-Sultan.\n\nKina har mye å tape på å endre kurs.\n\nKinas leder Xi Jinping dro denne uken utenlands for første gang siden pandemien brøt ut i slutten av 2019. Han landet torsdag i Samarkand i Usbekistan, en av Sentral-Asias eldste byer. Den har en historie som strekker seg hele 2500 år tilbake i uavbrutt linje. Byen har vært et viktig senter for handel, håndverk og kultur.\n\nMen Samarkand har også vært utsatt for mange invasjoner. Byen er gjennom historien blitt hærtatt av Aleksander den store, sentralasiatiske tyrkere, arabere, persere, mongoler og russere. Det er et historisk sus over byen Xi besøker, en by som påminner om betydningen av regionalt samarbeid istedenfor rivalisering.",
    "Skyskraper i brann i Kina": "Det ikke kjent hvorfor bygningen kom i brann i 10:30-tiden norsk tid. I følge ubekreftede meldinger var det malingen på utsiden av bygget som tok fyr.\n\nVideo som kom inn på sosiale medier viste at brannen på et tidspunkt utvikler seg meget raskt.\n\nStore mengder flammer rullet opp til de øverste etasjene i høybygget. I løpet av kort tid brant det i hele bygget.\n\nINGEN OMKOMNE: Beredskapsavdelingen i byen Changsha melxder på Weibo at ingen mennesker omkom i brannen og at den nå er slukket. Foto: Departementet for beredskap i Folkerepublikken Kina\n\nHevder brannen er slukket\n\nEn stor kolonne med svart røyk steg opp fra stedet. Bygget skal ha 45 etasjer og være 218 meter høyt.\n\nDen statskontrollerte avisen Shanghai Daily melder at brannen er slukket. Det gjør også beredskapsavdelingen i Changsha.\n\nHEVDER BRANNEN ER SLUKKET: Twittermelding fra avisen Shanghai Daily som hevder at brannen er slukket. Foto: Shanghai Daily\n\nEvakuering\n\nEn video skal være fra innsiden av bygningen. Den viser en trappegang med, mange mennesker som beveger seg nedover. I videoen er det ikke synlig røyk.\n\nByen Changsha ligger nesten midt i Kina, i provinsen Hunan.\n\nIfølge ubekreftede meldinger er det malingen på utsiden av bygget som tok fyr.\n\nSelskapet som eier bygget skal ha meldt at alle hadde kommet seg trygt ut før brannen spredde seg.",
    "Vestens falske fortelling om Russland og Kina": "På 1980- og 1990-tallet ga Harvard-økonomen Jeffrey Sachs råd til Det internasjonale pengefondet, Verdensbanken, OECD og WTO. Fra 1989 til 1991 ga han råd til IMF om «sjokkterapien» i Jugoslavia, Polen og Jeltsins Russland som ødela disse landenes økonomi og la dem åpne for vestlig finanskapital. Under gjeldskrisa i Hellas skrev han sammen med blant annet Thomas Piketty til Angela Merkel og ba om gjeldslette for Hellas. I 2018 skrev han at «det er på høy tid at USA trekker seg fra sin destruktive tilstedeværelse i Syria». I juni 2022 var han med på å undertegne et brev som ba om våpenhvile med Russland i Ukraina.\n\nRed.\n\nAv Jeffrey Sachs – 24. august 2022\n\nVerden er på randen av atomkatastrofe mye på grunn av at vestlige politiske ledere ikke har klart å være oppriktige om årsakene til de eskalerende globale konfliktene. Den endeløse vestlige fortellingen om at Vesten er edel mens Russland og Kina er onde, er banal og usedvanlig farlig. Det er et forsøk på å manipulere opinionen, og ikke håndtere reell og presserende diplomati.\n\nDen essensielle fortellingen om Vesten er innebygd i USAs nasjonale sikkerhetsstrategi. Den amerikanske kjernetanken er at Kina og Russland er uforsonlige fiender som «forsøker å erodere amerikansk sikkerhet og velstand». Disse landene er ifølge USA «fast bestemt på å gjøre økonomier mindre frie og mindre rettferdige, styrke militæret, og å kontrollere informasjon og data for å undertrykke deres samfunn og utvide deres innflytelse».\n\nDet ironiske er at USA siden 1980 har ført minst 15 kriger (Afghanistan, Irak, Libya, Panama, Serbia, Syria og Jemen bare for å nevne noen), mens Kina ikke har vært i noen, og Russland bare i en (Syria) siden Sovjetunionen. USA har militærbaser i 85 land, Kina i 3 og Russland i 1 (Syria).\n\nPresident Joe Biden har fremmet dette narrativet, og erklært at den største utfordringen i vår tid er konkurransen med autokratiene, som «søker å fremme sin egen makt, eksportere og utvide sin innflytelse rundt om i verden, og rettferdiggjøre sin undertrykkende politikk og praksis som en mer effektiv måte å møte dagens utfordringer på». USAs sikkerhetsstrategi kommer ikke fra noen enkelt amerikansk president, men av det amerikanske sikkerhetsetablissementet, som stort sett er autonomt og opererer bak en mur av hemmelighold.\n\nDen overdrevne frykten for Kina og Russland selges til folk i vesten gjennom manipulering av fakta. En generasjon tidligere solgte George W. Bush jr. offentligheten ideen om at USAs største trussel var islamsk fundamentalisme, uten å nevne at det var CIA sammen med Saudi-Arabia og andre land som hadde skapt, finansiert og utplassert jihadistene i Afghanistan, Syria og andre steder for å kjempe USAs kriger.\n\nEller se på Sovjetunionens invasjon av Afghanistan i 1980, som i vestlige medier ble definert som en handling av uprovosert perfiditet. Mange år senere fikk vi vite at den sovjetiske invasjonen faktisk ble innledet av en CIA-operasjon designet for å provosere fram den sovjetiske invasjonen! Den samme misinformasjonen skjedde overfor Syria. Den vestlige pressen er fylt med beskyldninger mot Putins militære bistand til Syrias Bashar al-Assad fra 2015, uten å nevne at USA støttet styrtingen av al-Assad fra 2011 med CIA som finansierte en større operasjon (Timber Sycamore) for å styrte presidenten flere år før Russland ankom.\n\nEller mer nylig, da House Speaker Nancy Pelosi hensynsløst fløy til Taiwan til tross for Kinas advarsler, var det ingen G7-utenriksminister som kritiserte Pelosis provokasjon, men G7-ministrene sammen kritiserte hardt Kinas «overreaksjon» på Pelosis reise.\n\nDen vestlige fortellingen om Ukraina-krigen er at det er et uprovosert angrep fra Putin i søken etter å gjenskape det russiske imperiet. Likevel starter den virkelige historien med vestens løfte til den sovjetiske presidenten Mikhail Gorbatsjov om at NATO ikke ville utvides mot øst, etterfulgt av fire bølger av NATO-forøkelse: i 1999 da tre sentraleuropeiske land ble innlemmet og i 2004 syv til, inkludert i Svartehavet og de baltiske statene; i 2008 da organisasjonen forpliktet seg til å utvide til Ukraina og Georgia; og i 2022 da fire ledere fra Asia-Stillehavsområdet ble invitert til NATO for å ta sikte på Kina.\n\nHeller ikke vestlige medier nevner USAs rolle i styrtingen av Ukrainas pro-russiske president Viktor Janukovitsj i 2014; unnlatelsen av regjeringene i Frankrike og Tyskland, garantistene for Minsk II-avtalen, til å presse Ukraina til å gjennomføre sine forpliktelser; den enorme mengde amerikanske våpen som ble sendt til Ukraina under Trump- og Biden-administrasjonen i forkant av krigen; og heller ikke USAs avslag på å forhandle med Putin om NATOs utvidelse til Ukraina.\n\nNaturligvis sier NATO at det er rent defensivt slik at Putin ikke skal ha noe å frykte. Med andre ord bør Putin ikke legge merke til CIA-operasjonene i Afghanistan og Syria; NATOs bombing av Serbia i 1999; NATOs styrting av Moammar Gaddafi i 2011; NATOs okkupasjon av Afghanistan i 15 år; heller ikke Bidens ‘feiltrinn’ når han oppfordret til å fjerne Putin (som selvfølgelig ikke var noe feiltrinn i det hele tatt); eller USAs forsvarsminister Lloyd Austin som uttalte at USAs mål med krigen i Ukraina er å svekke Russland.\n\nI kjernen av det hele er USAs forsøk på å forbli verdens hegemoniske makt ved å utvide militære allianser rundt om i verden for å holde tilbake eller beseire Kina og Russland. Det er en farlig vrangforestilling og utdatert idé. USA har bare 4,2 % av verdens befolkning, og nå kun 16 % av verdens BNP (målt i internasjonale priser). Faktisk er det samlede BNP for G7 nå mindre enn BRICS (Brasil, Russland, India, Kina og Sør-Afrika), mens G7-befolkningen er bare 6 prosent av verden sammenlignet med 41 prosent i BRICS.\n\nDet er bare ett land hvis selverklærte fantasi er å være verdens dominerende makt: USA. Det er på tide at USA anerkjenner de sanne kildene til sikkerhet: intern sosial samhørighet og ansvarlig samarbeid med resten av verden, snarere enn illusjonen om hegemoni. Med en slik revidert utenrikspolitikk ville USA og dets allierte unngå krig med Kina og Russland, og gjøre verden i stand til å møte sine utallige miljø-, energi-, mat- og sosiale kriser.\n\nFremfor alt, i denne ekstremt farlige tiden, bør europeiske ledere forfølge den sanne kilden til europeisk sikkerhet: ikke USAs hegemoni, men europeiske sikkerhetsordninger som respekterer de legitime sikkerhetsinteressene til alle europeiske nasjoner inkludert Ukraina, men også Russland, som fortsetter å motstå NATOs utvidelser til Svartehavet. Europa bør reflektere over det faktum at ikke-utvidelsen av NATO og gjennomføringen av Minsk II-avtalene ville ha avverget denne forferdelige krigen i Ukraina. På dette stadiet er diplomati, ikke militær eskalering, den sanne veien til europeisk og global sikkerhet.\n\nOriginalens tittel: The west’s false narrative about Russia and China\n\nJeffrey D. Sachs, professor i bærekraftig utvikling og professor i helsepolitikk og ledelse ved Columbia University, er direktør for Columbias senter for bærekraftig utvikling og FNs nettverk for bærekraftig utvikling. Han har fungert som spesialrådgiver for tre FNs generalsekretærer. Bøkene hans inkluderer The End of Poverty, Common Wealth, The Age of Sustainable Development, Building the New American Economy, og sist, A New Foreign Policy: Beyond American Exceptionalism.\n\nArtikkelen er oversatt til norsk for steigan.no av Runar B.",
    "Klar beskjed til Kina: – Vil gå til motangrep": "De siste ukene har Kina holdt jevnlige militæraksjoner i Taiwanstredet. Det smale havområdet er det eneste som skiller stormakten fra den lille øya Taiwan. Øvelsene eskalerte ytterligere etter at den amerikanske toppolitiker Nancy Pelosi besøkte Taiwan tidligere i august.\n\nI tiden etter øvelsene startet har konflikten gradvis eskalert. Forrige uke kom Taiwan med et rekordforslag i forsvarsbudsjett, på hele 182 milliarder kroner.\n\nKina anser Taiwan som en del av kinesisk territorium, selv om øya i praksis er selvstyrt.\n\nAndre asiatiske land, som Japan og Sør-Korea, har bedt de to landene om å holde seg i ro.\n\nLes også Stoltenberg i Nettavisen-intervju: – Ikke sett en større brutalitet siden 2. verdenskrig\n\nVil iverksette motangrep\n\nNå tyder mye på at Taiwan har fått nok av Kinas kontinuerlige øvelser i regionen.\n\n– For luftfartøy og skip som entrer vårt havområdet og luftterritoriet på 12 nautiske mil, vil hæren iverksette selvforsvar og motangrep uten unntak, fortalte Lin Wen-Huang, sjef for operasjoner og planlegging i Taiwan til nyhetsnettstedet Reuters.\n\nTaiwan har tidligere klaget på at Kina har flydd droner nær territoriet deres.\n\nLes også Taiwans rekordforslag vekker oppsikt: – Et dramatisk skifte\n\nAvfyrte varselskudd\n\nPå tirsdag avfyrte landet varselskudd mot en kinesisk drone, etter at landets president, Tsai Ing-wen, beordret mottiltak mot det hun kalte Kinesiske provokasjoner. Det melder Reuters.\n\nKina avfeide Taiwans drone-klager og utelukker ikke å stenge stredet for utenlandske skip. Stredet er brukt av blant annet amerikanske og britiske krigsskip.",
    "Afghanistan: USA støtter terror og stjeler statseiendom – Kina investerer i økonomisk utvikling": "Det er en voldsom kontrast mellom hvordan de to ledende stormaktene i verden behandler et av verdens fattigste land, Afghanistan.\n\nUSA har stjålet verdier for milliarder av dollar fra Afghanistan. Ta ikke våre ord for det. Den systemlojale avisa Washington Post skriver: The United States is stealing Afghanistan’s money.\n\nArtikkelforfatteren peker på at Biden-administrasjonen gjennom en executive order har beslaglagt/stjålet 40 prosent av Afghanistans utenlandsreserver. For et hvert land ville dette være ille, for et fattig land er det katastrofalt.\n\nDessuten støtter de terroriser i Afghanistan, sier Irans ambassadør i FN.\n\nKinas holdning er diametralt motsatt. Landet har riktignok ikke anerkjent Taliban-regimet, formelt, men i praksis er det økonomiske samarbeidet i full sving.\n\nLaura Zhou skriver i South China Morning Post:\n\nDa Taliban tok tilbake kontrollen over Kabul for et år siden etter tilbaketrekkinga av amerikanske tropper fra Afghanistan, var Yu Minghui en av svært få kinesiske forretningsmenn som bestemte seg for å bli værende. Siden den gang har Yu måttet takle endringer håndhevet av landets nye herskere, håndtere tjenestemenn som har erstattet dem fra den tidligere USA-støttede regjeringa, og reforhandle prosjekter som har vært i arbeid i årevis. Som en del av lammende sanksjoner som ble pålagt Taliban av USA, ble 9,5 milliarder dollar i afghanske eiendeler frosset. Det har ført til restriksjoner på bankuttak, med afghanere som ikke har lov til å ta ut mer enn 400 dollar i ukan fra kontoene sine.\n\nMen Yus avgjørelse ser ut til å ha lønnet seg. Fire stålbehandlingslinjer som fabrikken hans installerte i fjor er i drift, og lokale sikkerhetstjenestemenn besøker China Town, en 10-etasjes bygning som han driver, fra tid til annen «for å lytte til behovene til de kinesiske kjøpmennene».\n\n«Taliban sier ikke bare at de er støttende; de støtter faktisk vårt arbeid,” sa Yu, som har vært i virksomhet i Afghanistan siden 2001 og også leder China Arab Economic and Trade Promotion Committee. «Det er ikke mange utenlandske investorer her, og disse tjenestemennene vet hvem man kan stole på.»\n\nDenne tilliten ble demonstrert i slutten av april da Taliban-regjeringa etter måneder med reforhandlinger godkjente et felles prosjekt for å utvikle et industriområde på USD 216 millioner i utkanten av Kabul. Det første kinesisk-afghanske infrastrukturprosjektet siden Taliban kom tilbake til makten, forventes det å være vertskap for opptil 150 fabrikker.\n\nAndre land kan gjøre det samme\n\nSushant Singh skriver på Twitter:\n\nKinas økonomiske innflytelse i Afghanistan utvides jevnt – det er landets tredje største handelspartner etter Pakistan og Iran – og etter USAs tilbaketrekning har Kina sendt flere runder med humanitær og økonomisk bistand til Afghanistan.\n\nDen indiske diplomaten M. K. Bhadrakumar kommenterer dette slik:\n\nStrålende. Kina viser vei. Ikke sitt på baken og jamre ett eller to år om «gjeldsfelle»! Det er ingenting som hindrer europeere, amerikanere eller indere fra å gjøre det kinesere, russere og iranere gjør uten å bli viklet inn i diplomatisk anerkjennelse.",
    "Utenlandske storselskaper reduserer risikoen i Kina – BMWs partner plyndret for milliardbeløp": "Artikkelen fortsetter under annonsen\n\nProblemene hoper seg opp i Kina – verdens nest største økonomi. Internasjonale finansinstitusjoner nedjusterer vekstprognosene. Japanske Nomura kuttet denne uken den kinesiske veksten for 2022 til kun 2,7 prosent. Internasjonale investorer er nervøse.\n\nReduserer risiko\n\nKina har siden 1990-tallet vært som en magnet for utenlandske investeringer i alt fra fabrikker til oppstartsselskaper. Japanske Softbank fattet tidlig interesse for internettselskapet Alibaba og deltok på oppturen i 20 år – fra en investering på 20 millioner dollar.\n\nSoftbank er i ferd med å redusere eierposten i Alibaba fra 23,7 prosent til under 15 prosent. Salget vil gi Softbank en profitt på 34,1 milliarder dollar. Beløpet kunne ha vært langt høyere. Alibabas børsverdi har falt med over 70 prosent siden 2020.\n\nDen amerikanske investoren Warren Buffetts investeringsselskap, Berkshire Hathaway, kjøpte ti prosent i batteriprodusenten BYD for 230 millioner dollar. BYD har nå en børsverdi på 730 milliarder yuan (104 milliarder dollar).\n\nLes også: Vekstmotorene for verdensøkonomien frem mot 2030\n\nNå kvitter han seg med aksjer mens kursen ligger nær en rekord. BYD er blitt en av verdens største elbilprodusenter, og har en markedsandel på nesten 30 prosent i Kina. Selskapet leverte 175.000 biler i august – en tredobling sammenlignet med i fjor.\n\nArtikkelen fortsetter under annonsen\n\n– Det gjøres mye for å redusere risikoen i forkant av partikongressen. Selv om noen vedder på at Kina skal gå tilbake til en offensiv vekstmodell, mener mange at Kina er på vei mot et strukturelt skifte mot en sentralstyrt, økonomisk modell med en økonomisk politikk hvor sysselsetting og felles velstand er det viktigste, sier investeringsdirektør Jason Hsu hos Rayliant Gloval Advisors til Bloomberg.\n\nKommunistpartiet vil avholde den 20. partikongressen i midten av oktober. President Xi Jinping, som har sittet i to femårsperioder, vil sannsynligvis fortsette. Forgjengerne, med unntak av folkerepublikkens grunnlegger Mao Zedong, har kun sittet i to perioder.\n\nBMW-partner plyndret\n\nInternasjonale selskaper som ønsket innpass i Kina, er siden landet åpnet til omverdenen for over 40 år siden blitt tvunget til å få med seg en kinesisk partner. Dette gjelder også bilprodusentene, som har opplevd en høy vekst gjennom mange år i det kinesiske markedet.\n\nLes også: Diktaturet sminkes til det ugjenkjennelige\n\nNå er det avslørt svindel hos Brilliance China Automotive, som er BMWs lokale partner. En ekstern etterforskning av selskapet, som er børsnotert i Hongkong, viser at det er foretatt ulovlige transaksjoner på til sammen 53 milliarder yuan (75 mrd. kroner).\n\nDisse overføringene skal ha blitt holdt skjult for styret, og blir karakterisert som «spøkelsestransaksjoner» av det kinesiske næringslivstidsskriftet Caixin. Tapene skal være på minst 12 milliarder kroner.\n\nReuters finansredaktør i Asia karakteriserer hendelsen som «plyndring».\n\n«Dette bør sende et signal til andre utenlandske bilprodusenter som sitter fastlåst i tilsvarende avtaler. Enten må de ta kontroll eller dra», skriver Pete Sweeney, som har lang erfaring fra Kina.\n\nLes også: Handelen mellom Russland og asiatiske land øker kraftig\n\nSelskapet ble suspendert fra børsen i fjor etter det ikke hadde lagt frem et revidert årsregnskap. BMW eier 75 prosent av det kinesiske selskapet, etter at myndighetene tillot utenlandske eiere å ta kontroll.(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "Putin besøkte felles militærøvelse med Kina": "Putin møtte forsvarsminister Sergej Sjojgu og forsvarssjef Valerij Gerasimov ved den militære skytebanen Sergejevskij og kunne senere observere den siste fasen av øvelsen, sier Kreml-talsmann Dmitrij Peskov.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\nLes også: Cold Response kan bli en nordisk øvelse\n\nI forkant ble det opplyst at rundt 50.000 soldater skulle delta i øvelsen Vostok – som betyr øst. Av disse anslås det at 15.000 kommer fra det russiske forsvaret, skrev den uavhengige nettavisen Moscow Times forrige uke. For fire år siden deltok 300.000 soldater i den samme øvelsen.",
    "Kinas visepresident deltar i dronning Elizabeths begravelse": "– På invitasjon fra den britiske regjeringen vil president Xi Jinpings spesialrepresentant, visepresident Wang Qishan, delta i begravelsen til dronning Elizabeth 19. september, sa talsperson Mao Ning fra det kinesiske utenriksdepartementet lørdag.\n\nBekreftelsen kommer kun et døgn etter at en kinesisk delegasjon ble nektet adgang til Westminster Hall i Parlamentet i London, der dronning Elizabeth ligger på paradeseng.\n\nMao sa etter hendelsen at britiske myndigheter som arrangør av dronningens begravelse burde følge de diplomatiske protokollene og ta imot gjester på en anstendig måte.\n\nStorbritannia og Kina har vært i klinsj som følge av britenes kritikk av kinesiske menneskerettighetsbrudd mot den muslimske uigur-minoriteten i vest-Kina.\n\n[ Århundrets begravelse forberedes i London – slik blir seremonien ]",
    "Russland sier at: – Rørledninga til Kina vil erstatte Nord Stream 2": "Ei russisk rørledning til Kina vil erstatte Nord Stream 2-gassforbindelsen til Europa, forlatt midt i Ukraina-konflikten, sa Russlands energiminister Alexander Novak torsdag (15. september 2022).\n\nPå spørsmål i et intervju med den russiske TV-kanalen Rossiya-1 om Russland ville erstatte den europeiske Nord Stream 2 med Power of Siberia 2, sa Novak: «Ja.»\n\nTidligere på dagen sa ministeren, på sidelinja under et besøk i Usbekistan i forbindelse med toppmøtet i Shanghai Cooperation Organisation, at Russland og Kina snart vil signere avtaler om levering av «50 milliarder kubikkmeter gass» per år via den fremtidige Force 2-rørledningen i Sibir.\n\nDette volumet vil nesten representere den maksimale kapasiteten til Nord Stream 1 – 55 milliarder kubikkmeter (bcm) totalt – som har vært nedstengt siden 2. september.\n\nEn tredjedel av russisk gassforsyning til EU hadde gått gjennom den strategiske rørledningen, som forbinder Russland med Tyskland.\n\nPower of Siberia 2 vil drive Kinas energislukende økonomi, delvis via Mongolia.\n\nBygginga skal starte i 2024.\n\nDet vil derfor erstatte Nord Stream 2-prosjektet, lenge støttet av Tyskland, men som Washington så mildt sagt negativt på, og som Vesten har skrinlagt siden den russiske offensiven i Ukraina startet i slutten av februar.\n\nDet betyr at EU og Tyskland har malt seg sjøl inn i et hjørne de har vanskelig for å komme seg ut av. Tapet av russisk gass kan komme til å ikke bare være en kortvarig lidelse, men et permanent tap. Hva skal drive industrien og varme hjemmene da?",
    "FN: Kinas interneringsleirer i Xinjiang kan være forbrytelser mot menneskeheten": "Rapporten utgis til tross for press fra kinesiske myndigheter om ikke å publisere den.\n\nKina er beskyldt av menneskerettsgrupper og journalister for ha satt rundt en million uigurer og andre muslimske minoriteter i fangeleirer og fengsler i regionen de siste fem årene.\n\nBeijing sier leirene er nødvendig i kampen mot ekstremisme, og har beskrevet rapporten fra FNs høykommissær for menneskerettigheter (OHCHR) som en vestlig kampanje for å sverte landets rykte.\n\nRapporten er basert på intervjuer med folk som har sittet internert og andre med kunnskap om forholdene i åtte leirer i regionen.\n\nKnusende konklusjon\n\n– Det er begått alvorlige menneskerettsbrudd i Xinjiang, i kontekst av regjeringens gjennomføring av strategi mot terrorisme og «ekstremisme», innledes konklusjonen i rapporten med.\n\nFN konkluderer blant annet med at påstander om at det er drevet tortur eller annen mishandling i interneringsleirene, inkludert tilfeller av seksuell vold, er troverdige.\n\nPolitifolk ved inngangen til interneringsleiren Urumqi No. 3 i Xinjiang 23. april 2021. Foto: Mark Schiefelbein / AP\n\nI rapporten heter det også at omfanget av den «vilkårlige og diskriminerende interneringen» av uigurer og andre muslimske minoriteter, sett i en menneskerettskontekst, kan utgjøre «internasjonale forbrytelser, særlig forbrytelser mot menneskeheten».\n\nStorskala internering\n\nOHCHR har ikke klart å kartlegge akkurat hvor mange som er blitt internert i Xinjiang, men skriver at det er «rimelig å konkludere med at vilkårlig internering i stor skala» pågikk minst mellom 2017 og 2019.\n\nKina har stengt mange av leirene, men fortsatt sitter hundretusenvis fengslet på vage og hemmelige anklager.\n\nEn bonde i Xinjiang-regionen går forbi en mur med propaganda fra kinesiske myndigheter 19. mars 2021. Bildet viser folk fra etniske minoriteter som leser grunnloven. Ved siden av står slagordet: Enhet og stabilitet er lykke, separatisme og uro er ulykke. Foto: Ng Han Guan / AP\n\nFN-organet omtaler i rapporten at det i tillegg til leirene er meldt om en stor økning i pågripelser og lange fengselsstraffer i regionen.\n\nOHCHR mener dette kan være bevis på en endret taktikk.\n\nDette, kombinert med vage og vidtrekkende definisjoner av blant annet terrorisme og ekstremisme, kan føre til at folk idømmes lange fengselsstraffer for mindre lovbrudd eller ting som er beskyttet av internasjonale menneskerettslover, skriver OHCHR.\n\nBehandlingen betegnes ikke som et folkemord i rapporten. Det er en av de mest alvorlige anklagene fremmet av Kinas kritikere, blant dem USA og folkevalgte i andre vestlige land.\n\nOffentliggjort i siste liten\n\nRapporten kom ut like før midnatt onsdag, kun minutter før FNs menneskerettssjef Michelle Bachelet gikk av.\n\nFNs høykommissær for menneskerettigheter Michelle Bachelet på et møte FN-møte i Sveits i juni. Foto: Valentin Flauraud / AP\n\n– Jeg lovte at jeg ville offentliggjøre den før mandatet mitt tok slutt, og det har jeg gjort. Sakene er alvorlige, og jeg tok dem opp med nasjonale og regionale myndigheter i landet på høyt nivå, skriver Bachelet i en e-post til nyhetsbyrået AFP.\n\nHun ble gjenstand for svært kraftig kritikk i forbindelse med et Kina-besøk i mai. Under og etter besøket ble hun anklaget for å ta lett på landets menneskerettighetsbrudd, blant annet forfølgelsen av uigur-minoriteten.\n\nBachelet insisterer på at dialog med Beijing ikke er det samme som å «tolerere, overse eller late som man ikke ser».\n\n– Politiseringen av disse alvorlige menneskerettsproblemene fra noen stater har ikke hjulpet, sier hun imidlertid.\n\n– Det har gjort oppgaven, tillitsbyggingen og evnen til å virkelig utgjøre en forskjell på bakken vanskeligere, legger hun til.\n\nKina motsetter seg konklusjonene\n\nEtter at det ble kjent at rapporten ville bli offentliggjort, sa Kinas FN-ambassadør Zhang Jun at den kinesiske regjeringen har informert Bachelet om at den «sterkt motsetter seg» dens konklusjoner.\n\n– Den såkalte Xinjiang-saken er en fullstendig fabrikkert løgn, motivert av politiske hensyn. Formålet er definitivt å undergrave Kinas stabilitet og å forhindre Kinas utvikling, sa Zhang til journalister i New York.\n\nIfølge ham burde Bachelet ha holdt seg «uavhengig» og ikke gitt etter for «politisk press» fra vestlige land.\n\nBachelet og hennes kontor har flere ganger sagt at en av grunnene til at rapporten ble forsinket er at den først ble sendt til Beijing for kommentarer, vanlig praksis med slike rapporter. Zhang har fastholdt at Kina ikke fikk se rapporten.\n\n– Den undergraver samarbeidet mellom FN og et medlemsland. Den blander seg åpenbart inn i Kinas interne anliggender, sa Zhang.",
    "Som barn ble han bombet av Kina. Resten av livet har han brukt granatene til noe helt annet.": "Som barn ble han bombet av Kina. Resten av livet har han brukt granatene til noe helt annet.\n\nKINMEN, TAIWAN (Aftenposten): Frontlinjen i konflikten mellom Kina og Taiwan? Den finner du på en øy bare noen få kilometer unna det kinesiske fastlandet.\n\n«Maestro» Tseng-Dong Wu (65) omgjør gamle granater til kniver.\n\nKristoffer Rønneberg Korrespondent i Asia\n\n19. sep. 2022 20:23 Sist oppdatert 20. september 2022\n\nDa Tseng-Dong Wu (65) var liten, måtte foreldrene selge smykkene sine for å få råd til å bygge et bomberom. Flere ganger i uken måtte han gjemme seg der mens han hørte lyden av de kinesiske granatene som skar gjennom luften.\n\n– Klart jeg var redd. Vi visste aldri hvor de kom til å treffe, sier Wu.",
    "Vi synes det er tøffe tider nå. Men det kan bli verre – hvis Kina går til krig": "Vi synes det er tøffe tider nå. Men det kan bli verre – hvis Kina går til krig\n\nAnders Magnus Tidligere korrespondent for NRK i Kina og USA\n\n3. sep. 2022 20:30 Sist oppdatert 5. september 2022\n\nTiltak mot Kina vil ramme oss mye bredere enn bare energi- og matvarepriser.\n\nKronikk\n\nDette er en kronikk. Meninger i teksten står for skribentens regning.\n\nSe for deg at Kina invaderer Taiwan. Vi må velge side, slik vi gjorde da Russland angrep Ukraina. Men sanksjoner mot Kina og mindre handel med landet vil svi mye mer for Norge. Bør vi begynne å forberede oss?\n\nVi står overfor en krevende høst med skyhøye priser på strøm og mat. Mye skyldes virkningene av Russlands angrep på Ukraina og følgene av sanksjoner og stans i handelen.\n\nDisse virkningene kan fort synes nokså ubetydelige dersom Kina blokkerer eller angriper Taiwan. Da kan våre hverdagsliv stå foran mye større og tøffere endringer.\n\nTaiwan neste\n\nKinas kommunistparti mener at Taiwan er en del av Kina, på samme vis som Tibet og Xinjiang. I de to siste områdene er uavhengighetsbevegelsene nedkjempet.\n\nNå er det Taiwan som står for tur.\n\nØystaten har vært selvstendig siden 1949, har en blomstrende økonomi og et av verdens best fungerende demokratier. Befolkningen ønsker ikke å innlemmes under det kinesiske kommunistpartiets totalitære styre.\n\nMen det skal de, uansett om de vil eller ikke. Det har Kinas diktator Xi Jin-ping slått fast ved en rekke anledninger. Om nødvendig med militærmakt.\n\nOmfattende øvelse\n\nEtter at lederen i Kongressen i USA besøkte Taiwan, startet kineserne en militærøvelse rundt hele øya, så omfattende at den må ha blitt planlagt i god tid før de visste om Nancy Pelosis korte besøk. Taiwans utenriksminister sa etterpå at Kina nå forbereder seg på å invadere landet.\n\nUSA har ingen forsvarsavtale med Taiwan. Den rådende politikken med «strategisk uklarhet» er ment å virke avskrekkende på Kina, fordi USA kan tenkes å bistå Taiwan militært dersom kineserne angriper. Til tross for den offisielle uklarhets-politikken har likevel USAs president Joe Biden nylig sagt at USA vil forsvare Taiwan.\n\nDet er tredje gang Jo Biden sier dette, og hver gang har det amerikanske utenriksdepartementet forsøkt å dempe uttalelsene ved å si at de ikke betyr noen endring i USAs offisielle politikk.\n\nVerdens største marine\n\nIngen vet når det kinesiske kommunistpartiet planlegger å overta Taiwan. Det kan skje etter at Kina om få år har bygget ut sine militære styrker i så stor grad at man regner med å kunne stå imot en eventuell amerikansk støtte til Taiwan. I dag har Kina allerede verdens største marine målt i antall krigsfartøy.\n\nHvis blokaden eller angrepet kommer, vil også Norge bli spurt om å ta stilling. Taiwan (og trolig også EU og USA) vil be oss om å innføre sanksjoner og handelsrestriksjoner mot Kina, på samme måte som vi i dag har innført tiltak mot Russland.\n\nVil ramme oss bredere\n\nTiltak mot Kina vil ramme oss mye bredere og på et større område enn bare energi- og matvarepriser. Ta en kikk på hvor klær og sko og andre varer er laget, og du vil se at forbausende mange av dem kommer fra Kina. I tillegg er veldig mange produkter som vi får fra andre land, laget med innsatsvarer fra Kina. Eller i fabrikker som er eid av kinesere, som Volvo i Sverige.\n\nSærlig når det gjelder elektronikk har vi gjort oss avhengige av import fra Kina: I 2021 kom 90 prosent av alle bærbare datamaskiner og nesten tre av fire mobiltelefoner fra Kina. Vi kjøper flere kinesiske elbiler og er avhengige av å importere medisiner og medisinsk utstyr, slik vi så under pandemien.\n\nKineserne spiser også mye laks og annen sjømat som Norge gjerne vil selge mer av i årene fremover.\n\nKan forberede oss\n\nSanksjoner mot Kina vil ramme oss svært hardt. Men vi kan forberede oss, for å gjøre skadevirkningene mindre. Her er noe av det vi kan gjøre nokså umiddelbart:\n\nStanse forhandlingene om en frihandelsavtale med Kina. En avtale som har til hensikt å øke samhandelen med Kina.\n\nBygge opp lagre av kritiske varer, som medisiner og medisinsk utstyr.\n\nForsøke å erstatte import av kritiske varer med enten å starte egenproduksjon eller gjøre avtaler med demokratiske land som kan lage slike produkter.\n\nSlutte å kjøpe produkter fra Kina, som klær og sko – og elbiler. Sanksjoner og handelsrestriksjoner kan føre til at det blir problemer med reservedeler og vedlikehold.\n\nLegge press på produsenter av mobiltelefoner og datamaskiner for å få dem til å flytte produksjonen ut av Kina.\n\nSi opp normaliseringsavtalen Norge har inngått med Kina, hvor vi blant annet har lovet å «respektere Kinas territorielle integritet» og ikke gjøre noe som strider mot Kinas «kjerneinteresser». Gjennom denne avtalen aksepterer vi blant annet Kinas okkupasjon av Tibet og krav på Taiwan. Vi har også forpliktet oss til ikke å støtte uigurenes kamp for menneskerettigheter i Xinjiang eller folk i Hongkong som kjemper for demokrati.\n\nGjør vi alt dette, eller bare noe av det, vil det komme kraftige reaksjoner fra kinesiske myndigheter. Trolig vil det gå hardt ut over salget av laks til Kina. Men kampen for demokratiet har en kostnad, slik vi nå opplever når et annet totalitært land angriper et demokrati midt i Europa.\n\nHvorfor har vi ikke for lengst protestert kraftig mot et regime som holder over en million uigurer i fangeleirer i Xinjiang-regionen?\n\nSå kan du spørre: Hvorfor nå? Kanskje det aldri kommer noe angrep på Taiwan?\n\nSvaret er at kinesiske myndigheter allerede har gått til krig – mot millioner av mennesker som bor innenfor grensene de kontrollerer: tibetanere, uigurer demokratiforkjempere i Hongkong.\n\nHvor er protestene?\n\nHvorfor har vi ikke for lengst protestert kraftig mot et regime som holder over en million uigurer i fangeleirer i Xinjiang-regionen? I stedet kjøper vi tonnevis av billige klær, laget av bomull som er produsert av uiguriske tvangsarbeidere i Xinjiang.\n\nNylig kom FN med en rapport hvor man skriver at Kinas interneringsleirer i Xinjiang kan være «en forbrytelse mot menneskeheten.»\n\nHvor er alle partier og enkeltpersoner som i sin tid gikk inn for full boikott av det daværende apartheidregimet i Sør-Afrika? Hvor er alle de som har argumentert for handelsboikott av Israel på grunn av behandlingen av den palestinske befolkningen i Gaza?\n\nDet kinesiske kommunistpartiets forbrytelser mot menneskerettighetene til tibetanere, uigurer – og ikke minst sin egen befolkning – er mye mer omfattende og har vart svært lenge. På den annen side: Kina forsyner oss med billige klær og sko og elbiler, og det vil vi jo gjerne ha.\n\nOg vi har jo et alternativ til å handle: å la være å gjøre noe, la alt fortsette som før. Stilltiende kan vi sitte behagelig i vårt enn så lenge demokratiske land og se på at totalitære krefter vinner frem i store deler av verden.",
    "Kinas eiendomsboble i ferd med å sprekke": "Et kinesisk boligkrasj på toppen av en allerede presset verdensøkonomi kan gi dramatiske konsekvenser. De kinesiske boliggigantene er hardt presset. Den største leilighetsutvikleren, Country Garden Holdings, la nylig fram tall som viste et tap på 96 prosent i første halvår, melder nyhetsbyrået Bloomberg.\n\nDen andre giganten innenfor fast eiendom, selskapet Evergrande, har i flere år vært i finansiell krise etter å ha misligholdt sine låne- og obligasjonsinnbetalinger. Selskapet har en gjeld på over 300 milliarder dollar og er angivelig midt i en større reorganiseringsprosess. Men selskapet klarte ikke å legge fram sin foreløpige plan i juni som lovet, skriver CNN.\n\nUtbyggerne er ikke de eneste i eiendomsmarkedet som sliter med stor gjeldstyngde. Ettersom flere av de store entreprenørene ikke klarer å betjene sin gjeld, har flere byggeprosjekter stanset opp. Dette har i sin tur fått flere hundre tusen boligkjøpere til å stanse nedbetalingen av lånet sitt.\n\n– Når boligselskapene ikke kan betale dem som bygger og deres underleverandører, så blir byggeprosjektene satt på vent. Men den enkelte boligkjøper er stadig bundet til å betale ned på gjelden sin, sier Per Hammarlund i storbanken SEB.\n\nAnnerledes\n\nDet kinesiske markedet for fast eiendom skiller seg noe fra resten av verden. Ofte kjøpes boliger som spekulasjonsobjekter, og ferdigstillingen finansieres av delinnbetalinger fra den enkelte boligkjøper. Denne modellen har vært praktisert i Kina i over 30 år. Den bidro tidligere til stabil strøm av midler til entreprenørene og lav gjeldsmengde, ifølge Gunnar Påhlson som er forvalter i Carnegie Fondenes Asia-avdeling.\n\n– Så lenge man lyktes med å øke salget hvert eneste år, har virksomheten blitt finansiert av en stabil strøm av innbetalinger til kassen fra de mange som kjøper leilighet, sier Påhlson.\n\nMen dette har endret seg. Gigantene ekspanderer og trenger finansiering gjennom banklån og selskapsobligasjoner. Delinnbetalinger fra boligkjøperne er ikke nok. Dette har ført til at utbyggernes gjeldsforpliktelser har skutt i været.\n\nI 2020 kom det nye retningslinjer fra regjeringen i Beijing. Målet var å kutte gjeldstyngden i næringslivet og husholdningene ved å begrense bankenes utlån til boligutbyggere med lav rangering. Men dette førte til at gigantene ble enda mer avhengige av lån i kredittmarkedet.\n\nKorte lån\n\n-Forretningsmodellen har bygd på finansiering gjennom obligasjonsmarkedet med korte lån på ett til to år. Dette har ført til at selskapene ikke klarer å betale tilbake lånene når de forfaller. Dette i sin tur fører til at de må oppta nye lån som er blitt enda dyrere på grunn av usikkerheten som rår i markedet, sier Påhlson.\n\nFor å avverge et boligkrasj har myndighetene i Kina nå oppfordret bankene til å øke sine utlån. Dette skal sikre at boligprosjekter som allerede er solgt, blir ferdigstilt. Det skal også hindre at det oppstår sosial uro i befolkningen.\n\nMen det er en vanskelig balansegang for myndighetene i Beijing.\n\n– Man vil ikke stimulere sektoren altfor mye når den allerede har vokst seg så enorm. Regjeringen forsøker gradvis og kontrollert å slippe luften ut av eiendomsboblen. Men strammer myndighetene for mye inn, er det en reell fare for en nedbremsingseffekt som kan ramme hele økonomien, sier Hammarlund i SEB.\n\nSkulle det likevel utvikle seg til et boligkrasj, kan den kinesiske økonomien oppleve en krymping av betydelig omfang, i verste fall på 5 til 10 prosent, spår Hammarlund. Når bygg- og eiendomsmarkedet i Kina utgjør rundt en tredel av landets bruttonasjonalprodukt (BNP), kan svekket vekst også skape negative ringvirkninger i land som eksporterer til Kina.\n\nFall i råvarepriser\n\n– Råvareprisene vil høyst sannsynlig falle drastisk dersom markedet for fast eiendom kollapser i Kina. Det vil kunne ramme land som Sør-Afrika og Brasil som forsyner den kinesiske bygg -og anleggssektoren med råvarer og innsatsvarer, sier Hammarlund.\n\nSamtidig har de stadige nedstengningene som følge av at covid-19 dukker opp her og der i Kina, gått hardt utover økonomien og eksporten. En kollaps i boligmarkedet på toppen vil forverre situasjonen ytterligere og påvirke verdensøkonomien på en negativ måte.\n\n-Konsekvensene kan bli merkbare for en verdensøkonomi som allerede er på vei mot en lavkonjunktur, sier Gunnar Påhlson.",
    "Russland og Kina er enige om å styrke sikkerhetsbåndene": "annonse\n\nannonse\n\nUnder et besøk i Kina, erklærte en høytstående russisk tjenestemann at Kreml anser å styrke båndene med Beijing som et politisk hovedmål.\n\nIfølge Al-Jazeera, erklærte Nikolai Patrushev, sekretær for det nasjonale sikkerhetsrådet ledet av Russlands president Vladimir Putin, at «styrkingen av et omfattende partnerskap og strategisk samarbeid med Beijing er en ubetinget prioritet for Russlands utenrikspolitikk».\n\nPatrushev er en av Putins nærmeste medarbeidere. I en tale mandag under et møte med Guo Shengkun, en toppfunksjonær i Kinas kommunistparti, tok han til orde for enda tettere samarbeid mellom Moskva og Beijing.\n\nannonse\n\n– Under de nåværende forholdene må landene våre vise enda større beredskap for gjensidig støtte og utvikling av samarbeid, sa han.\n\nEtter samtalene kom Patrushevs kontor med en offentlig uttalelse hvor det ble fastslått at partene har blitt enige om å øke samarbeidet innen en rekke områder:\n\n– Vi vil utvide informasjonsutvekslingen om å motvirke ekstremisme og utenlandske forsøk på å undergrave den konstitusjonelle orden i begge land, sa han.\n\nannonse\n\nKina og Russland understreket også et behov for å utvide samarbeidet rundt cybersikkerhet.\n\nKrigen i Ukraina\n\nPutin møtte Kinas president Xi Jinping forrige uke i Usbekistan, som var deres første møte siden Russlands invasjon av Ukraina i slutten av februar.\n\nEn uttalelse fra den kinesiske regjeringen utstedt etter møtet nevnte ikke Ukraina spesifikt, men sa at Xi lovet «sterk støtte» til Russlands «kjerneinteresser».\n\nUttalelsen kom ikke med noen detaljer, men Beijing bruker ordet «kjerneinteresser» til å beskrive spørsmål som nasjonal suverenitet og det regjerende kommunistpartiets krav på Taiwan, som Beijing ved flere anledninger har sagt at det er villig til å gå til krig om.\n\nXis regjering, som sa at den hadde et «ingen grenser»-vennskap med Moskva før invasjonen av Ukraina 24. februar, har nektet å kritisere Russlands militære handlinger i Ukraina. Under sitt møte med Xi torsdag, berømmet Putin Kinas president for å opprettholde en «balansert» tilnærming til den ukrainske krisen og sa at han var klar til å diskutere Beijings «bekymringer» om Ukraina.\n\nSetter du pris på Resett? VIPPS 124526\n\nBANK 1503.94.12826SMS “Resett” (200,- en gang) eller SMS “Resett fast” (59,- pr. mnd.) til 2474 TEGN ABONNEMENT",
    "Kina ber Tyskland være pragmatisk": "En talskvinne for Kinas utenriksdepartement ber Tyskland legge positiv energi i et samarbeid som tjener begge land i stedet for «å løfte en stein som så slippes ned på egne føtter».\n\nUttalelsen ble gitt da departementet holdt sin ukentlige pressekonferanse i Beijing fredag.\n\nNyhetsbyrået Reuters siterte torsdag ikke navngitte kilder på at den tyske regjeringen vurderer å redusere den økonomiske avhengigheten til Kina. Et mulig tiltak skal være å redusere noe av eksport- og investeringsstøtten til tyske selskaper som etablerer seg i Kina.",
    "Kina har stengt ned enda en by": "Byen Chengdu i Kina stengte forrige uke ned. 157 tilfeller av korona ble oppdaget i byen. Det bor rundt 21 millioner innbyggere i byen.\n\nAlle innbyggere må holde seg hjemme fra klokka 18 lokal tid.\n\nHver husholdning får sende ut én person hver dag. De kan kjøpe inn mat og andre nødvendige varer. Da må de testet negativt det siste døgnet.\n\nAlle innbyggere blir testet fram mot søndag. Ingen skal forlate byen med mindre det er strengt nødvendig.\n\nKina har fortsatt nulltoleranse når det kommer til koronaviruset. Utbrudd fører til at hele storbyer raskt stenger ned. De driver fortsatt med massetesting og dagevis i karantene.\n\nDet til tross for at det har vært bekymringer for den kinesiske økonomien. Mens resten av verdens land har åpnet opp, holder Kina fast på denne strategien.\n\nKina er det siste større landet som fortsatt har så strenge regler.\n\nFør nedstengningen ble det spekulert på sosiale medier. Mange trodde landets myndigheter kom til å stenge ned Chengdu. Mange mennesker skyndet seg for å handle inn mat. Det skapte kaos, skriver kanalen BBC.\n\nEn video har gått viralt på sosiale medier. Den viser det som skal være en kinesisk drone. Dronen skal trolig fly rundt og minne folk på koronareglene.\n\nChina… a drone with a loudspeaker and camera pointed at you appears: ''This community is in total lockdown now! Stay in your room! ''…\n\n\n\nIf you need a visualization of Orwell’s 1984, this is probably as close as you can get… pic.twitter.com/O6DK7sPtyV — Wall Street Silver (@WallStreetSilv) September 4, 2022\n\n\n\n\n\nMer enn 70 kinesiske byer har vært nedstengt eller vært i delvis karantene siden slutten av august. Det har påvirket mer enn 300 millioner mennesker, skriver BBC.\n\nIfølge avisa begynner mange kinesere å bli lei av restriksjonene. De går utover hverdagen deres. I tillegg til at mange er bekymret for økonomien. Samtidig er det mange som er enige med regjeringen om nulltoleransen for korona.\n\n\n\n\n\n\n\n\n\n\n\n",
    "Kina har laget Model 3-klone til 270 000 kroner med bedre rekkevidde": "Changan Automobile fra Kina er statlig eid og har hentet massevis av det vi kan omtale pent som inspirasjon fra Tesla.\n\nHenter “inspirasjon”\n\nSelskapet er det minste av de fire største bilprodusentene i landet som er statseid, som også inkluderer SAIC Motor, FAW Group og Dongfeng Motor Corporation.\n\nNå er selskapet aktuelle med en sedanen Shenlan SL03, og det er ikke tvil om at de har tittet over skulderen til Tesla.\n\nForuten å ha nærmest de samme dimensjonene, er designet på inn- og utsiden er like, bare se på dette:\n\nAnnonse\n\n\n\nShenlan SL03.\n\nModel 3.\n\nShenlan SL03.\n\nModel 3.\n\nShenlan SL03.\n\nModel 3.\n\nGruser Tesla på pris\n\nOgså infotainment-systemet låner mange ideer fra Tesla, men der stopper det.\n\nFor når det kommer til prisen er det umulig å matche Shenlan SL03: den starter nemlig på kun 26 000 dollar (270 000 kroner) og da får man imponerende 515 km rekkevidde (Model 3 koster fra 409 990 kroner for 491 km rekkevidde) – gå opp et nivå og man får opp til 705 km rekkevidde. Vi er ikke helt sikre, men det ryktes at prisen for denne modellen er 34 650 dollar, 359 000 kroner.\n\nBilen har 27 forskjellige sensorer og større nivå 4 autopilot, noe som betyr at den er helt selvkjørende om omgivelsene legger opp til det.\n\nOg modellen er populær: på 30 minutter hadde 10 000 kunder reservert sin. Produksjonen starter senere.",
    "– Jobber hardt for å komme gjennom en tøff vinter, men venter at våren kommer": "Artikkelen fortsetter under annonsen\n\nDeler av innbyggerne i de kinesiske millionbyene Shenzhen, Shenyang, Shijiazhuang og Chengdu er underlagt nye koronarestriksjoner denne uken. Verdens helseorganisasjon (WHO) og den kinesiske tenketanken Anbound Research Center mener strategien ikke er bærekraftig.\n\n«Å forhindre risikoen for en full økonomisk stans bør være den mest prioriterte oppgaven», skriver tenketanken i en rapport med tittelen «Det er på tide for Kina å justere sine retningslinjer for viruskontroll og forebygging».\n\nRapporten fikk ligge åpent på nettstedet i et knapt døgn før den ble fjernet på mandag.\n\nKollaps i eiendom\n\nCountry Garden, som er Kinas største eiendomsselskap med prosjekter i over 300 byer og kommuner, la frem halvårsrapporten tirsdag. Resultatet falt med 95,7 prosent sammenlignet med i fjor.\n\n«Eiendomssektoren står foran utallige utfordringer, blant annet svekkede forventninger, svak etterspørsel og fall i eiendomsprisene», skriver eiendomsselskapet i halvårsrapporten.\n\nKrise i Kinas eiendomsmarked: – Villige til å la store utviklere gå konkurs «Kina har bevist at de er villige til å la noen av landets større eiendomsutviklere gå konkurs». Den kinesiske regjeringen er under press for å redusere den økonomiske faren som krisen i eiendomsmarkedet nå utgjør. Bloombergs Rebecca Choong Wilkins forklarer. 01:45 Publisert: 21.01.22 — 11:38\n\nSelskapets hovedaksjonær, Yang Huiyan, har sett sin egen privatformue falle med over 110 milliarder kroner på ett år.\n\n«Alt dette gir et økt press på alle aktører i eiendomsmarkedet, som raskt har havnet i en alvorlig depresjon. Den vanskelige situasjonen for næringslivet hvor kun den sterkeste overlever gjør at det stilles enda høyere krav til selskapers konkurransekraft», skriver Country Garden.\n\nSelskapet forsøker å være optimistisk.\n\nLes også: Boligkrisen tiltar i Kina\n\n«Kinas økonomi har vist seg å være motstandsdyktig. Urbaniseringen har fortsatt en lang vei foran seg. Ønsket om et godt liv vil alltid være kjært i folks hjerter», skriver eiendomsselskapet.\n\nArtikkelen fortsetter under annonsen\n\nAksjekursen har falt med 75 prosent på ett år.\n\n«Eiendomsbransjen vil fortsatt eksistere. Vi vil holde ut og forblir håpefulle tross motgang. Country Garden holder føttene på bakken mens vi jobber hardt gjennom en vanskelig vinter og venter på at våren skal komme», skriver eiendomsselskapet i hva som til et kinesisk selskap å være er en svært direkte og sjelden ærlig resultatrapport.\n\n«Nedstengninger til evig tid»\n\nInternasjonale finansinstitusjoner har kuttet vekstprognosene for den kinesiske økonomien på nytt i løpet av august.\n\nArtikkelen fortsetter under annonsen\n\nDen australske finansinstitusjonen ANZ er sist ut onsdag.\n\n– Med mindre økonomien gjenopplives kraftig i september, vil bnp-veksten sannsynligvis falle til under tre prosent i tredje kvartal. Myndighetene er tilbøyelig til å stramme inn nullsmittestrategien i forkant av kommunistpartiets kongress fra 16. oktober. Den innenlandske økonomiske aktiviteten vil bli forstyrret, skriver sjeføkonom for Kina, Raymond Yeung.\n\nDNB har kuttet de økonomiske prognosene for Kina med to prosentpoeng – til en ventet vekst på 2,5 prosent for 2022. Dette er lavere enn konsensus, som ligger på rundt tre prosent.\n\n«Selv om Kina har gjenåpnet fra omikronnedstengingene er utsiktene langt fra lyse. Kina ser ut til å være plaget av hva som synes å være en lang og uklar vei mot en exit fra nullsmittestrategien. Potensialet for «nedstengninger til evig tid» legger økt press på et boligmarked som allerede sliter», skriver Kelly K. Chen i rapporten.\n\nOnsdag morgen ble de offisielle aktivitetsrapportene (pmi) fra Kina for august lagt frem. Pmi-rapporten for industrien, hvor det er en overvekt av store statskontrollerte selskaper, endte på 49,4 prosent. For juli kom denne inn på 49.\n\n– De offisielle pmi-rapportene viser en ytterligere nedgang i økonomisk momentum denne måneden ettersom gjenåpningstakten avtok og eiendomskrisen ble dypere. Vi fortsetter å mene at økonomien vil slite med å gjøre store fremskritt de neste månedene, sier seniorøkonom for Kina, Julian Evans-Pritchard, hos Capital Economics i en kommentar.\n\nEn indeks over 50 indikerer at innkjøpssjefene venter økt aktivitet. Augustmålingen var som ventet. Pmi-indeksen for tjenesteytende sektor endte på 52,6 og var på 53,5 i juli. Samleindeksen kom inn på 51,7, mot 52,5 i juli. Konsensus lå på 52,3.\n\nVarsellampene blinker\n\nTeknologiselskaper i Sør-Korea, Taiwan og Japan er tett integrert i den kinesiske forsyningskjeden. Handelsstatistikker fra disse landene gir en pekepinn på hvordan aktiviteten er i Kina – verdens nest største økonomi. Varsellampene blinker for de teknologiavhengige økonomiene.\n\nForeløpige sørkoreanske eksportstatistikker for august viser en nedgang i eksporten til Kina på over 11 prosent. Salget av halvledere, dataminne og komponenter fra Sør-Korea falt med 22,7 prosent i juli, ifølge statistikker som kom onsdag. Varelagrene har økt kraftig.\n\nTaiwans eksport til Kina og Hongkong, som utgjør over 40 prosent av handelen, falt med 22,6 prosent i juli. Offisielle kinesiske statistikker viser en nedgang i importen fra Japan, målt i dollar, på 9,2 prosent i juli. Eksporten fra Sørøst-Asia til Kina, som er mer råvarebasert, er stabil. Indonesia, som eksporterer store mengder palmeolje og kull, opplever en vekst.\n\n– Kinas økonomiske nedgang er stadig mer etterspørselsdrevet. Vi tror at en ytterligere nedgang i inflasjonsforventningene vil øke risikoen for at Kina går inn i en deflasjonsspiral, skriver sjeføkonom Richard Yetsenga hos ANZ i et notat.(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "Ny rapport: Kina og Russlands militære deler samme svakheter": "Det amerikanske forsvarsuniversitet – US National Defense University har over en periode på seks år analysert det kinesiske forsvaret. De har nå samlet funnene sine i en rapport, hvor det blant annet kommer frem at Kina og Russlands militære trolig har samme akilleshæl.\n\nI lys av krigen i Ukraina har analytikere pekt på at de russiske styrkene ser uorganiserte ut, og at de mangler krysstrening mellom de ulike avdelingene. Det hevder den amerikanske rapporten å se igjen i Kinas People's Liberation Army (PLA), skriver CNN.\n\nKan redusere Kinas effektivitet i fremtidige konflikter\n\nRapporten har fordypet seg i bakgrunnen til mer enn 300 av PLAs toppoffiserer på tvers av de fem avdelingene – hær, marine, luftvåpen, rakettstyrkene og strategisk støttestyrkene. Den fant at det i hver avdeling var usannsynlig at tjenesteledere hadde operativ erfaring i noen annen gren enn den de begynte sin karriere i.\n\nMed andre ord, PLA-soldater forblir soldater, sjømenn forblir sjømenn, flyvere forblir flyvere. Sjelden våger de seg utenfor disse feltene, heter det i rapporten.\n\n(Saken fortsetter under bildet)\n\nMedlemmer av Kinas People's Liberation Army (PLA) forbereder seg på å legge ned blomster ved monumentet til folkets helter under en seremoni på Den himmelske freds plass for å markere martyrenes dag. Foto: Carlos Garcia Rawlins / Reuters / NTB\n\nDette er i sterk kontrast til det amerikanske militæret hvor krysstrening har vært et lovkrav siden 1986.\n\nRapporten, som henholdsvis er på 73 sider, sier at denne rigiditeten «kan redusere Kinas effektivitet i fremtidige konflikter», og da spesielt i konflikter som krever en del samarbeid mellom avdelingene. Det antydes videre at PLA-styrker derfor vil kunne møte på samme problemer som Russland har hatt i Ukraina.\n\nBlant annet hadde Russlands logistiske problemer i starten av krigen, og under nylige ukrainske motangrep, har analytikere pekt på at russiske bakkestyrkene manglet luftdekning.\n\n– Operasjonssjefer som aldri har trengt å få et høyt nivå av forståelse av logistikk eller vedlikehold kan mislykkes i å bruke styrkene sine optimalt, sier rapportens forfatter, Joel Wuthnow. Han er senior stipendiat ved universitetets senter for studier av kinesiske militære anliggender.\n\nAdvarer mot å undervurdere Kina\n\nDet er likevel skummelt å undervurdere kinas militære styrker, sier Carl Schuster, en tidligere direktør for operasjoner ved et amerikansk etterretningssenter på Hawaii.\n\nSelv om han mener rapporten er den best vurderingen av Kinas militære han har sett, advarer han sterkt mot å bruke den som en prediktor for hvordan PLA kan klare seg i en Ukraina-lignende krig.\n\n(Saken fortsetter under bildet)\n\nSoldater fra Kinas People's Liberation Army (PLA) marine marsjerer i formasjon under en parade for å minnes 70-årsjubileet for grunnleggelsen av det kommunistiske Kina i Beijing. Foto: Mark Schiefelbein / AP / NTB\n\nSchuster, som nå underviser ved Hawaii Pacific University, mener PLA har en rekke andre fordeler i forhold til det russiske militæret.\n\nHan viser til at Kina for eksempel gir bedre opplæring til nye rekrutter og ikke lenger er avhengige av vernepliktige. I motsetning til Russland har Kina også et profesjonelt underoffiserskorps, legger han til.\n\nSchuster estimerer at Kina er omtrent fire eller fem år bak USA når det gjelder å gjennomføre felles operasjoner på tvers av avdelingene.\n\nØvelsen gjennomført blant annet i forbindelse med den amerikanske politikeren Nancy Pelosis besøk på øystaten Taiwan, antyder imidlertid at det er i ferd med å ta igjen USA, mener Schuster.\n\n– Studiens uuttalte implikasjon om at PLA kan være ute av stand til å utføre effektive fellesoperasjoner er derfor feilplassert, sier han.",
    "Ny opptrapping i teknologikrigen mellom USA og Kina": "Artikkelen fortsetter under annonsen\n\nUSAs president Joe Biden undertegnet i august «Chips and Science Act». Loven vil gi over 50 milliarder dollar i støtte og subsidier til selskaper som investerer i avanserte databrikkeselskaper i USA.\n\nI tillegg satses det over 200 milliarder dollar på forskning og utvikling av avanserte teknologier innenfor kunstig intelligens, roboter og kvanteberegning. Målet er at USA skal bli mer selvforsynt av de mest avanserte teknologiene, og produsere disse i USA.\n\n– Det ser ikke bra ut\n\nDet amerikanske databrikkeselskapet Nvidia var en av de virkelige vinnerne på den amerikanske teknologibørsen Nasdaq under teknologirallyet de siste årene. Selskapet leverer avanserte grafikkort til datamaskiner, datasentre og kryptovalutasektoren.\n\nI 2015 lå aksjekursen på rundt fem dollar. I fjor høst var den på 330 dollar. Siden nyttår har børsverdien blitt halvert til 360 milliarder dollar. Kursen falt med 2,4 prosent i vanlig handel på onsdag. I etterhandelen falt aksjekursen med 6,6 prosent.\n\nÅrsaken er en ny børsmelding hvor selskapet bekrefter at de er blitt beordret av amerikanske myndigheter til å stanse eksport til Kina av to databrikker med innebygd kunstig intelligens. Disse skal gjøre avansert maskinlæring mer effektivt, blant annet talegjenkjenning.\n\n– Det endrer ikke selve investeringsutsiktene, men det ser ikke bra ut. Det store spørsmålet er hva som skjer fra begge sider nå, sier analytiker Stacy Rasgon hos Bernstein på spørsmål fra Reuters om en mulig eskalering i den pågående teknologikrigen mellom USA og Kina.\n\nNvidia utvikler og designer databrikker i USA. Selve produksjonen skjer ved fabrikker på Taiwan. Salg av grafikkort falt med 34 prosent i andre kvartal, sammenlignet med i fjor, ifølge Jon Peddie Research. De amerikanske selskapene Intel, AMD og Nvidia kontrollerer markedet.\n\nArtikkelen fortsetter under annonsen\n\nEndret konkurranselandskap\n\nAMD bekrefter overfor Bloomberg at de også er omfattet av de nye reguleringene. Hongkong-avisen South China Morning Post karakteriserer det som en «betydelig eskalering av USAs forsøk på å stanse Kinas teknologiske utvikling».\n\nEn rekke kinesiske selskaper er plassert på en amerikansk sanksjons- og svarteliste, noe som gjør at de ikke får tilgang til amerikanske produkter og patenter. Huawei og Semiconductor Manufacturing International Corp. er hardest rammest.\n\nLes også: Koordinert kinesisk forsøk på å erstatte amerikansk teknologi\n\n«Lisenskravene som Nvidia er underlagt kan ha en langt mer betydelig innvirkning enn å gå etter et enkeltselskap. Dette kan potensielt endre konkurranselandskapet», skriver næringslivsavisen Wall Street Journal.\n\nKina er det største markedet i verden for avanserte databrikker. Dette har også å gjøre med at kinesiske fabrikker produserer produkter på vegne av internasjonale storselskaper, som Apple, Dell, HP og Sony.\n\n– Vi jobber tett sammen med våre kunder i Kina for å imøtekomme deres planlagte, fremtidige kjøp med alternative produkter, eller søke eksportlisenser hvis det ikke er tilstrekkelig, sier Nvidia i en kommentar til Bloomberg.\n\nVerdens største databrikkeselskaper er inne i en dyp krise. Etterspørselen etter smarttelefoner, datamaskiner og elektronikk har falt. Nvidia skuffet da de la frem kvartalsresultater med en 17 prosent lavere omsetning enn ventet. Intel la frem et sjeldent underskudd.(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "Kina ber om «våpenhvile gjennom dialog» etter Russland-mobilisering": "annonse\n\nannonse\n\nKina oppfordrer til våpenhvile og dialog etter Russlands kunngjøring om en delvis militær mobilisering onsdag.\n\n– Vi ber de relevante parter om å sette en våpenhvile til live gjennom dialog og konsultasjon, og finne en løsning som imøtekommer de legitime sikkerhetsbekymringene til alle parter så snart som mulig, sier en talsperson for Kinas utenriksminister Wang Wenbin, ifølge NTB.\n\nRresident Vladimir Putin varslet onsdag morgen en delvis mobilisering i det som blir en russisk opptrapping av krigføringen i Ukraina. Mobiliseringen omfatter 300.000 reservister.\n\nannonse\n\nKina er en viktig samarbeidspartner for Russland, og de har ikke fordømt Russlands krigføring i Ukraina.\n\nSetter du pris på Resett? VIPPS 124526\n\nBANK 1503.94.12826SMS “Resett” (200,- en gang) eller SMS “Resett fast” (59,- pr. mnd.) til 2474 TEGN ABONNEMENT",
    "Kina dropper dollar i gasshandelen med Russland": "Fram til nå har selskapet fått oppgjør i dollar, men det skal nå endre seg. Myndighetene i Moskva jobber for å etablere et enda tettere forhold til Kina i kjølvannet av sanksjonene utløst av invasjonen av Ukraina.\n\n– Det er gjort en overgang til å betale for russiske gassleveranser til Kina i landenes nasjonale valuta – rubel og yuan, heter det i en uttalelse fra Gazprom.\n\nHold deg oppdatert. Få daglig nyhetsbrev fra Dagsavisen!",
    "Anniken Huitfeldt møtte Kinas utenriksminister: − Kan snakke om alle typer spørsmål": "UTENRIKSMINISTER: Kinas utenriksminister Wang Yi, med Norges utenriksminister, Anniken Huitfeldt, i forgrunnen.\n\nAnniken Huitfeldt møtte Kinas utenriksminister: − Kan snakke om alle typer spørsmål\n\nNEW YORK (VG) Da utenriksminister Anniken Huitfeldt for første gang møtte Kinas utenriksminister Wang Yi kunne de «snakke om alt» – så lenge de riktige ordene ble brukt.\n\nPublisert: 21. september\n\nKinas strenge covid-restriksjoner kunne også merkes da de norske diplomatene med statsråd Anniken Huitfeldt i spissen ankom Kinas FN-delegasjon på Manhattan onsdag.\n\nAlle måtte bytte fra vanlig munnbind – i seg selv en sjeldenhet – til hvassere N95-munnbind.\n\n– Det er første gang jeg møter ham. Vi skulle holde på i 20 minutter, men vi holdt på i alle fall i en drøy halvtime. Det ble en veldig åpen diskusjon. Da mediene var til stede så sa han at vi snakker om alt, forteller Huitfeldt til VG etter møtet.\n\nHun er denne uken i New York for å delta på FNs generalforsamling.\n\nHÅNDHILSTE: Dette var Huitfeldts første møte med den kinesiske utenriksministeren.\n\nUigurene\n\nNorge og Kina reparerte forholdet seg imellom i 2016.\n\nDet skjedde gjennom en omdiskutert avtale – etter seks år med kald skulder fra Kina som følge av utdelingen av Nobels fredspris til Liu Xiaobo.\n\nSiden den gang har avsløringer om fangeleirer og grove brudd på menneskerettigheter mot uigurer i Xinjiang-provinsen blitt stadig bedre dokumentert.\n\nSenest på tampen av august publiserte FN en rapport hvor Kina anklages for å ha begått handlinger som bryter med internasjonal straffelov.\n\n– Det som preger forholdet vårt til Kina, er at vi kan snakke om alle typer spørsmål, så jeg tok selvfølgelig opp situasjonen i Hongkong og Xinjang med han, sier Huitfeldt.\n\nSKOBYTTE: Trafikkaos preger kvartalene rundt det enorme sikkerhetsoppbudet ved FNs hovedkvarter denne uken under generalforsamlingen. Da må man ta beina fatt – og bruke riktig skotøy til å gå, og riktig skotøy til diplomati når man er fremme ved møtet.\n\n– Deler FNs bekymring\n\n– Hva slags ord bruker du om dette?\n\n– Vi følger jo veldig nøye med på situasjonen i Xinjiang og vi vil nå følge opp denne rapporten. Det blir viktig for oss. Det vil vi gjøre i samarbeid med europeiske allierte, så vi bruker de samme ordene som EU bruker i den sammenheng.\n\n– Hva slags ord er det?\n\n– Dere får oversette det til norsk, svarer Huitfeldt.\n\n– Du vil ikke bruke ordet «fordømme» om det som skjer i Xinjiang?\n\n– Nå går jeg i et nytt møte. Jeg skal finne de ordene. Jeg har det på engelsk, svarer Huitfeldt.\n\nRagnhild Simenstad, utenriksministerens kommunikasjonsrådgiver, sender over følgende sitat etter intervjuet:\n\n– Jeg deler FNs bekymring for den alvorlige menneskerettighetssituasjonen for uigurer og andre minoriteter.\n\nEU-kommisjonen fordømte Kinas menneskerettsbrudd i Xinjiang 1. september, noe EU også har gjort før.\n\nKina avviste FN-rapportens innhold.\n\nInfo Xinjiang-rapporten Kina utsetter den muslimske minoriteten uigurene for systematiske brudd på menneskerettighetene.\n\nBlant annet systematisk bruk av tortur og mishandling, inkludert medisinsk tvangsbehandling. Og ved å tvinge uigurene i interneringsleirer hvor de holdes mot sin vilje og er satt til å utføre tvangsarbeid.\n\nDe fem siste årene skal ufattelige en million mennesker ha blitt satt i interneringsleir.\n\nPåstander om kjønnsbasert og seksualisert vold, er også troverdige, ifølge FN.\n\nSiden 2014 har myndighetenes bruk av interneringsleirer og overvåkning av uigurene vært kritisert av flere land.\n\nSelv kaller kineserne det «avradikalisering» og «yrkesfaglig utdanning og treningssentre» – som ifølge kineserne har ført til stabilitet i den terrorisme-utsatte Xinjiang-provinsen. (Kilder: FN-rapporten om uigurene i Xinjiang fra august 2022, NTB, VG) Vis mer\n\nNORMALISERT: Norge var seks år i Kinas «fryseboks». En omdiskutert avtale i 2016 gjorde at forholdet ble normalisert.\n\nKina og Russland\n\n– Vi diskuterte også samarbeid når det gjaldt klima og så kom jeg med en veldig sterk appell, når vi nå ser mobiliseringen i Russland, at de må gjøre det de kan for å få slutt på denne grusomme krigen, sier Huitfeldt.\n\n– Hva var responsen på det?\n\n– Nå er det sånn at jeg kan si hva jeg har sagt og så må han eventuelt si hva han har sagt, svarer utenriksministeren.\n\n– Hvor langt går du i å be Kina om å ta side?\n\n– Jeg ber dem gjøre det de kan for å få slutt på denne forferdelige krigen, svarer Huitfeldt.",
    "Normaliseringserklæringen kan ikke lenger styre norsk Kina-politikk": "Normaliseringserklæringen kan ikke lenger styre norsk Kina-politikk\n\nArne Melsom Nestleder, Hongkongkomiteen i Norge\n\n14. september 2022\n\nI 2017 var daværende statsminister Erna Solberg (H) på offisielt besøkt til Kina. Gjenopptagelse av politisk og økonomisk samarbeid var hovedformålet. Her møter hun Kinas president Xi Jinping.\n\nEn «uovertruffen utvikling» i Kina? Utenriksdepartementet bør gå i seg selv.\n\nDebatt\n\nDette er et debattinnlegg. Meninger i teksten står for skribentens regning.\n\nI 2016 la Norge frem en erklæring om normalisering av forbindelser med kinesiske myndigheter. Der står det at Norge «sterkt berømmer den uovertrufne utviklingen i Kina».\n\nAngrepene mot menneskerettigheter har fått proporsjoner som for mange var utenkelige i 2016:\n\nEn «uovertruffen utvikling»? Utenriksdepartementet bør gå i seg selv.\n\nDet Norge respekterer\n\nVidere skrev Solberg-regjeringen at Norge «fullt ut respekterer Kinas territorielle suverenitet».\n\nKinas militære slagkraft til havs er i sterk vekst for å kunne knuse Taiwans frie samfunn. Dette ble tydelig med omringningsøvelsen etter lederen i Representantenes hus Nancy Pelosis besøk i Taipei. Risikoen øker for at Kina vil strupe forbindelser med Taiwan.\n\nI havet mellom Vietnam og Filippinene blir rev og øyer okkupert og militarisert av Kina. Suverenitetsutøvelsen bryter mot havretten.\n\nDet er dette Norge respekterer, slik erklæringen leses av mottager i Beijing.\n\nMilitære bånd mellom Kina og Russland er tydelige: Russiske og kinesiske bombefly fløy fellestokt i mai. I juni kom nye koordinerte operasjoner. Og nå øver alle våpengrener med Russland, i Russland.\n\nDype reformer kreves\n\nNormaliseringserklæringen kan ikke lenger styre norsk Kina-politikk. En ny kunngjøring kan se slik ut:\n\nNormaliseringserklæringens grunnlagt er brutt.",
    "Bokhandleren ble kidnappet og fengslet i Kina. Nå frykter han krig i sin nye hjemby.": "Verden Taiwan Bokhandleren ble kidnappet og fengslet i Kina. Nå frykter han krig i sin nye hjemby.\n\nTAIPEI, TAIWAN (Aftenposten): – Først tok de Hongkong. Snart vil Kina også prøve å ta Taiwan med makt, sier Lam Wing Kee (66).\n\nKristoffer Rønneberg Korrespondent i Asia\n\n17. september 2022\n\nDet alvorlige ansiktet mykner plutselig til idet han får spørsmålet.\n\n– Hva jeg savner? Å. Jeg lengter etter de små kafeene der de selger nudler med skinke og egg. Maten her er ikke den samme som hjemme, sier Lam Wing Kee, før han legger til:",
    "Massiv nedstenging: - Skummelt": "Kina holder fast på sin knallharde coronapolitikk.\n\nDenne uka strammer flere av landet største byer kraftig inn på restriksjonene, etter et fåtall registrerte smittetilfeller.\n\nMillioner av innbyggere er omfattet av portforbud som er innført i byene Dalian, Chengde og Shijiazhuang.\n\nI den viktige industribyen Shenzhen er store områder avstengt, og innbyggere må blant annet framvise bevis på negativ covid-19-test, avlagt innen de siste 24 timene, for å kunne leve tilnærmet normalt.\n\nPå sosiale medier sirkulerer videoer av massive køer til byens testsentre.\n\n- Hvor lenge skal de holde på?\n\nFHI-overlege Preben Aavitsland omtaler de nye tiltakene som skumle. Han trekker spesielt fram coronasertifikat-regimet i Shenzhen.\n\nDer kreves grønt coronasertifikat blant annet for å entre boligkomplekser, ta kollektivtransport, gå på jobb og handle i butikker.\n\n- Det illustrerer også hvor sterk kontroll med befolkningen som kreves for å holde nede et så smittsomt virus som omikronvarianten av coronaviruset, skriver Aavitsland i en e-post til Dagbladet.\n\nSKUMMELT: Det mener overlege Preben Aavitsland i Folkehelseinstituttet. Foto: Tor Erik Schrøder / NTB Vis mer\n\nHan mener at smittevern og et styresett som det kinesiske er en dårlig kombinasjon, og synes det er vanskelig å se en utgang på epidemien for kineserne.\n\n- Hvor lenge skal de holde på? Venter de på et eller annet mirakel som skal fjerne viruset fra verden?\n\nIfølge FHI-overlegen lar ikke viruset seg stoppe. Det vi kan, er å beskytte mot alvorlig sykdom gjennom vaksinasjon.\n\nEn stor del av den kinesiske befolkningen er også fullvaksinert mot covid-19. Mye tyder imidlertid på at vaksinene som er tatt i bruk i Kina ikke har like god effekt mot omikronvarianten som mRNA-vaksinene.\n\nOmfattende ringvirkninger\n\nKinas nullvisjon for covid-19 har fått omfattende ringvirkninger.\n\nWHO-sjef Tedros Adhanom Ghebreyesus har bønnfalt myndighetene om å endre strategi, men i takt med advarslene har president Xi Jinping trappet opp arbeidet med å slå ned viruset.\n\nStrategien innebærer rask nedstenging, langvarige karantener og massetesting ved det minste tegn på smittespredning.\n\nDen kinesiske tankesmia The Anbound Research Center kom i helga med mild kritikk av myndighetenes pandemihåndtering i rapporten «It's Time for China to Adjust Its Virus Control and Prevention Policies».\n\n- Førsteprioritet bør være å forhindre risiko for økonomisk stagnasjon, konkluderte tankesmia.\n\nRapporten ble lagt ut i meldingstjenesten WeChat og på bloggen Sina Weibo i helgen, men har nå forsvunnet begge steder.",
    "Kina sier amerikansk lovforslag om Taiwan vil ha konsekvenser for fred": "Få nyhetsbrev fra Vårt Land. Meld deg på her !\n\nHvis lovforslaget blir vedtatt, «vil det ryste det politiske grunnlaget for forholdet mellom Kina og USA, og vil ha ekstremt alvorlige konsekvenser for fred og stabilitet over Taiwanstredet», sier talsperson i det kinesiske utenriksdepartementet Mao Ning.\n\nForholdet mellom USA og Kina tilspisset seg da toppolitikeren Nancy Pelosi besøkte Taiwan i august. Kina reagerte kraftig på besøket og oppfattet det som en provokasjon fra USA.",
    "Uventet økonomisk oppsving i Kina i august": "Uventet økonomisk oppsving i Kina i august\n\nKinas fabrikker produserte mer enn forventet i august. Også detaljhandelen kan skilte med overraskende gode tall.\n\nSalget av butikkvarer lå 5,4 prosent høyere enn for ett år siden, ifølge offisielle kinesiske tall, som ble lagt fram fredag. Det var godt over de 3,2 prosentene analytikere i Bloomberg hadde ventet.\n\nIndustriproduksjonen lå 4,2 prosent over nivået for ett år siden, mens analytikerne hadde ventet en vekst på 3,8 prosent.\n\nI forrige måned kuttet Kinas sentralbank styringsrenten for å gi økonomien drahjelp etter en rekke koronanedstenginger. Regjeringen har de siste månedene også bevilget milliarder av dollar til nye investeringsprosjekter, som bygging av nye jernbaner og industriparker.\n\nArbeidsløsheten sank til 5,3 prosent i august, litt lavere enn i juli da det ble registrert en ledighet på 5,4 prosent.\n\nMen analytikere mener fortsatt at krisen på eiendomsmarkedet og fortsatte koronarestriksjoner kan svekke veksten i Kinas økonomi. Kina fører fortsatt en nullsmittestrategi i kampen mot viruset, noe som jevnlig fører til nedstenginger av fabrikker og andre arbeidsplasser.\n\nI årets andre kvartal hadde Kinas økonomi vokst med kun 0,4 prosent sammenlignet med året før. Det er den svakeste veksten siden pandemien rammet.\n\n(NTB)",
    "Historisk pessimisme hos amerikanske selskaper i Kina – verdens største elektronikkmarked stenger": "Artikkelen fortsetter under annonsen\n\nKinas president Xi Jinping har brukt sommeren til å konsolidere makten og forberede seg på kanskje tiårets viktigste toppmøte i Kina. Xi har sannsynligvis fått tilstrekkelig støtte til å kunne fortsette å inneha de ledende stillingene så lenge han ønsker – utover de vanlige ti år.\n\nFrykter nedstengninger\n\nKina er fortsatt i realiteten isolert fra omverdenen – nesten tre år etter at de første koronasmittetilfellene ble oppdaget ved et ferskmarked i millionbyen Wuhan i desember 2019. Det er svært vanskelig, tidkrevende og kostbart å reise til og fra Kina.\n\nDet gjennomføres massetesting og det kreves en grønn kode på mobilen for å kunne reise, spise på en restaurant, gå på jobb og skole, eller stikke innom et kjøpesenter. Uten forvarsel kan bygninger eller boligkomplekser bli satt i karantene.\n\nFrustrasjonen er stor hos utenlandske selskaper og medarbeidere i Kina. En ny undersøkelse fra handelsforeningen US-Business Council viser amerikanske selskapers optimisme og tro på det kinesiske markedet har falt til en ny bunn.\n\nKun 51 prosent av de spurte viser noen form for optimisme på utsiktene i verdens nest største økonomi de neste fem årene. For ti år siden var det unison optimisme. 96 prosent av alle selskaper sier at pandemirestriksjonene har berørt dem negativt.\n\nSlik gikk det da DNs reporter gikk «all in» i kjendisjakten Elon Musk dukket opp på ONS i Stavanger mandag morgen. 01:59 Publisert: 29.08.22 — 12:30\n\n«Trusselen om at selskaper igjen vil bli tvunget til å delvis stanse driften på grunn av nedstengninger og konsekvensene fra lokale restriksjoner på forbrukernes etterspørsel har undergravd næringslivets tillit», heter det i rapporten.\n\nOpptrapping i handelskrigen\n\nPå toppen av dette kommer en opptrapping i handelskrigen mellom USA og Kina. Flere kinesiske selskaper trues av å bli strøket fra notering ved amerikanske børser.\n\nOver halvparten av de amerikanske selskapene har kansellert eller utsatt planlagte investeringer. Over 90 prosent av de amerikanske selskapene gikk med overskudd i Kina i fjor. Foreløpige statistikker fra 2022 viser et fall i resultatene.\n\nArtikkelen fortsetter under annonsen\n\n– Det er uklart om denne pausen i fremtidig kapasitetsvekst er midlertidig eller en del av en langsiktig trend, sier næringsforeningens direktør Craig Allen i en kommentar.\n\nDet er vanskelig å få utenlandske ledere å bosette seg i Kina med familier – eller å foreta rutinemessige besøk uten å måtte tilbringe lang tid i karantene.\n\n«De fleste amerikanske ledere har ikke vært i stand til å reise til Kina for å besøke virksomheten, ansatte og kunder på to og et halvt år. Dette er en ytterligere bekymring rundt markedssituasjonen», skriver næringsforeningen i rapporten.\n\nElektronikkmarked stenges\n\nSamtidig som den nedslående rapporten ble lagt frem ble elektronikkmarkedet i Huaqiangbei i Shenzhen beordret stengt – i første runde i fire dager. Huaqiang Electronics World er verdens største engrosmarked for elektronikk med mange tusen utsalg.\n\nArtikkelen fortsetter under annonsen\n\nDette skjedde etter det ble meldt om 11 smittetilfeller i Shenzhen på mandag. I hele Kina ble det meldt om under 1700 smittetilfeller. Mange titalls millioner mennesker testes hver eneste dag over hele Kina. Alle skoleelever i Shanghai må testes daglig.\n\nLes også: Verdens nest største økonomi går fra krise til krise\n\nFlere av Kinas største internett- og teknologiselskaper har hovedkontor i Shenzhen. Resultatsesongen er over og denne viser at tekgigantene hadde sitt verste kvartal noensinne. Alibaba hadde flat omsetningsvekst og Tencent-omsetningen falt.\n\n– Det er interessant å se hvordan dette har endret seg. Tidlig i pandemien ble det ventet at de store nettselskapene ville vinne på nedstengningene da folk ikke ville ha noe annet valg enn å være hjemme, handle og la seg underholde online. Den siste nedgangen viser at nullsmittestrategien rammet storselskapene hardt, sier forvalter Tariq Dennison hos GFM Asset Management til CNBC.\n\nDen svake økonomiske veksten i Kina, eiendomskrise, høy gjeld og generell usikkerhet legger en demper på utsiktene for verdens nest største økonomi, og i mange år verdens vekstmotor.(Vilkår)Copyright Dagens Næringsliv AS og/eller våre leverandører. Vi vil gjerne at du deler våre saker ved bruk av lenke, som leder direkte til våre sider. Kopiering eller annen form for bruk av hele eller deler av innholdet, kan kun skje etter skriftlig tillatelse eller som tillatt ved lov. For ytterligere vilkår se her.",
    "Taiwan-basert Kina-ekspert: – Xi ønsker å fremme sin autoritære styringsmodell på bekostning av demokratiet globalt (+)": "annonse\n\nannonse\n\nÅ vinne denne kampen krever ikke bare å kontrollere Kina innenfra, men også å forme den internasjonale scenen.\n\nDr. Zsuzsa Anna Ferenczy er ekspert på EUs utenriks- og sikkerhetspolitikk, med fokus på EUs forhold til Kina og Taiwan i konteksten Indo-Stillehavet. Hun jobber som førsteamanuensis ved National Dong Hwa University i Hualien, Taiwan.\n\nBasert i Taipei siden 2020, fokuserer hun spesielt på utviklingen i forholdet mellom EU og Taiwan og den fremvoksende sikkerhetsdynamikken i Indo-Stillehavet.\n\nannonse\n\nI perioden 2008-2020 jobbet Dr. Ferenczy i Europaparlamentet som politisk rådgiver innen EUs utenriks- og sikkerhetspolitikk, med særlig fokus på Asia-Stillehavet.\n\nOppsettet\n\nResett snakket med Dr. Ferenczy i litt under en time, så grunnet lengden på intervjuet blir det oppdelt i tre deler.\n\nannonse Første del av intervjuet – om den økonomiske situasjonen i Kina – kan leses her. Denne delen tar for den innenrikspolitiske situasjonen i Kina.\n\nKun for abonnenter Dette innholdet er forbeholdt våre abonnenter, logg inn for å få tilgang.\n\nIkke abonnent? Les mer her. LOGG INN\n\n– Etter det sjette plenum av KKPs 19. sentralkomité, har president Xi så godt som befestet grepet om makten, og har banet vei for å bli Kinas leder for livet som landets mektigste leder siden Mao. Hvor sikkert er hans styre?\n\n– Det er viktig å forstå Beijings artikulering av sine globale ambisjoner, og hele omfanget av Xis ambisjoner om lederskap på verdensscenen. Dette starter med å forstå den innenrikspolitiske dynamikken i Kina. Likevel, med Beijings stadig mer autoritære internasjonale oppførsel og mindre åpenhet til omverden, har det blitt mer utfordrende å lese landet. Samtidig har ledelsen portrettert et bilde av et sterkt og selvsikkert Kina ved å hevde at kommunistpartiets politisk-økonomiske system er overlegent, sier Dr. Ferenczy.\n\nHun fortsetter:\n\n– Det er klart at Kina under Xi har sett den mest konsoliderte kampanjen siden Maos styre for å utvide regjeringens kontroll og påtvinge ideologisk konformitet. I denne sammenhengen har regjeringen investert i stordata-analyse og avanserte overvåkingsteknologier i en årrekke. Xi har signalisert at det ikke finnes en for høy pris å betale for å nå disse målene. Dette forklarer også hvorfor Xi holder fast ved sin null-covid-politikk, til tross for hvor selvdestruktiv den har blitt, samt hans kampanje mot de store kinesiske teknologiselskapene. Med andre ord, selv om økt kontroll krever undergraving av økonomisk vekst og innovasjon, er det en pris som er verdt å betale i KKPs øyne.\n\nannonse\n\nDr. Ferenczy utdyper at denne innenlandske agendaen er nært knyttet til Xis globale ambisjoner om å oppnå supermaktstatus, som Belte-og-vei-initiativet (BRI) er en viktig del av.\n\n– Ved å ekspandere globalt, sikter Kina på å vinne i den geostrategiske konkurransen mot USA. Å vinne denne kampen krever ikke bare å kontrollere Kina innenfra, men også å forme den internasjonale scenen. Xi har presset hardt på i internasjonale organisasjoner for å innføre en ny styringsmodell, inspirert av hans forslag om å etablere et «fellesskap for menneskeheten».\n\nLes også: Taiwan-basert Kina-ekspert til Resett: – Infrastrukturprosjekter «med kinesiske kjennetegn» gjør mer skade enn nytte (+)\n\nDr. Ferenczy forklarer videre at denne visjonen har formet Xis tilnærming til utenrikspolitiske spørsmål som cyberoperasjoner, sikkerhetssamarbeid og handel. Hvis han lykkes, vil det få omfattende konsekvenser for verden.\n\n– Det vil tillate Beijing å oppnå den kinesiske drømmen om «nasjonal foryngelse». Det er derfor disse ytre dimensjonene av Xis maktprojisering som setter Kina og demokratiene i konflikt. Faktum er at Xi ønsker å vinne frem med sin autoritære styringsmodell på bekostning av demokratiet; ved å erstatte det amerikanske systemet basert på traktatbaserte allianser og hevde at Kina baner frem en ny vei til fred og velstand.\n\n– Vil det sosiale kredittsystemet bidra til å sementere KKPs og Xis styre?\n\nannonse\n\n– Bruk og misbruk av stordata ligger i hjertet av Kinas sosiale kredittsystem, hvor myndighetene fokuserer på å analysere atferd med en målsetting om å sikre og utvide statlig kontroll over samfunnet. Dette viser hvorfor investering i dataanalyse er så viktig for Beijing. Å forstå hvordan dette fungerer bidrar til å forstå hvordan Kina ser på nasjonal styring ved hjelp av stordata. Datainnsamling i seg selv er ikke unikt for Kina, men graden og omfanget i Kinas sosiale kredittsystem er nytt. Det er også viktig å huske at det ikke er et uniformt poengsystem, men et fleksibelt instrument designet for å best mulig tjene kommunistpartiets politiske prioriteringer etter hvert som de utvikler seg, erklærer Dr. Ferenczy.\n\nHun forklarer mer detaljert:\n\n– Som nok et ovenfra-og-ned, ugjennomsiktig, statsledet storskala-prosjekt for å utvide partiets kontroll, fortsetter systemet å undergrave borgernes privatliv i et land hvor rettsstaten praktisk talt ikke eksisterer i det hele tatt. Det sosiale kredittsystemet er teknologiaktivert, noe som betyr at jo større Kinas teknologiske fremskritt er, jo bedre blir systemet.\n\nDen Taiwan-baserte Kina-forskeren avslutter ved å kaste lys over konsekvensene av denne utviklingen.\n\nDet betyr også at jo mer omfattende overvåkningen av innbyggerne er, desto bedre blir kontrollen. Behandlingen av uigurer i Xinjiang har vært en test for Kinas digitale kontrolloperasjoner, og har ikke ført til mer tillit i samfunnet, slik partiet kynisk har hevdet. Tvert imot, det har gjort mer skade på Kinas image, og forsterket den internfrykten for landet «digitale autoritarisme».\n\nSetter du pris på Resett? VIPPS 124526\n\nBANK 1503.94.12826SMS “Resett” (200,- en gang) eller SMS “Resett fast” (59,- pr. mnd.) til 2474 TEGN ABONNEMENT",
    "500 studenter satt i karantene i Kina": "500 studenter satt i karantene i Kina\n\nNesten 500 studenter på Kinas fremste universitet for kringkastingsjournalister er satt i karantene etter at det ble oppdaget noen få tilfeller av koronasmitte.\n\nAlle de 488 studentene på Kommunikasjonsuniversitetet i Beijing, samt 19 lærere og fem assistenter, ble satt på busser og overført til et karantenesenter fredag kveld.\n\nDet er sentralt i Kinas kamp mot koronaviruset å sette alle i karantene som har vært i kontakt med noen som har testet positivt på viruset.\n\nI forrige uke var til sammen 65 millioner mennesker i karantene, trass i at det bare ble meldt om 1.248 nye smittetilfeller søndag. De fleste av de smittede hadde ikke symptomer.\n\n(NTB)",
    "Kina: Foreldre saksøkte datteren de forlot – fikk medhold": "Kinesiske medier har identifisert kvinnen med etternavnet Zhang. Ifølge avisene ble hun forlatt av foreldrene da hun var to år gammel og vokste opp hos tanten. Hun skal ikke ha hatt noe særlig kontakt med foreldrene før hun i voksen alder brukte sparepenger på å kjøpe en leilighet til kusinen sin, som hun hadde et nært forhold til.\n\nDa ville foreldrene plutselig ha kontakt med datteren igjen, og krevde at hun behandlet sin biologiske bror på samme måte som kusinen og kjøpe en leilighet til ham også. Foreldrene hadde i motsetning til datteren, beholdt den yngre sønnen selv.\n\n«foreldrebidrag»\n\nDa hun nektet å gjøre dette saksøkte foreldrene henne for 500.000 yuan, tilsvarende 728.000 norske kroner for «foreldrebidrag».\n\nRetten var helt enige med datteren i at hun ikke hadde noen plikt til å kjøpe en leilighet til den biologiske broren, men hun ble dømt til å betale bidrag til foreldrene. South China Morning Post (SCMP) forklarer at under den kinesiske sivillovboken har voksne barn en plikt til å forsørge foreldrene. Dette gjelder uavhengig av om foreldrene tidligere har forlatt dem.\n\n– Er de vampyrer?!\n\nRetten sier Zhang og foreldrene skal bli enige om en sum å betale i foreldrebidrag.\n\nDommen har ifølge avisen skapt sterke reaksjoner i Kina, der i overkant av de over 300.000 reaksjonene går i retning av kritikk mot foreldrene.\n\n– Er de vampyrer? Faren var en blodsuger mot søsteren og nå ønsker han og kona blod fra datteren, er en av kommentarene.\n\n– Flaks at Zhang ikke vokste opp med de biologiske foreldrene, skriver en annen, ifølge SCMP.",
    "August ble den varmeste som er målt i Kina": "Gjennomsnittstemperaturen i august ble på 22,4 grader, 1,2 grader over normalen, melder kringkasteren CCTV og viser til landets værtjeneste. Augustrekorden ble tangert eller overgått ved 267 målestasjoner i landet.\n\nÅrets augustmåned var også den tredje tørreste som er målt, med 23,1 prosent mindre nedbør enn normalt.\n\nSør-Kina opplevde sist måned det eksperter sier kan ha vært den verste hetebølgen i verdenshistorien. I deler av Sichuan og i gigantbyen Chongqing – som har over 31 millioner innbyggere – hadde en rekke dager med temperaturer godt over 40 grader.\n\nForskere sier ekstremvær som hetebølger, tørke og styrtflom skjer oftere og slår kraftigere ut som følge av menneskeskapte klimaendringer.\n\n[ Går motstrøms om flyktninger i svensk valgrace: – Et skjebnevalg (+) ]\n\nHold deg oppdatert. Få daglig nyhetsbrev fra Dagsavisen",
    "Bjørndalen vil jobbe videre for Kina – avfeier kritikk": "Det forteller han i et intervju med Bygdeposten. Bjørndalen trodde samarbeidet med kineserne var over da kontrakten hans gikk ut i mars i år.\n\nNå kan det gå mot en fortsettelse, men i en annen rolle som assistent og trener for Kinas skiskytterledere.\n\n– Jeg har som mål å kunne utvikle skiskyting til å bli en populær idrett der borte. Det er viktig for sporten at den utvikles og når ut til nye nasjoner, sier Bjørndalen.\n\nSkiskytterlegenden fikk kritikk da han ble kinesisk landslagssjef i 2019. Kina kommer dårlig ut på statistikker som tar for seg menneskerettigheter.\n\n– Jeg står for det jeg har gjort og angrer ikke. Det er idretten jeg bryr meg om. Selvfølgelig er ikke alt bra i Kina. Men alt er kanskje ikke bra i Norge bestandig heller, sier Bjørndalen til Bygdeposten.\n\nHan mener det utbruddet av koronaviruset i Kina la en kraftig brems på skiskyttersatsingen i landet. Det håper han å få gjort noe med.\n\n– Jeg har mye mer å lære bort, og kineserne har også mye mer å lære meg. Det er utrolig lærerikt å få være med på dette.\n\n\n\n",
    "Brann i skyskraper i Kina": "Det begynte å brenne i en skyskraper i byen Changsha i Kina. Brannen startet fredag formiddag.\n\nBygningen er kontorlokalet til det statseide selskapet China Telecom, skriver avisa The Guardian. Changsha er hovedstaden i Hunan-provinsen. Rundt 10 millioner mennesker bor i byen.\n\nVideoer av brannen har blitt delt på det sosiale mediet Twitter. Brukeren Byron Wan har lagt ut videoer fra både utsiden og innsiden av bygget.\n\n🔻 view from inside the China Telecom tower\n\n\n\n4/n pic.twitter.com/JUmiwbbA8d — Byron Wan (@Byron_Wan) September 16, 2022\n\nBrannen er slukket, skriver avisen Shanghai Daily. Det gjør også beredskapsavdelingen i Changsha. Det opplyser kanalen NRK.\n\nBygget skal ha 45 etasjer og være 218 meter høyt, skriver kanalen.",
    "Kina neste? Mener USA «provoserer» til krig (+)": "annonse\n\nannonse\n\n16. oktober går kommunistpartiets 20. kongress av stabelen, og Xi Jinping ligger an til en tredje femårsperiode som generalsekretær. Nå beskyldes USA for å provosere Kina i forkant av begivenheten.\n\n\n\nKun for abonnenter Dette innholdet er forbeholdt våre abonnenter, logg inn for å få tilgang.\n\nIkke abonnent? Les mer her. LOGG INN annonse\n\nSetter du pris på Resett? VIPPS 124526\n\nBANK 1503.94.12826SMS “Resett” (200,- en gang) eller SMS “Resett fast” (59,- pr. mnd.) til 2474 TEGN ABONNEMENT",
    "De lager noe ingen andre kan. Nå er teknologien en viktig brikke i spillet mellom stormaktene.": "Verden Taiwan De lager noe ingen andre kan. Nå er teknologien en viktig brikke i spillet mellom stormaktene.\n\nHSINCHU, Taiwan (Aftenposten): Taiwan er verdens overlegent største produsent av mikrobrikker. Det kan både fremskynde og forhindre en krig mellom Kina og USA.\n\nKristoffer Rønneberg Korrespondent i Asia\n\n26. sep. 2022 09:05 Sist oppdatert nå nettopp\n\nMiin Wu liker å vise frem trofeene sine. 74-åringen er synlig tilfreds mens han går forbi diplomer, bilder og magasinforsider som vitner om flere tiårs suksess.\n\n– Jeg var den første taiwaneren som kom på forsiden av det amerikanske magasinet Forbes, humrer han fornøyd."
}