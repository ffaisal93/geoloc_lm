{
    "Toglinjen mellom Tanzania og Zambia får nytt liv": "Som ledd i en mer vidtfavnende innsats for å styrke de bilaterale båndene mellom Tanzania og Zambia, er den tanzanianske presidenten Samia Suluju Hassan og hennes zambiske kollega, president Haikande Hichilema, blitt enige om å effektivt utbedre toglinjen som binder de to landene sammen. Slik ønsker de å få fart på den økonomiske utviklingen for borgerne i begge land.\n\nAvgjørelsen om å vekke til live Tanzania and Zambia Railway Authority (TAZARA) ble tatt i Dar-es-Salaam da de to lederne møttes 3. august.\n\nPresident Hassan sa at den forfalne, ettspors TAZARA-linjen ikke leverer det man skal kunne forvente og at en oppgradering er helt nødvendig for å legge til rette for det økonomiske potensialet, blant annet i form av nye forretningsmuligheter, som finnes langs toglinjen.\n\n– Toglinjer i verden i dag følger en viss standard, så gjennom et statlig-privat samarbeid er vi blitt enige om å finne ressurser som kan utbedre toglinjen til et slikt nivå, uttalte president Hassan.\n\nVital forbindelse\n\nDen 1860 kilometer lange toglinjen, som strekker seg fra Dar-es-Salaam til hjertet av Zambias kobberbelte, ble i sin tid finansiert av kinesisk bistand i form av en totalentreprise mellom 1970 og 1975.\n\nMed kapasitet på opptil fem millioner tonn fraktgods i året har TAZARA håndtert all trafikk for Samarbeidsorganisasjonen for det sørlige Afrika (SADC) og også frihandelsområdet COMESA, ved å utgjøre en vital forbindelse mellom Afrika og resten av verden gjennom havnen i Dar-es-Salaam.\n\nZambias president Hichilema uttrykte takknemlighet til Tanzanias landsfader Julius Nyere og hans zambiske kollega Kenneth Kaunda for deres klare visjoner i sin tid.\n\n– Fordi vi er et land uten kyst, har Zambia mye å tjene på denne toglinjen når det kommer til transport av varer og tjenester, sa Hichilema til journalistene.\n\nØkt kinesisk innflytelse\n\nTAZARAs administrerende direktør Bruno Ching’andu sa at begge land skal mobilisere økonomiske ressurser fra både statlig og privat sektor til bruk på prosjektet i løpet av inneværende år.\n\n– Vi står fullt og helt ved våre ledere, som har utvist politisk vilje til å utbedre toglinjen, sier han til Bistandsaktuelt.\n\nChing’andu sier videre at det nye initiativet vil omgjøre det pengelense selskapet til en lønnsom bedrift.\n\n– Vi vil garantert kunne veie opp for tapene vi har hatt, sier han.\n\nGitt kjælenavnet «uhuru», eller «frihet», varsler toglinjen en økt kinesisk innflytelse i Afrika. Kina er i dag kontinentets absolutt største handelspartner.\n\nSom et tegn på diplomati mellom Kina og Afrika sa Ching’andu at den historiske toglinjen utgjør en grunnleggende arv i det kinesisk-afrikanske utviklingssamarbeidet.\n\nEt helt eventyr\n\nSiden toglinjen sto klar i 1976, har togene gått mellom den tanzanianske hovedstaden og byen Kapirimposhil nord i Zambia som et tegn på det gode samarbeidet som eksisterer mellom Kina, Tanzania og Zambia.\n\nLinjene ble lagt gjennom tykke skoger, ubebodde savanner og fjellområder som et av Afrikas modigste infrastrukturprosjekter.\n\nMussa Wandwi, forretningsmann og togreisende på jevnlig basis, sier at TAZARA spiller en viktig rolle for økonomien i regionen.\n\n– Mange forretningsfolk lar være å benytte toglinjen fordi det er så ineffektiv. Når de eksisterende utfordringene blir løst, håper jeg alle vil bruke den ofte, sier han til Bistandsaktuelt.\n\nMed et langt fløytesignal forlater et fullastet passasjertog havnebyen Dar-es-Salaam to ganger i uka, og bukter seg gradvis frem over den vidstrakte afrikanske savannen.\n\nWandwi forteller at nyheten om at toglinjen skal gjenopplives, har bragt tilbake gode minner om den 52 timer lange togreiser.\n\n– Det er en god følelse å reise med tog, det er et helt eventyr, sier Wandwi.",
    "Mathias med brillehjelp til Zanzibar": "",
    "Norad krever 25 millioner kroner tilbake fra samarbeidspartner i Tanzania": "Norad krever 25 millioner kroner tilbake fra samarbeidspartner i Tanzania\n\nAvsløringer om misbruk av bistandspenger hos en samarbeidspartner i Tanzania gjør at Norad krever 25 millioner kroner tilbakebetalt, melder Bistandsaktuelt.",
    "– Overraskende nok kom dommen etter veldig kort tid": "– Jeg ønsket å skille meg fra ektemannen min fordi vi har ulikheter som ikke kan bringes til enighet, forteller Hadija Simba til Bistandsaktuelt.\n\nDen 43-år gamle fembarnsmoren hadde vært gift i over 22 år da hun ba Sinza-domstolen i Dar-es-Salaam om å få skille seg for å få slutt på en langvarig familiekonflikt.\n\nHun hadde ikke regnet med å få saken sin behandlet så raskt.\n\n– Jeg visste at det ville bli en lang kamp i rettssystemet, men overraskende nok sa domstolen seg enig i argumentene jeg kom med og domsavsigelsen kom etter veldig kort tid.\n\nSom en del av en større plan for å modernisere rettsvesenet, har domstolene i det østafrikanske landet Tanzania innført en rekke reformer.\n\nIfølge myndighetene har blant annet virtuelle rettshøringer og et elektronisk registreringssystem bedret innbyggernes tilgang til rettsvesenet.\n\nSkiftet fra et papirbasert registreringssystem til et digitalt format har bidratt til å ta unna en betydelig opphopning av saker og lette tidkrevende rettslige prosesser og prosedyrer, ifølge lokale innbyggere.\n\nOver en million saker på vent\n\nInntil nylig har over en million saker ligget på vent i domstolene landet over. Offentlige tall anslår at rundt 60 prosent av sakene har ventet i to år, og nesten 40 prosent har ventet i over fem år.\n\nAnalytikere påpeker at Tanzanias rettssystem ofte er preget av forsinkelser og unødvendige prosedyrer, noe som koster landet rundt 464 millioner amerikanske d ollar hvert år.\n\nDet digitale registreringssystemet domstolene nå benytter har gjort det enklere for partene i rettssaker å registrere dokumenter og følge egne saker, i følge myndighetene.\n\n– Vi har installert moderne utstyr, inkludert datamaskiner og digitale registreringssystemer på ulike nivåer for å bedre effektiviteten i domstolene, sier Elisante Gabriel, som har ansvar for administrasjonen ved Tanzanias domstoler.\n\nDe pågående reformene omfatter også opplæring av domstolbetjenter, bygging av nye domstollokaler og innføring av mobile domstoler.\n\nDet skal bringe juridiske tjenester nærmere innbyggere som tidligere ikke har ikke har hatt tilgang til rettsvesenet og sikre mest mulig effektive rettsprosedyrer.\n\nSom en del av det pågående reformarbeidet har domstolene tatt unna 87 116 saker eller 98.7 prosent av de 88 232 sakene som ble registrert på alle nivåer i domstolene over hele landet mellom januar og mai 2021.\n\n– Jeg synes de har gjort en god jobb. Men det krever flere midler til å fullføre denne noble innsatsen som jeg mener letter byrden for folk og fjerner unødvendige ulemper, sier den Dar-es-Salaam baserte økonomen Josephat Msafiri til Bistandsaktuelt.\n\nMotvirker korrupsjon\n\nØkonomen mener at det nye systemet også bidrar i kampen mot bestikkelser og korrupsjon.\n\n– Rettsbetjentene vil ikke lenger ha adgang til å gjemme unna saksmapper og rettsdokumentene lagres nå på en tryggere måte, sier han.\n\nWinfrida Masawe, en gründer som ventet fire år på avgjørelse i sin sivilsak fra domstolen i Kisutu, mener at uærlige tjenestemenn med overlegg feilplasserte dokumenter for å legge tilrette for bestikkelser.\n\n– Min sak ble utsatt gjentatte ganger fordi det manglet dokumenter, sier hun.\n\nIfølge henne er de fleste betjentene ved domstolene svært dårlig betalt og det er derfor de behøver bestikkelser som et tilskudd til de lave inntektene.\n\nDomstolen avviser anklagene om bestikkelser.\n\n– Jeg mener det blir feil å påstå at folk blir fristet til å be om bestikkelser fordi de har en lav lønning. Det har med hvordan en person er, og ikke hvor mye han eller hun tjener. Korrupsjon er moralsk galt, sier talsmann for domstolen i Kisutu, Patrick Masome.\n\n\n\nAvviser korrupsjonsanklager\n\nJonathan Mmari, en rettsbetjent ved Sinza-domstolen i Dar-es-Salaam, benekter påstanden om at alle betjenter er korrupte.\n\n– Jeg mener det ikke er riktig å anklage alle for å ta bestikkelser med utgangspunkt i ett tilfelle. Som betjent avla jeg en ed om å tjene folket på sannferdig vis, sier han til Bistandsaktuelt.\n\nHan forteller at det nye elektroniske systemet har gjort arbeidet hans mye lettere.\n\n– Jeg kunne tilbringe mange timer med å saumfare støvete hyller på jakt etter saksmapper, men nå er alt sammen digitalisert.\n\nEliminerte smutthull\n\nHadija Simba takker det nye registreringssystemet for at hun og eksmannen fikk kjennelse i saken sin på bare et halvt år, i motsetning til andre skilsmissesaker som trekker ut i årevis.\n\nI følge Simba har det nye systemet eliminert alle byråkratiske byrder og smutthull som rettsbetjenter har benyttet for å skaffe seg bestikkelser.\n\n– Selv om vi nå er offisielt skilt, deler vi fortsatt på omsorgen for barna, forteller hun.\n\n– Domstolen bestemte at vi skulle selge vårt felleseie og dele pengene. Min tidligere ektemann ble også bedt om å støtte de av barna våre som fortsatt er i skolealder."
}