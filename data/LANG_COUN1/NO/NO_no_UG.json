{
    "Dødstallene etter ebolautbrudd i Uganda stiger": "Dødstallene etter ebolautbrudd i Uganda stiger\n\nUGANDA: Totalt elleve personer har mistet livet etter å ha blitt smittet av ebolaviruset i Uganda, opplyser myndighetene fredag.",
    "Ebolautbrot i Uganda: Universitetet i Bergen jobbar med å få heim studentar": "På ei pressekonferanse tysdag stadfesta helsestyresmaktene i Uganda at det er eit pågåande ebolautbrot i landet.\n\nUniversitetet i Bergen har 15 studentar som er i praksis på eit sjukehus i hovudstaden Kampala.\n\n– UiB har vore i kontakt med studentane. Ingen er smitta, dei har det bra, men som eit førebyggande tiltak jobbast det med å få dei heim, seier dekan ved Det medisinske fakultet, Per Bakke til NRK.\n\nIfølge Bakke er det ikkje er noko dramatikk, men dei vil vere på den sikre sida. Han seier at ebola smittar ved kontakt, gjennom blant anna blod og andre kroppsvæsker.\n\n– Når dei er i kontakt med pasientar, er det teoretisk ein moglegheit og då fann vi ut at det var like greitt at dei kunne kome heim.\n\nHan understrekar at studentane har det bra og at dei tok beskjeden om heimreise med ro.\n\nFakta om ebola Foto: CDC Ekspandér faktaboks Blødningsfeberen ebola skuldast fleire typar ebolavirus innan filoviridae-familien.\n\nViruset har opphav i det sentrale Afrika.\n\nSmitten vert overført ved direkte kontakt med sjuke personar sitt blod og andre kroppsvæsker og ved direkte hudkontakt.\n\nSymptom er plutseleg høg feber, kraftige magesmerter, vondt i hovudet og musklar, oppkast og diaré. Pasientane vert fort dehydrerte. Etter kvart vert nyre- og leverfunksjonen svekka, og indre og ytre blødingar oppstår.\n\nInkubasjonstida er vanlegvis 4-6 dagar, og maksimalt 21 dagar.\n\nUtbrotet i dei vestafrikanske landa Liberia, Sierra Leone og Guinea i 2013-2015 er det største nokon sinne. Rundt 29.000 menneske vart smitta, 11.300 døydde. Kilde: NTB / WHO/ CDC\n\nMann døde\n\nEin 24 år gammal mann døydde etter han testa positivt for viruset som forårsakar ebola. Det meldte ugandiske helsestyresmakter i går, skriv nyheitsbyrået Reuters.\n\nIfølgje NTB veit dei ikkje korleis han vart smitta av viruset.\n\nHan budde i byen Mubende, som er rundt 150 kilometer frå Kampala.\n\nSekretæren i helsedepartementet Diana Atwine hadde pressekonferanse om det pågåande ebolautbrotet i Uganda tysdag. Foto: Hajarah Nalwadda / AP\n\nIfølgje sekretæren i helsedepartementet Diana Atwine hadde mannen høg feber, diare, magesmerter og kasta opp blod. Han var opphavleg behandla for malaria.\n\nIfølgje Atwine døde seks personar i familien hans tidlegare i september, og Atwine seier at dei kan også ha hatt ebola. Det skriv VOA-News.\n\nEbola smittar gjennom direkte kontakt med kroppsvæsker frå ein smitta person. Uganda har hatt fleire ebolautbrot, inkludert eit i 2000 som tok livet av fleire hundre.\n\nÅtte mistenkte tilfelle\n\nVerdsorganisasjonen for helse (WHO) seier at det per no er åtte mistenkte tilfelle i landet, skriv Reuters. Dei får behandling på sjukehus.\n\n– Uganda er ikkje framand for å motarbeide ebola effektivt. På grunn av ekspertisen, har det blitt raskt sett i gang tiltak for å stoppe spreiinga av viruset, seier WHOs region direktør i Afrika Matshidiso Moeti.\n\nMoeti seier at dei hjelper Uganda med å kartlegge utbrotet og gir ekstra arbeidskraft til det råka området.\n\nUtbrotet i Uganda skal vere frå Sudan-stammen av viruset. Det gjer det vanskeleg å vaksinere dei som har vore i kontakt med dei smitta.\n\n– Vaksineringa som fungerte med Zaire-stammen, vil ikkje hjelpe på denne Sudan-stammen, seier WHO sin leiaren for sjukdomsførebygging i Uganda, Dr. Bayo Fatunmbi.\n\nDet siste ebolautbrotet i Uganda med den sjeldne Sudan-stammen var i 2012, skriv VOA-News.",
    "Bergensstudenter hentes hjem fra ebolarammet Uganda": "Bergensstudenter hentes hjem fra ebolarammet Uganda\n\nUniversitetet i Bergen er i ferd med å hente 15 studenter hjem fra Uganda etter ebolautbruddet i landet.",
    "– Disse barna med spesielle behov har tatt hjertet mitt, og jeg vil forsøke å lage mange slike steder rundt om i verden": "05.09.22 00:01\n\nDina-stiftelsens store byggeprosjekt i Uganda, Special Pearls of Africa, er i full sving. Det skal bli en landsby som skal huse foreldreløse barn og familier med barn som har spesielle behov. I Uganda er det nemlig en stor skam å få barn med ulike former for funksjonshemninger, og det er disse barna kvindølen Rune Edvardsen brenner for å hjelpe."
}