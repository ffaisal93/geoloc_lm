{
    "Misnøye i Tyskland: Minst 4000 på beina i Stralsund": "Av Jan Herdal.\n\nEt forvarsel om høygaflenes vinter i Tyskland? Av alle steder – i den lille byen Stralsund ved Østersjøkysten (59.000 innbyggere) var det ventet 400 deltakere i en protest mot myndighetenes energipolitikk. Det kom minst 4.000, og de hadde ordføreren i ryggen.\n\nRemix forteller at Hansa-byens gamle markedsplass var fullsatt under demonstrasjonen.\n\nDeltakerne viste plakater mot økonomiminister Robert Habeck (de grønne), krevde regjeringens avgang, slutt på sanksjonene mot Russland, og åpning av gassrørledningen Nord Stream 2. Den står ferdig, og kan forsyne Tyskland med rimelig, stabil rørgass fra Russland.\n\nOrdfører Alexander Badrow støttet demonstrasjonen på sin Facebook-side, og deltok sjøl på torget.\n\nInnenriksministeriet i delstaten Mecklenburg-Vest-Pommeren skal nå undersøke om ordføreren har brutt sin nøytralitetsplikt med postingen på FB-siden. Et lokalt talerør for CDU tar Badrow i forsvar og sier at nettsiden hans er privat.\n\nNoe svar er i skrivende stund ikke kommet fra innenriksministeriet.\n\n60.000 Einwohner hat #Stralsund. Circa 5.000 waren heute auf der Demo am Markt, bei der das Ende der #Ampel gefordert wurde.\n\nStralsund steht auf. pic.twitter.com/6dzsy2T5lG — Heiko Störtebeker (@Worschtfettkopp) September 21, 2022",
    "OECD venter resesjon i Tyskland: – De globale vekstutsiktene har blitt mørkere": "OECD venter resesjon i Tyskland: – De globale vekstutsiktene har blitt mørkere\n\nVeksten i den globale økonomien vil avta neste år, drevet av stigende renter og krigen i Ukraina, ifølge OECD.\n\nVENTER NEDGANG: Den ferske rapporten fra OECD er uhyggelig lesing for den tyske forbundskansleren Olaf Scholz.\n\nPublisert: Publisert: For mindre enn 30 minutter siden\n\n– Verden, og spesielt Europa, bærer kostnadene av krigen i Ukraina, og mange økonomier står overfor en vanskelig vinter, melder Organisasjonen for økonomisk samarbeid og utvikling (OECD).\n\nMandag legger OECD frem sitt syn på utviklingen i verdensøkonomien.\n\n– Samtidig som det er sannsynlig at veksten i tredje kvartal har vært positiv, hjulpet av en opptur i Kina, har en rekke indikatorer tatt en vending til det verre, og de globale vekstutsiktene har blitt mørkere, melder OECD.\n\nOrganisasjonen venter at veksten i den globale økonomien vil avta fra tre prosent i 2022 til 2,2 prosent i 2023.\n\nHvert år gir OECD ut to hovedrapporter om den økonomiske utviklingen, samt to foreløpige rapporter. Rapporten som legges frem mandag er en av de foreløpige rapportene.\n\nLes på E24+ Både prisveksten og ledigheten blir høyere. Det drar renten i hver sin retning.\n\nNødvendig med ytterligere renteøkninger\n\nKrigen i Ukraina og ettervirkninger av coronapandemien har redusert den økonomiske veksten og lagt ytterligere press på prisene, spesielt på energi og mat, melder OECD.\n\nOrganisasjonen mener økte renter og strammere pengepolitikk bør føre til at prisveksten avtar i mange økonomier til neste år, men at økte energipriser og høyere lønnskostnader vil dempe den ønskede inflasjonsnedgangen.\n\nOECD venter at prisveksten vil utvikle seg på følgende måte i USA og Europa:\n\nI G20-økonomiene vil inflasjonen lette fra 8,2 prosent i 2022, til 6,6 prosent i 2023. Prognosen for 2023 er 0,3 prosent høyere enn ved OECDs forrige rapport.\n\nI eurosonen vil inflasjonen være på 8,1 prosent i 2022 og 6,2 prosent i 2023. Sammenlignet med julirapporten har OECDs forventning til inflasjonen i 2023 økt med 1,6 prosentpoeng.\n\nI USA og Storbritannia forventer OECD derimot lavere prisvekst i 2023 enn i den forrige rapporten. I USA vil inflasjonen dempe seg til 3,4 prosent til neste år, og i Storbritannia til 5,9 prosent.\n\nVidere skriver OECD at sentralbankenes rentehevinger har skapt strammere finansielle markeder og at aksjemarkeder i store deler av verden har falt kraftig i år. I tillegg har den amerikanske dollaren styrket seg betydelig og risikoviljen har avtatt.\n\nLikevel er det nødvendig med ytterligere renteøkninger i de fleste store avanserte økonomiene slik at inflasjonspresset reduseres varig, ifølge OECD. Det vil sannsynligvis innebære en periode med lavere vekst.\n\nOECD estimerer at rentene vil stige til 4,5–4,75 prosent i USA i 2023, og at ECB vil øke styringsrenten til fire prosent i løpet av neste år.\n\nLes på E24+ Boligmarkedet: – Aldri tidligere opplevd\n\nUKRAINA-KRIGEN: Spesielt Europa bærer kostnadene av krigen i Ukraina, melder OECD. Bildet er fra Kharkiv-regionen, 24. september.\n\nForventer resesjon i Tyskland\n\nDen økonomiske veksten i USA og i euroområdet anslås å avta kraftig til neste år.\n\nI USA estimerer OECD at BNP (bruttonasjonalprodukt) vil vokse med 1,5 prosent i 2022 og med 0,5 prosent i 2023.\n\nI euroområdet er det ventet en BNP-vekst på 0,3 prosent i 2023. Det er 1,3 prosentpoeng lavere enn i OECDs juli-rapport.\n\nAller verst er estimatene for Tyskland og Russland, hvor OECD venter resesjon i 2023. Tysklands BNP-vekst er ventet å ende på −0,7 prosent i 2023, mens Russland vil få en nedgang på 4,5 prosent i året som kommer.\n\nVeksten i Kina anslås å falle til 3,2 prosent i år drevet av coronanedstenging og et svakt eiendomsmarked. Samtidig venter OECD at politisk støtte vil bedre veksten i Kina i 2023, til 4,7 prosent.\n\nOrganisasjonen påpeker at det er mye usikkerhet knyttet til prognosene.\n\n– Mer alvorlig drivstoffmangel, spesielt gass, kan redusere veksten i Europa med ytterligere 1,25 prosentpoeng i 2023, og global vekst med 0,5 prosentpoeng, samt øke europeisk inflasjon med over 1,5 prosentpoeng.",
    "Keepertabbe ødela mektig engelsk snuoperasjon – sårt tiltrengt seier røk mot Tyskland": "",
    "Oddsen på dette spillet mellom England og Tyskland lokker oss til å spille": "Nå har England gått 272 minutter uten å score i Nations League. Måltørken tar slutt mot Tyskland.\n\n0-1-tap mot Italia fredag gjør at England står uten seier i de seks siste gruppespill-kampene i Nations League.\n\nDette spillet gir 3,20 i odds på hjemmeseier til England mot Tyskland\n\nEnda mer bekymringsfullt er det at England har gått målløse av banen i fem av de siste seks Nations League-kampene de har spilt. De har kun scoret ett mål i denne perioden. Det var Harry Kanes utligning to minutter før full tid mot Tyskland.\n\nStatistikken er rett og slett fæl, men England står uten tap mot Tyskland i de tre siste kampene. U-faren er stor, men magefølelsen gjør at vi går for engelsk seier. Det må komme en reaksjon på nedrykket.\n\nEngland - Tyskland\n\nOdds: England vinner og det scores under 3,5 mål - 3,20 i odds\n\nKampstart mandag 26. september klokken 20.45\n\nSpillestopp kl 20.44\n\nWembley\n\nSlik ser du kampen:\n\nDen vises på TV2 Sport Premium 1 ﻿Skaff deg tilgang her﻿\n\nSe England - Tyskland på TV2 Sport Premium 1 med Allente. Skaff deg tilgang her!\n\n﻿Vi tror England vinner og det scores under 3,5 mål. Det spiller du på her til 3,20 i odds\n\nSelv med seier i siste kamp mot Tyskland vil England rykke ned til B-divisjonen i Nations League etter 0-1-tapet for Italia i Milano fredag kveld.\n\nDermed står England med to poeng i gruppe 3, og det er fire poeng opp til Tyskland før den siste kampen i gruppen skal spilles mandag.\n\nTyskland tapte på sin side 0-1 hjemme for Ungarn, og det betyr at de i beste fall ende opp med 2.-plass i gruppen foran avslutningskampen.\n\nBegge lagene trenger en seier i mandagens kamp, men vi tror England trenger det aller mest.\n\n0-1-tap mot Italia gjør at England står uten seier i de fem siste kampene, hvorav tre er tapt, og de har kun scoret én gang i denne perioden. Det var Harry Kanes utligning to minutter før full tid mot Tyskland.\n\nSupporterne er skuffet, og det ga de uttrykk for etter fredagens kamp. Landslagssjef Gareth Southgate ble buet på av den tilreisende fansen på San Siro, og han vil være desperat etter en slags reaksjon fra spillerne sine etter det ydmykende nedrykket fra Nations League.\n\nVi tror the Three Lions viser seg fra en bedre side i mandagens kamp mot Tyskland, men det blir neppe noen målfest på Wembley. De ni siste kampene mellom disse to nasjonene har endt med under 3,5 mål.\n\nMålfattig kamp på Wembley\n\nTyskland har også skuffet stort i Nations League. De har bare vunnet én av de siste seks kampene, men 0-1-tapet mot Ungarn på hjemmebane fredag er det eneste nederlaget i denne perioden.\n\nMen tyskerne har iallfall scoret, og fredag var første gang på 13 kamper at de gikk av banen uten å sette ballen i noten. Sist gang de gikk av banen uten å score var faktisk mot England i EM i fjor. Da vant England 2-0.\n\nVi tror England kan slå Tyskland igjen hjemme på fotballøyen. En hel nasjon venter på at the Three Lions skal slå tilbake etter det pinlige nedrykket, og vi tror de kan klare det.\n\nUnder 3,5 mål virker å være et snart spill, siden de ni siste kampene mellom England og Tyskland på engelsk jord har endt med færre enn fire scoringer. Det har faktisk vært scoret under tre mål i seks av de siste syv kampene til Tyskland, og det er også tilfelle i fire av de siste fem kampene til England. Det finnes ikke gode argumenter for at mandagens kamp skal bli en målfest.\n\nEngland vinner og det scores under 3,5 mål. Det spiller du på her til 3,20 i odds",
    "Tyskland får gass fra De forente arabiske emirater": "Tyskland får gass fra De forente arabiske emirater\n\nTyskland og De forente arabiske emirater har kommet frem til en avtale om gassleveranser, melder AFP.\n\nTysklands statsminister Olaf Scholz er denne helgen i Midtøsten, og målet har vært å sikre avtaler om gassforsyning.\n\nRussland har ikke levert gass via Nord Stream 1 siden slutten av august. Lenge før det reduserte Russland leveransene, noe som har tvunget Tyskland til å finne andre løsninger for å dekke gassbehovet.\n\nTysklands lagringsfasiliteter for naturgass er nå mer enn 90 prosent fulle. På tross av dette frykter mange at landet må rasjonere mot våren.",
    "Mandagens direkte TV-sport": "14.03: Snooker, British Open. Runde 1. Fra Marshall Arena i Milton Keynes. (Eurosport 1)\n\n14.18: Sportsklatring, verdenscup. Finale i lead for kvinner og menn fra Jakarta, Indonesia. (Eurosport N)\n\n20.03: Snooker, British Open fortsetter. (Eurosport 1)\n\n20.45: Fotball, UEFA Nations League. Gruppe A. England – Tyskland fra Wembley i London. Dette skulle jo vært den store gruppefinalen, men ble det motsatte. Her er det bare prestisje på spill. England rykket ned til B-divisjonen etter fredagens tap for Italia. Tyskland tapte sin kamp for Ungarn og kan ikke vinne pulja. Men for Englands manager Gareth Southgate (bildet) handler det om prestisje? (TV 2 Sport Premium)\n\n20.45: Fotball, UEFA Nations League. Gruppe A. Ungarn – Italia fra Ferenc Puskas Arena i Budapest. Dette blir altså finalen. Ungarn vinner pulja med minst uavgjort. (TV 2 Sport Premium 2)\n\n21.00: Fotball, spansk Segunda Division. Cartagena CF – Alaves. (TV 2 Sport 1)\n\n01.00: Ishockey, NHL treningskamp: New York Rangers – New York Islanders. (Vsport 1)\n\n01.07: Baseball, MLB. Toronto Blue Jays – New York Yankees. (Vsport +)\n\nHold deg oppdatert. Få Oslosportens nyhetsbrev fra Dagsavisen!\n\n\n\n",
    "Tyskland tar over kriserammede Uniper – Fortum selger seg helt ut": "Tyskland tar over kriserammede Uniper – Fortum selger seg helt ut\n\nKutt i russiske gassleveranser har sendt energikjempen Uniper inn i en økonomisk krise. Nå tar den tyske staten over.\n\nUnipers logo.\n\nPublisert: Oppdatert 21. september\n\nFinske Fortum har tidligere meldt at forhandlingene med den tyske staten nærmet seg slutten, og onsdag morgen er avtalen klar.\n\nUniper får normalt mye av gassen sin fra Russland, men har hatt store problemer etter at leveransene ble redusert. Da måtte selskapet kjøpe dyr gass i markedet og levere til sine kunder.\n\nIfølge Fortum har Uniper samlet tapt 8,5 milliarder euro knyttet til gassleveranser, og selskapet kan ikke lenger utføre sin rolle som energileverandør. Derfor tar den tyske staten nå over.\n\n– Vi har gjort valg i fortiden som vi var fullt overbevist om på det tidspunktet basert på den informasjonen vi hadde, markedet og markedsutsiktene. Sett i ettertid har noen av våre strategiske valg vist seg å bli en byrde, sier Fortum-sjef Markus Rauramo i en melding.\n\nUniper er en viktig gassleverandør til lokale energiselskaper og industriselskaper i Tyskland.\n\nLes på E24+ Aksjeskolen #5: Styr unna taperaksjer\n\n– Første reaksjonen er nok lettelse\n\nTi minutter ut i handelsdagen klatrer Fortum rundt 12 prosent på Helsinki-børsen.\n\n– Den første reaksjonen i markedet er nok lettelse, for nå har man en sikker gassleverandør i Tyskland. Dette har ligget i kortene siden i vår, da Tyskland først begynte å hjelpe Uniper, sier analytiker John Brottemsmo i Kinect Energy til E24.\n\n– På lenger sikt så kan jo man diskutere hvor heldig det er å ha en statseid leverandør. Frankrike har varierende erfaring med dette. Dette er dramatisk, men nå er det nok egentlig mest lettelse over at dette har gått såpass fort, sier Brottemsmo.\n\nLes på E24+ Ekspertenes aksjefavoritter akkurat nå\n\nSlik ser avtalen ut\n\nDen tyske staten tar over alle Fortums aksjer i den kriserammede energikjempen i en avtale som ser slik ut:\n\nFortums 293 millioner Uniper-aksjer kjøpes for 1,7 euro per stykk. Den totale prisen er 500 millioner euro\n\nTilbakebetaling av finansieringen på fire milliarder euro som Fortum har gitt til Uniper\n\nDen tyske staten skal garantere for en kapitalinnhenting på åtte milliarder euro. I mellomtiden skal banken KfW stå for et brolån\n\nEtter dette er gjennomført sitter den tyske staten igjen med 98,5 prosent av Uniper.\n\nFinske Fortum har den finske staten som hovedeier, og har vært Unipers største eier med drøye 78 prosent. Det norske Oljefondet eide ved nyttår 0,24 prosent av Uniper, som tilsvarer 369 millioner kroner.\n\nI 2020 sa Fortum at selskapet hadde investert 6,5 milliarder euro i Uniper, og hadde da en andel på like under 70 prosent. Nå blar altså Tyskland opp 0,5 milliarder euro for aksjene.\n\n– Kan ikke la dem gå konkurs\n\nDet var nødvendig for Tyskland å redde Uniper, ifølge direktør for kraft og fornybar energi Lars O. Skorpen i Pareto Securities.\n\n– Dette har vært en varslet katastrofe. Tyskland gikk inn allerede i sommer med en halvveis redningsaksjon i Uniper. Dette er jo den største leverandøren av gass i Tyskland, og du kan nesten ikke la dem gå konkurs, sier Skorpen til E24.\n\n– De er «too big to fail». Uniper kjøper jo gass fra Russland som har uteblitt, og det har skapt enorme problemer, sier han.\n\nHan peker på at Fortum tidligere i uken meldte om at forhandlingene med tyske myndigheter fortsatte. Onsdag morgen kom meldingen om at det var inngått en avtale.\n\nLes på E24+ Equinor betalte 400.000 kroner for å få avlyst en forestilling\n\n– Dette har gått ekstremt fort. Men Fortum er gode forhandlere, og det kan virke som de har fått en etter forholdene god avtale, sier Skorpen.\n\n– Det Fortum har opplevd med Uniper er en katastrofe. Det er en slags sort svane. Men Fortum har også mye investeringer i Russland med blant annet vannkraft og vindkraft, det har vært det store satsingområdet deres. Fortum-aksjen har også falt mye i det siste, så det har vært en krevende tid, legger han til.\n\nTaper en milliard om dagen\n\nUniper sliter kraftig økonomisk, og sa nylig at tapene er på nær én milliard kroner for dagen. Selskapet får det meste av gassen sin fra Russland, og kutt i russiske gassleveranser gjør at det må kjøpe dyr gass i markedet til sine kunder.\n\nFortum varslet i forrige uke at Unipers tap var forverret etter at Russland stengte ned all gassleveranse gjennom gassrøret Nord Stream 1.\n\nUniper har tidligere også meldt at selskapet har benyttet seg av hele rammen på ni milliarder euro i en kredittfasilitet med den statlige tyske banken KfW, og ba om å få økt rammen med fire milliarder euro.\n\nForhandlinger om å hjelpe det kriserammede Uniper har pågått en stund. Allerede i juli gikk tyske myndigheter med på å overta 30 prosent av Uniper-aksjene. Uniper varslet tidligere denne måneden at samtalene nå dreide seg om en mulig nasjonalisering.\n\nMistillitsforslag\n\nDen finske regjeringen har vært i hardt vær fra opposisjonen den siste tiden for hvordan de har håndtert situasjonen rundt Fortum og Uniper.\n\nIfølge Bloomberg er det levert to mistillitsforslag mot regjeringen tirsdag.\n\nDen finske ministeren Tytti Tuppurainen, som har ansvar for statlige selskaper, sier det er viktig at Finland kompenseres og at finske skattebetalere ikke får regningen for redningsoperasjonen.",
    "Tyskland ventar eit framleis «Europa-vennleg» Italia": "Personvern og datalagring\n\nLagring og logging av data\n\nVed å besøke dette nettstedet lagres noen tekniske data om din internettforbindelse og nettleser. Disse data kan kategoriseres som følger:\n\nInformasjonskapsler (\"cookies\") i din nettleser\n\nTeknisk info på servere\n\nBrukerinformasjon i databaser\n\nInformasjonskapsler\n\nDette nettstedet bruker cookies/\"informasjonskapsler\" for å forbedre funksjonalitet og brukeropplevelse.\n\nVis mer\n\nEn informasjonskapsel er en mekanisme der din nettleser kan ta vare på informasjon den får fra nettsider, for så å sende disse tilbake til nettsidene igjen senere. Dette gjøres automatisk uten at brukeren trenger å tenke på det. Informasjonskapslene kan ha flere funksjoner, for eksempel å holde rede på innstillinger, hvilken bruker du er logget inn som, hva du har tilgang til, hjelp til å sørge for at du får tilsendt riktig innhold, sporing av annonsevisninger og annet. Informasjonskapsler gjør det mulig å holde rede på slike innstillinger og annet over tid, slik at informasjonen er lettere tilgjengelig ved gjentatte besøk til nettstedet. Informasjonskapslene brukes også til midlertidig håndtering av brukerspesifikk informasjon når man besøker forskjellige deler av samme nettsted. To eksempler fra de mange funksjonene nettstedet bruker informasjonskapsler for å vedlikeholde: Én informasjonskapsel brukes for å huske innstilling for lydstyrke på videoavspilleren, en annen brukes for å huske om du har krysset vekk denne boksen med informasjon, slik at du ikke trenger å se den igjen neste gang du besøker dette nettstedet fra samme nettleser som du bruker nå. Informasjonskapsler lagres automatisk av nettleseren din som små tekstfiler på din datamaskin. Du kan selv endre innstillinger for hvordan informasjonskapsler skal håndteres i din nettleser. Informasjonskapsler kan leveres av alle typer innhold på nettstedet, både tekstsider, bilder og annet. Informasjonskapslene sendes kun tilbake til det nettstedet du fikk dem fra, ikke til andre nettsteder. Mange nettsteder, dette inkludert, fungerer ikke som de skal dersom du ikke tillater bruk av informasjonskapsler. Dette nettstedet lagrer informasjonskapsler for å håndtere tre nivåer av funksjonalitet: Kritiske informasjonskapsler brukes til å holde rede på brukerinformasjon, tilgang, noen personlige innstillinger og annet. Uten disse fungerer ikke nettstedet som det skal. Analyse-informasjonskapsler brukes for å holde rede på trafikk på nettstedet, hvilke deler av det som er mest populært, hvilke deler som brukes mest og annet. Deler av disse er tredjepart informasjonskapsler levert av eksterne tjenesteleverandører. Informasjonskapsler for analytisk funksjon brukes for å forbedre nettstedet (som er under stadig utvikling), men disse er ikke kritiske for nettstedets funksjonalitet. Annonse-informasjonskapsler brukes av interne og tredjeparts annonsesystemer for å holde oversikt over og spore visninger av annonser. Det er lovpålagt krav om at denne informasjonen gjøres tilgjengelig for deg som bruker av nettsteder som benytter slike informasjonskapsler.\n\nTeknisk info\n\nNår du besøker et nettsted vil webserveren logge noe teknisk info som din IP-adresse, hvilken nettleser du bruker og tidspunktet for hver gang du forespør data fra serveren, altså når du klikker på en intern lenke og laster en ny nettside eller tilhørende data som skrifttyper, bilder, ulike script som kreves for at nettsiden skal fungere.\n\nDisse dataene spares bare en viss tidsperiode for å kunne utføre feilsøking og feilretting i systemene, og deles aldri med avisens ansatte eller tredjepart.\n\nBrukerinformasjon\n\nVi lagrer noe informasjon om deg som bruker. På dette nettstedet lagres ingen sensitiv informasjon, men enkel kontaktinformasjon som du gir fra deg når du oppretter en brukerkonto eller kjøper tjenester i nettavisen vil lagres i våre databaser. Dette er nødvendig for å kunne levere tjenestene til deg. Disse dataene slettes når du sletter din brukerkonto.\n\nHvem lagrer vi data om?\n\nVanlige besøkende/lesere:\n\nHvis du besøker dette nettstedet uten å ha registrert en brukerkonto eller abonnement, lagres følgende data om deg:\n\nVis mer\n\nNoe teknisk informasjon som IP-adresse og nettleser lagres i webserveren sine logger. Denne tekniske informasjonen spares i 180 dager, og er nødvendig for at tjenesten skal fungere og for å ivareta sikkerheten. Disse dataene utleveres aldri til hverken avisens ansatte eller tredjeparter.\n\nGoogle Analytics teller sidevisninger for å opprettholde en besøksstatistikk. Denne informasjonen er anonymisert og kan ikke brukes for å spore deg.\n\nEnkelte tredjepartstjenester som nedlastede skrifttyper og script kan logge din IP-adresse og annen informasjon på eksterne servere.\n\nEn informasjonskapsel settes for å identifisere deg som bruker mens du surfer på nettsidene. Denne slettes når du lukker nettleseren din, eller senest etter 360 minutter med inaktivitet.\n\nInnloggede brukere og abonnenter:\n\nHvis du velger å opprette en brukerkonto og/eller abonnement på nettavisen, vil også følgende informasjon lagres om deg:\n\nVis mer\n\nNavn, adresse og annen kontaktinformasjon du selv oppgir i registreringsprosessen. Disse data er lagret frem til du sletter din brukerkonto.\n\nInformasjon om abonnementet ditt, f.eks. når det ble kjøpt, hvordan det ble betalt, noen få sifre fra ditt kredittkort, abonnementets varighet og hvilket abonnement du har. Disse data lagres frem til brukerontoen slettes.\n\nEnkle data om hvilke artikler du har lest og hvor mye av artiklene du leser. Dette brukes til å kunne forbedre vårt innhold og slettes hvis du sletter din brukerkonto.\n\nNB: Etter at data er slettet vil de likevel kunne spares i inntil 180 dager i backuper. Backuper lagres med høy sikkerhet og begrenset tilgang, og er nødvendig for å kunne drive feilsøking og ivareta brukerenes og datasystemenet sikkerhet.\n\nDine rettigheter:\n\nSom bruker av dette nettstedet kan du kontakte avisen for å få dine data utlevert og/eller slettet.\n\nHar du en brukerkonto/abonnement, kan du logge inn i din brukerprofil og laste ned dine lagrede data, samt slette din brukerkonto og tilhørende data når som helst.\n\nVis mer\n\nDu kan også slette alle lokale data i din nettleser. Fremgangsmåten for dette varierer mellom ulike nettlesere og enheter. Anbefaling: Ved å benytte deg av EU-tjenesten YourOnlineChoices.com kan du selv til en viss grad styre hvordan ulike annonseleverandører sporer deg, samt lese mange gode tips til hvordan du kan tilpasse hvilke annonser som vises. Åpne YourOnlineChoices.com i et nytt vindu. NB: Enkelte systemkritiske data som finnes i for eksempel webserverens logger vil ikke kunne slettes på forespørsel, men disse slettes automatisk etter kort tid iht informasjonen ovenfor.\n\nHvis du trykker AVVIS vil ingen informasjonskapsler lagres i din nettleser og ingen data om deg logges i våre databaser. Det betyr også at vi ikke kan vite om du har godkjent eller ikke, slik at du vil se denne advarselen på hver side du besøker. Teknisk informasjon (webserverlogger) vil likevel lagre din IP-adresse og nettleserinformasjon, men dise slettes fortløpende som beskrevet ovenfor.",
    "Gassforsyningen øker raskere enn ventet i Tyskland": "Gassforsyningen øker raskere enn ventet i Tyskland\n\nDe tyske gasslagrene fylles raskere enn regjeringen har kunnet håpet på. Det kan gi Europas største økonomi et lite pusterom.\n\nFinansminister Robert Habeck bekrefter at tyske gasslagre fylles raskere enn regjeringen hadde ventet.\n\nNTB-DPA\n\nPublisert: Publisert: 28. august\n\nLagringsnivåene var på 81,78 prosent av full kapasitet torsdag, og forventningen var at man ville nå 82,2 prosent fredag, viser en rapport som ble kunngjort søndag.\n\nDe siste ukene har Tyskland kjempet for å fylle opp lagrene sine, og arbeidet har gått bedre enn ventet. Det opprinnelige målet var at man skulle nå 75 prosent av full kapasitet innen september. Nå ligger Tyskland an til å kunne fremskynde målet for 1. oktober, som var 85 prosent, til begynnelsen av september. Innen 1. november er målet å ha oppnådd et nivå på 95 prosent av full kapasitet.\n\n– Lagringsenhetene fylles opp raskere enn ventet, kommenterer finansminister Robert Habeck overfor Der Spiegel.\n\nMed 100 prosent vil tysk lagringskapasitet tilsvare 256 terawattimer, som er omtrent en firedel av Tysklands årlige forbruk, ifølge bransjeforeningen Ines.\n\nSamtidig fortsetter arbeidet med å finne andre energikilder etter at Russland kuttet ned på gassleveranser. Ifølge Finansdepartementet var bare 9 prosent av det tyske forbruket i august basert på russisk gass. Det lave nivået skyldes delvis at det brukes lite energi i den varme sommermåneden.",
    "Norge kjemper mot Tyskland og Kasakhstan om ishockey-VM i 2027": "Det internasjonale ishockeyforbundet (IIHF) opplyste fredag overfor ishockeynettstedet nitten.no at de har mottatt og godkjent tre søknader om å få arrangere VM i 2027.\n\nMesterskapet, som har et budsjett på over 250 millioner kroner, spilles enten i Norge, Tyskland eller Kasakhstan med potensiell VM-finale i Telenor Arena.\n\nTyskland arrangerte VM sist i 2017, og da sammen med Frankrike, mens Köln og Mannheim var vertsbyer i 2010. Kasakhstan har aldri tidligere arrangert et elite-VM, men hadde VM, 1. divisjon for tre år siden.\n\nDersom Norge tildeles VM om fire og et halvt år, blir det tredje gang mesterskapet arrangeres her i landet etter turneringene i Oslo i 1958 og Oslo, Lillehammer og Hamar i 1999.\n\nPlanen i 2027 er å fordele kampene mellom Telenor Arena i Bærum med sine 14.000 sitteplasser og Trondheim Spektrum med plass til 8600 tilskuere.\n\nHvem som får mesterskapet i 2027, bestemmes av IIHF under VM i Finland og Latvia i mai neste år.\n\n(©NTB)",
    "Tyskland er hardt rammet av energikrisen. Årsakene går mange tiår tilbake.": "Tyskland er hardt rammet av energikrisen. Årsakene går mange tiår tilbake.\n\nI 2018 advarte Donald Trump Tyskland mot avhengighet av russisk energi. Da ble han møtt med latter av den tyske delegasjonen i FN.\n\nUnmute video\n\n1. sep. 2022 06:11 Sist oppdatert 1. september 2022\n\n– Tyskland vil bli totalt avhengig av russisk energi hvis landet ikke umiddelbart endrer kurs.\n\nDet sa tidligere president i USA Donald Trump under en tale til FNs generalforsamling i september 2018.",
    "Tyskland taper 60 milliarder euro på energikrisen": "Summen tilsvarer over 600 milliarder kroner, og kan stige til 100 milliarder euro neste år. Det skyldes økt innkjøp av gass fra andre land enn Russland, sa Habeck til en næringslivskonferanse torsdag.\n\nDet tilsvarer 2 prosent av Tysklands brutto nasjonalprodukt.\n\nVed siden av overgangen fra russisk gass skyldes de økte energiprisene for Tyskland blant annet manglende strøm fra franske atomkraftverk. De har måttet stenge flere ganger i år for vedlikehold og på grunn av tørke. Ifølge Habeck er kun 28 av 56 franske kjernekraftreaktorer i drift i øyeblikket.",
    "Tyskland innfører enorm støttepakke til husholdninger": "Tyskland innfører enorm støttepakke til husholdninger\n\nTyskland innfører en støttepakke på nær 650 milliarder kroner å dempe det økonomiske trykket på husholdninger.\n\nKansler: Olaf Scholz\n\nNTB-AFP\n\nPublisert: Publisert: 4. september\n\n– På tross av energikrise, vil Tyskland komme seg igjennom vinteren, sier Tysklands bundeskansler Olaf Scholz.\n\nBetydelig økonomisk hjelp til innbyggere og bedrifter er nødvendig på grunn av kraftig økning i energiprisene, heter det i dokumentet som AFP siterer.\n\nBlant annet vil pensjonister og studenter få et engangsbeløp på henholdsvis 3.000 og 2.000 kroner. Økt barnetrygd og energistøtte til husstander som mottar bostøtte, er også blant tiltakene.\n\nDet er også satt av penger for holde prisen på offentlig transport nede.\n\nDette er den tredje støttepakken for å dempe det økonomiske trykket på husholdninger og bedrifter. De foregående støttepakkene var på 300 milliarder kroner.\n\nUsikker energiforsyning fra Russland har ført frykt for energirasjonering til vinteren. Olaf Scholz sier imidlertid at landet vil ha tilstrekkelig tilgang på energi i vintermånedene.",
    "Tyskland rammes hardt av energikrisen: – Kuttene i industrien kommer nok til å bli større": "Tyskland rammes hardt av energikrisen: – Kuttene i industrien kommer nok til å bli større Høye energipriser tvinger tysk industri ned i knestående. – I Tyskland er det jo faktisk krise, sier sjeføkonom.\n\n2 min Publisert: 20.09.22 — 21.38 Oppdatert: 5 dager siden",
    "Tyskland utsetter stenging av atomkraftverk": "Tyskland utsetter stenging av atomkraftverk\n\nTyskland utsetter stengingen av to atomkraftverk som følge av energikrisen.\n\nDet tyske atomkraftverket Emsland skal fortsatt stenges innen nyttår, kunngjorde den tyske regjeringen mandag kveld. To av de øvrige kraftverkene, Neckarwestheim 2 og Isar 2, skal holdes i reserve frem til april 2023.\n\nPublisert: Oppdatert 5. september\n\nTyskland vil ikke stenge to av de tre gjenværende atomkraftverkene i landet, i tilfelle det skulle bli behov for å kompensere for manglende kraftproduksjon i vinter, ifølge Reuters.\n\nDette er en reversering av en lengre planlagt nedleggelse av anleggene innen nyttår. De to atomkraftverkene skal ifølge Bloomberg holdes i reserve frem til april 2023.\n\nFrykter rasjonering\n\nØkonomiminister Robert Habeck sier ifølge Reuters at Tyskland står fast ved planene om utfasing av kjernekraft, men at russiske gassleveranser rettferdiggjorde å utsette stengningen som et reservetiltak.\n\nUsikker energiforsyning fra Russland har ført til frykt for energirasjonering til vinteren.\n\nTysklands forbundskansler Olaf Scholz sier imidlertid at landet vil ha tilstrekkelig tilgang på energi i vintermånedene.\n\nMacron: – Klare til å forsyne Tyskland med gass\n\nEUs energiministre vil møtes 9. september for å diskutere tiltak for å dempe de skyhøye energiprisene. Gassprisene har skutt i været etter at Russland fredag besluttet å ​​holde den avgjørende Nord Stream-rørledningen stengt.\n\nPå en pressekonferanse mandag uttalte Frankrikes president Emmanuel Macron at landet vil være klare til å forsynes Tyskland med gass. Tyskland på sin side vil eksportere strøm til Frankrike om nødvendig, ifølge Reuters.\n\n– Tyskland trenger vår gass, og vi trenger kraft fra resten av Europa, spesielt Tyskland, uttalte Macron på pressekonferansen, som fant sted etter en telefonsamtale mellom den franske presidenten og Tysklands forbundskansler Olaf Scholz.\n\nSøndag ble det kjent at Tyskland innfører en støttepakke på nær 650 milliarder kroner for å dempe det økonomiske trykket på husholdninger som følge av energikrisen.",
    "Dobling i antallet Alzheimer-pasienter i Tyskland": "Av de 19.356 i Tyskland som var innlagt med hjernesykdommen i 2020, var 95 prosent 65 år eller eldre. Flertallet var over 80 år.\n\nTil sammenligning var det totalt 8.116 slike pasienter i 2000. Destatis kunngjorde tallene tirsdag foran Verdens alzheimerdag onsdag.\n\nAlzheimers sykdom er en kronisk hjernesykdom, og den vanligste årsaken til demens. Sykdommen fører alltid til demens, og omtrent 60 til 70 prosent av alle med demens har det på grunn av Alzheimers sykdom.\n\n(©NTB)\n\nLes også:\n\nPå terskelen til Alzheimers-gjennombrudd\n\nSterk mistanke om juks i Alzheimers-forskning: – Tragisk om noen misbruker tilliten ved å jukse",
    "Tyskland betaler 300 mill. i erstatning": "Tyskland betaler 300 mill. i erstatning\n\nTyske myndigheter vil utbetale 300 millioner kroner i kompensasjon til familiene som ble rammet av terrorangrepet mot OL-landsbyen i München i 1972. Tyskland erkjenner at landet hadde et ansvar, og varsler at det vil oppheve hemmeligholdet rundt angrepet.\n\n11 israelske idrettsfolk ble drept av den palestinske terrorgruppen Svart september. Også en politimann og fem palestinere ble drept under skuddveksling med vesttysk politi.\n\nOver 50 år etter massakren ble det mandag arrangert en minnestund i München. Tysklands president Frank-Walter Steinmeier og Israels president Isaac Herzog var til stede.",
    "Marie løp seg til junior-EM i Tyskland": "– Det har vært et mål hele sesongen, forsikrer Kravdal, som var hele minuttet raskere enn Elisa Götch Iversen fra BUL Tromsø i yngste juniorklasse for jenter, D17-18.\n\nKommende helg arrangeres Junior European Cup (JEC) i Blankenburg i Tyskland. Dette er et uoffisielt EM for klassene 17–18 år. Det norske laget offentliggjøres førstkommende tirsdag, men det er ingen tvil om at første års junior Marie Kravdal får plass blant de seks som blir uttatt til de tre konkurransene i Tyskland.\n\nHæl til bekymring\n\n– Jeg har femte- og sjetteplass fra NM for to uker siden. I tillegg ble jeg nummer fem også på fredagens sprint her på Konnerud. Med seier her i dag håper jeg å komme med til JEC, sier Kravdal.\n\nNår dessuten årets norgesmester på mellomdistanse i D17-18, Mathea Gløersen fra Tønsberg, løper junior-VM i Portugal seinere i høst i stedet for JEC, er det ingen tvil om Marie Kravdals plass på laget til Tyskland.\n\nMen en vond hæl kunne fort satt en stopper for helgas norgescup på Konnerud. Forrige helg løp hun finalen i Nammo-cupen lørdag, før hun «slang seg med» i Snertingdalsløpet søndag.\n\n– Da fikk jeg smerter i hælen og brøt løpet. De tre neste dagene trente jeg ikke, men torsdag løp jeg en tur og testet hælen. Det gikk bra, og jeg har ikke hatt vondt i de to løpene her på Konnerud, forteller Marie.\n\nNær tur til Alicante\n\nKlubbkamerat Even Lien var også nær ved å bli tatt ut til en langtur kommende vinter. Landets beste 16-åringer løp nemlig O-idol på Konnerud, der premien til de tre beste var vintersamling med juniorlandslaget i Alicante i februar.\n\nEven Lien endte på fjerdeplass – 24 sekunder for seint til å sikre seg Spania-tur.\n\n– Jeg hadde en stor bom på den sjuende posten. Der gikk det sikkert bortimot tre minutter. Resten av løypa gikk veldig bra, men sjansen til å bli med til Alicante røk nok der, sa Even Lien.\n\nStorebror Lars Lien løp for øvrig inn til 11. plass i H17-18. Annar Erlien Solerød ble nummer 30 i samme klasse, mens Live Raknes Sogstad og Emma Visted-Hansen – også de fra Gjø-Vard – ble henholdsvis nummer 20 og 46 i D17-18.",
    "Ukraina tilbyr strøm til Tyskland": "Ukraina tilbyr strøm til Tyskland\n\nUkraina ønsker å hjelpe Tyskland med å bli mindre avhengig av russisk gass.\n\nTyskland er i energiknipe etter at Russland har redusert gasseksporten kraftig.\n\nNTB-DPA\n\nPublisert: Publisert: 3. september\n\n– For tiden eksporterer Ukraina strøm til Moldova, Romania, Slovakia og Polen. Men vi er klare til å utvide eksporten til Tyskland, sier Ukrainas statsminister Denys Sjmyhal.\n\nDenne helgen skal han til Berlin og møte Tysklands statsminister Olaf Scholz. Der skal de diskutere saken.\n\n– Vi har en tilstrekkelig mengde elektrisitet i Ukraina takket være kjernekraftverkene våre, sier Sjmyhal.\n\nEtter at kraftutvekslingen mellom Russland og Ukraina ble avsluttet ved krigens start, har Ukraina eksportert mellom 400 og 700 megawatt daglig til EU og Moldova. Sjmyhal ønsker å øke dette.\n\n– Det vil være bra for begge sider. EU vil få mer energi, og vi vil få den utenlandske valutaen vi sårt trenger.\n\nNyheten kommer etter at Russland fredag kveld sa at Nordstream1 er nedstengt.\n\nGazprom opplyser at det er oppdaget en oljelekkasje på en gassturbin, og stenger ned rørledningen som opprinnelig skulle åpne igjen lørdag etter vedlikeholdsarbeid på ubestemt tid. Nord Stream 1 består av to rørledninger mellom Vyborg i Russland og Greifswald i Tyskland, og står for størstedelen av den fortsatt pågående russiske energieksporten til Europa.\n\nTilfeldig eller ikke, nyheten om oljelekkasjen i gassturbinen kom etter at G7-landene hadde blitt enige om et pristak på russisk olje.",
    "Tyskland: Klarer å takle stans i russiske gassleveranser": "Tyskland: Klarer å takle stans i russiske gassleveranser\n\nRussiske gassleveranser gjennom rørledningen Nord Stream 1 ble onsdag midlertidig stanset. Tyskland sier gasslagrene fylles raskere enn ventet.\n\nRusslands president Vladimir Putin bruker gassleveransene som politisk våpen, mener Frankrike.\n\n31. august 2022\n\nRussiske gassleveranser gjennom rørledningen Nord Stream 1 stanset helt onsdag. Etter planen skal rørledningen være stengt i tre dager.\n\nIfølge det statlige russiske energiselskapet Gazprom stenges rørledningen for vedlikeholdsarbeid. Stengingen var varslet i forkant, og onsdag morgen bekrefter både den tyske operatøren Entsog og Gazprom at leveransene har stoppet.\n\n– Leveransen gjennom Nord Stream har stanset helt ettersom vedlikeholdsarbeidet i en gasskompressor startet i dag, skriver Gazprom onsdag.\n\nRørledningen åpnet i 2011 og kan på det meste sende 170 millioner kubikkmeter gass daglig fra Russland til Tyskland. Ledningen ble også stengt 10 dager i juli for reparasjoner.\n\nGazprom: Vedlikehold\n\nSelskapet sa tidligere i august at det er nødvendig å gjennomføre vedlikehold etter hver 1000 timers drift. Når vedlikeholdet er ferdig, blir leveransene av 33 millioner kubikkmeter gass pr. dag gjenopptatt, ifølge Gazprom.\n\nPresidenten i det tyske Statnett sier at landet vil klare å håndtere situasjonen hvis leveransene gjenopptas i løpet av de neste dagene.\n\n– Jeg antar at vi klarer å takle dette, sier Klaus Mueller til Reuters.\n\n– Jeg stoler på at Russland vil vende tilbake til å levere 20 prosent av kapasiteten på lørdag. Men ingen vet sikkert, legger han til.\n\nEuropeiske ledere frykter at Russland kan forlenge stansen i et forsøk på å presse opp prisene. Den dramatiske prisøkningen kan føre til en økonomisk krise for husholdningene gjennom vinteren.\n\nLagrene fylles\n\nTirsdag anklaget den franske energiministeren Agnes Pannier-Runacher for å «bruke gassen som et krigsvåpen». Uttalelsene kom etter at Gazprom sa at den ville stanse forsyningen av gass til det franske energiselskapet Engie.\n\nPresident Vladimir Putin's talsperson har avvist anklagene og hevder at de vestlige sanksjonene har forårsaket leveringsstansen ved å skade russisk infrastruktur.\n\nTirsdag sa den tyske statsministeren, Olaf Scholz, imidlertid at Tyskland er langt bedre egnet til å håndtere energikrisen ettersom gasslagrene har fylt seg opp raskere enn ventet.\n\nOgså i andre land i Europa har lagrene begynt å fylle seg opp. Søndag var den samlede fyllingsgraden i EU på 79,9 prosent, ifølge BBC.",
    "Hvem har ansvaret for strøm­kab­lene til Tyskland og England?": "Hvem har ansvaret for strøm­kab­lene til Tyskland og England?\n\nI 2012 konkurrerte politikerne om å være mest kabelvennlige. I år har pipa fått en annen lyd.\n\n\n\nAnnonse\n\n",
    "Tyskland: Naiviteten overfor Kina i handelsspørsmål er over": "– Perioden der vi sa at det blir handel uansett sosiale og humanitære standarder, er over, sa Habeck på en pressekonferanse torsdag.\n\nDen ble holdt etter at han var vert for et møte med handelsministrene fra G7-landene.\n\n– Vi kommer til å etablere en robust handelspolitikk overfor Kina i Europa, slik andre internasjonale partnere også kommer til å gjøre, sa han og lovet en reaksjon på kinesisk proteksjonisme.\n\nI en felles uttalelse etter møtet, sier G7-landenes ministre at de vil øke presset på Russland og begrense Moskvas måter å finansiere krigføringen i Ukraina.",
    "Flere ransakinger i Tyskland – mistenker brudd på sanksjoner mot russere": "Alle ransakingene ble gjennomført på grunn av mistanke mot én person, men tyske myndigheter vil ikke bekrefte personens identitet. Lokale medier har meldt at en villa ved Tegernsee-innsjøen tilhørende den russiske oligarken Alisjer Usmanov var blant stedene som ble ransaket.\n\nRansakingene fant sted i hus og leiligheter over hele Tyskland, inkludert i Bayern, Baden-Württemberg, Schleswig-Holstein og Hamburg, opplyser påtalemyndigheten i München.\n\nIfølge politiet står den mistenkte personen på EUs sanksjonsliste i forbindelse med krigen i Ukraina. Han skal ha brukt fryste midler til å betale sikkerhetspersonell for å beskytte eiendommene hans. Fire andre mistenkte blir også etterforsket i forbindelse med saken.",
    "Tesla bygger lager i Tyskland. Har ikke lenger tro på «just-in-time»": "Teslas fabrikk i Grünheide i Brandenburg, som startet produksjon av biler tidligere i år, er planlagt å bli den største bilfabrikken på kontinentet. I helgen holdt Tesla informasjonsmøte om den.\n\nI dag produserer de kun varianter av crossoveren Model Y der. Tesla deler ikke produksjonstall, men i løpet av sommeren skal det ha blitt produsert rundt 1000 biler i uken der. Kapasiteten skal være 10.000 biler i uken, ifølge nyhetsbyrået DPA.\n\nIfølge deres kilder skal Tesla ha som mål å produsere 5000 biler i uken i løpet av første kvartal 2023.\n\nBeveger seg vekk fra «just-in-time»\n\nIfølge bilprodusenten har den siste tidens utfordringer i de globale leverandørkjedene samt krigen i Ukraina gjort at de ikke lenger ser bilindustriens «just-in-time»-logistikk (JIT) som praktisk mulig å gjennomføre.\n\nJIT er en strategi som har som mål å sørge for at deler leveres rett før de skal brukes. Hensikten er å redusere behovet for lagerplass. I bilindustrien kan det for eksempel bety at bilprodusenten ikke har behov for å bygge opp et stort lager av motorer, men kun ha nok plass til å dekke behovet en kort periode.\n\nNår dette fungerer, kan det sørge for at produksjonen blir mer effektiv og at det reduserer bilprodusentens kostnader. Med pandemien og senere krigen i Ukraina ble JIT-modellens svakheter synlig. Et eksempel er at flere av Volkswagen-gruppens fabrikker måtte stanse produksjonen fordi de ikke fikk tilsendt kabelbunter produsert i Ukraina. I tillegg har tilgangen til halvlederkomponenter vært en hard nøtt å knekke.\n\nModellen er under press\n\nAllerede før Russland invaderte Ukraina, var det undersøkelser som viste at flere planla å bevege seg bort fra JIT-modellen. Bransjemagasinet Supplychain omtalte i januar en britisk undersøkelse gjennomført blant 228 britiske industribedrifter. 35 prosent sa at de planla å bytte til lokale fremfor internasjonale leverandører, og 31 prosent at de planla å flytte noe eller all produksjon til Storbritannia.\n\nHvorvidt JIT har blitt avleggs eller ei, er en større diskusjon, men det ser ut til at Tesla har tatt et valg. Svakhetene ved modellen oppgis som den direkte årsaken til at de nå bygger større lagre og logistikkområder ved sin fabrikk i Tyskland, skriver Electrive.\n\nDet ser med det ut til at Tesla i større grad går for en såkalt «just-in-case»-modell (JIC) – som på norsk betyr «for sikkerhets skyld» – hvor de bygger opp lagerkapasiteten som en buffer mot usikkerhet i leverandørkjeden.\n\nTesla informerte om at de har planer om å utvide fabrikken med 100 hektar (1 kvadratkilometer) for dette. Disse planene eksisterte før krigen i Ukraina brøt ut og er sånn sett ingen direkte følge av situasjonen der.\n\nVolkswagen hamstrer glass\n\nTesla er ikke alene om å justere praksis for å gjøre seg mindre sårbare for problemer i leverandørkjedene. Et annet eksempel er Volkswagen, som ifølge Wall Street Journal nå bygger opp store lagre av bilglass i frykt for en kommende europeisk glassmangel.\n\nFrykten er at de høye energiprisene vil gjøre det ulønnsomt å produsere glass i Europa, noe som kan tenkes å føre til mangel på dette.\n\nIfølge en rapport fra Achilles, som tar for seg robustheten i globale leverandørkjeder, har halvledermangel, krig og covid-restriksjoner i Kina gjort særlig bilindustrien sårbar for forsyningskjedeproblemer.\n\nAchilles mener at utfordringene gjør at JIT må vike for andre løsninger i tiden som kommer og at industrien må revurdere det som har vært praksis i mange år.\n\nBygger jernbane\n\nTesla har forøvrig også planer om å bygge en ny jernbanelinje inn til sin tyske fabrikk. De skal etablere en 550 meter lang strekning som kobler seg på eksisterende linje ved fabrikken.\n\nHensikten er å redusere belastningen på de eksisterende lokaltogene og frakte ansatte inn og ut av fabrikkområdet mer effektivt. Tesla finansierer denne utbyggingen selv. Et jobbtreningssenter og en barnehage skal også være under planlegging.\n\nTesla skal ifølge Electrive ikke ha kommet med noen nye opplysninger om når batteriproduksjon skal starte.",
    "Tyskland har solgt eierandelene sine i Lufthansa": "De gjenværende eierandelene ble solgt for 1,07 milliarder euro, tilsvarende 10,8 milliarder kroner, opplyser Tysklands finansmyndigheter.\n\nSalget, som var på litt under 10 prosent av aksjene i Lufthansa, ga den tyske staten en betydelig fortjeneste sett opp mot de 306 millionene euro de brukte på å kjøpe aksjer i 2020 for å redde selskapet fra pandemiforårsaket konkurs.\n\n– Selskapet er igjen på private hender, sa finansmyndighetens direktør Jutta Dönges tirsdag og la til at den økonomiske stabiliseringen av Lufthansa var vellykket.\n\nKjøpet av aksjer åpnet for at den tyske regjeringen kunne hjelpe Lufthansa med en redningspakke på rundt 6 milliarder euro i juni 2020.\n\n[ Dommer godkjenner kriselån til SAS ]\n\nHold deg oppdatert. Få daglig nyhetsbrev fra Dagsavisen",
    "Heltene funnet. Disse to hjalp Ursula da hun gikk seg vill i sentrum": "23.09.22 20:03\n\n«Paul» heter egentlig Alfred Hansen og er bestefaren til Annika Teschner som vokste opp i Tyskland. De hjalp den tyske turisten Ursula Berger tilbake til båten da hun gikk seg vill.",
    "Tsjekkia ber Tyskland holde atomkraftverk i drift": "Tyskland har besluttet å stenge ned landets tre siste atomkraftverk innen utgangen av året.\n\nMandag fikk Fiala besøk av Olaf Scholz i Praha og ba tyske statsministeren om å utsette nedstengningen, om så bare med noen få måneder.\n\nTsjekkia er avhengige av atomkraft og har i motsetning til Tyskland besluttet å utvide kapasiteten på sine anlegg.\n\nKrigen i Ukraina, og Russlands beslutning om å bremse gassleveransene til Europa har ført til ny debatt om atomkraftens framtid i Tyskland og flere andre land.",
    "Utenlandskabler på sviktende grunnlag": "Røgnvaldur Hannesson Rögnvaldur Hannesson er professor emeritus ved Institutt for samfunnsøkonomi og tilknyttet senteret ENE, NHH.\n\nI forbindelse med den formidable prisøkningen på elektrisitet som har funnet sted siden de nye strømkablene til Tyskland og Storbritannia ble åpnet, har mange stilt spørsmål om hva man tenkte den gangen disse kablene ble besluttet bygget.\n\nHvilken prisutvikling på elektrisitet forventet man for Tyskland og Storbritannia? Hvordan trodde man prisen i Norge ville bli påvirket av disse kablene?\n\nSvarene finner vi i konsesjonssøknaden fra Statnett, datert mai 2013. Der vises forventede varighetskurver for elpris i Tyskland og Storbritannia for 2020 og 2030. For 2020 trodde man at prisen ytterst sjelden ville overstige 0,12 euro pr. kilowattime, og i 90 prosent av alle tilfeller være lavere enn 0,08 euro. Det utgjør neppe mer enn 0,18-0,12 euro i dagens pengeverdi.\n\nStrømstøtte og europeisk energipolitikk Hva er det egentlig som strømmer gjennom strømkablene til utlandet? Professor emeritus Rögnvaldur Hannesson skriver i Dag og Tid.\n\nI juli i år var prisen i Tyskland 0,315 euro i gjennomsnitt og i Storbritannia litt lavere. I slutten på august ble det rapportert om pristopper på 1 euro pr. kilowattime i Tyskland og 0,6 euro i Storbritannia.\n\nOg hva trodde man om virkningene på prisen i Norge? I søknaden anslås prisøkningen i Norge som følge av kablene å kunne bli 2,5-4 øre pr. kilowattime. Fra 1. til 4. kvartal 2021 økte prisen til norske forbrukere fra 65 til 132 øre pr. kilowattime. Kabelen til Tyskland ble satt i drift i begynnelsen av 2021 og den til Storbritannia 1. oktober samme år. Det er kanskje drøyt å tilskrive kablene hele denne prisøkningen, men det er langt mellom 4 og 67 øre.\n\nStatnetts regnemestere skal ikke klandres for manglende evne til å se inn i fremtiden; den mangelen lider vi alle av. De presiserte også at deres anslag var alle usikre, selv om de nok ikke kunne forestille seg den utvikling vi har sett de siste månedene.\n\nUkraina – et offer på fredens alter? Krigen i Ukraina: Det er lett å forstå motivasjonen bak de tre EU-herrers besøk.\n\nMen, som de sier på side 38: «det er viktig å presisere at usikkerhet også gir muligheter». Og mulighetene er ikke beskjedne. Siden alle må betale samme pris som den marginale kjøper, og siden den marginale kjøper er i utlandet og har høy betalingsvilje, har dette skapt en formidabel mekanisme som kanaliserer penger fra norske forbrukere og næringsdrivende til kraftselskapene og statskassen.\n\nDenne overføringsmekanismen er fullstendig tilslørt i Statkrafts søknad. De opererer med «konsument- og produsentoverskudd» som en samlekategori, hvilket vil si at det er rivende likegyldig om forbrukerne betaler én krone mindre eller kraftselskapene får én krone mer; den enes vinning går opp i den andres spinning.\n\nDette utelates fullstendig i Statnetts søknad, med henvisning til at å regne disse ut separat er for vanskelig. Det er neppe vanskeligere enn en del andre utregninger som presenteres, men Statkraft har den unnskyldning at de jo tilsynelatende ikke trodde at prissmitten fra disse kablene skulle bli så stor.\n\nStatnett tok feil på mange punkt om fremtiden, men nå har vi fasiten. Det bør gå lang tid før nye utenlandskabler bygges. Kanskje burde man begrense eksporten og prissmitten gjennom de kablene man alt har. Skadevirkningene av EUs feilslåtte energipolitikk bør ikke importeres til Norge; vi klarer oss bedre uten den.\n\nEt synkeferdig Langskip? Mye tyder på at både usikkerheten og optimismen til karbonfangst og -lagring er særlig stor, skriver professor emeritus Rögnvaldur Hannesson.\n\nI det minste burde man betale tilbake de overprisene norske forbrukere og næringsliv blir plaget med på grunn av kablene, heller enn fete opp elprodusentene og helle penger i en statskasse hvor de fra før skvulper over. Det gjøres enklest ved å betale tilbake til alle som en, om de så er forbrukere eller næringsdrivende.\n\nDen nåværende prisstøtten er et eksempel på dette, men omfatter ikke næringslivet. Det hullet bør tettes. Det ferske forslaget til prisstøtte for næringslivet går ikke langt nok og har et for stort innslag av planøkonomi. Ikke uten grunn har det vært sammenliknet med å tilby forbrukslån til en som har havnet i økonomisk uføre.\n\nKronikken var først publisert i Bergens Tidende 25. september 2022.",
    "Tyskland og Frankrike sier nei til visumnekt for russere": "Tyskland og Frankrike sier nei til visumnekt for russere\n\nTyskland og Frankrike har gått sammen om å avvise et foreslått generelt visumforbud for russiske statsborgere som vil inn i EU.\n\n– Vi bør tenke på smarte måter å bruke det viktige virkemiddelet som utstedelse av visum er, heter det i et posisjonsbrev sendt til andre EU-land i forkant av et utenriksministermøte som finner sted i Tsjekkia tirsdag og onsdag.\n\nTyskland og Frankrike godtar imidlertid at visumsøknader fra russiske statsborgere bør granskes nøye, men advarer mot å undervurdere hvor sterkt det kan være å «oppleve livet i demokratiske systemer».\n\n– Vår visumpolitikk bør gjenspeile dette og fortsette å tillate direkte kontakt mellom EU og russiske statsborgere som ikke er knyttet til den russiske regjeringen, heter det videre.\n\nPosisjonsbrevet kommer som svar på en pågående debatt blant EU-landene om hvorvidt russere skal hindres i å reise til EU-land på blant annet ferie mens krigen i Ukraina fortsatt herjer. (NTB)",
    "Junior-gull til Tyskland i sykkel-VM – 13. plass til Jørgen Nordhagen": "Portugisiske Antonio Morgado skaffet seg en luke rett før rytterne tok fatt på den siste runden i VM-løypa, men ble kjørt inn av Herzog rundt 3 kilometer før mål. Da de kom til målstreken i Wollongong var det tyskeren som trakk det lengste strået og slo Morgado i en spurtduell.\n\nNorske Nordhagen satt med i gruppen som jaget Morgado på den siste runden og som havnet omtrent minuttet bak lederduoen da Herzog hentet inn portugiseren.\n\nDermed ble det et spurtoppgjør om bronse, men det holdt ikke helt fram for Nordhagen, som altså endte på en 13. plass. Tre dager tidligere ble han nummer 9 på tempo.\n\nTidligere i rittet lå Nordhagen i en liten gruppe som jaget et brudd på fem ryttere. På den sjette runden – drøyt fire mil før mål – var utbryterne kjørt inn, men det dannet seg raskt en ny og større tetgruppe, før Morgado ristet av seg konkurrentene.\n\nRittet på 135,6 kilometer besto av åtte runder i en 17 kilometer lang sløyfe, med en bratt stigning opp til Mount Pleasant, umiddelbart fulgt av en omtrent like bratt utforkjøring omtrent midtveis i løypa. Med mange krappe svinger på asfalt som var våt og glatt av regnet som kom og gikk, var det en krevende dag på sykkelsetet for rytterne.\n\nBritiske Joshua Tarling, som vant juniorenes tempokonkurranse måtte gi seg etter fire runder – halvveis i rittet – etter å ha gått i bakken på vei ned fra Mount Pleasant.\n\n(©NTB)",
    "– Produksjonen i Tyskland er ikke lenger konkurranse­dyktig – Document": "Energikrisen i Tyskland vil snart bli en industrikrise også, sier Reiner Blaschek, toppsjef i Tyskland for den multinasjonale stålprodusenten ArcelorMittal, som er størst i verden.\n\nMed de høye energiprisene er produksjonen i Tyskland ikke lenger er konkurranse­dyktig, sier Blaschek til Die Welt. Politikerne må gripe inn raskt for å skaffe industrien lavere energiregninger, mener han.\n\nNylig kunngjorde ArcelorMittal at selskapets stålfabrikker i Hamburg og Bremen vil bli stengt innen slutten av september.\n\nToppsjefen advarer om det ikke vil ta slutt bare med et par stengte stålfabrikker. «Også andre industrigrener får store problemer.» Tyskland har i årevis hatt et problem med energiforsyningen, som nå er blitt spesielt synlig. I henhold til hans dystre prognose, vil energikrisen nå bli en industrikrise.\n\nStålindustrien i Tyskland vil i år få en ekstra energiregning på mer enn ti milliarder euro, går det frem av tall fra stål­produsentenes bransje­organisasjon Wirtschafts­vereinigung Stahl.\n\nDet tilsvarer en fjerdedel av den gjennomsnittlige årsomsetningen for tysk stålindustri.\n\nUtviklingen truer hele forsyningskjeder og produksjonssystemer, advarer bransje­organisasjonens leder Hans Jürgen Kerkhoff. Også stål­industriens kunder kutter allerede produksjonen.\n\nHvis ting fortsetter som nå helt til jul, vil ingen lenger arbeide med prosessering av metall i Tyskland, sier Christian Vietmeyer, som leder bransjeorganisasjonen for metallbedrifter, Wirtschafts­verband Stahl- und Metall­verarbeitung (WSM).\n\nVed ArcelorMittals stålfabrikk i Hamburg er produksjonen allerede sterkt redusert. Fabrikken bruker like mye gass som Lübeck og like mye strøm som Kiel, forklarer en ingeniør til Die Welt. Nå unngår de å produsere til de tidene om morgenen og ettermiddagen da husholdningene bruker mest strøm. De mest energislukende prosessene krever 76.000 kilowattimer (kWh) på bare én time.\n\nFabrikken begrenser også produksjonen til tidene da det kommer strøm til nettet fra sol- eller vindkraftverk, for i motsatt fall blir energien for dyr.\n\nEnergikrisen i Tyskland er utløst av en kombinasjon av klima­politikk og uheldige internasjonale omstendigheter, men stengningen av fabrikkene i Tyskland blir ensbetydende med økte utslipp av klimagasser hvis produksjonen simpelthen flyttes til andre land.\n\nArcelorMittals fabrikk i Hamburg slipper allerede ut 50 prosent mindre CO 2 enn det som er vanlig i bransjen. Og snart skulle utslippene ned til null med innføringen av ny hydrogen­teknologi, men fabrikken skal altså stenge snart.\n\nDet er ironisk, sier ingeniøren hos ArcelorMittal til Die Welt.\n\nKjøp «Klima Antiklimaks» her!\n\nKjøp «Et varslet energisjokk» her!",
    "Tyskland-proffen om Heming-bråket: – Virker veldig dårlig håndtert": "Hei!\n\nDenne artikkelen krever abonnement\n\nDu må logge inn for å lese videre",
    "I Tyskland får øltørste gjester servert prissjokk. Dette sier Espen om utsiktene for festen her hjemme": "KJÆRE LESER,\n\nFor å fortsette å lese må du ha abonnement!\n\nAbonnerer du på papiravisa kan du opprette gratis tilgang til å lese artikkelen her.",
    "Forsvarsministeren til Ukraina-møte i Tyskland": "– Det er viktig at vi står sammen om å støtte Ukraina i deres kamp mot invasjonsstyrkene fra Russland, sier Gram i en pressemelding.\n\nHan reiser til Ramstein i Tyskland 8. september for et møte i Ukraine Defence Contact Group, et amerikanskledet initiativ som samler rundt 40 land. Formålet med møtet er å koordinere den videre militære støtten til Ukraina.\n\n– Det er mange land som bidrar og vil fortsette å bidra. Det er derfor sentralt at vi har tett dialog med ukrainske myndigheter og at vi koordinerer vestlige donasjoner, sier Gram.",
    "Tyskland: Velgerne utilfreds med Trafikklys-koalisjonen": "annonse\n\nannonse\n\nDet er ikke bare vår egen Jonas Gahr Støre som sliter på meningsmålingene etter bare ti måneder i statsministerstolen.\n\nOgså Tysklands regjering, som tiltrådte 8. desember 2021, gjør det dårlig om dagen. Regjeringen består av Sozialdemokratische Partei (rød farge), Die Grünen (grønn) og FDP Freie Demokraten (gul), og kalles derfor Trafikklys-koalisjonen.\n\nVelgernes tilfredshet med Tysklands føderale regjering, som ledes av forbundskansler Olaf Scholz, er nå på et bunnivå. Kun 31 prosent av respondentene i undersøkelsen ARD-Deutschlandstrend sier seg fornøyd med Scholz og hans mannskap.\n\nannonse\n\nDet er en nedgang på fem prosentpoeng fra august, da 68 prosent av respondentene opplyste at de er mindre fornøyd eller ikke fornøyd i det hele tatt.\n\nLes også: Tysk MDG-er: Bruk vaskeklut hvis dusj er for dyrt (+)\n\n49 prosent er for tiden svært fornøyd eller fornøyd med utenriksminister Annalena Baerbock (Die Grünen), mens økonomiminister Robert Habeck (Die Grünen) kan notere seg en personlig oppslutning på 43 prosent fornøyd.\n\nannonse\n\nForbundskansler Olaf Scholz (SPD) oppnår 35 prosent, ned fra 42 prosent forrige måned, mens 26 prosent er fornøyd eller svært fornøyd med finansminister Christian Lindner (FDP), skriver Focus Online. Opposisjonens Friedrich Merz, leder av Christlich Demokratische Union, får 30 prosent, en svak oppgang på to poeng.\n\nDenne runden av ARD-Deutschlandstrend ble utført av Infratest dimap. Selskapet spurte 1.324 stemmeberettigede fra mandag 29. til onsdag 31. august. Den statistiske feilmarginen oppgis å være to til tre prosentpoeng.\n\nSetter du pris på Resett? VIPPS 124526\n\nBANK 1503.94.12826SMS “Resett” (200,- en gang) eller SMS “Resett fast” (59,- pr. mnd.) til 2474 TEGN ABONNEMENT",
    "Polen vil kreve enorm krigserstatning fra Tyskland": "En rapport fra en parlamentarisk kommisjon anslår at Polen ble skadelidende for 1,3 billioner euro under krigen og okkupasjonen fra Tyskland – drøyt 13.000 milliarder kroner. Det kan bli aktuelt å kreve hele summen som krigsskadeerstatning.\n\n– I dag vil vi bestemme oss for og kunngjøre at Polen vil søke om erstatning for det tyskerne gjorde i Polen mellom 1939 og 1945, sa Kaczynski torsdag. Han er leder av regjeringspartiet Lov og rettferdighet (PiS) og tidligere statsminister.\n\nKomiteen skal senere på dagen legge fram rapporten i tre bind som kartlegger skadene Polen ble påført under andre verdenskrig. Men summen er altså lekket på forhånd.\n\nTyskland anser at spørsmålet om krigserstatning til Polen er avgjort ved tidligere avtaler.\n\n[ Polen har bygget grensemur mot Belarus ]\n\nHold deg oppdatert. Få daglig nyhetsbrev fra Dagsavisen",
    "Fly direkte fra Tyskland til Sälen": "KJÆRE LESER,\n\nFor å fortsette å lese må du ha abonnement!\n\nAbonnerer du på papiravisa kan du opprette gratis tilgang til å lese artikkelen her.",
    "Frankrike, Storbritannia og Tyskland mener Iran setter atomforhandlinger i fare": "Frankrike, Storbritannia og Tyskland mener Iran setter atomforhandlinger i fare\n\nDe tre landene er frustrert over det de omtaler som nye krav fra Iran under forhandlingene om å gjenopplive atomavtalen. Iran avviser kritikken.\n\nIllustrasjonsfoto. Det iranske flagget vaier utenfor atomkraftverket i Bushehr.\n\nPublisert: Publisert: 10. september\n\nFrankrike, Storbritannia og Tyskland sår nå tvil om Irans intensjoner ved forhandlingene, ifølge en fersk felles uttalelse.\n\nNye krav fra Iran er bakgrunn for at landene nå lufter sin frustrasjonen, ifølge uttalelsen. Frankrike, Storbritannia og Tyskland skriver at Iran skal ha tatt opp igjen tema knyttet til ikkespredningsavtalen for atomvåpen, og avtaler landet har med Det internasjonale atomenergibyrået (IAEA) om sikkerhetsmekanismer i den forbindelse.\n\n– Dette seneste kravet reiser alvorlig tvil om Irans intensjoner og forpliktelse til et vellykket utfall for JCPoA, heter det i uttalelsen. Joint Comprehensive Plan of Action (JCPoA) er det formelle navnet på atomavtalen.\n\nDe tre europeiske landene skriver videre at endringene som ble lagt inn tok dem «til grensen av vår fleksibilitet».\n\nLes på E24+ Venter hett marked for oljetransaksjoner: – Investorinteressen har kommet tilbake\n\n– Dessverre har Iran valgt å ikke gripe denne kritiske diplomatiske muligheten. I stedet fortsetter Iran å eskalere sitt atomprogram langt utover noen plausibel sivil berettigelse, skriver Frankrike, Storbritannia og Tyskland i uttalelsen.\n\n– Irans holdning går imot landets juridisk bindende forpliktelser og setter utsiktene for å gjenopprette JCPoA i fare, heter det videre.\n\nIran: – Ukonstruktivt\n\nIranske myndigheter avviser kritikken de tre landene kommer med i uttalelsen. Det melder statlige iranske medier lørdag kveld, ifølge Reuters.\n\nNasser Kanaani, talsperson for det iranske utenriksdepartementet, omtaler uttalelsen og kritikken som «ukonstruktivt».\n\n– De tre europeiske landene rådes til å spille en mer aktiv rolle i å komme med løsninger for å få slutt på de få uenighetene som gjenstår, sier talspersonen ifølge Reuters til statlige iranske medier.\n\nHalvannet år med forhandlinger\n\nAtomavtalen mellom Iran og flere av verdens stormakter ble først fremforhandlet i 2015.\n\nDen ga FN-organisasjonen IAEA innsyn i det iranske atomprogrammet for å forsikre seg om at det ikke foregår utvikling av atomvåpen. Samtidig ble sanksjoner mot Iran opphevet, blant annet på oljeeksport.\n\nIran her hele veien påstått at satsingen på atomkraft gjelder energi og ikke våpen, noe stormaktene har tvilt på.\n\nI 2018 trakk USAs daværende president Donald Trump landet ut av avtalen.\n\nLes også Tyskland utsetter stenging av atomkraftverk\n\nSiden våren 2021 har verdens stormakter og Iran forhandlet i Wien om å gjenopplive avtalen. I begynnelsen av august i år la EU frem forslag til en endelig avtaletekst.\n\nNå mener Frankrike, Storbritannia og Tyskland at disse forhandlingene har tatt et steg i feil retning.\n\n– Gitt at Iran mislyktes i å gå for avtalen som lå på bordet, vil vi sammen med internasjonale partner rådføres oss om hvordan best adressere Irans fortsatte atomeskalering og mangel på samarbeid med IAEA angående sin avtale om ikke-sprednings-sikkerhetsmekanismer, skriver landene i uttalelsen.\n\nKan gi økt oljeproduksjon\n\nEn eventuell avtale kan fjerne oljeeksport-sanksjonene mot Iran og gjøre at det kommer mer iransk olje inn på verdensmarkedet.\n\nOljeanalytiker Helge André Martinsen i DNB Markets skrev i august at han ventet at Iran innen 12 måneder vil kunne øke produksjonen med én million fat per dag, om den reviderte atomavtalen blir signert.\n\nIran offentliggjør ikke oljeeksporttall, men vurderinger basert på tanksporing tyder på at eksporten lå på i overkant av 800.000 fat per dag i juli, ifølge Reuters.\n\nLes også Høyeste handelsoverskudd noensinne\n\nOljeprisen (brent spot) har steget nesten 30 prosent sammenlignet med samme tid i fjor, og er opp over 18 prosent siden nyttår. Det henger blant annet sammen med økt etterspørsel etter at mange land har fjernet coronarestriksjoner, og sanksjonene mot russisk olje som følge av krigen i Ukraina.\n\nPrisen på nordsjøolje har ligget over 100 dollar fatet mye av våren og sommeren. Da handelen stengte før helgen lå prisen på rett over 92 dollar fatet, etter å ha klatret gjennom fredagen.\n\nLes også Oljeprisen faller under 90 dollar\n\nIAEA: – I økende grad bekymret\n\nIAEA skal fra mandag holde et ukelangt toppmøte der de 35 landene som sitter i styret deltar, og Iran-avtalen vil være et viktig tema, skriver Bloomberg.\n\nTidligere denne uken slapp atomenergibyrået en rapport som konkluderer med at Iran i løpet av de siste tre månedene har økt mengden anriket uran landet sitter på.\n\nI rapporten sier IAEA-sjef Rafael Mariano Grossi at han «i økende grad er bekymret for at Iran ikke har vært i kontakt med byrået om de utstående sikkerhetstiltaks-spørsmålene», ifølge Reuters. Grossi mener også at det ikke har vært noen fremgang i å løse disse spørsmålene.\n\nIAEA-sjef Rafael Mariano Grossi er bekymret.\n\nEn av utfordringene med forhandlingene om en atomavtale har vært Irans manglende forklaringer overfor IAEA om hvor uran-partiklene ved tre ulike steder stammer fra, ifølge nyhetsbyrået. At Iran må gi gode svar på IAEAs spørsmål er også noe Frankrike, Storbritannia og Tyskland trekker frem i sin uttalelse.\n\nEn eventuell gjenopplivet atomavtale vil redusere mengden anriket uran Iran får ha sammenlignet med i dag, og gjøre at flere av de mer avanserte sentrifugene til landet ikke lenger kan brukes, ifølge Reuters.",
    "Norge sender luftvern med C-17 til Kreta for å skyte skarpt sammen med Tyskland": "Tysk Patriot-system på en øvelse på Namfi i 2020. Den første uka i oktober skal også Luftforsvaret delta med Nasams. Foto: Bundeswehr / Dominik Fischer",
    "Brødre omkom i tragisk badeulykke": "Tyskland er rystet etter en tragisk svømmeulykke som kostet to brødre på sju og ni år livet.\n\nBarna ble meldt savnet rundt klokka 18 onsdag 25. august\n\nDe ble sist observert i strandområdet ved innsjøen Rursee i den tyske byen Simmerath, skriver den tyske avisa Bild.\n\nSimmerath ligger i byregionen Aachen, nær grensa til Belgia.\n\nVar på sommerferie\n\nDe tyske brødrene, som bodde i England med foreldrene sine, var på ferie i hjemlandet sammen med familien for å besøke venner da de plutselig forsvant.\n\nFlere patruljer, samt redningstjenester, rykket umiddelbart ut til stedet.\n\nSeinere samme kveld bekreftet tyske myndigheter at de to guttene var funnet livløse. Ifølge avisa ble de gjenopplivet på stedet og hastet i luftambulanse til et nærliggende sykehus.\n\nDøde på sykehuset\n\nHelsetilstanden ble først beskrevet som kritisk, men livet sto ikke til å redde. I løpet av natta døde både sju- og niåringen.\n\nStatsadvokaten i byregionen Aachen skal etterforske hendelsen og finne ut av om dødsfallene er et resultat av uaktsomhet.\n\nTidligere i sommer ble en 16 år gammel belgier funnet død i den samme innsjøen, etter å ha hoppet fra en brygge. Tenåringen ble funnet livløs to timer seinere av et dykkerteam.",
    "«Energiewende» i fare: For få lærlinger i Tyskland (+)": "Kun for abonnenter\n\nDette innholdet er forbeholdt våre abonnenter, logg inn for å få tilgang.\n\nIkke abonnent? Les mer her.\n\nLOGG INN",
    "Equinor og Wintershall Dea vil bygge CO2-rørledning fra Tyskland til Norge": "Equinor og Wintershall Dea melder tirsdag morgen at de har avtalt å utvikle en omfattende verdikjede for karbonfangst og -lagring (CCS), som skal knytte aktører som slipper ut CO 2 på kontinentet sammen med lagringsanlegg på norsk sokkel.\n\nDet innebærer transport av CO 2 fra Tyskland og lagring på norsk sokkel, gjennom en rørledning med kapasitet på mellom 20 og 40 millioner tonn CO 2 årlig innen 2037.\n\n– Dette er et solid energisamarbeid som støtter de europeiske industriklyngenes behov for å avkarbonisere sine virksomheter. Wintershall Dea og Equinor ønsker å bidra til energiomstillingen, og vil bruke kompetanse og erfaring fra begge selskaper til å jobbe med myndigheter og partnere for å nå målet om netto null, sier Equinors konsernsjef, Anders Opedal, i meldingen.\n\n900 kilometer rørledning\n\nPartnerskapet skal etter planen knytte sammen Tyskland, som er den største kilden til CO 2 -utslipp i Europa, og Norge, som har Europas største lagringspotensial for CO 2 .\n\nPlanen er å bygge en 900 kilometer lang rørledning med åpen tilgang, som skal knytte et oppsamlingssenter for CO 2 i Nord-Tyskland sammen med lagringsanleggene i Norge før 2032.\n\nKapasiteten på 20-40 millioner tonn CO 2 i året tilsvarer om lag 20 prosent av alle industriutslipp i Tyskland per år. I 2021 var dette på 181 millioner tonn.\n\nProsjektet vil også vurdere en foreløpig løsning der CO 2 etter planen skal transporteres med skip fra eksportsenteret for CO 2 til lagringsanleggene.\n\nWintershall Dea og Equinor har i tillegg planer om å levere felles søknader om lisens for lagring av CO 2 til havs, med mål om å lagre mellom 15 og 20 millioner tonn i året på norsk sokkel.\n\n– Wintershall Dea og Equinor vil samarbeide for å etablere tekniske og kommersielle løsninger for utvikling av en verdikjede for CCS på tvers av landegrensene i Europa, og jobbe med myndighetene for å etablere et rammeverk som kan gjøre dette mulig. Vi vil bygge på vårt nære samarbeid og starte på et nytt kapittel i det tysk-norske partnerskapet, sa konsernsjef Mario Mehren i Wintershall Dea i meldingen.\n\nStarter med skip\n\nPlanen er å starte med transport av CO2 på skip og ta unna de mest lavthengende fruktene. De viser til industri som har relativt ren CO2 som kommer ut av prosessen og som dermed koster mindre å fange. Etter hvert som de får bygget opp infrastruktur og logistikk regner de med å kunne redusere kostnadene av transport og lagring, slik at de kan brøyte vei for aktører som har høyere fangstkostnader.\n\nFor å bygge rørledningen trenger de volumer.\n\n– Å bygge en rørledning tar tid, det krever tillatelser og vi trenger volumer. Å bruke skip er en fleksibel løsning å starte med, påpeker Mehren.\n\nMehren påpeker at de fortsatt er i en veldig tidlig fase. Før de kommer så langt er det flere hindre som må ryddes av veien. I Tyskland finnes ikke noe regelverk for å fange og lagre CO2, ei heller for å transportere det over landegrensene.\n\n– Det første som må på plass er et rammeverk i Tyskland. Jeg håper myndigheten fulgte med på avtalen til Equinor og Nederland som ble presentert i går, sier han, og viser til den første kommersielle avtalen til Northern Lights CO2-lager i Nordsjøen, hvor Yaras fabrikk i Nederland skal fange og lagre CO2.\n\nHvorvidt prosjektet vil trenge subsidier for å bli lønnsomt er også et uavklart spørsmål.\n\nFlere rørplaner\n\nEquinor har fra før lansert et samarbeid med Fluxys om å utvikle et prosjekt for transport av lagret CO 2 fra industri i Nordvest-Europa. Planen er å bygge en rørledning på 1000 kilometer fra Belgia til Nordsjøen, som skal ta CO 2 fra Belgia og ut i Nordsjøen til sikre lagringssteder.\n\nEquinor er fra før deleier i Northern Lights som nå bygger det første CO 2 -lageret på norsk sokkel. I tillegg er de inne i Polaris-prosjektet, som har fått lisens til CO2-lager i Barentshavet.\n\nSelskapet har også fått lisens til et CO 2 -lager i Nordsjøen, kalt Smeaheia, som kan ta imot 20 millioner tonn CO 2 i året.",
    "Denne kassen har reist mellom Tromsø og Tyskland i 25 år. Nå skal trioen nok en gang bringe den tilbake": "17.09.22 22:12\n\nMelf, Micha og Dominik er bærere en av stolt, tysk kulturarv. Slik lever de livet på loffen som reisende håndverkere.",
    "Tyskland utenriksminister: «Jeg vil sette Ukraina først uansett hva mine velgere mener og uansett hvor vanskelig livet deres blir»": "Annalena Charlotte Alma Baerbock, Tysklands utenriksminister (De grønne), uttalte nylig at hun vil prioritere sin tid og makt for folket i Ukraina først foran sitt eget tyske folk:\n\n– Vi går nå en vintertid i møte hvor vi vil bli utfordret som demokratiske politikere. Folk vil gå på gata og si: ‘Vi kan ikke betale energiprisene våre’, og jeg vil si: ‘ja, jeg vet det, så vi hjelper deg med sosiale tiltak’, men jeg vil ikke si: ‘ok, vi stopper da sanksjonene mot Russland.’»\n\nBaerbock kom med disse uttalelsene 31. august som medlem av panelet på den 26. årlige Forum 2000-konferansen.\n\n…hvis jeg gir løftet til [folket] i Ukraina, ‘vi står med dere så lenge dere trenger oss’, så vil jeg levere – uansett hva min tyske velger mener, vil jeg levere til befolkningen i Ukraina. Og det er derfor, for meg, er det viktig å alltid være veldig ærlig og tydelig. Og dette betyr at hvert tiltak jeg tar, må være tydelig på at dette varer så lenge Ukraina trenger meg. Og det er derfor jeg tror det er så viktig at vi må være ærlige. Ja, alle ønsker fra oss at krigen stopper i morgen, men i tilfelle den ikke stopper i morgen, vil jeg også være der om to år. Og så høres det noen ganger litt vanskelig ut på EU-nivå, og her er vi [panelet] noen ganger uenige om tiltakene [EU] tar, fordi hver sanksjonspakke vi må forberede at den holder også for neste kanskje to år. Hvis vi ikke trenger det to år, vel, det er flott, men hvis vi skulle trenge det, må det holde så lenge Ukraina trenger oss. Vi går nå vintertid i møte hvor vi bli utfordret som demokratiske politikere. Folk vil gå på gata og si: ‘Vi kan ikke betale energiprisene våre’, og jeg vil si: ‘ja, jeg vet det, så vi hjelper deg med sosiale tiltak’, men jeg vil ikke si: ‘ok, vi stopper da sanksjonene mot Russland.’ Vi vil stå sammen med Ukraina og dette betyr at sanksjonene vil forbli hele vinteren, selv om det blir tøft for politikere og vi må finne gode løsninger over hele Europa for å balansere de sosiale effektene, fordi dette er den andre delen av krigen, det er en hybrid krig – den andre strategien er å splitte demokratiene våre ved å si: ‘ok, nå blir de stakkars menneskene etterlatt og vi må gi svarene.’ Vit at vi står i solidaritet med alle i landet vårt slik vi står med alle i Ukraina.\n\nHun er naturligvis en av oppdrettskaninene til Klaus Schwab: https://dieunbestechlichen.com/…/baerbock-mitglied-der…/\n\nGerman FM: I will put Ukraine first “no matter what my German voters think” or how hard their life gets. pic.twitter.com/GwAqIZ2jL7 — Ignorance, the root and stem of all evil (@ivan_8848) August 31, 2022\n\nRefleksjonene gjør seg sjøl. Den arrogante folkefiendtlige «eliten» i Europa gir fullstendig blaffen i livene til sine velgere. Dette har vi fått demonstrert av Jonas Gahr Støre og Espen Barth Eide nylig. De er alle av samme ulla og lojale bare mot de bakmennene som styrer dem.\n\nHovedpartner til Forum 2000 er da også CIA (National Endowment for Democracy – NED).\n\n«Mange tåler de voksende regningene godt,» sa statsminister og leder i Arbeiderpartiet, Jonas Gahr Støre i en episode av TV 2-programmet «Ærlig talt».\n\nDette fikk den tidligere programlederen Oddvar Stenstrøm til å skrive på Facebook:\n\n«Det må ha klikka for ham (Støre). Å si noe sånt!\n\nStrømmen er ikke spesielt mye dyrere for deg og meg gitt det som er verdens rauseste strømstøtteordning, sa statsråd Espen Barth Eide (Ap).",
    "Bygging av LNG-terminaler i Tyskland starter denne uken": "Tirsdag starter det tyske selskapet Deutsche ReGas arbeidet med å bygge en importterminal i den nordøstlige byen Lubmin.\n\nLubmin er en av flere kystbyer som nå skal ta imot LNG som en erstatning for russisk gass, som Tyskland tidligere har fått gjennom gassrørledningen Nord Stream 1.\n\nByggearbeidet har som mål å utvide dagens havn i byen slik at den kan ta imot de store skipene som frakter naturgassen.\n\nBakteppet for at Tyskland nå bygger ny infrastruktur for energi er krigen i Ukraina, samt at Russland har stanset eller redusert gassleveransene til flere europeiske land.\n\nRusslands handlinger har ført til skyhøye priser på energi, både i Tyskland og i resten av Europa.",
    "Hydro utvider i Tyskland for 11 millioner euro": "Hydro investerer i sin tredje aluminiumekstruderingspresse ved sitt produksjonsanlegg i Rackwitz i Tyskland, fremgår det av en melding torsdag.\n\nInvesteringen er på 11 millioner euro og øker anleggets ekstruderingskapasitet med 12.000 tonn pr. år.\n\nByggefasen av prosjektet vil starte senere i år, med ventet oppstart mot slutten av 2023, opplyses det.\n\n(TDN Direkt)",
    "Konsumprisindeksen steg i Tyskland": "Konsumprisene i Tyskland var opp 0,3 prosent på månedsbasis i august. På årsbasis var konsumprisene opp 7,9 prosent, ifølge foreløpige tall.\n\nPå forhånd var det ventet en oppgang på 0,3 prosent på månedsbasis og en oppgang på 7,8 prosent på årsbasis, ifølge konsensusprognose fra Trading Economics.\n\n(TDN Direkt)",
    "Tyskland vil ha slutt på dansk grensekontrollI": "Tysklands visestatsminister Robert Habeck ber Danmark oppheve grensekontrollen.\n\n– Flyktninger og koronapandemien er oppgitt som begrunnelse for å innføre midlertidig grensekontroll. Disse grunnene har nå falt bort. Det burde også grensekontrollen gjøre, sier Habeck til avisa Der Nordschleswiger.\n\nHabeck representerer De grønne og er også klima- og økonomiminister i den tyske regjeringen. Han presiserer imidlertid at han uttaler seg som folkevalgt representant i den tyske Forbundsdagen.\n\nIfølge Habeck skaper den danske grensekontrollen daglig problemer for innbyggerne langs grensa mellom de to land.\n\nDanmarks daværende borgerlige regjering innførte midlertidig grensekontroll i 2015, da mange krigsflyktninger fra Syria ankom landet.\n\nGrensekontrollen er siden videreført med et halvt år om gangen, senest 12. mai.",
    "Tyskland erklærer togsuksess med billige månedskort": "Rundt 26 millioner personer har kjøpt månedskort for juni, juli eller august via Deutsche Bahns utsalg alene. Det opplyser selskapets regionsjef Evelyn Palla søndag.\n\nDet populære tiltaket utløper ved utgangen av kommende uke. Palla sier at flere passasjerer har reist med tog i løpet av tremånedersperioden som nå utløper, enn det selskapet hadde før koronapandemien i samme periode.\n\nMandag ventes det at det blir lagt fram en oversikt over hvor mange månedskort som er blitt solgt på landsbasis også utenfor Deutsche Bahns utsalg.",
    "Israels statsminister besøker Tyskland – Vårt Land": "Få nyhetsbrev fra Vårt Land. Meld deg på her !\n\nIsrael har lenge vært imot å gjenopplive atomavtalen fra 2015, som tidligere president Donald Trump trakk USA ut av i 2018 da han også gjeninnførte strenge sanksjoner mot Iran.\n\nSiden Joe Biden ble president i USA, er det forhandlet om å gjenopprette avtalen, men framgangen har sakket farten den siste tiden etter at de europeiske landene som var med i avtalen, uttrykte tvil om Iran mener alvor i forhandlingene.\n\nFør han reiste til Berlin takket han de tre landene Tyskland, Frankrike og Storbritannia, og gjorde det klart at Israel gjør det de kan diplomatisk for å stanse avtalen og hindre at sanksjonene mot Iran oppheves.\n\nIsrael mener Iran ville bruke de økte inntektene om sanksjonene oppheves, til å finansiere grupper som kunne angripe Israel, som Hizbollah i Libanon og de to palestinske organisasjonene Hamas og Islamsk jihad.\n\nLapid, hvis far overlevde holocaust, hadde med seg en delegasjon av overlevende på turen til Berlin. De skal sammen med Tysklands statsminister Olaf Scholz besøke huset i Wannsee ved Berlin, der nazitopper i 1942 la planene for å sende jødene til dødsleirene."
}