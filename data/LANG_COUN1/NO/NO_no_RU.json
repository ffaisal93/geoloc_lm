{
    "Flere russiske menn rømmer fra Russland via grensa på Storskog i Finnmark i Norge": "– Jeg er imot krig, og vil ikke risikere å bli sendt til krigen. Jeg er lei av all propagandaen, sier en russisk mann i 20-årene.\n\nNRK møter mannen på flyplassen i Kirkenes. Han har nettopp kommet over grensen fra Russland, og er tydelig preget over situasjonen.\n\nHan har flyktet fra Moskva til Norge for å ikke bli tvunget inn i krigen.\n\nMed seg har han kun et turistvisum. Han skal reise videre til Tyrkia.\n\nHjemme har han en kone og to små barn.\n\n– Jeg håper etter hvert å få dem ut, til et nytt og trygt hjem, sier han.\n\nDen unge mannen ønsker å være anonym. Han sier han er livredd for hva som kan skje med både han selv og de hjemme om han blir identifisert. Han er tydelig frustrert over hvordan landets styres.\n\nNRK har snakket med flere titalls russere i Kirkenes i dag, blant annet hele familier.\n\nAlle rømmer fra det de beskriver som et diktatur. Mange sier dem nå vil finne seg et nytt hjem i Tyrkia, andre nevner både Tyskland og Argentina. De sier også at flere russere forsøker å komme over grensen til Norge, men at det er vanskelig å finne transport.\n\nDyr transport fra Russland til Norge\n\nPå bussen han tok over grensen satt det ifølge ham nærmere 40 menn i samme situasjon som ham selv.\n\nHan sier de alle var veldig nervøse da de kjørte igjennom de ulike militære grensepostene på vei mot den norske grensen.\n\n– Etter hver grensekontroll så pustet vi lettet ut, sier han.\n\nEn buss fra Russland på Storskog grensestasjon i Øst-Finnmark i dag. På denne satt det flere russere som var redd for å bli sendt til krigen i Ukraina. Foto: Stian Strøm / NRK\n\nTransporten fra Murmansk til Norge betalte han for noen dager siden. Billetten fikk han for 600 euro.\n\nI dag koster samme billett over 1000 euro, sier mannen. Flere NRK har snakket med nevner samme pris.\n\nHan er usikker på om han noen gang vil vende hjem til Russland, og hva som vil skje framover.\n\nDen unge mannen sier også at han har kamerater som har blitt sendt til Ukraina.\n\n– Hittil har to av dem dødd.\n\nØkt trafikk over Storskog\n\nDen fortvilte russiske pappaen er langt ifra alene. Mange russiske statsborgere har valgt å forlate landet etter Putins varsel om militær mobilisering.\n\nI helgen har 17.000 russere krysset grensa til Finland, ifølge den finske grensekontrollen.\n\nPå Facebook, og den russiske meldingsappen Telegram, har flere russere spurt om mulighetene til å komme seg til Norge via Storskog.\n\nPolitiet i Finnmark melder også at trafikken har økt over grensestasjonen de siste dagene, men at reiseantallet fortsatt er begrenset.\n\n– Siden onsdag i forrige uke har vi sett en viss endring. Vi ser tendensene til det samme bildet som vises andre plasser i Europa, blant annet ved den finsk-russiske grense.\n\nDet forteller Sølve Solheim, avsnittsleder for operativ utlendingskontroll i Finnmark politidistrikt.\n\n– Det er en viss økning og en viss annen type reisende. Men reiseantallet på Storskog er fortsatt veldig lavt, påpeker Solheim.\n\nDet er fortsatt lite trafikk over grensestasjonen på Storskog i Sør-Varanger, men de siste dagene har den økt, ifølge Finnmark politidistrikt. Foto: Stian Strøm / NRK\n\nFlere russiske menn\n\nSøndag kom i alt 243 personer inn over Storskog. 167 av disse hadde Schengen-visum.\n\n– Vi forventer at trafikken vil kunne øke også denne uken, sier Solheim.\n\nDet er antallet russiske menn, som kommer med Schengen-visum, som utgjør den største økningen.\n\nInnehavere av Schengen-visum kan per dags dato komme seg inn i Europa via Finland eller Norge.\n\nNorge sa opp sin visumavtale med Russland dagen etter Vladimir Putin varslet om delvis mobilisering. Russiske borgere hadde forenklede regler i avtalen, men de ble borte da den ble opphevet. Russere kan fortsatt søke både visum og asyl i Norge.",
    "Krig med Russland, Kina, Iran: Hva kan muligens gå galt?": "Av Walt Zlotow, Antiwar.com, 22. September, 2022\n\nUSA er låst i endeløs stedfortrederkrig med Russland i Ukraina.\n\nUSA er låst i en rask eskalering med Kina, som fører til mulig krig over Taiwan.\n\nUSA er låst på kollisjonskurs med Iran over deres imaginære atomprogram som kan sprenge Midtøsten.\n\nJeg har ikke vært så bekymret for at verden snubler inn i atomkrig siden Cubakrisen for 60 år siden, neste måned. Da var jeg seniorelev på high school, bekymret jeg meg for å bli nektet et langt liv. Nå, i mitt 77. år, bekymrer jeg meg mer for at mine barn og barnebarn blir nektet det privilegiet.\n\nUSAs verdensdominans siden Sovjetunionens sammenbrudd er over, men de innser det ikke. Som et såret dyr langer USA ut på tre fronter, der potensialet for atomkrig er nært faretruende, og ingen av dem kan gjenopplive amerikansk verdensdominans.\n\nNår USA faller ned i den ukontrollerte krigs avgrunn, vil vi ikke være bedre stilt enn Lille Trille. (Humpty Dumpty, barnerim, bl.a Alice i eventyrland. Ingen mann i dette land, Lille Trille bøte kan. Oversetters merknad.)\n\nWalt Zlotow ble involvert i antikrigsaktiviteter da han begynte på University of Chicago i 1963. Han er nåværende president for West Suburban Peace Coalition, basert i Chicagos vestlige forsteder. Han blogger daglig om antikrig og andre saker på www.heartlandprogressive.blogspot.com.\n\nBøker av Walt Zlotow.\n\nStykket er hentet fra: War With Russia, China, Iran: What Could Possibly Go Wrong? – Antiwar.com Blog\n\nOversatt for Steigan.no av Hans Snøfjell",
    "AFP: 15 drept etter skoleskyting i Russland": "FLERE DREPTE: Skadde blir ført ut av skolebygningen hvor minst 15 skal være drept og 24 skadet.\n\nAFP: 15 drept etter skoleskyting i Russland\n\nEn bevæpnet mann avfyrte mandag flere skudd på en skole i Izjevsk i Russland. Politiet bekrefter at gjerningsmannen har tatt sitt eget liv.\n\nPublisert: Oppdatert nå nettopp\n\nRussiske myndigheter opplyser ifølge AFP at 15 personer er blitt drept i skoleskytingen.\n\nElleve av de drepte skal være blant, skriver nyhetsbyrået. Tidligere er det meldt at to lærere og to sikkerhetsvakter er blant de drepte.\n\nMandag ettermiddag melder myndighetene om 24 skadede.\n\nPolitiet jobber fortsatt med å bekrefte antall drepte og skadede.\n\nPolitiet bekrefter at gjerningsmannen har tatt sitt eget liv. Ifølge guvernøren i Izjevsk er gjerningsmannen ikke identifisert.\n\n- Angriperen begikk selvmord. Han hadde på seg en svart t-skjorte med nazisymboler og en balaklava. Han hadde ikke på seg noen dokumenter. Vi jobber med å få finne identiteten, hevder etterforskningskomiteen overfor RIA.\n\nIfølge lederen for etterforskningskomiteen, Aleksandr Bastyrkin, skal ledelsen i Moskva lede etterforskningen.\n\nRusslands president Vladimir Putin fordømte mandag skoleskytingen og omtalte den som et umenneskelig terrorangrep.\n\nSøkte dekning i klasserom\n\nIfølge Telegram-kanalen 112 startet skytingen mens undervisningen pågikk.\n\nVideoer publisert i sosiale medier viser kaotiske scener av elever som har søkt dekning i klasserom og barn som blir evakuert og løper i skolegangene.\n\nNødetatene er massivt til stede utenfor skolen. En video fra utsiden av skolen viser brannmenn og sivile bære ut en skadet person.\n\nIfølge presidenten i republikken Udmurtia skjedde det ved skole nr. 88 i Izjevsk. Det er allerede klart at vakten ved skolen ble drept. Blant ofrene er barn, sier Aleksandr Betsjalov ifølge Meduza.\n\nAktiver kart\n\nIzjevsk ligger omkring 1500 kilometer øst for Moskva. Byen er mest kjent som Kalasjnikovs hjemby – våpenprodusenten har både fabrikk og hovedkontorer i byen.\n\nLike før klokken 10.30 viser flere videoer skadede komme ut av skolebygningen.\n\nSkyting på vervekontor\n\nTidligere mandag morgen var det en skyteepisode på et vervekontor i den russiske byen Ust-Ilimsk. Lederen for kontoret er kritisk skadet, ifølge guvernøren i Irkutsk fylke, Igor Kobzev, melder Meduza.\n\nEn video fra senteret viser en person som avfyrer skudd, og flere menn som prøver å komme seg i sikkerhet. Den viser også at en person blir pågrepet.\n\nIfølge Meduza er det en 25-åring fra området som sto bak skytingen.\n\nSkytingen i Irkutsk kommer i tillegg til at det har vært sabotasjeaksjoner mot en rekke slike vervekontorer de siste dagene.",
    "Skyteepisode på mobiliseringssenter i Russland": "Episoden skjedde i Ust-Ilimsk, på eit kontor der menn som er innkalla i samband med Vladimir Putins mobiliseringsordre, blir bedne om å melde seg. Det skriv den lokale guvernøren i meldingsappen Telegram.\n\nI ein video publisert på sosiale medium skal mannen ha identifisert seg sjølv som 25 år gamle Ruslan Zinin, ifølge Reuters.\n\nEin separat video skal vise at den same mannen skyt minst eitt skot inne på mobiliseringskontoret. Videoane har ikkje blitt verifiserte frå uavhengig hald.\n\nGuvernøren for Irkutsk-regionen, Igor Kobzev, skriv vidare at sjefen for mobiliseringskontoret er på sjukehuset og at tilstanden hans er kritisk.\n\nHan lovar i den same meldinga at gjerningsmannen skal bli straffa.\n\nIrkutsk ligg like nord for grensa til Mongolia, og har eit lite folketal spreidd over eit stort areal.\n\nKartet viser landsbyen Ust-Ilimsk, der skytinga skal ha skjedd.\n\nEtter at Putin kunngjorde at 300.000 reservistar skal kallast inn for å delta i det russiske styresmakter omtaler som spesialoperasjonen i Ukraina, har mange russiske menn fått beskjed om å møte på mobiliseringssentera.\n\nForeløpig ser det ut som om langt fleire har vorte kalla inn i meir avsidesliggjande område enn i dei store byane.\n\nFleire har klaga over av innkallinga ikkje følgjer nokon klare retningslinjer, og at det heile verkar kaotisk. Kritikken har også kome frå personar som står Kreml nær.\n\nReservistar kjem fram til militærbasane\n\nDei første styrkane som er kalla inn til den delvise mobiliseringa har kome fram til militærbasane i Russland. Det melder britisk etterretning måndag ifølge Reuters.\n\n– Russland står no ovanfor ei administrativ og logistisk utfordring i det å trene opp desse styrkane, heiter det i den skriftlege oppdateringa.\n\nKomande russiske soldatar seier farvel til familie utanfor ein mobiliseringspost i Moskva søndag. Foto: MOSCOW NEWS AGENCY / Reuters\n\nMange av menneska som har blitt kalla inn til teneste har ikkje vore i militæret på fleire år, står det vidare.\n\nSist veke sa den russiske presidenten Vladimir Putin at han hadde signert eit offentleg påbod om delvis mobilisering, som startar onsdag.",
    "Slik er mobiliseringen i Russland": "Russere som har gått ut i gatene og protestert mot krigen i Ukraina, risikerer nå å selv bli sendt til krigen.\n\nDet er det uavhengige russisk menneskerettighetsmedieprosjekt OVD-Info, som melder at dette skjer i minst 16 politidistrikter inkludert Moskva og St Petersburg.\n\nIfølge Danmarks Radio jobber OVD-Info nå med å yte juridisk bistand til de arresterte demonstrantene.\n\nDemonstrantene skal ha fått overrakt innkallingspapirer mens de var på politistasjonen.\n\nRusslands president Vladimir Putin varslet 21. september varslet en opptrapping av krigen i Ukraina. Det skulle ifølge Putin foregår ved en «delvis militære mobilisering» ved å kalle inn 300.000 reservister til å delta i kampene mot ukrainerne.\n\nKnappe to dager etter Putin sin tale tyder alt på at alle mulige kan innkalles. Selv hevder det russiske militæret at 10.000 har meldt seg frivillig til å slåss i Ukraina.\n\nHar ikke noe valg\n\nViktor Bugreyev bor i Moskva og jobber med data i en bank.\n\n– Jeg fikk innkalling i går om at jeg må melde meg for militæret klokken 1500 i dag, forteller Bugreyev til russiske medier.\n\nViktor Bugreyev holder opp brevet som viser at han må melde seg til tjeneste i forsvaret i Russland. Foto: OSTOROZHNO NOVOSTI\n\nHan viser fram papiret med innkallingen, og legger til at han ikke er reservist, aldri har tjenestegjort i forsvaret, eller har noen som helst militær erfaring.\n\nPå spørsmål fra journalisten om hva han nå skal gjøre svarer han raskt:\n\n– Jeg må møte opp, jeg har ikke noe valg ellers blir jeg straffeforfulgt.\n\nÅ motsette seg å bli innrullert til krigen kan straffes med opp til 15 år i fengsel i Russland.\n\nHenter ut studenter\n\nDa president Putins talsmann, Dmitrij Peskov i går ble spurt om det er hensiktsmessig å kalle arresterte demonstranter inn i hæren, var svaret: «Det er ikke i strid med loven».\n\nDen russiske regjeringens talsmann Dmitrij Peskov mener det ikke er i strid med mobiliseringsloven å innkalle de som ikke står på reservistlisten. Foto: SPUTNIK / Reuters\n\n– Det er ikke en delvis mobilisering, det er en 100 % mobilisering, sier Alexandra Garmazhapova, president for Free Buryatia Foundation i øst Sibir til The Guardian.\n\nAktivistgruppe har det siste døgnet mottatt og identifisert mer enn 3000 rapporter om det de mener er innkalling av folk til forsvaret som ikke står på reservist listen\n\nDen uavhengige tankesmien Institute for the study of war sier russiske myndigheter nå bryter sitt løfte om å kun rekruttere personer med militær erfaring.\n\nDe viser også til at meldingstjenesten Telegram i en video fra universitetet i republikken Burjatia i den sørlige delen av Sibir avslører at militærpolitiet går inn i forelesninger og henter ut studenter.\n\nDette til tross for at den russiske forsvarsministeren Sergej Sjojgu flere ganger har sagt at studenter ikke blir mobilisert.\n\nGår etter innvandrermiljøer\n\nTankesmien skriver også at det er sannsynlig at Kreml vil mobilisere etnisk ikke-russiske og innvandrermiljøer i en uforholdsmessig hastighet.\n\nEt medlem av Kremls russiske menneskerettighetsråd, Kirill Kabanov, foreslo obligatorisk militærtjeneste for sentralasiatiske innvandrere som har mottatt russisk statsborgerskap i løpet av de siste ti årene, og truet med å konfiskere deres russiske statsborgerskap hvis de ikke mobiliserer.\n\nVidere skriver tankesmien at en Armensk Telegram-kanal publiserte en mobiliseringsliste fra Tuapse ved nordøstkysten av Svartehavet, som angivelig består av 90 prosent etnisk armenske innbyggere, til tross for at byens totale armenske samfunn bare er 8,5 % av befolkningen\n\nMye tyder på at den militære mobiliseringen er mye større enn de 300 000 Putin snakket om.\n\nDen uavhengige russiske avisen Novaya Gazeta Europe rapporterte at en kilde i presidentadministrasjonen sa at Russland forsøkte å trekke mer enn 1 million mennesker inn i hæren.\n\nDette er ikke bekreftet av andre medier. Men video og rapporter fra hele Russland har vist at innkalling til tjeneste finner sted selv i små byer, noe som tyder på at tallene kan være langt høyere.\n\nOg det er langt fra bare vanlige folk i distriktene som motsetter seg dette.\n\nDen russiske regjeringens talsmann Dmitrij Peskov måtte torsdag ta sin 32 år gamle sønn i forsvar, etter at opposisjonsaktivister anklaget ham for å nekte å gå i krigen.\n\nTilhengere av den fengslede Aleksej Navalnyj ringte etter sigende Nikolaj Peskov og utga seg for å være ververe fra militæret. De ga ham ordre om å møte opp ved nærmeste sesjonskontor. Peskov skal så ha nektet å ta imot ordren og sagt at han skal løse dette «på et høyere nivå.»\n\nDmitrij Peskov uttalte torsdag at han er klar over samtalen, men at sønnens uttalelser ble tatt ut av sammenheng.\n\nBer russere protestere\n\nZelenenskyj oppfordrer russere til å protestere mot den delvise mobiliseringen av reservestyrkene som Putin kunngjorde onsdag.\n\nI Zelenskyjs daglige videotale henvender han seg til russere og sier at 55.000 russere allerede har mistet livet i krigen.\n\n– Vil dere ha mer? Nei? Så protester, oppfordrer han.\n\nZelenskyj sier russere som ikke tar til motmæle er medskyldig i «forbrytelsene, drapene og torturen mot ukrainere».",
    "Ukraina-krigen kan gå mot en ny fase: – Det siste de ønsker er at man skaper en presedens for å bruke atomvåpen": "Allerede onsdag skal Den russiske statsdumaen trolig stemme for å innlemme fire ukrainske regioner i Russland. Da kan krigen skifte karakter.\n\nTirsdag avsluttes folkeavstemningene i de russiskokkuperte delene av de ukrainske fylkene Donetsk, Kherson, Luhansk og Zaporizjzja. Det ventes at resultatet som offentliggjøres vil vise et klart flertall for at fylkene annekteres av Russland.\n\nEn rekke land, deriblant USA, EU og Norge, har gjort det klart at de ikke vil anerkjenne slike folkeavstemninger.\n\nStore deler av Donetsk og Luhansk har siden vinteren og våren 2014 vært kontrollert av separatister med sterk støtte fra Russland. Disse har opprettet to «folkerepublikker» som ikke er internasjonalt anerkjent. Internasjonalt regnes fortsatt disse fylkene i sin helhet som del av Ukraina.\n\nLes også Slik kan Ukraina utnytte norsk våpensuksess: – Er veldig farlig mot lavtflygende mål\n\nI 2014 valgte Russland også å innta og annektere Krim-halvøya. Landet regner nå dette som en del av Russland, noe som heller ikke er internasjonalt anerkjent.\n\nDen danske russlandforskeren Flemming Splidsboel har skrevet om sin vurdering av Russlands løp videre i en Twittertråd søndag:\n\n– Den russiske statsdumaen vil behandle spørsmålet om innlemmelsen av de fire fylkene i Russland 28. september. Det vil bli et ja, skriver han.\n\nLes også Ekspert mener norske politikere er uforberedt på Russland-utfordringer: – Kan koste oss dyrt\n\nAvslutter «spesialoperasjon»?\n\nDeretter skal Russlands president Vladimir Putin trolig tale for å feire innlemmelsen av de nye fylkene, skriver Splidsboel, som er seniorforsker ved Dansk institutt for internasjonale studier (Diis).\n\n– Jeg kan se et scenario hvor han erklærer første fase av krigen for avsluttet. Kanskje vil han likevel kunngjøre at «den spesielle militæroperasjonen» er overstått. At den var en suksess. Neste fase vil være «beskyttelsen» av russisk territorium på grensen til Ukraina. Russland vil hevde at det er ukrainske tropper på russisk territorium. Mobiliseringen kan da fortsatt være gjeldende, skriver han.\n\nI sin tale forrige onsdag kunngjorde Putin delvis mobilisering av russiske reservister. I tillegg kom han med trusler mot Vesten om eskalering av krigen.\n\n– Jeg bløffer ikke, sa den russiske presidenten.\n\nFlere virkemidler\n\nRusslands atomvåpendoktrine tilsier at slike våpen først skal brukes når landets eksistens er truet. Dersom landet velger å annektere de okkuperte områdene i Ukraina, slik man gjorde med Krim i 2014, vil de imidlertid regnes som russisk territorium på lik linje med Moskva og Sibir.\n\nHvordan kan Vesten respondere dersom Putin truer med å bruke atomvåpen for å forsvare «russisk territorium»?\n\nVestlige ledere har flere muligheter til disposisjon, skriver nyhetsbyrået AP. De kan fortsette å sanksjonere, gjøre Russland enda mer internasjonalt isolert, og sende flere våpen til Ukraina. USA og EU har begge bekreftet at nye sanksjoner er på vei.\n\nLes også Ekspertene ser tydelige tegn i okkuperte områder: – Veldig alvorlig\n\nSkepsis mot nye sanksjoner\n\nMen vil Europas ledere akseptere at det strammes inn enda mer mot Russland fram mot vinteren, som allerede ventes å bli uvanlig hard med lite tilgang til russisk energi? Høye strøm- og gasspriser og høy inflasjon har skapt store problemer for europeiske økonomier.\n\nUngarn har ledet an motstanden mot nye sanksjoner, men er langt fra alene. Forrige runde med sanksjoner ble kunngjort 4. mai, men det tok fire uker før man var enige. Den gangen var det olje som var det store stridstemaet.\n\nDet finnes heller ingen tegn til at USA eller Nato kommer til å svare på Putins trusler om å bruke atomvåpen med samme mynt, skriver AP.\n\nSkremselsvåpen\n\nSelv dersom Russland skulle finne på å bruke atomvåpen, har USAs president Joe Biden og andre pekt på at det finnes en skala for hvordan Vesten kan svare – uten å bruke atomvåpen selv.\n\n– Hva de gjør er det som bestemmer hvordan vi vil svare, sa Biden i et intervju på aktualitetsprogrammet 60 Minutes nylig.\n\nEn mulighet er at Russland bruker et mindre atomvåpen for å skremme unna Ukraina og landets støttespillere. Tidligere visegeneralsekretær i Nato og viseutenriksminister i USA, Rose Gottemoeller, mener Vesten i så fall neppe vil svare med atomvåpen, skriver AP.\n\nDet er vanskelig å se for seg at Putin angriper USA eller Nato-land med atomvåpen – det vil være det reneste selvmord, mener Gottemoeller, som hadde ansvar for avrustning mens hun var viseutenriksminister.\n\nNy fordømmelse\n\nIstedenfor kan Russland tenkes å bruke et atomvåpen over Svartehavet, eller mot et militært mål i Ukraina, i håp om å legge press på Ukraina og Vesten. Et slikt angrep vil føre til mer assistanse til Ukraina, samt en enorm fordømmelse i verdenssamfunnet. Også land som Kina og India, som hittil ikke har brutt med Russland, vil i så fall måtte reagere.\n\n– Kina og India og andre som ikke har fordømt Russland tydelig vil i så fall måtte stå fram. Det siste de ønsker er at man skaper en presedens for å bruke atomvåpen, sier emeritusprofessor Lawrence Freedman på King's College London til AP.\n\nHan mener det er lett å drive seg selv til panikk av Putins retorikk.\n\n– Det er best å anerkjenne at han har en mening ved det: Å stanse Vesten fra å gå inn direkte i Ukraina-krigen. Om man skal bruke atomvåpen mot Vesten, må man regne med at det er fare for at det kommer atomvåpen i retur, sier Freedman.\n\nLes også – Vil bli lette bytter i kamp mot godt trente og erfarne soldater på ukrainsk side\n\nAmerikanske advarsler\n\nUSA har vært tydelig på at det kommer et meget bestemt svar hvis Russland bruker atomvåpen i Ukraina. Blant annet i private kanaler direkte til den russiske ledelsen har de advart om «katastrofale konsekvenser» for Russland.\n\n– De må stanse den åpne praten om atomvåpen, sa landets utenriksminister Antony Blinken til CBC News på sidelinjen av FNs hovedforsamling søndag.\n\n– Det er veldig viktig at Moskva hører fra oss og vet at konsekvensene vil bli forferdelige. Og det har vi gjort svært klart, sa han, og fortsatte:\n\n– Enhver bruk av atomvåpen vil ha katastrofale konsekvenser for landet som bruker dem, naturligvis, men også for mange andre.\n\nUSAs nasjonale sikkerhetsrådgiver Jake Sullivan sa i et separat intervju søndag at USA har advart Russland på «svært høyt nivå» om at atomvåpenbruk vil ha «katastrofale konsekvenser».\n\nLes også Støre langet ut mot Russland fra talerstolen i FN: – De startet krigen, nå må de stoppe den\n\n(©NTB)",
    "USA med kraftig atomadvarsel til Russland": "Russlands president Vladimir Putin har kommet med antydninger som tolkes som atomtrusler. Det skjedde blant annet i en tale onsdag, da han kunngjorde mobilisering av reservister til krigen i Ukraina.\n\nUSAs utenriksminister Antony Blinken bekreftet i et intervju søndag at USA i private kanaler har advart Russland mot å starte en atomkrig.\n\n– Vi har vært veldig tydelige overfor Russland både offentlig og privat. De må stanse den åpne praten om atomvåpen, sa Blinken til CBC News på sidelinjen av FNs hovedforsamling.\n\n[ Kommentar: Putins krigserklæring ]\n\n– Det er veldig viktig at Moskva hører fra oss og vet at konsekvensene vil bli forferdelige. Og det har vi gjort svært klart, sa den amerikanske utenriksministeren, som fortsatte:\n\n– Enhver bruk av atomvåpen vil ha katastrofale konsekvenser for landet som bruker dem, naturligvis, men også for mange andre.\n\nUSAs nasjonale sikkerhetsrådgiver Jake Sullivan sa i et separat intervju søndag at USA har advart Russland på «svært høyt nivå» om at atomvåpenbruk vil ha «katastrofale konsekvenser».\n\n[ Hvor stor er faren for atomangrep, og hva betyr det? ]\n\nHold deg oppdatert. Få daglig nyhetsbrev fra Dagsavisen",
    "Børsen i Russland på sitt laveste siden 2017": "Den russiske børsen har mandag falt til nivåer som ikke har vært sett siden 2017, skriver MarketWatch.\n\nBørsen i Moskva, MOEX, var på det meste ned 10 prosent mandag og står i 16-tiden i 1.969,74, ned 5,8 prosent. Ifølge Trading Economics var børsen i dag på sitt laveste nivå siden 2017.\n\nFor første gang siden Russlands invasjon av Ukraina står indeksen i under 2.000, og fallet i dag er det største siden invasjonsdagen.\n\nMye av grunnen til den kraftige nedturen er forrige ukes varsel om en ny, delvis mobilisering av 300.000 reservister. Med andre ord en opptrapping av krigen i Ukraina etter at Russland skal ha tapt mye territorium i nordøst de siste månedene.\n\n– Kan kvele Russlands vekstutsikter\n\n– Å tilkalle reservister og forlenge konflikten vil koste. Russlands nasjonalbudsjett svingte inn i et stort underskudd i august, og for at regjeringen skal opprettholde sin forsvarlige styring av de offentlige finansene, vil det være behov for skatteøkninger, sier seniorøkonom Liam Peach i Capital Economics til CNBC.\n\nMobiliseringen har ført til demonstrasjoner og en enorm økning i russere som forsøker å flykte fra landet. Ifølge Peach viser offisielle tall en utvandring på 216.000 personer i første halvår, mens uoffisielle tall er på opp mot en halv million mennesker.\n\n– For et land med en synkende befolkning i arbeidsfør alder er dette et stort tap av arbeidskraft og kan kvele Russlands vekstutsikter på både kort og mellomlang sikt, mener Peach.\n\nTapt halvparten av børsens verdi\n\nKreml holder nå også såkalte «folkeavstemninger» i deler av Øst-Ukraina i forsøk på å validere deres tilstedeværelse, og flere land tar til orde for å ilegge Russland flere sanksjoner.\n\nMOEX-indeksen startet året på 4091, mer en dobbelt så mye av dagens verdi. Tapet skyldes i stor grad sanksjonene mot landet på grunn av krigen i Ukraina.",
    "Ekspert advarer: Ukrainsk seier kan føre til at Russland kollapser": "De siste dagene har Ukraina gjort betydelige fremstøt, og har gjenerobret flere deler av landet som har vært under russisk kontroll. Russland-ekspert ved Institutt for fredsforskning Pavel Baev mener Russland har trukket det korteste strået.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\n– Russland har startet en krig de ikke har noen realistisk sjanse for å vinne. Krigen virker kanskje fastlåst nå, men den drives fortsatt med høy intensitet. Det balanseres virkelig på kanten, sier han.\n\nSøndag rapporterte Institute for the Study of War (ISW) at ukrainerne har tatt kontroll over «nesten hele Kharkiv-regionen» i en rask motoffensiv, og at russerne har beordret en tilbaketrekning fra store deler av fylket. Det britiske forsvarsdepartementet skriver at ukrainerne skal ha gjenvunnet et område dobbelt så stort som Stor-London.\n\n– Nederlaget kommer\n\nBaev sier krigen er direkte assosiert med president Vladimir Putin, og han tror sannsynligheten er høy for russisk tap.\n\n– For å vinne en krig er det flere faktorer som spiller inn, som ingen kan kontrollere. De som har de beste strategiske hjernene vinner. For Russlands del ser det ut til at nederlaget kommer, slår han fast.\n\nDette begrunner han med at den russiske fronten er «porøs», og at ukrainerne derfor klarer å finne svake punkter. Baev trekker også frem at Ukraina er forpliktet til å kjempe for seier, og at Vesten er forpliktet til å støtte dem.\n\nLes også: Russisk fallskjermjeger fordømmer krigen\n\n– Krigen kjempes på flere fronter. Russland er ikke lenger i stand til å være offensive. Initiativet har gått til ukrainsk side, som foretrekker å sørge for at russiske tropper er utarmede, slik at logistikken bryter sammen. Ukrainerne bruker ikke et lineært posisjonsforsvar, men et fleksibelt forsvar – og fleksibelt angrep. Nå ser ikke jeg at det er mulighet for Russland til å gjenvinne initiativet. Når de nå er på defensiven, vil de tape litt her og litt der.\n\nKollaps av Russland?\n\nDet er vanskelig å si hvordan Russland vil internalisere det å tape krigen, mener Baev.\n\n– De kan bortforklare å miste flaggskipet Moskva og avlede fra ikke klare å ta Kiyv, men et tap av Kherson er en helt annen sak. Det er mye propaganda som sendes ut, og for den russiske befolkningen er det utenkelig å skulle tape. Desto bitrere tap, jo tyngre vil det være å fornekte det, sier han, og legger til at han tror neste ukrainske offensiv vil skje i nettopp Kherson-regionen.\n\nUkrainsk seier kan også ha store konsekvenser for den russiske presidenten.\n\nLes også: Eksperter: Ukraina har hatt stor suksess\n\n– Alt i den russiske stat er festet til Putin, og han mislykkes i denne krigen. Det er også klart for Ukraina og Vesten at dette er Putins krig, og at det ikke er mulighet for fred og stabilitet med mindre det er en endring i russisk lederskap.\n\nBaev legger til at det er flere i de russiske eliter som begynner å se på Putin som et problem.\n\nVil unngå «massivt kaos»\n\nBaev trekker frem den russiske revolusjon, da keiserdømmet ble styrtet og bolsjevikene tok makten, som en periode mange russere fortsatt har høyt i tankene.\n\n– Øyeblikket regimet begynner å bryte sammen, kan slagmarken flytte seg direkte inn i Moskva. Hvordan statsstrukturen kommer til å holde, er et godt spørsmål. I 1917 ble det satt en historisk presedens, som resulterte i statens sammenbrudd. Om de taper, vil Russland fortsatt være en enorm stat, med store mengder atomvåpen.\n\nBaev støtter at Ukraina skal vinne krigen, men sier at Russland er en urolig og problemskapende stat. Den harde innenlandskrisen som kan starte ved et tap, kommer til å skape problemer for landets naboer, for FN, for Arktisk råd, lister han opp.\n\n– Jeg mener man ikke lett kan feire en ukrainsk seier. Verdenssamfunnet må tenke lenge og hardt på hva vi skal gjøre for å unngå et Russland i massivt kaos.\n\nUro, kupp og mytteri\n\nEn seier for Ukraina kan bli vanskelig å svelge for russerne, og Baev har flere teorier om hva som kan komme til å utspille seg.\n\nLes også: Frykten for vinterkrigen\n\n– Det kan være en kombinasjon av flere ting. Kanskje vi kan se uro i noen provinser, et kupp i Moskva, eller uenighet i militæret og mytteri i militære enheter. Hvordan det vil endre seg er umulig å forutsi. Russere ser gjerne til historien for valgmuligheter, og historisk sett er russisk lederskap veldig sentralisert, og endring skjer raskt, avslutter han.",
    "Meduza: Russland vil stenge grensen for alle menn i tjenestedyktig alder": "Meduza: Russland vil stenge grensen for alle menn i tjenestedyktig alder\n\nRussiske myndigheter vil stenge grensen for alle menn i tjenestedyktig alder fra 28. september, melder nettavisen Meduza.\n\nMeduza siterer en ikke navngitt kilde som skal være tett knyttet til russiske myndigheter. Vedkommende mener at 28. september er den mest trolige datoen, mens en annen kilde sier at det vil skje etter de såkalte folkeavstemningene i fire russiske-okkuperte regioner i Ukraina. Avstemningene vil etter alt å dømme føre til at Russland annekterer områdene.\n\nDen russiske menneskerettsadvokaten Pavel Tsjikov sier at dokumenter viser at menn som forsøker å krysse grensen mellom Russland og Kasakhstan, blir nektet å forlate landet.\n\nOrdren skal komme fra militæret. Det er lagt ut et bilde av dokumentet på Twitter.\n\n(NTB)",
    "Japansk diplomat anklaget for for spionasje i Russland – VG Nå: Nyhetsdøgnet": "",
    "Russland får støtte av Syria i FN for Ukraina-krigen": "– Syria gjentar sin holdning til Russlands spesielle militæroperasjon i Ukraina, og Russlands rett til å forsvare og sikre sitt eget territorium, sa Syrias utenriksminister Faisal al-Meqdad til FN.\n\nRussland er nære allierte med Syrias president Bashar al-Assad og har bistått Assad-regimet i borgerkrigen i Syria siden 2015. Derfor har Syria i flere måneder stilt seg bak Russlands offensiv i Ukraina.\n\n– Vi er overbevist om at Russland forsvarer ikke bare seg selv, men rettferdigheten og menneskehetens rett til å avvise hegemoni, sa al-Meqdad.\n\nSiden krigen brøt ut i februar har Syria anerkjent de russisk-støttede utbryterregionene i Øst-Ukraina som selvstendige samt tilbudt seg å sende syriske styrker til Ukraina for å bistå russerne i krigen.",
    "Den danske statsministeren kritiserer Ecco for skosalg i Russland – VG Nå: Nyhetsdøgnet": "",
    "Ungarn krever slutt på Russland-sanksjonene": "Ungarns statsminister Viktor Orbán (Fidesz) har appellert til EU om å oppheve sanksjonene mot Russland senest innen utgangen av året. Konflikten mellom Moskva og Kiev er ikke lenger en sak mellom de to landene og eskalerer til en global økonomisk krig, advarte han på et parlamentarisk gruppemøte i byen Balatonalmádiban ved Balatonsjøen, ifølge den ungarske avisa Magyar Nemzet.\n\nBrussel-byråkrater lovet i sommer at tiltakene mot Russland ikke ville skade EU-borgere, men skade Kreml. Det motsatte er tilfellet. Fidesz-politikeren kritiserte at han anså sanksjonene som delvis ansvarlige for energikrisen og inflasjonen.\n\nKostnadene for naturgass var allerede doblet som følge av diskusjonen om passende tiltak i juni og tredoblet seg en måned senere. Ifølge regjeringssjefen rammer de nåværende prissjokkene familiene spesielt hardt.\n\nStatsministeren understreket at dersom sanksjonene oppheves, vil prisene umiddelbart falle til halvparten og inflasjonen gå ned. Uten sanksjonene ville Europas økonomi gjenvinne styrke og unngå den truende resesjonen.\n\n!!! The Hungarian government will start a national poll about the EU's sanctions regime against Russia saying \"It's not fair that the Brussels elite decided on them alone\". Orbán said earlier he is determined to bring down EU sanctions against Russia by the end of the year. pic.twitter.com/qDeqfGzIcV — Sándor Zsíros (@EuroSandor) September 22, 2022\n\nMen EU vil skjerpe sanksjonene\n\nEU-kommisjonen ser ut til å være fast bestemt på å svare på de annonserte folkeavstemningene i de russiskkontrollerte delene av Ukraina med flere sanksjoner, men å oppnå en konsensus blant medlemslandene blir stadig vanskeligere ettersom tiltak ment å straffe Moskva skader deres egne økonomier, skriver AP.\n\nBlokken med 27 nasjoner har innført seks runder med sanksjoner mot Russland siden president Vladimir Putin beordret sine styrker inn i Ukraina 24. februar. Banker, selskaper og markeder har blitt rammet – selv deler av den sensitive energisektoren – og mer enn 1200 tjenestemenn har blitt utsatt for frysing av eiendeler og reiseforbud.\n\nDet som tidligere kunne ha tatt år å bli enige om, ble oppnådd på litt over tre måneder – relativ lyshastighet for EU. Men europeiske økonomier som allerede er rammet av koronatiltakene, kjemper nå mot høy inflasjon, med skyhøye priser på elektrisitet og naturgass.\n\nEUs utenrikspolitiske sjef Josep Borrell sa onsdag at «Russland, dets politiske ledelse, og alle som er involvert i organiseringen av disse «folkeavstemningene», så vel som i andre brudd på folkeretten og internasjonal humanitær rett i Ukraina, vil bli holdt ansvarlige.»\n\n«Ytterligere restriktive tiltak mot Russland vil bli fremmet så snart som mulig i koordinering med våre partnere,» sa han i en uttalelse etter å ha ledet et hastemøte med EUs utenriksministre på sidelinjen av FNs generalforsamling i New York.\n\nMen politiske erklæringer fra tjenestemenn basert i Brussel er den enkle delen. Å bli enige om nye tiltak har vist seg svært vanskelig. Energiinteresser er spesielt vanskelige å overvinne. Ungarn har ført motstand mot sanksjoner som kan ramme landets forsyninger fra Russland, men det er ikke alene om å nøle.",
    "Ukrainske styrker mistenker ny massegrav nær grensa til Russland": "Ukrainske styrker mistenker ny massegrav nær grensa til Russland\n\nUkrainske styrker frykter de har oppdaget en ny massegrav på en nedlagt kyllingfarm nord for byen Kozacha Lopan, nær grensa til Russland.",
    "Reuters: Edward Snowden får russisk statsborgerskap": "Russlands president Vladimir Putin har gitt Edward Snowden russisk statsborgerskap, melder Reuters. Snowden har levd i eksil i Russland siden 2013.\n\nSnowden er en av 75 utenlandske borgere som ifølge et dekret undertegnet av president Putin mandag, er innvilget russisk statsborgerskap.\n\nSnowden arbeidet i flere år som datatekniker i CIA og på kontrakt for den amerikanske etterretningsorganisasjonen National Security Agency (NSA).\n\nI mai 2013 flyktet han fra USA og tok med seg store mengder topphemmelige etterretningsdokumenter som han delte med ledende medier verden over. Dokumentene avdekket massiv amerikansk overvåking av internasjonal tele- og datatrafikk.\n\nI 2020 fikk han innvilget permanent oppholdstillatelse i Russland.\n\nAmerikanske myndigheter har i årevis ønsket å få Snowden utlevert.\n\n(©NTB)",
    "Nå legger bilgiganten ned i Russland": "Informasjonskapsler\n\nPå TV 2s nettsider bruker vi og våre partnere informasjonskapsler (cookies) for personlig tilpasning av annonser og måling. Du kan lese mer om dette i vår personvernpolicy og vår informasjonsside om informasjonskapsler",
    "Slik begrunner Russland opptrapping av krigen": "VIL SENDE FLERE: Vladimir Putin på en kransenedleggelse 9. mai, da 77 års dagen for seieren i andre verdenskrig ble markert.\n\nSlik begrunner Russland opptrapping av krigen\n\nRussland følger samme oppskrift som på Krim-halvøya i 2014: De bruker folkeavstemninger holdt under tvang, som påskudd for å beskytte «russiske brødre». Resultatet blir mer krig.\n\nPublisert: 22. september\n\nDe siste to dagenes dramatiske utvikling i den over et halvt år lange, russiske angrepskrigen mot Ukraina har fulgt følgende mønster:\n\nTirsdag formiddag stemte den russiske nasjonalforsamlingen for lover som bereder grunnen for mobilisering. Det betyr at hundretusenvis av nye, russiske soldater kan bli beordret til krigen.\n\nOmtrent samtidig erklærte fire russiskokkuperte områder at de skulle holde folkeavstemning om å bli del av Russland.\n\nSå kom det skremmende budskapet fra president Vladimir Putin onsdag morgen: I en tale, som var spilt inn på forhånd, ga han støtte til de foreslåtte folkeavstemningene og varslet en delvis mobilisering.\n\nDet kan bety 300.000 nye soldater – i første omgang.\n\nBAKGRUNN: Putin under press: Kan hente inn én million soldater\n\n«SMÅ GRØNNE MENN»: Såkalte prorussiske utbrytere på et bilde fra Simferopol i mars 2014. Slike soldater ble kalt «små, grønne menn», siden de ikke hadde flagg eller emblemer på uniformene.\n\nEn kjent oppskrift\n\n– Dette følger oppskriften fra Krim i 2014. Først gjennomførte man en «folkeavstemning» i en tvangssituasjon; og så annekterte man Krim. Man bruker altså kvasi-demokratiske midler for å legitimere det man gjør ved tvang, sier Russlands-ekspert og NUPI-forsker Julie Wilhelmsen.\n\nDa Krim-halvøya ble annektert var bakteppet noe forenklet slik:\n\nFørst ble russiske soldater, riktignok uten flagg på uniformene, kommandert ut fra den russiske marinebasen på Krim. Da disse i praksis hadde okkupert halvøya, ble det gjennomført en sterkt kritisert folkeavstemning, som viste at et flertall ønsket å bli del av Russland.\n\nSå annekterte Russland Krim, noe Ukraina og verdenssamfunnet for øvrig aldri har godtatt.\n\n– Regimet i Kreml spinner på en forklaring der man påstår at en russisk befolkning er truet, og at man har et ansvar for å gripe inn og beskytte dem, sier Wilhelmsen.\n\nRUSSISK-STØTTET: Denne konvoien av russisk-støttede utbrytere ble fotografert i Donetsk i november 2014.\n\nMinner om krigsutbruddet\n\nMetoden minner også om det som skjedde i opptakten til dagens invasjon.\n\nPå et tidspunkt der Ukraina allerede var omringet av en mulig, russisk invasjonsstyrke, vedtok den russiske nasjonalforsamlingen at de to utbryterrepublikkene Donetsk og Luhansk var å anse som selvstendige stater.\n\nDisse to såkalte folkerepublikkene har siden 2014 vært selvstyrte, med militær og økonomisk støtte fra Russland.\n\nNoen dager etter beslutningen i nasjonalforsamlingen om Donetsk og Luhansk, gikk Vladimir Putin ut og anerkjente de to fylkene som uavhengige. Noen timer senere beordret han russiske styrker inn i regionene.\n\nHVILKE RÅD FÅR HAN? Russlands president Vladimir Putin hviskes i øret av Valerij Gerasimov, leder for generalstaben, under en militærøvelse i forrige uke. Ytterst til venstre, forsvarsminister Sergej Sjojgu.\n\nNå er det altså utbryterne i Donetsk og Luhansk, og russisk-innsatte ledere i de to okkuperte fylkene Kherson og Zaporizjzja, som samlet varsler at de vil be om å bli en del av Russland.\n\nDatoene for folkeavstemningene er satt til 23.–27. september.\n\n– Det blir en ny runde med «folkeavstemning» i en tvangssituasjon. Etter det kan områdene raskt bli innlemmet i Russland. Hvis Ukraina da fortsetter forsøkene på å gjenerobre sine områder, så vil Putin kunne hevde at det er Russland som blir angrepet, forklarer Wilhelmsen.\n\n– Så vil dette påståtte angrepet kunne brukes til å begrunne en videre opptrapping av krigen, og en trussel om bruk av atomvåpen. Støtten til disse «folkeavstemningene» og beslutningen om delvis mobilisering må derfor sees i sammenheng, utdyper hun.\n\nRETRETT: Pansrede kjøretøy, etterlatt i en elv i Kharkiv-regionen.\n\nKan få motsatt effekt\n\nWilhelmsen påpeker at utviklingen peker mot en opptrapping av krigen, og viser at Russland ikke har tenkt å gi seg, til tross for at Ukraina har vunnet flere delseiere på bakken den siste tiden.\n\n– Det kan også være at Moskva tror de klarer å avskrekke Ukraina fra å intensivere sin motoffensiv, eller at de håper dette kan tvingen Ukraina til forhandlingsbordet på Russlands betingelser, sier Wilhelmsen.\n\n– Men det kan få motsatt effekt, nemlig at Ukraina øker sine operasjoner, for å gjenerobre flere områder før nye russiske soldater settes inn.\n\nLes også Russland legger opp til lover i forkant av mulig mobilisering Den russiske nasjonalforsamlingen forbereder lover som vil skjerpe straffene for forbrytelser som desertering eller…\n\nLovene som blant annet skal straffe desertører hardere, tolker hun slik:\n\n– Det er nok for å skremme de soldatene som allerede er i Ukraina til strengere disiplin.\n\nWilhelmsen tror det kan bli stor motstand mot den delvis mobiliseringen:– Før har det blitt rekruttert en stor andel soldater fra fattige, asiatiske og kaukasiske deler av Russland, samt rekruttering i fengsler, forklarer Wilhelmsen.\n\n– Nå kan de for eksempel kalle inn russiske studenter fra byer som Moskva og Sankt Petersburg, som har fått utsatt sin verneplikt, men som står oppført i reservestyrkene, utdyper hun.",
    "Ekspert mener norske politikere er uforberedt på Russland-utfordringer: – Kan koste oss dyrt": "Forfatteren av bøker om krigene i Syria og Jemen tar i boken «Dårlig nytt fra Østfronten» et oppgjør med svart-hvitt-bildene som tegnes av krigen i Ukraina og påpeker hvordan den vil forandre Europa til det ugjenkjennelige.\n\nGjennom 22 teser forsøker Hellestveit å forklare bakgrunnen for krigen og hvilke geopolitiske følger den får, ikke minst for Norge og vårt forhold til omverdenen, først og fremst til Russland og EU.\n\n– Jeg håper å kunne gi folk et litt større bilde av krigen og den økonomiske motkrigen mot Russland, sier Hellestveit til NTB.\n\nLes også Ekspertene ser tydelige tegn i okkuperte områder: – Veldig alvorlig\n\nBrudd på FN-pakten\n\nHellestveit etterlater ingen tvil om at Russlands invasjon av Ukraina var et klart brudd på FN-pakten, men mener samtidig at Vesten møter seg selv i døra.\n\nDa USAs daværende president Bill Clinton i 1999 besluttet å bombe serbiske styrker ut av Kosovo-provinsen, var også det et brudd på FN-pakten. Det samme var USAs invasjon av Irak i 2003, påpeker hun.\n\nPresident Vladimir Putin har gjentatte ganger vist til dette og hevder at det var USA som med disse krigshandlingene skapte en folkerettslig presedens. Vestlige lands tilnærming til maktbruk og folkerett oppfattes av Russland som dobbeltmoral, konstaterer Hellestveit.\n\nSvartehavets stormakt\n\nEt av Russlands hovedmål i Ukraina er å sikre seg en landbro til Krim-halvøya og konsolidere sin rolle som Svartehavets stormakt, tror Hellestveit.\n\nAzovhavet er utløpet fra vannveiene som binder sammen Russland gjennom elvene Volga og Don og via Kertsjstredet får Russland også adgang til Svartehavet. Stormaktene ruster opp maritimt og havene knytter verdensøkonomien sammen.\n\n– Skulle Svartehavet blir en Nato-sjø, slik Østersjøen er i ferd med å bli etter Sveriges og Finlands medlemskap i Nato, vil alle russiske militære vannruter mot vest ende i nord, i Barentshavet. Russlands maritime kapasiteter vil dermed i større grad bli konsentrert i nord, i Norges nærområder, påpeker Hellestveit.\n\nSkulle Russland tape krigen i Ukraina, vil trolig Kinas militære nærvær tilta i våre nærområder til støtte for Russland, frykter hun.\n\nUforberedt\n\n– Fortellingen om ukrainernes heltemodige kamp mot russiske invasjonsstyrker mobiliserer i så stor grad at det har vært enkelt for politikere i land som Norge å slå en strek over etterkrigstidens prinsipp om ikke å sende våpen til land i krig, konstaterer Hellestveit.\n\nNorsk sokkel i Barentshavet, der oljen og gassen befinner seg, er ikke suverent norsk territorium og dekket av maktforbudet i FN-pakten. Et fremoverlent og militarisert Russland kan gi Norge betydelige utfordringer, noe norske politikere er uforberedt på, mener hun.\n\n– Dersom Norge legger seg på et hardt sanksjonsregime, kan russerne se det som en utmerket anledning til sakte, men nærmest umerkelig å heve spenningene i Norges nærområder. Det kan koste oss dyrt, skriver Hellestveit, som minner om at Norge har inngått en rekke avtaler med Moskva om forvaltning og utnyttelse av fiske- og energiressurser.\n\nSiden 1945 har norske militære deltatt i over 100 operasjoner i utlandet. Ingen har dreid seg om forsvar av landet. Norge har et forsvar på lavbluss som på ingen måte er skodd for ruskeværet vi har i vente. Vi har valgt den billigste løsningen og satser på amerikansk hjelp om det verste skulle skje. Men amerikanerne er på vei bort fra Europa og konsentrerer seg nå om Kina og utviklingen i Asia, påpeker hun.\n\nInteressepolitikk\n\nEU er samtidig i ferd med å bli en sterk utenriks- og sikkerhetspolitisk aktør, noe som vil styrke unionens innflytelse i Nato. Norge risikerer å havne i skvis, ikke som følge av beslutninger tatt i Oslo, men i Brussel, mener Hellestveit. Hun tror ikke EU-medlemskap vil løse de problemene Norge står overfor.\n\n– EUs utenriks- og sikkerhetspolitikk vil de neste årene trolig underkastes stadig tydeligere geopolitisk interessepolitikk, som vil gå ut på å beskytte EU og fremme EUs interesser, koste hva det koste vil. Avstanden mellom Brussel og Oslo vil trolig bli stadig større, tror hun.\n\n– Risikoen ved å stå utenfor EU vil bli mye høyere, men det samme vil prisen for å gå inn i EU, sier Hellestveit, som etterlyser en bred diskusjon om veivalg som følge av Ukraina-krigen. Om det i dag er klima for å ta denne diskusjonen, tviler hun på.\n\n– Men det norske demokratiet er robust nok til å tåle den, sier hun.\n\nLes også Serhijs hjerteskjærende bønn gikk verden rundt – nå er de løslatt\n\nTjener på krigen\n\nRussland er sammen med Saudi-Arabia verdens nest største oljeprodusent og de to landene samarbeider om oljeprisen. Russland har også verdens største gassreserver og er stor eksportør av mat og trevirke.\n\nMens USA er selvforsynt og Kina sikres fra Russland har Europa gått i fella og bringes nå sakte i knestående, mener Hellestveit, som minner om at 75 prosent av verdens land ikke har sluttet opp om sanksjonene mot Russland.\n\nFor energieksportøren Norge har krigen i Ukraina, som har resultert i høy oljepris, gitt store inntekter. Det samme har sanksjonene mot Russland, som Kreml har svart på ved å redusere gassleveransene til Europa.\n\nLes også Slakter NRK for ukritisk bruk av «propagandaintervjuer»\n\nVenter kritikk\n\nNorge må som følge av sin beliggenhet og grense mot Russland ha et annet forhold til Kreml enn våre naboer i Norden og resten av Europa, noe som vil bli svært krevende å forsvare overfor våre allierte, konstaterer Hellestveit.\n\n– Ingen ønsker å fremstå eller fremstilles som svikere av fellesskapet i en tid som vår, og mange vegrer seg for å ta eller stå i debatten, der spørsmål om ens lojalitet eller «funksjon som talerør for fremmed makt» lett dukker opp, skriver hun.\n\nHellestveit regner med at hun vil høste kritikk fra enkelte hold, men det tar hun lett på.\n\n– Dette har jeg vært med på mange ganger før, og det er akkurat de samme mekanismene her som jeg kjenner til fra andre kriger og konflikter. En del mennesker er så tett knyttet til en av de krigførende partene at de ikke aksepterer verdens beskaffenhet, sier Hellestveit.\n\n– Men jeg tåler litt juling, ler hun.\n\n(©NTB)",
    "EU-presidenten mener Russland må fjernes fra FNs sikkerhetsråd": "— Når et permanent medlem av Sikkerhetsrådet starter en uprovosert og uberettiget krig, en krig som er blitt fordømt av FNs hovedforsamling, så bør det etter min mening gå automatikk i at dette medlemmet suspenderes fra Sikkerhetsrådet, sa Michel i en tale til FNs hovedforsamling fredag.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\n— Retten til å bruke veto bør være et unntak, men det har blitt, som vi har sett, regelen. Det haster og er nødvendig med reform, sa Michel videre.\n\nLes også: Derfor er en humanitær intervensjon i Ukraina nødvendig\n\nSikkerhetsrådets fem permanente medlemmer – Frankrike, Kina, Russland, Storbritannia og USA – har vetorett.\n\nSikkerhetsrådet er FNs mektigste organ, ettersom resolusjoner som vedtas der, er bindende for medlemslandene i FN. FN-charteret slår fast at Sikkerhetsrådet har «primæransvaret for opprettholdelsen av internasjonal fred og sikkerhet».\n\nUkrainas president Volodymyr Zelenskyj har gjentatte ganger krevd at Russland må fratas vetoretten så lenge landet fører krig.",
    "Vil beskytte mannlege deltakarar: Avlyser populær haustfestival i Russland": "– Kjære venner. Eg har dårlege nyheiter, men tanken på at ting kan bli endå verre gjer at eg er litt meir komfortabel med å melde ifrå, seier sjefredaktør for Veter-magasinet, Vera Pochueva på Instagram.\n\n– Vi har fått ein beskjed frå Museet i Moskva om at nabobygget og gardsplassen utanfor museet, der vårt bygg og våre aktivitetar held til, skal bli plasseringa til eit militært mobiliseringspunkt frå i morgon av.\n\nHo seier at opprettinga av denne posten starta heilt samtidig som festivalførebuingane.\n\nPlanen var å samle fleire titusen menneske til ein stormarknad med 170 merkevarer som deltakarar, mange av dei russiske.\n\nMagasinredaksjonen i Veter avlyser arrangementet på Instagram.\n\nSist festivalen blei arrangert, som er før pandemien, trekte den til seg 35.000 russarar med interesse for lokale merkevarer og ein klimabevisst livsstil. Denne gongen var det booka eit tatoveringsstudio og ein skaterampe.\n\n– På grunn av denne beskjeden og utan moglegheiter til å endre på noko, bestemte vi oss for å ikkje skjule denne informasjonen, og risikere tryggleiken til ikkje berre festivaldeltakarane, men også tusenvis av menneske i vårt publikum.\n\n– Med tårer i auga og knuste hjarte, er heile teamet i Veter med dykk. 💔 Klem.\n\nKom brått på\n\nRedaktør Vera har fleire enn 80.000 følgarar på sin Instagram-konto, som ho oppdaterer på russisk. Magasinet har 150.000.\n\nInstagram som plattform er blokkert for bruk i Russland, men folk i landet brukar det framleis gjennom bruk av VPN.\n\nEi russisk kvinne NRK har snakka med, som bur i utlandet, skildrar Veter-magasinet som «populært blant folk i 20- og 30-åra», og seier avgjerda til redaksjonen kom brått på.\n\n– Folk er veldig opprørte, seier ho.\n\n– Eg trur at mange i Veter-publikummet er folk som reiser utanlands og har opne sinn. Definitivt ikkje slike som ser på zombie-TV.\n\nVera Pochueva er sjefredaktør for magasinet Veter.\n\nMed det siste meiner ho propagandaen som dei russiske styresmaktene produserer dagleg for det russiske folket.\n\nSjølv om mobiliseringspostar dukkar opp i Moskva, får ho inntrykk av at mange fleire menn blir mobiliserte frå provinsane enn frå dei store byane.\n\n– Denne galskapen får fram forskjellane i det russiske samfunnet.\n\n– Det same gjeld etniske minoritetar. Presidenten snakkar berre om dei når han treng noko. Det er svært urovekkande.\n\n«Uforholdsmessig rekruttering av minoritetar»\n\nDen uavhengige tankesmia Institute for the study of war seier russiske styresmakter no bryt løftet sitt om å berre rekruttere personar med militær erfaring.\n\nTankesmia skriv også at det er sannsynleg at Kreml vil mobilisere ei uforholdsmessig mengde menneske frå etnisk ikkje-russiske og innvandrarmiljø.\n\nEit medlem av Kreml sitt russiske menneskerettsråd, Kirill Kabanov, føreslo obligatorisk militærteneste for sentralasiatiske innvandrarar som har mottatt russisk statsborgarskap i løpet av de siste ti åra.\n\nHan trua med å konfiskere det russiske statsborgarskapet deira dersom dei ikkje mobiliserer.\n\nDemonstrerer i Russland: – Eg vil ikkje døy for Putin! Du trenger javascript for å se video. Demonstrerer i Russland: – Eg vil ikkje døy for Putin!\n\nVidare skriv tankesmia at ein Armensk Telegram-kanal publiserte ein mobiliseringsliste frå Tuapse ved nordaustkysten av Svartehavet.\n\nDenne seier dei består av 90 prosent etnisk armenske innbyggarar, trass i at det armenske samfunnet i byen berre gjer ut 8,5 % av innbyggartalet.\n\nI kontrast gjeld ikkje innkallinga alle som jobbar i IT-bedrifter, finanssektoren eller «strategisk viktige» medieorganisasjonar, melde styresmaktene fredag.",
    "Han dro til den russiske grensen. Synet som møtte borgermesteren, sjokkerte ham.": "Her oppbevarte russerne sivile de holdt fanget, ifølge borgermester Viatsjeslav Zadorenko. Han forteller at de ble torturert med elektrisitet og stukket med nåler under neglene. På et bord i kjelleren står en flaske med noe en svart væske i. Borgermesteren sier det trolig er en hjemmelaget bong russerne brukte til å ruse seg, men at saken undersøkes nærmere.",
    "Advarer mot å gi etter for Russland: - Om vi gir oss, blir prisen langt høyere i fremtiden": "Advarer mot å gi etter for Russland: - Om vi gir oss, blir prisen langt høyere i fremtiden\n\nTALLINN, ESTLAND (Aftenposten): Polen og de baltiske landene presser på for nye sanksjoner mot Russland. Estlands statsminister advarer mot å løsne på tiltakene.\n\nKaja Kallas bekrefter at det er vanskelig å holde koalisjonen samlet, men legger vekt på at EU har klart å vedta og gjennomføre syv sanksjonspakker så langt.\n\n24. sep. 2022 15:28 Sist oppdatert i går 17:17\n\n– Helt siden krigen startet for syv måneder siden, har det vært snakk om sprekker i den vestlige alliansen, sier Estlands statsminister Kaja Kallas til Aftenposten.\n\nItalia får trolig en ny, sterkt høyrevridd regjering. Silvio Berlusconis sa fredag at «Putin ble presset av det russiske folket» til å angripe Ukraina. Hans parti Forza Italia vil trolig bli med i regjeringen.",
    "Rødt vil at Norge gir russiske soldater asyl": "Norge sa opp visumavtalen med Russland dagen etter Vladimir Putin varslet om delvis mobilisering.\n\nRussere kan imidlertid fortsatt søke både visum og asyl i Norge.\n\n– Norske myndigheter må kommunisere tydelig til russiske desertører og militærnektere at de kan søke en trygg havn fra Putins klør her, sier Rødt-leder Bjørnar Moxnes.\n\nBjørnar Moxnes i partiet Rødt vil at Norge skal bidra til et internasjonalt rettsoppgjør mot Putin.\n\nFlere av de russiske demonstrantene mot mobiliseringen har blitt arrestert. Og nå hevdes det at flere blir tvangsrekruttert.\n\nFor å svekke kampmoralen og viljen til krigen i Ukraina, mener Rødt at Norge må gå foran å tilby beskyttelse til soldatene som nekter å gå ut i krig.\n\nI Russland kan man nå bli straffet i opptil 15 år om man nekter å bli innrullet i krigen, ifølge CNN.\n\nStøtter strengere visum\n\nFrp er positiv til å ta imot russere, men mener Norge må være mer forsiktige på den norsk-russiske grensen. At visumavtalen med Russland i går ble opphevet, støtter partiet.\n\n– Her må vi være litt varsomme. Vi vet ikke helt hvem som faktisk kommer, og det legitime behovet må være på plass, sier Christian Tybring-Gjedde (Frp) i utenriks- og forsvarskomitéen.\n\nEn måte å løse det på er å få inn en form for sikkerhetsklarering av dem som vil inn til Norge, mener han.\n\nChristian Tybring-Gjedde (Frp) i utenriks- og forsvarskomitéen støtter at det skal være strengere visumregler. Foto: Ole Berg-Rusten\n\nLikevel kan det være situasjoner der man blir nødt til å gå bort ifra dette.\n\n– Hvis det kommer hundrevis eller tusenvis så blir det vanskelig å gjøre det. Vi kan ikke stoppe dem på grensen når de potensielt står i fare for å bli tatt tilbake av russiske myndigheter.\n\nTybring-Gjedde forstår godt at russiske menn ikke vil krige i Ukraina.\n\n– Vi vil jo hjelpe de som flykter fra en krig, men det kan også være folk innimellom der som ser seg tjent med å komme til Norge, og som har helt andre intensjoner enn å bare beskytte seg mot mobilisering.\n\nHøyres Ine Eriksen Søreide er leder for Utenriks- og forsvarskomiteen, men hun er ikke tilgjengelig for en kommentar i dag får NRK opplyst av hennes pressekontakt.\n\nI et skriftlig svar opplyser Høyre at de «hele hele veien har ment at Norge bør følge samme linje som andre europeiske land i spørsmål om sanksjoner og andre tiltak mot Russland».\n\nVil ikke stenge ut russerne\n\nHelsingforskomiteen er imot en situasjon der Norge stenger grensene helt til russerne. Og de mener vi må fortsette å ha en visumbehandling også for russerne.\n\n– Det er viktig at vi kan holde en viss kontakt med russiske borgere fremdeles, sier Berit Lindemann, generalsekretær i Helsingforskomiteen.\n\nOg de tenker særlig på russere som er imot krigen og jobber med menneskerettigheter.\n\nDet er blant annet forskere og journalister som nå har vanskelige forhold, og vi må fortsatt kunne gi visum og slippe dem inn i landet, ifølge Lindeman.\n\nBerit Lindemann, generalsekretær i Helsingforskomiteen, mener det er viktig at Norge opprettholder kontakt med russiske borgere. Foto: NRK\n\nSamtidig så kan ikke Norge alene ha åpne grenser til russere som ikke ønsker å delta i krigen, mener Lindemann.\n\n– Det blir en helt uhåndterlig situasjon for Norge. For vi snakker jo om flere hundre tusen mennesker.\n\nNRK har sendt en henvendelse til den norske utenriksministeren om å kommentere saken, men har foreløpig ikke fått svar.",
    "270 krigsfanger utvekslet mellom Russland og Ukraina": "Ukraina og Russland har med hjelp fra Tyrkia utvekslet til sammen 270 krigsfanger, inkludert ti utenlandske krigsfanger, opplyser ukrainske myndigheter.\n\n– Vi har fått frigjort 215 personer, sier den ukrainske presidenten Volodymyr Zelenskyjs stabssjef Andrij Jermak i en kunngjøring på ukrainsk fjernsyn.\n\nRussland har fått 55 krigsfanger, blant dem den tidligere ukrainske prorussiske politikeren Viktor Medvedtsjuk, som er alliert av Russlands president Vladimir Putin og anklaget for høyforræderi.\n\nDet opplyser Zelenskyj i sin daglige videotale.\n\nFangeutvekslingen skal være den største mellom partene siden Russland invaderte Ukraina i slutten av februar.\n\nSvyatoslav Palamar i Azov-regimentet snakker på telefon etter fangeutvekslingen. Foto: MINISTRY OF INTERNAL AFFAIRS OF UKRAINE / Reuters\n\nTyrkia\n\nZelenskyj sier at fem kommandører, blant dem ledere som forsvarte Azovstal-stålverket i havnebyen Mariupol i flere uker, er blitt sendt til Tyrkia som del av utvekslingsavtalen.\n\nAvtalen var blitt godt forberedt på forhånd og inngått med hjelp fra Tyrkias president Recep Tayyip Erdogan.\n\nDe løslatte krigsfangene blir værende i Tyrkia, der de er i sikkerhet, til krigen avsluttes, ifølge Zelenskyj.\n\nOnsdagens kunngjøring kom dagen etter at Erdogan sa til amerikansk fjernsyn at Russland og Ukraina var enige om utveksling av 200 krigsfanger.\n\nUtenlandske krigsfanger\n\nTidligere onsdag ble det kjent at ti utenlandske krigsfanger var blitt sendt fra Russland til Saudi-Arabia. Disse var del av utvekslingsavtalen, opplyser Zelenskyj.\n\nFem av disse ti krigsfangene kommer fra Storbritannia, og to kommer fra USA. I tillegg kommer én fra Sverige, én fra Marokko og én fra Kroatia.\n\n– Saudi-Arabia legger til rette prosedyrer for at de får en trygg hjemreise til sine respektive land, het det i en uttalelse fra det saudiarabiske utenriksdepartementet onsdag.\n\nStorbritannias statsminister Liz Truss var tidlig ute med å takke Ukraina og Saudi-Arabia for deres bistand i utleveringen.\n\nPå Twitter skriver Truss at hun gleder seg over nyheten om løslatelsene.\n\nDen ukrainske innenriksministeren Denys Monastyrsky (til venstre) snakker med Denys Prokopenko i Azov-regimentet (til høyre). Foto: Ukrainian Interior Ministry Press Office / AP\n\nTatt til fange i Øst-Ukraina\n\nSenere takket USA både Ukrainas president Volodymyr Zelenskyj og Saudi-Arabias kronprins Mohammed bin Salman for tilretteleggingen for løslatelsen av disse ti krigsfangene.\n\nDe to amerikanerne ble meldt savnet da de kom under kraftig skyts i Kharkiv-regionen nordøst i Ukraina, nær grensen til Russland, 9. juni.\n\nBegge hadde dratt til Ukraina på egen hånd. Der ble de venner fordi begge var fra Alabama, står det i en felles uttalelse fra familiene deres.\n\nKrigsfangene fra Storbritannia og Sverige ble alle tatt til fange av russisk-støttede separatister og russere i Luhansk og Donetsk i Øst-Ukraina, ifølge Truss og Sveriges utenriksminister Ann Linde.\n\n– Bragd\n\nFNs generalsekretær António Guterres ønsker nyheten om utveksling av over 250 krigsfanger varmt velkommen, står det i en uttalelse som Guterres' talsmann Stephane Dujarric har sendt ut.\n\n– Dette er ingen liten bragd, men langt mer gjenstår å gjøre for å dempe lidelsene som krigen i Ukraina har utløst. Han roser innsatsen fra begge parter, skriver Dujarric.\n\nDujarric opplyser at Guterres skal fortsette å støtte alle fremtidige forsøk på utveksling av krigsfanger.\n\n– Generalsekretæren gjentar behovet for full respekt for folkeretten, inkludert den humanitære folkeretten, når det gjelder behandling av krigsfanger, skriver Dujarric videre.",
    "- Har gjort sterkest inntrykk": "Over 2000 demonstranter skal ha blitt fengslet i Russland siden president Vladimir Putin i en TV-sendt tale beordret mobilisering av reservesoldater onsdag morgen. I Russland har man ikke sett liknende på mange måneder, ifølge forsker Katrine Stevnhøj ved Københavns Universitet.\n\n- I Russland har man ikke sett demonstrasjoner av dette omfanget på mange måneder, men mobiliseringen har gitt demonstrantene ny motivasjon. Nå har krigen kommet mye tettere på vanlige russere, først og fremst i St. Petersburg og Moskva, men også mange andre steder, sier Stevnhøj til Dagbladet.\n\nFORSKER: Katrine Stevnhøj ved Københavns Universitet. Foto: Privat Vis mer\n\nVidere opplyser hun at regimet slår hardt ned på demonstrasjonene, særlig i de store byene, fordi at de frykter at de vil tiltrekke seg flere demonstranter.\n\n- Putin-regimet har grunn til å frykte at de vil møte større motstand fra den russiske befolkningen nå som det ikke lenger bare handler om krigen i Ukraina, men også interne forhold knyttet til russere som mobiliseres.\n\n- Overgått det jeg kunne forvente\n\nDemonstrasjonene er det som har gjort sterkest inntrykk på pensjonert generalløytnant Arne Bård Dalhaug de siste dagene.\n\n- Det som har gjort sterkest inntrykk er hvor negativt befolkningen har reagert på mobiliseringen, sier Dalhaug til Dagbladet og fortsetter:\n\n- Det har nærmest vært en folkevandring ut av Russland, i tillegg til at det har vært store demonstrasjoner. Det har overgått det jeg kunne forvente.\n\nPENSJONERT GENERALLØYTNANT: Arne Bård Dalhaug. Foto: Privat Vis mer\n\nProfessor Geir Flikke ved Universitetet i Oslo mener at situasjonen nå er en helt annen i Russland.\n\n- Helt siden 24. februar har det vært tydelig for meg at det har vært mulig for russere å tenke at de ikke vil bli berørt av krigen. Men nå er det en helt annen situasjon, sier Flikke til Dagbladet og fortsetter:\n\n- Mobiliseringen representerer et første steg mot en mer eksistensiell krig som jeg tror at det store flertallet av russere er imot. Selv om Kreml med sin propaganda forsøker å framstille det på en annen måte, er det fortsatt slik at Russland har gått til krig mot et naboland hvor mange russere har slektninger og bekjente.\n\nRussland-ekspert Inna Sangadzhieva ved Helsingforskomiteen har sagt til Dagbladet at hun anslår at bare 20 til 25 prosent av Russlands befolkning faktisk støtter krigen.\n\nForsker Stevnhøj mener at det er vanskelig å si hvordan den russiske befolkningen stiller seg til krigen, men understreker at man ikke bør overvurdere motstanden mot den.\n\nPROFESSOR: Geir Flikke ved Universitetet i Oslo. Foto: UiO Vis mer\n\nRisikofylt\n\n- Hvor stor risiko tar demonstrantene?\n\n- De tar veldig stor risiko. Først risikerer de å bli utsatt for vold på gata av politibetjenter, deretter risikerer de å bli utsatt for vold etter at de har blitt fengslet. Menneskerettighetsorganisasjoner har opplyst at fengslede demonstranter blir utsatt for vold og tortur, i tillegg til at kvinnelige demonstranter blir utsatt for seksuell vold etter å ha blitt fengslet, sier Stevnhøj og fortsetter:\n\n- Demonstranter risikerer også å bli siktet for ordensforstyrrelse, deltakelse i ulovlige demonstrasjoner, spredning av desinformasjon og diskreditering av forsvaret, noe som kan gi veldig strenge straffer.\n\nStevnhøj legger til:\n\n- I tillegg risikerer mannlige demonstranter å bli vervet til forsvaret for å delta i krigen i Ukraina. Vi har sett eksempler på at demonstranter har blitt pågrepet og kalt inn til forsvaret. Det er den ultimate pris å betale for disse demonstrantene.\n\nLEDER FOR UKRAINA-PROGRAMMET: Tom Røseth ved Forsvarets høgskole. Foto: Forsvarets høgskole Vis mer\n\nMobiliserte soldater\n\nLeder for Ukraina-programmet Tom Røseth ved Forsvarets høgskole vurderer at det kan være nyttig for Russland at disse personene ikke lenger kan skape problemer som sivilister i landet.\n\n- Man kan se for seg at disse kan få seg en uniform og bli tildelt oppgaver i okkuperte områder, men i verste fall kan de bli sendt helt til fronten, sier Røseth til Dagbladet og fortsetter:\n\n- Det er klart at det dreier seg om tøffe menneskeskjebner. Det vil nok ikke gi den store militære effekten med å inkludere mange slike folk i de væpnede styrkene. Man burde heller ha rekruttert folk som har større militærerfaring og som er motivert for å slåss, det var det Putin selv sa.\n\nPensjonert generalløytnant Dalhaug sier at det tar måneder å trene opp soldater og at utrente soldater potensielt kan gjøre mer skade enn nytte.\n\n- Dersom utrente soldater sendes til fronten, kan de lett bli drept. Men de kan også ende opp med å kjøre biler, stridsvogner og artilleri på en måte som gjør at utstyret tar skade. Man kan ikke kaste en hvilken som helst tullebukk inn i ei stridsvogn og forvente at han kan kjøre den, sier Dalhaug.\n\nÅRER: En video som spres på sosiale medier, skal angivelig vise ukrainske soldater late som de «ror» en norskdonert artillerivogn. Video: Dagbladet TV / Twitter @Doge_techno5 Vis mer\n\nMotstanden kan øke\n\nForsker Stevnhøj er åpen for at motstanden i Russland kan øke.\n\n- Jeg kan godt se for meg at flere slutter seg til demonstrasjonene i takt med at deres egne sønner, ektemenn og brødre blir innkalt til å tjenestegjøre for det russiske forsvaret, sier Stevnhøj og fortsetter:\n\n- Plutselig handler det ikke lenger om geopolitikk, men om liv og død. Dette er noe som når helt inn i stuene til folk.",
    "Tredje fase i Ukraina-krigen: NATO mot Russland": "Russland kjemper ikke lenger mot en ukrainsk hær utstyrt av NATO, men en NATO-hær bemannet av ukrainere. Til tross for tilbakeslaget ved Kharkiv vil Russland fortsatt vinne, skriver militæranalytikeren Scott Ritter.\n\nAv Scott Ritter, Consortiumnews 12. september 2022\n\nScott Ritter.\n\nDen ukrainske hæren startet en stor offensiv mot russiske styrker utplassert i regionen nord for den sørlige byen Kherson 1. september. Ti dager senere hadde ukrainerne utvidet omfanget av sine offensive operasjoner til å omfatte regionen rundt den nordlige byen Kharkov.\n\nMens Kherson-offensiven ble kastet tilbake av russerne, med store tap for de ukrainske styrkene i både mannskap og materiell, viste Kharkov-offensiven seg å være en stor suksess , med gjenerobring av tusenvis kvadratkilometer territorium som tidligere var okkupert av russiske tropper.\n\nI stedet for å starte sin egen motoffensiv mot ukrainerne som opererer i Kharkov-regionen, kom det russiske forsvarsdepartementet (MOD) med en kunngjøring som mange mennesker syntes var sjokkerende: «For å oppnå de uttalte målene for den spesielle militæroperasjonen om å frigjøre Donbas,» kunngjorde de via Telegram, ble det «besluttet å omgruppere russiske tropper … for å øke innsatsen i Donetsk-retningen.»\n\nI en bagatellisering av forestillingen om en retrett, erklærte den russiske MOD at «for dette formål ble det under tre dager gjennomført en operasjon for å nedskalere og organisere overføringen av [russiske] tropper til territoriet til Folkerepublikken Donetsk.\n\nUnder denne operasjonen», heter det i rapporten, «ble det utført en rekke distraksjoner og demonstrasjonstiltak, som indikerer troppenes reelle handlinger» som, erklærte russerne, resulterte i at «mer enn to tusen ukrainske og fremmedkrigere ble ødelagt, samt mer enn hundre enheter med pansrede kjøretøy og artilleri.»\n\nFor å sitere den udødelige Yogi Berra, det var «déjà vu på nytt».\n\nFaser av krigen\n\nDen 25. mars holdt sjefen for det operative hoveddirektoratet for generalstaben til de væpnede styrker i den russiske føderasjonen, generaloberst Sergei Rudskoy, en orientering der han kunngjorde slutten på det han kalte Fase én av Russlands «spesielle militæroperasjon». ” (SMO) i Ukraina.\n\nMålene for operasjonen, som startet 24. februar da russiske tropper krysset grensen til Ukraina, var å forårsake «slik skade på militær infrastruktur, utstyr, personell fra de væpnede styrker i Ukraina» at det ville forhindre enhver betydelig forsterkning av de ukrainske styrkene utplassert i Donbas-regionen.\n\nRudskoy kunngjorde da at russiske tropper ville trekke seg tilbake og omgruppere seg slik at de vil være i stand til å «konsentrere seg om det viktigste – den fullstendige frigjøringen av Donbas.»\n\nDermed begynte Fase to.\n\nDen 30. mai publiserte jeg en artikkel i Consortium News hvor jeg diskuterte nødvendigheten av en Fase tre. Jeg skrev at\n\n«Både fase én og fase to av Russlands operasjon var spesielt skreddersydd for de militære betingelsene som var nødvendige for å eliminere trusselen mot Lugansk og Donetsk fra oppbyggingen av ukrainsk militærmakt i Øst-Ukraina. … Russland kommer snart til å kunngjøre at de har beseiret de ukrainske militærstyrkene som er oppstilt i øst, og dermed gjøre slutt på tanken om den overhengende trusselen som ga Russland den juridiske begrunnelsen for å påta seg operasjonen.»\n\nEt slikt utfall, skrev jeg, ville «etterlate Russland med en rekke uoppfylte politiske mål, inkludert denazifisering, demilitarisering, permanent ukrainsk nøytralitet og NATOs samtykke til et nytt europeisk sikkerhetsrammeverk i tråd med linjene som ble utarbeidet av Russland og lagt fram som traktatforslag i desember 2021. . Hvis Russland skulle stoppe sin militære operasjon på dette tidspunktet,» erklærte jeg, «ville det være å gi politisk seier til Ukraina, som ‘vinner’ ved ikke å tape.»\n\nDenne tankegangen var basert på min tro på at «mens man tidligere kunne hevde at en overhengende trussel ville fortsette å eksistere så lenge de ukrainske styrkene hadde tilstrekkelig kampkraft til å gjenerobre Donbas-regionen, kan et slikt argument ikke fremsettes i dag .»\n\nKort sagt, jeg trodde at drivkraften for Russlands utvidelse til en tredje fase ville oppstå først etter at de hadde fullført oppdraget med å frigjøre Donbas i fase to. «Ukraina,» sa jeg, «selv med den massive tilførselen av militær bistand fra NATO, ville aldri igjen være i en posisjon til å true en russisk erobring av Donbas-regionen.»\n\nJeg tok feil.\n\nAnne Applebaum, en neokonservativ stabsskribent for The Atlantic , intervjuet nylig generalløytnant Yevhen Moisiuk, nestkommanderende for de ukrainske væpnede styrkene, om den vellykkede ukrainske offensive operasjonen. «Det som virkelig overrasker oss,» sa Moisiuk, «er at de russiske troppene ikke slår tilbake.»\n\nApplebaum satte sin egen spinn på generalens ord. «Tilbydd valget mellom å kjempe eller flykte,» skrev hun om de russiske soldatene, «ser mange av dem ut til å rømme så fort de kan.»\n\nI følge Applebaum har den ukrainske suksessen på slagmarken skapt en ny virkelighet, der ukrainerne, konkluderer hun, «kan vinne denne krigen» og dermed «gjøre slutt på Putins regime».\n\nJeg tok ikke så feil.\n\nSovjet- og NATO-doktrine\n\nKrig er en komplisert virksomhet. Applebaum virker uvitende om dette. Både Ukraina og Russland har stor krigsmakt, med profesjonelle organisasjoner støttet av institusjoner designet for å produsere kvalifiserte krigere. Begge militærene er godt ledet, godt utstyrt og godt forberedt til å påta seg oppdragene de er tildelt. De er blant de største militære organisasjonene i Europa.\n\nDet russiske militæret er dessuten bemannet av offiserer av høyeste kaliber, som har gjennomgått omfattende opplæring i militærkunst. De er eksperter på strategi, operasjoner og taktikk. De kan sin virksomhet.\n\nPå sin side har det ukrainske militæret gjennomgått en radikal transformasjon i årene siden 2014, der doktriner fra sovjettiden har blitt erstattet av en hybrid som inkorporerer NATOs doktriner og metoder.\n\nDenne transformasjonen har blitt akselerert dramatisk siden den russiske invasjonen, med det ukrainske militæret som praktisk talt gikk over fra eldre tungt utstyr fra sovjettiden til et arsenal som i større grad gjenspeiler organisasjonen og utstyret til NATO-nasjoner, som gir milliarder av dollar med utstyr og opplæring.\n\nUkrainerne er, i likhet med sine russiske kolleger, militære fagfolk som skjønner nødvendigheten av å tilpasse seg til virkeligheten på slagmarken. Den ukrainske erfaringen er imidlertid forvansket av at de prøver å kombinere to forskjellige doktrinære tilnærminger til krig (sovjettiden og moderne NATO) under kampforhold. Denne kompleksiteten skaper muligheter for feil, og feil på slagmarken resulterer ofte i tap – betydelige tap.\n\nRussland har utkjempet tre forskjellige krigsstiler i løpet av de seks månedene siden de gikk inn i Ukraina. Den første var en manøverkrig, designet for å gripe så mye territorium som mulig for å forme slagmarken militært og politisk.\n\nOperasjonen ble utført med omtrent 200 000 russiske og allierte styrker, som stod opp imot et aktivt ukrainsk militær på rundt 260 000 soldater støttet av opptil 600 000 reservister. Standard 3:1 angriper/forsvarer-forhold gjaldt ikke – russerne forsøkte å bruke fart, overraskelse og dristighet for å minimere Ukrainas tallmessige fordel, og i prosessen håpet de på en rask politisk kollaps i Ukraina som ville forhindre større kamper mellom russiske og ukrainske væpnede styrker.\n\nDenne planen lyktes i noen områder (i sør, for eksempel rundt Kherson), og bandt opp ukrainske tropper og forårsaket avledning av forsterkninger bort fra kritiske operasjonssoner. Men det mislyktes strategisk – ukrainerne kollapset ikke, men hardnet til – og sikret en lang, hard kamp fremover.\n\nDen andre fasen av den russiske operasjonen fikk russerne til å omgruppere seg for å fokusere på frigjøringen av Donbas. Her tilpasset Russland sin operative metodikk, ved å bruke sin overlegenhet i ildkraft til å gjennomføre en langsom, bevisst fremrykning mot ukrainske styrker som var gravd ned i omfattende defensive nettverk, og ved å gjøre det oppnådde de en uhørt tapsratio, med ti eller flere ukrainere drept eller såret for hvert russiske offer.\n\nMens Russland sakte rykket fremover mot ukrainske skyttergravsstyrker, ga USA og NATO Ukraina militærutstyr for milliarder av dollar, inkludert tilsvarende flere pansrede divisjoner (tanks, pansrede kampvogner, artilleri og støttekjøretøyer), sammen med omfattende operasjonell opplæring i bruk av dette utstyret ved militære installasjoner utenfor Ukraina.\n\nKort sagt, mens Russland var opptatt med å ødelegge det ukrainske militæret på slagmarken, var Ukraina opptatt med å rekonstruere den hæren, og erstatte ødelagte enheter med friske styrker som var ekstremt godt utstyrt, godt trent og godt ledet.\n\nDen andre fasen av konflikten så Russland ødelegge den gamle ukrainske hæren. I dens sted sto Russland nå overfor mobiliserte territorielle og nasjonale enheter, støttet av rekonstituerte NATO-trente styrker. Men hoveddelen av de NATO-trente styrkene ble holdt i reserve.\n\nDen tredje fasen – NATO vs. Russland\n\nDette er styrkene som har vært engasjert i de nåværende kampene. Russland befinner seg i en fullverdig stedfortreder-krig med NATO, og står overfor en militærstyrke i NATO-stil som blir logistisk støttet av NATO, trent av NATO, forsynt med NATO-etterretning og arbeider i harmoni med NATOs militære planleggere.\n\nHva dette betyr er at den nåværende ukrainske motoffensiven ikke bør sees på som en forlengelse av fase to-kampen, men snarere initieringen av en ny tredje fase som ikke er en ukrainsk-russisk konflikt, men en NATO-russisk konflikt.\n\nDen ukrainske slagplanen har «Made in Brussels» stemplet over seg. Styrkesammensetningen ble bestemt av NATO, det samme var tidspunktet for angrepene og retningen for angrepene. NATOs etterretning lokaliserte nøye sømmene i det russiske forsvaret og identifiserte kritiske kommando- og kontroll-, logistikk- og reservekonsentrasjonsnoder som ble mål for ukrainsk artilleri, som opererer på en skytskontrollplan laget av NATO.\n\nKort sagt, den ukrainske hæren som Russland møtte i Kherson og rundt Kharkov var ulik noen ukrainsk motstander den tidligere hadde møtt. Russland kjempet ikke lenger mot en ukrainsk hær utstyrt av NATO, men snarere en NATO-hær bemannet av ukrainere.\n\nUkraina fortsetter å motta milliarder av dollar i militær assistanse, og har for tiden titusenvis av tropper som gjennomgår omfattende trening i NATO-nasjoner.\n\nDet vil komme en fjerde fase, og en femte fase … så mange faser som nødvendig før enten Ukraina uttømmer sin vilje til å kjempe og dø, NATO uttømmer sin evne til å fortsette å forsyne det ukrainske militæret, eller Russland uttømmer sin vilje til å kjempe en endeløs konflikt i Ukraina. Tilbake i mai kalte jeg beslutningen fra USA om å gi milliarder av dollar i militærhjelp til Ukraina for «en spillskifter».\n\nMassiv etterretningssvikt\n\nDet vi er vitne til i Ukraina i dag er hvordan disse pengene har endret spillet. Resultatet er flere døde ukrainske og russiske styrker, flere døde sivile og mer ødelagt utstyr.\n\nHvis Russland skal seire, vil de måtte identifisere sine mange feil som ledet opp til den vellykkede ukrainske offensiven og tilpasse seg deretter. Først og fremst representerer den ukrainske offensiven rundt Kharkov en av de mest alvorlige etterretningssviktene av en profesjonell militær styrke siden den israelske unnlatelsen av å forutsi det egyptiske angrepet på Suez-kanalen som startet Yom Kippur-krigen i 1973.\n\nUkrainerne hadde signalisert at de hadde til hensikt å gjennomføre en offensiv i Kherson-regionen i mange uker. Det ser ut til at da Ukraina satte i gang sine angrep langs Kherson-linjen, antok Russland at dette var den etterlengtede offensiven, og sendte raskt reserver og forsterkninger til denne fronten.\n\nUkrainerne ble slått tilbake med store tap, men ikke før Russland hadde forpliktet sine reserver. Da den ukrainske hæren angrep i Kharkov-regionen noen dager senere, ble Russland overrumplet.\n\nOg så er det i hvilken grad NATO hadde integrert seg i alle aspekter av ukrainske militæroperasjoner.\n\nHvordan kunne dette skje? En etterretningssvikt av denne størrelsesorden tyder på mangler i både Russlands evne til å samle etterretningsdata, samt manglende evne til å produsere rettidige og nøyaktige vurderinger for den russiske ledelsen. Dette vil kreve en topp-til-bunn-gjennomgang for å bli tilstrekkelig behandlet. Kort sagt, hoder vil rulle – og det snart. Denne krigen stopper ikke med det første, og Ukraina fortsetter å forberede seg på fremtidige offensive handlinger.\n\nHvorfor Russland fortsatt vil vinne\n\nTil slutt tror jeg fortsatt at sluttspillet forblir det samme – Russland vil vinne. Men kostnadene ved å forlenge denne krigen har blitt mye høyere for alle involverte parter.\n\nDen vellykkede ukrainske motoffensiven må settes inn i riktig perspektiv. Ofrene Ukraina led, og fortsatt lider, for å oppnå denne seieren er uholdbare. Ukraina har brukt opp sine strategiske reserver, og disse vil måtte rekonstrueres dersom Ukraina skal ha noe håp om å fortsette et fremskritt i denne retningen. Dét vil ta måneder.\n\nRussland har i mellomtiden ikke mistet noe mer enn noen uforsvarbare områder. Russiske tap var minimale, og tap av utstyr ble lett erstattet.\n\nRussland har faktisk styrket sin militære stilling ved å skape sterke forsvarslinjer i nord som er i stand til å motstå ethvert ukrainsk angrep, samtidig som de øker tilgjengelig kampkraft for å fullføre oppgaven med å frigjøre de resterende delene av Donetsk-folkerepublikken som fortsatt er under ukrainsk kontroll.\n\nRussland har langt mer strategisk dybde enn Ukraina. Russland begynner å treffe kritiske infrastrukturmål, som kraftstasjoner, som ikke bare vil lamme den ukrainske økonomien, men også landets evne til å flytte store mengder tropper raskt via tog.\n\nRussland vil ta lærdom av Kharkov-nederlaget og fortsette sine uttalte mål.\n\nBunnlinjen – Kharkov-offensiven var så god som den kunne bli for Ukraina, mens Russland ikke har vært i nærheten av å nå bunnen. Endringer må gjøres av Russland for å fikse problemene identifisert gjennom Kharkov-nederlaget. Å vinne ett slag er én ting; å vinne en hel krig noe helt annet.\n\nFor Ukraina betyr de enorme tapene deres egne styrker lider, kombinert med den begrensede skaden som er påført Russland, at Kharkov-offensiven i beste fall er en pyrrhosseier, en seier som ikke endrer den grunnleggende realiteten at Russland vinner, og vil vinne, konflikten i Ukraina.\n\n*\n\nBearbeidet maskinoversettelse, Derimot.no\n\nDen opprinnelige kilden til denne artikkelen er Consortiumnews\n\nCopyright © Scott Ritter , Consortiumnews , 2022\n\nSignerte leserinnlegg står for forfatterens regning og gjenspeiler ikke nødvendigvis redaksjonens oppfatninger.",
    "Skyting på skole i Russland – 15 drept og 24 såret": "Mandag formiddag rapporterte flere russiske medier om skoleskyting i den russiske byen Izjevsk.\n\nIfølge det russiske nyhetsbyrået Interfax skal gjerningspersonen ha skutt på skole 88 i byen med drøyt 650 000 innbyggere. Byen ligger i Uralfjellene, cirka 1200 kilometer nord for Moskva.\n\n– I dag mottok politiet en melding om et skyting på skole nr. 88 i byen Izjevsk. Politifolk dro umiddelbart til stedet. Det blir iverksatt tiltak for å arrestere den mistenkte, sa politiets pressetjeneste, ifølge nyhetsbyrået.\n\nFordømmer\n\nLes også Ekspertene ser tydelige tegn i okkuperte områder: – Veldig alvorlig\n\nTallet på døde har steget til 15. Elleve av de drepte er barn, opplyser russiske myndigheter\n\nRusslands president Vladimir Putin fordømte mandag skoleskytingen og omtalte den som et umenneskelig terrorangrep.\n\nDet er bekreftet at elleve barn er blant de drepte. Lærere og sikkerhetsvakter er også drept. Det er meldt om 24 sårede, hvorav mange er barn.\n\nGjerningsperson død\n\nDen 34 år gamle angriperen tok sitt eget liv etter å ha åpnet ild på skolen, ifølge russiske medier.\n\nIfølge etterforskerne skal mannen ha gått i klær med nynazistiske symboler. Han var en tidligere elev ved skolen, opplyser Kreml-talsmann Dmitrij Peskov.\n\nLes også Gikk amok på vervekontor – russisk offiser kritisk skadd\n\nI april skjøt en mann rundt seg på en barnehage i Uljanovsk-fylket sentralt i Russland. Da ble en lærer og to barn drept. I tillegg tok mannen sitt eget liv.\n\nI 2021 var det to større skoleskytinger: En på en skole i Kazan der ni personer ble drept, og en på universitetet i Perm der seks ble drept. Våpenlovene i Russland har vært oppe til vurdering på grunn av skyteepisodene.",
    "Zelenskyj ber russiske soldater legge ned våpnene": "— Dere kommer til å bli behandlet på sivilisert vis. Ingen skal få vite omstendighetene rundt overgivelsen deres, sier president Volodymyr Zelenskyj på russisk i sin daglige videotale.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\nTalen ble publisert bare timer etter at Russland lørdag fikk på plass en ny lov som gir hardere straff for folk som overgir seg frivillig eller som deserterer. Loven henger sammen med president Vladimir Putins kunngjøring tidligere i uken om delvis mobilisering av 300.000 russere.\n\n— Det er bedre å avvise innkallingsbrevet enn å dø som krigsforbryter på fremmed jord, sier Zelenskyj.\n\nLes også: Norske veteraner på donortur i Ukraina\n\n— Det er bedre å stikke av fra en kriminell mobilisering enn å bli forkrøplet og deretter stilt til ansvar i en domstol for deltakelse i en angrepskrig, sier han videre.\n\n— Det er bedre å overgi seg til den ukrainske hæren enn å bli drept i angrep fra våre våpen, rettferdige angrep fra Ukraina som forsvarer seg i denne krigen, fortsetter Zelenskyj, som advarer om at Putin med vitende «sender russere i døden».",
    "Russland gratulerer ikke CIA med diamant-jubiléet": "I det russiske tidsskriftet Natsionalnaya Oborona (nasjonalt forsvar) har sjefen for Russlands utenriksetterretning Sergej Narysjkin skrevet et medrivende essay om 75-årsjubileet til Central Intelligence Agency, som falt på søndag 18. september. Det er en uvanlig gest, spesielt midt i hybridkrigen i Ukraina.\n\nAv M. K. Bhadrakumar.\n\nSannsynligvis tjener det en hensikt? Helt sikkert tjener det til å minne både det russiske folket og utlendingene om at ingenting er glemt, ingenting tilgitt.\n\nTittelen på essayet – 75 lys på CIA-kaken – er noe misvisende, ettersom Narysjkins avsluttende bemerkning er at «Det blir ingen jubileumsgratulasjoner eller ønsker. Ettersom det ikke kan være noe kompromiss ved vurderingen av deres (CIAs) rolle i historien og deres ‘meritter’ for menneskeheten.»\n\nNarysjkins essay vil bli nøye studert av den vestlige etterretningen for eventuelle «ledetråder». Hva er det han sender ut? Narysjkin og president Vladimir Putin har kjent hverandre i 40 år. Narysjkin var nettopp uteksaminert fra en av Moskvas mest prestisjefylte institusjoner, Felix Dzerzhinsky Høyskole for KGB, og Putin jobbet allerede i den utenlandske etterretningsavdelingen til Leningrad KGB da de traff hverandre i korridorene til Det store huset (som KGBs etterretningsavdelings regionale hovedkvarter i Leningrad var kjent som).\n\nSergej Narysjkin\n\nIkke overraskende skriver Narysjkin familiært om CIA. Som han sier det:\n\n«CIA ble opprettet i begynnelsen av Den kalde krigen for å drive etterretningsvirksomhet rundt om i verden som et verktøy for å motvirke SSSRs eksistens og stadig sterkere rolle i verden, dannelsen av en blokk av sosialistiske stater, og fremveksten av den nasjonale frigjøringsbevegelsen i Afrika, Asia og Sør-Amerika.»\n\nMorsomt nok begynte likevel CIA med en kolossal etterretningstabbe da de den 20. september 1949 spådde at den første sovjetiske atombomben ville dukke opp i midten av 1953, når Sovjetunionen faktisk allerede 22 dager før publiseringen av denne prognosen hadde gjennomført sin første test av kjernefysisk utstyr.\n\nCIA var nok en gang uten peiling da Putin i mars 2018 kunngjorde i en tale til det russiske parlamentet at Russland hadde utviklet et nytt hypersonisk missilsystem, som «vil være praktisk talt usårbart». Amerikanske tjenestemenn og analytikere ble overrasket. CIA har en historie med å totalt misforstå Russland, inkludert det som handler om Sovjetunionens sammenbrudd.\n\nMen CIA hadde sine suksesser også – for eksempel da de styrtet Irans demokratisk valgte statsminister Mohammed Mossadegh i 1951 etter at han begynte å nasjonalisere iranske oljefelt. På 1950-tallet forvandlet CIA seg allerede til et «flerdisiplinsmonster» da de i tillegg til tradisjonelle etterretningsaktiviteter også fikk i oppgave å over hele planeten spore opp og undertrykke alle politiske, økonomiske, militære prosesser som kunne true verdensoverherredømmet til USA og deres allierte.» Narysjkin gir Allen Dulles skylden for denne metamorfosen. Dulles introduserte «aggressivitet og mangel på moral i aktivitetene» til CIA. Han var akkurat rette mann til å gjøre det, etter å ha vært stasjonssjef for OSS (CIAs forgjenger) i Bern i 1942-1945, [en avdeling] som hadde hemmelige forretninger med nazistene bak ryggen på USAs sovjetiske allierte.\n\nAllen Dulles.\n\nNarysjkin tar oss gjennom historien om CIAs «statskupp, direkte militære intervensjoner, provokasjoner av alle slag, attentater på opposisjonsreisende politikere, terror, sabotasje, bestikkelser» og alle de kappe- og dolk-greiene [cloak and dagger] som førte til president Lyndon Johnsons berømte fordømmelse av byrået som «det forbannede mordselskapet». Som i Banquos spøkelsesscene ved Macbeths bankettbord i Shakespeares skuespill, dukker ofrene opp – Patrice Lumumba, Salvador Allende …\n\nDet er skremmende referanser til CIAs praksis med å bruke kreftspredningsteknologi til å eliminere «anstøtelige» latinamerikanske ledere – Argentinas Kirchner (kreft i skjoldbruskkjertelen), Paraguays Lugo (lymfom), Brasils Lula da Silva (strupekreft) og D. Dilma Rousseff (lymfom) — og, selvfølgelig, Venezuelas Hugo Chavez (luftrørskreft). I følge Narysjkin, «I 1955 forsøkte CIA å eliminere den høytstående kinesiske statsmannen Zhou Enlai , som ble oppfattet av amerikanerne som «en gal fanatiker som forsøker å ta over verden», men mislyktes totalt. Agenter sprengte flyet som Zhou skulle ha reist med til en konferanse for asiatiske og afrikanske ledere i Indonesia.» Deretter utviklet Dulles en plan for å forgifte Zhou, men ga opp frykten for at CIAs involvering kunne bli avslørt!\n\nEn amerikansk senatskommisjon i 1975 avdekket og bekreftet CIA-engasjement i kontraktsdrap og statskupp. Den telte opp 8 tilfeller av attentatforsøk fra CIA-agenter og leiesoldater på Fidel Castro bare i løpet av 1960-1965. Havana avslørte senere hele tallet – fra 1959 til 1990 planla CIA 634 attentatforsøk på Fidel. For å sitere Narysjkin:\n\n«Med manisk utholdenhet utviklet CIA-offiserene ganske enkelt eksotiske måter å eliminere El Comandante på. De prøvde å drepe ham ved hjelp av selvmordspiloter, fallskjermjegeragenter, rekrutterte agenter fra den indre krets, beskytning av biler og yachter fra skip, båter og undergravende sabotører, ved hjelp av tuberkelbasillinfisert dykkeutstyr, forgiftede sigarer, giftige piller til mat og mye mer.»\n\n«CIA utnyttet enhver anledning til å påføre Sovjetunionen maksimal skade, inkludert økonomisk skade. CIA-direktør W. Casey henvendte seg personlig til kongen av Saudi-Arabia og overtalte ham til å øke oljeproduksjonen kraftig, noe som førte til at verdensprisene på SSSRs viktigste eksportressurs falt til nesten en tredjedel. For Sovjetunionens budsjett var dette et stort tap, som alvorlig påvirket ytterligere politiske hendelser i Sovjetunionen.»\n\nFidel Castro som CIA prøvde å drepe utallige ganger\n\nNarysjkin kaster noen medrivende innsikter inn i sagaen om Ukraina i perioden 1948-1949 da CIA «aktivt brukte erfaringen fra Hitlers spesialtjenester til å starte undergravende arbeid mot Sovjetunionen med rekrutter fra leirene til fordrevne østeuropeere som inkluderte en kvart million ukrainere. «Nesten alle lederne og toppfunksjonærene til de ukrainske nasjonalistene var på en eller annen måte knyttet til samarbeid med nazistene og ble derfor fullstendig kontrollert» av CIA og britisk etterretning. I november 1950 skrøt sjefen for CIAs policykoordineringskontor, Frank Wisner , av at CIA var i stand til å oppmarsjere opptil 100 000 ukrainske nasjonalister i tilfelle en krig med Sovjetunionen.\n\nU2-hendelsen – nedskyting av CIA-spionflyet – i Ural 1. mai 1960 var en dramatisk hendelse, da Washington anklaget SSSR for å ha ødelagt et vitenskapelig fly og tatt livet av en pilot-forsker, men ble dypt flaue da Moskva presenterte ikke bare vraket. av flyet og spionutstyret til media, «men også den levende piloten Francis Gary Powers, som ærlig fortalte hva han gjorde på himmelen over SSSR og på hvis instrukser.»\n\nPå den annen side ga mesterstøtet med en sørkoreansk Boeing som gikk inn i sovjetisk luftrom og ble skutt ned i 1983, nettopp det «propagandagrunnlaget» som president Reagan trengte «til å kunngjøre et nytt ‘korstog mot kommunismen’. Avspenningspolitikken ble kastet til side, og en ny runde av våpenkappløpet begynte.»\n\nNarysjkins siste refleksjon er rolig og samlet, uten et snev av overdrivelse:\n\n«Evaluering av effektiviteten til enhver spesialtjeneste er alltid relativ. US Central Intelligence Agency, som går inn i sitt 76. eksistensår, har vært og er fortsatt en nidkjær utøver av viljen til de regjerende kretsene i landet sitt. Til tross for de betydelige endringene som finner sted, fortsetter de å se på seg selv som den eneste overherren i den unipolare verden. Organisasjonen driver etterretning, men med et sensitivt fokus på å gjennomføre undergravende handlinger mot suverene stater.»\n\nFor indere har CIA blitt en godartet skapning man ikke lenger trenger frykter. Å ha forbindelser med CIA gir ikke noe mindreverdsstempel blant indiske eliter. De ser på «CIA-fobi» som en arv fra Indira Gandhi-tiden. Og de kan slå seg opp som mainstream-spaltister og tankesmiedeltagere – og opinionsdannere. Narysjkins essay er en nøktern påminnelse om at historien ikke er over – og det blir den heller aldri.\n\nEssayet (på russisk) er her .\n\nGratulerer med dagen CIA: Syv virkelig forferdelige ting byrået har gjort på 70 år\n\nMaskinoversettelse, bearbeidet av Monica Sortland for Derimot.no\n\nUtvalgt bilde er fra TruePublica\n\nDen opprinnelige kilden til denne artikkelen er Indian Punchline: Russia won’t congratulate CIA on its diamond jubilee\n\nCopyright © MK Bhadrakumar , Indian Punchline , 2022",
    "Verden bør stå sammen nå og ikke gi seg før Russland er satt på plass og ufarliggjort for all fremtid!": "Leserbrev Dette er et debattinnlegg, skrevet av en ekstern bidragsyter. Innlegget gir uttrykk for skribentens holdninger.\n\nDet skjer positive ting i Ukraina og i Russland akkurat nå. I Ukraina i form av ukrainernes fremrykking og i Russland i form av folkemotstand mot despoten og mot krigen.\n\nLa oss håpe på at Ukraina klarer å fortsette sin fremrykking og jage ut russerne og at folk i Russland klarer å kvitte seg med despoten og velge en regjering som vil være trofast mot demokratiet og menneskerettigheter.\n\nSamtidig er det klart at det er vanskelig for russerne å seire over et regime som er i de grader korrupt, brutal og likegyldig til alt annet enn sin egen overlevelse. De har vist før at de er i stand til å slakte mange millioner om det behøves.\n\nSamtidig ser jeg ikke noe annen utvei enn at verdenssamfunnet står samlet og støtter Ukraina inntil de seirer over Russland.\n\nMen jeg ville også si at det er nå verdenssamfunnet har muligheten til å sette Russland på plass for godt. Russland har vist at de ikke er så sterke som de gir uttrykk for. Det verste de kan true med er atomvåpen. Men det er klart at de ikke vil klare å gå i atomkrig. For det første er de underlegen i forhold til USA og NATO sin slagkraft. For det andre så vil de neppe være interessert i å utslette sitt eget land og seg selv.\n\nDet sies at denne krigen er Putins krig, men man bør ikke være så blind for de rund Putin og at de også ønsker krigen. Dette ser man gjennom daglige uttalelser på russiske medier. Selv utenriksministeren forsvarer krigen offentlig og i FNs samlinger. Samtidig ser vi at dette er noe den ytterste høyre fløyen og diktatorene i verden ønsker velkommen. Dette kan vi forstå bare ved å se på hvem i verden som støtter Putin i denne krigen. Eksemplene er mange, men jeg kan nevne noen: Regjeringer i Kina, Tyrkia, Ungarn, og Nord Korea. Tenk på de landene! Hva har de tilfelles?\n\nJeg er redd for at når krigen slutter vil det ikke få noen konsekvens for noen andre enn Putin og kanskje hans aller nærmeste. Men hele systemet og hele militæret vil komme seg unna med å si at de har fulgt ordre fra Putin.\n\nMen de er ikke maskiner. De er alle mennesker med hjerne, følelser og interesser. De er kapable til å tenke og vurdere. Ingen av dem ville kastet missiler over Moskva hvis Putin hadde gitt dem ordre om å gjøre det. Så de kan tenke og vurder hva som er/føles riktig eller galt.\n\nDerfor mener jeg at alle de som deltar i en angrepskrig bør straffes like hardt når den tid og mulighet kommer, og ingen bør slippe unna.\n\nSelvfølgelig er dette vanskelig med styresett i supermaktene. men hvis verden står sammen er dette før eller senere en realitet.\n\nSå verden bør stå sammen nå og ikke gi seg før Russland er satt på plass og ufarliggjort for all fremtid.\n\nPutin og Russland må ikke vinne denne krigen. For konsekvensene kan bli meget store og uforutsigbare.\n\nAnnaguli Yildam, Lillehammer",
    "Et nytt imperialistisk prosjekt? «Forum for Russlands frie folk»": "Vestlige imperialistiske krefter med USA i spissen har etablert «Forum for Russlands frie folk». Målet er åpenbart å videreføre «oppløsningen av USSR» ved å etablere og støtte separatistbevegelser i ulike russiske regioner, som så etter hvert vil proklamere uavhengighet av Kreml-regimet.\n\nAv Bjarne H. Johansen, forskningsingeniør innen celle- og molekylærbiologi ved UIT, fredsaktivist og NKP-medlem.\n\nVestlige imperialistiske krefter med USA i spissen har etablert «Forum for Russlands frie folk». Et første møte fant sted i Warszawa 8. mai, andre i Praha 22.-24. juli og en tredje konferanse er planlagt i november-desember. Målet for forumet er åpenbart å videreføre «oppløsningen av USSR» ved å etablere og støtte separatistbevegelser («opprør») i ulike russiske regioner, som så etter hvert vil proklamere uavhengighet av Kreml-regimet.\n\nSentrale sponsorer for forumet er tyske BND, CIA og ukrainske SBU, ifølge den franske journalist Thierry Meyssan. Via politisk, finansiell og våpenstøtte til separatistbevegelser i ulike russiske regioner er planen å dele opp Russland i minst tretti «uavhengige stater». Altså «balkanisere» og ødelegge Russland som suveren FN-stat.\n\nSterke ukrainske krefter har i generasjoner ønsket å ødelegge «Moskva-imperiet». «Ukrainske integrerte nasjonalister», også kalt «ukronazier», ser på russere som et degenerert folk uten livets rett. Dette ukrainske russerhatet benytter nå USA/NATO kynisk til å gjennomføre sin plan for å «balkanisere» Russland.\n\nÅ erobre Russland har lenge vært en europeisk drøm. Under 1. verdenskrig lanserte utenriksministrene i Tyskland og Østerrike-Ungarn en felles hemmelig operasjon; ligaen for fremmede folk i Russland (Liga der Fremdvölker Russlands/LFR). De rekrutterte intellektuelle på høyt nivå til å lede ligaen, der formålet var å «kollapse» det russiske imperium ved å etablere separatistbevegelser. Ligaen oppfordret bl.a. USA (som kom med i krigen i 1917) om å frigjøre «de slavebundne mennesker».\n\nUkraineren Dmytro Dontsov (1883-1973) med sterk innflytelse på den nazistiske «Organisasjonen av ukrainske nasjonalister» (OUN) var en betydelig støttespiller for ligaen. Med innbitt hat mot kommunismen bekjempet han ethvert samarbeid med den russiske/sovjetiske regjering. Dontsov sto for en «handlingens nasjonalisme» og en «samlet nasjonal vilje» der vold måtte til for å styrte den gamle orden.\n\nDontsov fordømte enhver «russofili» (russervennlighet) i det ukrainske samfunnet. I sine skrifter tar han til ordet for en «ny mann» som med «beinhard tro og steinhjerte» ikke er redd for nådeløst å ødelegge Ukrainas fiender. Dontsovs tanker har vært obligatorisk lesing for 120.000 soldater i den ukrainske integrerte nasjonalisthæren (Azov-, Ajdar-regimentene osv).\n\nI slutten av 2. verdenskrig organiserte OSS, det senere CIA, flytting av anti-kommunistiske ledere fra Aksemaktene (alliansen mellom fascistiske Italia, nazistiske Tyskland og keiserdømmet Japan) til regjeringer i Den tredje verden. De etablerte «Det asiatiske folkets anti-kommunistiske Liga» rundt kineseren Chiang Kai-shek, og «Verdens anti-kommunistiske Liga» med den tidligere ukrainske nasjonalistiske statsminister, nazisten Yaroslav Stetsko (1912-1986) som sentral leder.\n\nStetsko utropte seg som statsminister for den selvstendige ukrainske stat i 1941 da Nazi-Tyskland inntok landet. I spissen for styrkene som inntok Lwov (dagens Lviv) var SS-bataljonen Nachtigall som hovedsakelig besto av ukrainere. Statsministerjobben var kortlivet. Stetsko sammen med Stepan Bandera ble fengslet i Tyskland som høytstående politiske fanger.\n\nI sin selvbiografi fra 1941 fremmer Stetsko et sterkt antisemittisk syn, hvor han ser marxismen som et produkt av jødisk tankegang. Jødene og Kreml jobber for å spre bolsjevikiske ideer, derfor anså han russerne for å være Ukrainas største fiende, og han tar til orde for full utslettelse av Kreml og det jødiske folk.\n\nEtter krigen var Stetsko svært aktiv i internasjonal antikommunisme. Han var president for «Verdens antikommunistiske Liga» fra 1946 til sin død i 1986. I 1983 tok USAs president Ronald Reagan imot Stetsko i Det hvite Hus og forsikret: «Din kamp er vår kamp. Din drøm er vår drøm».\n\nStetsko-organisasjonen har i dag sitt hovedkvarter på Taiwan, og ligaen ble i 1990 omdøpt til «Verdensligaen for Frihet og Demokrati». Stetsko var partileder for OUN (Bandera-bevegelsen) fra 1968-1986.\n\nEn annen sentral russerhater i dagens Ukraina er Dmytro Yarosh (f. 1971). Han er for tiden rådgiver for øverstkommanderende i de ukrainske bevæpnede styrker UAF. Yarosh grunnla i 2007 under president Viktor Yushchenko en «Anti-Imperialistisk Front» – en organisasjon med mål å oppløse («sprenge i stykker») Den russiske føderasjonen.\n\nEt sentralt spørsmål er: Vil et vestlig iscenesatt opprør mot Putin-regimet av type «den arabiske våren», med mål å frigjøre det russiske folk fra «Moskva-imperialismen», følge regien/manuset til Syria/Libya-konflikten?\n\nVestlige interesser opprettet «Syrian National Council»/SNC (det syriske nasjonalråd) som en sammenslutning av syriske nyliberalere som ga sin fulle støtte til jihadist-opprøret i Syria i 2011. SNCs mål var å undergrave det «sosialistiske» Baath-regimet og fjerne president Bashar al-Assad i en «borgerkrig». SNL (Store Norske Leksikon) skriver at «SNC inngikk tidlig et samarbeid med Free Syrian Army (FSA), som forsøkte å samle den militære motstanden mot regimet». La meg tilføye at FSA i hovedsak besto av utenlandske jihadister (al-Qaida-/ISIS-grupper) som var rekruttert/finansiert av vestlig/saudisk etterretning. Norske SOF (spesialsoldater) deltok aktiv i trening av disse jihadistene.\n\nSNC så for seg en tilsvarende rolle som «Det nasjonale overgangsrådet» NTC i Libya. SNL (Store Norske Leksikon) skriver: «NTC lyktes i å representere det libyske opprøret i internasjonale fora og, mye takket være bilaterale forbindelser, og å danne en overgangsregjering etter regimeskiftet. SNC klarte bare i noen grad å fylle en tilsvarende rolle, men ble tidlig anerkjent av et stort antall land som paraplyorganisasjonen for den syriske opposisjonen. I mars 2013 fikk SNC plassen som Syrias representant i Den arabiske liga».\n\n«Forum for Russlands frie folk» vedtok på møtet i Praha 22.-24. juli en erklæring for «avkolonisering av Russland». Regien og manuset minner om strategien i Jugoslavia, Irak, Syria og Libya. Her er erklæringen:\n\n1. Vi appellerer til de nasjonale og regionale elitene om umiddelbart å begynne opprettelsen av nasjonale overgangsregjeringer/-administrasjoner (i deres eget land eller, hvis det ikke er mulig, i eksil), basert på det faktum at de nåværende utøvende myndigheter representerer interessene til det imperiale sentrum og ikke urbefolkningen og koloniområdene.\n\n2. Vi oppfordrer de regionale parlamentene til å beskytte interessene til sine folk, og bekrefte de tidligere erklæringene om statssuverenitet, samt å umiddelbart starte prosessen med interparlamentariske konsultasjoner om dannelsen av en mekanisme for å erklære/gjenopprette staten uavhengighet av våre urfolk og koloniale regioner, lanserer mekanismen for deres fredelige løsrivelse fra den russiske føderasjon.\n\n3. Vi kunngjør innkallingen i november-desember 2022 av den internasjonale konferansen om fredelig avkolonisering og territoriell organisering av det postrussiske rom med deltakelse av medlemslandene i FNs sikkerhetsråd, statene som er naboer til Den russiske føderasjonen, og internasjonale organisasjoner.\n\n4. Vi appellerer til FNs medlemsland om å gi maksimal bistand til de nasjonale overgangsregjeringene/administrasjonene for å nå målene om avkolonisering og fred. I tillegg til å offisielt anerkjenne uavhengigheten og suvereniteten til følgende urfolkstater og koloniregioner: Tatarstan, Ingria, Bashkortostan, Karelia, Buryatia, Kalmykia, den baltiske republikk (Köningsberg, Øst-Preussen), Komi, Circassia, Sibir, Ural-republikken, Don, Tyva, Kuban, Dagestan, Stillehavsføderasjonen (territoriet til Primorsky Krai og Amur Krai regionene), Moskva-republikken, Erzyan Mastor, Sakha, Pomorie, Chuvashia, Chernozem, Mordovia, Povolzhye, Khakassia, Udmurtia, Tyumen Yugra, Mari EI, Altai, Ingushetia og andre.\n\n5. Vi ber om utarbeidelse av republikkens grunnlover, som sikrer deres statlige uavhengighet og suverenitet, så vel som viktige lovgivningsakter som tar sikte på å sikre fred, lustrasjon (rense vekk kommunistiske ideer), politisk stabilitet, rask økonomisk vekst og utvikling. Vi oppfordrer intellektuelle, sosiale, kulturelle, økonomiske, politiske og åndelige ledere av urfolk og regioner til å delta aktivt i denne prosessen.\n\n6. Vi oppfordrer alle representanter for urfolk og koloniregioner til å slutte seg til fredelig systematisk motstand. Mulige former for slik motstand er streik, demonstrasjoner, forposter, sabotering av ordrer fra det imperialistiske senter, nekte å tjene i den russiske føderasjonens væpnede styrker osv. Formålet med disse handlingene bør være en fredelig overføring av makt til demokratisk valgte representasjonsorganer i uavhengige stater.\n\n7. Vi oppfordrer alle medlemmer av militæret og rettshåndhevelsesbyråer som er representanter for urfolk og koloniregioner om umiddelbart å vende tilbake til sitt hjemland og sikre fredelig og demokratisk maktovergang. Vi oppfordre alle de som i dag deltar i den urettferdige erobringskrigen mot Ukraina om å vende hjem, blant annet ved å overgi seg til Ukrainas væpnede styrker.\n\n8. Vi setter i gang dannelsen av nasjonale legioner (selvforsvarsstyrker) for å beskytte suvereniteten og rettighetene til våre folk og for å sikre fred.\n\n9. Vi starter prosessen med konsultasjoner om opprettelsen av Forente Transnasjonale Administrasjon som et midlertidig (ikke mer enn 12 måneder fra det øyeblikket regimet med krigsforbrytere ledet av Putin er fjernet fra makten) kollegialt og rådgivende representativt organ for alle de koloniserte urbefolkningsfolk og regioner i den russiske føderasjonen for å praktisk talt sikre en jevn og avkoloniseringsprosess. Representasjonen av alle folk og regioner i dette organet bør være lik (på paritetsbasis, med ett land/region som har én representant), og delegering av myndighet for deltakelse i det utføres av nasjonale myndigheter/overgangsadministrasjoner.\n\nERKLÆRINGEN AVSLUTTES SLIK:\n\nVi oppfordrer alle borgere i Den russiske føderasjonen til effektivt å støtte oppnåelsen av målene i denne erklæringen om avkolonisering med sikte på å etablere fred, sikkerhet, demokrati og harmoni blant folk.\n\nFor din og vår frihet!\n\nAv 13 hovedtalere på forumet var seks fra Ukraina, to fra USA, en brite, to fra Polen, en hviterusser og en litauer. I tillegg representanter for «separatistene» der noen er tilsluttet jihadist-organisasjoner.\n\nDet store flertallet russere som BND, CIA og SBU nå ønsker å «frigjøre» har aldri uttrykt noe ønske om å forlate Den russiske føderasjonen. Om det har vært problemer med utviklingen i visse russiske regioner har Kreml under Putin bygd en rekke nye kommunikasjonsruter (veier, jernbane, fly), både øst-vest, og de siste ti årene nord-sør. For svært mange russere er Putin en redningsmann. Svært mange husker da Vesten «frigjorde» Sovjetunionen i 1991, og tiåret som fulgte som et rent helvete og kaos; hvor arbeidsløshet, sult og fattigdom rammet titalls millioner russere. Vil russerne tåle en ny runde med oppbrekking av landet?\n\nVi vet hvilket helvete Vesten stelte i stand i Syria og Libya. Vil vi se samme helvete i Russland?\n\nKilder: Thierry Meyssan: «The Western Strategy to dismantle the Russian Federation» – Voltaire Network 17.08.22; Press Release; 2nd Forum Free Nations of Russia; Prague 22-24. 07/2022: Voltaire Network 24.07.22: «Declaration about the decolonization of Russia».\n\nDenne artikkelen sto først på trykk i Friheten 1. september 2022. Gjengitt etter Spartakus.",
    "Opptil 93.000 kroner for en flybillett ut av Russland": "Opptil 93.000 kroner for en flybillett ut av Russland\n\nEtter mobiliseringsordren vil mange russere vekk. Onsdag kostet det opptil 93.000 kroner for en enveis økonomibillett fra Moskva til Istanbul eller Dubai.\n\nPassasjerer går gjennom terminalen i Beograd i Serbia onsdag, etter å ha fløyet fra Moskva.\n\n22. sep. 2022 05:41 Sist oppdatert 22. september 2022\n\nPanikken så onsdag ut til å spre seg blant russiske menn som risikerer å bli beordret til Ukraina og krigen. Like etter at Russlands president Vladimir Putin beordret delvis mobilisering, begynte flyene fra Moskva til Istanbul å bli utsolgt. Det samme har skjedd med flyvningene til andre destinasjoner, slik som Dubai, Jerevan i Armenia og Beograd i Serbia.\n\nEn enveis flybillett til Istanbul eller Dubai på økonomiklasse ble onsdag solgt for så mye som 93.000 kroner, ifølge nyhetsbyrået Associated Press (AP).\n\nDa Aftenposten onsdag kveld gjorde et søk på billetter fra Moskva til Istanbul, var alle fly hos Turkish Airlines utsolgt frem til onsdag neste uke. Om en uke er det mulig å få en tur-retur-billett for drøye 18.000 kroner.\n\nMed Aeroflot var første mulighet mandag neste uke. Prisen var 17.000 kroner.\n\nUvisst hvem som kan bli mobilisert\n\nRusslands forsvarsminister sa onsdag at 300.000 menn som har vært inne til militærtjeneste og som er en del av reserven, kan bli innkalt. Det er ifølge russiske myndigheter 20–30 millioner russere som er i reserven. Men det er uklart akkurat hvem av dem som risikerer å bli sendt til Ukraina-krigen.\n\nRussland har hatt stort behov for nye soldater. Akkurat hvor mange som er blitt drept eller skadet er ikke kjent. Amerikanske myndigheter tror det kan dreie seg om 80.000.\n\nUsikkerheten om hvem som nå kan risikere å bli sendt til krigen i Ukraina, og de mange dødsfallene, kan bidra til at russiske menn nå kan komme til å forlate Russland.\n\nMange russere har vært på jakt etter bolig i Tyrkia. Jelena (56) fra Moskva var på jakt etter en leilighet nummer to i Antalya da Aftenposten fulgte med.\n\nSalgsboom i Tyrkia\n\nFrykten for mobilisering hadde allerede før den delvise mobiliseringen ført til at rekordmange russere hadde kjøpt seg hus i Tyrkia. Hittil i år har salget av boliger til utlendinger i Tyrkia økt med 57 prosent sammenlignet med i fjor. Det viser offisielle tall. I juni var etterspørselen rekordhøy.\n\nRussere ligger klart i tet, skrev Aftenposten i helgen.\n\nRussere kan reise til Tyrkia uten visum. Tyrkisk statsborgerskap deles ut til dem som investerer minst 400.000 dollar. En løsning da kan være å kjøpe hus i Tyrkia.\n\nMange av dem som kjøper, er menn som frykter at de kan bli sendt til Ukraina for å slåss.\n\nFinland vil nekte russiske turister innreise\n\nEt av landene som risikerer å få mange russiske tilreisende, er Finland. De har bedt EU om å lage regler som gjør det mulig å nekte innreise.\n\nMen de venter ingen snarlig løsning fra EUs side. Derfor må Finland selv finne en løsning for å stoppe eller begrenset antallet russiske turister som kommer til landet. Det sier Finlands utenriksministeren, Pekka Haavisto, til Hufvudstadsbladet.\n\nGrensetrafikken mellom Russland og Finland har vært livlig de siste dagene. Den finsk-russiske grensen er den eneste grensen som har vært åpen for dem som ønsker å ta landeveien til EU, etter at blant annet de baltiske landene satte stopp for russiske statsborgere.\n\nHaavisto sier at Finland ikke ønsker å være et transittland for russere som ønsker å komme seg inn i EU.\n\n– Hensikten er først og fremst å radikalt redusere antallet russiske turister som kommer til Finland, sier han til den finske avisen.\n\nNoen planer om å stenge grensen helt, finnes ikke, opplyser den finske utenriksministeren.\n\nAftenposten var ved Vaalimaa, en finsk grensestasjon mot Russland, i begynnelsen av mai. Da var kun to av 12 kontrollposter åpne.\n\nSjokkerte russere ved grensen\n\nVed den finsk-russiske grensen onsdag var det stor usikkerhet hos russere som forsøkte å krysse grensen, skriver avisen Helsingin Sanomat.\n\n– Jeg er sjokkert. Jeg kan ikke forstå Putins planer, sier Olga Budkevits til avisen.\n\nHun og foreldrene forlot St. Petersburg sammen med foreldrene onsdag morgen. Hennes 22 år gamle kjæreste har ikke visum, og det er uklart om han vil kunne komme seg ut av landet.\n\nMed svindyre flybilletter, som er blitt revet bort, er landeveien blitt et alternativ for mange. Da er Finland et av få land russere kan reise til. Polen, Estland, Latvia og Litauen har nemlig stengt grensen for russere, selv de med Schengen-visum.\n\n– Å ikke gjøre sin borgerplikt eller et ønske om å ikke gjøre det, er ikke nok for å få asyl i et annet land, sa Estlands utenriksminister, Urmas Reinsalu, til nyhetsbyrået Reuters onsdag.\n\nLatvia gjør det også klart de ikke vil gi visum til russiske statsborgere som forsøker å unngå mobilisering.\n\n– Av sikkerhetsmessige årsaker vil Latvia ikke utstede humanitære eller andre typer visum til russiske statsborgere som vil unngå mobilisering, skrev utenriksminister Edgars Rinkevics på Twitter.\n\nSchengen-landene har fra før av fryst en visumavtale med Russland. Dette har ført til at visum for en russer koster over 800 kroner, mens det før kostet rundt 350 kroner. I tillegg er ventetiden blitt svært lang og mange får avslag på søknad om visum.",
    "Noregs auge mot Russland": "PÅ BESØK HOS: I denne spalten besøker vi forskjellige avdelinger i Forsvaret, for å få et innblikk i hvordan de ansatte lever og jobber.\n\nAnnonse\n\n19 år gamle Mikkel Solheim Gulliksen har blikket konstant festa inn i ein stor kikkert. Gjennom vindauga frå hytta ser han rett inn i Russland. Han snur forsiktig på kikkerten, nokre centimeter til venstre og så tilbake igjen. Russisk skog og fjell er i alle retningar, mot aust, sør og vest. Det går nokre sekund. Eit nærmast lydlaust «mmm» høyrest før han noterer nokre få teikn i ei skrivebok.\n\nGarnisonen i Sør-Varanger (GSV) Stifta 1. juli 1921. Har som oppdrag å overvake den 196 kilometer lange grensa mot Russland.\n\nGSV er ei hæravdeling med fem kompani og rundt 600 soldatar. 200 av desse har som oppgåve å patruljere grenselinja frå Grense Jakobselv i nord til Treriksrøya i Pasvik i sør.\n\nPatruljering skjer ved båt på elvar, på ATV, snøskuter, til fots om sommaren og ski om vinteren.\n\nGarnisonen har innrykk to gonger i året, i august og i januar. Det tar eit halvt år å utdanne ein grensejeger. Dei siste seks månadene er grensejegeren stasjonert på ein post langs grensa, anten i Jarfjord-kompaniet (nord) eller Pasvik-kompaniet (sør).\n\nEtter enda førstegongsteneste får soldatar ved GSV tilbod om ytterlegare seks månaders teneste, såkalla utvida tenesteperiode. Dette er frivillig, og soldatar som gjennomfører 18 månaders førstegongsteneste, slepp å bli kalla inn til HV-teneste seinare i livet.\n\n19-åringen frå Fredrikstad er ein av dei drygt 200 norske vernepliktige soldatane som har som oppgåve å overvake Noregs grense mot Russland. Døgnet rundt, til alle årstider. På ei lita høgd med god oversikt over dei russiske grenseområda i Petsjenga er Gulliksen på vakt saman med tre medsoldatar. Hytta, som kallast Hundevann, er enkel og koseleg: Vatn frå elva, utedo, straum frå solcellepanel og eigenmontert vindmølle. To soverom har til saman sju senger. Her ute er dei unge soldatane for seg sjølve i veker i strekk. Avstanden tilbake til leir er rundt to timar på kuperte stiar i Forsvarets sekshjulingar. Oppdraget som skal løysast, har ein alvorleg overbygnad: Følgje med på kva russarane gjer like ved grensa til Noreg.\n\nDet viktigaste rommet i hytta kallast berre luka. På nokre få kvadratmeter har soldatane alt ein treng for å rapportere på Russland: Kikkert, kamera, kryptert datamaskin og samband. Å vere på vakt i luka, som ein er i tre timar i strekk to gonger i døgnet, består i å få med seg alt av aktivitet, både langs grenselinja på norsk jord og inne i Russland. Ingen vil snakke om kva ein ser, eller ser etter, men alt av «unormal» aktivitet vert notert ned og rapportert vidare. Først til etterretnings- og analysesentralen på grensestasjonen og leiinga i Garnisonen i Sør-Varanger. Derifrå går informasjonen vidare oppover i Forsvaret og til regjeringa.\n\nLes også: Slik har forsvarssommeren vært for soldater på vakt\n\nI 101 år har norske soldatar ved Garnisonen i Sør-Varanger overvaka den 196 kilometer lange grensa mot Russland. Grensa strekkjer seg gjennom vassdrag og elvar, i bekkar og skog og over berg og fjell frå Grense Jakobselv i nord, til Treriksrøysa i Pasvik i sør. Jobben til Gulliksen og resten av patruljen på Hundevann består i å hindre ulovleg grensekryssing og elles sørge for at den såkalla grenseovereinskomsten mellom Noreg og Russland vert følgt.\n\nNorsk-russisk grense Grenseavtalen mellom Noreg og Russland blei signert i desember 1949.\n\nDet er Grensekommissariatet i Kirkenes som har ansvaret for grenseavtalen. Grensekommissæren er underlagt Politidirektoratet.\n\nDen norsk-russiske riksgrensa er markert med 396 grensemerke beståande av betongstøtter, røyser og stolpar. Grensestolpane står andsynes kvarandre. Dei norske stolpane er gule med svarte toppfelt, mens dei russiske stolpane er raud- og grønstripa. · Grensevakta har politimyndigheit og er til stades på vegner av politiet for å informere og gjennomføre førebyggjande tiltak mot lovbrot. · Det er visse reglar for ferdsel i grenseområda. Det er forbode å ha kontakt eller snakke over grensa eller å «gjere fornærmande eller provoserande handlingar mot eller over grensa». Det er heller ikkje lov å kaste ting over grensa eller la husdyr gå inn i Russland. Fotorestriksjonar gjeld også. · Det einaste lovlege grensekryssingspunktet på grensa er ved Storskog.\n\nMeir enn normalt utfordrande\n\nMen soldatane har også ei anna og viktig oppgåve: Hevde norsk suverenitet og rapportere på russisk militært nærvær.\n\nSkulle Russland velje å gå til militært åtak på Finnmark, vil norske vernepliktige vere det første hinderet det russiske forsvaret møter på. Derfor er soldatane utstyrte med skarp ammunisjon.\n\nDet første som møtte 19 år gamle Gulliksen da han kom til førstegongstenesta tidleg i januar i år, var vinterkulda som beit han i nesa da han gjekk ut av flyet på Høybuktmoen utanfor Kirkenes. Soldatar på den norsk-russiske grensa må operere i temperaturar ned mot 30 kuldegrader. Somrane kan også by på sine utfordringar: Med varmen kjem myggen. Og dei er det mange av i Finnmark.\n\nMen det var nettopp ønsket om ei meir enn normalt utfordrande førstegongsteneste som fekk Gulliksen til Sør-Varanger. Fleire av familiemedlemmane hans har tenestegjort som grensejegerar. Etter seks månader med utdanning inne i leir på Høybuktmoen kan Gulliksen nå kalle seg grensejeger.\n\n– Dette er ei givande teneste. Vi er med på å løyse oppdrag kvar dag, seier Gulliksen, framleis stirrande inn i kikkerten.\n\nHan blar om i boka og held fram med å notere på neste side.\n\n– Vår jobb er å halde auge med grenselinja og sørgje for at det ikkje skjer noko brot. Du kan seie at vi er auga og øyra til den norske staten, seier Mathias Riborg Lona (19), patruljeførar og leiande meinig.\n\nAuge og øyre trengst i nord\n\nNatta til 24. februar gjekk Russland til krig mot nabolandet Ukraina. Europa er kasta ut i ein blodig storkrig kontinentet ikkje har sett sidan andre verdskrigen. Forholdet mellom Russland og vesten er på sitt kjøligaste sidan Sovjetunionens fall. President Vladimir Putin har erklært Nato og USA som dei største trugsmåla for Russland.\n\nMens Putins angrepskrig har køyrt seg fast i Ukraina og rundt rekna mellom 15 000 og 20 000 russiske soldatar har blitt drepne, forsyner vesten og Noreg Ukraina med våpen.\n\nLes også: Kraftig brann på russisk side av grensen ved Pasvik\n\nTvers over grensa for Noreg ligg fleire viktige russiske militærbasar. Blant dei den 200. motoriserte infanteribrigaden i Petsjenga-dalen som består av rundt 4 000 soldatar. Helvta av desse er vernepliktige. Rapportar frå Ukraina tyder på at denne avdelinga blei send i kamper under den innleiande fasen i krigen – og har lidd monalege tap.\n\nLøytnant Aksel Høie (32) er nestkommanderande ved Jarfjord grensestasjon, eitt av to kompani som passar på den norsk-russiske grensa. Eit hundretals soldatar held til her og i dei ulike stasjonane ute langs grensa opp mot Grense Jakobselv.\n\nHøie seier det vert stilt store krav til soldatane som skal gjennomføre teneste på grensa, både fysisk og mentalt:\n\n- På mange måtar minner ei teneste på grensa meir om ei deployering til utlandet enn ei klassisk førstegongsteneste, seier han og forklarar:\n\n- Du drar til ein stad for å løyse eit oppdrag. Du kviler når du kan, du er ute når det vert kravd og gjer jobben til han er ferdig. Om du køyrer deg fast, klokka er 23:00 og sleden ikkje rikkar seg, så forlèt du han ikkje. Da er det å ta spaden fatt og grave til klokka er 01:30 og utstyret er laust. Og ingen kan kome og hjelpe deg, for det er så store avstandar her og klimaet er hardt, seier Høie.\n\nSjølv om Finland er på full veg inn i forsvarsalliansen Nato etter Russlands invasjon av Ukraina tidlegare i år, er Noregs grense mot Russland framleis den einaste staden Nato møter Russland i nordområda. Derfor er ein stor del av jobben til dei vernepliktige soldatane å følgje med på russisk militær infrastruktur og troppar.\n\nHøie seier soldatane langs grensa skal vere «mentalt og fysisk førebudde på å forsvare landet i krig, med det som krevst» om Russland invaderer.\n\n– Det er viktig å ha kontroll på kva Russland driv med. Og det er jobben vår å følgje med på rørslene til personar og på infrastrukturen på begge sider av grensa.\n\n– Har det endra seg etter 24. februar?\n\n– Nå byrjar vi å kome inn på ting som vil vere vanskeleg for meg å svare på. Det kan eg ikkje seie så mykje om.\n\n– Kva har endra seg etter 24. februar?\n\n– Vi er merksame på at meir uro i verda kan gjere det vanskelegare for menneske på flukt og gjere dei meir desperate. Flyktningstraumar er noko vi på grensa må følgje med på. Noreg ønskjer jo å ta imot menneske i naud, men det må skje på ein riktig og trygg måte. Da er det ikkje å traske over vidda i fjellet, men heller kome til Noreg på ein skikkeleg måte.\n\nDet gjer at vi må skjerpe evna vår til deteksjon og handsaming av slike tilfelle av ulovleg grensepassering, seier Høie.\n\nFlyktningstraumar har Noreg sett i nord før. På nokre hektiske haustmånader i 2015 kom det nesten 5 500 menneske reisande over den norsk-russiske grensa på Storskog og bad om asyl. Dei fleste kom frå Syria. Pågangen var så stor at politiet sin grensekontroll nesten braut saman. Reisa gjennom Russland nord til Murmansk og vidare til Kirkenes blei kalla for «The Arctic Route» og var ei langt mindre utsett ferd enn å flykte til Europa i båt over Middelhavet. På få døgn kunne personar kome seg frå borgarkrigen i Syria til eit Schengen-land og be om vern.\n\nLes også: Vil vurdere felles nordisk forsvarsutdanning\n\nHøie opplyser at ulovlege grensepasseringar skjer, men at dei er sjeldne. I juni i år blei ein mann arrestert av politiet for ulovleg grensepassering på Korpfjell. Grensekommissariatet, som har som oppgåve å sjå til at grenseavtalen med Russland vert oppretthalden, opplyser at dette er den einaste registrerte ulovlege grensepasseringa i terreng hittil i år.\n\nIngen telefon på grensa\n\nPå Hundevann er meinig Sofie Mellgren (19) frå Egersund i gang med dagens middag. Hamburgar står på menyen. Arbeidsoppgåvene i hytta er fordelte på dei fire personane i laget: Vask, henting av vatn og matlaging. Etter kvar tretimarsvakt i «luka», er det ni timar av. Den perioden vert bruka til soving, patruljering og velferd.\n\nHytta har både treningsapparat, badstue og ein TV. I bokhylla står Harry Potter og Aleksandr Solzjenitsyn. Nokre husreglar er innførte for å få livet på hytta til å bli enklare: Middag et ein saman utan å sjå på TV. Ein er alltid korrekt kledd på vakt. Og kvar dag freistar ein å samlast til sosiale aktivitetar.\n\nFor her ute på Hundevann er det ingen mobiltelefonar å trykkje på. Forsvaret opplyser at dette handlar om å hindre at Russland skal kartleggje og avlytte soldatar som oppheld seg langs grensa.\n\n– Det er nærleiken til Russland som gjer at vi må vere flinkast i klassen på dette, seier løytnant Aksel Høie.\n\n– Kva skjer om du tar ein soldat med telefon på grensa?\n\n– Det vil vere eit regelbrot. Og vi har heldigvis få slike hendingar. Men det har skjedd regelbrot. Da er det klare linjer i Forsvaret på korleis ein skal handsame slike ting. Dette vil også vere eit tillitsbrot. Veldig mykje av tenesta vår baserer seg på tillit mellom befal og soldat og soldatane seg imellom. Når ein skal drive så sjølvstendig, med fire vernepliktige i fleire veker i slengen der ute på grensa, må dei kunne stole på kvarandre, seier Høie.\n\nSoldatane på Hundevann seier telefonen er gløymd så fort ein legg han frå seg inne i leir:\n\n– Ein gløymer at internett eksisterer etter éin dag. Dette er ei stor fridomskjensle, seier Gulliksen.\n\nNokre praktiske utfordringar kjem likevel av mobilforbodet: Sofie Mellgren har frist med å svare på studieplasstilbodet og må køyrast tilbake til Jarfjord grensestasjon. Ho er logga på nokre minutt, før telefonen igjen hamnar i skapet.\n\n– Det er heilt greitt å vere kopla av i periodar, seier 19-åringen, som etter enda teneste skal byrje å studere ved NTNU i Trondheim.\n\nBestekompis som makker\n\nHundeførar Mathias Goldmann (19) gjer klar åtte år gamle Koda til kveldens patrulje. Tåka har lagt seg tungt over landskapet. For få minutt sidan forsvann sikta inn mot Russland. Nå er det hundane som er det beste våpenet som grensejegerane har for å avdekkje “unormal” aktivitet. Koda er ein blank og flott schæfer og ein av dei mest røynde hundane i kompaniet. I fleire år har han jobba med soldatar langs grensa for å avdekkje ulovlege grensepasseringar.\n\nGoldmann løftar varsamt hunden og legg han i buret som er sett opp bak på sekshjulingen. Medsoldatane Hans Kristian Ruud (20) og Mikkel Solheim Gulliksen tar på seg hjelm, sjekkar våpen og lastar sekkane på bagasjeplanet. Det er patruljeførar Mathias Riborg Lona som har bestemt kvar soldatane skal gå. Kvart døgn vert mange slike oppdrag løyste langs grenselinja. Alltid til ulike stader, til ulike tider.\n\nOPPDRAG SLUTT: Koda har snust seg ferdig for denne gongen og vert løfta tilbake i buret av hundeførar Mathias Goldmann. Hans Kristian Ruud og Mikkel Solheim Gulliksen (med solbriller) følgjer med. TØRST HUND: Også dyr må ha vatn. Koda tar imot drikke frå sin partnar Mathias Goldmann. Den norsk-russiske grensa går like i terrenget bak. NESTEN RUSSLAND: Mathias Goldmann og Koda jobbar seg fram i terrenget ved den såkalla grensegata. Midt i dette området går den norsk-russiske grensa. HINDRAR REIN: Gjerdet langs grensa er sett opp for å hindre norsk rein i å gå over på russisk side. Slik grensepassering er ulovleg, og når det skjer, må norske og russiske grensevaktmyndigheiter rydde opp. FINN ALLE SPOR: Mathias Goldmann og Koda sjekkar om menneske har passert i terrenget. Dersom ein person har gått over riksgrensa og inn i Noreg, kan hundane i Forsvaret lukte spora i opptil to døgn.\n\n\n\nNokre gonger kan ein patrulje vare i halvannan time. Andre gonger eit døgn. Evna til å klare seg aleine i krevjande omgjevnader over tid er blant dei viktigaste eigenskapane befalet ser etter når grensejegerar skal utdannast.\n\nDet lyser i auga på Koda når han blir sleppt ut av buret etter ein humpete køyretur i retning grensa til Russland. Få meter over eit sperregjerde, som sørgjer for å hindre rein i å ta seg over grensa, startar sporsøking, eller detektering som dette kallast i Forsvaret. Goldmann festar ei fem meter lang line på hunden, set seg roleg ned ved sida av han og gir kommando.\n\nMed snuten først sirklar Koda seg gjennom stein og kratt.\n\n– Om nokon har kryssa grensa her, finn Koda ut av det. Luktesansen er tusen gonger betre enn hos mennesket. I tillegg er hundane trena til å høyre det vi ikkje klarar, seier Goldmann.\n\nEin av dei viktige jobbane som hundeførar er å bli så godt kjend med hunden at ein forstår kva som blir signalisert. Goldmann omtalar Koda som sin beste kompis og har vore saman med han i hundrevis av timar sidan starten på førstegongstenesta.\n\nGoldmann har eit halvt år igjen av tenesta si. Tida byrjar også å gå ut for åtte år gamle Koda. 19-åringen håper å kunne få lov til å adoptere hunden når han ein gong blir tatt ut av teneste i Forsvaret.\n\nGoldmann stadfestar at Koda har gjort funn på patrulje, men kan ikkje gå i detaljar på kva.\n\n– Kvifor valde du å bli hundeførar?\n\n– Det er ei veldig givande stilling. Og eg er veldig glad i hund. Eg har fått ein makker som er bestekompisen din. Og saman løyser vi eit viktig oppdrag for grensevakta, seier Goldmann.\n\nHan fiskar opp ein godbit frå uniformslomma. Koda glefsar han i seg før han set nesa ned i den våte myra igjen. Patruljen på grensa til Russland er framleis ikkje over.",
    "Storstilt mobilisering i Russland:": "Kort tid etter at Vladimir Putin kunngjorde en delvis mobilisering av befolkningen til krigen i Ukraina, ble de første innkallingene utstedt.\n\nFra den fattige republikken Burjatia, sør i Sibir, rapporteres det om storstilt mobilisering fra dag én.\n\n- Vi fikk muntlig ordre om å hente de mobiliserte ut av sengene sine, ta dem ut i biler og umiddelbart videre til registreringskontoret, sier en ikke navngitt ansatt i republikkens administrasjon til Folk av Baikal.\n\nHevder studenter hentes fra forelesning\n\nDen uavhengige avisa beskriver hvordan busslast etter busslast fra ulike distrikter ankommer samlingsstedet ved registreringskontoret i republikkens hovedstad Ulan-Ude.\n\nEn tjenesteperson hevder at det ikke har vært misnøye å spore.\n\nSergej, som kommer av en av bussene med en øl i hånda, oppgir å være en 49 år gammel tobarnsfar. Han hevder han ikke er redd for døden.\n\n- Men jeg måtte si farvel til kona og døtrene mine, sier han, angivelig med tårer i øynene.\n\n- Vel, sånn er det, jeg drar til fronten.\n\nINNKALT: En gruppe innkalte russere er samlet i en gymsal omgjort til registreringskontor i Jakutsk øst i Russland. Foto: AP / NTB Vis mer\n\nRusslands forsvarsminister, Sergej Sjojgu, har forsikret om at mobiliseringen ikke skal gjelde for vernepliktige og studenter.\n\nEn student ved det statlige universitetet i Burjatia hevder imidlertid overfor russiske The Village at nasjonalgarden har hentet studenter rett fra forelesningssalene.\n\nDet benektes i en universitetsgruppe på det sosiale nettverket VK. Der påstås det at det bare er lokalene som benyttes for å organisere mobiliseringen.\n\nFORLOT SALEN: Her forlater Russlands utenriksminister Sergej Lavrov rommet midt under et møte i FNs sikkerhetsråd torsdag kveld. Vis mer\n\nStore demonstrasjoner\n\nSoldatene som hittil har kjempet i Ukraina, kommer i hovedsak fra fattige regioner i Russland. Svært få kommer fra Moskva, St. Petersburg og andre storbyer.\n\nTil Burjatia og Irkutsk har det ankommet soldater i kister nesten hver dag siden 24. februar, ifølge Folk av Baikal, som har publisert informasjon om nesten 400 av dem.\n\nDe siste dagene har folk flere steder i Russland tatt til gatene for å protestere mot mobiliseringsordren.\n\nIfølge Mediazona er også registreringskontorer i flere byer satt i brann de to siste nettene. Det skal blant annet ha skjedd i St. Petersburg.\n\nFra Moskva rapporteres det at pågrepne demonstranter skal ha fått registreringspapirer på politistasjonen.\n\n- Da den første personen ble bedt om å gå til et eget rom, skjønte vi ikke hva som foregikk. Da han kom tilbake med registreringspapiret, begynte vi bare å gråte, sier en kvinne til The Moscow Times.\n\nIfølge den russiske generalstaben ble om lag 10 000 menn registrert i løpet av mobiliseringens første dag.\n\nHevder en million kan bli innkalt\n\nDen russiske forsvarsministeren har også opplyst at 300 000 personer i reservestyrkene skal kalles inn til tjeneste.\n\nHvorvidt det stemmer er fortsatt uklart.\n\nDet er blant annet rapportert om innkalte innbyggere uten noen som helst militær erfaring.\n\nI det formelle dekretet der det beordres delvis mobilisering, legges det også føringer for hvordan det skal utføres i ytterligere ni ordre.\n\nDen sjette ordren, punkt sju i dokumentet, er holdt hemmelig.\n\nEn kilde i presidentens administrasjon hevder overfor Novaya Gazeta at det hemmelige punktet lar forsvarsdepartementet kalle inn inntil en million russere.\n\nDet har ikke latt seg bekrefte fra andre kilder, og omtales av Kreml som løgn, men hevdes også av Ukrainas president Volodymyr Zelenskyj.\n\n- Vi vet at de vil ta alle vilkårlig. Ikke bare reservister, men hvem som helst - enhver som er så skremt at han er reddere for å prøve å unngå krigen enn å dø i den, sier presidenten.",
    "OSSE-rapport: Undertrykkelse i Russland når nye høyder": "Undertrykkelse av opposisjon, medier og uavhengige organisasjoner har nådd nye høyder de siste månedene etter at Russland startet krigen mot Ukraina, står det i rapporten, utarbeidet av den tyske juristen Angelika Nußberger.\n\nNußberger ble engasjert av 38 av de 57 medlemslandene i Organisasjonen for sikkerhet og samarbeid i Europa (OSSE) i juli i år for å utarbeide en rapport om menneskerettigheter, rettsregler og demokrati i Russland.\n\nRussiske myndigheter har nektet å samarbeide med henne og har ikke innvilget henne innreise til landet.\n\nNußbergers gransking er basert på intervjuer med representanter for sivilsamfunnet, samt tidligere og nåværende russiske tjenestemenn, som ikke er navngitt i rapporten, av hensyn til deres egen sikkerhet.\n\nI rapporten skriver hun at Russlands president Vladimir Putin utøver direkte kontroll over alle politiorganer. Hun skriver også at det er innført et stort antall undertrykkende lover siden Putin tok fatt på sin andre presidentperiode i 2012.\n\nImens har propaganda og vold dannet «et klima av frykt og skremsler», skriver hun.\n\nNußberger ber OSSE tilby målrettet støtte til russiske journalister, menneskerettsaktivister og advokater som har flyktet til utlandet av sikkerhetshensyn. Hun anbefaler også at FNs menneskerettighetsråd i Genève bør utpeke en ekspert som Russland-observatør.\n\n[ Vanskeligere for russere å få visum til Norge: – Det siste vi trengte nå ]\n\nHold deg oppdatert. Få daglig nyhetsbrev fra Dagsavisen",
    "15 drept etter skoleskyting i Russland": "15 personer er drept, hvorav elleve barn, etter at en mann avfyrte en rekke skudd på en skole i den russiske byen Izjevsk mandag morgen.\n\nSKOLESKYTING: Store politistyrker og ambulanser er på plass utenfor skolen der 13 personer ble drept i skoleskyting mandag morgen. Foto: AP Photo\n\nMandag morgen, mens undervisningen var i full gang, gikk en mann inn og begynte å skyte på en skole i Izjevsk sentralt i Russland.\n\nDet oppsto full panikk på skolen og videoer i sosiale medier viser lærere med barn på armene og elever løpe i gangene, for å komme seg i sikkerhet.\n\nVed 10.45-tiden bekreftet etterforskningskomiteen i det russiske politiet at ni personer er blitt drept i skytingen.\n\nTallet på drepte er ved 16-tiden oppjustert til 15.\n\nSyv barn drept\n\nBlant de 15 som hittil er bekreftet drepte skal det være elleve barn, to lærere og to sikkerhetsvakter.\n\nDet er også meldt om 24 sårede, men dette tallet kan også stige.\n\nRusslands president Vladimir Putin fordømte mandag skoleskytingen og omtalte den som et umenneskelig terrorangrep.\n\nGuvernøren sier at det var en ukjent person som gikk inn på skolen og skjøt.\n\nDØD: Den angivelige gjerningsmannen tok sitt eget liv etter skoleskytingen. Dette bildet er frigitt av undersøkelseskomiteen i Russland. Foto: AFP\n\nPolitiet opplyser senere at gjerningmannen, en 34 år gammel mann, har tatt sitt eget liv. Dette opplyser også innenriksdepartementet til det statlige nyhetsbyrået Ria.\n\nIfølge etterforskerne skal mannen ha gått i klær med nynazistiske symboler.\n\nMannen skal være en tidligere elev ved skolen.\n\nSkutt på vervekontor\n\nIzjevsk er en by med drøyt 650.000 innbyggere. Den ligger i Udmurtija i Uralfjellene, drøyt 1.000 kilometer øst for Moskva.\n\nFå timer før skoleskytingen ble en ansatt ved et vervekontor i Ust-Ilimsk i Russland skutt og kritisk skadet, da en ung mann åpnet ild.\n\nEpisoden skjedde på et kontor der menn som er innkalt i forbindelse med Vladimir Putins mobiliseringsordre, skal melde seg.",
    "Russland etter krigens slutt": "Erik Møse, som i sin tid var dommer i rettsoppgjøret etter borgerkrigen i Rwanda, er av FN oppnevnt til å lede arbeidet med å undersøke påstander om krigsforbrytelser i Ukraina. Rett før helga ble det klart at kommisjonen som Møse leder mener de allerede nå kan konkludere med at russiske styrker har begått svært grove krigsforbrytelser.\n\nOpplysningene som Møse formidler er rystende og føyer seg inn i rekken av noen av de groveste fortellingene fra Andre verdenskrig. FN-kommisjonen mener de har bevis for at regulære, russiske styrker har gjennomført voldtekt og tortur av barn, enkelte helt ned mot fire år. De har avdekket et stort antall grove overgrep mot sivile og militære fanger – i et omfang som ikke lar seg avfeie med at det er isolerte hendelser som enkeltpersoner står bak.\n\nDessverre kommer ikke opplysningene overraskende. De siste månedene har det dukket opp bekreftede videoer og bilder tatt av russiske styrker som viser mishandling av fanger. I midlertidige gravsteder i okkuperte områder er det avdekket et stort antall døde som var bakbundet i dødsøyeblikket. Mange har spor etter en «voldsom død», for å sitere erfarne etterforskere.\n\nFra russisk side blir det jevnlig fremmet påstander om at ukrainske styrker begår overgrep mot russiske krigsfanger. Møse bekrefter at kommisjonen har kommet over slike eksempler, men sier at det dreier seg om et lite antall tilfeller. Overgrep begått av de to sidene kan derfor verken sidestilles eller sammenlignes.\n\nSom nabo med Russland er vi nødt til å ta inn over oss det som skjer – og ha et bevisst forhold til hvordan vi skal forholde oss til landets brutalitet i fortsettelsen. Etter Andre verdenskrig brøt staten som var ansvarlig for overgrepene sammen, noe som førte til et totalt og altomfattende juridisk og moralsk oppgjør med alt fra folkemord til forbrytelser mot menneskeheten. Ut av ruinene vokste en ny, demokratisk vesttysk stat fram. I øst, i det som ble DDR, fikk vi ikke et tilsvarende moralsk oppgjør. Det sørget den sovjetiske okkupasjonsmakten for. Først etter murens fall og DDRs innlemmelse i resten av Tyskland ble denne delen av landet omfattet av det ikke-juridiske oppgjøret.\n\nRussland kommer med all sannsynlighet til å bestå med et regime som ikke kommer til å ta avstand fra forbrytelser begått av egne soldater i Ukraina. Tvert imot må vi forvente at myndighetene i Moskva vil avvise og benekte alle anklager, og motsette seg ethvert rettslig etterspill. Oppgjøret, som vil være nødvendig for å kunne gå videre, vil trolig aldri komme.\n\nNår krigen på ett eller annet tidspunkt tar slutt – om ikke annet, så i form av en våpenhvile – må Norge ta vanskelige valg om hvordan vi skal forholde oss til naboskapet. Det blir etter vår mening umulig å gå tilbake til den normaltilstand som hersket før krigen brøt ut. Det var krevende nok etter annekteringen av Krym og den russiske deltakelsen i krigen i Donbas-området, men dette kunne sammenlignes med andre konflikter om land og rettigheter i flere deler av verden. Etter krigen som nå raser og de uhyrligheter som avdekkes, blir dette annerledes.\n\nRussland har misbrukt omverdenens tillit gjennom en klart folkerettsstridig krig som har til hensikt å utrydde en av Europas mest folkerike nasjoner fra kartet. De grove overgrepene som russiske styrker begår kan ikke avfeies som enkeltstående tilfeller. Vi blir nødt til å ansvarliggjøre Russland dersom russiske myndigheter selv ikke tar ansvar. Det betyr at tilliten og åpenheten vi har møtt Russland med, ikke kan videreføres før det kommer ekte og vidtrekkende endringer i det russiske samfunnet.",
    "Raser over FIS-toppens Russland-uttalelser: – Motbydelig": "– Det er helt uforståelig. Hva i all verden er det som har endret seg nå? Om ikke til det verre? Samtidig som Russland nettopp har sagt at de skal trappe opp krigen i Ukraina. Jeg forstår ikke hva IOC og FIS tenker på. Jeg håper at norsk idrett er krystallklare på at dette må være helt uaktuelt, sier Turid Kristensen til Nettavisen.\n\nHun er idrettspolitisk talsperson i Høyre og reagerer kraftig på Vions uttalelser om at det kan gå mot en retur for russiske og belarusiske utøvere i langrenn til vinteren.\n\n– I øyeblikket er det regler og straffer mot Russland og Belarus. Det ser ut som Thomas Bach (IOC-president) begynner å tenke og har hatt møter med de internasjonale forbundene og mer eller mindre begynner å åpne dørene igjen. Sporten bør være uavhengig av politikken, sa Vion på konferansen Forum Nordicum i Planica i Slovenia, ifølge VG.\n\nLes også: Klæbo skapte store overskrifter i Russland. Det var bare ett problem\n\nIOC-styremedlem Kristin Kloster Aasen sier derimot til VG at IOC ikke har endret sitt syn på utestengelsen av russiske og belarusiske utøvere siden anbefalingen om utestenging kom 28. februar.\n\n– Selv om vårt mål alltid er global idrett, hvor alle nasjoner deltar, er det ingenting som tilsier at vi skal endre beslutningen nå, sier hun.\n\nKommentator i den svenske avisen Expressen, Tomas Pettersson, reagerer sterkt på Vion sine uttalelser.\n\n– Samtidig som Russland mobiliserer og kaster 100.000 nye soldater inn i krigen i Ukraina, mener FIS derfor det kan være en god idé å slippe russisk langrenn inn i varmen igjen. Det er selvfølgelig rett og slett motbydelig, sier han til Nettavisen.\n\nPettersson er likevel ikke veldig overrasket over det Vion sier.\n\n– Gjennom hele krigen har FIS vært feige og unnvikende i sin holdning mot Russlands handlinger. Derfor er nå det Michel Vion sier egentlig like logisk som det er trist, fortsetter Pettersson.\n\nRusslands langrennssjef Jelena Välbe er på sin side glad over det Vion uttaler, og sier at russerne kommuniserer med FIS og at de skal delta på et møde i Zürich i slutten av september.\n\n– Selvsagt er dette et godt tegn. Vi tar ikke avstand fra noen og lukker oss ikke. Man bør alltid håpe på det beste, sier hun til RIA Novosti Sport.\n\nLes også: Bolsjunov vil prøve seg i ny idrett – får tyn av nordmennene\n\nTV 2s langrennsekspert Petter Skinstad har hele veien vært tydelig på at russerne ikke er velkomne tilbake så lenge krigen i Ukraina pågår.\n\n– For meg er det komplett uforståelig at det i det hele tatt diskuteres om Russland og Belarus som nasjoner skal få delta i noen som helst idrettskonkurranse så lenge russernes invasjon av Ukraina pågår. Når det snakkes om krig, drap av uskyldige mennesker, tortur, massegraver og voldtekter og millioner av mennesker på flukt blir TV-tall, markedsinteresser og skirenn totalt uinteressant, sier han til Nettavisen.\n\nSkinstad ber Vion og FIS sette seg inn i situasjonen i Ukraina.\n\n– Jeg er utrolig skuffet over at Michel Vion og FIS kan komme med en sånn uttalelse på dette tidspunktet, og jeg vil anbefale både han og andre i FIS å sette seg inn i situasjonen i Ukraina nå. Ville de ønsket å invitere en krigførende nasjon til fest dersom det var deres egne familier som var drept? spør Skinstad.\n\nLes også: Satt ut av antidoping-avsløring: – Sjokkerende\n\nHøyre-politiker Kristensen er klar på at norsk idrett må være krystallklare på at det er uaktuelt å la russerne få konkurrere i verdenscupen og mesterskap til vinteren.\n\n– Vi har representanter i FIS og IOC, så det er de første som bør gå ut og være tydelige på at dette er helt uaktuelt for Norge å være med på. Og så mener jeg at idretten i Norge, NIF og særforbundene, bør være på banen offentlig og tilkjennegi at dette er helt uaktuelt, sier hun.\n\nLangrennssjef Espen Bjervig har tidligere uttalt til Nettavisen at russere ikke er velkomne før landet har sluttet fred med Ukraina.\n\nNår han får høre om Vions uttalelser blir han overrasket.\n\n– Dette er ukjent for meg og jeg regner med å få mer informasjon fra FIS. Jeg kan ikke se at situasjonen har endret seg etter beslutningen om å nekte russisk deltakelse, skriver han i en SMS til Nettavisen torsdag.",
    "Lavrov hevder at Russland ikke hadde noe valg": "Utenriksminister Sergej Lavrov forsvarer fra FNs talerstol Russlands krig i Ukraina og hevder at Moskva ikke hadde noe annet valg enn å gripe inn militært.\n\nDa Lavrov talte i hovedforsamlingen lørdag, var hans sentrale påstand som følger: Det er USA og dets allierte – ikke Russland, slik de hevder – som på aggressivt vis undergraver det internasjonale systemet FN representerer.\n\nDag etter dag er Russland blitt møtt med kraftig fordømmelse på den årlige høynivåuka i FN som følge av invasjonen av Ukraina. Da det var Lavrovs tur, forsøkte han å rette oppmerksomheten mot USA. Han listet opp eksempler fra historien på at amerikanerne ikke godtar en verden der også andre land fremmer sine nasjonale interesser.\n\n– USA forsøker å forvandle hele verden til sin egen bakgård, sa Lavrov.\n\nHan anklaget videre vestlige land for å lide av russofobi uten sidestykke og for å ville ødelegge Russland.\n\nHan gjentok flere av de russiske påstandene om hvorfor Russland anerkjente de to regionene i Donbas som uavhengige og sendte soldater inn i nabolandet.\n\n– Vestlige lands manglende evne til å forhandle og Kyiv-regimets fortsatte krig mot sitt eget folk, gjorde at vi ikke hadde noe valg, hevdet Lavrov.\n\nLavrov holdt en lengre pressekonferanse etter talen. Der gjorde han blant annet narr av det han omtalte som «hysteri» i de vestlige fordømmelsene av de såkalte folkeavstemningene i russisk-okkuperte deler av Ukraina.\n\nDen russiske utenriksministeren hevdet videre at EU er i ferd med å bli en «autoritær, grell, diktatorisk enhet».\n\nKjøp «Sammenstøt mellom sivilisasjoner?» her!\n\nKjøp Alexander Graus «Hypermoral» fra Document Forlag her!\n\nKjøp Douglas Murrays bok «Europas underlige død» fra Document Forlag her!",
    "Russland og Kina holder felles militærøvelse": "Vostok 2022-øvelsen går av stabelen til tross for Russlands invasjon av Ukraina, og styrker fra India, Laos, Mongolia, Syria og Nicaragua skal også delta, opplyser det russiske forsvarsdepartementet.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\nDen ukelange øvelsen begynner onsdag, og en video fra departementet viser kinesiske soldater som ankommer Russland for å delta.\n\nLes også: Nord-Korea og Kina ønsker sterkere bånd\n\nKina og India har i motsetning til mange andre land unnlatt å fordømme Russlands invasjon av Ukraina.\n\nRusslands president Vladimir Putin besøkte i februar sin kinesiske motpart Xi Jinping i Beijing og slo i den forbindelse fast at forholdet mellom de to land utviklet seg «i vennskapets og det strategiske partnerskapets ånd».",
    "USA: Russiske styrker trekker seg inn i Russland": "Det skriver Reuters , som rapporterer fra en pressebrifing.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\n– Vår vurdering er at ukrainerne gjør framskritt i kampen for å frigjøre og gjenerobre områder i sør og øst, sa en høystående tjenestemann i det amerikanske forsvaret under pressemøtet.\n\nHan sier videre at på bakken i og rundt Ukrainas nest største by, Kharkiv, har russiske styrker i stor grad oppgitt territoriene de erobret tidligere i krigen.\n\n– De har trukket seg mot nord og øst. Mange av disse enhetene har krysset grensen inn i Russland.\n\nGjenerobret store områder\n\nUkraina har gjenerobret 6.000 kvadratkilometer fra de russiske invasjonsstyrkene denne måneden, sier president Volodymyr Zelenskyj.\n\nDet er en kraftig oppjustering fra tallet Zelenskyj oppga lørdag, da han sa at de ukrainske styrkene hadde gjenerobret 2.000 kvadratkilometer.\n\nUkraina har gjennomført en lynoffensiv i Kharkiv og tatt store områder, og har samtidig gjenerobret områder både sør i Kherson-regionen og i Donbas.\n\nUkrainske myndigheter hevder at opptil 20 byer og tettsteder i Kharkiv- og Donetsk-regionene er blitt gjenerobret i løpet av de siste 24 timene.\n\nDet er i en situasjonsrapport fra generalstaben at man kan lese påstanden. Blant annet er landsbyene Velykyi Burluk og Dvoritsjna nord i Kharkiv-fylket blitt forlatt av russiske styrker.\n\nGrusomme funn i tidligere russisk-okkuperte områder\n\nFire drepte sivile er funnet i en gjenerobret ukrainsk by med skader som antyder at de er blitt torturert, sier ukrainsk påtalemyndighet\n\nLikene ble funnet i byen Zaliznytsjne i Kharkiv, opplyser den regionale påtalemyndigheten. Innbyggere skal ha fortalt at russiske styrker hadde drept sivile der.\n\n– 11. september fant politimyndigheter fire lik. Alle viste tegn på tortur. Tre av dem var gravlagt nær private hus, den fjerde ble funnet inne på en asfaltfabrikk, opplyser påtalemyndigheten.\n\nNyhetsbyrået AFP skriver at deres journalist har sett ukrainske myndigheter grave opp lik også i andre byer i Kharkiv i etterforskningen av mulige krigsforbrytelser.\n\nStrøm- og vannforsyning tilbake\n\nDe store strømbruddene som har rammet det østlige Ukraina etter at landet gjenerobret deler av regionen har nå blitt løst, ifølge ukrainske myndigheter.\n\nMyndighetene i Kharkiv, Ukrainas nest største by, sier at om lag 80 prosent av befolkningen har fått tilbake strøm- og vannforsyningen.\n\nLes også: Krigen er inne i «tredje fase»\n\n– Dere er helter. Takk til alle som gjorde så mye som mulig på denne svært vanskelige natten for Kharkiv, slik at vi fikk tilbake et normalt liv i byen så fort som mulig, skriver ordfører Ihor Terekhov på Telegram.\n\nDet skal ha vært russiske angrep på infrastrukturen i regionen som førte til store strømbrudd søndag.\n\nLuftangrepene har imidlertid fortsatt. Et administrasjonsbygg i sentrum av Kharkiv ble angrepet med et missil mandag. En person ble drept og brannen tok lang tid å slukke.\n\nRussland fortsetter invasjonen\n\nRussland har innrømmet at de trekker seg ut av store deler av Kharkiv-regionen, angivelig på grunn av en strategisk omgruppering. Blant annet har Ukraina inntatt den strategisk viktige byen Izium.\n\nMen russerne har ingen planer om å avslutte invasjonen av nabolandet.\n\n– Den spesielle militæroperasjonen vil fortsette fram til de opprinnelige målene blir oppnådd, sier Kremls talsmann Dmitrij Peskov mandag.",
    "Sverige vil arrangere bandy-VM uten Russland – Norge blant deltakerne": "",
    "Fersk rapport: Eksporten til Russland har økt etter invasjonen": "Fersk rapport: Eksporten til Russland har økt etter invasjonen\n\nHandelen med Russland falt etter invasjonen, men er nå på vei tilbake til normale tall.\n\nLasteskipet «Lazurite» kom til Oslo Havn i 11. mars, lastet med aluminium fra oligark-eide Rusal. Ferske tall viser at importen fra Russland til Norge falt med over 40 prosent fra februar til juni, men fra juli er den på vei opp til normale nivåer.\n\nPublisert: Oppdatert 11. september\n\nSom et av veldig få europeiske land har Norge økt eksporten til Russland etter invasjonen av Ukraina. Det viser en sammenstilling av SSB-tall i en fersk rapport fra analyseselskapet Corisk.\n\nEksporten fra Norge til Russland i mai og juni var derfor oppe på et nesten normalt nivå for årstiden, til tross for strenge sanksjoner mot Russland.\n\nIfølge rapporten er Norge det landet i Norden som har opprettholdt mest av handelen med Russland, hvor de tre andre nordiske landene har en betydelig sterkere reduksjon i handelen enn Norge.\n\nSamtidig har ingen andre av de 16 europeiske landene i undersøkelsen kvartalsvis økt eksporten til Russland like mye som Norge etter invasjonen, viser tallene.\n\nLes på E24+ Gasskrisen i Tyskland tvinger industrien til å stenge ned. Forbrukerne betaler prisen.\n\nFra februar til juni 2022 har Norge økt eksporten til nabolandet i øst med 7,5 prosent. Fra første til andre kvartal 2022 er økningen på 28,5 prosent.\n\n10.000 sanksjoner\n\nCorisk er stiftet av tidligere Telenor-topp Erlend Bollman Bjørtvedt, som også har forfattet rapporten. Bjørtvedt var ansvarlig for myndighetskontakt og landrisiko i Telenor mellom 2007 og 2020, og er i dag rådgiver innenfor landrisiko og politisk risikohåndtering.\n\nHan merker seg at Norge har en handel med Russland som er mindre rammet av sanksjonene enn andre.\n\nUndersøkelsen viser at Norge er det eneste landet av de 16 Corisk har sett på, som økte eksporten til Russland fra februar til april i år.\n\nBjørtvedt mener de europeiske sanksjonene mot Russland er for kompliserte og for sprikende.\n\n– Det er mer enn 10.000 vestlige enkeltsanksjoner mot Russland. De er kompliserte og ofte ulogiske, og det virker som de håndheves helt forskjellig i ulike land, sier han.\n\nData fra OpenSanctions-prosjektet viser at det per 9. september er 11.452 aktive sanksjoner mot Russland. 6.914 av dem har trådt i kraft etter 22. februar i år.\n\nCorisk-stifter og rådgiver innenfor landrisiko og politisk risikohåndtering, Erlend Bollman Bjørtvedt.\n\n– Noen land har nesten stoppet all handel med Russland, mens andre land har økt handelen med Russland betydelig. Det tyder på at sanksjonene ikke er tydelige nok, at regjeringene har ulikt syn på hvor tøft man skal håndheve sanksjonene, sier Bjørtvedt.\n\nFor de 16 landene Corisk har sett på, økte eksporten til Russland med 1,1 milliard euro fra april til juni, og er nå halvveis opp til «normalt» månedsnivå.\n\nØkt jevnt siden januar\n\nRussland invaderte Ukraina 24. februar. I etterkant har hele Europa innført strenge sanksjoner mot Putins Russland, med alt fra handelsstans til frysing av oligarkers bankkontoer.\n\nNorsk eksport til Russland falt kraftig i januar til det laveste nivået siden før 2019. Siden januar har eksporten imidlertid økt jevnt, fra 131 millioner kroner i januar til 214 millioner i juni.\n\n«Normalen» for de siste årene har vært mellom 150–400 millioner kroner.\n\nTallene er relativt små, og rapporten påpeker at selv mindre forandringer kan gi utslag når den måles i prosent.\n\nNorge er ett av bare fire land som har økt eksporten til Russland fra februar til juni, ifølge Corisk-tallene. Fra februar til juni 2022 har Norge økte eksporten til nabolandet i øst med 7,5 prosent.\n\nDe tre andre landene i rapportens utvalg som har økt eksporten til Russland siden februar er Latvia (67 prosent økning), Serbia (35 prosent økning) og Estland (27 prosent økning). De øvrige 12 landene har redusert sin handel.\n\nSammenlignet med gjennomsnittet for juni måned i årene 2019–2021 er imidlertid den norske eksporten ned 41,10 prosent i juni i år.\n\nTotalen i norsk handel med Russland fra februar til juni har også gått ned med 38,3 prosent, viser tallene, som er hentet inn fra SSB i Norge og de andre landenes tilsvarende byråer.\n\nLes også April: Norsk import fra Russland økte 90 prosent til ny rekord\n\n– Norge er jo ikke blant de som har redusert handelen mest. Vi er i beste fall midt på treet, men en veldig stor del av norsk handel med Russland er matvarer, og matvarer skal i utgangspunktet ikke være omfattet av sanksjoner, sier Corisk-sjef Bjørtvedt.\n\nSamtidig må norske bedrifter være forsiktige, påpeker han.\n\n– Blant annet fordi det fort kan bli slik at de får problemer på det britiske eller amerikanske markedet, dersom norske bedrifter ikke er nøye med gjeldende sanksjoner.\n\nBjørtvedt minner om at USA og Storbritannia har lagt seg på en strengere linje overfor Russland enn europeiske land.\n\n– USA og Storbritannia har flere sanksjoner, og tradisjon for å håndheve sine regler overfor tredjeparter.\n\n– Norge handler mye matvarer med Russland, men bedriftene må se lengre enn bare det norske regelverket. De må tenke nøye gjennom sin langsiktige posisjon både i USA og Storbritannia, og på hva slags omdømme de vil ha i ukrainske og russiske markeder etter Putin.\n\nImporthopp i mars\n\nImporten fra Russland til Norge var allerede på vei ned i januar i år. I mars kom et hopp som følge av en enkelt forsyning av russisk råolje den måneden.\n\nI mai gikk importen ned 22 prosent fra februar, og i juni var fallet på 44 prosent fra februar og 69 prosent fra mars. Men i juli økte importen igjen, tilbake på nivåer man har sett tidligere år, ifølge rapporten.\n\nNorge har sluttet seg til EUs sanksjoner om å stenge grensene for russisk godstransport, samt å stenge havnene for russiske fartøy over 500 tonn.\n\nMen russiske fiskefartøy får fortsatt legge til, fordi Norge ønsker å ivareta fiskerisamarbeidet i Norskehavet og Barentshavet.\n\nCorisk-rapporten viser at importen av matvarer og fiskefôr er tilbake på «normale» historiske nivåer, mens kjemikalier og gjødsel har blitt klart redusert. Jern, stål og materialer viser imidlertid ikke noen nedgang.\n\nAv 14 land som hadde data per juni, hadde 13 land økt eksporten. Bare Frankrike krympet eksporten til Russland i juni.\n\nAv de 16 landene har 15 land økt eksporten mens bare Frankrike krympet eksporten fra mai til juni.\n\nTallene er basert på de standardiserte importkodene kalt SITC (Standard International Trade Classification).\n\nDe mest importerte varene fra Russland inkluderer olje og gass, gjødsel, metall og korn. Fisk, byggematerialer, maskiner, transportutstyr og kunst er også inkludert.\n\nLes også 9. mars: Russisk oligark-eid lasteskip på vei til Oslo – havnearbeidere etterlyser sanksjoner\n\n– Handelen falt etter invasjonen, men nå øker den igjen. Det virker som den øker veldig mye i enkelte land siden bunnen i april. Næringslivet er i ferd med å slippe opp, og de lemper på håndhevelsen, sier Bjørtvedt.\n\nDet at land som Serbia øker, finner han ikke så overraskende, all den tid de også er dels prorussiske.\n\n– Men det er to store økonomier som nesten ikke reduserer handelen, og det er Nederland og Tyskland.\n\nDet vil føre til forskyving av konkurranse når det er så stort sprik mellom USA og Storbritannia på den ene siden, og Nederland og Tyskland på den andre, tror Bjørtvedt, som påpeker at britiske bedrifter må holde seg unna et marked som de tyske ikke holder seg unna.\n\n– Man kan fort si at tyske bedrifter beriker seg på bekostning av solidariteten. Det kan til syvende og sist føre til at man ikke klarer å holde Europa samlet.\n\n– Dette skyldes i bunnen mangel på politisk lederskap.\n\n– Ser du på tallene virker det som tysk næringsliv og tyske myndigheter ikke har så veldig lyst til å sanksjonere. Det vil fort utfordre solidariteten i resten av Europa.\n\nLes også Ukraina ba Norge strupe russiske fiskekvoter\n\nUD: For tidlig å konkludere\n\nUtenriksdepartementet har fått oversendt en oppsummering av funnene i Corisks rapport og Bjørtvedts uttalelser.\n\nPressetalsperson Guri Solberg skriver i en e-post at samhandelen mellom Norge og Russland allerede var lav sammenlignet med andre land før invasjonen, på grunn av sanksjonene som kom i kjølvannet av annekteringen av Krim i 2014.\n\n– Vi ser at rapportforfatterne viser til at lave tall kan føre til store prosentvise endringer. Det gir for øvrig lite mening å se på enkeltmåneder, men fra SSBs statistikk merker vi oss at samhandelen (import og eksport) falt med 37 prosent fra første til andre kvartal 2022, påpeker Solberg.\n\n– Det er imidlertid først på lengre sikt det vil være mulig å trekke konklusjoner om en tydelig trend for samhandelen med Russland. For det som gjenstår av handel har det i hovedsak vært betydelig volumnedgang.\n\nØkte priser på mange varer bidrar samtidig til at handelsnedgangen ikke er enda større, skriver hun.\n\nSolberg opplyser videre at norske bedrifter nå er svært forsiktige med å handle med Russland, og at mye av importen i andre kvartal er leveranser av kontrakter inngått før Russlands invasjon av Ukraina.\n\n– Det er vår klare oppfatning at næringslivet er seg sitt ansvar bevisst og følger sanksjonsregelverket. Vi registrerer at flere norske selskaper har trukket seg ut av det russiske markedet, sier Solberg.",
    "Forlater Russland etter opptrapping": "KIRKENES / GARDERMOEN: (Dagbladet): - Håpet mitt er at Russland igjen blir et fritt land, at krigen tar slutt, og at ukrainerne får slutte å dø, forteller «Aleksandr».\n\nTusenvis av menn i stridsdyktig alder har rømt fra Russland i dagene etter at Vladimir Putin erklærte delvis mobilisering i krigen i Ukraina.\n\n«Aleksandr» er en av dem. Det er ikke hans virkelige navn, men Dagbladet kjenner hans egentlige identitet.\n\n- Da jeg først hørte om mobiliseringen trodde jeg at det kom til å bli store demonstrasjoner, og at det kom til å bli endring. De kunngjorde demonstrasjoner i hele landet, fra Vladivostok til Moskva, sier Aleksandr.\n\n- Krig eller livet\n\nDa «Aleksandr» så hvor få som møtte opp på disse demonstrasjonene, skjønte han at det ikke kom til å skje.\n\n- UREALISTISK: Russlands president Vladimir Putin vil kalle inn 300 000 reservesoldater. Det mener oberstløytnant Geir Hågen Karlsen er urealistisk. Video: Bjørge Dahle Johansen / Dagbladet TV Vis mer\n\n- Jeg skjønte at om jeg selv går ut og demonstrerer i Moskva, kommer jeg til å havne i fengsel, sier han.\n\nHjemme i hjembyen Moskva sitter kjæresten og familien til russeren i 30-åra. Det er slettes ikke uten bismak at han har satt seg på bussen over Storskog.\n\n- Jeg har familie som sliter med helsa, og bestemoren min er gammel. Hun trenger hjelp. Det er grunnen til at det er så vanskelig for meg å fortalte Russland, sier Aleksandr.\n\n- Slik er det for mange. Men til slutt står valget mellom krig, eller livet.\n\n- Enkleste vei ut\n\nDagbladet følger ham på reisen fra Kirkenes til Gardermoen, der en lang natt venter. Norge er bare et stopp på ferden, som for Aleksander går til Frankrike. Tiden der du kunne fly direkte mellom Moskva og Paris er nå over.\n\n- I disse tider handler alt om å finne enkleste vei ut av Russland uten å støte på problemer, forteller Aleksandr.\n\nI hans tilfelle var Norge den rimeligste veien ut.\n\nHan har flydd innenriks til Murmansk, og derfra tatt buss over grensa ved Storskog til Kirkenes. Derfra går ferden i en melkerute ned gjennom Europa.\n\nLANG NATT: «Aleksandr» overnattet på Gardermoen i påvente av fly videre sør i Europa. Foto: Hans Arne Vedlog / Dagbladet Vis mer\n\nDet kan høres dyrt ut, men det er likevel den rimeligste måten å komme seg ut av Russland.\n\n- Flyturer til Georgia, Kasakhstan aller andre naboland koster mye mer, forteller han.\n\n- Jeg er heldig\n\nDet går ingen direktefly fra Russland til land som har sluttet tilsluttet seg sanksjonene. Det gjelder de aller fleste vestlige land. Bare timer etter Putins tale onsdag, var alle direktefly ut av Moskva utsolgt.\n\nPrisene for flybilletter til byer russere typisk har flyktet til etter krigens start, som Tbilisi, Istanbul og Jerevan, har skutt i været.\n\nAleksandr understreker flere ganger at han er heldig. De fleste russere, spesielt de som bor på den langt fattigere landsbygda, har verken råd eller mulighet til å komme seg ut av landet, forteller han.\n\n- Jeg er heldig som har europeisk turistvisum, og jeg er heldig som fant en rimelig måte å reise ut. Jeg bor i Moskva, og er vant med høye kostnader. Bor du i en småby er det veldig vanskelig å forlate landet.\n\nSjokk\n\nDa Putin annonserte invasjonskrigen i Ukraina, i Russland omtalt som en «militær spesialoperasjon» 24. september, fikk Aleksandr sjokk.\n\n- Det var vanskelig for oss å forestille oss hvordan noe sånt kunne skje i det 21. århundre. Både med tanke på den menneskelige lidelsen og de økonomiske konsekvensene, forteller han.\n\nAleksandr er klar på at den eneste veien til fred er at Putin fjernes fra makta. Selv har han stemt ved hvert valg siden han var 18 år gammel.\n\nPartiet han selv støtter, det liberale og Kreml-kritiske Jabloko, har siden før invasjonen motsatt seg krigen i Ukraina.\n\n- Jeg tror krigen vil ta slutt, men jeg vet ikke hvordan. Mange vil fjerne Putin. Jeg håper de klarer det. Jeg tror det må til for at verden skal få fred, sier Aleksandr.",
    "Russland ut mot opplæring av ukrainske soldater i Norge": "Ukrainske styrker får opplæring i å håndtere materiell Norge har donert til Ukraina. Opplæringen foregår blant annet i Norge.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\nDet opplyser Forsvaret til Forsvarets forum. Av sikkerhetshensyn ønsker Forsvaret ikke å gi mer informasjon om saken.\n\nNorge har blant annet donert M109 artillerivogner til Ukraina. Ukrainsk personell har tidligere i sommer fått opplæring i bruk av vognene i Tyskland.\n\nDebatt: Krigen i Ukraina slår inn i norsk forsvarsplanlegging\n\nTidligere er det kjent at Norge skal hjelpe til med opplæring av ukrainske soldater i Storbritannia.\n\nDen russiske ambassaden skriver i en uttalelse til Dagbladet at Norge følger en destruktiv linje med å forsyne Ukraina med våpen. Ifølge ambassaden vil våpnene med stor sannsynlighet bli brukt mot sivile mål i Ukraina og mot Russland.\n\nLes også: – Reaksjonene fra Russland er forutsigbar retorikk\n\nDet har imidlertid ikke kommet noen opplysninger om at Ukraina bevisst har angrepet sivile mål, mens Russland flere ganger har angrepet sivile mål og er anklaget for å bruke slike angrep systematisk i sin krigføring.\n\n– Deltakelse i opplæringen av ukrainsk militærpersonell nå i Norge er et nytt uvennlig skritt. Ansvaret for dette ligger fullstendig på den norske side, skriver den russiske ambassaden til Dagbladet.",
    "Russland spår nedgang i våpeneksport-inntekter": "Ifølge forsvarsmagasinet DefenseNews anslår Russlands sjef for våpeneksport at inntektene for 2022 vil ligge på rundt 105 milliarder kroner. Dette vil være en nedgang på rundt 26 prosent sammenlignet med 2021.\n\nAnnonse\n\nTips oss: Har du tips eller innspill til denne eller andre saker? Send oss en e-post på: [email protected] eller ta direkte kontakt med en av journalistene.\n\nAnslaget kommer etter Army 2022 defense expo i Moskva, der den russiske presidenten Vladimir Putin sverget å utvide det militære samarbeidet med landets allierte og uttrykte vilje til å selge dem «de mest avanserte type våpen. Fra håndvåpen til pansrede kjøretøy og artilleri og krigsfly og droner».\n\nLes også: Forsvarssjefen vil ha ærligere tjenesteuttalelser\n\nPutin skal ikke ha trukket frem enkeltland, men sagt at: «Russland verdsetter sine historisk sterke, vennlige og tillitsfulle forhold til landområder som Latin-Amerika, Afrika og Asia».\n\nHvert år holder Russland denne messen, der landet viser frem det siste av russisk militærteknologi for potensielle kunder.\n\nIfølge Stockholm International Peace Research Institute (Sipri) er Russland nest størst i verden når det kommer til eksport av våpen, bak USA.\n\nIndia, Kina, Egypt og Algeri skal være blant de største kundene av russiske våpen.",
    "Styresettet i Russland før, under og etter Sovjet-tiden og frem til i dag, hører hjemme på historiens skraphaug": "Dette er en kronikk. Meninger i teksten står for skribentens regning. Send inn kronikker og debattinnlegg til Forsvarets forum her.\n\nSom jeg har påpekt i to tidligere kronikker i Forsvarets forum er min erfaring at Russlands vilje til å utøve løgndiplomati, trakassering og vold er langt utenfor vår fatteevne, normer og anerkjente internasjonale konvensjoner.\n\nAnnonse\n\nI det drøye halvåret denne delen av krigen (som de facto startet i 2014) har vart, blir det tydeligere og tydeligere for meg at ukrainerne utkjemper en krig på vegne av den vestlige liberale verden. De sloss for frihet, likeverd, folkestyre, ytringsfrihet og rettstat.\n\nDet er slik jeg ser det derfor helt nødvendig at enhver forhandling skjer på Ukrainas premisser, og at vi forsetter å støtte deres krigføring både moralsk og materielt med våpensystemer som kan bidra til å oppnå Kyiv sine mål. Det er gledelig at dette så langt i hovedsak har blitt gjort gjennom vestlig samhold og praktisk handling.\n\nParalleller fra historien\n\nJeg er oppdratt og vokst opp med «aldri mer 9. april», og i min optikk ville vi sviktet denne nasjonale devisen hvis vi ikke samlet og helhjertet støtter opp om ukrainernes kamp mot overgriperen. Det vi har sett i denne krigen bekrefter at Russland ledes av et kriminelt regime som ikke har tatt et eneste oppgjør med århundrer av vold og trakassering uten proporsjoner.\n\nSlikt sett mener jeg det er logisk å trekke enkelte paralleller til nazistenes bandittstyre. Følgelig synes jeg eksempelvis de følgende to sitater beskriver nettopp hva Ukraina kjemper for på våre vegne:\n\nWinston Churchills berømte tale våren 1940 (filmen the «The darkest hour»):\n\n“Even though large tracts of Europe and many old and famous States have fallen or may fall into the grip of the Gestapo and all the odious apparatus of Nazi rule, we shall not flag or fail. We shall go on to the end....we shall never surrender”\n\nMin morfar, kaptein Olav O. Nomeland sr. sa følgende da han overtok Evjemoen fra nazistene i mai 1945:\n\n«Bødlar har i årevis herja vårt land, har trampa og trødd på alt det som vi såg på som heilagt og kjært. Lat os stella oss så at slikt ikkje kan ta seg opp att. Lat det verta ei heilag plikt for oss kvar og ein at vi gjer vårt beste for å reise det som er øydelagt i desse tunge krigsåra, byggja vårt land og stå vakt om det i kommande tider så bødlar og ransmenn aldri meir kan koma innanfor landets grenser».\n\nTydelighet fra Norge\n\nDet gledet meg spesielt at jeg nettopp på The Interallied Confederation of Reserve Officers (CIOR) sin sommerkongress hørte Hellas' forsvarsminister Nikolaos Panagiotopoulos være svært tydelig om hva Europa står ovenfor.\n\nHan understreket viktigheten av å «stå løpet ut» og fortsette å støtte Ukraina. Alle lands ledere bør fokusere på å forklare egen befolkning at det de må ofre for å støtte Ukraina i form av høyere kostnader i dagliglivet er viktig for fremtiden og for kampen for demokratiet. Den estiske forsvarsminister Hanno Pevkur hadde noe av de samme glassklare budskapet under kongressens avslutning.\n\nUkrainas ambassadør til Hellas, Sergil Shutenko, talte til kongressen og ga en personlig vurdering av den nåværende kampen som pågår i Ukraina. Han understreket at Russlands angrep på Ukraina er noe mer enn det, at det også er et angrep på Europa, et angrep på demokratiske verdier og et angrep på etiske og moralske verdier. Videre understreket han at ukrainernes mot, sammen med materiell støtte fra Vesten, har motstått et numerisk overlegent Russland.\n\nAmbassadøren brukte i stor grad begrepene terrorisme og terror om det som foregår i Ukraina. Avslutningsvis understreket han at Russland er en trussel mot alle demokratier, og at en nøytral holdning bidrar til å «nøre opp under» dette. «Mr Putin will not stop until he is stopped».\n\nDenne type tydelighet er fra mitt perspektiv også påkrevet fra norske myndigheter ovenfor Kreml i enhver sammenheng fremover. I så måte var partilederdebatten i Arendal et skritt i riktig retning fra enkelte av partilederne.\n\nStå tydelig opp mot provokasjoner\n\nI min tid i Russland og flere tidligere sovjetstater gjorde jeg meg mange erfaringer vedrørende menneskelig samkvem generelt, og forhandlinger spesielt. Jeg fikk førstehånds observasjoner av russisk bruk av hersketeknikker og trakassering . Den beste metoden for å stoppe dette var, og er, å stå tydelig opp mot slike tilnærminger og provokasjoner. Legger man seg bakover kjører russerne over deg som en dampveivals, eller for nok en gang å sitere Sir Winston Churchill – «Gir man krokodille hånden, tar den først hele armen, så resten av deg».\n\nHer vil jeg trekke frem daværende stortingspresident Jørgen Kosmo i et møte med lederen for forsvarskomiteen i dumaen, armegeneral Andrej Ivanovitsj Nikolajev. Selv var jeg vant til at russerne forsøkte å gi meg kjeft for radaren i Vardø og etterretningsskipet «Marjata» minst en gang i uken, og som forvent startet Nikolajev å skyte ut en standard Vardøradar-forbannelse med sin velsmurte bass ala Lasse Kolstad.\n\nEtter ett minutt avbrøt stortingspresidenten med følgende: «Det du ikkje veit om den radarn, e det ikkje vert å vite - Vi tar neste sak». Nikolajev skiftet umiddelbart tema, glemte «Marjata», og tonen i resten av møtet var udelt positivt.\n\nMine egne eksempler er mange, men jeg vil trekke frem et: Under et besøk hos sjefen for østre grensevaktdistrikt i Vladivostok, en eksentrisk og svært rødmusset generaloberst utbryter han plutselig:\n\n– Herr forsvarsattaché, det er en skandale, borgermesteren i Paris er homoseksuell!\n\nHva svarer man da som offisiell representant for Norge iført Kongens klær?\n\nDette var åpenbart et forsøk på å vippe meg av pinnen, og en subtil hentydning til at jeg kanskje hadde et forhold til min mannlige (norske) løytnant som var med på besøket. Jeg fulgte mitt prinsipp om å stå opp, og ta igjen innenfor rammen av for mine egne verdier så jeg repliserte:\n\n– Kamerat Tovaritsj (politisk fullstendig ukorrekt å bruke dette post-kommunismen), generaloberst, vår finansminister er også homoseksuell, og det er derfor løytnanten her tjener mer enn deg.\n\nJeg regnet med å bli kastet ut, men efter først å bli karmosinrød i ansiktet, slo han seg på lårene og lo for så å si, «hva kan gjøre for deg kamerat forsvarsattaché?»\n\nJeg spurte om vi kunne besøke grensen mellom Russland og Nord-Korea. Neste dag fikk en av min mest spennende militære dager på denne grensen, og antar jeg er den eneste Nato-offiser i historien som har vært der i uniform, men det er en annen historie.\n\nLite forståelse for rettsstatens prinsipper\n\nMer alvorlig enn gjennomgående henfallenhet til trakassering og hersketeknikker at russernes ikke forstår eller på noen måte lever etter rettsstatens prinsipper. Prinsipper ukrainerne opplever det verdt å dø for å bevare de for landsmenn, barn og barnebarn. Jeg merket jevnlig at maktfordelingen mellom utøvende og dømmende makt som er selvsagt for meg ikke lot seg forklare i Russland.\n\nUnder Kursk-ulykken ordnet jeg masse praktiske ting for russerne rundt flyvninger/seilinger og så videre gjennom direkte kontakt med vårt hovedkvarter på Reitan, og ble nok kjent som en som kunne ordne «det meste». Slik rask saksbehandling ville aldri fungert i russisk militærbyråkrati, men jeg hadde direkte linje til øverstkommanderende i Nord-Norge med lynraske beslutningsprosesser.\n\nDa en russisk fisketråler noen måneder senere ble brakt i arrest og slept til Tromsø etter domsavsigelse i tingretten, ble jeg ble oppringt fra russisk FD. De ba om at dette ble ordnet minnelighet, de skulle betale en hvilken som helst bot prompte, bare kapteinen slapp ydmykelsen av måtte stille i en norsk rettssal.\n\nJeg prøvde forgjeves å forklare maktfordelingsprinsippet og at selv om jeg ringte hans majestet, statsministeren eller justisministeren, ville ikke de ta en slik sak med ildtang. Det kunne de ikke forstå, jeg hadde jo fikset alt mulig under Kursk-arbeidet.\n\nDette gjorde meg svært skeptisk til Russland demokratiske potensiale. Krakelerer rettsstaten er alt det vi tar for gitt av frihet og rettigheter borte som dugg for solen. Dette vet ukrainerne godt!\n\nEt oppgjør med sin fortid\n\nJeg har ikke tall på alle de russiske museer jeg har vært hvor andre verdenskrig eller den store fedrelandskrigen som russerne kaller det, var tema. Efter slike besøk hadde jeg et stort ubehag at alle utstillinger og presentasjoner var preget av historieforfalskning, løgn, og dyrking av helt andre verdier et det vi bygger vårt samfunn på.\n\nDet er intet et problem for meg å anerkjenne (hvilket jeg også gjorde) russernes bidrag til å bekjempe nazismen, men å se bort fra vestlig våpenhjelp, Molotov/Ribbentrop avtalen, mordene på polske offiserer i Katyn-skogen, Holocaust, og russiske voldtekter av nærmere to millioner tyske kvinner på slutten av krigen, bekrefter at Russland lever på en løgn.\n\nJeg mener at fremover må enhver norsk feiring sammen med russiske myndigheter som omhandler andre verdenskrig være på våre premisser og med verdier som gjennomgående tema. Hvis russerne ikke vil være med på det, så blir det ikke noen felles feiring.\n\nDet at russerne omtaler våre ukrainske venner som «hitlerlister» og «fascister» er dessverre med å trekke deres egen innsats i andre verdenskrig ned i kloakken. Tyskland har tatt et tydelig oppgjør med sin fortid, noe slik har ikke på noen måte funnet sted i Russland når det gjelder sovjettiden generelt og andre verdenskrig spesielt.\n\nNordmenn må ofre noe for Ukraina\n\nJeg tror det er viktig å ha et svært nøkternt og realistisk forhold til hvordan vi skal forholde til Russland når kampene i Ukraina en eller annen gang er avsluttet. Egen erfaring tilsier at det vil ta minst to generasjoner å endre Russland fra det øyeblikk endringene starter.\n\nNorske politikere og diplomater må i min optikk må være forberedt på ha en konsistent utvetydig fordømmende linje ovenfor bandittledelsen i Kreml for handlinger både fortid og nåtid inntil de begynner et oppgjør med et à la det Tyskland har gjort etter 1945.\n\nSamtidig som støtten til Ukrainas krig for oss alle gjennomføres med stadig større kraft, uten diplomatiske blindspor som Kreml kan benytte til sin fordel. Her kan Churchill, Roosevelt og De Gaulle være gode forbilder fra oppgjøret med Nazi-Tyskland. Styresettet i Russland før, under og etter Sovjettiden og frem til i dag hører hjemme på historiens skraphaug.\n\nEt samlet Europa er imperativt og våre myndigheter bør kommunisere i likhet med den greske forsvarsministeren:\n\nOgså nordmenn må ofre noe for å støtte Ukraina, det er avgjørende for fremtiden og for kampen for demokratiet og et lite offer sammenlignet med våre ukrainske venners kamp på slagmarken, seksualisert vold mot sivile, og i ruinene av hensynsløs ildgivning mot boligområder.",
    "Russland har tatt inn 158 milliarder dollar på energieksport": "Russland har tatt inn 158 milliarder dollar på energieksport\n\nRussland har tjent 158 milliarder dollar (1.500 milliarder kroner) på eksport av energi siden invasjonen av Ukraina i februar. Halvparten kommer fra EU.\n\nSTENGT: Russland har tjent store summer på energieksport i år, men har nå midlertidig stengt ned en av de største gassrørledningene som forsyner Europa med gass, Nord Stream 1.\n\nNTB-AFP\n\nPublisert: Oppdatert 6. september\n\nKraftig økte priser på energi gjør at Russlands inntekter fra eksport av energi er langt høyere i fjor, enda volumet er gått ned, opplyser den finske tenketanken Center for Research on Energy and Clean Air (CREA).\n\nPrisen på gass har nådd rekordhøyder i Europa etter hvert som Russland strammer inn på leveransene. Også prisen på råolje har økt siden invasjonen, selv om den har gått noe ned igjen i det siste.\n\nOrganisasjonen skriver at eksport av fossil energi har bidratt med 43 milliarder euro til den russiske statskassen siden invasjonen, noe som er med på å finansiere krigen.\n\nI denne perioden var EU største kjøper av fossilt drivstoff fra Russland, med over 85 milliarder dollar. På annen plass ligger Kina som har kjøpt for 34,9 milliarder, og deretter følger Tyrkia som har betalt 10,7 milliarder for sin russiske energiimport.\n\nEU har stanset importen av russisk kull, men importen av olje reduseres bare gradvis, og det er ennå ikke innført begrensninger på kjøp av gass som EU er svært avhengig av.\n\nCREA skriver at stansen i kjøp av kull har vært svært effektiv. Russerne har ikke klart å finne andre kjøpere til å erstatte EU.",
    "Russland hevder storoffensiv i Ukraina: Flere ubekreftede angrep lørdag kveld – VG Nå: Nyhetsdøgnet": ""
}