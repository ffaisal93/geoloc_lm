{
    "Tommy «Taiga» Le stormer videre i Malaysia": "Med samtlige majors ferdigspilt var det ESL sin tur til å avslutte sommeren i det ESL Malaysia gikk av stabelen. Turneringen er den siste før vi ser lagene slå løs på hverandre i kvalifiseringen til The International i september.\n\nDette er OG Vis mer 1. Artem «Yuragi» Golubiev\n\n2. Bozhidar «bzm» Bogdanov\n\n3. Ammar«ATF» Al-Assaf\n\n4. Tommy «Taiga» Le\n\n5. Mikhail «Misha» Agatov\n\n\n\nTrener: Evgenii«Chuvash» Makarov (Spilte i Malaysia da Agatov har visumproblemer)\n\nPublikumsfavoritter\n\nFlere av de beste lagene i verden ble samlet i det turneringen sparket i gang, men det var utvilsomt mer enn ferdigheter som sto på spill da ESL valgte å invitere både Alliance og Nigma til turneringen. Mens Nigma har spilt i andredivisjonen, satt Alliance sannsynligvis rekord med 14 strake tap på rad og havnet desidert sist i kvalifiseringen til Arlington Major.\n\nIkke uventet havnet Alliance på sisteplass i sin gruppe, mens Nigma gikk videre med et nødskrik, før de tapte i første runde av sluttspillet.\n\nLES OGSÅ: - Jeg vil ikke angre på at jeg ikke prøvde en siste gang\n\nOG fortsetter dominansen\n\nOG går inn mot The International i trio med LGD og Team Spirit som de tre beste lagene i verden. OG var av disse alene om å delta i Malaysia hvor de gjorde rent bord mot Team Aster i finalen.\n\n«Taiga» og co gjorde det sterkt i gruppespillet og toppet gruppe B inn mot sluttspillet. Her åpnet de med tap mot Team Secret, og måtte derfra ta den lange veien gjennom det nedre sluttspillet. Laget tok både Thunder Awaken og Fnatic i tre kamper, før Team Secret måtte seg seg slått i semifinalen.\n\nI finalen gjorde OG rent bord med en solid 3-0 seier over kinesiske Team Aster. De to første kampene var jevnspilte og gikk over 45 minutter hver, mens tredje og siste ble ren overkjøring hvor OG vant 36-17 i det Aster kastet inn håndkleet."
}