{
    "Ada Hegerberg mister Norges kamper mot Brasil og Nederland": "Stjernespissens navn manglet da landslagssjef Hege Riise presenterte troppen til testkampene mot Brasil (7/10) og Nederland (11/10).\n\nDer må Norge også klare seg uten Caroline Graham Hansen. I slutten av august så Barcelona-playmakeren seg nødt til å ta en pause fra landslagsspill.\n\nRiise må også i fortsettelsen greie seg uten sine to beste spillere. Hegerberg slapp unna bruddskader i venstrebeinet i VM-kvalifiseringskampen borte mot Belgia, men har ikke spilt for klubblaget Lyon siden smellen.\n\nI fjor høst gjorde Hegerberg comeback etter et langvarig skademareritt. Et ødelagt korsbånd i kneet og senere en stressfraktur i skinnbeinet holdt henne ut av spill i godt over 600 dager.\n\nTidligere i år var hun tilbake for Norge for første gang siden sommeren 2017.\n\nOktoberkampene byr på tøff motstand, og det er akkurat det Riise vil ha. Oppgjøret mot Brasil spilles på Ullevaal stadion, mens Nederland-møtet skjer på bortebane i Den Haag.\n\n– Vi vil øve oss mot forskjellig motstand og med forskjellig type taktikk, men jeg tenker at det er viktig for oss å få til matcher mot de beste, sa Riise til NTB tidligere i måneden.\n\nHun ble hentet inn som landslagssjef etter EM-exiten i sommer. Det ble seier i hennes to første kamper (1-0 over Belgia og 5-0 over Albania).\n\n\n\n",
    "Brasse-Basse er hekta på årlige turer til Brasil": "25.09.22 11:23\n\nFredrik Jahren reiste aller første gang til Fortaleza i Brasil i mars/april 2004. Hittil har det blitt nesten 50 turer. På nytt er drosjesjåføren reiseklar, med blant annet makrell i tomat i bagasjen",
    "Oppslutningen øker om kontroversielle Jair Bolsonaro før valget i Brasil": "Politiske analytikere mener at president har Bolsonaro i sine fire år ved makten har vært tro mot sitt oppdrag som har gått ut på å «demontere» arven fra tidligere regjeringer».\n\nPolitikken har hatt alvorlige konsekvenser for store grupper i landet og skadd Brasil omdømme internasjonalt.\n\nBolsonaro har likevel sine store tilhengerskarer. Han har økt sin oppslutning før valget 2. oktober, selv om meningsmålingene stadig viser at han ligger godt bak sin hovedrival, den venstreorienterte, tidligere presidenten Luiz Inacio Lula da Silva (76).\n\nLula har en oppslutning på 44 prosent på den siste målingen til Genial/Quaest.\n\nRundt 34 prosent av velgerne sier nå at de vil gi sin støtte til 67 år gamle Bolsonaro.\n\nGud, hjemland og familie\n\nKonservative Bolsonaro går til valg på slagordet: «Gud, hjemland og familie».\n\nEtter at han ble president i januar 2019, innledet han et korstog mot «venstreorientert ideologi». Bolsonaro har møtt sterk kritikk for en rekke ganger å forsvare Brasils tidligere diktatur.\n\nEtter at han vant forrige valg, gikk han løs på kulturdepartementet og kuttet i midlene til miljøvern, vitenskap og kunst.\n\n– På områder som miljø, utdanning, helse, offentlig sikkerhet og kultur har resultatene som følge av Bolsonaros politikk vært katastrofale, mener analytiker Anthony Pereira ved Florida International University (FIU) i Miami.\n\nBolsonaro har heller ikke hatt sansen for internasjonalt diplomati eller globalisering, og hans politikk har ført til at Brasil har blitt mer isolert internasjonalt.\n\nPå hjemmebane har han vært tilhenger av en liberal våpenlov.\n\nAntall våpentillatelser økte med nesten 500 prosent fra 2018 til 2022 – i et land som er kjent for sitt store problem med voldskriminalitet.\n\nUrfolk har tapt\n\nUrbefolkningens rettigheter er blitt sterkt svekket under Bolsonaro.\n\nIllegale inngrep og miljøødeleggelser i urfolksområdene økt kraftig de siste årene, ifølge Human Rights Watch.\n\nI 2019 var det 135 prosent økning i illegale inngrep, som ulovlig skogshogst, illegale ervervelser av jordeiendommer og andre brudd på urfolks rettigheter, ifølge organisasjonen Indigenist Missionary Council (CIMI) som jobber for urfolks rettigheter i Brasil.\n\nAvskogingen av den brasilianske regnskogen har i året økt i gjennomsnitt med 75 prosent.\n\nBolsonaro har ikke brydd seg om store internasjonale protester og bønner om å verne Amazonas, som anses som avgjørende i kampen for å redusere den globale oppvarmingen.\n\nKvinners rettigheter\n\nBolsonaro er imot likekjønnet ekteskap og selvbestemt abort.\n\nHan har advart firmaer mot å ansette kvinner fordi de kan bli gravide, og har forsvart at kvinner og menn ikke får lik lønn for likt arbeid.\n\nI skolenes læreplaner har Bolsonaros kristne støttespillere fått stadig større innflytelse, med vektlegging av konservative livssyn.\n\nHan har fått sterk kritikk for sin håndtering av koronapandemien. Bolsonaro er en kjent vaksinemotstander. Han har spredd usannheter om medisiner, og han har sagt at koronaviruset bare er som en forkjølelse.\n\nLes også: Lula og Bolsonaro i heftig valgdebatt i Brasil\n\nSmertefull historie\n\nBrasil har hatt en lang og smertefull historie som militærdiktatur. Først i 1988 fikk landet en ny grunnlov som markerte overgangen fra militærdiktatur til demokrati.\n\n– Bolsonaro har hatt et klart mandat for å bryte ned det som var blitt bygd opp siden demokratiet ble innført, mener analytiker Gaspard Estrada ved Sciences Po-universitetet i Frankrike.\n\nUnder Bolsonaro er det politiske klimaet blitt langt mer polarisert.\n\nBolsonaros har i lengre tid gått løs på valgsystemet i landet. Som USAs tidligere president Donald Trump har han uttalt at elektronisk stemmegivning ikke er til å stole på. Det har ført til frykt for at han ikke vil godta høstens valgresultat dersom da Silva skulle vinne.\n\nStatsviter Geraldo Montiero ved Rio de Janeiro State University mener Bolsonaro har hatt en bevisst strategi for å bevege seg mot en stadig mer autokratisk regjering.\n\n– Det positive er at Brasils demokratiske institusjoner til en viss grad har klart å beskytte demokratiet mot Bolsonaros angrep, sier politisk analytiker Pereira.\n\nLes også: Bolivia: En god historie om utvikling\n\nHøyere vekst\n\nBolsonaro kan selvfølgelig også vise til flere positive trekk. Veksten i Brasil har den siste tiden vært høyere enn ventet. Mange har satt pris på reformen av pensjonssystemet, privatiseringen av flyplasser og havner, og utvidelse av infrastruktur, med bygging av veier, broer, havneterminaler og vanningsprosjekter.\n\nMen problemene i landet er uten tvil store: Landet kjemper mot tosifret inflasjon og nærmere ti millioner mennesker er arbeidsledige.\n\nBolsonaro hisset på seg store deler av befolkningen ved sin manglende empati for folk som slet økonomisk under pandemien, eller hadde mistet sine kjære: Han ba dem rett og slett slutte å sutre.\n\nNylig insisterte han også på at sult ikke egentlig eksisterer i Brasil, selv om nylige undersøkelser viser at 33,1 millioner av Brasils 213 millioner mennesker lider under alvorlig matmangel.\n\nUtviklingen er blitt kalt «et historisk tilbakeslag» samt et resultat av Bolsonaros feilslåtte sosialpolitikk, økonomisk krise, pandemi og økende skiller mellom fattig og rik.\n\nLes også: Tusenvis marsjerte for demokrati\n\nMer korrupsjon\n\nMen Bolsonaro, som altså ofte sammenlignes med Donald Trump, trekker seg ikke fra en krangel, han beklager ikke sine uttalelser og går ikke av veien for å spre feilinformasjon.\n\nBolsonaros uttalte kamp mot korrupsjon er sterkt kritisert og satt under tvil – ikke minst etter at to ministre i hans regjering er siktet for nettopp korrupsjon.\n\nEstrada sier at problemet med korrupsjon er blitt verre under Bolsonaros ledelse.\n\n– Vi har beveget oss til et høyere nivå, konstaterer han og legger til at de dårlige kreftene i landet har fått overtaket.\n\n– Situasjonen i Brasil er sterkt foruroligende, sier han.\n\nLes: Superhelten Vitória (14) avler opp mygg – for å utrydde denguefeber",
    "Knivstakk kona etter utro-drøm": "En 37 år gammel mann fra Brasil skal ha knivstukket kona gjentatte ganger i løpet av natta etter å ha våknet fra et mareritt.\n\nIfølge nyhetsbyrået Jam Press skal mannen ha drømt at kona hadde en affære med en annen mann.\n\nDen påståtte hendelsen fant sted 9. august, men ektemannen skal ha flykta fra åstedet.\n\nParet har fire barn sammen.\n\nTruet kona\n\nIfølge rettsdokumenter skal ektemannen og kona hatt en krangel midt på natta etter at mannen drømte at partneren var utro.\n\nIfølge den brasilianske avisa Correio Braziliense, skal situasjonen ha eskalert til det punktet at han truet kona med en kniv, mens han avhørte henne.\n\nOfferet benektet at hun hadde hatt en affære og forsikret ham om at det bare var en drøm.\n\nDa kona la seg til å sove igjen, skal ektemannen ha knivstukket henne i nakken, kragebeinet og på hendene.\n\nFraktet til sykehus\n\nKona klarte å flykte fra ektemannen og ble hastet til sykehuset.\n\nI mellomtida skal den mistenkte ha flyktet fra stedet, men fem uker seinere ble han arrestert, etter at politiet skal ha sett ham på et overvåkningskamera.\n\n- Mannen var misfornøyd med svaret fra kona etter at han snakket med henne. Han tok derfor kniven og påførte flere slag mot offerets vitale områder, sa politiet i en uttalelse.\n\nTilsto forbrytelsen\n\nPolitisjef Thiago César opplyser til avisa at mannen har tilstått forbrytelsen.\n\nHan er nå siktet for forsøk på drap.",
    "Lula med stor ledelse foran Bolsonaro i Brasil": "Lula ville fått en oppslutning på 45 prosent i første valgrunde, mens Bolsonaro ville fått rundt 33 prosent, ifølge meningsmålingsinstituttet Datafolha.\n\nI samme måling får sentrum-venstre-kandidaten Ciro Gomes kun 8 prosent av stemmene.\n\nDet legger opp til at sittende president Jair Bolsonaro vil få sterk konkurranse fra motkandidaten Lula.\n\nDatafolha-målingen spår at sistnevnte vil vinne rundt 54 prosent av stemmene i andre valgrunde og vinne valget i slutten av oktober. Bolsonaro spås en oppslutning på 38 prosent i samme valgrunde.\n\nLula var president i Brasil fra 2003 til 2010.\n\nHold deg oppdatert. Få daglig nyhetsbrev fra Dagsavisen",
    "Tusenvis av krokodiller invaderer strand i Brasil": "Mange har kanskje drømt om å besøke en av Brasils berømte strender.\n\nNå går en video av brillekaimaner, som har samlet seg på en av strendene i Brasil, viralt på Twitter, skriver den danske avisa B.T.\n\nPå Twitter beskriver Ken Rutkowski at lokalbefolkningen er i panikk.\n\nDyrene vi ser på videoen kalles brillekaiman, et dyr i krokodillefamilien. De har fått navnet sitt på grunn av sin beinstruktur mellom øynene som kan minne om nesebøyla på et par briller.\n\nSisse kaimanene som vi ser på videoen, lever i våtmarker, elver og innsjøer.\n\nDe kan bli opptil tre meter lange og veie over 50 kilo.\n\n- Kan virke absurd\n\nPetter Bøckman, som er zoolog ved Naturhistorisk museum, forteller at dette er bilder fra Pantanal, som ligger i utkanten av Amazonasjungelen.\n\nDet regnes som verdens største våtmark. Et naturvernet område med få mennesker.\n\nABSURD: At så mange kaimaner samler seg på en strand, kan virke absurd. Men zoolog Petter Bøckman sier at dette er helt vanlig. Foto: Berit Roald / NTB Vis mer\n\n- Videoen viser nettopp hvordan naturen faktisk oppfører seg. Dette er helt vanlig, selv om det kan for oss virke absurd, sier Bøckman.\n\nMen slik er det der mennesker ikke forstyrrer naturen, forteller han.\n\n- Det er en haug av dem. Det er et enormt dyreliv der det ikke er folk, men vi ser ikke så mye av det i dag fordi det er så mange mennesker.\n\nIkke overrasket\n\nBrillekaimanene er ikke en sårbar art, selv om mange krokodiller er det i dag.\n\nPå 80-tallet ble arten nesten utryddet på grunn av jakt på skinn. Den ble derfor beskyttet, og nå har bestanden gått opp igjen, forteller Bøckman.\n\nNESTEN UTRYDDET: Kaimaner var nesten utryddet på 80-tallet. Men nå har bestanden gått opp, og det regnes med at det finnes flere millioner av dem i Pantanal. Foto: Jorge Saenz / AP / NTB Vis mer\n\nI Pantanal, verdens største våtmark som ligger i Brasil, Paraguay og Bolivia, regnes det med å befinne seg over ti millioner kaimaner.\n\nDerfor er ikke Bøckman overrasket over å se mengden kaimaner som har samlet seg der.\n\n- Det er en haug av dem, og vi burde ikke bli overrasket. På denne stranda er det bare en veldig liten del som er avbildet, sier han.\n\n- Det er ikke regntid nå, og de kan ha samlet seg på grunn av noen elver som har tørket.\n\nNoen steder samler dyr seg i svære flokker. Bøckman forklarer at det for eksempel kan være på grunn av matkilder eller at de rett og slett varmer seg i sola.\n\nI denne saken skrev Dagbladet navnet Harald Bøckman i øverste bildetekst. Det riktige er Petter Bøckman.",
    "– Bolsonaro står i veien for Brasils kvinnekamp": "Presidentvalget i Brasil 2022 2. oktober avholdes første runde av Brasils presidentvalg.\n\n\n\nDersom en av kandidatene får mer enn 50% av stemmene i første runde, vil vedkommende bli valgt til ny president.\n\n\n\nHvis ingen av kandidatene oppnår dette, vil de to kandidatene med flest stemmer delta i en ny valgrunde som avholdes 30.oktober, hvis nødvendig.\n\nValgdeltakelsen var på omtrent 80% ved første runde i forrige presidentvalg (2018).\n\n\n\nJair Bolsonaro har vært landets president siden 2018, og representer det konservative partiet PL (Partido Liberal).\n\n\n\nLuiz Inácio «Lula» da Silva er kandidaten for Brasils arbeiderparti, PT (Partido dos Trabalhadore). Han var president fra 2003 til 2011. I 2018 ble han arrestert etter korrupsjonsanklager, og satt 19 måneder i fengsel før dommen ble annullert.\n\n– Det er et ekstremt polarisert valg, jeg er redd det kan bli enda mer voldelig enn det allerede har vært, forklarer den brasilianske studenten Henrique Do Amaral (24).\n\nDo Amaral er en av tre unge brasilianere som Universitas har snakket med på facetime, for å høre deres meninger om det kommende presidentvalget. De to kandidatene som leder meningsmålingene er den korrupsjonsdømte ekspresidenten Luiz Inácio «Lula» da Silva (PT) og den kontroversielle nåværende presidenten Jair Bolsonaro (PL). Også i 2018 var det disse to det brasilianske folk måtte velge mellom, og Lula så lenge ut til å vinne.\n\n– Folk flest hadde gode minner etter Lulas forrige presidentperiode. Han gjorde mye for fattige med sosiale ordninger, sier Do Amaral.\n\nAlt endret seg da Lula ble arrestert for korrupsjon og fengslet. Bolsonaro gikk av med seieren, og flere mistet tillit til Lula. Det er likevel en faktor som gjør at Bolsonaros popularitet har sunket betraktelig de siste årene, til og med blant hans tidligere supportere, nemlig hans håndtering av koronapandemien.\n\nArrene etter pandemien\n\nMed over en halv million døde under koronapandemien anklages Bolsonaro for å ikke ha gjort nok. I oktober 2021 publiserte en gruppe brasilianske senatorer en rapport der de mente Bolsonaro burde straffes for «forbrytelser mot menneskeheten».\n\n– I stedet for å vaksinere de i risikogruppene, bestemte regjeringen seg for å ha en kampanje mot vaksiner, forklarer Do Amaral.\n\n– Bolsonaro tok ikke pandemien alvorlig, og folket lyttet til ham. Selv om det ikke har gått lang tid, virker det som at ansvaret er glemt, legger han til.\n\nEn som er uenig i dette er juss- og statsvitenskapsstudent Pedro Galuppo (19). Han studerer i Brasilia, og skal stemme på Bolsonaro ved det kommende valget.\n\n– Bolsonaro er ikke perfekt, men jeg synes ikke pandemien er grunn nok til å ikke velge ham på nytt.\n\nHan mener Brasil ikke kan sammenlignes med europeiske land.\n\n– Mange mener vi burde hatt strengere restriksjoner og nedstenging, men de fattige her er avhengige av å jobbe for å spise. Det er for eksempel ikke mulig for alle å ha hjemmekontor, påpeker han.\n\nBolsonaro skapte overskrifter verden rundt da han sa at koronaviruset ikke var noe å være redd for, men Galuppo tror ikke han mente det så bokstavelig som nyhetene fikk det til å virke.\n\n– Jeg tror han sa det for å unngå unødvendig panikk.\n\n«Trump of the tropics»\n\nJeg liker at den konservative bevegelsen fokuserer på å ta vare på kristne verdier Juss- og ststavitenskapsstudent, Pablo Gulappo (19)\n\nGaluppo innrømmer at Bolsonaro har hatt problematiske uttalelser, men synes ikke dette er relevant. Han er lei av at han svartmales i de utenlandske mediene.\n\n– Det er komisk hvordan Bolsonaro omtales som «Trump of the tropics». Utenlandske medier har ingen forståelse for hva som skjer i Brasil. Vi er ikke et latinamerikansk USA, som mange vil si.\n\nReligion er en av hovedgrunnene til at Galuppo stemmer Bolsonaro.\n\n– Jeg liker at den konservative bevegelsen fokuserer på å ta vare på kristne verdier. Konservatismen plasserer Brasil som del av den vestlige sivilisasjon, og den inspirerer mange flere til å leve et «intellektuelt liv», med fokus på klassisk filosofi, litteratur og kunst. Det er ikke noe man skulle forvente av et land som Brasil, i Latin-Amerika.\n\nGaluppo tror Bolsonaros direkte væremåte gjør ham mer folkelig og populær.\n\n– Selv om Bolsonaros meninger fornærmer mange, er han ikke det monsteret som mange fremstiller han som. Mange homofile, svarte og feminister stemmer på ham. Bildet media gir er ofte for svart-hvitt.\n\nAbortloven er «crap»\n\nEn brannfakkel blant både venstre- og høyresiden i Brasil er abortpolitikken. Mens Bolsonaro ønsker å fortsette dagens abortforbud, er Lula åpen for endring.\n\n– Jeg mener abort er drap, sier Galuppo, og er glad for at landets konservative parti støtter dette synet.\n\nSivilingeniøren Mariana Silva (25) har på sin side fått nok av Bolsonaros retorikk.\n\n– Bolsonaro står i veien for kvinnekampen her til lands! Abortloven nå er crap, sier Silva.\n\n– Man kan kun gjennomføre lovlig abort ved fare for liv eller voldtekt, men dette er ikke alltid lett å bevise.\n\nResultatet er at mange drar på ulovlige klinikker, som er en alvorlig helsefare. Rundt 200 kvinner dør hvert år i Brasil som følge av ulovlige aborter.\n\n– Folk flest forstår ikke hvorfor vi trenger feminisme, og Bolsonaro gjør ikke saken noe bedre med sine mannsjåvinistiske uttalelser. For eksempel sa han til politikeren Maria do Rosario at hun var for stygg til å bli voldtatt av ham. Han uttalte også under en TV-opptreden at han heller vil ha en død sønn enn en homofil sønn.\n\nKonservatismen står sterkt i dette landet, og selv med Lula vil ikke det korrupte systemet kunne endres helt Henrique Do Amaral (24), statsviter og student i internasjonale relasjoner\n\nSilva kan ikke forstå at kvinner er blant Bolsonaros velgere.\n\n– Jeg håper virkelig folk innser hvor avskyelige holdningene hans er, sier hun.\n\nDe mulige utfallene\n\nSelv om Silva skal stemme på Lula, mener hun heller ikke at Lula er en ideell kandidat.\n\n– Brasiliansk politikk er så korrupt at man faktisk må stemme på den som er «minst korrupt». Selv om Lula også er involvert i korrupsjon, er han bedre enn Bolsonaro.\n\nDo Amaral er en av de som fortsatt er usikker på hvem han skal stemme på.\n\n– Mange tror Brasil kun har Bolsonaro og Lula å velge mellom, men det er ikke hele bildet. Vi har mange mindre partier med gode kandidater, men disse blir dessverre ofte usynlige. Jeg liker godt Sofia Manzano, representanten for kommunistpartiet, sier han.\n\nHan har fortsatt litt tid på å bestemme seg.\n\n– Lula er mer strategisk siden det kan hjelpe til å unngå en valgrunde nummer to, og dermed forhindre mer vold. Men ideologisk er jeg mer enig med kommunistpartiets representant. Konservatismen står sterkt i dette landet, og selv med Lula vil ikke det korrupte systemet kunne endres helt.\n\nIfølge Do Amaral er det dessuten flere som frykter at Bolsonaro ikke vil akseptere et hypotetisk tap.\n\n– I Brasil har dette hendt før. Vi hadde et militærdiktatur fra 1964-1984, forteller Silva og fortsetter.\n\n– Jeg tror det er grunn til bekymring siden både Bolsonaro og mange av hans ministre har bakgrunn fra militæret.\n\nBolsonaro-supporteren Galuppo tviler på at den sittende presidenten har nok støtte til å gjennomføre et statskupp.\n\n– Selv om noen idealiserer militærregimet, tror jeg ikke det er grunn til bekymring. Jeg frykter heller at Bolsonaro kan bli fengslet, noe som kanskje føre til voldelige protester.\n\nHåp for fremtiden\n\nValget nærmer seg med stormskritt, og verdens aviser prøver å gi et best mulig bilde på Brasils politiske situasjon.\n\n– Vi har potensiale til å bli et langt bedre land, men politikerne gjør alt verre, sier Silva.\n\nHun er lei av at andre land kun fokuserer på det negative med Brasil.\n\n– Jeg tror Lula gradvis vil lede oss riktig vei. Hvis vi ikke har håp, er alt tapt.",
    "Lula og Bolsonaro i heftig valgdebatt i Brasil": "Sittende president Bolsonaro kalte Brasils tidligere president Lula for en tyv og viste til korrupsjonssaken som dreide seg om det statlige oljeselskapet Petrobras.\n\n– Din regjering var den mest korrupte i Brasils historie, sa Bolsonaro under debatten.\n\n– Det var et kleptokrati, en regjering som stjal. Hvorfor vil du tilbake til makten? For å gjøre det samme mot Petrobras nok en gang? la han til.\n\nSaken førte til at Lula satt i fengsel fra 2018 til 2019. I fjor ble dommen mot Lula annullert av høyesterett. Lula var Brasils president fra 2003 til 2010.\n\nLula svarte med å anklage Bolsonaro å spre usannheter for å ødelegge ettermælet hans. Lula påpekte at da han var president vokste den brasilianske økonomien og at han innførte ordninger for å forebygge fattigdom.\n\n– Dette landet er blitt ødelagt, sa Lula.\n\nIfølge målinger leder Lula valget foreløpig. Han har om lag 47 prosent oppslutning, mens Bolsonaro har 32 prosent.\n\nHvis ingen kandidat får mer enn 50 prosent av stemmene i valget 2. oktober, blir det holdt en ny valgrunde 30. oktober.",
    "«Feiging», sa influenseren. Da reagerte presidenten i Brasil.": "«Feiging», sa influenseren. Da reagerte presidenten i Brasil.\n\nPresidentvalget i Brasil nærmer seg. Frykten for vold gjennomsyrer det store landet.\n\nJair Bolsonaro, president i Brasil, tar velgeren i armen og forsøker å ta telefonen hans. Nå kjemper Bolsonaro for gjenvalg i verdens femte største land.\n\n28. august 2022\n\nHan hadde egentlig satt seg inn i den svarte bilen og avsluttet møtet med velgerne. Brasils president Jair Messias Bolsonaro har gjort det til en vane at han møter velgere personlig utenfor presidentpalasset. Det var også tilfellet torsdag 18. august. En av de fremmøtte var den brasilianske influenseren og youtuberen Wilker Leão.\n\nLeão filmet og kalte blant annet presidenten for «feiging» og en «boms».",
    "Raidet mot Bolsonaros kuppsupportere, og kampen mot autoritært styre i Brasil": "Ei gruppe på åtte forretningsmenn som støtter Brasils fascistiske president Jair Bolsonaro, ble 23. august mål for en ransakings- og beslagleggingsordre utstedt av Alexandre de Moraes, dommer i Brasils Høyesterett, Supremo Tribunal Federal (STF), og nåværende rettspresident for landets høyeste valgdomstol, Tribunal Superior Eleitoral (TSE).\n\nDen juridiske aksjonen ble motivert av meldinger utvekslet i ei privat WhatsApp-gruppe og lekket av Metrópoles, der forretningsmennene åpent forsvarte etableringen av et autoritært diktatur i Brasil, ledet av Bolsonaro. I tillegg til ransakingene beordret rettsorderen brytingen av bankhemmelighold og blokkeringen av de målrettedes sosialnettverk.\n\nMarinesoldater presenterer militært utstyr i gatene i Brasilia, i forkant av landets Uavhengighetsdag. [Foto: Fabio Rodrigues-Pozzebom/ Agência Brasil]\n\nDenne episoden har, én måned før landets presidentvalg, brakt for dagen den brasilianske styringsklassens framskredne politiske krise.\n\nMoraes’ handling representerer en seksjon av styringselitens nervøse respons på Bolsonaros pågående planer for å omstøte det kommende presidentvalget. Til tross for endeløse forsikringer i borgerlige media om at disse åpne truslene og systematiske forberedelsene er urealiserbart skryt, er det unektelige bestrebelser for et valgkupp på gang.\n\nDen borgerlige opposisjonens respons på presidentens autoritære angrep innebærer ikke noen gjenoppliving av Brasils demokrati. De politiske kreftene bak Moraes’ handlinger bestreber seg derimot, med deres opponering mot Bolsonaros åpent fascistiske angrep, for styrkingen av det borgerlige statsapparatet på bekostning av demokratiske friheter og retten til politisk opposisjon, basert på behovet for å undertrykke landets ustoppelige tilspissing av klassekonflikt.\n\nMoraes’ rettsbeslutning mot forretningsmennene, som ble offentliggjort tidlig i forrige uke, var basert på en forespørsel fra senator Randolfe Rodrigues (Rede) [Rede Sustentabilidade; et sentrum-venstre parti], og på andre forespørsler signert av Gleisi Hoffmann, partipresident for Arbeiderpartiet (PT) [Partido dos Trabalhadores], og kongressmedlemmer fra PT og Partiet for Sosialisme og Frihet (PSOL) [Partido Socialismo e Libertade; som er alliert med PT]. Disse dokumentene tydeliggjør disse politiske pseudo-venstre-kreftenes grad av underdanighet til Brasils reaksjonære borgerlige stat.\n\nDet var på forespørselen fra Randolfe, som også er en koordinator for PT-presidentkandidat Lulas valgkamp, at Moraes per dekret beordret brytingen av bankhemmelighold og blokkeringen av de etterforskedes sosialmedier. Han baserte forespørselen utelukkende på «fakta rapportert ... i Guilherme Amados spalte» i Metrópoles, dvs. på lekkede meldinger som uttrykker klar støtte for et coup d’état, men derimot ingen konkrete bevis på involvering i forberedelser for et slikt kupp.\n\nRede-senatoren konkluderte med at å «fastslå gruppas relasjoner til antidemokratiske handlinger, spesielt deres finansiering... den nåværende Granskingen som etterforsker angrepene på det demokratiske regimet, er det beste virkemidlet».\n\nEn tilsvarende oppfatning ble uttrykt av PSOL-kongresskvinnene Fernanda Melchionna, Sâmia Bomfim og Vivi Reis, som alle tilhører den Morenoistiske tendensen Sosialistisk Venstrebevegelse (MES) [Movimento Esquerda Socialista]. De skrev følgende til Moraes: «Med tanke på innholdet i Forespørsel 4.874/DF, relatert ditt ansvarsfelt ... forespør vi deg om å vurdere å tillegge etterforskningsprosedyren, for å verifisere forretningsmennenes sannsynlige kriminelle praksis, som er referert i dens kjerne, til å treffe alle de nødvendige skritt ikke bare for å etablere behørig straffeansvar, men å treffe alle de tiltak du finner hensiktsmessige for å forsikre at resultatet av 2022-valget blir fullt ut respektert og oppfylt». [Utheving tillagt]\n\nDen tilliten disse seksjonene av det pseudo-venstre tillegger Moraes er slående. Granskingen hyllet av dem under påskudd av å konfrontere «falske nyheter» og «antidemokratiske angrep» utføres bak rettssystemets lukkede dører, og bak folkets rygg. Granskningsesultatene inkluderer autoritære angrep, eksempelvis utestengingen på sosialmedier av Partiet for Arbeideres Sak (PCO) [Partido da Causa Operária; lenke til engelsk tekst] for å ha stilt spørsmål ved STFs og Moraes’ egne angrep på ytringsfriheten, og trekk i retning av internettsensur.\n\nMoraes’ egen bakgrunn er definitivt ikke som en forkjemper for demokrati. Han var leder av Sikkerhetssekretariatet til São Paulo-delstatsregjeringen under Geraldo Alckmin, som nå er Lulas visepresidentkandidat. Moraes har vært en åpen talsmann for brutal anvendelse av militær-politi- makt, og hans periode som statssekretær for Sikkerhetssekretariatet var preget av intensivert voldelig undertrykking av politiske demonstrasjoner, i tillegg til en kraftig stigning i antall politidrap. Han overtok i en kort periode i 2016 ledelsen av Michel Temers justisdepartement, etter riksrettssaken mot PTs Dilma Rousseff, før han ble utnevnt til å sitte på STF-dommerbenken.\n\nVed å prøve å bli kvitt Bolsonaro ved hjelp av virkemidler som utelukker de arbeidende massenes politiske deltakelse, og å stole på bakromsmanøvrer for å konfrontere de fascistiske truslene, avslører det pseudo-venstre sin motvilje ikke bare mot sosialistiske, men fundamentale demokratiske prinsipper.\n\nMen i disse tiltakene er det også et element av selvbedrag, en bestrebelse for å dekke over de ubeleilige sannhetene som har kommet for dagen. De lekkede meldingene fra pro-kupp-forretningsmennenes gruppe avslørte falskheten i illusjonene promotert av PT og PSOL med deres «Brev for Demokrati», undertegnet sammen med fagforeningsbyråkrater og kapitalistorganisasjoner. Disse brevene forkynner den selvtilfredse oppfatningen at Bolsonaros kuppmanøvrer ikke har noen reell støtte innen det brasilianske borgerskapet og militæret, og at de motarbeides av amerikansk imperialisme og av verdensimperialismen.\n\nÉn av forretningsmennene utbrøt i de lekkede meldingene: «Jeg foretrekker et kupp framfor gjenkomsten av PT. Én million ganger. Og det er helt klart at ingen vil slutte å ha business med Brasil. Som de også har med mange diktaturer rundt om i verden.» En annen av dem sa: «Den 7. september er programmert til å forene folket og hæren, og samtidig gjøre det klart hvilken side hæren står på. Flott strategi, og scenen vil bli Rio. Internasjonalt den ikoniske brasilianske byen. Det vil gjøre det helt klart.»\n\nDen nevnte 7. september-demonstrasjonen, markeringen av 200-årsjubiléet for Brasils uavhengighet, forberedes som første akt i Bolsonaros kuppforsøk. Presidenten og hans støttespillere har oppfordret deres fascistrekker til å gå ut i gatene «for en siste gang», med en hovedmarsj organisert i Rio de Janeiro for å sammenfalle med en massiv militærparade. Reklametavler i Brasilia promoterer protestene med frasene «det er nå eller aldri» og for «Brasils andre uavhengighet», en henvisning til omvelting av det nåværende regimet.\n\nBemerkelsesverdig er at USA aksepterte en invitasjon til å delta i den brasilianske marinens parade på Copacabana. Tre dager seinere skal det amerikanske militæret delta i marinemanøvren Unitas i Rio de Janeiro, sammen med 20 andre land, og skal på forhånd sende to krigsskip til deltakelse i Brasils feiring av Uavhengighetsdagen.\n\nDe amerikanske krigsskipenes tilstedeværelse påkaller uunngåelig minnet om USAs støtte til militærkuppet i Brasil i 1964. Den inkluderte den gangen Operasjon Brother Sam, der USA planla utsendelse av en marineflåte til Rio de Janeiro-kysten, for å støtte det brasilianske militærets oppstand mot den nyvalgte presidenten João Goulart.\n\nSelv om Washington ikke har til hensikt å sende representanter til Bolsonaros plattform, vil USAs deltakelse i militærparaden besørge kritisk legitimitet til pro-kupp-demonstrasjonene. Som vedgått av general André Luis Novaes de Miranda, sjef for Brasils Militære Østkommando, er separasjonen av den militære begivenheten fra Bolsonaro-tilhengernes protest «ugjennomførlig».\n\nIfølge Folha de São Paulo fryktet amerikansk diplomati sammenhengen mellom deres tilstedeværelse og presidentens kupptale mot valgsystemet, men de gikk med på å delta av «diplomatisk forlegenhet». Avisa fortsetter imidlertid å forsikre, «faktum er at USA ga utvetydige tegn på misbilligelse av presidentens kampanje mot valgsystemet.»\n\nMen om USA kunne bli «tvunget» til å delta i handlinger de erkjenner vil bli kanalisert inn bak Bolsonaros kupptrusler ville forretningsmannens påstand at det er «helt klart at ingen vil slutte å ha business med Brasil. Som de også har med mange diktaturer rundt om i verden,» bli i vesentlig grad underbygget.\n\nPseudo-venstre-sidens holdning til truslene reist av Uavhengighetsdag-arrangementene er igjen en av kriminell selvtilfredshet. Ved å avfeie de alvorlige antidemokratiske angrepene som utelukkende fôr for PTs «muligheter» i valget, erklærte Randolfe, ifølge Folha, at «den 7. september kan bli et vannskille i valgkampen, dersom ‘Bolsonaros kuppintensjoner’ blir bekreftet, fordi PT-valgkampen kan tiltrekke seg stemmer fra kandidater som Ciro Gomes (PDT) og Simone Tebet (MDB).» [O. anm.: PDT – Partido Democrático Trabalhista; MBD (tidligere PMDB) – Movimento Democrático Brasileiro]\n\nSom fastslått i den nylige uttalelsen fra den ICFI-tilknyttede Brazilian Socialist Equality Group (GSI) [Grupo de Igualdade Socialista], «Ned med Bolsonaros og militærets konspirasjoner!» [engelsk tekst]:",
    "Brasil forbyr Apple å selge iPhone uten lader – igjen": "Brasil forbyr Apple å selge iPhone uten lader – igjen\n\nNå anker Apple.\n\nDet brasilianske justisdepartementet har lagt inn forbud mot å selge iPhoner uten ladere i esken. Nå skal angivelig Apple anke saken.\n\nI en pressemelding som kom ut tirsdag denne uken kaller det brasilianske justisdepartementet (MJSP) det for en «suspendering» av salget av iPhoner. Apple er også ilagt en bot tilsvarende omtrent 23 millioner norske kroner fra MJSP. Dette kommer i tillegg til en 15,6 millioner kroners bot fra 2021, da Apple sendte av gårde de første smarttelefonene uten en ladeklosser.\n\nDa Apple annonserte tilbake i 2020 at de skulle slutte å sende med ladeklosser i eskene til de nye smarttelefonene, som da var iPhone 12, skal de ha argumentert med at de fjernet adapteren av miljøhensyn. I en rapport fra 2021 hevder Apple at ved å kutte ut adapteren spares 861.000 tonn med kobber, sink og tinn. Av den samme rapporten opplyses det at det også vil være positive effekter for fraktmulighetene, da eskene med iPhone 12 vil bli mindre og fraktpallene dermed vil kunne klare opptil 70 prosent flere esker. I så måte vil de også kunne redusere karbondioksidutslippet.\n\nTilsynelatende har ikke dette blitt tatt godt imot av myndighetene i Brasil, som har arbeidet med denne saken siden desember i fjor. De har konkludert med at det er en diskriminerende praksis rettet mot forbrukerne å ikke gjøre tilgjengelig en ladeklosser, ved kjøp av smarttelefonene deres. Ifølge Engadget mener myndighetene at Apple kunne satt inn andre tiltak for å bidra positivt til miljøet, blant annet ved å gi ladestøtte til USB-C på sine smarttelefoner.\n\nApple kan anke avgjørelsen, hvilket de også kommer til å gjøre skal en talsperson for Apple ha uttalt til Reuters.\n\n– Vi har allerede vunnet flere rettsavgjørelser i Brasil om denne saken, og vi er sikre på at kundene våre er klar over de ulike alternativene for å lade og koble til sine enheter.\n\nLangt fra første gang Apple saksøkes av Brasil\n\nVi har også tidligere omtalt Brasils mange søksmål mot teknologigiganten. Foruten de virkelig store søksmålene har også enkeltforbrukere vunnet over Apple i Brasils domstol.\n\nI april i år ble Apple dømt til å betale en kunde 1075 dollar for å ha unnlatt å inkludere en ladeklosser i esken med iPhone 12. Også da argumenterte Apple med at dette ble gjort av miljøhensyn, og at fjerningen av laderen ville tilsvare å fjerne 450 000 biler årlig.\n\nDen brasilianske domstolen mente derimot at dette ikke var grunn god nok da salgsstrategien deres brøt med brasiliansk lovverk.\n\n– I henhold til artikkel 39 i forbrukerkoden (CDC) er «tie sale» (salg hvor det kreves kjøp av andre produkter i tillegg, journ.anm) misbruk og forbudt praksis i Brasil, dermed er ikke tillatt å selge mobiltelefon og lader separat. Derfor blir Apple dømt for å ha solgt en iPhone-modell og lader separat til en forbruker i byen Goiânia, skal dommeren ha uttalt den gang.",
    "Brasil-valget: «Arven fra slavene» vil prege utfallet": "En gruppe svarte artister utøver Capoeira – en dans og en kampsport utviklet av slaver fra Afrika.\n\nStedet er Salvador de Bahia, byen der den afrikanske arven står sterkest her i Brasil.\n\nHit ble mer enn én million svarte slaver brakt fra Afrika for å arbeide på koloniherrenes plantasjer.\n\nDen 37 år gamle capoeira-artisten Robin Souza vil stemme på Lula da Silva. Foto: Arnt Stefansen / NRK\n\nBlant slavenes etterkommere er den 37 år gamle Robin Sousa. Han lærte capoeira av sin far, og det startet allerede i sjuårsalderen:\n\n– Slavene utviklet capoeira for å forsvare seg mot brutaliteten fra plantasjeeierne. Da slaveriet tok slutt i Brasil i 1888 fortsatte mange å utøve denne sporten.\n\n– I dag er den en viktig del av den afrobrasilianske kulturen. Capoeira er verdenskjent og står på Unescos liste over verdensarven, sier 37-åringen til NRK.\n\nForetrekker Lula\n\nDen tidligere presidenten Lula da Silva (76) har ledet på alle meningsmålinger foran valget den 2. oktober. Venstresidas kandidat kommer fra en lutfattig familie, og har bekjempelse av fattigdom som sin flaggsak.\n\nMer enn 30 millioner brasilianere ble brakt ut av fattigdommen da han styrte landet mellom 2003–2011. Det er avgjørende for capoeira-artisten Robin Souza:\n\n– Slik situasjonen er i dag, med dagens president Jair Bolsonaro, foretrekker jeg en regjering med Lula. Jeg er svart og jeg kjenner de fattiges kår her i Brasil.\n\nLula da Silva leder på målingene og setter sin lit til de høyere makter foran presidentvalget 2. oktober. Foto: STRINGER / Reuters\n\n– For oss var situasjonen mye bedre i Lulas regjeringstid, og vi følte oss respektert på en helt annen måte enn i dag, sier Souza.\n\nMeningsmålingene viser at Lula har drøyt 50 prosent støtte blant svarte velgere, mot 26 prosent for Bolsonaro. Blant de fargede er tallene 46 mot 33 prosent i Lulas favør, mens de hvite velgerne er omtrent likt fordelt mellom de to kandidatene.\n\nDet er 60 prosent svarte og fargede i Brasil. Det er deres støtte som gjør venstresidens kandidat til favoritt foran valget.\n\nLazarus Silva Muniz, prest i kirken \"Rosario dos Pretos\" i Salvador, Brasil. Foto: Arnt Stefansen / NRK\n\n– Pisken preger fortsatt livet\n\n– Vi blir ikke lenger pisket, som under slaveriet. Men den sosiale og økonomiske pisken preger fortsatt livet for svarte brasilianere, sier prest Lazarus Silva Muniz.\n\nNRK møter ham under en gudstjeneste i Rosario dos Pretos – De svartes rosenkrans – i Salvador de Bahia. Den mer enn 300 år gamle kirken ble bygget av slaver som ikke hadde adgang til de hvites gudshus.\n\nPresten sier dette om de svartes situasjon i dagens Brasil:\n\nDenne statuen av Zumbi dos Palmares – et symbol på slavenes kamp for frihet – står i sentrum av Salvador. Foto: Arnt Stefansen / NRK\n\n– Vi må bo på de dårligste og farligste stedene. Vi har lav utdanning, vi gjør annenklasses arbeid, og lønna er omtrent halvparten av det de hvite tjener. Dette har selvsagt betydning på valgdagen, sier han.\n\nIfølge Lazarus Silva Muniz støtter de færreste i menigheten partier fra sentrum-høyre.\n\n– Det er jo folk fra denne delen av det brasilianske samfunnet som holder oss nede, mener presten.\n\n– Ved årets presidentvalg vil de fleste av oss stemme på Lula da Silva.\n\nPresidentvalget i Brasil går av stabelen 2. oktober. Dersom ingen av kandidatene får mer enn 50 prosent av stemmene, blir det holdt en ny valgrunde 30. oktober.",
    "Brutalt drept i eget hjem": "Torsdag 15. september inviterte Rafael Caranhato (25) en 22 år gammel mann til middag hjemme hos seg selv i byen Fraiburgo i Brasil.\n\nDet endte fatalt.\n\n22-åringen skal ha drept Caranhato - og kuttet av ham den ene fingeren før han stakk av fra åstedet, ifølge nyhetsbyrået Jam Press.\n\nFingerkuttingen skal 22-åringen angivelig ha gjort for å få tilgang til Caranhatos bankkonto.\n\nBle tatt av overvåkningskamera\n\nEn overvåkningsvideo politiet har fått tilgang til, viser den mistenkte mannen som går inn i leiligheten sammen med Caranhato.\n\nPåfølgende natt kommer den mistenkte mannen ut, bærende på eiendeler som en Playstation, TV og klær.\n\nPolitisjef Marcos Tarniovicz har fortalt lokale medier at den mistenkte mannen tilbrakte resten av natta i Caranhatos bil.\n\nÅrsaken skal ha vært at han ikke fant kontrollen som åpner garasjeporten, og dermed ikke kom seg ut.\n\nIfølge politiet skal han ha ventet til en av naboene åpnet garasjeporten, før han benyttet anledningen til å flykte.\n\nKjent for politiet\n\nTarniovicz opplyser overfor den lokale radionakanel Radio Online at 22-åringen er kjent for politiet, og at han tidligere har blitt dømt for trusler og innbrudd.\n\n22-åringen ble arrestert 16. september, etter at politiet innhentet informasjon om at offerets bil hadde passert gjennom byen Rio do Sul, omtrent 160 kilometer fra åstedet.\n\nVar voldelig\n\nDen mistenkte hadde bilen til Caranhato, og eiendeler som ikke tilhørte ham.\n\nI kjøretøyet fant politiet en pengesum tilsvarende rundt 12 000 norske kroner og offerets venstre pekefinger, som ifølge den mistenkte ble brukt til å ta ut penger fra minibanker.\n\nBrutalt\n\nDet var etter at 25-åringen aldri dukket opp på tannklinikken der han jobbet som tannlege, at en kollega ringte til politiet.\n\nDa politiet ankom offerets leilighet, ble de møtt av et forferdelig syn.\n\n- Det som fanget vår oppmerksomhet var brutaliteten på åstedet. Det var blod overalt, til og med på veggene, sier politiet til nyhetsbyrået Jam Press.\n\nPolitiet etterforsker nå motivet for drapet.",
    "Norsk pastor med Brasil i hjartet": "Hei! Du må ha et aktivt abonnement for å lese videre. Kjøp digital tilgang her",
    "Minst elleve døde i skipsulykke nord i Brasil": "63 mennesker er reddet opp fra vannet etter at skipet sank, heter det i en uttalelse fra delstatsmyndighetene. Skipet gikk ned i nærheten av øya Cotijuba, ikke langt unna byen Belém. Ni av de døde er kvinner, ifølge uttalelsen.\n\nDet er uklart om noen som er savnet. Skipet, som var på vei fra øya Marajó til Belém, har kapasitet til å frakte 82 passasjerer.\n\nMyndighetene sier at båten ikke har lisens til å operere som passasjerskip, og den brasilianske marinen og delstatspolitiet har åpnet etterforskning.",
    "Tøffe motstandere neste for Riises kvinnelandslag – Brasil og Nederland venter i oktober – Dagsavisen": "Norges Fotballforbund opplyser torsdag at det er avtalt treningskamper mot de to sterke nasjonene i neste måned.\n\nKampen mot Brasil spilles på Ullevaal 7. oktober, mens Nederland er motstander på bortebane fire dager seinere.\n\nLandslagssjef Hege Riise gleder seg over at laget hennes får testet seg mot topp internasjonal motstand.\n\n– Vi har ønsket å møte to gode lag. Vi må jakte referansene, det er det vi lærer av. Vi må håndtere å spille mot lag som er ranket høyere enn oss, og vi skal bite fra oss, sier hun.\n\nBrasil er nummer ni på FIFA-rankingen, mens Nederland er nummer seks.\n\nKampen mot Brasil blir også et gjensyn med den svenske suksesstreneren Pia Sundhage.\n\n– Da jeg ble ansatt fikk jeg melding fra Pia om kamp. Brasil er ikke et lag man får møtt så ofte, så det ville vi absolutt. Forbundet har jobbet godt, og fikk det på plass. Det er et lag med teknisk gode individuelle spillere. De røk i kvarten i OL, og vi har sett klipp fra kampene deres mot Sverige og Danmark tidligere i år. Der tapte de, men det var ganske jevne kamper, sier Hege Riise.\n\nI Nederland har man nylig byttet landslagssjef. Det gjør Riise litt usikker på hva som venter fra den kanten.\n\n[ Hege Riise etter to strake seiere: – Vi må være enda råere ]",
    "Overlevde elleve dager i fryseboks": "I begynnelsen av august skulle den brasilianske fiskeren Romualdo Macedo Rodrigues på en tre dager lang fisketur.\n\nPlutselig begynte båten å ta inn vann, skriver CNN.\n\nRodrigues, som ikke kan svømme, ante ikke sin arme råd.\n\nFant styrke og håp\n\nVed en tilfeldighet kom en flytende fryseboks forbi den synkende båten.\n\nRodrigues hoppet over i fryseboksen - og det reddet livet hans.\n\n- Jeg tenkte på barna mine, kona og familien. Det ga meg styrke og håp, men jeg trodde ikke at jeg skulle overleve der ute, sier Rodrigues til CNN-samarbeidspartner Record TV.\n\nNON STOP: En hai punkterte en gummibåt i denne skumle videoen. Non Stop TV med Sondre Rahm og Christian Wehus. Vi lager Norges beste viralprogram som daglig gir deg de mest spektakulære klippene du ikke vil gå glipp av! Vis mer\n\nFløt rundt på åpent hav\n\nVidere forteller han at fryseboksen også tok inn vann, og at han måtte bruke hendene for å få vannet ut igjen.\n\nI hele elleve dager drev han rundt på det åpne Atlanterhavet i fryseboksen.\n\nTil slutt ble han oppdaget av noen fiskere som også tilfeldig seilte forbi.\n\nRodrigues hadde ingen anelse om at han hadde seilet nordover til kysten utenfor Surinam, som er Brasils naboland.\n\n- Jeg hørte en lyd. Da jeg tittet opp fra fryseboksen, så jeg båten. De trodde ikke at det var noen i fryseren, men de kom bort, og så oppdaget de meg. Synet mitt ble svekket. Jeg løftet armene og ba om hjelp, sier han.\n\nFiskerne fikk dratt ham opp av fryseboksen, for så å frakte ham trygt på land.\n\nHan var kraftig dehydrert og medtatt, ifølge CNN.\n\nBle pågrepet\n\nIfølge Record TV ble Rodrigues fraktet til et sykehus i Surinam - for så å bli pågrepet av politiet fordi han ikke hadde riktig dokumentasjon på seg.\n\nHan skal ha sittet i varetekt i et par dager før han ble sendt hjem igjen til Brasil.\n\n- Jeg er født på nytt. Jeg trodde at jeg ikke skulle komme tilbake og fortelle denne historien, men det er jeg, sier han.",
    "Yara nær kjøp i Brasil": "Yara skal være nær ved å kjøpe gjødselenheten som er lagt ut for salg av Petrobras i Brasil, skriver Reuters fredag, og viser til to kilder som er kjent med saken.\n\nPetrobras har valgt Yaras bud og avtalen må nå godkjennes av selskapets styre, sier en av kildene. En kunngjøring forventes i løpet av de neste ukene.\n\nKildene spesifiserte ikke avtaleverdien, men sa at den vil være lavere enn 100 millioner dollar, siden enheten ennå ikke er operativ.\n\nByggingen av gjødselenheten i byen Tres Lagoas begynte i 2011 og ble stoppet i 2014, da enheten var 81 prosent ferdigstilt, etter at Petrobras opphevet en kontrakt og påsto at selskapene ikke fulgte kravene.\n\nNår den er i drift, forventes enheten å produsere 2.200 tonn ammoniakk og 3.600 tonn urea daglig, rundt 20 prosent av ureaforbruket i landet. Enheten forventes å stå ferdig innen to til tre år. Petrobras forventes å tilby kjøperen en opsjon på å kjøpe enheten med en naturgassforsyningskontrakt.\n\n(TDN Direkt)",
    "Brasil: Kvinne trodde hun hadde lagt på seg – var en 46 kilo tung svulst": "NB! Vi advarer mot sterke inntrykk.\n\nEn 45 år gammel kvinne fra Brasil hadde over lang tid trodd hun la på seg mer og mer, da hun i slutten av august måtte besøke legevakta. Årsaken var at hun slet med kortpustethet, og rett og slett ikke fikk puste skikkelig.\n\nSlik så magen til den 45 mår gamle kvinnen ut før operasjonen. Foto: Dr. Glaucio Boechat / Facebook\n\nKvinnen var ikke høyere enn 145 centimeter, men veide hele 150 kilo, noe legene raske konkluderte med skyldtes den store kulen på magen, skriver Dagbladet , som siterer en rekke brasilianske medier.\n\nEn svulst på hele 46 kilo\n\n– Kvinnen var i en alvorlig tilstand da hun kom til sykehuset, med ekstrem kortpustethet. Hun kunne ikke engang ligge, og hadde problemer med å snakke, sier kirurg Glaucio Boechat til den brasilianske TV-kanalen Globo.\n\nLegene ble lamslått da de så magen til kvinnen som inneholdt en enorm svulst. Ifølge Boechat skal kvinnen ha levd med denne voksende svulsten i minst fem år.\n\nKvinnen ble hasteoperert på stedet, og hele 13 personer var til stede i operasjonssalen.\n\nEtter flere timer var operasjonen over, og kirurgene kunne konkludere med at den var vellykket. De hadde klart å fjerne hele svulsten som viste seg å veie hele 46 kilo. Det tilsvarer en tredjedel av kvinnens kroppsvekt før operasjonen.\n\nMistenker at svulsten startet i livmoren\n\nSjefskirurgen Boechat sier det er den største svulsten han noen gang har fjernet.\n\nHan skal også ha delt bilder av fra operasjonen på sin Instagram - og Facebook-konto.\n\n(Saken fortsetter under bildet).\n\nDr. Glaucio Boechat med den 46 kilo tunge svulsten. Foto: Dr. Glaucio Boechat / Facebook\n\n– Det er ikke hver dag du får operere en så stor svulst!\n\nHan og legeteamet tror svulsten kan ha oppstått i kvinnens livmor. Derfor ble også livmoren og eggstokkene hennes fjernet under operasjonen. De venter derimot fortsatt på svar fra biopsiprøvene for å bekrefte teorien sin.\n\nFrem til da kan Boechat informere om at kvinnen er på bedringens vei – og mange kilo lettere.",
    "Droneselskap har signert avtale om joint venture i Brasil": "Droneselskapet Nordic Unmanned har signert en avtale med OMNI Helicopters International, en leverandør av helikoptertjenester, om å danne et brasiliansk joint venture med fokus på å levere ubemannede løsninger til en bred kundebase i Sør-Amerika.\n\nDet fremgår av en melding tirsdag.\n\nDet vises til melding 7. juli angående en MoU signert med OMNI. Joint venturet organiseres i et nytt selskap og eies 35 prosent av Nordic Unmanned og 65 prosent av OMNI Helicopters International. Selskapet vil være lokalisert i Rio de Janeiro og drives av brasiliansk ledelse med støtte fra begge morselskapene.\n\n(TDN Direkt)"
}