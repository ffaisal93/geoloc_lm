{
    "Grensen mellom Colombia og Venezuela åpnes for første gang på flere år – VG Nå: Nyhetsdøgnet": "",
    "Farc-avhoppere vil bidra i våpenhvilesamtaler i Colombia": "Farc inngikk i 2016 en fredsavtale med colombianske myndigheter. Avtalen gjorde slutt på en væpnet konflikt som hadde pågått i mer enn et halvt århundre.\n\nMen noen geriljamedlemmer ville ikke være med på avtalen. De brøt ut og har siden vært koblet til narkotikahandel og ulovlig gruvedrift, og de har fortsatt den væpnede kampen mot landets sikkerhetsstyrker.\n\nMen fredag sto den største gruppen med Farc-utbrytere fram og sa at den vil legge ned våpnene for å gjøre det mulig for en våpenhvileavtale å tre i kraft.\n\n– Alle enhetene har fått ordre om å unngå sammenstøt med sikkerhetsstyrker, så langt det lar seg gjøre, så lenge vi ikke blir angrepet, sier en ikke navngitt leder på en video, der han er omsluttet av 16 væpnede geriljamedlemmer i kamuflasjeklær.\n\nDen colombianske avisen El Tiempo skriver at den ikke navngitte lederen skal være Nestor Gregorio Vera Fernandez, som går under kallenavnet Ivan Mordisco, som landets forrige regjering hevdet var blitt drept i en militæraksjon.\n\nEtter at Colombias venstreorienterte president Gustavo Petro kom til makten i august, har han gjentatte ganger bedt de væpnede gruppene om å legge ned våpnene og sette seg ved forhandlingsbordet.\n\nEn pause i kampene er startskuddet for å få på plass et arbeidsklima der man kan se på avtaler og mekanismer for en bilateral våpenhvile med regjeringen, uttaler Farc-avhoppernes leder i videoen.",
    "Tror på fred i Colombia": "NY RETNING: De nye forslagene kan være et brudd med markedsliberaliseringen i EU, tror professor i politisk økonomi.\n\nEU-kommisjonen presenterte i går en rekke forslag som kan redusere de høye energiprisene og føre til grunnleggende reformer i det europeiske strømmarkedet.\n\nEUs energi­mar­ked: Før krigen i Ukraina utgjorde russisk gass 40 prosent av EUs gassimport. Nå har det tallet blitt redusert til 9 prosent, melder EU-kommisjonen.\n\nEU kjøper nå gass fra andre kilder, blant annet Qatar og USA.\n\nPrisen på gass i EU er nå cirka ti ganger høyere enn gjennomsnittsprisen det siste tiåret, ifølge BBC.\n\nPrisen på energi blir satt basert på den dyreste strømvaren. Dermed følger prisen på all strøm den høye gassprisen. Nå ønsker EU-kommisjonens leder Ursula von der Leyen å endre dette.\n\nRussland har kuttet gasseksporten sin til Europa, og dermed har energipriser og inflasjon økt voldsomt i de 27 EU landene.\n\nEU-kommisjonens president Ursula Von der Leyen sa i sin årstale i EU-parlamentet i går at «nå er tida inne for oss å vise styrke».\n\nHun sa at EU lider av de høye strømprisene og foreslo flere tiltak, inkludert å frakople gassprisen fra den breiere energiprisen på sikt, redusere EUs energiforbruk og innføre avgifter på energiselskapenes rekordprofitter.\n\n«Brudd med liberalisering»\n\nVon der Leyen sa at EUs energimarked, hvor den dyreste strømmen setter prisen for hele markedet, «ikke lenger er egnet for formålet». Hun lovet en «dyp og omfattende reform av markedet».\n\nHittil har gassprisen bestemt prisen for all strøm. Von der Leyen sa at «forbrukere bør høste fordelene av billigere fornybar energi».\n\nProfessor i politisk økonomi ved Handelshøyskolen BI Nick Sitter tror dette er en stor endring fra det markedsliberale tankegodset som lenge har dominert EUs energipolitikk.\n\n– Når von der Leyen sier at energimarkedet i Europa ikke funker på kort eller lang sikt, er det et totalt brudd med markedsliberaliseringen som rådet når det interne energimarkedet ble skapt på 90-tallet, sier han på telefon og legger til at det vil bli en vanskelig reform å få til.\n\nEnergiforbruket må ned\n\nBrussel har allerede fått EU-landene til å gå med på å redusere gassforbruket sitt med 15 prosent. Nå ønsker von der Leyen at de også skal kutte energiforbruket sitt.\n\nEU-kommisjonen la fram kriseplanen sin i går. De ønsker å pålegge at medlemsland reduserer strømforbruket med 5 prosent i timene med høyest forbruk, og ber om at etterspørselen etter strøm reduseres med 10 prosent innen slutten av mars 2023.\n\nVon der Leyen gjorde det klart at energiselskapene ikke kan håve inn rekordprofitter på grunn av krigen i Ukraina.\n\n«Disse firmaene har nå fortjenester de aldri kunne forventet, aldri kunne drømt om», sa hun.\n\nFlere energiselskap har profitter som er fem ganger høyere enn vanlige, melder nyhetsbyrået AP.\n\nKommisjonen foreslo i kriseplanen sin at energiselskap som produserer strøm med fornybar energi eller atomkraft, skal ha et inntektstak på 180 euro per megawattime. Overskuddsinntektene på strøm solgt over dette nivået vil da gå til medlemslandene.\n\nVon der Leyen ønsker også et «krisebidrag» fra olje- og gasselskapene.\n\n«Vi kan få ekstremt store politiske innvirkninger i hele Europa hvis vi ikke hjelper folk gjennom vinteren» — NICK SITTER, PROFESSOR I POLITISK ØKONOMI\n\nUngarn og Frankrike mener dette må regnes som en skatteavgift. Skatter på EU-nivå må godkjennes enstemmig av medlemslandene, mens EU-kommisjonen håper å vedta dette via en kriseprotokoll som kun trenger flertallsstøtte, ifølge Politico.\n\nVon der Leyen sa at disse tiltakene vil skape inntekter på 140 milliarder euro som kan brukes til støtteordninger.\n\nSitter tror at slike tiltak vil være nødvendig for Europas politiske samhold.\n\n– Tenk på de gule vestene i Frankrike eller på hvordan populistpartiene ser ut til å vinne det italienske valget. Vi kan få ekstremt store politiske innvirkninger i hele Europa hvis vi ikke hjelper folk gjennom vinteren, sier han.\n\nStøtte til Ukraina\n\nVon der Leyen var ikledd i Ukrainas gult og blått og fastslo at det var nødvendig med videre støtte til det krigsrammede landet, som i juni fikk kandidatstatus til EU medlemskap.\n\nHun kunngjorde at EU skal gi 100 millioner euro i støtte til ukrainske skoler, inkludere landet i EUs roaming-marked for mobiltelefoner og at hun etter talen skulle til Kyiv for å diskutere hvordan Ukraina kan bli en del av EUs indre marked.\n\nSitter tror at mange har undervurdert EUs handlekraft og styrke ovenfor Russland.\n\n– Nå har de langsiktige gassprisene falt. De neste månedene blir det nok ganske 50–50, men så kommer EU til å ha overtaket, sier han og legger til at mange har blitt overrasket over at EU har klart å ta så store tiltak for å holde gassprisen på et noenlunde brukbart nivå.",
    "Colombia: To journalister skutt og drept": "Begge jobbet for nyhetsnettstedet Sol Digital med base i den nordlige byen Fundacion på den karibiske kysten. Ifølge politisjefen i Magdalena er det Leiner Montero Ortega, 37, og Dilia Contreras Cantillo, 39, som ble drept.\n\nReporterne var på vei tilbake til Fundacion fra byen Santa Rosa de Lima, hvor de hadde dekket en gatefestival, da angriperne skjøt dem, ifølge politisjef Andres Serna.\n\nEn annen person ble såret i angrepet, ifølge politisjefen, men det er ikke kjent om også dette var en journalist.\n\nPolitiet tror skytingen skjedde etter at det oppsto en slags krangel eller sammenstøt på karnevalet.\n\nMen presseorganisasjonen Free Press Foundation oppfordrer politiet til å se hen til Leiner og Dilias arbeid som journalister i etterforskningen.\n\nI fjor ble 768 journalister i Colombia utsatt for en type vold, inkludert drap, opplyser stiftelsen.\n\nSiden en fredsavtale med venstreorienterte FARC-opprørere ble undertegnet i 2016, har ti journalister i Colombia blitt drept.\n\nDet gjør landet til Latin-Amerikas tredje farligste for journalister, etter Venezuela og Mexico, ifølge Reportere uten grenser.",
    "Venezuela vil bidra til fredssamtalene i Colombia": "Det bekrefter begge landene tirsdag kveld, lokal tid. Colombia og Venezuela har den siste tiden gradvis opprettet diplomatiske forbindelser igjen etter at de ble brutt i 2019.\n\nVenezuela slutter seg med det til Chile og Cuba, som også har sagt seg villige til å være garantister for fredssamtalene.\n\nColombias nye, venstreorienterte president Gustavo Pedro ønsker å starte opp igjen fredssamtalene hans forgjenger Ivan Duque satte i gang. Samtalene ble brutt etter et opprørsangrep i 2019 som førte til at 22 personer ble drept.\n\nRepresentanter fra Petros regjering og ELN, som er den største gjenværende opprørsgruppen i Colombia, ble enige om å starte samtalene på nytt under et møte i Havanna i august.",
    "Åtte politibetjenter drept i Colombia": "– Det virker som om det ble brukt eksplosiver mot patruljen, og de ble drept med skytevåpen, sier en talsperson fra politiet.\n\nPolitiet har ikke gått ut med mistanke om hvem som kan stå bak angrepet.\n\n– Jeg fordømmer dette angrepet på det sterkeste, skriver president Gustavo Petro i en Twitter -melding.\n\nDet er det mest alvorlige angrepet siden Petro ble innsatt som president forrige måned. Han er Colombias første venstreorienterte leder. Petro forsøker å få en slutt på den utbredte kriminaliteten i landet med en såkalt «total fred»-politikk.\n\n– Disse handlingene viser en klar sabotasje av den totale freden, skriver han videre.",
    "Fiskere i farlig kamp mot oljeutvinning": "Den lille fiskebåten glir rolig gjennom vannet i sumpen rett utenfor Barrancabermeja i den nordlige delen av Colombia.\n\nHeten er nesten ikke til å holde ut og det er virkelig caliente, eller varmt på norsk. Og det i mer enn én forstand. Det er farlig her.\n\n– Da vi var barn vasket vi klær med moren vår i elven. Noen ganger dukket det opp lik i vannet og vi løp forskrekket derfra, forteller leder for fiskerforeningen Fedepesan i delstaten Santander, Yuly Velazquez.\n\nBistandsaktuelt er ute med to kvinner som trosser farene i et konfliktområde hvor det befinner seg både paramilitære grupper, narkobanden Clan del Golfo og FARC-dissidenter.\n\nIfølge NGO-en Global Witness er Colombia det farligste landet å være miljøforkjemper i. I 2020 ble 65 miljøaktivister drept her. De fleste drapene er relatert til oljeutvinning og gruvedrift.\n\nMen de er her likevel. Kvinnene som forsvarer livsgrunnlaget sitt.\n\nGir håp\n\nNå håper fiskerne at Colombias nye president, Gustavo Petro, som ble innsatt 7. august, skal stå på deres side i miljøkampen.\n\nHan er Colombias første venstreorienterte president noen sinne, og visepresidenten hans er den kjente grasrot- og miljølederen, Francia Marquez.\n\nPetro har ved flere anledninger gitt uttrykk for ikke lenger å ville tillate fracking i Colombia og at han ønsker å satse på energiomstilling. Bort fra olje og kull, og større satsing på grønn omstilling.\n\nGjennom årtier er det drevet oljeutvinning i Barrancabermeja-området, men det har ikke brakt med seg positiv utvikling, mener fiskerne. Bare dårligere veier, sykehus, skoler og forurensning.\n\nDe opplever at vannet i myra er forurenset og at det er områder der de ikke lenger kan fiske, siden noen av myrene er helt uttørket.\n\nLiudmila Alemus (51) er fisker og bor helt nede ved San Silvestre-sumpen i nærheten av Barrancabermeja.\n\n– Vannet er blitt forurenset og jeg har sett at fisken ikke lenger er like stor som før, sier hun.\n\n– Det er mange trusler, særlig mot lederne for fisket, fordi de forsvarer fiskernes rettigheter når det gjelder fisket og forurensning av vannet.\n\nFår politibeskyttelse\n\nEn av dem som har opplevd dette på kroppen er Yuly Velazquez. Fiskeriet er blitt for farlig for henne og hun ble nødt til å flytte fra sumpen.\n\nI mai hendte det igjen. Hun forteller at hun var ute i båt sammen med andre fiskere da de ble beskutt fra land.\n\n– Vi føler at det skjer hver gang vi anmelder et nytt forurensningsproblem, sier hun.\n\nPå grunn av overgrepene og truslene får hun hver dag besøk av politiets sikkerhetsenhet.\n\nMens vi er ute med fiskerne kjører båten forbi rør fra produksjonen til Ecopetrol, Colombias største oljeselskap. Vi ser hvordan bladene er farget kullsvarte og hvordan det ligger olje flere steder i vannet.\n\n– Vi har organisert overvåknings- og oppfølgingsarbeid for å registrere og dokumentere alle disse forurensende materialene og oljeholdige massene, forteller Velazquez.\n\n– Vi har vært vitne til dødeligheten blant fisk og ulik type flora og fauna, som skilpadder og mange andre arter. Så vi begynte å lage en oversikt hvor vi noterte de mest forurensede stedene.\n\nFlere ganger har Velazquez levert offentlige klager om forurensning, samt korrupsjon i forbindelse med offentlige innkjøp og kontrakter mot oljeselskapet Ecopetrol.\n\nHun har også medvirket i et program om situasjonen på den kolombianske tv-stasjonen Caracol.\n\nOg det er farlige anklager i Colombia. Det er farlig å stille seg til skue.\n\nAnklages for forbindelser til ulovlige grupper\n\nEcopetrol er ved flere anledninger blitt satt i forbindelse med paramilitære grupper.\n\nBlant annet skal selskapets sikkerhetssjef ha hjulpet en paramilitær gruppe i forbindelse med en massakre, og selskapet skal ha betalt penger til den paramilitære gruppen Autodefensas Unidas de Colombia (AUC).\n\nDette er anklager som blant annet har kommet fram i forbindelse med rettssaken mot narkoforbryteren Otoniel, som har vært medlem av geriljagruppen EPL, den paramilitære gruppen AUC og som nå er en del av narkotikakartellet Clan del Golfo.\n\nGrupper som fortsatt er aktive i området den dag i dag.\n\nSelskapet avviser anklagene og understreker overfor Bistandsaktuelt at «i de 71 år det har eksistert hverken har hatt, eller tillat, noen forbindelse med ulovlige grupper».\n\nVidere sier de at hverken selskapet, deres direktører eller administratorer har vært involvert i straffesaker i forbindelse med anklagene, men om arbeidstagere på andre nivåer har vært involvert er det ikke noe de kjenner til.\n\n«Ecopetrol avviser på det sterkeste disse ubegrunnede uttalelsene fra kriminelle personer. Vi benekter kategorisk å ha betalt penger til ulovlige grupper, samt andre påstander om bruk av helikoptre og fly som eies av Ecopetrol til å transportere medlemmer av kriminelle grupper».\n\nColombias største oljeselskap\n\nEcopetrol, selskapet som kvinnene anmelder for forurensning og trusler mot miljøforkjempere, er det største oljeselskapet i Colombia, og har store internasjonale investorer som den britiske banken HSBC, de to spanske bankene Santander og BBVA, samt kanadiske Scotiabank og amerikanske Citi og JPMorgan.\n\nEn rapport fra Contraloría General de la República om kontroll av Ecopetrol omtaler overtredelser av miljølovgivningen knyttet til forurensning:\n\n«På bakgrunn av rapporter om uforutsette hendelser som ECOPETROL S.A har registrert i raffineriprosjektet i Barrancabermeja, er det påvist at denne slags hendelser er gjentakende [...] På bakgrunn av det overstående er det tydelig at endring i vannkvaliteten påvirker tilgjengeligheten og mengden av fisk som finnes til rådighet for samfunnet i de mest berørte vannområdene (Caño del Rosario, Miramar mose, El Llanito mose, San Silvestre)».\n\nEcopetrol på sin side sier at utslippene er klassifisert som mindre alvorlige og at de ikke har forårsaket skader som krever rehabilitering av naturområder.\n\nEn fisker kaster ut nettet sitt i den store sumpen Barrancabermeja. I bakgrunnen skimtes det største oljeraffineriet i Colombia. Forurensning skaper problemer for de som lever av fiskeri i Magdalena-elven og sumpene i området.\n\n\n\nOfre for krigen\n\nBåde Liudmilla Alemus og Yuly Velazquez er sterkt preget av den væpnede konflikten i Colombia, som har vart i årtier.\n\nBegge har mistet familiemedlemmer, de er blitt fordrevet, de er blitt nødt til å leve med smerte og frykt.\n\nAlemus så sin søster blir brutalt slått ihjel. Velazquez far ble skutt og drept i 2001 da han var ute og fisket. Det sies at det var paramilitære grupper som sto bak. To år tidligere døde hennes fem år gamle lillebror etter å ha blitt truffet av et streifskudd fra geriljagruppen FARC.\n\nDet er den høye prisen lokalbefolkningen må betale for å leve blant væpnede grupper, i en narkotikakorridor.\n\nMen én ting har alltid gitt henne ro, forteller Alemus.\n\n– Uansett hvor jeg har bodd, så har jeg bodd ved vann. Vannet er liv for oss mennesker, for fiskene, for alt, sier hun.\n\nAngrep og drapstrusler\n\nDe to fiskerne forteller oss om kjærligheten de har til vannet, for at vi skal forstå hvorfor de velger å sette livet på spill for å beskytte det.\n\nDe har lært yrket av sine foreldre og de har ført det videre til sine egne barn.\n\n– Jeg har lært mye om fiske fra besteforeldrene mine. Mange av rettighetene deres ble krenket. De forsvarte miljøet fordi de måtte. Elven er vårt matkammer. Vi har alltid vært opptatt av å passe på den, så vi har mat i morgen også, sier Velazquez.\n\nTo dager etter at Bistandsaktuelt tok farvel med henne i juli 2022, ble hun utsatt for nok et angrep. Livvakten hennes ble truffet av en kule i ansiktet.\n\n– Alt dette gjør oss redde. Vi mister vår ro, vi mister alt. Vi spiser ikke i fred, jeg sover ikke i fred, jeg går ikke ut for å hygge meg med familien min, forteller hun.\n\nHver mistenkelige bil, hver mistenkelige motorsykkel, enhver person som kikker på henne, får fagforeningslederen til å frykte et angrep.\n\n– Likevel tenker jeg at det er verdt det. For hvis jeg ikke kjemper for vannet, og hvis de andre er redde, hvem skal gjøre det da?",
    "Venezuela og Colombia gjenoppretter de diplomatiske forbindelsene": "Armando Benedetti, colombianernes nye ambassadør til Venezuela, ankom søndag Caracas. På Twitter skriver han at relasjonene til Venezuela aldri burde ha blitt brutt.\n\n– Vi er brødre, og en imaginær linje kan ikke holde oss atskilt, heter det videre.\n\nColombias tidligere president Ivan Duque var blant dem som sluttet helhjertet opp om Venezuelas opposisjonsleder Juan Guaidó og anerkjente han som landets rettsmessige president etter valget i 2018.\n\nGuaidó mente Maduros seier skyldtes valgfusk og fikk støtte fra en rekke vestlige land, blant dem USA.\n\nI februar 2019 brøt Duque de diplomatiske forbindelsene med Venezuela og stengte grensa, men venstreorienterte Gustavo Petro, som ble tatt i ed i august, har sagt at han vil normalisere forholdet til nabolandet og dets folkevalgte president Nicolás Maduro.",
    "– Bare vi overlevde": "16.09.22 19:44\n\nSKIEN: Francisco Cristiano i Colombia har endelig kommet seg til Norge.",
    "Grensa mellom Colombia og Venezuela åpnes": "Kunngjøringen kommer en måned etter at Gustavo Petro ble tatt i ed som første president fra venstresiden i Colombia. Det åpnet for tøvær mellom Colombia og Venezuelas president Nicolás Maduro.\n\nGrensebroene er åpne for fotgjengere fra før, og begrenset varetransport har vært mulig over en bro lengst nord langs grensa.\n\nPetro har snudd om på forgjengerens motstand mot Maduro og gjenopprettet raskt normale diplomatiske forbindelser.\n\nUnder forgjengeren Ivan Duque var Colombia blant mange land som anerkjente Juan Guaidó som president i stedet for Maduro etter det omstridte valget i 2018.\n\nMaduro kastet ut alle colombianske diplomater, mens handelen mellom landene var stanset allerede i 2015. Alle slags varer har likevel fortsatt å strømme inn i Venezuela langs grusveier bevoktet av væpnede grupper, med begge siders stilltiende godkjenning."
}