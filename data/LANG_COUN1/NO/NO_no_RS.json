{
    "Serbia kaller det «unødvendig» å bruke regnbue-bind: – Jeg reagerer kraftig": "Nylig ble det kjent at Norges Fotballforbund er ett av ti nasjonale forbund som er med i kampanjen «OneLove», der landslagskapteiner skal spille med fargerike og regnbue-lignende hjerter på kapteinsbindet som et symbol for å fremme inkludering og vise motstand mot diskriminering.\n\nEngland, Tyskland, Nederland, Belgia, Danmark, Tyskland, Sveits, Wales og Sverige er med i kampanjen sammen med Norge.\n\nDerfor spilte også Martin Ødegaard med dette kapteinsbindet mot Slovenia på lørdag.\n\nMartin Ødegaard spilte med det nye kapteinsbindet mot Slovenia. Foto: Fredrik Varfjell / NTB\n\nTirsdagens motstander Serbia bekrefter imidlertid overfor NRK at de takket nei til å være med.\n\nKaptein Dusan Tadic kommer derfor til å spille med et nøytralt kapteinsbind mot Norge på Ullevaal i skjebnekampen tirsdag kveld.\n\n– Det får de svare på. Jeg tenker det er veldig bra at vi er med, og at vi kan gjøre noe med andre land og forsterke budskapet på den måten. Jeg tenker det er bra at vi er med, og så får de svare for hva de tenker, sier Martin Ødegaard til NRK.\n\nAvbrutt av pressesjef\n\nNRK prøvde å spørre landslagskaptein Tadić om tema på dagens Serbia-pressekonferanse. Det fikk pressesjefen til Serbias fotballandslag, Milan Vukovic, til å reagere, som brøt inn før Ajax-spilleren rakk å si et ord.\n\n– Unnskyld. Uttalelsen om dette har vi publisert til media for to dager siden. Vår generalsekretær har allerede snakket om det. Landslagstrenerne og spilleren vil ikke snakke om dette nå. De vil heller ikke snakke om det i morgen, sa pressesjefen.\n\nVukovic presiserte til NRKs journalist at de bare vil snakke om kampen mot Norge på tirsdag.\n\nDet hadde Tadić få problemer med å svare på.\n\n– Jeg tror det blir en interessant kamp. Begge lag har kvaliteter, men vi vil spille vår fotball og dominere kampen. Vi vil gjøre vårt best for å få til det.\n\nHer avbryter Serbias pressesjef NRK-journalist Du trenger javascript for å se video.\n\n– Bruken av regnbuebindet er unødvendig\n\nNRK har vært i kontakt med Jovan Surbatovic, generalsekretær i det serbiske fotballforbundet, og han svarer slik på spørsmål om hvorfor de ikke ønsker å delta.\n\n– Vi reagerte ikke positivt på henvendelsen, fordi vi kun fokuserer på fotball. Alt som kan forårsake en provokasjon av noe slag for publikum og fans, eller som kan forstås som en form av politisering, er uakseptabelt for oss. Vi vil opprettholde en sportslig og politisk nøytral posisjon, skriver Surbatovic i en uttalelse til NRK.\n\nDen serbiske generalsekretæren understreker at Serbia er for universelle verdier og budskap som «stopp krig», men mener det går en grense.\n\n– Bruken av regnbuebindet er veldig følsomt for samfunnet vårt og unødvendig. Vi fokuserer kun på fotball. Det er forskjellige sosiale grupper og religiøse samfunn blant våre fans, og vi respekterer retten til ethvert individ til fritt å uttrykke sine synspunkter, men vi gjentar – disse sakene er ikke egnet for fotball og stadion er ikke stedet for denne typen saker. Det er holdningen til det serbiske fotballforbundet, understreker Surbatovic.\n\nDusan Tadic og Serbia har valgt å ikke spille med det regnbue-lignende regnbueflagget. Foto: LUDVIG THUNMAN / BILDBYRÅN\n\nØdegaard: – Ganske spesielt\n\nSerbias pressesjef opplyser til NRK at forbundet ikke ønsker å kommentere saken noe ytterligere.\n\nØdegaard stusser på forklaringen fra serbisk hold.\n\n– Jeg tenker det er ganske spesielt, men jeg er glad for at vi er med. Det er bra vi gjør det sammen med andre land og forsterker budskapet, sier Ødegaard.\n\nNFF-president Lise Klaveness mener følgende om sitatene fra den serbiske generalsekretæren.\n\n– Jeg er ikke enig i hvordan det serbiske forbundet ser på denne kampanjen, skriver Klaveness i en e-post til NRK mandag kveld.\n\nHun forteller at NFF har valgt å delta i «OneLove»-kampanjen både fordi de ønsker å støtte Nederlands initiativ, være solidarisk med de andre landene som deltar og fordi de stiller seg 100 prosent bak kampanjens budskap om at fotball er for alle.\n\n– Vi vet at det ikke er slik i alle sammenhenger, det er ikke alltid slik at fotballarenaen er en trygg arena for alle minoriteter, ei heller homofile og LHBT-personer. Derfor er det viktig å kontinuerlig jobbe for positiv utvikling mtp. inkludering og for å hindre at mer ekskluderende holdninger setter seg i idretten vår fremover, skriver Klaveness videre.\n\n– Jeg reagerer kraftig\n\nInge Alexander Gjestvang, leder i Fri – foreningen for kjønns- og seksualitetsmangfold, blir opprørt av serbernes standpunkt.\n\n– Jeg reagerer kraftig på at det serbiske fotballforbundet ikke anser skeives rettigheter som en universell verdi. Den såkalte nøytraliteten de nå velger blir i stedet stående som et tydelig symbol, sier Gjestvang til NRK.\n\nFRI-lederen mener vi aldri skal undervurdere potensialet idretten har til å gå foran og uttrykke og forvalte verdier.\n\n– Dersom idretten virkelig skal være for alle trenger vi modige utøvere og forbund som sier noe om hvilke verdier som skal gjelde både på banen og tribunen, mener han.\n\nInge Alexander Gjestvang rister på hodet av Serbias standpunkt. Foto: Bård Nafstad / NRK\n\n– E n mildt sagt underlig forståelse\n\nHomofili som tematikk er betent i Serbia. De to første pride-marsjene i Beograd fant sted i 2001 og 2010 og ble begge preget av vold.\n\nI år la serbiske myndigheter ned forbud mot Europride-marsjen som skulle finne sted i Beograd 17. september.\n\n– Dette er en mørk dag først og fremst for alle skeive i Serbia. Forbudet mot å arrangere Europride er nok et skritt bort fra et liberalt og åpent Europa. Det er rett og slett forferdelig trist, sa Høyres 1. nestleder Henrik Asheim da forbudet kom.\n\nGjestvang mener dette viser at landet har en jobb å gjøre med å ta homofiles rettigheter på alvor.\n\n– Da Europride ble arrangert i Beograd tidligere i september prøvde den serbiske presidenten å avlyse, med bakgrunn i frykten for reaksjoner fra høyreekstreme. Det viser en mildt sagt underlig forståelse for hvor problemet ligger og hvordan man løser det, mener Gjestvang.\n\n– Handler om at alle er like\n\nFlere har påpekt at OneLove-kapteinsbindet faktisk ikke innehar de korrekte fargene til en regnbue. Svart er blant annet representert. Tyskland-trener Hansi Flick mener det ikke spiller noen rolle at regnbuen ikke er ekte.\n\n– Det handler ikke bare om fargene i regnbuen, men alle fargene. Det handler om at vi alle er like, sier Flick.\n\nEngland-kaptein Kane sier at han er stolt av å være med på å støtte OneLove-kampanjen.\n\n– Som kapteiner konkurrerer vi mot hverandre på banen, men vi står sammen mot alle former for diskriminering, sier Kane i en pressemelding.\n\nNorges kamp mot Serbia spilles tirsdag klokken 20.45 på Ullevaal stadion. Dramatikken kan du se på TV 2 eller høre direkte på NRK Sport med Olav Traaen og Åge Hareide som kommentatorer.\n\nNorge blir gruppevinner med seier eller uavgjort mot serberne.",
    "Tre grunner til at Norge ikke vinner mot Serbia": "Ståle Solbakken og Norge trenger ikke å vinne mot Serbia for å rykke opp til A-puljen i Nations League.\n\nTirsdag skal det avgjøres. Hvem rykker opp til A-puljen i Nations League? Norge eller Serbia? Det er klart for en ren gruppespillfinale i Oslo tirsdag kveld. Serbia vinner gruppen i Nations League med seier på Ullevaal. Norge tar førsteplassen om de unngår tap.\n\nDette spillet gir 4,50 i odds på at det scores mål på Ullevaal, men at Norge ikke vinner\n\nDet ligger an til å bli en rysare. Her er noen grunner til at vi tror Norge får det tøft mot Serbia.\n\n1) Serbia har kun tapt to av de siste 24 kampene. Et av tapene kom mot Norge i Nations League. Det andre kom i en privatlandskamp mot Japan. I denne perioden har serberne spilt uavgjort i seks bortekamper.\n\n2) Serbia vet hvor målet står. I hvert fall har serberne scoret i syv av de åtte siste bortekampene i alle turneringer.\n\n3) Statistikken tyder på at det neppe blir 0-0 på Ullevaal. Det har i snitt vært scoret 3,2 mål i snitt i kampene til Serbia i Nations League.\n\n4) Norge slapp inn to mål mot Slovenia lørdag. De har sluppet inn mål i tre av de fire siste kampene. Tirsdag skal det norske forsvaret bryne seg på Aleksandar Mitrović som scoret hat-trick mot Sverige.\n\nVi kjører på uavgjort og at begge lag scorer. Det kan du spille på her til 4,50 i odds.\n\nNorge - Serbia\n\nOdds: Uavgjort og begge lag scorer - 4,50 i odds\n\nKampstart tirsdag 27. september klokken 20.45\n\nSpillestopp kl 20.44\n\nUllevaal\n\nSlik ser du kampen:\n\nDen vises på TV2 Direkte ﻿Skaff deg tilgang her﻿\n\nSe Norge - Serbia på TV2 Direkte med Allente. Skaff deg tilgang her!\n\nVi tror at kampen ender uavgjort og at begge lag scorer. Det spiller du på her til 4,50 i odds\n\nEtter 1-2 tapet mot Slovenia lørdag står både Norge og Serbia med ti poeng før den siste runden i Nations League.\n\nTirsdag spiller Norge hjemme mot nettopp Serbia, og takket være Norges 1-0-seier borte mot Serbia tidligere i år, er forutsetningene enkle.\n\nEttersom det er innbyrdes oppgjør som teller ved poenglikhet, er Norge sikret gruppeseieren så lenge de tar poeng mot Serbia.\n\nSkulle Norge vinne Nations League-gruppen, vil de rykke opp til nivå A i Nations League og spille mot de beste nasjonene i fotball-Europa.\n\nI tillegg vil de være sikret en ekstrasjanse til å kvalifisere seg til EM i 2024, og samtidig bli seedet på nivå to i trekningen av EM-kvalifiseringen.\n\nFulham-spissen Aleksandar Mitrovic scoret hele tre ganger mot Sverige, så gikk han av banen med vondt i høyre fot etter et spark på akillessenen. Det meldes imidlertid fra Beograd at angriperen blir klar til kampen mot Norge.\n\nNorge-dødaren er suspendert\n\nEn som ikke spiller på Ullevaal er Sergej Milinkovic-Savic. Lazio-stjernen pådro seg gult kort mot Sverige og går glipp av oppgjøret med karantene.\n\nDet er nok de norske spillerne glade for. Milinkovic-Savic er mannen som knuste Norges EM-drøm for drøyt to år siden.\n\nSelv om Norge-dødaren er ute, så mangler det ikke på offensive spillere i det serbiske laget. I tillegg til Mitrovic, har de Juventus-duoen Dusan Vlahovic og Filip Kostic og Ajax-playmakeren Dusan Tadic.\n\nSerbias landslagssjef Dragan Stoijkovic startet med superspissene Mitrovic og Vlahovic for første gang i Nations League mot Sverige i helgen. Det ga suksess. Serbia knuste Sverige 4-1, og Stoijkovic vil trolig starte med duoen igjen i tirsdagens kamp mot Norge.\n\nMen Serbia er ikke like solide defensivt, og vi tror Erling Braut Haaland kan lage problemer for de serbiske forsvarsspillerne.\n\nTirsdagens kamp er kun fjerde gang Norge og Serbia spiller mot hverandre. Begge lag har vunnet én kamp hver og én kamp har endt uavgjort. Norges seier kom i den første kampen mellom lagene i Nations League. Da scoret Haaland kampens eneste mål.\n\nNorge og Serbia møttes også i en dramatisk EM-playoff. Sergej Milinkovic-Savic scoret i det 81. minutt, og de serbiske spillerne trodde det var vinnermålet. Det var det ikke. Norge utlignet to minutter på overtid. Dermed ble det ekstraomganger. Milinkovic-Savic slo til igjen i det 102. minutt. Scoringen hans sendte Serbia til EM. Nå vil de norske spillerne ha revansj.\n\nDet blir ikke lett.\n\nSerbia er ubeseiret i ni bortekamper på rad. Norge på sin side er ubeseiret i de åtte siste kampene på eget gress.\n\nDette ligger an til å bli en svært tett og jevnspilt kamp.\n\nVi tror at kampen ender uavgjort og at begge lag scorer. Det spiller du på her til 4,50 i odds",
    "Norge-Serbia: Her er spillerne Solbakken & Co. må se opp for": "Det var mange skuffede fans etter tapet i Slovenia lørdag kveld. Men betydningen av det var ikke så stor, da Serbia knuste Sverige senere på kvelden.\n\nFor scenarioet tirsdag kveld ville vært det samme selv med norsk seier lørdag.\n\nNorsk seier eller uavgjort gir gruppeseier.\n\nSerbisk seier gir serbisk gruppeseier.\n\n- Det var et meget bra Serbia-lag. Jeg tror det var 9-1 i store sjanser. De har et offensivt arsenal får andre har, med Vlahovic i Juventus, Mitrovic i Fulham og Tadic i Ajax, sier Ståle Solbakken ifølge TV 2.\n\nNevnte Mitrovic scoret tre ganger mot svenskene lørdag.\n\nDa Norge slo Serbia i Beograd i juni, gikk Serbia-spissen målløs av banen.\n\n- Da hadde vi en veldig god 1. omgang og ble trykket i 2. omgang. Vi må nok forvente begge scenarioer denne gangen. Perioder der vi forsvarer og perioder vi er på ball, sier Solbakken.\n\nPå Oddsen er Norge knappe favoritter. Oddsen er mandag formiddag: 2.35 - 3.30 - 2.95.\n\nKampen på Oddsen.\n\nVonde minner?\n\nSkrur vi tiden to år tilbake, så hadde det første Nations League-gruppespillet blitt avholdt. Norge var da på nivå tre og gikk seirende ut.\n\nSerbia ventet i en playoff-semifinale om en potensiell plass i EM-sluttspillet.\n\nKampen skulle egentlig gå foran et fullsatt Ullevaal i mars 2020. Covid 19-utbruddet gjorde at kampen først ble spilt oktober 2020.\n\nForan 200 tilskuere sto det 1-1 til fulltid. I ekstraomgangene var Sergej Milinkovic-Savic den eneste som fant veien til nettmaskene. Samme mann må forøvrig stå over den avgjørende kampen nå med gult kort.\n\nDet ble Lars Lagerbácks siste høst som norsk landslagssjef.",
    "Lager er tatt ut. Solbakken ønsker Ullevaal-kok mot Serbia": "Solbakken får det som han ønsker med utsolgt stadion, flomlys og trolig nedbør i lufta tirsdag.\n\n– Jeg håper det blir Sverige-stemning (seier 3-2 i juni). Da orker spillere å løpe de ekstra meterne. Jeg håper vi kommer i en situasjon der det er spenning mot slutten. Det bygger for fremtiden, både for oss på benken og spillerne. Vårt mål er å spille EM i Tyskland. Alle opplevelser og situasjoner som blir satt på spissen og som vi kan ta med oss dit (EM 2024), vil være veldig verdifulle, sa Solbakken på mandagens pressekonferanse.\n\nDet blir endringer på det norske laget sammenlignet med 1-2-tapet for Slovenia lørdag. Kristian Thorstvedt er suspendert etter for mange gule kort.\n\nHøyreback Marcus Holmgren Pedersen er høyst trolig tilgjengelig igjen etter utelukkelse.\n\nLaget tatt ut\n\nIfølge landslagssjefen er laget som skal møte Serbia klart. Han brukte også tid til å spøke litt med TV 2 mandag.\n\nKanalen lurte under mandagens pressekonferanse på om det er bestemt hvem som skal vokte det norske målet mot Serbia.\n\n– Ja. Og høyreback og venstreback … Laget er bestemt, sa Solbakken uten å røpe mer.\n\n– Hvem er det?\n\n– Det vet jo TV 2 før dere har lagt dere i dag, likevel. Det er nesten vi som skal ringe dere, spøkte Solbakken.\n\nNyland samtaleemne\n\nKlubbløse Ørjan Håskjold Nyland ble det store samtaleemnet etter lørdagens 1-2-tap i Slovenia. På målet som avgjorde kampen nådde ikke sisteskansen bort til stolpen på et skudd fra langt hold.\n\nAktuelle til keeperplassen tirsdag er også André Hansen (Rosenborg) og Sten Grytebust (Aalesund).\n\nNorge er avhengig av seier eller uavgjort for å bli gruppevinner og rykke opp til A-divisjonen i nasjonsligaen.\n\n\n\n",
    "Serbia overvåkes for menneskerettighetsbrudd": "Fredag 22. september ble Serbia lagt til på CIVICUS Monitor, en liste som overvåker land der menneskerettigheter er truet eller innskrenket. Dette skjer på bakgrunn av myndighetenes forsøk på å stanse EuroPride-paraden i Beograd 17. september.\n\nCIVICUS Monitor er en nettplattform som sporer den siste utviklingen innen blant annet ytrings- og forsamlingsfrihet på tvers av 197 land og territorier. Andre land som er inkludert på listen er Guatemala, Guinea, Sri Lanka og Zimbabwe.\n\n«Lhbtqi+fellesskapet ble igjen forrådt av myndighetene, med tanke på at EuroPride ble organisert basert på et samarbeid mellom regjeringen og sivilsamfunnet siden starten, og myndighetene trakk seg i siste øyeblikk», sier Uroš Jovanović i den serbiske ideelle organisasjonen Gradjanske inicijative (Sivilt initiativ).\n\nFlere lhbt+aktivister angrepet\n\nMenneskerettigheter i Serbia er for øyeblikket vurdert som «hindret» av CIVICUS. Denne vurderingen gis vanligvis til land der menneskerettigheter er hindret av en kombinasjon av juridiske og praktiske begrensninger.\n\nBakgrunnen for Serbias nye status i CIVICUS Monitor er regjeringens håndtering av EuroPride-paraden. Bare dager før den pan-europeiske samlingen, forbød serbiske myndigheter markeringen. Beslutningen ble omgjort bare få timer i forveien, da paraden likevel fikk lov til å gå, men med en endret og kortere rute.\n\nAnti-lhbt+demonstranter som bar kors og bibler tråkket på et regnbueflagg og forsøkte imidlertid å forstyrre marsjen. De skal blant annet ha angrep politifolk og journalister. Rundt 64 personer ble varetektsfengslet i forbindelse med sammenstøtene. Flere lhbt+aktivister varsler å ha blitt angrepet både under og etter paraden.\n\nÅtte albanske lhbt+aktivister skal ha blitt angrepet lørdag i Beograd da de var på vei tilbake til hotellet sitt etter EuroPride-paraden, melder journalist Idro Seferi på Facebook, ifølge den serbiske tv-kanalen N1.\n\nIfølge Seferi ble to aktivister skadet og ført bort med ambulanse, begge i sjokktilstand. Arrangørene av EuroPride bekreftet overfor tv-kanalen at mer enn fem deltakere ble angrepet på vei hjem fra paraden og at de fleste var utenlandske statsborgere.\n\nBer EU følge med\n\nRegjeringens forsøk på å forby EuroPride-paraden skaper bekymring både i og utenfor Serbia. I løpet av det siste året har lhbt+rettigheter i landet vært under angrep. Blant annet har lokalene til Pride Info Center i Beograd blitt angrepet flere ganger siden senteret åpnet for tre år siden. Ingen av angriperne er ennå holdt ansvarlige.\n\n«Alle personer som etterlyste eller begikk vold før og under EuroPride må holdes ansvarlige for sine handlinger. Dette vil være et utgangspunkt for myndighetene til å vise at de er fullt forpliktet til å beskytte retten til fredelige forsamlinger og å kjempe mot diskriminering av lhbtqi+-samfunnet», sier Uroš Jovanović i Gradjanske inicijative.\n\nCIVICUS-forsker Aarti Narsee mener regjeringens innskrenking av lhbt+personers forsamlingsfrihet, og manglende evne til å beskytte den skeive befolkningen fra vold, stikker kjepper i hjulene for Serbias EU-medlemsskap. Landet har diskutert et mulig medlemsskap siden 2012.\n\n«Respekt for borgeres frihet er et nøkkelkrav for Serbias tiltredelse til EU. Hvis den serbiske regjeringen mener alvor, må den snarest forplikte seg til å respektere borgerfriheten og stoppe alle angrep på lhbtqi+-rettigheter, journalister, miljøforkjempere og sivilsamfunnet. I tillegg må EU følge nøye med på utviklingen i landet», sier Narsee.",
    "Se pressekonferansen med Solbakken og Ødegaard dagen før Serbia-kampen": "Fotball\n\nSe pressekonferansen med Solbakken og Ødegaard dagen før Serbia-kampen\n\nStåle Solbakken og Martin Ødegaard møtte pressen før Norge tar imot Serbia til den siste og avgjørende kampen i Nations League.\n\n00:28:24, 4 timer siden",
    "Serbia-trener Stojković med ny lovprisning av Haaland og Mitrović": "– Jeg kan repetere ting om Haaland, en fantastsik spiller på et av de mest verdifulle lagene (Manchester City). Det er vanskelig å stoppe ham, men det er ikke umulig, sa Stojković under en pressekonferanse på Ullevaal stadion mandag.\n\n– Hvis du måtte velge mellom Aleksandar Mitrović eller Haaland?\n\n– Begge er fantastiske spillere. De kan score omtrent fra garderoben. Begge er store personligheter. Jeg er veldig glad for å se hva de gjør i klubbene sine hver helg, svarte Stojković på NTBs spørsmål.\n\nDusan Tadić vil ha revansje for 0-1-tapet mot Norge i lagenes første møte i nasjonsligaen.\n\n– Jeg synes vi var bedre enn Norge i den første kampen, men vi tapte. Jeg håper vi kan få et bedre resultat denne gangen, sa Tadić mandag.\n\n– Det blir ikke lett å stoppe Erling Braut Haaland og noen andre norske spillere, tilføyde han.\n\n(©NTB)",
    "Tok grep etter Serbia-smell: – Vi har lært mye av den opplevelsen": "LÆRTE AV SMELLEN: Martin Ødegaard var med på 1-2-tapet mot Serbia i oktober i 2020. Foto: Fredrik Varfjell / NTB\n\nNorge vinner Nations League-gruppen med poeng hjemme mot Serbia tirsdag kveld, men det norske landslaget sviktet sist Serbia gjestet Ullevaal. Også da var det en skjebnekamp.\n\nI oktober 2020 måtte Norge se EM-billetten glippe med et 1-2-tap mot nettopp Serbia hjemme på Ullevaal.\n\n– Jeg følte vi lærte mye generelt fra den kampen. Vi gikk på en smell, og det var mye snakk i etterkant, sier landslagskaptein Martin Ødegaard på mandagens pressekonferanse.\n\n– Etter det ble det tatt tak, og vi har vært mer i forkant og snakket mer i forkant. Har ting vært uklart, har vi tatt det opp på forhånd, enten med trenere eller oss spillere imellom. Kommunikasjonen er blitt bedre, og vi stiller større krav til at alle er hundre prosent forberedt. Vi har lært mye av den opplevelsen, fortsetter Arsenal-kapteinen.\n\nSiden tapet i ekstraomgangene etter Sergej Milinkovic-Savic' avgjørende 1-2-mål, er Lars Lagerbäck byttet ut med Ståle Solbakken.\n\nOm laget: – Det vet TV 2 uansett\n\n– Serbia har et såpass sterkt offensivt arsenal med mange forskjellige typer spisskompetanse. Særlig med Dusan Vlahovic, som har hatt en god start på et dårlig Juventus-lag, og Aleksandar Mitrovic er i sitt livs form, og Dusan Tadic er fortsatt kanskje den største stjernen i Ajax, sier landslagssjef Ståle Solbakken, før han fortsetter:\n\n– De utfyller hverandre veldig bra, for de er forskjellige typer og har både bakromskraft, intelligens og muskelkraft. Det må vi til en viss grad kompensere for, så de ikke får herje fritt, for da går det ikke. Ikke fordi vi vil ha en defensiv inngang, men fordi de vil gjerne eie ballen og styre kampen i perioder. Vi må helt sikkert forsvare oss i perioder.\n\nMitrovic i storslag\n\nBåde Ødegaard og Solbakken fikk mange spørsmål om Fulham-spiss Mitrovic, som har scoret seks mål i Premier League-innledningen. Det er kun Erling Braut Haaland som har scoret flere mål denne høsten.\n\nMobbes for video – sett av ti millioner\n\n– Han er en spiss med ekstreme ferdigheter. Han er ekstremt god i boks, ekstremt sterk og tøff å møte. Han er i sitt livs form, så han er en bra spiller, men det er flere utpå der. Vi hat også en ganske bra spiss, så vi får fokusere på ham og mate ham mer enn de klarer å mate Mitrovic, sier Ødegaard om den serbiske spisstjernen.\n\nSolbakken mener det blir viktig å unngå at serberne holder ballen lenge av gangen.\n\n– På det første målet mot Sverige fikk de stå og sikte innlegg, hvor de har Tadic med skuddtrussel, Vlahovic på små stikkeløp og Mitrovic som murbrekker, sier landslagssjefen.\n\nHAT TRICK: Aleksandar Mitrovic scoret tre mål i 4-1-seieren mot Sverige lørdag kveld. Foto: MARKO DJURICA / REUTERS\n\n– Men vi må også angripe med ball og hvile med ball. Vi kan ikke bare forsvare oss uten noen pasninger. Vi må flytte frem laget og få hvilt med ballen. Det er en form for forsvar vi kanskje ikke er så vant til i Norge, men det er for å ha krefter når vi angriper og til maksaksjoner for de som lever av det, sier Solbakken.\n\nForventer skarpere Ødegaard\n\nMartin Ødegaard kunne melde at den fysiske tilstanden er god etter at han ble byttet ut i lørdagens 1-2-tap mot Slovenia.\n\nKapteinen kom sent til landslagssamlingen etter å ha mistet den siste Arsenal-kampen før landslagssamlingen.\n\n– Jeg føler meg fin. Jeg har egentlig ikke hatt noe trøbbel etter kampen. Det føles bra. Jeg fikk en god gjennomkjøring, som jeg føler at jeg trengte, etter å ha manglet trening den siste uken. Kroppen føles enda bedre, sier Ødegaard til TV 2.\n\nEkspert ser Haaland-trend: – Fungerer stadig bedre\n\nSolbakken tror Ødegaard vil være skarpere mot Serbia enn Slovenia.\n\n– Han hadde ikke trent fotball. Han var smårusten og ble fortere sliten i hele kroppen, og han hadde nok den lille følelsen av at én prosent angst for at det ikke skulle gå, og det preget ham nok litt, men nå er han hundre prosent, for han har kommet gjennom den kampen. Vi tok han ut med en gang kroppen ikke lystret lenger. Han mistet også noen baller i overgangsfasen som han vanligvis ikke mister, så jeg er sikker på at vi får se en skarpere Martin i morgen, sier Solbakken.\n\nLandslagssjefen opplyste også at Marcus Holmgren Pedersen var tilbake i trening søndag. Julian Ryerson spilte høyreback mot Slovenia.\n\nSe Norge mot Serbia på TV 2 og TV 2 Play tirsdag fra kl. 20.00.",
    "Tusenvis av ortodokse marsjerte mot Europride i Serbia": "Med kors, ikoner og religiøse flagg marsjerte demonstrantene gjennom sentrum av hovedstaden. Mange ba og ropte slagord før de samlet seg utenfor St. Sava-katedralen i byen.\n\nPresident Aleksandar Vucic kunngjorde lørdag at han i samråd med regjeringen har bestemt at festivalen blir «utsatt eller avlyst». Ifølge Vucic er det ikke mulig å «håndtere alt sammen» fordi Serbia har «alle slags problemer», med henvisning til grensekonflikten med Kosovo og bekymring for energi- og matvarepriser.\n\nArrangøren av Europride svarte da at Serbia ikke kan avlyse og fremmet krav om at arrangementet holdes som planlagt.\n\n– President Vucic kan ikke avlyse noen andres arrangement. Retten til å holde pride er fastslått av Den europeiske menneskerettighetsdomstolen som en grunnleggende menneskerettighet, sier leder for Europride, Kristine Garina.\n\nRundt 15.000 mennesker var ventet å besøke Beograd gjennom Europride, som er Europas største LHBT-festival.\n\nSaken fortsetter under videoen\n\nDen serbisk-ortodokse biskopen Nikanor Bogunovic talte søndag og hyllet regjeringens avgjørelse om å avlyse «skjendingen av vårt land, vår kirke og vår familie». Biskopen sa videre at de troende er klare til å demonstrere igjen mot «dem som har som intensjon å ødelegge Serbias verdier».\n\nDe to første pride-marsjene i Beograd fant sted i 2001 og 2010 og ble begge preget av vold. Siden 2014 har den blitt arrangert fast, med mye politi til stede.\n\nHold deg oppdatert. Få daglig nyhetsbrev fra Dagsavisen\n\n\n\n",
    "Serbia forbyr Europride": "– Serbisk politi har i dag forbudt årets Europride-marsj, skriver arrangøren Belgrade Pride i en melding i sosiale medier.\n\nMarsjen var en del av det paneuropeiske Europride-arrangementet, som Serbia trakk seg fra å arrangere i august. Det er første gang Europride forbys av politiet.\n\n– Dette er en mørk dag først og fremst for alle skeive i Serbia. Forbudet mot å arrangere Europride er nok et skritt bort fra et liberalt og åpent Europa. Det er rett og slett forferdelig trist, sier Høyres 1. nestleder Henrik Asheim.\n\n– Vi står sammen med den europeiske homobevegelsen for å sikre at alle mennesker på tvers av alle landegrenser kan leve frie liv, være den de er og elske den de vil, legger han til.\n\nRundt 15.000 mennesker var ventet å besøke Beograd gjennom Europride, som er Europas største LHBT-festival.\n\nPride-arrangørenes fellesorganisasjon EPOA skriver i en uttalelse at forbudet er meningsløst.\n\n– Tusenvis av LHBTI+-mennesker og deres allierte er allerede i Beograd for å ta del i Europride. Vi samler oss på lørdag, selv om vi ikke kan marsjere.\n\n(©NTB)",
    "Solbakken om Ødegaard: – Rimelig sikker på at han rekker Serbia-kampen": "– Vi håper å få gode nyheter (om Martin) i løpet av dagen, sa landslagssjefen på onsdagens pressekonferanse.\n\nØdegaard måtte stå over Arsenals kamp søndag på grunn av en smell han pådro seg på trening, men det er ingen alvorlig skade. Likevel lot Solbakken det skinne gjennom at Slovenia-kampen lørdag trolig kommer for tidlig.\n\n– Den kampen begynner det å haste for, det sier seg selv. Serbia-kampen tirsdag er jeg rimelig sikker på at han rekker. Vi får se hva som kommer ut av denne dagen, sa Solbakken.\n\nØdegaard har som den eneste startet alle 18 kamper siden Solbakken ble landslagssjef. Sannsynligheten er stor for at en annen leder Norge ut på banen i Ljubljana lørdag, og det blir i så fall Erling Braut Haaland.\n\nHaaland har allerede vært kaptein for Norge ved å overta bindet når Ødegaard byttes ut, blant annet i hjemmeseieren mot Sverige i juni.\n\nVokst\n\n– Å være kaptein er jo stort, det. Jeg må bare fortsette å gjøre det jeg har gjort på de siste samlingene. Hvem som kaptein er egentlig det samme, for vi trenger flere enn én leder ute på banen, sa Haaland onsdag.\n\nSolbakken har ingen motforestillinger mot å bruke en 22-åring som kaptein. Ødegaard var selv 22 da han fikk vervet i fjor.\n\n– Det er mange måter å være leder på. Verken Erling eller Martin er blant dem som snakker mest, men det de sier er ofte velvalgte ord, og de har stor fotballforståelse. Erling har hele tiden vokst i sine tanker om spillet, ikke bare for egne prestasjoner, men for å få hele laget til å skinne, sa landslagssjefen.\n\nUngt lag\n\n– Vi har et av de yngste landslag i verden, derfor har vi unge kapteiner og visekapteiner.\n\nVed siden av Ødegaard manglet også Marcus Holmgren Pedersen under treningen på Ullevaal onsdag. Feyenoord-backen sliter med en vond tå. Han er uansett utestengt for gule kort mot Slovenia.\n\nDe 24 andre i troppen var i aksjon på Ullevaal-gresset, på en trening som ble stengt for utenforstående etter oppvarmingen.\n\n\n\n\n\n(©NTB)",
    "Derfor valgte Serbia å forby marsj under Europride": "Derfor valgte Serbia å forby marsj under Europride\n\nLørdag skulle skeive fra hele Europa markert Europride i Serbia. Men myndighetene i landet har valgt å forby marsjen som skulle skjedd den dagen.",
    "Serbia uten Serie A-profil mot Norge – to debutanter får sjansen": "Det ble klart da den serbiske landslagssjefen Dragan Stojkovic presenterte troppene til de kommende nasjonsligakampene mot Norge og Sverige fredag.\n\nForsvarsprofilen MIlenković er skadd og ikke aktuell for spill. Det er heller ikke Mallorca-keeper Predrag Rajkovic. Han pådro seg rødt kort i Serbias forrige nasjonsligamøte med Slovenia – til tross for at han satt på benken. Resultatet ble to kampers utestengelse.\n\nAlmeria-spiller Srđan Babić og Røde Stjerne-vingen Stefan Mitrović er nye i Serbia-troppen. De kan få sin landslagsdebut.\n\nDette er de utvalgte til landslagssjef Stojkovic:\n\nMålvakter: Vanja Milinković Savić (Torino), Marko Dmitrovic (Sevilla), Marko Ilić (Kortrijk).\n\nForsvar: Milos Veljkovic (Werder), Strahinja Pavlović (Salzburg), Stefan Mitrović (Getafe), Strahinja Eraković (Røde Stjerne), Srđan Babić (Almeria), Filip Maldenović (Legia Warszawa), Aleksa Terzić (Fiorentina), Erhan Masovic (Bochum).\n\nMidtbane: Nemanja Gudelj (Sevilla), Sergej Milinković Savić (Lazio), Ivan Ilić (Verona), Filip Kostic (Juventus), Saša Lukić (Torino), Uroš Račić (Braga), Nemanja Maksimovic (Getafe), Andrija Zivkovic (PAOK), Darko Lazović (Verona), Nemanja Radonjic (Torino), Filip Duricic (Sampdoria), Stefan Mitrović (Røde Stjerne).\n\nAngrep: Dusan Tadic (Ajax), Aleksandar Mitrović (Fulham), Dušan Vlahović (Juventus), Luka Jovic (Fiorentina).\n\nSerbia er nummer to i nasjonsligagruppen med tre poeng mindre enn Norge.\n\n(©NTB)",
    "Serbia håper ungdommen kan redde stemningen mot Sverige": "Serbia får ikke ha «vanlige» tilskuere på hjemmekampen mot svenskene. Dette fordi serbiske fans brukte rasistiske tilrop under kamper tidligere i år.\n\nSerbias landslag har ofte en fanatisk tilhengerskare på avgjørende hjemmelandskamper. Den kommer ikke inn på stadion denne gangen.\n\nDet europeiske fotballforbundet (Uefa) har åpnet for at barn og ungdom i alderen sju til 14 år kan følge oppgjøret fra tribunene i Beograd. Det serbiske fotballforbundet betaler reiseutgifter for tilskuere som kommer utenfra hovedstadsområdet.\n\nVM-klare Serbia kan vinne puljen i nasjonsligaen, men ligger tre poeng bak Norge med to kamper igjen å spille.\n\nSerbia kommer til Ullevaal stadion 27. september. Det kan bli en ren finalekamp om førsteplassen i puljen.\n\nSverige og Slovenia er uten mulighet til å vinne gruppen.",
    "NFF slipper ekstrabilletter til Norge – Serbia": "– Billettsalget åpnet i juni og solgte i rasende fart. Kampen har vært utsolgt i noen uker nå, sier Merete Prestkværn i Norges Fotballforbund til NTB.\n\n– I dag (torsdag) legger vi ut restbillettene, blant annet fordi bortelaget ikke bruker sin fulle kvote.\n\nKampen kan bli en ren finale om gruppeseieren for kaptein Martin Ødegaard og hans lag. Noen dager før spiller Norge borte mot Slovenia.\n\nPuljevinneren er sikret plass i seedingsnivå to før trekningen av EM-kvalifiseringen.\n\n(©NTB)",
    "Spår vraking": "LJUBLJANA (Dagbladet): Det som så ut til å bli en ny solskinnshistorie med Erling Braut Haaland-scoring og tre nye poeng, ble i stedet til en mørk norsk fotballkveld i Ljubljana. Selv om Norge tok ledelsen tidlig i 2. omgang, slo Slovenia tilbake og snudde 0-1 til 2-1.\n\nDen siste scoringen var signert det 195 centimeter høye og 19 år gamle stortalentet Benjamin Sesko, hvis skudd fra 25 meter snek seg bak Ørjan Håskjold Nyland.\n\nScoringen setter fyr på diskusjonen om det var riktig å starte med den klubbløse keeperen - uten fersk kamptrening - i mål i dette oppgjøret.\n\n- Det er en keepertabbe, enkelt og greit. Jeg tipper vi får en annen keeper mot Serbia, spår tidligere landslagstrener Egil «Drillo» Olsen i TV 2s studiosending.\n\n«Drillo» tror Rosenborg-keeper André Hansen får muligheten mot Serbia på tirsdag. Også AaFK-keeper Sten Grytebust er et alternativ.\n\nSolbakkens respons\n\nLandslagssjef Ståle Solbakken synes spørsmålet om det var riktig å starte med Nyland i mål, er helt berettiget.\n\n- Vi har stilt oss samme spørsmål selv og endte med at Ørjan skulle stå. Han har ikke hatt all verden av kamptrening før i karrieren heller, og har alltid prestert og vært bunnsolid i all den tiden jeg har vært landslagstrener. Den tvilen falt Ørjan til gode, sier Solbakken til TV 2.\n\nNyland var på sin side ikke helt enig i at 2-1-scoringen til Slovenia bør karakteriseres som en tabbe.\n\n- 2-1-målet er et bra treff, som jeg ikke ser utgangen på, sier Nyland til TV 2.\n\nVoldingen avviste også spekulasjonene om at manglende kamptrening spilte inn på situasjonen.\n\nFortsatt alle muligheter\n\nKveldens tap mot Slovenia betyr at Norge misbrukte muligheten til å dra i land den viktige gruppeseieren i Nations League-gruppa allerede i kveld, hvor spesielt tre faktorer ligger i potten:\n\nVed å vinne gruppa kan Norge innkassere 1) opprykk til nivå A i Nations League, hvilket betyr attraktive kamper mot Europas beste nasjoner i neste utgave, 2) en bedre seeding til høstens trekning til den ordinære EM-kvalifiseringen og dermed en antatt enklere vei til EM i Tyskland 2024, og 3) en ekstra mulighet til å kvalifisere seg til EM 2024 via playoff, om det ikke skulle lykkes i den ordinære EM-kvaliken.\n\nNorge kan imidlertid fortsatt sikre gruppeseieren om jobben gjøres mot Serbia på Ullevaal tirsdag kveld. Serbia møter for øvrig Sverige seinere i kveld.",
    "Noah (17) kom til finale i Serbia": "Noah Normann fra Narvik atletklubb har vært med landslaget for ungdom på konkurranse i Serbia. Her møtte seks norske brytere fra andre nasjoner.\n\n17-åringen fra Narvik gikk kamper mot en ungarer og to serbere på vei til finalen. I finalen ble det knepent tap - 3-5 - for en serber i stevnet som gikk utenfor Beograd på et sted som heter Zrenjanin.\n\nNormann gikk i klassen 65 kilo, og hadde grei vei i sine tre kamper på vei til finalen. Den brøt han med overtråkk av ankel, men ga motstanderen kamp.\n\nNeste oppgave for ungdomslandslagsbryteren fra Narvik - om ankelskaden ikke blir for plagsom - er Barents summer games i Tromsø kommende helg. Her deltar atletklubben med flere brytere. Også andre idretter er med i sommerlekene.",
    "Her er Norges tropp mot Serbia og Slovenia": "ULLEVAAL (Dagbladet): Landslagssjef Ståle Solbakken presenterte mandag formiddag troppen til herrelandslagets to Nations League-kamper, borte mot Slovenia 24. september og hjemme mot Serbia 27. september.\n\nMoldes Ola Brynhildsen er et nytt navn i A-landslagstroppen. Også Celta Vigos Jørgen Strand Larsen er tatt ut denne gang.\n\n- Jørgen har vært overraskende god i Celta Vigo, begrunner Ståle Solbakken.\n\n- Ola var aktuell sist også, men ble skadet. Dette er en spiller jeg vil se i miljøet og på trening. Ola starter neppe noen av kampene, men jeg vil bli kjent med ham.\n\nHer er Ståle Solbakkens utvalgte til de to kommende Nations League-kampene ✊🇳🇴#sterkeresammen pic.twitter.com/lacrnirNJR — Fotballandslaget (@nff_landslag) September 12, 2022\n\nStikk til Rekdal\n\nMidtstopper Stefan Strandberg haltet av banen mot Kristiansund i går, men er likevel tatt ut til de forestående Nations League-kampene.\n\nPå spørsmål om hvorfor ikke Rosenborg-midtstopper Markus Henriksen, som tidligere har spilt både på midtbanen og som spiss for det norske herrelandslaget, er tatt ut - med henvisning til at RBK-trener Kjetil Rekdal mener at han burde det - svarer landslagssjefen:\n\n- Rekdal var den siste i Norge som skjønte at Martin Ødegaard var en noenlunde god fotballspiller, så vi kan ikke ta alt han sier for god fisk, svarer Solbakken med et glimt i øyet.\n\n- Tonedøvt\n\nVidere var Ståle Solbakken nådeløs da han igjen ble spurt om sine betraktninger rundt Mathias Normanns kontroversielle valg om å signere for russiske Dynamo Moskva, parallelt med Russlands invasjon av Ukraina.\n\n- Det er et totalt uforståelig valg. Han fikk en klar hentydning om hva konsekvensene ville bli før han signerte kontrakten. Jeg synes det er tonedøvt av ham og tonedøvt av rådgiverne som står bak. Jeg har stor sansen for Mathias som person og spiller, men dette er skivebom, sier Solbakken.\n\nREFSES: Mathias Normann. Foto: Lise Åserud / NTB Vis mer\n\n- Kan du si litt om hvordan han reagerte da han ble informert om at han ikke blir tatt ut på bakgrunn av klubbvalg? spurte Dagbladet.\n\n- Han er en voksen mann som oppfattet klart hva jeg sa. Han hadde en argumentasjon som jeg og Lise ikke mener at jeg er fruktbar, svarer Solbakken og henviser til Normanns uttalelser om at idrett og politikk ikke hører sammen.\n\n- Ingen livstidsstraff\n\nNorges landslagssjef svarer videre at det ikke er snakk om noen livstidsstraff for Normann, om han seinere i karrieren skulle bytte klubb og liga.\n\n- Vi gir ikke noe livstidsstraff, men det er heller ikke sånn at dette gir noen ekstrapoeng i framtida, påpeker han overfor Dagbladet.\n\nHer er hele Norges tropp: Hele troppen: Keepere: Ørjan Håskjold Nyland André Hansen (Rosenborg) Sten Michael Grytebust (Aalesund) Forsvar Marcus Holmgren Pedersen (Feyenoord) Omar Elabdellaoui Julian Ryerson (Union Berlin) Birger Solberg Meling (Rennes) Fredrik André Bjørkan (Hertha Berlin) Stefan Strandberg (Vålerenga) Leo Skiri Østigård (Napoli) Andreas Hanche-Olsen (Gent) Kristoffer Vassbakk Ajer (Brentford) Stian Rode Gregersen (Bordeaux) Midtbane: Patrick Berg (Bodø/Glimt) Martin Ødegaard (Arsenal) Sander Berge (Sheffield United) Morten Thorsby (Union Berlin) Fredrik Aursnes (Benfica) Mohamed Elyounoussi (Southampton) Kristian Thorstvedt (Sassuolo) Mats Møller Dæhli (Nürnberg) Angrep: Ola Brynhildsen (Molde) Alexander Sørloth (Real Sociedad) Erling Braut Haaland (Manchester City) Joshua King (Fenerbahce) Jørgen Strand Larsen (Celta Vigo) Vis mer\n\nGledelig comeback\n\nOmar Elabdellaoui er tilbake i den norske landslagstroppen, etter den dramatiske skaden i øyet og ansiktet. Han ble uttatt til en tropp tidligere i år, men måtte melde forfall. Nå står han uten klubb etter at kontrakten med Galatasaray ble terminert.\n\n- Han har gjort så mye over så lang tid. Det kan være det er noen promille medlidenhetsuttak i dette, men jeg har veldig lyst til å se Omar i dette miljøet som han har vært en stor del av over så lang tid, sa Solbakken til NTB.\n\n- Det er litt medlidenhetsuttak. Det sa jeg også til ham, gjentok Solbakken."
}