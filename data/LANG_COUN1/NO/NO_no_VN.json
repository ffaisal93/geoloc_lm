{
    "Populær turistattraksjon i Vietnam er stengt grunnet sikkerhetsfrykt - igjen": "Myndighetene i Hanoi, Vietnams hovedstad, har beordret midlertidig stenging av en av byens mest populære attraksjoner; en 300 meter lang og smal jernbanestrekning som er fylt av kafeer, restauranter og butikker, skriver avisa Bloomberg. Alle butikker i området får nå tre dager på å stenge. Det er ikke klart hvor lenge nedstengingen vil vare.\n\nLandemerket Hanoi Train Street, som området heter, har møtt gjentatte trusler på grunn av sammenstøt mellom små bedrifter og lokale myndigheter. Stedet vakte først harme hos kommunestyret i 2019. Turister som i kjent stil fylte gaten, tok selfies eller forsøkte å få et glimt av et tog, ble blokkert av barrikader reist av myndighetene, og det ble satt en frist for stenging av kafeer rundt banen på grunn av sikkerhetshensyn. Det hele endte med at myndighetene lettet på tiltakene etter at lokale bedrifter sa at turismeinntekter ville bli hardt rammet dersom den populære attraksjonen måtte holde stengt. Men til tross for at området fikk åpne igjen, førte pandemien til at det sto stille i to år. Likevel begynte bedrifter gradvis å gjenåpne i mars i år, i strid med myndighetene, etter at landet lempet på innreisereglene.\n\n– Ønsker ikke finne løsninger\n\nLe Tuan Anh (50), eier Railway Café, og har jobbet i området i syv år.\n\n– Bedrifter har tatt ansvar ved å sette opp strøm- og vannledninger og rengjøre jernbanesporet regelmessig, samt advare besøkende om å holde seg inne når togene nærmer seg, sier han til Bloomberg.\n\n– Myndighetene har alltid ønsket at denne gaten skal være stengt, de ønsker ikke å finne bedre løsninger, sa Anh i et intervju med Bloomberg før den siste nedstengingen av området.\n\n– Siden familien min flyttet hit i 1965, har det aldri vært noen beklagelige hendelser eller ulykker med verken turister eller lokalbefolkning i området, fortsatte han.\n\n[ Fjern litt fett på Frogner ]\n\nSliter med å få turister\n\nJernbanen ble bygget av franskmenn da de styrte landet på begynnelsen av 1900-tallet, og drives nå av Vietnam Railways, som er eid av staten. Rundt 1950- og 1960-tallet ble det bygget boliger rundt banen, for å huse familiene til jernbaneansatte.\n\nDistriktsmyndighetene jobber med en egen, ny plan for å utvikle området som en turistattraksjon, slik at både lokalbefolkningen og besøkendes behov kan bli møtt, samtidig som de kan overholde sikkerhetsbestemmelser. Det innebærer blant annet at de må sette åpningstider for tog som skal passere, ifølge det lokale nettstedet Dan Tri.\n\nVietnam har sett en nedgang i antall turister, og satt et mål om å lokke 5 millioner utenlandske besøkende i år. Men i slutt av august hadde de kun hatt 1,4 millioner besøkende, ifølge myndighetenes data. Landets rival, Thailand, har tiltrukket seg rundt 3,8 millioner frem til midten av august i år, og har dermed hevet målte sitt for utenlandsbesøkende i år til 10 millioner.\n\n[ Eiendomsmeglere: Slik påvirkes boligsalget av rentehopp og strømpriser (+) ]\n\nHold deg oppdatert. Få daglig nyhetsbrev fra Dagsavisen\n\n\n\n\n\n\n\n\n\n\n\n\n\n\n\n\n\n\n\n\n\n\n\n",
    "Eier av karaokebar pågrepet etter dødsbrann i Vietnam": "Politiet bekrefter i en uttalelse lørdag at eieren, 42 år gamle Le Anh Xuan, er pågrepet og siktet for brudd på brannforebyggende regler.\n\nKaraokebaren hans i Thuan An i Binh Duong-provinsen gikk opp i flammer 6. september, og flere mennesker mistet livet og ble skadd.\n\nTidlig i etterforskningen ble det klart at kortslutning var årsaken til brannen.\n\nThuan An ligger rundt 50 minutter nordøst for Ho Chi Minh.\n\n[ Minst 32 døde etter karaokebrann i Vietnam ]",
    "Seks neshorn døde av ukjente årsaker i Vietnam": "– Åstedet har blitt undersøkt, neshornene har blitt dissekert og politiet har blitt bedt om å sende inn prøver til testing for å finne ut hvorfor de døde, forteller skogvokter Nguyen Anh Tuan til DPA.\n\nDe to-hornete neshornene ble fraktet til Vietnam fra Afrika for flere år siden. Dagene før de døde skal de ha vært ved god helse, og bodde på et stort, inngjerdet område, ifølge lokale medier.\n\n– På nåværende tidspunkt er det ikke mulig å konkludere om disse neshornene har blitt forgiftet eller om de har lidd av matforgiftning. Men blir det oppdaget at det har skjedd noe kriminelt, vil myndighetene straffeforfølge de som står bak, sier Tuan.",
    "Minst tolv døde i brann på karaokebar i Vietnam": "Politibetjent Dinh Cong Hiep sier til nyhetsbyrået DPA at det er hentet ut tolv døde og tolv skadde onsdag morgen.\n\nBrannen rammet hele bygget på tre etasjer tirsdag kveld. Ansatte på karaokebaren forsøkte uten hell å slokke flammene, men de spredte seg raskt gjennom bygningen, og både ansatte og kunder ble stengt inne.\n\nPolitiet jobber med å kartlegge årsaken til brannen. Landsbyen ligger rundt 50 minutter nordøst fra Ho Chi Minh.",
    "Vietnam blir Akers havvind-premiere": "Aker Offshore Wind ble tatt av børs like etter en skuffende auksjonsrunde i Skottland i starten av 2022.\n\nNå har de sikret seg lisenser i Skottland likevel, samtidig som virksomheten er omorganisert. På energimessen i Stavanger møter vi Tove Røskaft. Hun leder Aker Offshore Wind, som nå blir en del av fornybarselskapet Mainstream, der Akers porteføljeselskap Horizons er største aksjonær.\n\nVi spør om prosjektporteføljen, omorganiseringen og når vi kan forvente nye ting fra selskapet.",
    "ONS: Vietnam blir først ut for Akers havvind": ""
}