{
    "Hovedmann (34) skal ha handlet hasj fra Marokko – avslørt da politiet knakk koden på kryptert telefon": "05.09.22 11:22\n\nSKIEN: Da politiet sikret seg beslaget på 698 kilo i et varelager på Kjørbekk, fant de en kryptert telefon på en 27-åring fra Porsgrunn. Da åpnet det seg en handel av internasjonal narkohandel.",
    "Løslatt britisk fremmedkriger trodde ikke han kom til å overleve fangenskap": "– Jeg trodde aldri at jeg skulle komme ut i live, sier Aiden Aslin i et intervju med The Sun.\n\nTorsdag morgen landet han på britisk jord etter å ha blitt satt fri dagen før.\n\n28-åringen hadde bodd i Ukraina i en rekke år, og hadde sluttet seg til de ukrainske regjeringsstyrkene da det brøt ut full krig i februar.\n\nUnder beleiringen av Mariupol gikk bataljonen hans tom for både mat og ammunisjon før de overga seg.\n\nIfølge Aslin ble han slått i ansiktet da de fant ut at han var britisk. Deretter ble han skilt fra de andre og tatt med til den såkalte Folkerepublikken Donetsk.\n\nHan forteller også at han ble knivstukket i ryggen og spurt om han ville ha en «rask død» eller en «vakker død».\n\nI juli ble han og en annen brite, Shaun Pinner, samt marokkaneren Brahim Saadoun, dømt til døden. Også Pinner og Saadoun var blant de i alt ti utenlandske fremmedkrigerne som ble satt fri onsdag.\n\nSaadoun (21) er nå tilbake hos familien sin i Marokko. Han var i Ukraina som ingeniørstudent da krigen startet.\n\n– Jeg vil skape oppmerksomhet rundt den vanskelige situasjonen til Ukraina og folkets kamp i disse vanskelige tider, sier han til nyhetsbyrået AFP.\n\nHan takket også Saudi-Arabia, Tyrkia og Marokko for å ha bidratt til å få ham fri.",
    "Stjerneskuddet kan vrake Norge – landslagssjefen visste ikke om det": "21-åringen har nemlig muligheten til å spille for Marokko, og har ikke lukket døren for den muligheten.\n\n– Nei, jeg venter helt til siste sekund før jeg tar en avgjørelse, forteller Sahraoui til NRK dagen etter showet mot rivalen Lillestrøm.\n\nEtter en restitusjonsøkt med resten av lagkameratene har han allerede rettet blikket fremover, mot ny kamp.\n\nDet har også NRK, nærmere sagt mot neste landslagssamling. Ståle Solbakken skal nemlig presentere sitt mannskap til kampene mot Slovenia og Serbia allerede om en uke. Der kan det være plass til vingen fra Hauketo.\n\nDAGEN DERPÅ: 21 år gamle Osame Sahraoui møter NRK dagen etter å ha herjet med Lillestrøm. Foto: Terje Haugnes / NRK\n\n– Hva gjør du hvis du blir tatt ut neste uke?\n\n– Vi får se når den tid kommer, det er en uke igjen. Det er en kamp før det og, så jeg må prestere da og.\n\nHan forklarer at det er følelsene som må styre hvilket landslag han ender opp med å representere.\n\n– Det er en følelse man må få i kroppen. Jeg elsker selvfølgelig begge nasjoner, og jeg vil spille for begge. Men det valget kommer til å komme til slutt. Når de innkallingene kommer så må jeg ta et valg, og vi får se hva det blir.\n\nVisste ikke om det\n\nLandslagssjef Ståle Solbakken satt på tribunen da Sahraoui skar seg gjennom Lillestrøm-forsvaret gang på gang.\n\nHan forteller at han ikke var klar over at Sahraoui fortsatt var aktuell for Marokko før søndagen.\n\n– Jeg visste ikke om det før i går. Jeg fikk vite det av Smerud (Leif Gunnar, U21-landslagstrener), sier Solbakken.\n\nHan sier det er opp til 21-åringen selv å bestemme hvor han vil spille, og også Solbakken trekker frem den «gode følelsen».\n\nNORSK DRAKT: Sahraoui er allerede en del av det norske U21-landslaget. Foto: Annika Byrde / NTB\n\n– Han er en veldig god fotballspiller, og han vet nok at han sannsynligvis kan få A-landskamper for begge nasjoner. Så det er opp til han. Det er han som må få den gode følelsen. Og det er hans valg.\n\n– Kan det bli mer aktuelt å ta han ut nå for å låse han til Norge?\n\n– Nei, det er ikke sånn det funker. Alt går på prestasjon. Vi har to viktige kamper nå, så det er ikke noe taktisk med å låse han til Norge. Det er ikke sånn det skal være heller, sier landslagssjefen, og legger til at Sahraoui er fast på U21-landslaget og vet han er sterkt ønsket i det norske landslagssystemet.\n\nSamtaler med Marokko\n\nSahraoui har nemlig vært en viktig brikke i Norges U21-landslag som kvalifiserte seg til neste sommers EM. Det låser likevel ikke 21-åringen til å spille med norsk flagg på brystet på A-landslagsnivå.\n\nOslo-gutten bekrefter at han også er i samtaler med det marokkanske forbundet.\n\n– Jeg har dialog med begge parter, men ikke noe konkret når det gjelder innkalling. Bare små samtaler, sier Sahraoui.\n\nHan opplever at han er ønsket av begge landslag.\n\n– Jeg får følelsen av at begge liker stilen min og meg som person, og at det kan eventuelt skje noe. Men vi får se når det skjer.",
    "270 krigsfanger utvekslet mellom Russland og Ukraina": "Ukraina og Russland har med hjelp fra Tyrkia utvekslet til sammen 270 krigsfanger, inkludert ti utenlandske krigsfanger, opplyser ukrainske myndigheter.\n\nLeder for Ukrainas statlige sikkerhetstjeneste Vasyl Maliuk omfavner en krigsfange etter utvekslingen. Bildet er tatt av Ukrainske myndigheter, og er ikke verifisert av Reuters. Det skal være tatt den 22. september i Chernihiv-regionen i Ukraina. Foto: STATE SECURITY SERVICE OF UKRAINE / Handout / Reuters / Scanpix\n\n– Vi har fått frigjort 215 personer, sier den ukrainske presidenten Volodymyr Zelenskyjs stabssjef Andrij Jermak i en kunngjøring på ukrainsk fjernsyn.\n\nRussland har fått 55 krigsfanger, blant dem den tidligere ukrainske prorussiske politikeren Viktor Medvedtsjuk, som er alliert av Russlands president Vladimir Putin og anklaget for høyforræderi. Det opplyser Zelenskyj i sin daglige videotale.\n\nUtenlandske krigsfanger har reist fra fangenskap og dødsdom i Donbas. Veien hjem gikk via Riyadh i Saudi Arabia. Foto: Coordination Headquarters for Treatment of Prisoners of War/Handout via REUTERS / Scanpix\n\nFangeutvekslingen skal være den største mellom partene siden Russland invaderte Ukraina i slutten av februar.\n\n– Det var på hengende håret\n\nAiden Aslin, Shaun Pinner og John Harding fra Storbritannia er blant de returnerte krigsfangene, skriver Sky News.\n\n– Det var på hengende håret, sier Aiden og Pinner i en videomelding fra flyet hjem. De to sender en takk til alle som har jobbet for at de skulle få komme hjem.\n\nDet er ytterligere to briter blant de løslatte krigsfangene.\n\nKommer ikke hjem\n\nZelenskyj sier at fem kommandører, blant dem ledere som forsvarte Azovstal-stålverket i havnebyen Mariupol i flere uker, er blitt sendt til Tyrkia som del av utvekslingsavtalen. Avtalen var blitt godt forberedt på forhånd og inngått med hjelp fra Tyrkias president Recep Tayyip Erdogan.\n\nI TYRKIA: Fem kommandører som forsvarte stålverket Azovstal i Mariupol ble returnert. På bildet: Kommandørene Denys Prokopenko, Sviatoslav Palamar og Denys Shleha sammen med lederen for Ukrainas militæretterretning Kyrylo Budanov. Foto: MINISTRY OF INTERNAL AFFAIRS OF UKRAINE / Handout / Reuters / Scanpix\n\nDe løslatte krigsfangene blir værende i Tyrkia, der de er i sikkerhet, til krigen avsluttes, ifølge Zelenskyj.\n\nOnsdagens kunngjøring kom dagen etter at Erdogan sa til amerikansk fjernsyn at Russland og Ukraina var enige om utveksling av 200 krigsfanger.\n\nUtenlandske krigsfanger\n\nTidligere onsdag ble det kjent at ti utenlandske krigsfanger var blitt sendt fra Russland til Saudi-Arabia. Disse var del av utvekslingsavtalen, opplyser Zelenskyj.\n\nFem av disse ti krigsfangene kommer fra Storbritannia, og to kommer fra USA. I tillegg kommer én fra Sverige, én fra Marokko og én fra Kroatia.\n\nKRIGSFANGER: Aiden Aslin (Storbritannia, til venstre), Shaun Pinner (Storbritannia, til høyre) og Saaudun Brahim (Marokko, i midten) er blant krigsfangene som har sluppet fri. De ble dømt til døden i Donetsk av en uautorisert domstol tidligere i år. Foto: AP / NTB\n\n– Saudi-Arabia legger til rette prosedyrer for at de får en trygg hjemreise til sine respektive land, het det i en uttalelse fra det saudiarabiske utenriksdepartementet onsdag.\n\nStorbritannias statsminister Liz Truss var tidlig ute med å takke Ukraina og Saudi-Arabia for deres bistand i utleveringen. På Twitter skriver Truss at hun gleder seg over nyheten om løslatelsene.\n\nTatt til fange i Øst-Ukraina\n\nSenere takket USA både Ukrainas president Volodymyr Zelenskyj og Saudi-Arabias kronprins Mohammed bin Salman for tilretteleggingen for løslatelsen av disse ti krigsfangene.\n\nDe to amerikanerne ble meldt savnet da de kom under kraftig skyts i Kharkiv-regionen nordøst i Ukraina, nær grensen til Russland, 9. juni. Begge hadde dratt til Ukraina på egen hånd. Der ble de venner fordi begge var fra Alabama, står det i en felles uttalelse fra familiene deres.\n\nKrigsfangene fra Storbritannia og Sverige ble alle tatt til fange av russisk-støttede separatister og russere i Luhansk og Donetsk i Øst-Ukraina, ifølge Truss og Sveriges utenriksminister Ann Linde.\n\n– Bragd\n\nFNs generalsekretær António Guterres ønsker nyheten om utveksling av over 250 krigsfanger varmt velkommen, står det i en uttalelse som Guterres' talsmann Stephane Dujarric har sendt ut.\n\n– Dette er ingen liten bragd, men langt mer gjenstår å gjøre for å dempe lidelsene som krigen i Ukraina har utløst. Han roser innsatsen fra begge parter, skriver Dujarric.\n\nDujarric opplyser at Guterres skal fortsette å støtte alle fremtidige forsøk på utveksling av krigsfanger.\n\n– Generalsekretæren gjentar behovet for full respekt for folkeretten, inkludert den humanitære folkeretten, når det gjelder behandling av krigsfanger, skriver Dujarric videre.",
    "Kan vrake Norge": "INTILITY ARENA (Dagbladet): Det ble en kveld for historiebøkene for Osame Sahraoui, som vartet opp med to mål og en målgivende i 3-1-seieren over Lillestrøm.\n\n21-åringen har herjet med forsvar i Eliteserien de siste ukene, og står med seks scoringer de siste sju kampene på øverste nivå.\n\nSøndag var både landslagssjef Ståle Solbakken og hans assistent, Kent Bergersen, på plass for å titte nærmere på blant andre Vålerengas trollmann.\n\nNorge eller Marokko?\n\nTil Dagbladet bekrefter landslagssjef Solbakken at han lot seg imponere av Sahraouis opptreden søndag kveld.\n\n- Han spilte en god kamp, han. Han leverer veldig bra. Vi skal ta ut en A-landslagstropp og en U21-landslagstropp i neste uke, så da får vi se, sier Solbakken på spørsmål om Sahraoui er aktuell for A-landslaget.\n\n21-åringen står uansett overfor et stort valg hva angår landslagsspill. Sahraoui har spilt for det norske U21-landslaget, men har tidligere vært på treningsleir med det marokkanske U17-landslaget.\n\nUTTAK SNART: Osame Sahraoui kan fort ha spilt seg inn i tankene til Ståle Solbakken. Foto: Håkon Mosvold Larsen / NTB Vis mer\n\nDet betyr at han fremdeles kan representere både Norge og Marokko på A-landslagsnivå.\n\n- Jeg føler at dette er et luksusproblem. Det er vanskelig å velge, det er to fantastiske land. Jeg skulle ønske jeg kunne spille for begge, men jeg må ta det valget en eller annen gang, sier Sahraoui til Dagbladet.\n\nHan bekrefter at han har hatt kontakt med den nordafrikanske nasjonen.\n\n- Ja, det har vært kontakt med Marokko, faktisk. Men det har ikke vært noe håndfast uttak. Det har vært litt godprat, men det har det vært med begge landslag. Jeg er positiv til begge to. Men dette er et vanskelig valg.\n\nMarokko har nylig blitt tatt over av suksesstreneren Walid Regragui, etter at rutinerte Vahid Halilhodzic mistet jobben. Regragui ledet storklubben Wydad Casablanca til seier i den afrikanske Champions League.\n\nNY SJEF: Walid Regragui (til venstre) tok nylig over det marokkanske landslaget. Foto: AFP Vis mer\n\nMarokko er også kvalifisert til VM i Qatar seinere i år. Der er de plassert i gruppe med Belgia, Canada og Kroatia.\n\nWalid Regragui, Marokkos landslagstrener, har ikke besvart Dagbladets henvendelser.\n\n- Ikke vært klar over det\n\nSolbakken forteller at Sahraouis mulige dilemma ikke er noe som kommer til å spille på hans uttak, når neste A-landslagstropp skal presenteres.\n\n- Valg av nasjonalitet er noe man skal føle, og noe som skal komme innenfra. Hva han føler er det bare han som kan svare på, sier Solbakken.\n\n- Han har aldri vært i min tropp, så dette har jeg ikke vært klar over. Men det skal ikke være sånn. Uttakene skal være rettferdige og basere seg på prestasjoner. Det er bare han som kan svare på hva han vil.\n\nLandslagssjefen er uansett klar på at han ser for seg at Vålerenga-juvelen blir å finne med det norske flagget på brystet - også på A-landslagsnivå.\n\nSPILL FOR NORGE: Osame Sahraoui har allerede representert Norge på U21-nivå. Foto: Håkon Mosvold Larsen / NTB Vis mer\n\n- Vi ønsker at de beste spillerne i Norge skal velge Norge. Han er en spiller som, før eller siden, vil være involvert i et A-landslag. Men det er han som sitter med nøkkelen her.\n\nOg mye tyder på at Sahraoui selv vet veldig godt at det er han som til slutt kan velge og vrake mellom de to nasjonene.\n\n- Jeg gleder meg til jeg kan ta et valg, det gjør sikkert dere også, sier Sahraoui.\n\n- Men har du egentlig tatt et valg? Dersom du skulle bli tatt ut for begge nasjonene: Har du bestemt hvem du vil representere?\n\n- Det har jeg ikke. Det valget tar jeg ikke før i siste sekund, når jeg ser det klart i hodet. Da tar jeg det valget som føles mest riktig.",
    "Dømt for å eksponere islam?": "Den danske skribenten og fotografen Steen Raaschou har i mange år drevet sin nettside Snaphanen.dk. 20. september 2022 ble han av Københavns Byret dømt til 4 måneders betinget fengsel for å ha skrevet om mordene på Louisa Vesterager Jespersen og Maren Ueland i Marokko i desember 2018, samt linket til en video som viste ugjerningene.\n\nRettsprosessen har tatt flere år. Tidlig om morgenen 8. mai 2019 fikk Raaschou sin private leilighet ransaket av minst 5 politimenn. De konfiskerte hans datamaskiner og la ham i håndjern, som om han var en farlig terrorist. Raaschou var da pensjonist og tidligere ustraffet.\n\nAktoratet ville ha en strengere straff. Anklageren ønsket 6 måneders ubetinget fengsel for Raaschou. Dommerne valgte derimot å gi en betinget dom, delvis av hensyn til den tiltaltes alder og helse. Steen Raaschou har vært alvorlig syk av kreft og tar fremdeles mange medisiner hver dag.\n\nJeg kjenner Raaschou personlig og var selv til stede i rettssalen, som en av omkring et dusin tilhørere. Umiddelbart syntes jeg som ikke-jurist at lovanvendelsen var merkelig.\n\nRaaschou er av Københavns Byret blitt dømt for overtredelse av den danske straffelovens paragraf 264 d. Denne forbyr videreformidling av bilder som omfatter en annen persons «private forhold» og som åpenbart ikke er av offentlig interesse. Et eksempel på dette er hvis man formidler eller offentliggjør bilder av din ekskjæreste eller tidligere ektefelle naken. Dette dreier seg om handlinger som er spesifikt designet for å personlig sjikanere og fornedre et annet menneske, med bilder som er klart private og ikke av offentlig interesse.\n\nMennesker dør hver dag. Noen dør på mer brutalt vis enn andre. Dødsfall ved drap gir utvilsomt ekstra belastninger for de etterlatte, familie og venner av ofrene. Likevel omtaler vi mord offentlig. Dette er fordi grove kriminalsaker ikke kun er av privat interesse. Retten til privatliv skal balanseres mot offentlighetens rett til informasjon om hva som hender i verden rundt dem. Folk bør gjøres oppmerksomme på problemer og potensielle trusler. De har rett til og krav på å få vite grunnleggende informasjon om samfunnet de lever i. Dessuten kan tilbakeholdelse av sannferdig informasjon ofte oppmuntre til spredning av rykter, som kanskje eller kanskje ikke er sanne.\n\nDobbeltdrapet på Louisa Vesterager Jespersen og Maren Ueland bærer preg av å ha vært en terrorhandling. De militante muslimene som på ekstremt brutalt og rituelt vis utførte mordene sympatiserte med terrororganisasjoner som Den islamske staten (IS). Et dødelig terrorangrep på en dansk og en norsk borger er av åpenbar offentlig interesse for borgere i Danmark, Norge og andre land. Det er ikke rimelig å behandle dette på samme måte som spredning av private nakenbilder.\n\nSteen Raaschou omtalte denne saken på sin nettside Snaphanen.dk i desember 2018 fordi han mente at etablerte medier ikke fortalte den fulle sannheten om hva som virkelig hadde hendt i Marokko. Medier i Danmark og Norge skrev diffust om at de to kvinnene hadde fått «skader på halsen.» Dette er en så grov omskrivning av det som faktisk hendte at det i praksis en en form for løgn. Raaschou sier selv at han skrev for å opplyse offentligheten om sannheten. Han gjorde ikke dette for å sjikanere ofrenes familier.\n\nDommerne i Københavns Byret avviste argumenter fra Raaschou og hans advokat om at han hadde brukt sin ytringsfrihet til offentlig opplysning. De mente at hensynet til de etterlatte veier tyngre enn hensynet til ytringsfrihet. Det ble også argumentert for at Raaschou kunne ha omtalt dobbeltdrapet på en annen måte enn ved å vise et skjermbilde og gi videolink til en annen nettside.\n\nVideoen av mordene ble ikke vist for partene i retten. Derimot var det innkalt et vitne som har arbeidet for politiet. Han beskrev deler av videoen. Dommerne vedtok referatforbud over innholdet av denne videoen. Alle som var til stede i rettssalen, inklusive tilhørere som meg selv, er dermed ilagt forbud mot å beskrive det vi hørte der om videoen. Brudd på dette referatforbudet kan i ytterste konsekvens medføre at vi selv blir rettsforfulgt. Dommerne mener altså Steen Raaschou ikke skal omtale innholdet av videoen med skjermbilde eller lenke til video, men heller ikke skriftlig. Man sitter igjen med et inntrykk av at Københavns Byret egentlig ikke ønsker at folk flest skal få vite hvilke bestialske forbrytelser Louisa Vesterager Jespersen og Maren Ueland ble utsatt for.\n\nPå sin nettside Snaphanen postet Steen Raaschou et diffust skjermbilde av videoen samt ekstern lenke til de som ville se video av drapene i Marokko. Det var altså ikke mulig å se denne videoen direkte på Snaphanen. Det ble linket til en annen nettside, som så linket videre til en annen nettside som hadde videoen. Raaschou advarte dessuten sine egne lesere om at videoen på ekstern nettside var «ekstremt ubehagelig.»\n\nI 2020 viste medier over hele den vestlige verden bilder og video av at den svarte amerikanske mannen George Floyd døde. Dette bidro til å hisse opp til dels meget voldelige opptøyer i mange byer av bevegelsen Black Lives Matter (BLM). Københavns Byret har dømt Steen Raaschou til 4 måneders betinget fengsel for å være beviselig mer restriktiv i sin bruk av video fra drapene i Marokko enn store medier over hele verden var med video av George Floyds død. Vestlige medier har ingen problemer med å vise bilder av døde mennesker når de finner dette politisk og ideologisk opportunt, selv ikke døde barn. Dette gjorde de for eksempel under den store migrantbølgen i 2015 med den lille gutten Alan Kurdi.\n\nDet er interessant at skandinaviske medier var til dels mer restriktive i sin omtale av mordet på Louisa Vesterager Jespersen og Maren Ueland i 2018 enn de var i sin omtale av mordet på Kim Wall i 2017. Medier også i Danmark skrev da ganske detaljert om saken, inkludert at liket ble partert. Drapet på Wall i en ubåt ble utført av en enkelt, psykologisk avvikende person. Det hadde ingen tydelig politisk, ideologisk eller religiøs dimensjon. Peter Madsen myrdet henne fordi han er et klassisk eksempel på en voldelig psykopat. Motivet var psykopati, ikke ideologi.\n\nDet var utvilsomt en stor belastning for de etterlatte også etter Kim Wall. Walls kjæreste har selv beskrevet hvor forferdelig han syntes medienes omtale av saken var. Redaktør Casper Walbum Høst i danske DR argumenterer derimot for at mediene ikke automatisk kan ha det samme perspektivet på en sak som nære pårørende har. Ja, man skal ta visse etiske hensyn, men man har også en forpliktelse til å informere offentligheten om hva som har hendt, pluss ondskapen som lå bak handlingene.\n\nDette er nøyaktig det samme argumentet som lå bak Steen Raaschous publiseringer på sin nettside i 2018. Forskjellen er at denne saken involverte islam.\n\nDobbeltdrapet i fjellene i Marokko ble utført av ei gruppe muslimer med en tydelig religiøs og ideologisk motivasjon og velkjente jihadistiske metoder. Man skulle tro at massemediene ville grave mer i mord utført med en ideologisk begrunnelse for å eksponere ideologien bak grusomhetene. Slik er det tydeligvis ikke, i alle fall ikke hvis motivasjonen er islam. Da vil mediene helst ikke eksponere for mange detaljer eller snakke mye om tankegodset bak handlingene.\n\nDaværende statsminister Lars Løkke Rasmussen i Danmark og hans kollega Erna Solberg i Norge serverte tomme floskler etter mordene i Marokko i 2018. De antydet at drapene var meningsløs vold som ikke hadde noen tilknytning til islamsk kultur eller lære. Dette er ikke sant. Brutaliteter og halshugginger er blitt utført av jihadistiske grupper i 1400 år, med den samme religiøse begrunnelsen og med lignende metoder. Voldspotensialet i islam er svært stort. Å lyve om dette bidrar ikke bare til å tåkelegge hvorfor Jespersen og Ueland ble myrdet. Det kan også ha bidratt direkte til at de ble drept.\n\nKanskje var Louisa Vesterager Jespersen og Maren Ueland naive. Hvis de ikke hadde reist til Marokko hadde de trolig vært i live i dag. Til deres forsvar skal det nevnes at de til dels også var ofre for løgner som de var blitt servert i hele sitt liv. Deres egne politikere, medier og såkalte eksperter har i årevis hevdet at islamsk kultur er veldig fredelig, tolerant og berikende. Jespersen og Ueland er døde fordi de trodde på disse løgnene. Hvis de var blitt fortalt sannheten om islam så ville de aldri som europeiske kvinner ha reist til et muslimsk land.\n\nOffisielt blir Steen Raaschou dømt for å ha krenket de etterlattes rett til privatliv. Han dømmes derfor også til å betale symbolske bøter til Jespersens foreldre. Men det er lett å finne kriminalsaker der etablerte medier fråtser i detaljer, med minimalt hensyn til ofrene eller deres familier. Man mistenker at Raaschou egentlig skal dømmes og fordømmes fordi han eksponerer islams store voldspotensiale. Indirekte eksponerer han da også løgnene til våre egne makteliter, og farene de utsetter sin egen befolkning for ved å importere islam til våre land.\n\nKjøp «Den islamske fascismen» av Hamed Abdel-Samad fra Document Forlag her.\n\nKjøp Oriana Fallacis bok her\n\nKjøp Hege Storhaugs bok «Islam. Den 11. landeplage» fra Document Forlag her!",
    "Kjøttkaker frå heile verda": "Kjøttkaker har vandra over heile verda i mange hundre år. Ulike kulturar har over tida sett sin eigen smak på denne favoritten, i dag finst dei i tallause variantar, formar og smaker.\n\nI Marokko smaker kjøttbollane av koriander og ingefær. Der koker dei sausen med smakfulle urter og krydder.\n\nSpanjolane liker kjøttkakene mykje meir krydra enn oss. Dei kallar dei albondigas og bruker tomat i sausen. Perfekte til tapas, på pizza og i pastaretter.\n\nSvenskane elskar sine «köttbullar» bada i ein fyldig fløytesaus. Det blir sagt at dei svenske kjøttbollane faktisk er baserte på ei oppskrift kong Karl 12 tok med heim frå Tyrkia tidleg på 1700-talet.\n\nKjøttkakene kom truleg først til Noreg via Danmark. Dei kallar kjøttkakene sine for frikadeller. Vi gir deg ein av dei betre oppskriftene her.\n\nEkspedisjonsjenta Amy Mir såg du i «Familiekokkene» på NRK i 2020 og i «Festen etter fasten» i 2021. Ho svingar festmat med pakistanske kofte wala salan.\n\nDet greske kjøkkenet kallar retten for keftedakia. Ein klassikar med lam, kvitløk og urter som også passar godt med heimelaga tzatziki og pitabrød.\n\nOg sjølvsagt dei beste kjøttkakene til slutt. Norske heimelaga kjøttkaker i brun saus. Velbekomme.",
    "Faren til David er strandet og syk i utlandet: – Vi trenger hjelp": "05.09.22 10:55\n\nSKIEN/MAROKKO: David ikke råd til å få faren hjem slik at han kan få den hjelpen han trenger.",
    "Her er programmet for fotball-VM 2022": "VM i fotball i Qatar innledes søndag 20. november, og avsluttes med den store finalen søndag 18. desember. Her gir vi deg den totale oversikten over mesterskapet.\n\nVM i fotball Qatar 2022\n\nKampene sendes på NRK, NRK TV, TV2 og TV2 Play\n\nAllerede nå kan man legge inn spill på hvem som vinner VM. Det leverer du her\n\nDet 22. verdensmesterskapet i fotball spilles i Qatar på det uvante tidspunktet 20. november til 18.desember. På grunn av den voldsomme varmen i landet midt på sommeren, blir verdensmesteren denne gangen kåret like før jul.\n\nBrasil er mestvinnende land i historien med sine fem titler(1958, 1962, 1970, 1994 og 2002). De er nummer 1 på FIFA-rankingen, og er den største favoritten til å stikke av med årets VM- trofé.\n\nDette er arenaene det skal spilles på:\n\nLusail Stadium - Kapasitet 80.000(Finalearenaen)\n\nAl Bayt Stadium - Kapasitet 60.000(Åpningskampen)\n\nAhmad Bin Ali Stadium - Kapasitet 40.000\n\nAl Janoub Stadium - Kapasitet 40.000\n\nAl Thumama Stadium - Kapasitet 40.000\n\nEducation City Stadium - Kapasitet 40.000\n\nKhalifa International Stadium - Kapasitet 40.000\n\nStadium 974 - Kapasitet 40.000\n\nAlle arenaene ligger i og rundt Doha, og dette vil være det mest kompakte mesterskapet i historien. Fra Al Bayt Stadium lengst nord til Al Janoub Stadium lengst sør, tar det kun en liten time med bil.\n\nNRK og TV2 har fortsatt ikke fordelt kampene seg i mellom. Når det er på plass vil vi oppdatere programmet med hvem som sender hva.\n\nProgrammet dag for dag med norske tider\n\nGruppespill - Kampdag 1 av 3\n\nSøndag 20. november\n\nGruppe A: Qatar - Ecuador - Kampstart kl 17.00\n\nMandag 21. november\n\nGruppe B: England-Iran - Kampstart kl 14.00\n\nGruppe A: Senegal-Nederland - Kampstart kl 17.00\n\nGruppe B: USA-Wales - Kampstart kl 20.00\n\nTirsdag 22. november\n\nGruppe C: Argentina-Saudi-Arabia - Kampstart kl 11.00\n\nGruppe D: Danmark-Tunisia - Kampstart kl 14.00\n\nGruppe C: Mexico-Polen - Kampstart kl 17.00\n\nGruppe D: Frankrike-Australia - Kampstart kl 20.00\n\nOnsdag 23. november\n\nGruppe F: Marokko-Kroatia - Kampstart kl 11.00\n\nGruppe E: Tyskland-Japan - Kampstart kl 14.00\n\nGruppe E: Spania-Costa Rica - Kampstart kl 17.00\n\nGruppe F: Belgia-Canada - Kampstart kl 20.00\n\nTorsdag 24. november\n\nGruppe G: Sveits-Kamerun - Kampstart kl 11.00\n\nGruppe H: Uruguay-Sør-Korea - Kampstart kl 14.00\n\nGruppe H: Portugal-Ghana - Kampstart kl 17.00\n\nGruppe G: Brasil-Serbia - Kampstart kl 20.00\n\nAll oddsen på VM i fotball finner du her\n\nGruppespill - Kampdag 2 av 3\n\nFredag 25. november\n\nGruppe B: Wales-Iran - Kampstart kl 11.00\n\nGruppe A: Qatar-Senegal - Kampstart kl 14.00\n\nGruppe A: Nederland-Ecuador - Kampstart kl 17.00\n\nGruppe B: England-USA - Kampstart kl 20.00\n\nLørdag 26. november\n\nGruppe D: Tunisia-Australia - Kampstart kl 11.00\n\nGruppe C: Polen-Saudi-Arabia - Kampstart kl 14.00\n\nGruppe D: Frankrike-Danmark - Kampstart kl 17.00\n\nGruppe C: Argentina-Mexico - Kampstart kl 20.00\n\nSøndag 27. november\n\nGruppe E: Japan-Costa Rica - Kampstart kl 11.00\n\nGruppe F: Belgia-Marokko - Kampstart kl 14.00\n\nGruppe F: Kroatia-Canada - Kampstart kl 17.00\n\nGruppe E: Spania-Tyskland - Kampstart kl 20.00\n\nMandag 28. november\n\nGruppe G: Kamerun-Serbia - Kampstart kl 11.00\n\nGruppe H: Sør-Korea-Ghana - Kampstart kl 14.00\n\nGruppe G: Brasil-Sveits - Kampstart kl 17.00\n\nGruppe H: Portugal-Uruguay - Kampstart kl 20.00\n\nGruppespill - Kampdag 3 av 3\n\nTirsdag 29. november\n\nGruppe A: Ecuador-Senegal - Kampstart kl 16.00\n\nGruppe A: Nederland-Qatar - Kampstart kl 16.00\n\nGruppe B: Iran-USA - Kampstart kl 20.00\n\nGruppe B: Wales-England - Kampstart kl 20.00\n\nOnsdag 30. november\n\nGruppe D: Tunisia-Frankrike - Kampstart kl 16.00\n\nGruppe D: Australia-Danmark - Kampstart kl 16.00\n\nGruppe C: Polen-Argentina - Kampstart kl 20.00\n\nGruppe C: Saudi-Arabia-Mexico - Kampstart kl 20.00\n\nTorsdag 1. desember\n\nGruppe F: Kroatia-Belgia - Kampstart kl 16.00\n\nGruppe F: Canada-Marokko - Kampstart kl 16.00\n\nGruppe E: Japan-Spania - Kampstart kl 20.00\n\nGruppe E: Costa Rica-Tyskland - Kampstart kl 20.00\n\nFredag 2. desember\n\nGruppe H: Sør-Korea-Portugal - Kampstart kl 16.00\n\nGruppe H: Ghana-Uruguay - Kampstart kl 16.00\n\nGruppe G: Serbia-Sveits - Kampstart kl 20.00\n\nGruppe G: Kamerun-Brasil - Kampstart kl 20.00\n\nAll oddsen på VM i fotball finner du her\n\nÅttendedelsfinaler\n\nLørdag 3. desember\n\nKamp 49: Nummer 1 i gruppe A-Nummer 2 i gruppe B Kampstart kl 16.00\n\nKamp 50: Nummer 1 i gruppe C-Nummer 2 i gruppe D Kampstart kl 20.00\n\nSøndag 4. desember\n\nKamp 51: Nummer 1 i gruppe D-Nummer 2 i gruppe C Kampstart kl 16.00\n\nKamp 52: Nummer 1 i gruppe B-Nummer 2 i gruppe A Kampstart kl 20.00\n\nMandag 5. desember\n\nKamp 53: Nummer 1 i gruppe E-Nummer 2 i gruppe F Kampstart kl 16.00\n\nKamp 54: Nummer 1 i gruppe G-Nummer 2 i gruppe H Kampstart kl 20.00\n\nTirsdag 6. desember\n\nKamp 55: Nummer 1 i gruppe F-Nummer 2 i gruppe E Kampstart kl 16.00\n\nKamp 56: Nummer 1 i gruppe H-Nummer 2 i gruppe G Kampstart kl 20.00\n\nKvartfinaler\n\nFredag 9. desember\n\nKamp 57: Vinner 53-Vinner 54 - Kampstart kl 16.00\n\nKamp 58: Vinner 49-Vinner 50 - Kampstart kl 20.00\n\nLørdag 10. desember\n\nKamp 59: Vinner 55-Vinner 56 - Kampstart kl 16.00\n\nKamp 60: Vinner 51-Vinner 52 - Kampstart kl 20.00\n\nSemifinaler\n\nTirsdag 13. desember\n\nKamp 61: Vinner 57-Vinner 58 - Kampstart kl 20.00\n\nOnsdag 14. desember\n\nKamp 62: Vinner 59-Vinner 60 - Kampstart kl 20.00\n\nBronsefinale\n\nLørdag 17. desember\n\nKamp 63: Taper 61-Taper 62 - Kampstart kl 16.00\n\nVM-Finale\n\nSøndag 18. desember\n\nKamp 64: Vinner 61-Vinner 62 - Kampstart kl 16.00\n\nAll oddsen på VM i fotball finner du her\n\n\n\n\n\n\n\n\n\n\n\n",
    "MDG-lederen om joint-stuntet: – Forstår at han gjorde det": "I forrige uke fikk Grønn Ungdoms talsperson, Tobias Stokkeland, mye oppmerksomhet da han dro fram en joint under direktesendingen av ungdomspartilederdebatten på Arendalsuka.\n\nNå sier fungerende MDG-leder Arild Hermstad at han har forståelse for stuntet.\n\n– Det er ikke et virkemiddel som jeg vil bruke, men jeg har forståelse for at han gjorde det, sier Hermstad til Nettavisen.\n\nLes også: Denne jointen setter fyr på debatten: – Blir jeg straffet, så tar jeg straffen\n\nSe video av stuntet:\n\n\n\n\n\n– Får han stå for\n\nHermstad, som overtok som MDG-leder da Une Bastholm overraskende gikk av i forrige uke, ser ingen grunn til å ta fram pekefingeren.\n\n– Jeg tenker at det er en ungdomspartilederdebatt, og da er det større takhøyde for å bruke ulike virkemidler. Det viktigste argumentet hans står seg veldig godt, at dette kunne han få kjøpt når som helst på døgnet uten å bli sjekket for noe som helst, og uten å ha kontroll på innholdet, sier MDG-lederen, og understreker:\n\n– Det er viktig å få fram det poenget.\n\n– Men det er jo ulovlig?\n\n– Det får han selv stå for og ta konsekvensene av, noe han har sagt at han vil gjøre, svarer Hermstad kort.\n\nEtter debatten fortalte Stokkeland at han tok fram jointen for å vise at dagens narkotikapolitikk ikke fungerer.\n\n– Jeg gjorde det fordi jeg mente at det var en god mulighet til å vise hvor uregulert salg av cannabis er. Vi har et gjennomregulert samfunn hvor vi regulerer alt, inkludert alkohol, og da viste jeg den jointen, sa Stokkeland til Nettavisen.\n\nSe videointervju med Stokkeland:\n\nLes også: Verste Ap-måling på 20 år: – Nedturen fortsetter\n\nIkke kontaktet\n\nAgder politidistrikt opplyste etter hendelsen at de skulle vurdere saken, og påpekte at ervervelse og besittelse av narkotika kan straffes med bøter eller en påtaleunnlatelse.\n\nMen én uke etter debatten forteller Stokkeland at han ikke er blitt kontaktet av polititiet.\n\n– Ikke enda. Dukker kanskje opp en bot i postkassa, men vi får se, skriver han i en sms til Nettavisen.\n\nHermstad, som ønsker å ta over permanent som MDG-leder, sier at partiet vil jobbe for å gjøre cannabis lovlig, og dermed det å bare vise fram og røyke en joint, lovlig i Norge.\n\n– Nå er det flertall for legalisering i Danmark, og det kommer til å bli gjennomført i Tyskland i 2023. Det kommer til å endre debatten også her hjemme. Jeg mener at vi bør gå samme vei i Norge, sier han.\n\nLes også: Cannabis-måling: De under 40 er positive til lovlig hasj\n\n– Får ned skadene\n\nDen fungerende MDG-lederen mener cannabis ikke er så farlig at det bør forbys.\n\n– Det er uforholdsmessig å stemple cannabis som så farlig at vi må forby det. Ved å regulere omsetnigen på det, så får vi også ned skadene fra rusbruken ved å innføre en aldersgrense, åpningstider og ved å få mer kontroll på innholdet, sier han.\n\nHermstad tror en legalisering også vil gjøre en slutt på det illegale nettverket som i dag selger det ulovlige stoffet.\n\n– Det er vel ingen tvil om at skadeomfanget blir større om forbruket øker?\n\n– Ikke nødvendigvis, fordi man kan skape bedre rammer for bruk som uansett vil skje når man kontrollerer hva som selges. Erfaringer som er gjort andre steder viser at bruk ikke øker sterkt, og det kan jo være at noe bruk flyttes fra farlige rusmidler som sprit til cannabis, og da vil summen av det ikke være negativt, sier han.\n\n– Det er uforståelig\n\n– Men trenger vi virkelig et rusmiddel til i Norge som er lovlig?\n\n– Vi har prøvde i årevis gjennom straff og skremsel å se om vi får folk bort fra cannabisbruk, og det har vi ikke greid. Ofte har straffen gjort mer skade enn rusbruken i seg selv. Da blir det veldig vanskelig å late som om at det ikke finnes, sier Hermstad.\n\nLes også: Full strid om rusreformen: – Det kommer ikke til å skje\n\nHan mener det viktigste nå er å få vedtatt rusreformen, for å avkriminalisere bruk og besittelse i Stortinget.\n\n– Jeg synes vi skal ta oss tid til å utrede hva som fungerer, men det som virkelig haster er å få vedtatt rusreformen. Det er jo helt uforståelig at Arbeiderpartiet og Senterpartiet stemte imot reformen, sier han, og legger til:\n\n– Det er faktisk noe som går utover ekte og sårbare mennesker i dag.\n\n– Har du selv prøvd hasj?\n\n– Ja, i en litt påtvunget situasjon for tretti år siden måtte jeg ta et par drag fra en joint i Marokko for å komme ut av en teppebutikk. Det var ikke en planlagt eller en god opplevelse, men da følte jeg at jeg måtte gjøre det for å komme meg ut av situasjonen, sier Hermstad.\n\nKrF: – Uansvarlig og ulovlig\n\nKrF-leder Olaug Bollestad liker imidlertid dårlig det hun hører fra MDG-lederen.\n\n– Narkotika er farlig og ulovlig. KrF er helt uenig med Hermstad. Narkotika bør fortsatt være ulovlig, sier Bollestad til Nettavisen.\n\nHun reagerer også på at Hermstad ikke tar avstand fra det som skjedde på ungdomspartilederdebatten.\n\n– Jeg er skuffet over at ikke Hermstad tar avstand det Stokkeland gjorde. Det er ikke greit å hverken kjøpe en joint eller trekke den frem i en debatt. Det er både uansvarlig og ulovlig. Punktum, sier hun.\n\nBollestad mener mange unge allerede tror at cannabis er avkriminalisert, og at slik hendelser derfor ikke hjelper på den oppfattelsen.\n\n– De siste dagene har unge selv vært ute i meda og slått alarm om rusbruken blant ungdom. Det synes jeg Hermstad og MDG skal lytte til. Når ungdom forteller om at rusmidler som kokain har blitt et vanlig rusmiddel bør alle alarmklokker til politikerne som presser på for avkriminalisering ringe, sier KrF-lederen.\n\n– Uklokt og ustrategisk\n\nEn av dem som også har reagert på at jointen ble vist fram i ungdomspartilederdebatten, er SU-leder Synnøve Kronen Snyen.\n\n– Det er uheldig at det blir dratt fram på scenen. Nettopp fordi det gjør det vanskelig for oss som har kjempet for en rusreform å overbevise de som er skeptiske fordi det ser ut som reklame, sa Snyen til Nettavisen etterpå.\n\nSU-lederen var bekymret for hvordan seerne av programmet oppfatter stuntet.\n\n– Rusreformen er så viktig og så akutt akkurat nå. Jeg tror dette stikker kjepper i hjulene for å få gjennomslag for denne reformen. Jeg synes det er uklokt og ustrategisk, sa Snyen.",
    "Skarpnord avsluttet sterkt i Frankrike – 10.-plass da Laklalech skrev golfhistorie": "Hun var ni slag bak Ines Laklalech fra Marokko, som ble første arabiske vinner av en turnering på kvinnenes europatour. Laklalech vant etter omspill mot engelske Meghan MacLaren.\n\nSkarpnord hadde to birdier, en bogey og en dobbeltbogey på første halvdel av sin runde. På siste halvdel holdt hun seg unna bogeyer og greide birdie på 16. og 18. hull. For sin plassering innkasserte hun 7150 euro.\n\nKaroline Lund gikk også ett slag under par lørdag og endte på delt 30.-plass.\n\nInes Laklalech fikk om lag en halv million kroner for sin seier.\n\n(©NTB)",
    "Audi med ny versjon av RS Q e-tron": "Den elektriske ørkenraceren vant sitt første løp tilbake i mars, men Audi var likevel ikke helt fornøyd. Så nå har de klar en enda bedre versjon.\n\nDet er godt nytt at Audi nå er på plass i ørkenrally-mesterskapet med en ren elbil. For den utviklingen Audi Sport og Q-gjengen nå legger ned i ørkenraceren RS Q e-tron vil etter hvert komme elbilene til gode, for motorsport er en viktig utviklingsarena også for elbilene.\n\n- Annonse -\n\nOg det er grunn til å se fram til hva dette resulterer i, for allerede i januar kunne RS Q e-tron notere seg for den første etappeseieren under Dakar-rallyet som ble toppet med å vinne den påfølgende VM-runden i Abu Dhabi ‒ og det med en elbil som åpenbart hadde et stort utviklingspotensiale.\n\nFor foran kommende Marokko Rally og ikke minst med tanke på neste års Dakar Rally har de endret svært mye på bilen ‒ faktisk så mye at de har gitt den et litt nytt navn ‒ Audi RS Q e-tron E2. Ja, denne ikoniske benevnelsen de elleville Audi quattro-bilene hadde i gruppe B i rally på 1980-tallet.\n\n‒ Vi hadde en god debut i Dakar med Audi RS Q e-tron som førte til våre første etappeseire i en motorsportdisiplin som er ny for oss, sier Rolf Michl, administrerende direktør i Audi Sport og ansvarlig for motorsport hos Audi.\n\n‒ Hele teamet utmerker seg og trekker i samme retning. Som vanlig på et så tidlig stadium ble sjåførene, kartleserne og teknikerne raskt enige om de neste utviklingsmålene. Vi har oppsummert resultatet i en ny evolusjonspakke – RS Q e-tron E2. Dette markerer starten på andre fase av utviklingsprogrammet. I oktober vil Team Audi Sport forberede seg til Dakar Rally 2023 med den nye prototypen i Marokko.\n\n- Annonse -\n\nDet er dårlig nytt for konkurrentene.\n\nFor Audi har endret svært mye på bilen. De har bygd et helt nytt karosseri som er langt mer aerodynamisk, de har flikket på kraftoverføringen og teknologien rundt drivverket, gjort tyngdepunktet lavere og bygd om cockpiten slik at den er langt mer tilpasset de to som sitter på innsiden.\n\nResultatet er faktisk at den litt overvektige RS Q nå har blitt for slank i henhold til regelverket, men det er jo et ganske enkelt problem å løse.\n\nDen ville ørkenraceren er fortsatt drevet av to elmotorer som er løftet fra Audis Formel E-program, og total systemeffekt er på 288 kW (386 hk). Bilen er utstyrt med et batteri som veier 370 kilo og har en kapasitet på 52 kWh, og ladefarten lyder på 220 kW.\n\n- Annonse -\n\nAudi RS Q e-tron E2 er 4,67 meter lang, og klarer 0-100 km/t på under 4,5 sekunder. Hva, ikke imponert? Vel, det er 0-100 km/t på løst underlag.\n\nToppfarten høres heller ikke veldig imponerende ut, for den er kun på 170 km/t.\n\nVel, det er det en god grunn til, for reglene til FIA setter en øvre toppfart grunnet sikkerhet. Fornuftig, ettersom disse jo kjører i ørkenlandskap og raskt kan katapulte over sanddynene.\n\n‒ Vi har kombinert alle de viktige tingene vi lærte på veldig kort tid, og resultatet av ideene er E2-evolusjonen, sier Uwe Breuling, leder for kjøretøydrift hos Audi Sport.\n\n‒ Utviklingsteamets målbevisste og kostnadseffektive arbeid har forberedt oss perfekt for vårt andre Dakar-rally.\n\nKonkurrentene er herved advart.\n\nHer er bilder av den neste ørkenraceren til de fire ringene, Audi RS Q e-tron E2:\n\n1 av 23\n\nLes også:",
    "Derfor reiser Marie og Amalie alene": "Derfor reiser Marie og Amalie alene\n\nDe deler sine beste råd til singelturer, og Marie avslører hva hun aldri vil gjøre igjen.",
    "Jakob Ingebrigtsen setter suverent punktum i Zürich": "Jakob Ingebrigtsen har aldri gått til topps i Diamond League-finalen. Vi tror det har endret seg etter tordagens løp i Zürich.\n\n1500 meter menn - Diamond League finale Zürich\n\nLøpet starter torsdag 8. september kl 20.10.\n\nNorsk deltager er Jakob Ingebrigtsen.\n\nStevnet vises på NRK 1 og NRK TV\n\nAll oddsen på Diamond League i Zürich finner du her\n\nDet er klart for den store Diamond League-finalen i friidrett, og nok en gang er det på legendariske Letzigrund i Zürich det hele skal avgjøres.\n\nIdeen til stevnet ble unnfanget i 1924. Det første stevnet på Letzigrund gikk av stabelen i 1928, og siden 1973 har det vært arrangert årlig.\n\nWeltklasse Zürich er også viden kjent for alle sine verdensrekorder, og den første ble satt i 1959. Da var det Martin Lauer fra Vest-Tyskland som løp 110 meter hekk på 13.2. Den siste verdensrekorden ble satt av Jelena Isinbajeva i 2009, når hun hoppet 5,06 meter i stavsprang. Den rekorden står fortsatt.\n\nDen mest kjente rekorden for de som har levd en stund var Butch Reynolds superløp på 400 meter flatt i 1988. Amerikaneren løp på 43.29, og knuste rekorden til Lee Evans på 43.86 som ble satt under OL i Mexico i 1968.\n\nDen aller beste kvelden i Zürich var likevel i 1997. Da satte både Wilson Kipketer(800 meter), Wilson Boit Kipketer(3000 meter hinder) og Haile Gebrselassie(5000 meter) nye verdensrekorder i løpet av noen magiske timer.\n\nDet mest interessante for oss nordmenn i kveld er naturligvis 1500 meteren. Stevnerekorden på den øvelsen ble satt i 1998 av verdensrekordholder Hicham El Guerrouj fra Marokko. Tiden er brutale 3.26,45 og den blir nok stående også etter kveldens løp.\n\nDet er ca. 197 millioner kroner i eurojackpot-potten. Spillefrist fredag kl 19\n\nIngen kan true Jakob Ingebrigtsen\n\nKveldens 1500 meter blir nok en gang Jakob Ingebrigtsen mot resten av verden. Nordmannen satte årsbeste i verden på 3.29,05 når han vant overlegent i Lausanne for 14 dager siden.\n\nHeller ikke denne gangen får han muligheten til å ta revansje på Jake Wightman. Mannen som lurte Ingebrigtsen i VM-finalen på 1500 meter stiller nok en gang opp på 800 meter, men ellers er de fleste storkanonene med.\n\nI Lausanne var det Abel Kipsang fra Kenya som fulgte nærmest Ingebrigtsen, med Stewart McSwayn, Josh Kerr og Michal Rozmys halsende like bak. I kveld er det kun Mario Garcia som mangler fra det løpet - ellers er det nok et stjernespekket felt.\n\nI fjorårets Diamond League-finale var det en litt sliten Jakob Ingebrigtsen som stilte på start. Etter OL-gull og mye oppstyr i etterkant av det, måtte han se seg slått av Timothy Cheruiyot med åtte små hundredeler.\n\nCheruiyot er på start også i dette stevnet, men er ikke den samme løperen som han var for et par år siden. Matthew Ramsden er satt opp som hare på kveldens løp, og skal passere 400 meter på 55.5, mens 800 meter skal unnagjøres på 1.51.\n\nI Lausanne var passeringstiden 55.13 og 1.51,58. Har Ingebrigtsen gode bein kan vi få en tid på under 3.29 i kveld.\n\nUansett har Jakob Ingebrigtsen meldt seg klar og motivert før stevnet, og vi tror han klinker til og tar karrierens første seier i Diamond League-finalen.\n\nVi tror Jakob Ingebrigtsen vinner i Zürich. Det spillet leverer du her\n\nAll oddsen på Diamond League i Zürich finner du her",
    "Nye branner i rekordvarmt Frankrike": "Få nyhetsbrev fra Vårt Land. Meld deg på her !\n\nBrannene som brøt ut mandag har revet gjennom et areal på over 1.000 hektar og tvunget fram evakuering av mange innbyggere.\n\nBlant annet brenner det i Gironde-regionen sør for Bordeaux. Sterk vind gjør slukningsarbeidet vanskelig, og temperaturene ligger fortsatt på om lag 39 grader.\n\nFranske brannmannskaper har satt inn to brannfly i tillegg til helikoptre for å slukke brannene.\n\nGrunnen til varmen, som har ført til rekordhøye temperaturer for september måned, er en hetebølge som stiger opp fra Marokko. I Landes sørvest i Frankrike nådde kvikksølvet 39,1 grader.\n\n(©NTB)",
    "Kent (30) fra Sandefjord lanserer nytt album – på spansk": "25.09.22 10:42\n\nFør sin første utgivelse hadde Kent Ortiz allerede spilt på et utsolgt Rockefeller Music Hall to ganger i Oslo. Nå skal han spille i Spania.",
    "Fifa har godkjent Diop-kjøpet: Slik beskriver Viking ham": "Alt innhold er opphavsrettslig beskyttet. © 2020 Stavanger Aftenblad. ACAP-beskyttet. Personvernpolicy og cookies. Stavanger Aftenblad arbeider etter Vær Varsom-plakatens regler for god presseskikk. Stavanger Aftenblad har ikke ansvar for innhold på eksterne nettsider som det lenkes til.",
    "Norske Mona om Bieber: – Vi har et veldig tett vennskap": "GOD MORGEN NORGE (TV 2): Danser Mona Berntsen (32) jobber med noen av verdens største stjerner. Slik har hun nådd toppen.\n\nMona Berntsen (32) er for tiden aktuell som en av Justin Biebers dansere på turneen «Justice World Tour», men det er ikke første gang 32-åringen jobber med den kanadiske superstjernen.\n\n– Nå har jeg jobbet med ham i så mange år at vi har jo et veldig tett vennskap. Vi er et stort team og en produksjon som jobber mye med hverandre. Da blir det tillit og lojalitet, forteller Berntsen til God morgen Norge.\n\nHun er hjemme i Norge et par dager før hun vender snuten til Marokko og sin første ferie på flere år. Etter det fortsetter turneen.\n\n– Det er selvfølgelig hektisk, men det er flott etter covid å føle på å være på scenen igjen.\n\nJustin Bieber måtte tidligere i år avlyse flere konserter etter å ha fått den sjeldne diagnosen Ramsay-Hunt syndrom, som blant annet kan føre til lammelser i ansiktet.\n\n– Det har vært veldig trist og tungt det som skjedde med ham nå i våres. Det kom jo som et sjokk både for ham og oss. Vi trodde han skulle bli forkjølet. Det var det han sa først, at han hadde litt vondt i halsen. Jeg er veldig takknemlig for at han nå er på plass igjen og at han er ordentlig frisk, sier Mona Berntsen.\n\nDen 7. august fikk Berntsen gleden av å opptre i Norge, da Bieber skulle spille konsert i Trondheim.\n\n– Det er noe helt eget med å spille på hjemmebane.\n\n– En gjeng nerder\n\nBieber er imidlertid langt ifra den første stjernen Mona Berntsen har jobbet med. CV-en hennes rommer navn som Chris Brown, Alicia Keys og Justin Timberlake, og i 2019 stod hun på scenen sammen med Madonna under pauseinnslaget på Eurovision Song Contest i Israel.\n\n– Madonna er en artist jeg nesten ikke turte å drømme om, fordi det var så langt borte fra min generasjon. Å få jobbe med henne, og se at hun har klart å bevare kjærligheten for det hun gjør i alle disse årene, var ekstremt inspirerende, forteller Berntsen.\n\n– Hun er en av de få som kan navnet på alle de som er i rommet. Hun er så inspirerende på alle plan. Kjempehyggelig, men streng. Det er fordi hun er så glad i det hun gjør. Hun er perfeksjonist, og det synes jeg bare er gøy.\n\nDen norske 32-åringen beskriver forholdet mellom artister og dansere som nært.\n\nDANSET MED MADONNA: Fra pauseinnslaget under Eurovision Song Contest i Israel i 2019. Foto: Orit Pnini/AFP/NTB\n\n– Det er jo vi som deler scenen. Vi blir ekstremt tette og lever ganske oppå hverandre. Men det er det som er så inspirerende. Vi er en gjeng nerder sammen i et rom som elsker det vi gjør, som får lov til å dele den lidenskapen sammen.\n\nFra Eiksmarka til Hollywood\n\nDansegleden ble vekket i Mona Berntsen allerede som liten jente, og etter seieren i «So You Think You Can Dance – Scandinavia» i 2008, skjøt karrieren fart. Hun fikk kontrakt med talentbyrået Bloc Talent Agency, og som 19-åring flyttet hun fra Eiksmarka i Bærum til USA.\n\nAKTIV JENTE: Mona Berntsen drev med dans, tennis, korps og fotball i oppveksten. Foto: Privat\n\n– Når jeg ser tilbake nå tenker jeg: «Gud, jeg var jo bare barnet».\n\nBerntsen kunne ha opptil seks auditions hver dag; en tilværelse hun beskriver som beinhard.\n\n– Du kommer inn i et rom med 800, hvor alle er gode. Du må til slutt bare tro på deg selv og ville det nok selv. Jeg fikk kanskje 100 nei før jeg fikk ja.\n\n– Hva tror du er grunnen til at du har blitt så god?\n\n– Kjærlighet til dansen. Jeg hadde ikke holdt ut hvis jeg ikke elsket dans. Man sier at det tar 10 000 timer å bli ekspert, men man kan ikke tenke sånn. Man må elske det, sier 32-åringen.\n\nResultatet av en barnedrøm\n\nMona Berntsen, som har levd turnélivet hele sin voksne karriere, er åpen om at hun på et tidspunkt kommer til å legge opp.\n\n– Jeg signerer jo bort store deler av mitt liv til dette, er mye borte og lever i koffert. Det kommer nok en dag hvor jeg vil noe annet og mer.\n\n– Akkurat nå har jeg signert en kontrakt til mars neste år, så frem til da er jeg på turné og gjør dette, fortsetter hun.\n\nMellom konserter, trening og reising har 32-åringen også debutert som barnebokforfatter. Målet med bokserien «Flow» er å inspirere andre unge til å drømme stort.\n\n– Jeg er nok et resultat av en barnedrøm. Det jeg lever av er jo det jeg drømte om som tiåring, forteller danseren.\n\n– Hva er dine beste råd til unge der ute?\n\n– Tør å stole på deg selv, tør å skille deg ut og tro på deg selv.",
    "Spelarar frå seks ulike nasjonar bidrar til at klubben framleis har eit A-lag": "21.09.22 14:24\n\nCirka ein fjerdedel av spelarane på A-laget til Hellvik har innvandrarbakgrunn.",
    "Lilli Bendriss om eksen": "I fjor sommer kom nyheten om at Lilli Bendriss (76) og 28 år yngre Shad Tabine hadde gått fra hverandre.\n\nDuoen har tidligere hatt et av-og-på-forhold, og den seneste tiden har Tabine vært å se på Bendriss' Instagram-profil ved flere anledninger.\n\nOverfor Se og Hør forklarer nå 76-åringen hva som egentlig er ståa med ekskjæresten.\n\n- Møtes når vi kan\n\n- Vi er gode venner - that's it! sier 76-åringen til Se og Hør.\n\nHun legger imidlertid ikke skjul på at de har vært en del sammen.\n\n- Vi møtes når vi kan, vi bor på hvert vårt sted, men reiser en del sammen. Det er ikke noe kjæresteforhold, påpeker Bendriss.\n\nBRANN: Sommeren tok en dramatisk vending for Lilli Bendriss da hun måtte evakuere boligen sin i Marbella. Les hele saken på Se og Hør Pluss. Video: Privat/Jacob Geir Grimsmo Vis mer\n\nVidere forteller TV-profilen at de begge to nyter livet, at de reiser en del på tur og at de har det veldig hyggelig sammen.\n\nDen seneste tiden har det imidlertid sett ut til at de to har vært mer sammen enn på lenge - også det har Bendriss en forklaring på:\n\n- Han har vært i Norge nå, og det har han ikke vært på en stund, så vi gjør ting sammen.\n\n- Men det er altså ingen romantikk?\n\n- Nei, vi har det vi har, så får det holde, svarer 76-åringen.\n\nKLINING: En gammel kyssekonkurranse får Katrine Moholt til å mimre om gamledager. Reporter: Thea Hope. Video: Celina Morken/ Rød Løper Vis mer\n\n- Ofte med meg\n\nPå spørsmål om Bendriss savner ekskjæresten når det går lenge mellom hver gang de får til å ses, konstaterer TV-profilen at hun er så opptatt at hun ikke har tid til å savne noen.\n\n- Jeg savner ingen. Jeg er av de heldige som har det veldig bra i mitt eget selskap, sier hun, og følger opp:\n\n- Jeg nyter livet og har mange prosjekter på gang - også reiser jeg mye. Shad er ofte med meg på reisene mine. Det er veldig hyggelig med en reisekamerat.\n\nBendriss kan også avsløre at de to skal til Marokko sammen i november.\n\n«IKKE LOV Å LE PÅ HYTTA»: For et år siden tok Jannicke Weeden med seg daten Oliver på premierefest - i år tok hun med seg sønnen Elias. Vi får svar på hvordan det går med fjorårets date. Reporter: Thea Hope. Video: Celina Morken Vis mer\n\n- Blir nok en del av livet mitt\n\nOverfor Se og Hør svarer 76-åringen også på det faktum at bildene i sosiale medier kan skape både rykter og håp om at de to finner tilbake til hverandre igjen.\n\n- Hvis det skulle skje, skal jeg gi beskjed i god tid! ler Bendriss.\n\n- Vi har kjent hverandre i syv år, så han blir nok en del av livet mitt også fremover, sier hun avslutningsvis.\n\nShad Tabine opplyser overfor Se og Hør, via Bendriss, at han ikke har noe å legge til.\n\nLES OGSÅ: - Ting må skje snart",
    "Kan svensk gjengkriminalitet «smitte» til Norge? Kripos har gjort funn som gjør dem bekymret.": "Kan svensk gjengkriminalitet «smitte» til Norge? Kripos har gjort funn som gjør dem bekymret.\n\nEn mann med tilknytning til en kriminell gjeng ble drept og en tilfeldig forbipasserende ble skadet i et kjøpesenter i Malmö i forrige måned. Alle de dødelige skytingene gjør at Sverige skiller seg ut i Europa.\n\nNorsk politi har fått et helt unikt innblikk i samtaler mellom norske og svenske kriminelle.\n\n9. september 2022\n\nDet er en epidemi, sa statsminister Magdalena Andersson i en TV-debatt denne uken. Hun siktet til gjengkriminaliteten og skytingen som hittil i år har krevd 47 liv.\n\nSverige skiller seg ut. Ingen andre land i Europa ser en slik økning i skyting som Sverige gjør.\n\nForan valget 11. september slåss svenske politikerne om å foreslå mottiltak. Strengere straffer. Flere politi. Bedre skoler.\n\nUtviklingen i vårt nærmeste naboland bekymrer også norsk politi. Det har den gjort en stund. Men nå mener de at de har fått bevis på at koblingen mellom kriminelle i Norge og Sverige er tettere enn de trodde.\n\nDe har noen konkrete eksempler.",
    "Slik følger du landslagsgutta": "Mens flere av våre landslagsuttatte spillere er på tur med sine respektive lag, har resten av Vålerenga-gutta tatt seg noen velfortjente dager fri.\n\nHeldigvis er det fullt mulig å se våre talentfulle gutter i aksjon med flagget på brystet, og under finner du en oversikt over når kampene spilles og hvor du kan se dem.\n\nG16\n\nDet norske G16-landslaget skal spille Syrenka Cup, som er den siste samlingen før EM-kvaliken starter. Disse kampene vises dessverre ikke i Norge, men her er uansett en oversikt over dager:\n\n23. september klokken 12.00: Romania - Norge\n\n25. september: Motstander blir klar ut i fra resultat i forrige kamp\n\n27. september: Motstander blir klar ut i fra resultat i forrige kamp\n\nPS: Jones El-Abdellaoui representerer Marokko, men heller ikke de kampene vises i Norge.\n\nAleksander Hammer Kjelsen i aksjon for Norge (Foto: NFF)\n\nG18\n\nG18-landslaget er samlet i Sverige der de skal spille to kamper. Den første er mot Island onsdag kl. 16.30. Direktesport.no sender kampen med Storm Kolbjørnsen, Magnus Riisnæs og Jacob Dicko Eng i troppen.\n\nU21\n\nDe norske U21-gutta, med Magnus Sjøeng, Osame Sahraoui og Tobias Christensen i troppen, er samla i Marbella for kamper mot Sveits og Spania. VGTV vises begge oppgjørene, og den første spilles lørdag klokka 20.00.\n\nVi ønsker gutta lykke til!",
    "Jerv henter angriper fra marokkansk klubb": "Klubben kunne dele nyheten på sine nettider like før midnatt natt til torsdag, som var fristen for overganger i denne runden.\n\nSamtidig går Daniel Arrocha fra Grimstad-klubben, som kjemper for å beholde plassen i eliteserien, til Mjøndalen i førstedivisjon.",
    "Vålerenga-spiller Osame Sahraoui opplevde rasisme på Twitter: – Holder meg unna sosiale medier": "Flere unge idrettsutøvere holder seg unna sosiale medier, for å slippe hets og uønsket oppmerksomhet.\n\nVålerenga-spiller Osame Sahraoui opplevde nylig rasisme på Twitter, etter en fotballkamp mellom Vålerenga og Lillestrøm. I den konkrete hendelsen ba gjerningsmannen om unnskyldning etterpå, men Sahraoui forteller at det ikke er uvanlig med hets.\n\n– Ja, man kan få en del meldinger rundt omkring, hvor for eksempel motstander fans blir irriterte og sure hvis vi presterer bra mot dem. I tillegg så er det jo ting som blir ropt fra tribunene av og til, sier han til KOM24.\n\nDen aktuelle hendelsen på Twitter skjedde i begynnelsen av september etter det som er et av de heteste fotballderbyene i Norge. Da VIF gikk opp i 3–1 feiret Sahraoui foran bortesupporterne.\n\nDet var etter den hendelsen en Lillestrøm-supporter skrev «Få deg til helvete hjem» og kalte han en forbanna flyktning.\n\nLillestrøm-supporteren har i ettertid beklaget hendelsen og Sahraoui har tilgitt mannen.\n\n21-åringen er født og oppvokst på Hauketo i Oslo, mens foreldrene har røtter i Marokko.\n\nEtter debuten i Eliteserien i 2020 har han vært en av Oslo-lagets mest profilerte spillere. Han holder seg i stor grad unna sosiale medier, for å slippe å forholde seg til det folk skriver.\n\n– Jeg prøver som regel mest mulig å unngå å lese så mye eller sjekke sosiale medier. Det finnes så mange ute der som vil skrive hat og rasistiske meldinger, eller om det er folk som vil skrive negative kommentarer, sier han.\n\nSahraoui forteller at sosiale medier ikke påvirker han som fotballspiller, men at han gjerne tar pauser fra både fotball og medier når han har fri.\n\n– Jeg prøver å unngå det mest mulig og fokuserer heller på andre ting enn fotball, det kan bli litt mye av og til så er viktig å koble av fra medier og slappe av med andre ting.\n\nEn uformell rundspørring KOM24 har gjort blant andre unge Eliteseriespillere bekrefter at flere har det samme forholdet til sosiale medier, og at det ofte er venner som gjør dem oppmerksomme på hetsende meldinger.\n\nBlant mange unge er det vanlig å ha en såkalt Finsta (fake Insta).\n\nDet er en ekstra Instagram-konto som de bare deler med sine nærmeste venner, hvor de poster innhold de ikke ønsker å ha på sin primære konto.\n\nOsame Sahraoui bekrefter at han også har egne kontoer som han kun bruker til å kommunisere med sine nærmeste venner.\n\n– Ja, jeg har egne private kontoer i tillegg til de offentlige.\n\n21-åringen fikk mye skryt for måten han håndterte episoden etter Lillestrøm-kampen på, men han foretrekker vanligvis å ikke gi nettrollene oppmerksomhet.\n\n– Bruker ikke så mye energi på det egentlig. Alle de som skriver sånne ting vil ha oppmerksomheten din, for å gjøre deg ufokusert. Det er bedre å prøve å bruke mindre tid på sosiale medier og bedre med familie og venner, mener han.",
    "De forsvarte Ukrainas siste skanse i Mariupol. Her blir Azovstal-soldatene løslatt fra russisk fangenskap": "De forsvarte Ukrainas siste skanse i Mariupol. Her blir Azovstal-soldatene løslatt fra russisk fangenskap\n\nEn hel verden fulgte med da de kjempet til siste slutt mot russerne i stålverket i byen Mariupol. Så ble de krigsfanger. Onsdag fikk verden igjen se de ukrainske Azovstal-soldatene.\n\nDen ukrainske soldaten Mukhailo Dianov viser seierstegnet etter at han ble løslatt fra russisk fangenskap onsdag. Han var én av soldatene som til siste slutt forsvarte Azovstal-stålverket da russerne invaderte Mariupol.\n\n22. sep. 2022 16:28 Sist oppdatert 23. september 2022\n\nMed venstrearmen hevet gjør Mukhailo Dianov det kjente seierstegnet. Lager en V for «victory» med pekefingeren og langfingeren. Han smiler forsiktig.\n\nDianov var en de ukrainske soldatene som holdt stand i underjordiske huler i det enorme Azovstal-stålverket i Mariupol i mai. Resten av byen i det sørlige Ukraina var erobret av russiske styrker.\n\nKjempet under jorden i stålverk\n\nGjentatte ganger forsøkte russiske styrker å angripe og storme stålverket. Ukrainerne holdt unna. Lenge.\n\nTil slutt, i midten av mai, ble det enighet om å evakuere sårede soldater som var innesperret i stålverket. Soldatene ble sendt til den russiskkontrollerte byen Novoazovsk.\n\nSiden har Dianov, som er offiser i marinen og profesjonell musiker, blitt holdt i russisk krigsfangenskap sammen med sine medsoldater.\n\nOnsdag ble han og flere av de andre Azovstal-soldatene løslatt i en byttehandel.\n\nKommandør og forsvarer av Azovstal-stålverket i Mariupol, Denys Prokopenko, Sviatoslav Palamar, Denys Sjleha, sammen med sjefen for Ukrainas militære etterretning Kyrylo Budanov i Tyrkia etter utvekslingen, mens de snakker med den ukrainske presidenten.\n\nMed hjelp fra Tyrkia utvekslet nemlig Russland og Ukraina 270 krigsfanger. Ukraina har fått tilbake 215 av sine, inkludert ti utenlandske krigsfanger.\n\nRussland fikk 55 krigsfanger fra ukrainerne. Blant dem skal den tidligere ukrainske prorussiske politikeren Viktor Medvedtsjuk være.\n\nMedvedtsjuk er en svært nær alliert av Russlands president Vladimir Putin. Presidenten skal være gudfaren til Medvedtsjuks yngste datter. Forholdet mellom Putin og oligarken skal gå over 20 år tilbake i tid.\n\nDen prorussiske opposisjonspolitikeren Viktor Medvedtsjuk ble pågrepet i Ukraina i vår, da dette bildet ble tatt.\n\nMedvedtsjuk ble pågrepet av Ukrainas etterretningstjeneste i april. Han er siktet for høyforræderi i Ukraina.\n\nStøtte fra Tyrkia og Saudi-Arabia\n\nAndriy Yermak er stabssjef for den ukrainske presidenten. I en TV-sendt tale sa han at også høytstående kommandører fra Azov-regimentet er blant de 215 løslatte soldatene.\n\nDe er en del av nasjonalgarden i Ukraina og har kjempen i Donbas-regionen siden 2014.\n\nPå Twitter takket Yermak Tyrkias president Recep Tayyip Erdogan for hjelpen med å få fangene løslatt.\n\nSvenske og amerikaner blant de løslatte\n\nIfølge tyske Deutsche Welle skal også den saudiarabiske kronprinsen Mohammed bin Salman og hans regjering ha spilt en rolle i utvekslingen.\n\nBlant de utenlandske fangene som ble løslatt skal det ha vært fem briter, to amerikanske militærveteraner og krigsfanger fra Marokko, Sverige og Kroatia. De skal ha blir fløyet til Saudi-Arabia etter løslatelsen.\n\nBritiske «Cossack Gundi» skal også være blant britene som ble satt fri. Egentlig heter han Aiden Aslin. Han reiste til Syria i 2014 for å krige mot IS.\n\nHer avlegger britiske Cossack Gundi eden for å tjenestegjøre i den ukrainske hæren i vår.\n\nAftenposten møtte ham i Kobani i 2015. Han var da en del av en internasjonal gruppe soldater som hadde sluttet seg til YPG.\n\nEtter at IS ble nedkjempet i Raqqa i 2017, forlot han Syria. Den britiske fremmedkrigeren reiste til Ukraina og bosatte seg der.\n\n– Jeg vil bruke det jeg lærte i Syria for å krige mot den russiske invasjonen, sa Gundi til Aftenposten via en mellommann i mars i år.\n\nI går satt han på flyet ut av Ukraina.\n\nKritikk i Russland\n\nMen det er ikke alle som er glade over utvekslingen. Russerne led store tap, og brukte svært mye tid og ressurser på å ta Mariupol i mai i vår.\n\nOg i Russland ble derfor nyheten om at flere av Azovstal-soldatene nå er løslatt, ikke tatt særlig godt imot.\n\n– Å slippe løs britene er verre enn en forbrytelse. Dette er ubeskrivelig idiotisk. Når de slipper fri hele ledelsen i Azov-regimentet, er det et bevis på forræderi, skriver den nasjonalistiske militærbloggeren Igor Girkin med 610.000 følgere.\n\nDen tidligere russiske etterretningsoffiseren ledet den russiske krigføringen i 2014, og var en periode «forsvarsminister» i Donetsk og Luhansk.\n\nDet som skal være en såret ukrainsk soldat, løftes ut av en buss etter å ha blitt evakuert fra Azovstal i midten av mai.\n\nUSA og Storbritannia takker\n\nDet hvite hus har takket den ukrainske presidenten og den saudiarabiske kronprinsen for hjelpen med å få frigjort to amerikanere fra krigsfangenskap.\n\nJake Sullivan, USAs nasjonale sikkerhetsrådgiver, tok til Twitter:\n\n«Vi ser frem til at våre innbyggere blir gjenforent med sine familier», skrev han.\n\nStorbritannias statsminister Liz Truss var glad for nyheten om at fem briter nå var ute av fangenskap.\n\n«Det avslutter måneder med usikkerhet og lidelse for dem og familiene deres, skrev hun på Twitter.\n\nI juli skal mer enn 50 ukrainske krigsfanger ha mistet livet i det som skal ha vært et russisk angrep på en fangeleir, der flere Azovstal-soldater og andre ukrainere skal ha blitt holdt.",
    "La Manga: To døde fløt i land": "Spansk politi ble varslet om to lik som bølgene hadde tatt i land på stranden på La Manga.\n\nMan tror det dreier seg om flyktninger som har omkommet på vei over Middelhavet. En flyktning-båt ble rapportert av en seiler 26 nautiske mil utenfor Cabo de la Nao mellom Denia og Javea nord i Alicante-provinsen. Da kystvakten ankom båten var det kun en person ombord. Det er ikke publisert informasjon om båtens tilstand eller type. Men ofte bruker man gummibåter som overlastes. Det fører til at de enkelt velter.\n\nPilar de la Horadada\n\nTre døde har blitt vasket i land på Higuericas-stranden i Pilar de la Horadada, like nord for La Manga.\n\nTrolig har båten lagt ut fra Algerie. Flyktninger fra mange land bruker ruter via Algerie, Libya eller Marokko. Avhengig av den politiske situasjonen i de forskjellige land.",
    "TV 2": "Informasjonskapsler\n\nPå TV 2s nettsider bruker vi og våre partnere informasjonskapsler (cookies) for personlig tilpasning av annonser og måling. Du kan lese mer om dette i vår personvernpolicy og vår informasjonsside om informasjonskapsler",
    "Elisabeth og Fred drar verden rundt med denne doningen: – Den virker som en magnet på folk": "",
    "Her viser kriminelle fram over 9,2 millioner kroner tjent på narkohandel": "14.09.22 21:31\n\nSKIEN: Over ni millioner norske kroner pakket inn i plast dukket opp på et bilde da politiet fikk tilgang til innholdet på krypterte telefoner i narkoetterforskningen i Grenland.",
    "På ett år mistet eventyreren alt: Samboeren. Firmaet. Og drømmen": "18.09.22 06:49\n\n– At hun ble borte, knuste meg helt. Jeg tenkte, «Jeg orker ikke mer.»",
    "Haaland, NFF og sportsvasking": "Mathias Normann ble slaktet av norske medier og utestengt fra landslaget da han returnerte til Russland etter å ha vært utlånt til britisk fotball. Erling Braut Haaland ser ut til å slippe billigere unna klubbvalget.\n\nHan var i kontrakt med den russiske klubben FC Rostov, en kontrakt han skrev under før krigen i Ukraina. Siden han ikke fikk noen tilbud fra Bundesliga eller Premier League, så valgte Normann å reise tilbake til klubben sin, selv om han forventet bråk. Han ble deretter utlånt til Dinamo Moskva.\n\n– Det er ganske enkelt. Per dags dato er det den beste sportslige muligheten jeg har. Da endte vi opp med det, sa Normann til TV2. – Er det én ting jeg har lært i min karriere, er det at man ikke blander politikk og fotball. Jeg skal dit for å spille fotball og er happy med det\n\nSamtidig understreket Normann at han fordømte Russlands angrep på Ukraina. Kort tid etter vedtok NFF-sjef Lise Klaveness og landslagstrener Ståle Solbakken å utestenge Normann fra landslaget.\n\nDagbladets sportskommentator Esten O. Sæther mente overgangen trolig gjør at Normann for alltid vil være uaktuell for det norske herrelandslaget.\n\nMen når det nå stilles spørsmål rundt Erling Braut Haalands klubbvalg, så er tonen en helt annen.\n\nHaaland spiller for Manchester City, som er eid av visestatsminister i Abu Dhabi i De forente arabiske emirater, Sheikh Mansour, også et land som beskyldes for brudd på menneskerettigheter.\n\nHaaland ville ikke svare, og fikk støtte fra landslagssjef Solbakken.\n\n– Det jeg tenker der er at det er vanskelig å sette et stort ansvar på enkeltindivider i den sammenhengen der. Manchester City er godkjent av Premier League, og hvor grensa går for alt det, er helt umulig, sa han og fortsatte: – Jeg syns dette er et mye større spørsmål enn at enkeltindividet, om det er Pep Guardiola, Kevin De Bruyne eller Erling Haaland som skal stå til ansvar for den delen. Det er et mye større spørsmål enn at enkeltindividet skal stå til ansvar for det, fordi da blir det uoversiktelig og det blir nesten umulig å leve et normalt liv.\n\nSportsvasking\n\nDet har riktignok kommet noe kritikk av Haalands valg, som av Amnestys kommunikasjonssjef Sindre Stranden Tollefsen. Han mener sportsvaskingen er endeløs, og peker i en kronikk i Dagbladet på alle menneskerettighetsbruddene i Emiratene.\n\nMangel på ytringsfrihet, rettigheter for kvinner, skeive og andre minoriteter. Problemet er bare at rekken med menneskerettighetsbrudd rundt Golfen ikke blir noe kortere, selv om de kjøper opp fotballag i England. Dette er land som i sin essens er totalitære diktaturer og hvor rettighetene til utsatte grupper angripes hver eneste dag.\n\nTollefsen kunne kanskje nevnt at også Emiratene er aktive i en krig. De er allierte med Saudi-Arabia i en stedfortrederkrig i Jemen.\n\nFlere antyder et slags hykleri her. Den eneste grunnen til at Haalands eventuelle feilvalg av klubb overses, er nok fordi han er Norges desidert viktigste spiller.\n\nMan kan utvide problemstillingen. Hvorfor er det ingen som boikotter Kina, som trolig sto bak raseringen av verdensøkonomien i forbindelse med koronapandemien? Et land som har millioner av uighurer i rene konsentrasjonsleire?\n\nKlaveness hevet hodet og skjelte ut Qatar. Men hva med Tyrkia? Hva med resten av den muslimske verden? Skal de også utestenges fra internasjonal fotball? Flere nordmenn har spilt noen år i kinesisk fotball, uten at dette har skapt noen problemer for dem.\n\nSelv å være landslagstrener for Nord-Korea skapte ikke noen særlige problemer for Jørn Andersen, selv om det selvsagt var reaksjoner. Da snakker vi kanskje om verdens verste diktatur. Andersen antyder dessuten at han kanskje var årsaken til at en i støtteapparatet forsvant for alltid.\n\nEgil Drillo Olsen var landslagstrener for Irak, neppe et demokratisk forbilde.\n\nAntall demokratier i verden er ytterst få. Selv blant de som benevnes demokrati er demokratiet under stort press, noe vi særlig så i forbindelse med pandemien i land som Australia, New Zealand, Canada og Østerrike.\n\nEt fotball-VM for kun demokratier ville blitt en lite interessant begivenhet. Man hadde uansett ikke klart å fortsette med 32 lag til start.\n\nSportsvasking betyr at man utnytter sport for å forbedre sitt image.\n\nDet er en taktikk som særlig har blitt og blir benyttet av stater som begår eller tillater forbrytelser mot menneskeheten og/eller brudd mot menneskerettighetene.\n\nNoen flere eksempler:\n\nSaudi-Arabia er et land som ikke tillater bygging av kirker, og hvor kvinner lever i tradisjonell islamsk undertrykkelse. Den saudiske kronprinsen Mohammed bin Salman kjøpte den engelsk klubben Newcastle. Landet står også bak en gigantstor satsing i nyopprettede LIV Golf.\n\nAserbajdsjan anklages for å bruke sport som et middel for å skyve sine brudd på menneskerettighetene under teppet. Det kjøres Formel 1 i hovedstaden Baku, og landets nasjonalstadion ble valgt av UEFA som vertskap under fotball-EM i 2020 (som ble arrangert i 2021).\n\nMarokko arrangerer en årlig fotballkamp med kjente sportsutøvere invitert for å feire Den grønne marsjen, som var et propagandastunt del av Marokkos militære invasjon av Vest-Sahara 6. november 1975. En rekke verdensberømte spillere har deltatt.\n\nTsjetsjenia bedriver en lignende virksomhet. I forbindelse med fotball-VM i 2018 valgte Egypts landslag å bruke landet som base. Amnesty International anklaget Ramzan Kadyrovs avbilding sammen med Egypts fotballstjerne Mohamed Salah for å være «ren sportsvasking».\n\nIfølge rapporter skal Salah ha vært så misfornøyd med å bli brukt i en politisk kampanje, at han vurderte å trekke seg fra Egypts landslag.\n\nSportsvaske ble utnevnt til årets ord av Språkrådet i 2021.\n\nNFF maler seg inn i et woke-hjørne\n\nSolbakken og Klaveness er begge to utpreget woke. Solbakken dedikerte fortjenesten av sin selvbiografi i Norge til flyktninger, og langet i 2018 ut mot norsk flyktningpolitikk.\n\n– Det er så strengt, vi kan være mye flinkere på integrering, sier Ståle Solbakken på telefon fra København.\n\nKlaveness holdt som nevnt en tale i Qatar som ble hyllet av woke-eliten, men ikke av undertegnede.\n\nNå er NFF deltagere i en ny kampanje, hvor landslagskapteiner skal bruke et kapteinsbind med teksten «One Love». Det er et fargerikt symbol, selvsagt. Budskapet symboliseres med et flerfarget hjerte der fargene representerer mangfoldet i verden.\n\n– «OneLove» er et eksempel på hvordan et budskap står sterkere når det framsettes på tvers av nasjoner. Kampanjen er helt tråd med NFFs visjon «fotball for alle», og det er bra at vi også på den internasjonale arenaen kan bidra til at fotball fremmer inkludering og forhindrer diskriminering, sier fotballpresident Lise Klaveness.\n\n«Fotball for alle» med unntak av Normann, altså.\n\nSamtidig lar idrettsforbund og Den olympiske komité menn delta i kvinneidrett. Dét anses nemlig som rettferdig, siden hykleriet passer inn i det politisk korrekte.\n\nSkal man kreve godkjent transideologi av alle land som deltar i fotball, så blir det absolutt ingen som kan delta, for transaktivistene blir aldri fornøyde.\n\nDet samme kan man si om likestilling. Etter at idiotbegrepet likelønn kom på agendaen finnes det ingen land i verden som er godkjente.\n\nHomofili er stort sett forbudt i de fleste islamske land. Islamske land er en ren gullgruve når det gjelder brudd på menneskerettigheter. Men ingen woke sportsprofil ber om boikott av islamske land, og muslimske spillere finnes i alle de beste ligaene.\n\nIngen har boikottet USA for deres mange militære angrep på andre land. Et unntak er selvsagt Sovjetunionen, som boikottet OL i Los Angeles 1984. Men dette var en åpenbar reaksjon på at mange vestlige land, inkludert et sjeldent OL-kvalifisert norsk fotballandslag, boikottet OL i Moskva 1980, på grunn av angrepet mot Afghanistan. En aksjon som senere ble gjentatt av USA. USAs invasjon varte dog mye lenger, og endte i fiasko og ren Biden-katastrofe.\n\nDrapet på den multikriminelle rusmisbrukeren George Floyd skapte større raseri enn drapene på hundretusenvis av mennesker i Irak. Engelske fotballag knelte for den marxistiske og voldelige svindelorganisasjonen Black Lives Matter i to sesonger.\n\nOg vår utenriksminister bruker millioner av kroner av våre skattepenger for å hente Taliban-ledere til Norge. Naiviteten er grensesprengende. Norge hiver store summer penger til en rekke diktaturstater hvert eneste år, og kaller det «bistand». Få av den såkalte eliten har andre kommentarer enn at vi bør sende mere penger.\n\nPersonlig ser jeg ingen annen løsning enn å kutte ut alle former for boikotter innen idretten, så lenge idrettens regler følges. For hvis man først skal boikotte ut fra de moderne prinsippene, så blir det så å si ingen land igjen i verden som kan delta.\n\nDa er det etter min mening bedre å møtes til konkurranse på idrettsbanen, og en sjelden gang bygge vennskap over landegrensene. Ellers burde Norge snarest melde seg ut av FN, hvor diktaturer og undertrykkende stater tross alt utgjør et soleklart flertall. Men til FN pøses det med penger og velvilje. For der er det jo så viktig med dialog.\n\nDet er lettere å klage på en 26 år gammel fotballspiller som returnerer til sin allerede underskrevne kontrakt i Russland, siden ingen andre klubber har tilbudt ham en jobb. Og selv om det neppe får konsekvenser, så er det også på sin plass å utfordre en 22 år gammel Bryne-gutt for valg av arbeidsgiver.\n\nI morgen klokken 18:00 spiller Norge bortekamp mot Slovenia i Nations League. Der får vi se Erling Braut Haaland. Men ikke en utestengt Mathias Normann.\n\n\n\n\n\n",
    "Paul McCartney er 18 år eldre enn kona Nancy – slik møtte Beatles-stjernen kjærligheten": "Rockeikonet Paul McCartney (80), lever livets glade dager med kona Nancy Shevell (62).\n\nI fjor feiret paret ti år som ektepar.\n\nBeatles-stjernen stråler ved kjærlighetens side.\n\nPaul McCartney er uten tvil en av de aller største rockestjernene på kloden.\n\nDet faktum at Guinness rekordbok utnevner han til musikkhistoriens mest fremgangsrike låtskrivere, for samarbeidet med John Lennon, sier det meste.\n\nDe to stjernene var sammen med George Harrison og Ringo Starr The Beatles. Denne stildannende Liverpool-kvartetten som tok verden med storm mellom 1960-1970 har fortsatt å inspirere unge musikere den dag i dag.\n\nPaul McCartneys ekteskap\n\nDa Beatles ble oppløst i 1970 startet Paul McCartney bandet Wings, blant annet sammen med sin daværende kone Linda McCartney. I 1973 lagde de tittellåta til Bond-filmen «Å leve og la dø». Den britisk-amerikanske rockegruppen ble splittet opp i 1981 og siden da har Paul fokusert på solokarrieren sin.\n\nPaul og Linda McCartney forble gift fram til hennes død i april 1998. De fikk tre barn sammen, og Paul adopterte dessuten Lindas barn fra et tidligere ekteskap.\n\nÅret etter møtte Paul Heather Mills som han falt for og giftet seg med. De har ett barn sammen.\n\nVåren 2006 ble paret separert og det ble mye omtalt i britisk presse.\n\nSlik møtte McCartney kona Nancy Shevell\n\nI året 2007 traff Sir Paul – adlet av dronning Elizabeth II i 1997 – og den amerikanske forretningskvinnen Nancy Shevell. De knyttet deretter bånd da de giftet seg den 9. oktober 2011.\n\nFoto: Shutterstock\n\nI sin bok «The Lyrics, Sir Paul», skriver McCartney at han visste at Nancy var en kvinne å holde på med en gang. Dette ettersom hun matchet hans energi på dansegulvet, ifølge Daily Mail.\n\n«Etter et show, når bandet og crewet samlet seg for en drink, er vi alltid de første på dansegulvet. Visse låter får en bare til å danse», skriver Sir Paul i boken ifølge Daily Mail.\n\nFoto: Shutterstock\n\nPaul, 80, og Nancy, 62, skal ha treffet hverandre i forbindelse med en ferie i Marokko der McCartney hadde slengt seg ned ved et piano på hotellet.\n\nMcCartney skriver i boken sin at det regnet og at han derfor slo seg ned ved flygelet i foajéen, og at det var «trivelig og romantisk».\n\nI boken hyller han sin kjæreste som en «ekte» person, skriver Daily Mail.\n\nI oktober 2021 feiret de sin 10-årsdag sammen og Paul passet da på å hylle sin elskede i et innlegg på Instagram.\n\nVi ønsker dere alt godt!\n\nPaul McCartney og kona Nancy Shevell etter en seremoni ved Buckingham Palace, London i mai 2018. Paul fikk ta imot den britiske ordenen Companion of Honour. Foto: Steve Parsons/AP/NTB\n\nDel gjerne innlegget om du også elsker Paul McCartneys musikk!",
    "Lilja gjestet Hønefoss: Håper hun tar turen tilbake": "Mandag kveld ble en fin konsertkveld i Bysalen Amfi, i regi av Agora kulturkafé, i samarbeid med Ringerike Kultursenter. Den for mange ukjente Oddrun Lilja med bandet LILJA skulle opptre. Mange tok veien til amfiet, og fylte lokalet på en mandagskveld. De ble med på en musikalsk reise i samfulle to timer.\n\n– Årets musikalske høydepunkt, kommenterte lydmester Tormod Aune.\n\nOddrun Lilja Jonsdottir har selv komponert låtene, men med impulser og inspirasjonskilder hentet verden rundt. Komposisjonene har likevel en tydelig signatur med umiskjennelig Lilja-preg, selv om de har klanger, skalaer og fasetter fra India og Libanon, fra Marokko og Vest-Afrika, fra Island – og et spennende norsk, multikulturelt musikkmiljø.\n\nPublikum ble tatt med på reise fra sted til sted, med låter fra det albumet Marble (2020) – og de ble tatt med på en guidet tur inn i nye låters landskap, låter som de neste dagene skal meisles ut i studio, til et planlagt nytt album våren 2023.\n\nBegge avdelinger var dynamisk vekslende og med sterke soloprestasjoner. Samspillet oppleves som lekende og sømløst. Arrangementene går fra det skjøre og poetiske til rytmisk upbeat. Fra subtilt synkrone antydninger, og parallelt utfoldete variasjoner, til brått besettende forløsninger av rytmeseksjonens innfall på scenen. Og så videre ut, i helt rå gitarsoloer (Oddrun Lilja) og virtuose vokalprestasjoner (Sanne Rambags og Bafana Nhlapo), med stadig vekslende tyngdepunkt i bandet.\n\nVi håper Lilja tar turen tilbake til Ringerike til våren.\n\nNeste Agora Kulturkafé-konsert er i Bassgarasjen lørdag 17. september, da det progrock-bandet Wobbler (opprinnelig fra Ringerike, og med flere artister med lokal opprinnelse involvert) gjester byen."
}