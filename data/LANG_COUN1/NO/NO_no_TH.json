{
    "EFTA-delegasjon til Thailand": "Trine Lise Sundnes (Ap) og Heidi Nordby Lunde (H) deltok fra Stortinget da EFTA-parlamentarikere besøkte Thailand 5.–9. september. Formålet var å støtte opp under de nylig gjenopptatte handelsforhandlingene mellom EFTA og Thailand.\n\nPågående handelsforhandlinger\n\nBesøket var viktig for å vise parlamentariske kolleger og myndighetene i Thailand engasjementet i de fire EFTA-parlamentene for en mulig handelsavtale. Besøket ga på den måten de pågående handelsforhandlinger en viktig demokratisk forankring.\n\n– En moderne og omfattende handelsavtale med et så stort asiatisk marked i vekst og omstilling vil gi store muligheter for næringslivet i Norge og EFTA. Det vil også styrke relasjonene våre til ASEAN som region. Dette er en utvikling vi støtter og som vi følger opp jevnlig med våre handelsministre gjennom EFTA, sier Trine Lise Sundnes, leder for Stortingets EFTA-delegasjon.\n\nMøter med thailandske myndigheter og næringsliv\n\nUnder besøket hadde EFTA-delegasjonen møter med Thailands visehandelsminister, med Thailands utenriksråd, og med en rekke kolleger i det thailandske parlamentet, inkludert presidenten og vise-presidenten i underhuset og senatspresidenten.\n\nDelegasjonen møtte også representanter for thailandsk næringsliv og norske bedrifter i Thailand, samt representanter for sivilt samfunn.\n\nBærekraftig utvikling\n\nEt gjennomgående tema i møtene var Thailands ambisjon om å modernisere sin økonomi. Fokuset er på bærekraftig utvikling, grønn og digital omstilling og sirkulær økonomi.\n\n– Det ble tydelig kommunisert at Thailand ønsker en bredt anlagt handelsavtale som kan bidra til bærekraftig utvikling av den thailandske økonomien, og at de ønsker å konkludere denne raskt. Vi ønsket dette velkommen og var opptatt av at våre økonomier er svært komplementære i den grønne og digitale omstillingen Thailand nå skal igjennom. En moderne og omfattende avtale vil på denne måte gi gode muligheter for norsk næringsliv, både innenfor tradisjonell varehandel, men like mye innenfor nye tjenester og våre kompetanse- og teknologimiljøer, sier Heidi Nordby Lunde (H).\n\nFokuset på bærekraftig utvikling var også tydelig under et besøk til Eastern Economic Corridor (EEC). Det er et område som ligger øst for Bangkok, sørover kysten mot Pattaya. Her ønsker Thailand å utvikle infrastruktur som skal tilrettelegge for en mer moderne økonomi, eller «Thailand 4.0».\n\nHer fikk EFTA-delegasjonen besøke det norske selskapet Aibel som bygger enorme installasjoner for havvind, med flere tusen arbeidsplasser både i Thailand og Europa. Installasjonene bygges på verftene i Thailand, før de fraktes til Norge for ferdigstilling der. Dette viser hvordan EFTA-landene og Thailand inngår i hverandres verdikjeder og hvilke muligheter som ligger i den grønne omstillingen som både Europa, Asia og Thailand nå skal igjennom.",
    "Smellvakre A-kjendiser skal selge norsk laks i tidenes største kampanjer i Thailand og Sør-Korea": "Drøye 170 millioner kroner – det er totalsummen Sjømatrådet investerer i laksekampanjer i inn- og utland på vegne av den norske næringen i 2022.\n\nBeløpet fordeles på en rekke land gjennom hele året, men hvert år satses det ekstra på enkelte land.\n\nDet er laksenæringen og Sjømatrådet som i fellesskap bestemmer hvor og hvordan pengene skal fordeles og brukes.\n\nDet skriver Norges sjømatråd i en pressemelding.\n\nI fjor var investeringene størst i Spania, Italia og Frankrike. Denne høsten er det Sør-Korea og Thailand som får noen av de største enkeltinvesteringene.\n\nSmellvakre A-kjendiser\n\nMed slagord som «laks til enhver anledning» skal både sørkoreanere og thailendere fristes til å velge norsk laks til flere måltider, flere anledninger og i flere varianter enn den klassiske sushi-/sashimivariantene.\n\nOg i år tas både tradisjonelle metoder som butikk-kampanjer og TV-reklame i bruk, i tillegg til mer kreative metoder som «laks på campingturen» og smellvakre A-kjendiser som skal fronte den norske laksen.\n\n«Den norske laksen passer til de fleste anledninger og tilberedningsmetoder», og «Norwegian Salmon is always right» blir viktige slagord for høstens store laksesatsing i Sør-Korea. Undersøkelser viser nemlig at mange koreanere har et begrenset repertoar av lakseretter.\n\n– For å få dem til å spise mer laks, må det derfor inspirasjon til, sier Mia Sætre Bernhardsen i pressemeldingen.\n\nHun er prosjektleder i Sør-Korea, og jobber tett på høstens laksekampanje.\n\nOg inspirasjon til laksemåltider til enhver anledning skal koreanerne få i bøtter og spann. Det blir laks til fest, laks på hvermannsens middagsbord og laks på camping- og glampingturene.\n\n– Camping- og glamping er skikkelig trendy i Sør-Korea om dagen. Derfor skal vi sette opp en campingplass i hjertet av Seoul.\n\nKjente influensere og kjente kokker blir å finne på campingplassen. Der skal de trylle fram lekre lakseretter som passer til friluftsliv med enkle kjøkkenfasiliteter.\n\nDen viktigste målgruppen for kampanjen er mødre mellom 30 og 45 år. For selv om den tradisjonelle familiestrukturen i Korea er i endring, er det fremdeles kvinner som gjør størstedelen av matinnkjøpene.\n\nTidenes største kampanje\n\n– Vi skal også inspirere målgruppen gjennom reklame på digitale flater, i butikker og e-handel, på TV og med aktiv bruk av influensere, fortsetter Bernhardsen som i disse dager jobber med innspurten til kampanjen som braker løs i slutten av september.\n\nMed 17 millioner kroner, er høstens investering den største som Sjømatrådet har gjort på norsk laks i Sør-Korea noensinne.\n\nOgså i Thailand snakker vi tidenes største laksekampanje, med en investering på 15 millioner kroner i perioden august til desember.\n\nDet blir knapt nok et sted der norsk laks ikke blir synlig i kampanjeperioden: Fra metro- og togstasjoner, til butikkjeder, restauranter, TV, YouTube og en rekke sosiale medier. I tillegg støttes kampanjen av PR-arrangementer der et av de store trekkplastrene er superkjendisen Yaya, eller Urassaya Sperbund.\n\n– Yaya er halvt norsk og halvt thailandsk og kjent som modell, programleder og influenser. Hun er også ansiktet utad til flere store kosmetikkmerker, forteller Rørtveit.",
    "To drept og én såret i skyting på militærområde i Thailand – VG Nå: Nyhetsdøgnet": "",
    "Kirkens SOS vil ha frivillige i Thailand og Spania – Vårt Land": "Hei!\n\nDenne artikkelen krever abonnement\n\nDu må logge inn for å lese videre",
    "Leonardo DiCaprio gjorde stranden så populær at den måtte stenge. Nå vender naturen tilbake.": "Leonardo DiCaprio gjorde stranden så populær at den måtte stenge. Nå vender naturen tilbake.\n\nKO PHI PHI (Aftenposten): Etter fire år får turistene endelig lov til å besøke vakre Maya Bay igjen. Men listen over ting de ikke får lov til å gjøre, er lang.\n\nMaya Bay er kjent som en av verdens vakreste tropiske bukter. Lenge var stranden overrent av turister. Nå har myndighetene tatt grep.\n\nKristoffer Rønneberg Korrespondent i Asia\n\n28. august 2022\n\n– Hei, dere to! Ja, dere! Kom dere opp av vannet NÅ!\n\nStrandvakten Kanchanit (22) blåser hardt i fløyten og prøver å høres så streng ut som han klarer. Men det er ikke så lett. 22-åringen har et mildt utseende og en myk stemme. De to indiske guttene i vannet bare ser på ham og ler."
}