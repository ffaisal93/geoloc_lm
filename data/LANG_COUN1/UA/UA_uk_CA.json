{
    "Канада надає додатковий літак для доставки військової допомоги Україні": "C-130J Повітряних сил Канади. 2014 рік. Фото: galenburrows\n\nКанада надає додатковий літак для доставки військової допомоги Україні\n\nКанада збільшить можливості свого ключового транспортного вузла у Шотландії.\n\nПро це в інтерв’ю каналу CBC News розповіла міністр оборони країни Аніта Ананд.\n\nЦе необхідно для прискорення доставки військового обладнання та зброї до України й інших країн Східної Європи.\n\n«Ми розширюємо шляхи допомоги Україні та доставки військової допомоги в Україну, постачаючи ще більше», – зазначила Аніта Ананд.\n\nДля цього міністерство оборони Канади передислокує на аеродром у шотланському містечку Прествік, де базується контингент канадських Повітряних сил, третій військово-транспортний літак СС-130.\n\nА кількість особового складу цього повітряного судна збільшують до 55 людей. Разом із додатковим літаком до Шотландії прибули і пов’язані з ними екіпажі та персонал наземної підтримки. Вони забезпечують поточні зусилля щодо постачання Україні зброї та боєприпасів.\n\nУ Збройних силах Канади позначенням СС-130 називають військово-транспортні літаки C-130 американського виробництва.\n\nНагадуємо, що місяць тому Канада передислокувала два літаки C-130J із Близького Сходу до Великої Британії з тієї ж причини: щоб допомагати Україні з доставкою озброєння.\n\nВійськові транспортні літаки Канади — як C-130J, так і більші C-17s Globemasters — працюють понаднормово після того, як Росія здійснила повномасштабне вторгнення в Україну в лютому.\n\nВони доставляють гуманітарну допомогу, військову техніку та боєприпаси до пунктів у Східній Європі, звідки їх можна відправити в Україну.\n\nC-130J Повітряних сил Канади. 2010 рік. Фото: Lockheed Martin\n\nC-130 Hercules – військово-транспортний літак, розроблений компанією Lockheed. Він є основним тактичним транспортним літаком у Повітряних силах багатьох країн.\n\nІнструктор місії UNIFIER. Фото з відкритих джерел\n\nКанада також відновила програму навчань UNIFIER для українських військових. Тренування проходять у Великій Британії.\n\n“Мілітарний” працює завдяки постійній підтримці Спільноти\n\nСтавай патроном на Patreon від $1\n\nБудь спонсором на Youtube від 70 грн\n\nНавіть донат в 30 грн (ціна 1 кави) допоможе нам працювати далі:\n\nPayPal - [email protected]\n\nПриватбанк 4149 6293 1808 2567\n\nmonobank 4441 1144 4179 6255\n\nБудь з “Мілітарним” на всіх платформах\n\nTwitter || Telegram || Facebook || Youtube",
    "Канада скасує вимогу про вакцинацію для в'їзду з 30 вересня": "Канада з 30 вересня скасує вимогу про вакцинацію для іноземців, які в'їжджають до країни.\n\nПро це повідомляє Associated Press, пише \"Європейська правда\".\n\nКанада, як і США, вимагає, щоб іноземні громадяни були вакциновані під час в'їзду до країни. Найближчим часом у США не очікується жодних змін у цій політиці.\n\nНевакциновані іноземні мандрівники, яким дозволено в'їзд до Канади, наразі підлягають обов'язковому тестуванню після прибуття та 14-денному карантину.\n\nПрем'єр-міністр Канади Джастін Трюдо дав згоду, щоб наказ уряду, який запроваджує обов'язкові вимоги вакцинації проти COVID-19 на кордоні, спливав 30 вересня.\n\nУряд Трюдо все ще вирішує, чи зберігати вимогу до пасажирів носити маски в поїздах та літаках.",
    "Канада готова надавати допомогу в відновленні української енергоінфраструктури": "Міністр енергетики України Герман Галущенко провів зустріч із міністром природних ресурсів Канади Джонатаном Вілкінсоном, який засвідчив готовність канадської сторони допомагати у відновленні зруйнованої енергетичної інфраструктури.\n\nЯк передає Укрінформ, про це повідомляє Міністерство енергетики України.\n\nЗазначається, що під час зустрічі Галущенко поінформував канадського колегу про підготовку України до осінньо-зимового періоду та накопичення енергоносіїв для його проходження.\n\nВілкінсон підкреслив, що Канада цілком підтримує боротьбу українського народу проти військової агресії росії та готова надалі надавати всю необхідну підтримку. Зокрема, він засвідчив готовність канадської сторони підтримувати відновлення зруйнованої енергетичної інфраструктури.\n\nЧитайте також: Галущенко обговорив із польською міністеркою обстріл Південноукраїнської АЕС\n\nКрім того, Галущенко й Вілкінсон обговорили необхідність демілітаризації Запорізької АЕС та повернення її під контроль України, прицільні російські обстріли критичної інфраструктури, включаючи атомні електростанції.\n\nЯк повідомлялося, раніше прем’єр-міністри України і Канади Денис Шмигаль і Джастін Трюдо обговорили санкції проти російських енергоресурсів і створення трибуналу для притягнення керівництва рф до відповідальності.\n\nУкраїна отримає від Канади 450 млн доларів на закупівлю газу до опалювального сезону.",
    "Україна та Канада обговорили посилення співпраці в агросфері": "22 вересня відбулася онлайн-зустріч Міністра аграрної політики та продовольства України Миколи Сольського з Міністром сільського господарства Канади Марі-Клод Бібо і Послом України в Канаді Юлією Ковалів. Про це повідомляє Урядовий портал.\n\nПід час зустрічі Микола Сольський подякував канадській стороні за підтримку України, зокрема щодо вирішення проблеми дефіциту зерносховищ.\n\nМіністр зазначив, що Канада однією з перших зголосилася та виділила кошти на придбання засобів для тимчасового зберігання врожаю. Також Микола Сольський повідомив, що мішки уже закуплені ФАО, і в жовтні будуть в Україні.\n\n«Ми вдячні Уряду Канади за забезпечення тимчасовими зерносховищами для зберігання цьогорічного врожаю. Це є дуже важливим рішенням, і ви були першими, хто відгукнувся на наш заклик», – зазначив Міністр.\n\nТакож на зустрічі обговорили питання, пов’язані з відкриттям ринків Канади для української агропродукції.\n\nНагадаємо, продовольча та сільськогосподарська організація ООН (ФАО) за донорської підтримки урядів Канади, Японії та Німеччини, а також австралійської благодійної організації Minderoo Foundation впроваджує проект для подальшого розв’язання проблеми дефіциту зерносховищ в Україні.",
    "Канада виділить додатковий літак, щоб доставляти військову допомогу Україні": "Зараз у Грузії 100-150 тисяч росіян, це дуже багато для країни з населенням 3 млн 800 тисяч, - політолог Васадзе",
    "У Канаді через шторм Фіона кілька будинків змило в море": "Загалом через негоду втрачено близько 20 будівель.\n\nДо узбережжя Канади дійшов шторм Фіона, який до цього вирував у Перто-Ріко і Домініканській Республіці. Одна людина зникла безвісти після того, як потрапила у воду в Ньюфаундленді, пише BBC.\n\nДекілька будинків змило у море, обірвані лінії електропередач. Статус \"Фіони\" у пʼятницю знизили з урагану до тропічного шторму. Втім природнє явище все ще досить потужне, особливо для Канади, в якій подібне рідко трапляється.\n\nПоліція заявила, що шторм був небаченим.\n\nПʼять провінцій частково зазнали злив і сильного вітру до 160 км на годину, повенів та знеструмлення сотень тисяч людей.\n\nПремʼєр-міністр Канади Джастін Трюдо повідомив, що в Новій Шотландії для допомоги залучать військових. Він вирішив приділити увагу ліквідації наслідків шторму, тож не поїде на похорон японського колишнього премʼєра Сіндзо Абе.\n\nПопередження про тропічний шторм оголошено в атлантичних провінціях Нова Шотландія, Острів Принца Едуарда, Ньюфаундленд і Нью-Брансвік, а також у деяких районах Квебеку.\n\nУ Порт-о-Басках, з населенням 4067 осіб на південно-західному краю Ньюфаундленду, через інтенсивну повінь деякі будинки та офісні будівлі змило морем, повідомив CBC місцевий журналіст Рене Рой. У районі оголошено надзвичайний стан.\n\n\"Це, безперечно, найжахливіша річ, яку я коли-небудь бачив у своєму житті\", – сказав містер Рой.\n\nЧимало будинків перетворились на уламки в морі, змило навіть багатоквартирну будову. Щонайменше 20 будинків втрачені.\n\nЕнергетичні компанії попередили, що для відновлення електроенергії можуть знадобитися декілька днів, оскільки швидкість вітру залишається надто високою, щоб розпочати роботи на зруйнованих лініях електропередач.\n\nНагадаємо, Фіона вирує вже більше тижня. Пуерто-Ріко через негоду був повністю знеструмлений, загинули вісім людей.",
    "Жіночий ЧС-2022 з баскетболу: Канада та США продовжують переможні серії": "В австралійському Сіднеї триває фінальний турнір XIX чемпіонату світу з баскетболу серед жінок.\n\nЯк повідомляв Укрінформ, світова першість проходить за участю 12 команд, які поділені на дві групи.\n\nПісля трьох турів без поразок йдуть збірна Канади та чинний володар титулу команда США.\n\nУ третьому турі баскетболістки Канади обіграли Японію - 70:56 (20:12, 21:13, 20:14, 9:17), а американки днем раніше взяли гору над китаянками - 77:63 (18:13, 26:12, 12:22, 21:16).\n\nТурнірне становище у групі А: США - 6 очок, Китай - 5, Бельгія - 5, Пуерто-Рико - 4, Республіка Корея - 4, Боснія і Герцеговина - 3.\n\nТурнірне становище у групі В: Канада - 6 очок, Франція - 5, Австралія - 5, Сербія - 4, Японія - 4, Малі - 3.\n\nГруповий раунд ЧС-2022 жіночого пройде до 27 вересня, а з 29 вересня по 1 жовтня будуть зіграні матчі плей-офф.\n\nФото: Getty Images.",
    "“Канада непохитно підтримує Україну” - Джастін Трюдо. Відео": "Прем’єр-міністр Канади Джастін Трюдо: “Володимир Путін, його прихильники та російські військові мають бути притягнуті до відповідальності за звірства, які вони вчинили та продовжують вчиняти в Україні”.",
    "Канада засудила анонсовані РФ “референдуми” – Трюдо": "Прем’єр-міністр Канади Джастін Трюдо засудив заплановані РФ псевдореферендуми на окупованих територіях України.\n\nПро це йдеться в його Twitter.\n\n“Ми їх ніколи не визнаємо. Це кричуще порушення міжнародного права. Це подальша ескалація війни”, — ідеться в дописі.\n\nТрюдо наголосив, що проведення “референдумів” на окупованих територіях є неприпустимим.\n\nЯк відомо, підготовка Росії до псевдореферендумів на окупованих територіях України 23-27 вересня націлена на стимулювання добровільного призову всередині РФ. З тією ж метою в російській армії посилили покарання за дезертирство.\n\nКрім того, заяви лідерів терористичних угруповань “ДНР” і “ЛНР” про проведення “референдумів” про приєднання до Російської Федерації є відволіканням уваги після успішного контрнаступу України.\n\nДо того ж заступниця державного секретаря США Венді Шерман заявила, що підтримка фіктивних “референдумів” на окупованих територіях України є кроком відчаю президента РФ Володимира Путіна після військової поразки.\n\nДо слова, американські сенатори запропонували новий пакет санкцій щодо Росії у відповідь на проведення “референдумів” на окупованих територіях України щодо входження до складу РФ.\n\nЗазначимо, що Білий дім і генеральний секретар НАТО Єнс Столтенберг засудили псевдореферендуми, призначені Росією на окупованих територіях України.\n\nБа більше, президент Франції Еммануель Макрон заявив, що нові плани РФ щодо “референдуму” є цинічними й імітують демократію. Водночас діалог з президентом РФ Володимиром Путіним він припиняти не буде.\n\nРаніше Україна закликала міжнародних партнерів рішуче засудити намір РФ провести “референдуми” на тимчасово окупованих територіях, накласти на РФ нові санкції та визнати її державою – спонсором тероризму.\n\nТакож слідкуйте за “Прямим” у Facebook, Twitter, Telegram та Instagram.",
    "Жалоба за Єлизаветою ІІ: Канада приспустить прапори на усіх державних будівлях": "На будівлях усіх канадських державних установ, у тому числі закордонних, будуть приспущені прапори на вшанування пам’яті королеви Великої Британії Єлизавети ІІ.\n\nЯк повідомляє кореспондент Укрінформу, про це заявили в уряді Канади.\n\n“На вшанування смерті Її Величності королеви Єлизавети ІІ, прапори на усіх будівлях та установах уряду Канади на території країни та за кордоном, в тому числі на парламенті в Оттаві, будуть приспущені”, - йдеться у поширеному повідомленні.\n\nУ канадському Сенаті додали, що протягом офіційного періоду трауру, будівлі обох палат канадського парламенту в Оттаві будуть щовечора підсвічуватися королівським синім кольором, а на дзвіницю канадського парламенту, яка називається \"Вежа миру\", проєктуватиметься зображення королівського скіпетра.\n\nЯк повідомлялося, королева Великої Британії Єлизавета II померла 8 вересня на 96-му році життя. Як одна із держав Британської Співдружності, Канада визнає британського монарха главою держави.\n\nФото: @LaCouronneCa",
    "Причетних до псевдореферендуму на окупованих територіях очікують санкції, кримінальне переслідування та суд - Мінреінтеграції": "Міністр закордонних справ Канади Мелані Жолі рішуче засуджує проведення РФ референдуму на території України, таке голосування з визначеними результатами матиме нульову легітимність, повідомляє сайт канадського уряду.\n\n\"Канада рішуче засуджує фіктивні референдуми, заплановані в окупованих регіонах України. Це фальшиве голосування із заздалегідь визначеними результатами матиме нульову легітимність, і Канада їх не визнає. Кордони не зміняться. Територія України залишиться за Україною\", - йдеться в повідомленні.\n\nЗа словами Жолі, \"війна Росії ніколи не була пов'язана із законними інтересами безпеки - вона була пов'язана з бажанням президента Володимира Путіна перекроїти карту світу за допомогою сили... Це атака на принципи заснованого на правилах міжнародного порядку і прав людини, а також явне порушення міжнародного права\".\n\nТакож, за її словами, \"фіктивні референдуми в Луганську, Донецьку, Запоріжжі та Херсоні - це не демократія, а відчайдушна спроба узаконити завоювання й обмежити зростання українського контрнаступу\".\n\nГлава канадського МЗС закликала лідерів інших країн перешкоджати незаконним спробам Росії анексувати українські території.\n\n\"Міжнародна спільнота має діяти для захисту суверенітету, територіальної цілісності й незалежності України. Ми закликаємо інші країни приєднатися до відмови від незаконних спроб Росії вкрасти українські землі шляхом насильства і терору. Канада завжди була на боці України, і ми продовжуватимемо робити це стільки, скільки буде потрібно\", - наголосила Жолі.",
    "«Канада засуджує ці огидні звірства» – Трюдо про масові поховання під Ізюмом": "Прем’єр-міністр Канади Джастін Трюдо відреагував на повідомлення про виявлення масових поховань в Ізюмі на Харківщині після його звільнення від російських військ.\n\n«Повідомлення про масові поховання в Ізюмі (Україна) жахають і розбивають серце. Канада засуджує ці огидні звірства. Ми продовжимо працювати з партнерами, щоб притягнути винних до відповідальності, й ми продовжимо допомагати народові України», – написав Трюдо в твітері 17 вересня.\n\n15 вересня на Харківщині біля звільненого Ізюма виявили масове поховання.\n\nЗахоронення знайшли поряд із кладовищем, де під час окупації російськими військами міста Ізюм ховали людей, які загинули від обстрілів або померли природною смертю.\n\nРадник голови Офісу президента України Михайло Подоляк повідомив, що на місці масових поховань людей у деокупованому Ізюмі на Харківщині виявлено щонайменше 450 могил, і «це лише одне з масових поховань».\n\nТим часом уповноважений із питань осіб, зниклих безвісти за особливих обставин Олег Котенко заявив, що кількість загиблих в деокупованому Ізюмі на Харківщині може перевищувати Бучанську трагедію.\n\nЧитайте також: Під Ізюмом знайшли вбитих українських військових, у яких були зв’язані руки – Лубінець\n\nГолова Національної поліції Ігор Клименко повідомив, що на територіях деокупованої Харківщини виявили 10 місць, де російські війська катували людей.\n\nНаразі тривають процесуальні дії щодо знайдених в Ізюмі масових поховань людей, повідомив напередодні президент Володимир Зеленський.\n\nВодночас уповноважений Верховної Ради з прав людини Дмитро Лубінець у фейсбуці повідомив, що в Ізюмі російськими військовими знищено понад 70% будівель.\n\nЗа його словами, військовослужбовці разом зі слідчими та місцевими жителями ідентифікували декілька місць, де відбувалися воєнні злочини.",
    "МЗС Росії викликало посла Канади через інциденти довкола посольства в Оттаві": "МЗС Росії викликало посла Канади через можливий напад на посольство Росії в Оттаві.\n\nУ повідомленні відомства від 19 вересня йдеться, що невідомий кинув пляшку із запальною сумішшю на територію посольства Росії у канадській столиці. Міністерство також заявило, що правоохоронці в Оттаві не запобігли «агресивним» демонстрантам, які, за їхніми словами, заблокували вхід до консульського відділу посольства.\n\n«Російська сторона вимагає вжити негайних заходів щодо гарантування належної безпеки російських організацій за кордоном, а також їхніх співробітників та членів їхніх родин», – йдеться у повідомленні.\n\nУ заяві не уточнюється, коли сталися інциденти.\n\nВідносини між Росією та західними країнами, включаючи Канаду, загострилися після того, як наприкінці лютого Росія розпочала повномасштабне вторгнення в Україну.\n\nКанада закрила свій повітряний простір для російських літаків, заборонила російським суднам використовувати канадські порти та внутрішні води, заборонила продаж предметів розкоші до Росії та заборонила канадським банкам проводити операції з центральним банком Росії.\n\nОттава ввела санкції щодо приблизно 1500 російських громадян і компаній, включаючи президента Володимира Путіна, двох його дорослих дочок, російську спортсменку Аліну Кабаєву, яку вважають коханкою чи дружиною Путіна, міністра закордонних справ Сергія Лаврова, керівницю Центрального банку Ельвіру Набіулліну та багатьох інших, наближених до російського президента осіб.",
    "Канада заборонила імпорт короткоствольної зброї": "У Канаді набула чинності майже повна заборона на імпорт короткоствольної зброї.\n\nЯк повідомляє кореспондент Укрінформу, про це в Оттаві заявила міністр закордонних справ Канади Мелані Жолі.\n\n“Усі канадці заслуговують на те, аби почуватися в безпеці. Колективна відповідальність уряду - розглянути кожен спосіб досягнення цього. Тимчасова заборона на імпорт короткоствольної зброї - це важлива складова нашого широкого плану із убезпечення Канади”, - сказала Жолі.\n\nЧитайте також: Штати хочуть продати Тайваню зброї на понад мільярд доларів\n\nЗ набуттям чинності забороною, МЗС більше не видаватиме компаніям дозволів на ввезення короткоствольної зброї, таким чином наявні запаси магазинів з часом будуть вичерпані. Тим часом в уряді пообіцяли працювати над втіленням усеохоплюючого плану боротьби із насильство з використанням вогнепальної зброї.\n\nЗауважимо, що уряд Канади ще в травні вніс до парламенту законопроєкт, яким пропонується суттєво посилити контроль за обігом вогнепальної зброї у країні. Зокрема, парламенту пропонують запровадити заборону на купівлю короткоствольної зброї та збут магазинів, місткістю більше ніж п'ять набоїв. Утім, через процесуальні затримки, законопроєкт не було ухвалено до завершення чинної сесії парламенту, тому уряд вирішив власною постановою припинити ввезення до країни цієї зброї, поки парламент не зможе ухвалити більш ґрунтовне рішення.",
    "Канада схвалила COVID-вакцину Pfizer/BioNTech для щеплення немовлят": "Канада авторизувала застосування вакцини Pfizer/BioNTech для імунізації від COVID-19 дітей віком від шести місяців.\n\nЯк повідомляє кореспондент Укрінформу, про це заявили у департаменті охорони здоров’я Канади.\n\n“Департамент охорони здоров’я Канади дозволив використовувати COVID-вакцину Pfizer-BioNTech Comirnaty для щеплення дітей від шести місяців до 5 років”, - йдеться у поширеній заяві.\n\nЗазначається, що це - друга COVID-вакцина, затверджена до використання у Канаді у цій віковій групі. Влітку такий само дозвіл отримала вакцина Spikevax від Moderna.\n\n“Після детального та незалежного наукового аналізу даних, департамент вирішив, що переваги використання цієї вакцини у вказаній віковій групі переважають ризики”, - заявили у відомстві.\n\nДля досягнення максимального рівня захисту від COVID-19, слід робити три щеплення цією вакциною з перервою у три тижні між першим та другим щепленням і вісім тижнів - між другим і третім. Обсяг дози вакцини для малих дітей має бути вдесятеро меншим за дорослий.",
    "Наближаючи перемогу: військова допомога Канади Україні": "Канада стала першою країною, яка надіслала Україні керовані артилерійські снаряди: для використання зі 155-мм гаубицями, наданими Заходом, українці отримали снаряди M982 Excalibur із GPS-наведенням.\n\nRelated video\n\nЯк і багато інших країн-членів НАТО, Канада зробила значний внесок у зміцнення обороноздатності України після вторгнення Росії у лютому 2022 року.\n\nКанадська допомога на сьогодні включає 39 нових броньованих машин бойової підтримки, 8 нових ББМ Roshel Senator, 4 буксировані гаубиці M777 та 4600 одиниць протитанкової зброї. Канада також стала першою країною, яка надіслала Україні керовані артилерійські снаряди: для використання зі 155-мм гаубицями, наданими Заходом, українці отримали певну кількість снарядів M982 Excalibur із GPS-наведенням.\n\nФокус переклав новий матеріал аналітиків Стейна Мітцера та Юста Оліманса, присвячений канадській допомозі Україні.\n\nВажливо\n\nЗ любов'ю з Азії: військова допомога Японії Україні\n\nРішення надіслати Україні абсолютно нові бойові броньовані машини (ББМ) помітно відрізняє Канаду від більшості інших країн, які постачали Україні важке озброєння. В кінці 2022 Канада передасть 39 броньованих бойових машин підтримки LAV 6 (ACSV). ACSV випускається у кількох варіантах, але Україна, швидше за все, отримає модель БТР. Попередня спроба відправити Україні 25 БТР Piranha, на яких базується LAV/ACSV, провалилася після того, як Швейцарія наклала вето на прохання Данії про їхнє постачання.\n\nЩе одна втрачена область підтримки — це передача безлічі інфрачервоних турелів прямого огляду (FLIR) Wescam MX-15D для українських ударних БПЛА Bayraktar TB2. Рішення передати Україні турелі Wescam MX-15D для Bayraktar TB2 турецького виробництва є дуже іронічним, оскільки зараз Туреччина перебуває під санкціями за постачання ТВ2, оснащених турелями MX-15D, в Азербайджан. Незважаючи на запровадження санкцій проти Туреччини, Канада також провела власну кампанію зі збирання коштів для придбання TB2 від імені України.\n\nМайбутнє подальшої військової допомоги Канади Україні поки що не визначено. Поповнення парку БПЛА TB2 в Україну може призвести до того, що Канада надасть більше турелей Wescam MX-15D FLIR. Розвинена промисловість країни дозволяє Канаді постачати машини типи ACSV і Roshel Senator без шкоди для власного військового потенціалу. Канада також має запаси модернізованих БТР M113, які одного прекрасного дня можуть бути передані Україні. Враховуючи, що конфлікт перейшов у вирішальну фазу, а сукупний внесок пожертв союзників уже помітний на полі бою, Канада, безперечно, знайде інші способи підтримати дедалі сильнішу Україну.\n\n[ + – ] Броньована машина бойової підтримки LAV 6\n\nУ наведеному нижче списку ми спробували зібрати військову техніку, надіслану чи обіцяну Канадою Україні за час російського вторгнення у 2022 році. Дані переважно були опубліковані урядом Канади. Список сортовано за категоріями озброєнь.\n\nБуксировані гаубиці\n\n4 155-мм M777 [квітень 2022] (включаючи нерозкриту кількість снарядів M982 Excalibur із GPS-наведенням)\n\nБронетранспортери (БТР)\n\n39 броньованих машин бойової підтримки (ACSV) [Будуть надані]\n\nБронеавтомобілі піхоти\n\n8 Roshel Senator [травень 2022 р.]\n\nІнфрачервоні турелі переднього огляду (FLIR)\n\nWescam MX-15Ds [Постачаються з березня 2022 року і далі] (Для БПЛА Bayraktar TB2)\n\nПротитанкове озброєння\n\n100 безвідкатних гармат Carl Gustaf M2 [березень 2022 р.]\n\n4500 протитанкових гармат M72 LAW [березень 2022 р.]\n\nЗброя\n\nСнайперські гвинтівки [лютий або березень 2022]\n\nКарабіни [лютий або березень 2022]\n\nКулемети [лютий або березень 2022]\n\nПістолети [лютий або березень 2022]\n\nБоєприпаси\n\nСнаряди з GPS-наведенням M982 Excalibur для гаубиці M777 [квітень 2022 р.]\n\n20000 155-мм снарядів для гаубиці M777 [квітень 2022]\n\n2000 84-мм снарядів для Carl Gustaf M2 [березень 2022]\n\n7500 ручних гранат C13 [березень 2022 р.]\n\n1,5 мільйона набоїв [лютий або березень 2022 р.]\n\nВійськове спорядження\n\nШоломи CG634 [березень 2022]\n\nБронежилети [березень 2022]\n\n1600 протиосколкових бронежилетів [березень 2022]\n\nПротигази [березень 2022]\n\nОкуляри нічного бачення [березень 2022]\n\nУстаткування для індивідуального захисту й перевезення вантажів [лютий або березень 2022]\n\nРізне обладнання\n\n10 155-мм стволів (для гаубиць M777) [червень 2022 р.]\n\nУстаткування для спостереження та розвідки [лютий або березень 2022 р.]\n\n390 000 сухих пайків (MRE) [березень 2022 р.]\n\nВажливо",
    "Канада продовжує дискусії з союзниками щодо візових обмежень для громадян РФ – канадський парламентар": "Канада продовжує дискусії з союзниками щодо візових обмежень для громадян Росії, заявив в ексклюзивному інтерв’ю Радіо Свобода голова комітету закордонних справ Палати громад парламенту Канади Алі Ехсассі.\n\n«Я добре знаю, що були дискусії, які тривали в Європі. І я можу запевнити вас, що ми й надалі будемо зосереджені на них, і ці дискусії триватимуть між Канадою та нашими союзниками», – сказав Ехсассі в інтерв’ю на полях саміту Forum 2000 у Празі.\n\nНа нещодавній нараді голів МЗС країн Євросоюзу в Празі підтримали зупинку дії спрощеного візового режиму для громадян Росії – на тлі повномасштабної війни Росії проти України.\n\nЧитайте також: Росія не поважає норми спрощеного візового режиму – міністр закордонних справ Румунії\n\nПри цьому низка країн ЄС, передусім сусіди Росії, назвали такі заходи недостатніми, вказуючи на велику кількість шенгенських віз, що вже діють, виданих громадянам Росії раніше.\n\nНа нараді в Празі було досягнуто домовленості про те, що країни, які межують із Росією, матимуть право встановлювати додаткові обмеження на в’їзд росіян, які мають шенгенські візи. Представники країн Балтії та Польщі раніше заявляли, що можуть суттєво обмежити або зовсім заборонити в’їзд громадян Росії. Поки що формально таке рішення не ухвалене.\n\nГолова дипломатичного відомства ЄС Жозеп Боррель підтвердив, що наявність шенгенської візи не є гарантією того, що її власника пустять до Євросоюзу. Водночас він стверджує, що виступає проти повної заборони на видачу віз громадянам Росії, зазначаючи, зокрема, що двері ЄС мають бути відчинені для російських інакодумців, студентів, науковців й інших категорій громадян. На практично повній забороні наполягає Україна.\n\nПредставник Державного департаменту США повідомив 22 серпня, що Сполучені Штати також не мають наміру запроваджувати заборону на видачу американських віз громадянам Росії. Він заявив, що необхідно розрізняти російську владу і її дії в Україні і простих росіян.",
    "Канада перша в світі санкціонувала директорів російських виробників “іскандерів” та “калібрів”. Чому це важливо?": "Канада перша в світі санкціонувала директорів російських виробників “іскандерів” та “калібрів”. Чому це важливо?\n\n23 серпня під час саміту “Кримська платформа” прем’єр-міністр Канади Джастін Трюдо оголосив про нові санкції щодо 62 росіян і одного російського підприємства військово-промислового сектору. Пояснюємо, чому це важливо.\n\nАвтор: Роман Стеблівський, аналітик проєкту Trap Aggressor\n\nЗ публікації на сайті канадського уряду відомо про те, що санкції стосуються губернаторів російських областей, які межують з територією України, уповноваженої при президенті Росії з прав дитини, а також топ-менеджерів державної корпорації “Ростех” та 5 директорів заводів військової техніки.\n\nПроект Trap Aggressor та Національне агентство з питань запобігання корупції неодноразово наголошували на тому, що директори військових заводів Росії несправедливо залишались “у білих рукавичках”, тобто не під санкціями. Канадський уряд став першим, хто вніс до санкційних списків директорів цих 5 державних компаній, які виробляють ракети, системи ППО, важку техніку.\n\nА то сидить Іван Іванович в Підмосков'ї, клепає на своєму заводі за бюджетні кошти ракети, а світ нібито й не в курсі про Івана Івановича. Хоча про ракети “Іскандер” з лютого 2022 року дізнались як мінімум 40 млн українських громадян та громадянок. Натомість про Іван Івановича, або, конкретніше, Сєргєя Пітікова, ніколи і не чули. Хоча саме його Конструкторське бюро машинобудування роками збирає ракетні комплекси “Іскандер”, а від благополуччя конкретно цього директора та його команди залежить процес виробництва ракетних комплексів і кількість “прильотів” по Україні. Тепер Пітіков опинився під санкціями Канади.\n\nСєргєй Пітіков, гендиректор АО \"НПК Конструкторское бюро машиностроения\"\n\nНачальник Пітікова і директор цілого холдингу “Високоточні комплекси” Алєксандр Дєнісов також не зможе непомітно закреслити цей життєвий період, коли настане час відповідати за активну участь у знищенні України (якщо, звісно, доживе до цього моменту). “Високоточні комплекси” керують 21 підприємством, які виробляють ракети, міномети, зенітно-ракетні комплекси і тд.\n\nАлєксандр Дєнісов, директор холдингу “Высокоточные комплексы”\n\nТак само у санкційному списку опинився очільник концерну протиповітряної оборони “Алмаз-Антей” Ян Новіков. До сфери управління концерну належать близько 50 підприємств, зокрема, виробник крилатих ракет “Калібр” Конструкторське бюро “Новатор”. У липні Новіков отримав “звєзду гєроя россіі” за за те, що “калібри” вбивають мирних українців і руйнують їх міста.\n\nЯн Новіков, керівник концерну \"Алмаз-Антей\"\n\nНаступними директорами російського військово-промислового комплексу у санкційному списку Канади є очільник концерну “Технології машинобудування” (Техмаш) Алєксандр Кочкін та очільник виробничого об’єднання “Сплав” Алєксандр Смірнов. “Сплав” підпорядковується “Техмашу”, а доробок підприємства складає, серед іншого, розробку важкої вогнеметної системи “Тосочка”, яка використовується у війні проти України.\n\nАлєксандр Кочкін, очільник концерну \"Техмаш\" Алєксандр Смірнов, очільник ВО \"Сплав\"\n\nМіжнародні санкції — це один із інструментів тиску на Росію, російську еліту та її чиновників. Індивідуальні санкції — це також інструмент фіксування відповідальності конкретних людей за конкретні вчинки, щоб у будь-якій цивілізованій країні ці люди відчували обмеження, переслідування і зрештою справедливе покарання за свої дії. Саме тому важливо ідентифікувати та накласти санкції на осіб, відповідальних за підтримку війни проти України. Особливо коли йдеться про директорів військових підприємств, від яких безпосередньо залежить боєздатність російської армії. Важливість цього рішення Канади полягає ще й у тому, що тепер країни-союзники мають реагувати на цей прецедент. Можна припустити, що скоро ми побачимо санкції щодо цих осіб і від інших західних демократій.\n\nПроте також потрібно наголосити, що багато інших військових заводів продовжують виробляти російську військову техніку, а більшість директорів цих заводів — досі не під санкціями. Раніше аналітики Trap Aggressor у співпраці з “ТЕКСТАМИ” повідомляли, що на 56 директорів виробників знищеної техніки росармії в Україні досі не накладені санкції.\n\nКолонка StateWatch підготовлена у рамках проєкту Інституту висвітлення війни та миру (IWPR) за підтримки МЗС Королівства Норвегії.",
    "\"Вторгнення зазнає невдачі\": прем'єр-міністр Канади розповів, що думає про плани Путіна": "За словами глави уряду Канади, світова спільнота має з усією серйозністю поставитися до російських загроз використовувати ядерну зброю.\n\nRelated video\n\nПрем'єр-міністр Канади Джастін Трюдо заявив, що указ президента РФ Володимира Путіна про мобілізацію, а також загрози застосування ядерної зброї говорять про те, що її армія в Україні зазнає невдачі. Про це повідомляє видання Reuters.\n\nПри цьому Трюдо назвав нові плани Москви неприйнятними.\n\n\"Канада засуджує безвідповідальну ескалацію війни Путіним, його часткову військову мобілізацію, його ядерні загрози, а також псевдореферендуми Росії з метою спроби анексувати частини України неприйнятними\", — заявив Трюдо журналістам у Нью-Йорку.\n\nЗа словами прем'єр-міністра Канади, Путін своїм закликом на військову службу поставив себе на крок ближче до визнання того, що його війна йде не за планом.\n\nПри цьому, на думку Трюдо, світовій спільноті слід ставитися серйозно до загроз Путіна щодо застосування ядерної зброї. Захід має рішуче протистояти цьому.\n\nТакож Трюдо заявив, що Канада продовжуватиме підтримувати Україну. Він сказав, що санкції проти РФ буде посилено, а Київ отримає більше військової допомоги.\n\nРаніше Фокус повідомляв, що Арестович назвав мобілізацію в Росії та \"референдуми\" величезним подарунком Україні. Радник ОП упевнений, що результатом порушення Кремлем негласного договору з росіянами стане революція, яка знесе путінський режим і дозволить якнайшвидше закінчити війну.\n\nЩе нагадаємо, що Литва привела війська до режиму підвищеної бойової готовності у зв'язку з мобілізацією в Росії. Міноборони Литви вирішило підвищити рівень готовності армії у зв'язку з тим, що мобілізація буде проводитись і в прикордонній області Калінінграда РФ.",
    "Шість поліцейських та пожежники знімали кота з дерева: з Одещини в Канаду через Анкару – Біляївка.City": "Тетяна родом з Одещини, з села Великий Дальник. Разом з чоловіком та 2-річною донькою через війну вона переїхала до Канади. З Біляївка.City поділилася подробицями своєї евакуації - через кілька країн з маленькою дитиною на руках. Як облаштувалися на новому місці, кому безмежно вдячні, чим здивував канадський побут та українська діаспора в Канаді.\n\nУ нас є план?\n\nЗа кілька днів до гострої фази війни чоловік Тетяни, а він іноземець турецького походження, запитував її: що ми будемо робити на випадок наступу? У нас є план? Новини дуже тривожні, а повідомлення американської, британської розвідки не залишають сумнівів - росія піде війною. Якщо почнеться атака, то першими знищать аєропорти та залізничні вокзали.\n\nТетяна віджартувалася: я сяду за кермо машини та поїдемо через Румунію до Туреччини. Вона не могла повірити, що війна постукає в їх мирний дім. А вже через дві дні, 24 лютого, прокинулася від вибухів - один за одним - росіяни знищували Одеський аеропорт.\n\nМені хотілося хоч до ранку зберегти відчуття мирного життя. Чоловік прокинувся, а я кажу, це, напевно, салюти пускають.\n\nНаступного дня була на зустрічі в сільській раді - і знову повітряна тривога. Тетяна згадує, що за лічені хвилини долетіла додому, бо там чекала малеча.\n\nПісля цього, вранці родина упакувала все своє життя в три валізи, Тетяна сіла за кермо - і вони поїхали до паромної переправи в селі Орлівка Ренійського району. Дорога була важкою. На кордоні з Румунією створилася велетенська черга. Вони замерзли, дитина плакала. І Тетяна вирішила повернутися додому. Зупинилась перепочити у рідних подруги в Ізмаїлі. Зустріли її там, теж з маленькою дитиною, на останніх термінах вагітності. Жінка переконала подругу спробувати знову виїхати заради дитини та її безпеки. Наступного дня - вдалося.\n\nВ Румунії їх зустріли десятки волонтерів. Тетяна каже, що ніколи не забуде доброту цієї країни. Вони зустрічали гарячею їжею, чаєм, пропозиціями допомоги.\n\n- Мій чоловік не міг повірити, що це все робиться безкоштовно, - згадує Тетяна, - не хотів приймати їжу, коли нас запросили переночувати, подумав, що хочуть забрати машину. Не дозволив їхати за волонтерами. Лише пізніше я зрозуміла, що вони робили це від чистого серця та бажання допомогти.\n\nРодина ще кілька разів зустрічалася з проявами підтримки - поліція допомогла знайти дорогу, люди весь час чимось пригощали, підтримували.\n\nТак, через Румунію, Болгарію, вони дісталася до Батьківщини чоловіка - Анталії. Дорогою зустріли пару з України, з якими обмінялися контактами. Вони порадили їхати до Канади.\n\n- Справа в тому, що в Туреччині мені було так само неспокійно, - каже Тетяна, - вона має кілька конфліктів локальних. Я не хотіла тікати від однієї війни - та потрапити в іншу. Ми думали, що робити далі. І тут завдяки випадковим попутникам дізналися, що Канада приймає не лише громадян України, а й членів їх родин. І ми поїхати туди.\n\nВ Україні залишилося все, що наживала роками\n\nЯкби не війна, каже Тетяна, вона б ніколи не наважилася на переїзд. В Україні лишила дві квартири, престижну роботу, хороший заробіток, в Туреччині - нову машину. З трьох валіз зібрали дві. Більше не дозволено брати в літак.\n\nПеред відльотом поїхала ще раз додому - попрощатися з рідними. Це було надзвичайно важке прощання.\n\nВ Канаду вони летіли у невідомість. Не бронювали житла, не мали жодних знайомих. Приїхали в одне з найдорожчих міст Канади - у Ванкувер.\n\nВ аеропорту отримали дозвіл на роботу. Це одна з переваг, яка наразі доступна українцям, що рятуються від війни. Червоний хрест розмістив їх у готелі та дав пару тижнів на адаптацію. Затрималися там майже на місяць. Багато часу пішло на виготовлення всіх документів.\n\nПриютила канадійка з українським корінням\n\n- Канадці створили платформу, через яку приймають на підселення до себе українців, які рятуються від війни, - розповідає українка, - нам неймовірно пощастило. Нас приютила у себе прекрасна людина. Її звуть Патрисія. Вона вчителька на пенсії, дуже інтелегентна, грамотна людина. У неї однокімнатна квартира - кухня-студія та спальна кімната. Вона віддала її нам, сама переселилася до кухні-студії. Патрисії має українське коріння. Всі ці кілька місяців вона стала для нас всім - подругою, підтримкою, наставницею, опікункою. Це по-справжньому щастя, що вона нам зустрілася.\n\nВзагалі, Тетяна звертає увагу, що тут є дуже потужна підтримка саме від місцевих українців.\n\n- Сиджу зараз на сходах, розмовляю, а поруч лежить пакет з фруктами, - розповідає вона, - його нам принесла сусідка, 30 років тому переїхала сюди з Одеси. З чотирма дітьми, без знання мови, відкрила квіткову крамницю - і все у неї склалося. У неї квартира вже тут, всі діти мають житло, освіту.\n\nПатрисія відмовляється приймати будь-яку допомогу. Сама купує продукти на велику родину, памперси, дитяче харчування для доньки Тетяни. Каже, бережіть гроші, вам вони знадобляться, коли переїдите в орендоване житло.\n\nТетяна каже, що ситуація з Патрисія - це один з пазлів різниці між українським та канадським життям. Вчителька на пенсії може дозволити собі утримувати кілька місяців нову тимчасову родину.\n\n- Вдячна дуже Патрисії за все. Наприклад, вона вписала мене, нову для неї людину, у техпаспорт, щоб я могла набути практику водіння саме тут.\n\nПлата за високі стандарти життя: всі мають платити податки\n\nРодина одразу почала пошуки роботи. В Канаді надзвичайно високий рівень життя, але й ціни на рівні. Оренда квартири - 2500-2800 доларів, недорогий дитячий садочок - 1000 доларів, безкоштовна тільки школа, за університет теж доведеться заплатити.\n\nВеликі відстані та ранній початок робочого дня. Для того, щоб дістатися на роботу потрібно прокинутися о 4ій ранку, робочий день починається о 7ій. Тому часто роботу шукають не ту, яка подобається, а ту, яка близько до дому.\n\n- Спочатку, як всі біженці, я готова була хапатися за будь-яку роботу, - каже Тетяна, - пішла до клінінгової компанії, вони почитали резюме, здивувалися та порадили спробувати стартувати з кращих позицій. Плюс у мене є базова англійська. Я розіслала резюме в рекламні компанії - і дивом мені призначили три співбесіди. Отримала пропозиції виходити на роботу. Але я подивилася на відстані - і зрозуміла, що мені щодня треба буде 5 годин, аби доїхати до роботи та повернутися. А дитина?\n\nТак само почав шукати роботу чоловік. Він технічний викладач, тут шукав роботу 3d моделіста або нормувальника в будівництві. Подав понад 200 резюме - і не отримав відгуків. Тетяна не знає, чому так? Можливо, через прізвище? До українського більше лояльності? Бо досвід чоловіка теж на високому рівні. Зараз він працює на будівництві. Пощастило знайти роботу поруч з домом. Перша зарплата за тиждень - 1100 доларів, з них 187 - одразу треба заплатити податками. З цим дуже строго. Чим більше заробляєш, тим вищі податки. Тому інколи люди зважають, чи варто погоджуватися на більш оплачувану працю. Компанії залучають працівників, у такому разі, іншими плюшками: соціальним пакетом, пенсійними фондами та іншими перевагами.\n\nТетяна вчиться на курсах, поглиблює рівень англійської, змінює права. Бо без машину тут нікуди. Поки навчається - отримує допомогу від держави. Для українських біженців - одноразова 3000$ на дорослого і 1500$ на дитину, по 1500$ (на розгляд керівництва, може бути і меньше) на родину з 3 чоловік протягом 6-ти місяців. На цю допомогу родина ще не відправляла запит, так як наразі живуть без витрат, коли будуть орендувати житло, тоді подадуть. Потім, якщо її зарплата буде менше прожиткового мінімуму, держава може компенсувати різницю.\n\nПри бажанні новоприбулі українці можуть пройти тестування та записатися на безкоштовні курси англійської, стати на облік в work BC, там допоможуть з пошуком роботи, безкоштовно видадуть проїзні на автобуси та sky tran (метро) на 3 місяці, та можуть частково компенсувати витрати на дитячій садок (також 3 міс).\n\nЧим вражає Канада\n\nПопри високі податки, сувору дисципліну та правила, родині Канада дуже подобається. Тут неймовірно гарна природа, яка майже не відчула на собі впливу людини, панує порядок та є відчуття повної безпеки.\n\n- Нещодавно у нас на дворі стався інцидент, - розповідає українка, - визирнула у вікно, а там купа поліції, пожежна машина. Всі, щось жваво обговорюють. Думаю, ну, мабуть, вбивство сталося. Треба ж, тут навіть двері можна не замикати - ніхто нічого не вкраде. Але з'ясувалося, всі ці люди думали, як їм зняти кота з дерева, щоб він, бідненький, не впав та не пошкодився.\n\nВсі вирішують, як зняти кота\n\nКанада - країна можливостей для тих, хто хоче та вміє працювати. Тут грає роль тільки твоя працелюбність, а не хитрість, намагання обдурити державу чи інших людей. До речі, деякий час тому Уряд Канади дякував українській діаспорі за внесок у розбудову країни.\n\n- Тут неймовірне ставлення до дітей, навіть у 4 роки дитина може сказати, що її ображають, а батьки будуть за це відповідати. Є купа програм з підтримки безпритульних, інколи їх дохід такий самий, як у працюючих людей після сплати податків та оплати всіх рахунків. Якщо у наркозалежного ломка, то йому можуть зробити укол за рахунок держави.\n\nДуже високі ціни на житло - квартира коштує 600-700 тис доларів, дім - 4-5 мільйонів. Тетяна каже, що якби мала такі гроші, то купила б кілька будинків в Іспанії, здавала їх та жили. Що тримає людей вдома? Ймовірно, саме атмосфера та стиль життя, в якому представник будь-якої професії може жити гідно, забезпечувати свою родину, дітей, гарна природа, чудова інфраструктура та інший темп, який залишає час відчувати життя.\n\nВідрізняється медицина. Вона для українців безкоштовна. Канадська медицина сучасна і професійна. Лікарі намагаються мінімально втручатися в стан здоров'я людини, лише серйозні захворювання лікують більш серйозними методами. Наприклад, у чоловіка Тетяни була невелика пухлина на верхньому віці (ячмінь, який не проходив, а тільки збільшувався), його оглянув офтальмолог та через 3 тижні безкоштовно видалив, коли той не проходив самостійно.\n\nКанадці досить довго - 81,76 року (18-те місце у світі), для чоловіків — 79,15 року, для жінок — 84,52 року. Тож, хто знає, можливо такий підхід має рацію?\n\nТетяна дуже сподівається на перемогу України та переосмислення багатьма людьми цінностей: власної країни, її розвитку, підходу до організації сусіпльного життя. Чомусь в Канаді українська діаспора змогла стати одним з рушійних каменів змін та позитивних перетворень. Виїжджали сюди ті, хто зневірилися в таких можливостях на рідній землі, кого витісняли за проукраїнську позицію, кого переслідували за погляди.\n\nБути українцем в Канаді - це знак якості. Значить, ця людина буде працелюбною, відповідальною, порядною, креативною та доброю.\n\nСаме діаспора зробили Канаду одним з головних адвокатів України серед світової спільноти. Власне Канада була другою в світі країною, після Польщі, яка визнала Незалежність України у 1991 році. Роками вони підтримують наше прагнення стати сильною державою, а зараз приймають та надають тимчасовий прихисток своїм землякам. Бо вірять, що колись краще життя зможуть збудувати на рідній землі.",
    "Денис Головань: від КМАНівця до дослідника Університету МакГілла (Монреаль, Канада). КМАН": "Денис Головань: від КМАНівця до дослідника Університету МакГілла (Монреаль, Канада)\n\nЯк науковці навчилися «бачити» та відрізняти від інших окремі молекули? Чому ще зовсім нещодавно вченим-хімікам доводилося бути справжніми детективами? Врешті, що потрібно знати та вміти, щоб проводити дослідження у найкращих університетах світу? На усі ці та багато інших питань ми мали змогу почути відповіді, адже на зустріч з нами завітав Денис Головань, магістр в Інституті Високих технологій КНУ та дослідник в Університеті МакГілла (Монреаль, Канада).\n\nЩе зовсім недавно Денис брав активну участь у роботі нашого відділення, був завзятим учасником екологічних експедицій. А сьогодні із задоволенням ділився своїм досвідом у дослідженнях із використанням Ядерного Магнітного Резонансу для розробки новітніх молекул-репортерів. З їх допомогою вченим вдається проникати у найпотаємніші таємниці функціонування усього живого. А, врешті, це допоможе віднайти потужні ліки проти багатьох хвороб.\n\nПід час доповіді ми змогли на власні очі спостерігати за розшифровкою ЯМР-спектру, що нагадує своєрідні відбитки пальців на молекулярному рівні. Відчули справжній азарт наукового пошуку!\n\nА наостанок були вражені могутністю цього методу для синтезу потужних флуоресцентних барвників дипіррометенборонового ряду для прижиттєвого дослідження окремих органел у клітині із використанням методів надвисокої роздільної здатності. Що є надзвичайно перспективним для майбутніх досліджень у сфері екологічної безпеки!\n\nДоповідь про найсучасніші методи дослідження була роблена на чергової зустрічі у рамках лекторію «Передові рубежі біології» відділення Екології та аграрних наук Київської МАН.\n\nЗапис відеозустрічі з Денисом монтується. Чекайте на наступний випуск!\n\nВерсія для друку Опубликовано: 23 Вересня 2022",
    "Канада та Польща закликали росію припинити всі дії на ядерних об’єктах України": "Канада та Польща закликали росію припинити всі дії на ядерних об’єктах України\n\nНапередодні засідання Ради керуючих МАГАТЕ, яке відбудеться наступного тижня, Канада та Польща підготували документ, який містить заклик до росії про припинення всіх дій на ядерних об’єктах України.\n\nПро це повідомляє Енергоатом.\n\n«Автори документа закликають, щоб компетентні органи відновили повний контроль над усіма ядерними об’єктами в межах міжнародно визнаних кордонів України», – йдеться у повідомленні.\n\nЗазначається що проєкт готують Польща і Канада. Його представлять наступного тижня на засіданні ради керуючих МАГАТЕ, яка складається з 35 країн.\n\nТакож у тексті проєкту закцентовано увагу на нещодавньому заклику голови МАГАТЕ Рафаеля Маріано Гроссі щодо створення зони ядерної безпеки та зони захисту навколо Запорізької АЕС.",
    "Канада, США та Велика Британія готові надати Україні підтримку в розмінуванні": "КИЇВ. 21 вересня. УНН. Канада, США та Велика Британія підтвердили готовність у наданні допомоги Україні в розмінуванні. Про це повідомив заступника голови ДСНС України з питань цифрового розвитку, цифрових трансформацій і цифровізації Роман Примуш під час брифінгу, передає УНН.\n\nЦитата\n\n«Підтвердили готовність допомогти канадський уряд, уряд США, Велика Британія, це ті країни, які точно готові надавати підтримку ( в розмінуванні – ред). Більш того, у нас є підписаний Меморандум про взаємодію по цьому напрямку з ПРООН. Країни, які скажемо надають меншу допомогу, вони будуть надавати допомогу через Програму (розвитку - ред.)ООН», - розповів Примуш.\n\nДоповнення\n\nДержавний департамент США надасть Україні 89 млн доларів на підготовку саперів для розмінування територій.\n\nВ серпні повідомлялося, що в Україні розміновано понад 50 тисяч га сільськогосподарських угідь.",
    "МЗС Канади закликає росію поважати права всіх українських полонених": "Канада рішуче засуджує наміри російських загарбників та їхніх маріонеток учинити суд над українськими військовополоненими в захопленому Маріуполі.\n\nЯк передає Укрінформ, про це у Твіттері повідомляє МЗС Канади.\n\n“Канада занепокоєна інформацією, що росія та її маріонетки мають намір судити військовополонених на так званому “міжнародному трибуналі”. Ми закликаємо росію дотримуватися міжнародних зобов’язань та поважати право усіх членів ЗСУ на ставлення як до військовополонених”, - заявили у зовнішньополітичному відомстві.\n\nCanada is concerned by reports that Russia and its proxies intend to try prisoners of war before a so-called \"international tribunal.\" We urge Russia to comply with its int’l law obligations & to respect all members of Ukraine’s armed forces’ right to be treated as PoWs. — Human Rights (@RightsGAC) August 26, 2022\n\nЯк повідомлялося, російська окупаційна влада має намір вчини показові суди над українськими військовополоненими в захопленому Маріуполі.\n\nВолодимир Зеленський заявив, що судилищем над українськими полоненими росія відріже собі шлях до перемовин.\n\nРечниця Офісу ООН з прав людини Равіна Шамдасані вчергове закликала рф надати незалежним спостерігачам повний доступ до всіх осіб, ув’язнених російською федерацією у зв’язку з війною в Україні.",
    "Канада: перспективи врожаю каноли в 2022/23 МР погіршуються через посуху": "Врожай каноли в Канаді в поточному сезоні може виявитися нижчим за очікувані раніше представниками уряду та операторами ринку обсяги, тоді як валовий збір пшениці – більшим, повідомляє Reuters.\n\nТак, за прогнозом аналітиків Statistics Canada, врожай каноли в 2022/23 МР очікується на рівні 19,1 млн тонн, що на 39% вище за показник попереднього сезону, проте поступається серпневому прогнозу експертів (19,5 млн тонн).\n\nЯк уточнюється, зниження перспектив виробництва олійної зумовлене тим, що в Західній Канаді останнього місяця спостерігалися посушливі погодні умови.\n\nПри цьому виробництво пшениці в Канаді в 2022/23 МР аналітики Statistics Canada прогнозують на рівні 34,7 млн тонн, що вище серпневої оцінки (34,6 млн тонн) та на 57% – результату попереднього МР.",
    "Рада схвалила надання 12,7 мільярда кредиту Канади на закупівлю газу": "Верховна Рада схвалила закон про зміни до держбюджету, який передбачає надання 12,7 мільярда гривень на закупівлю природного газу для проходження опалювального сезону за рахунок кредиту Канади.\n\nПро це повідомив перший заступник парламентського податкового комітету, народний депутат Ярослав Железняк у своєму Telegram.\n\nЗа ухвалення закону в цілому проголосували 266 народних депутатів.\n\nВідповідно до закону Міністерству енергетики запропоновано передбачити додаткові витрати за новою бюджетною програмою \"Придбання природного газу для проходження опалювального сезону 2022-2023 років\" у сумі 12,7 млрд грн із джерелом покриття зазначених видатків за рахунок збільшення за загальним фондом держбюджету державних зовнішніх позик.\n\nКабінет Міністрів має визначити суб'єкт господарювання для придбання природного газу за рахунок видатків, передбачених вищезгаданою бюджетною програмою\n\nТакож документом передбачено надання на потреби Головного управління розвідки Міноборони України 2 млрд грн.\n\nНагадуємо:\n\nВІДЕО ДНЯ\n\nРаніше повідомлялось, що Канада надала Україні 450 млн канадських доларів (близько 12,7 млрд гривень) допомоги на закупівлю газу.\n\nКабмін зобов’язав НАК \"Нафтогаз України\" сформувати запаси природного газу у сховищах обсягом щонайменше 19 мільярдів кубометрів, зокрема за рахунок купівлі видобутого на території України природного газу.\n\nУ \"Нафтогазі\" не впевнені, що накопичать у сховища доручений урядом обсяг газу. Наразі у сховищах зберігається лише 12,3 млрд кубометрів газу. Завдання уряду полягає у накопиченні 19 млрд кубометрів палива.\n\n\n\n\n\n",
    "Чарльза III оголосили королем Канади, Австралії та Нової Зеландії": "Нового короля Великої Британії Чарльза III офіційно проголосили монархом Канади, Австралії та Нової Зеландії.\n\nУ Канаді церемонія проголошення відбулась в суботу, 10 вересня, в Оттаві.\n\n«Канада має довгу історію та тісну дружбу з Його Величностю Королем Чарльзом III, який багато разів відвідував нашу країну протягом багатьох років. Від імені уряду Канади ми підтверджуємо нашу лояльність новому королю Канади, Його Величності Королю Чарльзу III, і пропонуємо йому нашу повну підтримку», – цитує заяву прем’єр-міністра Джастіна Трюдо ABC News.\n\nВидання зазначає, що попри байдужість канадців до монархії, багато хто відчував велику прихильність до Єлизавети, яка була главою держави протягом 45% існування Канади. Загалом, антикоролівський рух у Канаді незначний, а це означає, що Чарльз майже напевно залишиться королем Канади.\n\nУ неділю, 11 вересня, Чарльза III офіційно проголосили новим главою держави в Австралії та Новій Зеландії.\n\nЯк повідомляє The Canberra Times, в Австралії прокламацію на спеціальному засіданні Федеральної виконавчої ради у Будинку уряду підписав генерал-губернатор Девід Херлі. Формально він представляє країни британського монарха. Потім прокламацію привселюдно зачитали біля будівлі австралійського парламенту. Після цього на честь події дали салют із 21 залпу.\n\nПрем'єр-міністр Австралії Ентоні Альбаніз після цього заявив, що Чарльз III як монарх уособлює «нову еру», однак йому необхідно буде «прокладати свій власний шлях».\n\nУ Новій Зеландії на аналогічній церемонії перед громадянами виступила генерал-губернатор Сінді Каро.\n\n«Для більшості жителів Нової Зеландії вона єдиний монарх, якого ми знали, і тому після її смерті ми вступаємо в час змін. … Король Чарльз давно відчуває прихильність до Нової Зеландії та постійно демонструє свою глибоку турботу про нашу націю. Ці стосунки глибоко цінуються нашим народом. Я не сумніваюся, що вони поглибляться», - заявила у свою чергу прем’єр-міністр Нової Зеландії Джасінда Ардерн.\n\nНапередодні, 10 вересня, Рада престолонаслідування офіційно проголосила Чарльза III новим королем Великої Британії, який успадкував трон після своєї матері королеви Єлизавети ІІ.\n\nRelated video\n\nЧарльз III автоматично став королем Сполученого Королівства та главою 14 інших держав, однак кожна з них має підтвердити свою прихильність новому монарху.",
    "У Канаді затвердили бустерне COVID-щеплення для дітей 5-11 років": "Канада схвалила застосування вакцини Pfizer для бустерної імунізації від COVID-19 дітей віком 5-11 років.\n\nЯк повідомляє кореспондент Укрінформу, про це в Оттаві оголосила головний санітарний лікар Канади Тереза Там.\n\n“Департамент охорони здоров’я Канади схвалив 10 мкг дозу вакцини від COVID-19 виробництва Pfizer/BioNTech для використання як бустерної для дітей 5-11 років”, - заявила Там.\n\nЗа її словами, бустерна доза “дає чудову можливість відновити захист для цієї вікової групи”.\n\nЗа чинними рекомендаціями, бустерне щеплення слід у першу чергу зробити дітям з ослабленим імунітетом та іншими медичними показаннями, що наражають їх на підвищений ризик важкого перебігу хвороби. Для найвищої ефективності третє щеплення необхідно робити не раніше, як через 6 місяців після другого.\n\nДо слова, для дорослих третя доза щеплення від COVID-19 у Канаді затверджена вже давно. Окремі категорії населення з ослабленим імунітетом цього року отримали право вакцинуватися вчетверте.",
    "КАНАДА ПРОВЕЛА ВІДБІР ІЗ МІНІМАЛЬНИМ ПРОХІДНИМ БАЛОМ EXPRESS ENTRY": "Канада провела відбір із мінімальним прохідним балом Express Entry\n\nПоказники CRS продовжують знижуватися зі збільшенням кількості ITA.\n\n14 вересня Міністерство імміграції, біженства та громадянства Канади (IRCC) надіслало 3250 запрошень для участі в останньому відборі Express Entry, шостому з того часу, як 6 липня відновилися відбори всіх програм.\n\nМінімальний прохідний бал Комплексної рейтингової системи (CRS) становив лише 510! Для відбору не було вказано програму, а це означає, що запрошення були розіслані кандидатам з Canadian Experience Class (CEC), Federal Skilled Worker Program (FSWP) та Federal Skilled Trades Program (FSTP). Express Entry – один із найпопулярніших способів імміграції до Канади.\n\nДо останнього відбору 31 серпня кількість кандидатів, які отримують ITA, зростала на 250 з кожним відбором. Минулого тижня кількість ITA збільшилась на 500 осіб, і останній відбір є продовженням цієї тенденції. Також спостерігається поступове зниження мінімального бала CRS, що втрачає від восьми до дев’яти балів у кожному доборі. Мінімальний бал CRS у відборі 6 липня складав 557.",
    "У Канаді відзначили День українсько-канадської спадщини": "У канадській провінції Альберта, відзначаючи День українсько-канадської спадщини, на площі біля парламенту провінції у місті Едмонтон підняли прапор України.\n\nЯк передає Укрінформ, про це у Фейсбуці повідомило Генеральне консульство України в Едмонтоні.\n\n«130-років тому перші українські переселенці прибули до провінції. Сьогодні в Альберті живе близько 370 тис. канадців українського походження і близько 1.4 млн по всій Канаді. Українці за 130 років стали важливою частиною канадського суспільства, зробити величезний внесок у розвиток провінції та країни, збагатили Канаду самобутньою українською культурою і традиціями», – йдеться в дописі.\n\nПеред присутніми виступив Генеральний консул України Олександр Данилейко. Він наголосив на важливості продовження допомоги Україні й українцям, що прибувають до провінції, тікаючи від жахів розв'язаної росією війни, поспілкувався з новоприбулими дітками.\n\nЗауважимо, що Посольство України в Канаді повідомило на своїй фейсбук-сторінці, що День української спадщини також відзначили у провінції Онтаріо.\n\n«Війна Росії в Україні показує наскільки це важливо. Війна руйнує життя людей – багату архітектурну та культурну спадщину країни. З початку вторгнення російська армія пошкодила або знищила щонайменше 450 культурних об'єктів», – наголошується в дописі.\n\nДиппредставництво висловило вдячність українській громаді за збереження та розвиток української спадщини та традицій в Канаді.\n\nЗ Днем українсько-канадської спадщини українців Канади привітав Світовий конґрес українців (СКУ).\n\n«Канада – дуже близька по духу країна до України. Українці Канади вже впродовж багатьох поколінь надзвичайно ретельно плекають всі українські традиції та виховують справжніх свідомих українців», – наголосили в СКУ.\n\nНагадаємо, що у канадському містечку Ламонт відзначили День Незалежності України та 130-ту річницю поселення українців до провінції Альберта.\n\nФото: Consulate General of Ukraine in Edmonton / Фейсбук",
    "Віза в Канаду для українців: як її оформити та що для цього потрібно": "Програма передбачає надання українцям і членам їхніх сімей подовженого статусу тимчасового резидента, що дозволяє їм працювати, навчатися та перебувати в Канаді, допоки ті не зможуть безпечно повернутися додому. Сервіс TransferGo розповість, як оформити візу за новими правилами і що для цього потрібно.\n\nЧитайте також 10 корисних статей у блозі TransferGo: вони точно стануть в пригоді\n\nЩо таке CUAET CUAET – Canada-Ukraine authorization for emergency travel (канадсько-український дозвіл на терміновий в'їзд) – програма для екстреної імміграції, яка надає право залишатися в країні до 3 років. Так українці можуть подавати заяву на безкоштовну гостьову візу та дозвіл на роботу, а також навчатися за освітніми програмами.\n\nХто може подавати заяву на CUAET\n\nгромадяни України;\n\nчлени їхніх сімей (будь-якої національності) – чоловік / дружина або партнер у цивільному шлюбі громадянина України, та діти / онуки, які перебувають на їхньому утриманні.\n\nТобто якщо у вашій сім'ї хоча б один дорослий є українцем, то всі члени родини можуть скористатися цією програмою та отримати відповідні візи.\n\nЩо робити для отримання візи в Канаду?\n\nНасамперед слід підкреслити, що подати документи на програму CUAET можна тільки онлайн, але потрібно буде фізично здавати біометричні дані в одному із візових центрів.\n\nТак, щоб оформити офіційний дозвіл на перебування в Канаді, вам потрібно:\n\nЗареєструватися на порталі IRCC;\n\nЗаповнити та надіслати на розгляд онлайн-анкету за посиланням;\n\nЗдати біометричні дані (фото, відбитки пальців та сітківки ока) в одному із візових центрів Канади у Польщі, Молдові, Румунії, Австрії чи інших країнах світу.\n\n\n\nДля оформлення візи в Канаду потрібно здати біометричні дані / Фото Depositphotos\n\nНадіслати паспорт поштою або особисто віднести до візового центру за межами України й забрати паспорт із гостьовою візою.\n\nЯкі документи знадобляться\n\nвізова анкета\n\nвидруковане підтвердження запису про проходження біометрії зі штрих-кодом\n\nзакордонний паспорт\n\nсвідоцтво про шлюб за наявності\n\nсвідоцтво про народження для дітей віком до 16 років\n\nІнструкції заповнення анкети\n\nАнкету для відкриття канадської візи дозволено заповнювати лише англійською або французькою мовами. А запорука успіху отримання візи – правильно та точно внесені ваші дані.\n\nТакож слід врахувати, що на кожну людину потрібно заповнювати окрему анкету. Навіть, якщо ваша дитина зовсім маленька, за неї теж треба подати цей документ.\n\nДо слова, щоб отримати дозвіл на роботу в Канаді, під час заповнення анкети у пункті \"Чи плануєте ви працювати в Канаді?\" потрібно поставити галочку.\n\n\n\nЩо потрібно знати про оформлення канадської візи / Фото gostudycanada.com\n\nЗверніть увагу! Віза за програмою CUAET дозволяє безперешкодно покидати країну і повертатись будь-коли. Якщо ви перебуватимете у Канаді 6 місяців і більше, то матимете право на оформлення посвідки на проживання.\n\nЗауважимо, для українців скасована більша частина зборів за заяву на візу та її розгляд, зокрема візовий збір, плата за збір біометричних даних, плата за заяву на дозвіл на роботу й навчання, плата за подовження дозволу на перебування, працю та навчання.",
    "Правоохоронні відомства України та Канади зміцнюють співпрацю": "Правоохоронні відомства України та Канади зміцнюють співпрацю\n\n20.09.2022 17:02\n\nНещодавно українська делегація, на чолі із заступницею міністра внутрішніх справ України Катериною Павліченко, провела низку важливих зустрічей у Міністерстві міжнародних справ Канади та у Міністерстві громадської безпеки Канади. Сторони обговорили спільні проєкти та домовилися про подальшу співпрацю між правоохоронними відомствами країн.\n\nПредставники МВС розповіли колегам про ті виклики, які долають українські правоохоронці сьогодні в умовах війни. Також вони подякували за постійну підтримку у військовому, фінансовому та гуманітарному напрямках. Зазначимо, що як справжній друг України, з початку року Канада прихистила понад 85 тисяч українців.\n\nУ ході двосторонніх зустрічей представники України увагу партнерів на ядерному тероризмі рф. Зараз ЗАЕС знаходиться під окупацією російської сторони і бойові дії, які веде агресор поблизу станції — це ядерна загроза для всього людства. Також було підняте питання порушення росією прав українських військовополонених та обговорили механізми впливу на сторону агресора, зокрема такі, як посилення санкцій. Говоритли також про відновлення зруйнованої інфраструктури з урахуванням критеріїв безбар’єрності, гуманітарне розмінування, психологічне відновлення та реабілітацію українців, впровадження гендерної рівності у правоохоронному секторі.\n\nЗараз у Національній поліції України несуть службу понад 27% жінок. В умовах війни усі поліцейські, чоловіки та жінки, пліч-о-пліч виконують завдання щодо відсічі ворога та безпеки цивільного населення, все-ж саме жінки дуже потрібні у роботі з постраждалими від насильства чи з дітьми під час евакуації.\n\nОкремо обговорили технічну підтримку, зокрема передачу Україні сучасного обладнання для проведення ДНК-експертизи, що є вкрай актуальним при розслідуванні воєнних злочинів, скоєних окупантами.\n\nЗа результатами зустрічей, канадська сторона підтвердила готовність і надалі надавати посилену підтримку Україні у запобіганні домашньому та гендерно зумовленому насильству, торгівлі людьми, фізичній та психологічній реабілітації правоохоронців. Також Канада продовжуватиме навчання підрозділів, які першими приїжджають на допомогу цивільному населенню, а також надасть технічну та організаційну підтримку цим підрозділам.\n\nДепартамент комунікації МВС України\n\nСхожі матеріали",
    "Рівень безробіття в Канаді зріс до 5,4%": "Статистичне управління Канади повідомило про скорочення 39 700 робочих місць у серпні в економіці країни.\n\nПро це повідомляє Bloomberg.\n\nРівень безробіття зріс до 5,4% з рекордно низьких 4,9% у червні та липні. Це найбільше зростання кількості безробітних з моменту введення суворих заходів проти Covid у січні.\n\nЗменшення зайнятості та вищий рівень безробіття можуть свідчити про відновлення балансу робочої сили в країні, оскільки підвищення ставок Банком Канади починає охолоджувати економічне зростання та сповільнювати попит.\n\nЗбільшення попиту на ринку праці може призвести до зниження темпів зростання зарплати в країні.\n\nОсновна частина втрат робочих місць у серпні є державний сектор – 27 600 посади. Також у сфері будівництва, яка раніше постійно розвивалась, спостерігається скорочення найму.\n\nВІДЕО ДНЯ\n\nДодається, що зменшення робочих місць у будівництві свідчить про те, що підвищення процентних ставок впливає на ринок праці.\n\nЗниження зайнятості в серпні призвело до загального зниження з травня та становить 114 000 робочих місць, що свідчить про те, що діяльність з найму починає сповільнюватися. Однак дані продовжують демонструвати ознаки надзвичайної напруженості на ринку праці, навіть після трьох місяців втрати роботи.\n\nУ регіональному розрізі зайнятість найбільше впала в Британській Колумбії, Манітобі та Новій Шотландії, тоді як вона зросла в Квебеку. В інших провінціях, включно з Онтаріо, зміни мало.\n\nНагадаємо:\n\nВійна зумовила нечуваний стрибок рівня безробіття – близько 35%, незважаючи на зусилля підприємств з утримання працівників.",
    "Поради нашим у Канаді: великі зарплати, але без кредитної історії не довіряють": "Поради нашим у Канаді: великі зарплати, але без кредитної історії не довіряють\n\nГанна НЕСТЕРЕНКО 3 вересня 16:00 0\n\nФото: t.me/refugeesinCanada\n\nСьогодні багато українців, які вирішили поїхати подалі від війни, подають документи за програмою CUAET: Canada-Ukraine Authorization for Emergency Travel і легко отримують візи до Канади. Канада – країна-мрія для багатьох українців, але що чекає на наших після приїзду до цієї країни?\n\nСкільки коштує житло та освіта\n\nЗа умовами CUAET, усі члени сім'ї можуть подати на візу, якщо хоча б один дорослий – громадянин України. У Канаді є доступ до ринку праці, його дають на 3 роки – і це вселяє надію. Однак не всі, хто приїхав до Канади, зустріли там те, що очікували спочатку.\n\nЯкщо у Канаді у вас є друзі або родичі, які зможуть допомогти з житлом та роботою, якщо ви маєте фінансову подушку значних розмірів та добре знаєте англійську мову, переїзд до Канади не ускладнить ваше життя.\n\nВодночас майте на увазі: у Канаді немає соціального житла – його доведеться знімати. Можна об'єднатися та орендувати разом із кимось іншим. Однак важливо пам'ятати: у різностатевих дітей-підлітків мають бути окремі кімнати. У маленьких містах однокімнатна квартира коштуватиме від 1000 до 1500 канадських доларів на місяць. Це приблизно 28 – 41 тисяча гривень. Причому житло потрібно обладнати з нуля: його тут здають без меблів. У Канаді є волонтери, які готові приймати у себе біженців, проте ніхто цього не робитиме довго.\n\nЯкщо дуже заощаджувати, харчування коштуватиме від 300 cad (8,5 тис. грн) на місяць. На безкоштовне медичне покриття можуть розраховувати лише люди, які отримали дозвіл працювати. А його дадуть не одразу, лише через 3 – 6 місяців. До цього часу потрібно сплачувати туристичну страховку.\n\nБезкоштовних дитячих садків у Канаді немає. Зовсім. У середньому, канадський дитячий садок коштує від 800 до 1500 cad на місяць (22,5 – 41 тис. грн). І це – за одну дитину. А якщо дітей декілька? Можна знайти садок дешевше – у провінції Квебек він коштуватиме 150 – 200 cad (4,2 – 5,6 тис. грн), проте там потрібно знати французьку мову.\n\nНатомість школярі можуть навчатися безкоштовно! Складніше випускникам: якщо іноземець захоче вступити до місцевого університету чи коледжу, його навчання коштуватиме від 13 000 до 20 000 cad на рік (365 – 562 тис. грн). Однак у деяких вузах є опції для біженців, які дозволять суттєво заощадити.\n\nЯкщо ви летите до Канади з дорослими батьками-пенсіонерами, майте на увазі, що їхнє утримання ляже на ваші плечі. Пенсію там платять тим, хто працював у країні багато років.\n\nЗа словами досвідчених, знадобиться щонайменше на 1500 – 2000 cad (42 – 56 тис. грн) щомісяця, щоб абияк виживати.\n\nКрім того, тут без машини ніяк: щодня доведеться долати досить великі відстані. Можна купити недорогий автомобіль за 2000 – 3000 cad (56 – 84 тис. грн), проте до цієї суми додайте страховку та ремонт.\n\nШукайте містечко у провінції\n\nКанада поділена на провінції, кожна з яких має свої особливості, переваги та недоліки.\n\n- Багато хто рветься до Торонто чи Ванкувера, а це – міста-мільйонники. Там дуже дороге житло та щодня зростають ціни на продукти. Не варто шукати великих міст, де не буде ні друзів, ні знайомих, ні можливості себе забезпечити. Не розрахувавши свої сили, багато хто повертається після 1,5-2 місяців, проведених у Канаді, - розповідає українка Анастасія Соловей із Кам'янця-Подільського. - Так, суспільство допомагає, у провінціях дають додаткові кошти, проте розраховувати доведеться на себе. Спочатку знайдіть роботу, а тільки потім – квартиру. Контракт на роботу стане фундаментом, який дасть кошти для існування та дозволить орендодавцю побачити, що людина має заробіток.\n\nЩодо роботи, важливо пам'ятати: ти можеш бути професіоналом в Україні, однак у Канаді твої навички не завжди відповідають місцевим вимогам, тож треба переучуватися. У країні багато емігрантів, і доводиться довго чекати, коли тебе запросять на першу співбесіду. В Україні не шукають роботу 3-6 місяців, а в Канаді це нормально: співбесіди проходять дуже довго. Роботодавець уважно вивчає твій бекграунд, перевіряє, чи не було у тебе якихось порушень в інших країнах Європи. Тут ретельно підбирають працівників: за кожного сплачують великий податок. Тому для початку добре було б мати хоч якусь роботу.\n\nМісцеве трудове законодавство захищає працівників, їх складно, а подекуди неможливо звільнити, а найм – дорогий. Існують деякі юридичні вимоги до онбордингу («процес адаптації») в окремих провінціях (наприклад, обов'язково провести певні тренінги). Тому до найму роботодавці ставляться дуже ретельно і оцінюють на перспективу. Більше роблять ставку на софт-скіли (якості, важливі для кар'єри, але не відносяться до професійних знань і не залежать від специфіки роботи), нетоксичність, тому що легше людину навчити технологіям, ніж перевиховувати скандаліста.\n\n– Також тут важливо розпланувати все крок за кроком у довготривалій перспективі. Не можна жити сьогоднішнім днем, – продовжує Анастасія. - Буває так, що орендодавці вимагають сплатити квартиру за півроку, оскільки людина не має кредитної історії. Кредитна історія в Канаді змушує тебе користуватися банківськими картками, постійно стежити за фінансами, і бажано почати це робити з першого дня. Якщо її немає, під час оренди житла є ще можливість отримати рекомендації від попереднього власника.\n\nДо речі, окрім підтвердження кваліфікації, необхідно скласти тест з англійської мови. Якщо хочеш працювати на хорошому місці, англійська має бути на високому рівні. Тому необхідно відразу йти на курси і якнайбільше спілкуватися з місцевими: це дозволить прокачати рівень розмовної мови.\n\nЗарплати…\n\nУ Канаді - найбільша українська діаспора, понад 1,3 млн українців. Чому всі їдуть до цієї країни, незважаючи на складнощі? Один із головних аргументів – висока оплата праці. За інформацією Статистичної служби Канади, середня заробітна плата в країні у 2022 році становила 4802 канадських долари (112 317 грн) на місяць.\n\nМінімальна заробітна плата в залежності від провінції та професії становить від 2033 до 2773 канадських долара (від 57 до 78 тис. грн) на місяць.\n\nГрафічний дизайнер - 5325 cad (149 920 грн)\n\nВихователь - 4259 cad (123 251 грн)\n\nВчитель - 4576 cad (128 858 грн)\n\nМеханік – 6573 cad (184 975 грн)\n\nЕлектрик - 7316 cad (205 885 грн)\n\nСантехнік - 7102 cad (199 991 грн)\n\nПрибиральник – 3299 cad (92 899 грн)\n\nКухар - 4042 cad (113 858 грн)\n\nБармен - 3080 cad (86 735 грн)\n\nМийник посуду - 3193 cad (89 918 грн)\n\nМедсестра - 8574 cad (241 452 грн)\n\nСпеціаліст з приймання/відправлення вантажу - 3830 cad (107 869 грн)\n\nПакувальник - 3209 cad (90 379 грн)\n\n…і ціни\n\nКурка (кг) – 3 – 12 cad (84,50 – 337,98 грн)\n\nСвинина – 6 – 30 cad (169 – 845,35 грн)\n\nЗаморожена риба (кг) – від 20 cad (від 563,57 грн.)\n\nМолоко (л) 1,5 - 3 cad (42,29 - 84,60 грн)\n\nЯйця (12 шт.) - від 2,5 cad (70,50 грн)\n\nОлія (л) - 1,5 cad (42,29 грн)\n\nВершкове масло (450 г) - від 3 до 5 cad (42,29 - 84,50 грн)\n\nТверді сири (кг) – 25 – 30 cad (704,81 – 845,93 грн)\n\nМакаронні вироби (кг) – 2 cad (56,36 грн)\n\nЯблука (кг) – 2 – 3 cad (56,38 – 84,54 грн)\n\nБанани (кг) – 1,50 cad (42,28 грн)\n\nОгірки (кг) - 2 cad (56,38 грн)\n\nПомідори (кг) – 2 – 5 cad (56,38 – 140,95 грн)\n\nКартопля (кг) – 2 cad (56,38 грн)\n\nБатон (450 г) – 1,8 cad (50,74 грн)\n\nПлюси Канади\n\nКанадці піклуються про інфраструктуру, соціальне забезпечення, освіту, екологію та дотримання прав людини.\n\nКраїна дає можливість емігрантам з усього світу приїжджати, асимілюватися із суспільством та розвиватися.\n\nУ майбутньому є можливість подавати на ПМП, а потім – на громадянство.\n\nМісцеві дуже ввічливі та доброзичливі, намагаються допомогти українцям, ніхто нікого не оцінює та не засуджує.\n\nПриємна обстановка – місцеві часто влаштовують барбекю, люблять їздити у гори та на озера.\n\n«Перший час мене дивувало те, що коли ти заходиш у магазин, тебе щоразу запитують: як ти? І яким би не був твій настрій, ти у відповідь поставиш те саме запитання.\n\nМоєму знайомому канадець щодня косив траву біля будинку, розуміючи, що той не може цього робити сам. Причому він нічого не говорив, а просто приходив і мовчки працював», – розповідає Анастасія.\n\nМінуси Канади\n\nПро недоліки Канади та важливі лайфхаки для емігрантів розповіла Марина Мнацаканян з Ізюма.\n\nБезхатченки. Їх багато, вони їздять автобусами, метро і блукають центром міста. Усі про це знають, але ніхто із цим нічого не робить. Більшість безпритульних – люди з ментальними проблемами.\n\nЇх багато, вони їздять автобусами, метро і блукають центром міста. Усі про це знають, але ніхто із цим нічого не робить. Більшість безпритульних – люди з ментальними проблемами. Сміття. Центр міста може бути одночасно бізнес-хабом та головним сміттєзвалищем.\n\nЦентр міста може бути одночасно бізнес-хабом та головним сміттєзвалищем. Дорога. У провінціях із дуже суворими зимами сніг лежить по півроку, а коли теплішає, асфальт сходить разом зі снігом: ремонтувати дороги не встигають.\n\nУ провінціях із дуже суворими зимами сніг лежить по півроку, а коли теплішає, асфальт сходить разом зі снігом: ремонтувати дороги не встигають. Погода. В одних провінціях Канади – холодно, в інших часто йдуть дощі. Також для Канади характерні різкі перепади погоди – вчора було сонячно і 28 градусів тепла, а сьогодні на градуснику 17 та вітер ніжно тріпає арматуру.\n\nВ одних провінціях Канади – холодно, в інших часто йдуть дощі. Також для Канади характерні різкі перепади погоди – вчора було сонячно і 28 градусів тепла, а сьогодні на градуснику 17 та вітер ніжно тріпає арматуру. Податки. Податки в Канаді – одні з найвищих.\n\nПодатки в Канаді – одні з найвищих. Нудьга. У маленьких містах немає того, до чого ми так звикли – малого бізнесу, кафе, розваг, ігрових кімнат. Народ не гуляє на вулиці, а о 10-й вечора все затихає.\n\nЩо таке хост і як його знайти\n\nЗупинитись у готелі чи знімати тимчасове житло на Airbnb у будь-якому з міст Канади – серйозний удар по бюджету. Тому багато українців шукають хост. Хост – це людина чи ціла сім'я, які приймуть вас у себе вдома на встановлений термін.\n\nКоли шукаєте хост, будьте чесними. Розкажіть, хто ви, скільки вас – дорослих, дітей, чи є тварини, шкідливі звички, вакцинація. Опишіть свою ситуацію та стратегію дій – скільки вам потрібно часу, щоб знайти роботу та постійне житло.\n\nОдночасно будьте обережні. Особливо, якщо ви дівчина і летить одна або з дитиною. Добре, якщо в контактній інформації є телефон майбутнього хоста, щоб можна було поспілкуватися з людиною, яка запропонувала тимчасовий притулок. Дізнайтеся ім'я, прізвище, знайдіть особистий профіль у Facebook, щоб переконатися, що перед вами реальна людина.\n\nНайпопулярніші платформи, де українці та сторона, що приймає, можуть знайти один одного: Icanhelp.host ; justopenarms.eu ; ukrainetakeshelter.com ; prykhystok.in.ua ; Ukraina.space.\n\nТонкощі оренди житла\n\nУ Канаді все працює не так, як ми звикли – хто перший прийшов на перегляд, того й квартира. На класні об'єкти – по 5-6 претендентів, і власник нерухомості вибирає з них, кого поселити.\n\nКанадці вимагають кредитну історію або гаранта-канадця, який зможе сплатити за вас оренду, якщо ви перестанете платити.\n\nПотрібні контакти щонайменше 3 людей, які знають вас як надійного орендаря.\n\nОплата за 1-3 місяці наперед + застава 1/2 вартості оренди.\n\nРобочий контракт, щоб довести джерело доходів.\n\nВитяг з банківського рахунку про наявність коштів на картці.\n\nМенеджери перевіряють ваш бекграунд, можуть дзвонити вашим контактним особам, попереднім орендодавцям та роботодавцям.\n\nЯкщо все добре, ви сплачуєте місяць оренди та підписуєте договір.\n\nМайте на увазі: більшість будинків – не No Smoking, No pets. Тобто не палити і жодних тварин.\n\nВажливо! Дуже часто на фото будинок виглядає більшим. Ти приїжджаєш, дивишся, а в кімнаті, окрім ліжка, нічого більше не поміститься. Або пишуть, що у будинку 4 спальні. Приїжджаєш – і виявляється, що дві з них у підвалі. Так, і в них теж мешкають люди, але підвал коштує зовсім інших грошей.\n\nПоради щодо економії\n\nЗавчасно вивчіть місто, де хочете зупинитися: є частини Канади, де потрібно знати дві мови – французьку та англійську. Щодо податків, кожна провінція має свій податок.\n\nВикористовуйте безкоштовні рейси.\n\nНе нехтуйте секонд-хендами: там продається навіть техніка та посуд.\n\nСлідкуйте за групами гуманітарної допомоги у Facebook: меблі часто віддають задарма або дуже дешево у хорошому стані.\n\nМайте на увазі: цінники в Канаді вищі за звичні в 2-3 рази. Щось дуже дорожче - мобільний зв'язок, інтернет. Щось близько зі звичними цінами – одяг та техніка.\n\nЗверніть увагу при виборі провінції на:",
    "Німеччина консультувалася з Україною щодо передачі турбін Siemens – канадський депутат": "Німеччина консультувалася з Україною щодо передачі з ремонту турбін Siemens, призначених для газопроводу «Північний потік – 1», повідомив в ексклюзивному інтерв’ю Радіо Свобода Алі Ехсассі, який є головою комітету закордонних справ Палати громад (парламенту) Канади.\n\n«Можу вас запевнити, що ми розмовляли з багатьма європейськими чиновниками. Ми багато спілкувалися і консультувалися з нашими німецькими колегами. І нам було вкрай необхідно продемонструвати світові, як Путін веде цю війну. У цьому конкретному випадку, я думаю, Німеччина та Канада змогли викрити блеф Путіна… Як ви знаєте, ми дуже-дуже близькі до української влади. І я можу вас запевнити: доки тривали ці дискусії, Канада подбала про те, щоб український і німецький уряди також спілкувалися один з одним», – сказав Ехсассі в інтерв’ю, що було записане на полях саміту Форум 2000 у Празі.\n\nЧитайте також: Єврокомісія назвала «оманливим» пояснення «Газпрому» щодо зупинки «Північного потоку»\n\nЧерез запроваджені Канадою санкції проти Росії виникли труднощі в обслуговуванні газопроводу «Північний потік – 1». У російському «Газпромі» пояснили різке скорочення поставок газу до Європи в червні рішенням канадської влади не повертати до Росії газові турбіни німецької фірми Siemens, які перебували в Канаді. Пізніше після прохань з боку Берліна Оттава вирішила повернути турбіну.\n\nКиїв закликав Оттаву не повертати турбіни, звинувачуючи Росію у «шантажі» Німеччини.\n\n2 вересня «Газпром» заявив, що технічне обслуговування єдиної робочої турбіни російського газопроводу «Північний потік» виявило несправності, тож газопровід не працюватиме без їх усунення. Російська компанія не уточнила, скільки триватимуть ремонтні роботи.\n\nЧитайте також: Закриття «Північного потоку-1»: шантаж Кремлем Заходу і України може зіграти з Путіним злий жарт\n\nГазопровід із Росії до Німеччини зупинили 31 серпня, як стверджувалося, на планове техобслуговування. Він мав знову запрацювати – хоча і на 20 відсотків потужності – 3 вересня.\n\nУ Німеччині та ЄС вважають, що головною причиною зниження поставок «Північним потоком» є не технічні складності, а спроба тиску на Євросоюз, який підтримав Україну після повномасштабного російського вторгнення.\n\nПеребої з постачанням російського газу багато в чому сприяли зростанню цін на пальне в Євросоюзі, яке позначається і на споживачах.",
    "У Канаді схвалили оновлену вакцину проти COVID": "Канада схвалила застосування оновленої COVID-вакцини Moderna, розробленої для боротьби з новітніми субштамами коронавірусу \"Омікрон\", повідомляє канадський департамент охорони здоров'я.\n\n\"Департамент охорони здоров'я сьогодні схвалив адаптовану версію COVID-вакцини Moderna Spikevax. Ця вакцина (відома під назвою \"бівалентна\") діє проти оригінального вірусу SARS-CoV-2 з 2019-го та штаму Omicron (BA.1). Її дозволено використовувати як бустерну дозу для осіб віком від 18 років\", - йдеться в повідомленні.\n\nЦе перша бівалентна вакцина від COVID-19, схвалена для використання в Канаді. \"Після детального та незалежного наукового аналізу департамент охорони здоров'я Канади дійшов висновку, що бівалентний бустер Moderna Spikevax – безпечний та ефективний\", - зазначили у відомстві.\n\nУ департаменті охорони здоров'я звернули увагу, що \"вакцинація залишається одним із найбільш дієвих способів захисту від COVID-19\". \"Своєчасна вакцинація від COVID-19, зокрема отримання відповідно до рекомендацій бустерних доз, допомагає захистити від тяжкої хвороби та інших ускладнень інфікування COVID-19\", - зазначили у департаменті.\n\nРаніше цю вакцину схвалили для використання в США.",
    "Британія ввела санкції проти РФ через проведення псевдореферендумів на окупованих територіях України": "Росіяни призовного віку масово їдуть до Грузії\n\nСлужба доходів Міністерства фінансів Грузії повідомляє, що за умов підвищеного транспортного потоку в регіоні всі митні пункти переведені на особливий режим роботи. Відомство заявляє, що з метою забезпечення безперешкодного проведення процедур митного контролю на місцях збільшено кількість працівників.\n\nЗ 21 вересня, після оголошення президентом Росії Володимиром Путіним так званої \"часткової мобілізації\", на КПП \"Верхній Ларс\" на кордоні Росії з Грузією утворилася величезна черга із машин.\n\nЗа різними джерелами, станом на 26 вересня черга розтягнулася на 20 кілометрів. Чимало громадян переходять кордон на скутерах і велосипедах, щоб скоротити час очікування. Причому, як заявляють місцеві ЗМІ, грузинські митники нібито не впускають до країни жителів Північного Кавказу, при цьому не відмовляючи у в'їзді росіянам, які мешкають в інших регіонах РФ.\n\n«На непередбачений випадок»\n\nЗгідно з фотографіями, поширеними через соцмережі, опівдні з російського боку кордону з'явився БТР з російськими військовими, що викликало паніку в лавах громадян, які виїжджають з РФ. Проте, поки що офіційних обмежень щодо виїзду чоловіків призовного віку з Росії не оголошено. Як пишуть у російських ЗМІ, посилаючись на Прикордонне управління ФСБ по Північній Осетії, російських військових розмістили на місці як «резерв на непередбачений випадок, якщо резервісти захочуть прорвати пункт пропуску і без будь-яких прикордонних оформлень покинути країну».\n\nЗа даними Північної Осетії, за останній тиждень через митний пункт пропуску «Верхній Ларс» грузино-російський кордон в обох напрямках перетнули 37 тисяч автомобілів та понад 115 тисяч осіб. Як заявив 26 вересня віце-прем'єр Північної Осетії Ірбек Томаєв, це на 23,3% перевищує дані щодо перетину держкордону за аналогічний період минулого року.\n\n\"У чому логіка?\"\n\nГрузинська опозиція вкотре розкритикувала владу за відсутність продуманої політики щодо хвилі мігрантів із країни, що окупує двадцять відсотків території Грузії. Опозиційні політики марно вимагають запровадження віз для російських громадян, тоді як представники правлячої партії «Грузинська мрія» не бачать у цьому необхідності, стверджуючи, що відповідні структури успішно контролюють ситуацію.\n\nБільше того, як заявив ЗМІ депутат від правлячої партії Бека Давітуліані, «влада Росії, яка має проблеми з мобілізацією, і так закриє кордон з 28 числа».\n\n«У чому логіка, аби не пускати людей із Росії, які не хочуть йти на передову фронту? Тобто дати режиму в Росії можливість пустити їх на поле бою та нашкодити Україні? Адже ми маємо допомогти Україні виграти війну, відповідно… якщо це не зашкодить нашим інтересам, то ми приймемо тих, хто не хоче туди їхати», – сказав у коментарі для ЗМІ Давітуліані.\n\nМіграція та інтереси країни\n\nАналітик Грузинського фонду стратегічних та міжнародних досліджень Шота Утіашвілі вважає, що запроваджувати візи на даному етапі немає сенсу, оскільки Росія, намагаючись утримати військовозобов'язаних у країні, сама незабаром «закриє кордони». Хоча, експерт вважає, що в цій ситуації влада Грузії не робить необхідних кроків. Насамперед політолог вважає невиправданим те, що влада не розробила відповідну міграційну політику. За його словами, необхідно мати певний план на той випадок, якщо в країні залишиться «надто велика» кількість росіян, необхідно врахувати і те, що росіяни, які ухиляються від заклику, не зможуть повернутися до Росії як мінімум, протягом кількох років, протягом яких їм будуть потрібні кошти для існування.\n\n«Коли в'їжджаєш у західні держави, необхідно документовано підтвердити, що в тебе є кошти для фінансування свого перебування в тій чи іншій країні, наша влада могла хоча б тимчасово ввести цей захід, щоб уникнути в майбутньому проблем, пов'язаних з мігрантами, що залишилися без даху над головою і грошей», - вважає Утіашвілі.\n\nТакож експерт наголошує на пасивності влади Грузії щодо співгромадян в Абхазії та Цхінвальському регіоні, де, згідно з незалежними джерелами, активно уникають мобілізації. Утіашвілі вважає, що на даному етапі у Тбілісі з'явився шанс зближення з громадянами, які проживають у тих регіонах. Аналітик каже, що грузинська сторона має створити їм усі необхідні умови, щоб уникнути мобілізації. При цьому політика партії «Грузинська мрія», яка полягає «в діях, спрямованих на те, щоб не розгнівати Росію», на думку Утіашвілі, не виправдана, оскільки суперечить інтересам Грузії.",
    "Збирала вся Канада: Україна отримала цілий контейнер медичного обладнання для шпиталів": "Волонтери отримали цілий контейнер медичного обладнання, яке збирала, без перебільшення, вся Канада. Там і колісні крісла, і милиці для поранених бійців, і багато антисептичних засобів, які знадобляться як у шпиталі, так і на передовій.\n\nПро це в ефірі ТСН розповіла кореспондентка Вікторія Ніконенко.\n\nКоли з початком війни родина Кошельників вирішила волонтерити, то намагалася допомагати людям самотужки. Згодом із ними зв'язалася польська організація – від них уже отримували та відправляли на передову їжу, одяг, турнікети для військових. Аж нещодавно поляки запропонували стати посередником у логістиці - та з Канади доправити медичне обладнання.\n\n\"Візки були для людей з інвалідністю, для хлопців, які постраждали, було багато медицини. Костилі, ходунки, все для того, щоб реабілітувалися наші бійці після отриманих травм\", - говорить волонтер Денис Кошельник.\n\nЗбирала все це приладдя не лише українська діаспора – долучились і інші канадійці. Разом передали цілий контейнер допомоги. Тепер завдання українських волонтерів - доправити все це медичне обладнання тим, кому це найбільш потрібно.\n\nТаким бійцям, як Ярослав, який лікується в столичному шпиталі після контузії. 24 лютого він добровольцем пішов на фронт – спочатку боронив Київщину, після того, як окупанти втекли зі столичного регіону, Ярослав потрапив на Донбас. Одного дня, під час штурму, хлопцям потрібно було відійти на захисні позиції.\n\n\"За нами був прильот, нас контузило, ми нічого не чули, в стані шоку були. І коли ми виходили на захисні позиції, перед нами прилетіло і назад хвилею відкинуло і в окопах ногу підвернув. Якщо я неправильно стану, воно починає гуляти і підворачує ногу до такої болі, шо аж іноді і сльози йдуть\", - розповідає військовослужбовець ЗСУ \"Муха\".\n\nТепер, каже, дуже багато його побратимів потребують реабілітації. Деякі поранення навіть у досвідченого вояка викликають жах.\n\nТакож читайте Реабілітація на воді: у Києві волонтери організували заплив на каяках для українських воїнів\n\nУ самому шпиталі кажуть – хоча все необхідне наразі мають від держави, та на реабілітацію потрапляють дедалі більше бійців, то й допомога дуже доречна. \"Багато звертається до нас пацієнтів, які були поранені – були отримані травми рук, ніг, кінцівок. Наразі допомога потрібна в більшій кількості, тому що кількість людей, яким потрібна така допомога збільшилась. В мирний час було по-іншому, ми були забезпечені, а зараз приймаємо і дякуємо тим, хто допомагає\", - зазначає головна медична сестра територіального медичного об'єднання України по Києву Алла Антонюк.\n\nВолонтери ж радяться з медперсоналом, чого заклад найбільше потребує, щоби згодом навідатися ще раз.\n\nНагадаємо, 24 лютого Росія напала на Україну, завдавши серію ракетних та авіаударів по наших містах, зокрема і по Києву. Широкомасштабне вторгнення триває вже 203-й день (війна 8 років). Окупанти продовжують руйнувати українські села, селища і міста крилатими ракетами та авіабомбами, вбиваючи мирне населення та завдаючи нищівних руйнувань інфраструктурі.\n\nЧитайте також:",
    "СУМівці отримали нагороди від Конґресу українців Канади": "Члени Спілки української молоді в Канаді отримали відзнаки Конґресу українців Канади.\n\nЯк передає Укрінформ, про це йдеться на фейсбук-сторінці CYM Global.\n\nТак, найвищою нагородою – Шевченківською медаллю – відзначено подругу Ірку Шуст-Данкович.\n\nНагороду за визначне провідництво отримала подруга Оксана Кузишин. Нагороду молодого провідника отримали: Оксана Стех, Зоряна Кілик, Лариса Гемон і Роман Ґрод.\n\nСУМ Глобал привітав СУМівців Канади з визнанням їхньої праці на славу Бога й України.\n\nСпілка Української Молоді (СУМ) – громадська організація, яка об'єднує українську молодь на добровільних засадах та виховує свідомих, чесних і працьовитих громадян, відданих українців-державників, що виробляють світогляд на національно-християнських традиціях та ідеалах, виплеканих українською нацією протягом століть.",
    "Канадські геймінг ліцензії": "Історія азартних ігор бере свій початок ще з давніх-давен: спочатку це були гральні кості та вже згодом були відкриті перші ігрові заклади. Сьогодні, разом з розвитком технологій ми отримали доступ до азартних ігор у віртуальній площині. Все більше юрисдикцій легалізовує гемблінг та вводить ліцензування такого виду діяльності, не стала винятком і Канада.\n\nЗародження індустрії онлайн ігор в Канаді.\n\nВажливо підкреслити, що до 1969 року всі форми азартних ігор були незаконними в Канаді та вважались злочином проти релігії, моралі та суспільного благоустрою. Згодом канадський уряд зрозумів, що ця сфера може бути прибутковою та вигідною для державного бюджету, саме тому було вирішено внести корективи до Кримінального кодексу 1969 року. Після чого було узаконено азартні ігри та лотереї.\n\nМанітоба стала першою провінцією, яка легалізувала азартні ігри на своїй території, відкривши перше канадське комерційне казино ще в 1989 році.\n\nКанадські онлайн казино вперше були запущені в 1994 році. Звичайно, вони виглядали дещо інакше від сучасних ігрових платформ, окрім того, кінець 20 століття не славився як різноманітністю ігор (серед ігор того часу були покер, рулетка та блекджек), так і швидкісним інтернетом. Оскільки на той час технологічний прогрес тільки починав майоріти на горизонті, саме тому не було програмних та технологічний рішень, які могли б показати всю перспективність та масштабність цієї сфери.\n\nА вже в 2009 році, уряд Канади додав розділ 207 до кримінального кодексу, що дозволило провінціям самостійно регулювати та легалізувати азартні ігри на своїй території.\n\nСаме це допомогло створило офлайн казино велику конкуренцію, з якою вони не стикались протягом кількох десятиліть.\n\nЗараз, завдячуючи технологічному прогресу, гравці можуть отримати доступ до улюбленого онлайн-казино майже миттєво. Завдяки різноманітності пропонованих ігор більшість гравців можуть знайти ігри, які їм підходять.\n\nКанадські онлайн казино сьогодні\n\n\n\nІндустрія казино невпинно розвивається і перебуває на піку популярності, підтвердженням цього є те, що постійно з’являються нові форми гемблінгу, наприклад, такі як віртуальне казино.\n\nКазино VR, також відомі як казино віртуальної реальності, у 2020 році зібрали, близько 3 мільярдів інвестицій зі світової індустрії. Ці казино в Канаді поєднують атмосферу традиційного казино з легкістю доступу онлайн-казино. Геймери можуть віртуально відвідувати лобі казино, грати в ігри та навіть спілкуватися з друзями прямо з дому за допомогою обладнання VR.\n\nРинок онлайн-гемблінгу в Канаді зараз переживає зміни через нові закони про азартні ігри. Уряд Канади вирішив зробити Онтаріо новим центром онлайн-ігор. Це рішення було прийнято під час формування бюджету на 2019 рік, проте офіційний запуск відбувся 4 квітня 2022 року. Варто зазначити, що жителі більшості канадських провінцій можуть насолоджуватись азартними онлайн іграми лише за умови реєстрації на офшорному ігровому сайті. Натомість нове регулювання, що було прийнято в Онтаріо дозволить канадцям легально грати в онлайн-казино, а компанії, що займаються цією діяльністю отримали можливості подальшого розвитку.\n\nДостойну конкуренцію Онтаріо в межах Канади складає лише Канаваке, де була введена можливість ліцензування гемблінгу ще в 1996 році. Однак варто зазначити, що для отримання ліцензій в Онтаріо потрібно буде виконати ряд умов, що були висунуті AGCO (Alcohol and Gaming Commission of Ontario), а саме відповідність платформи та політик, наявність страхування компанії та заключених стандартів з IGO.\n\nПерспективи гемблінгу в Канаді\n\n\n\nЩе у минулому столітті мало хто мав комп’ютер і лише обмежена кількість людей могла отримати доступ до єдиного легального онлайн-казино. Проте вже сьогодні все більшість юрисдикцій намагається приймати законодавство, що регулює сферу онлайн ігор, оскільки для всіх стало зрозумілим, що ця сфера є досить прибутковою та перспективною. Звичайно, що на світовому ринку є юрисдикції (Мальта, Кюрасао та інші), що досить давно займають нішу ліцензування гемблінгу та користуються більшою популярністю серед підприємців, проте підхід до регулювання канадців показує, що Онтаріо вже зовсім скоро зможе не лише скласти достойну конкуренцію цим країнам, а може і навіть витіснить їх.",
    "Davis Cup Finals. Канада поступилася Сербії, але вийшла у плей-офф змагань": "Кубок Девіса - The World Cup of Tennis\n\nFinals • груповий етап\n\n13-18 вересня • хард (зал)\n\nГРУПА A (Болонья, Італія)\n\nГРУПА B (Валенсія, Іспанія)\n\nГРУПА C (Гамбург, Німеччина)\n\nГРУПА D (Глазго, Велика Британія)\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Студентів запрошують на стажування «Mitacs Globalink Research Internship» : 07:09:2022": "Фото ілюстративне\n\nДізнавайтесь які умови прийому на стажування, скільки воно триватиме та що пропонують канадці.\n\nУкраїнських студентів кличуть до Північної Америки. Канадці розробили спеціальну програму стажування для українців «Сanada's Mitacs Globalink Research Internship Program for Ukraine». Набір на науково-дослідницьке стажування, яке проходитиме у 2023 році, стартував вже цього серпня. Про це інформують у МОН.\n\nХто може потрапити на стажування\n\nЗапрошують студентів 3-го курсу денної форми навчання українських університетів різних освітніх спеціальностей (інженерні, технічні, математичні, гуманітарні та соціальні науки).\n\nСтажування триватиме 12 тижнів в одному з канадських університетів. В якому саме поки не повідомляють.\n\nЩо передбачає програма стажування\n\nПрограма «Mitacs Globalink Research Internship» передбачає:\n\nроботу над спільним проектом із професором канадського університету (враховуючи наукові інтереси, знання та попередньо набутий досвід студента)\n\nпереліт маршрутом «Україна-Канада» та «Канада-Україна»\n\nтрансфер з аеропорту до місця проживання\n\nстипендію на житло та харчування\n\nмедичне страхування\n\nзарахування на період стажування до канадського університету\n\nпідтримку студентів-менторів канадського університету\n\nможливість відвідування заходів , воркшопів, семінарів з професійного розвитку\n\nсертифікат, що підтверджує проходження програми «Globalink Research Internship».\n\nЯкі документи треба зібрати\n\nДля участі у програмі «Globalink Research Internship» студенти мають подати такі документи:\n\nОнлайн-заявка на участь у програмі\n\nСV з описом наукових інтересів (шаблон)\n\nЛист-рекомендація від професора чи наукового керівника з описом досвіду досліджень та наукових інтересів (інструкція)\n\nВиписка з оцінками від університету (підтвердження рівня середнього академічного балу вище 80%)\n\nА от рівень володіння мовою визначатиме професор з Канади під час Skype-інтерв’ю.\n\nПодати заявки можна до 22 вересня 2022 року. Детальні вимоги та інструкції щодо заповнення документів розміщені на сайті Mitacsua.org.\n\nВебінар як потрапити на стажування\n\nКрім того, 6 вересня о 15:00 відбудеться вебінар на тему «Як потрапити на стажування «Mitacs» у Канаді. Захід проводитимуть для студентів, аспірантів та викладачів різних галузей українських вишів.\n\nУчасть у вебінарі безкоштовна. Реєстрація обов’язково за лінком. Після реєстрації впродовж доби на пошту надійде лист із посиланням на подію.\n\nЗа додатковою інформацією можна звертатися до контактної особи Альони Романюк за номером +38 093 72 10 800 чи на електронку [email protected].\n\nДовідка:\n\nПрограма «Mitacs Globalink Research Internship» – це міжнародна ініціатива для іноземних студентів з Австралії, Бразилії, Китаю, Франції, Індії, Німеччини, Мексики, Саудівської Аравії, Тунісу та України для дослідницького стажування в Канаді.\n\nЧитайте також:",
    "У Канаді обрали нового лідера Консервативної партії": "Канадські консерватори в суботу обрали лідером ветерана парламенту П'єра Поальєвра, який просував біткоїн як спосіб боротьби з інфляцією.\n\nПро це повідомляє Укрінформ з посиланням на Reuters.\n\n43-річний Поальєвр завоював лідерство в першому турі рейтингового голосування, у якому взяли участь понад 400 тисяч членів партії. Він став шостим лідером консерваторів з 2015 року, відколи вони програли нинішньому прем’єр-міністрові, лібералові Джастіну Трюдо три виборчі кампанії.\n\nПоальєвр переміг свого головного конкурента колишнього прем'єр-міністра Квебеку Жана Шаре та трьох інших кандидатів. Кампанію будував на критиці Трюдо та глави центрального банку за нездатність стримати інфляцію.\n\nЧитайте також: Президент Болгарії призначив тимчасовий уряд і ще одні дострокові вибори\n\n«Сьогодні розпочинається шлях до заміни старого уряду, який коштував вам більше і давав вам менше, на новий уряд, який ставить вас на перше місце – вашу зарплату, вашу пенсію, ваш дім, вашу країну», - сказав Поальєвр, звертаючись до канадців.\n\nВін уперше потрапив до парламенту у 2004 році, через кілька днів після свого 25-річчя. Працював міністром демократичних реформ, потім міністром зайнятості та соціального розвитку до вступу на посаду 50-річного Трюдо у 2015 році.\n\nПідтримка Трюдо з боку лівих нових демократів означає, що вибори можуть відбутися у 2025 році. Соціологи кажуть, що Поальєвр буде серйозним суперником, якщо Трюдо балотуватиметься вчетверте.\n\nУ лютому новообраний лідер Консервативної партії Канади підтримував далекобійників, котрі заблокували прикордонні переходи й паралізували центр Оттави на три тижні, протестуючи проти політики Трюдо щодо вакцинації від ковіду.",
    "Як отримати візу в Канаду за програмою CUAET: детальна інструкція": "З початком повномасштабного вторгнення Росії в Україну Канада виявила себе справжнім другом для українського народу та підтримувала як Збройні сили, які стали на захист своєї країни від навали путінської орди, так і звичайних українців, які були змушені покинути свої домівки.\n\nВідео дня\n\nДля цього у Канаді було ухвалено рішення запустити спеціальну візову програму CUAET (Канадсько-Український Дозвіл на надзвичайну поїздку), яка суттєво спрощувала процедуру подання документів на отримання візи. Разом із отриманою візою Канада надавала українцям дозвіл на вільне проживання в країні впродовж трьох років та право на офіційну роботу. Окрім того, урядом було введено одноразову допомогу для прибуваючих українців.\n\nЯк подати заяву на візу за програмою CUAET\n\nДля початку необхідно за допомогою електронної пошти зареєструватися на порталі для еміграцію в Канаду. Після реєстрації ви отримаєте invitation code, який необхідно буде ввести на порталі щодо захисту біженців. Там же одразу необхідно створити свій обліковий запис.\n\nПісля цього вас перекине на сторінку, де вам потрібно буде обрати програму Canada-Ukraine authorization for emergency travel, а також погодитися або відмовитися від дозволу на отримання роботи. Якщо ви хочете працювати в Канаді, обирайте \"так\". Це вам нічого не коштуватиме, а дозвіл на офіційне працевлаштування ви отримаєте у аеропорту одразу по прильоту в країну.\n\nДалі приготуйтеся до заповнення анкети, оскільки доведеться ввести досить багато даних. Серед іншого, канадці хочуть знати увесь ваш робочий досвід за останні 10 років. Потрібно буде ввести не лише інформацію про компанію, в якій ви працювали, але й її адресу.\n\nЗаповнювати заявку можна одразу на себе та чоловіка чи дружину, навіть якщо вони наразі не зможуть скористатися свою візою. Також заява заповнюється і на неповнолітніх дітей.\n\nЯкі документи потрібні\n\nПісля заповнення заяви необхідно додати копії таких документів:\n\nукраїнський паспорт з усіма сторінками з позначками та дописами;\n\nз усіма сторінками з позначками та дописами; закордонні паспорти (якщо у вас їх декілька) з усіма сторінками, на яких є записи чи позначки (штампи про отримання візи, перетин кордону, тощо)\n\n(якщо у вас їх декілька) з усіма сторінками, на яких є записи чи позначки (штампи про отримання візи, перетин кордону, тощо) якщо подаєтеся разом із чоловіком , то також і його документи, копію свідоцтва про шлюб ;\n\n, то також і його ; якщо з вами також неповнолітня дитина – то і її закордонний паспорт, а також свідоцтво про народження та фото 3,5х4,5 см в електронному варіанті.\n\nСканувати документи не потрібно, оскільки можна зробити їхні якісні фото за допомогою смартфону.\n\nТакож можна подати документи про стан банківського рахунку, підприємницьку діяльність, отриману зарплатню за останні 6 місяців, але це не є обов'язковим.\n\nФормально, документи мають бути перекладені англійською, але на практиці виявилося, що оригінали документів теж підходять.\n\nПісля цього вашу анкету буде відправлено на обробку у візовий центр Канади. Якщо потрібно буде внести якісь уточнення, вам про це повідомлять електронною поштою.\n\nПодавати документи можна як з України, так і перебуваючи за кордоном.\n\nЯк пройти біометрію\n\nПісля заповнення анкети вам прийде лист із запрошенням на проходження біометрії. Вам потрібно буде записатися у візовий центр, де у вас візьмуть відбитки пальців та зроблять фото. Запис необхідно буде здійснити тут.\n\nВ Україні наразі працює лише візовий центр у Львові. Якщо ви знаходитеся за межами України, то перелік візових центрів можна подивитися тут.\n\nВ отриманому листі вам, зокрема, повідомлять, що на проходження біометрії у вас є 30 днів, але для українців це обмеження за часом наразі не діє.\n\nСтаном на вересень існує лише електронна черга на біометрію, записатися у яку буває досить складно. До того ж, якщо ви спробуєте записатися в чергу 15 вересня, то вільним днем для вас буде тільки 15 жовтня. Наступного дня для вас відкриється запис на 16 жовтня і так далі. Оскільки кількість місць впродовж дня обмежена, будьте готові до того, що доведеться пильнувати появу вільного \"вікна\".\n\nЯкщо вашу заяву на отримання візи схвалять, вам прийде лист-запит паспорту для вклейки візи – Original Passport Request. Після вклейки візи ви матимете законне право перетнути канадський кордон.\n\nСкільки коштує віза\n\nОтримання візи для українців є безкоштовним, але для особливо лінивих існують послуги посередників, які замість вас подадуть заяву на отримання візи. Це коштуватиме вам від 200 доларів, попри те, що подати заяву зможе будь-хто, оскільки складнощів там немає.\n\nЯку допомогу виплачує українцям уряд Канади\n\nКанадська влада для підтримки українців ввела програму допомоги. Мова йде про отримання одноразової фінансової допомоги у розмірі 3 тисяч канадських доларів на дорослого а також 1,5 тисячі канадських доларів на дитину. Отримати її можна тільки безпосередньо у Канаді на банківську картку, яку вам допоможуть оформити. Існують також провінційні програми допомоги для українців, але вони дуже різняться і працюють не в кожній провінції Канади.\n\nОкрім того, можна розраховувати на медичне забезпечення та безкоштовну початкову та середню освіту.\n\nВід звичайних людей також можна очікувати всебічної допомоги. Для початку варто знайти так званого хоста, який міг би прийняти вас на проживання, оскільки процедура оренди житла у Канаді досить бюрократично заплутана.\n\nТакож хост може допомогти вам вирішити бюрократичні питання з оформленням усіх необхідних документів. Знайти хоста у Канаді можна через спеціальні групи для українських емігрантів у Facebook.\n\nРаніше OBOZREVATEL публікував п'ять лайфхаків, які підвищують шанси на отримання візи до США. Як відомо, отримання американської візи є чи не найважчою процедурою.",
    "Її мама – українка: віце-прем'єр Канади Фріланд може стати новим генсеком НАТО - ЗМІ": "Фріланд добре розбирається в політиці Східної Європи і володіє українською мовою / Reuters\n\nВіцепрем'єрка, міністр фінансів Канади Христя Фріланд, у якої мама українка, є одним з кандидатів на пост генерального секретаря НАТО. Сама Фріланд, яка добре знає політику Східної Європи і розмовляє, в тому числі, російською та українською мовами, не підтверджує, але і не спростовує таку перспективу.\n\nЯк повідомляє CBC News з посиланням на власні джерела в Оттаві, Вашингтоні та Брюсселі, ім'я Фріланд обговорюється протягом декількох місяців. Її розглядають у якості наступниці Столтенберга.\n\n\"Є декілька дуже кваліфікованих жінок, які були б дуже хорошими кандидатами... здається, є певний імпульс для того, щоб жінка стала наступним (генсеком)\", - зазначило одне з джерел.\n\nОсобисто Фріланд не підтвердила, але і не спростувала такі відомості – вона сказала, що \"у неї вже є дві роботи\". Йдеться про суміщення посад віцепрем'єра і міністра фінансів Канади.\n\nПримітно, термін повноважень Столтенберга закінчується у вересні поточного року. Однак лідери країн НАТО через військове вторгнення Росії в Україну продовжили його головування у Альянсі до 2023 року.\n\nВказується, що про Фріланд як наступницю Столтенберга заговорили ще минулої осені. Вона розбирається в політиці та історії Східної Європи. Вільно розмовляє відразу на декількох мовах, в тому числі, російською та українською. Не виключено - Фріланд вважатимуть фаворитом. Її знання Росії і процесів в Кремлі також розглядається як перевага.\n\nДодамо, у Фріланд українське походження. Її мама - українка.\n\nРаніше Єнс Столтенберг заявив, що на Заході немає \"втоми\" від війни Росії проти України.\n\nЗа його словами, Путін помилився і прорахувався, коли розв'язав повномасштабну військову агресію. НАТО підтримуватиме Київ стільки, скільки потрібно.\n\nДивіться відео ТСН - Канада впровадила нові санкції проти Росії за напад на Україну\n\nІнші новини:",
    "Зеленський і Трюдо обговорили військову допомогу та ситуацію на ЗАЕС": "Президент України Володимир Зеленський і прем'єр-міністр Канади Джастін Трюдо провели розмову, під час якої обговорили ситуацію на фронті, а також на Запорізькій АЕС.\n\nПро це Зеленський написав у Twitter, повідомляє \"Європейська правда\".\n\n\"Провів розмову з Джастіном Трюдо. Говорили про ситуацію на фронті та важливість посилення безпекової підтримки України. Про план повоєнного відновлення та допомоги партнерів. Про ситуацію на ЗАЕС – маємо зупинити ядерний тероризм РФ. Подякував за вагому допомогу Канади, зокрема в енергетиці\", - йдеться у повідомленні.\n\nTalked with @JustinTrudeau. Discussed the situation at the front, the importance of greater security support for 🇺🇦, the post-war recovery plan, the partners' aid, the situation at ZNPP - we must stop Russia's nuclear terrorism. Thanked 🇨🇦 for a crucial help in energy sphere. — Володимир Зеленський (@ZelenskyyUa) September 15, 2022\n\nУ заяві канадського уряду за підсумками розмови йдеться, що Трюдо привітав нещодавні військові успіхи України та підтвердив рішучу постійну підтримку з боку Канади, включаючи військову допомогу.\n\n\"Лідери також обговорили необхідність збільшення підтримки з наближенням зими… Лідери рішуче засудили все більш наполегливі, невибіркові та жахливі напади Росії на цивільне населення та цивільну інфраструктуру в Україні\", - йдеться у заяві.\n\n\"Я дав йому знати, що Канада продовжує співпрацювати з партнерами для подолання ширших глобальних наслідків незаконного вторгнення Росії, і ми продовжуватимемо працювати з іншими лідерами, щоб переконатися, що українці отримають необхідну підтримку\", - написав Трюдо у Twitter.\n\nI let him know that Canada remains committed to working with partners to address the broader global impacts of Russia’s illegal invasion, and we’ll both continue to work with other leaders to make sure Ukrainians have the support they need. More here: https://t.co/544EBVNpJf — Justin Trudeau (@JustinTrudeau) September 15, 2022\n\nТрюдо також висловив стурбованість ситуацією на Запорізькій атомній електростанції.",
    "Названо найкращі країни для життя на пенсії": "На думку експертів, найкраще зустрічати старість в Канаді, Ісландії та Новій Зеландії.\n\nДослідження GoBankingRates показало, що найбезпечнішою країною в світі для пенсіонерів є Канада, яка займає 12-е місце в Глобальному індексі миру.\n\nПро це пише Express.\n\nЯк відзначають укладачі індексу, в Канаді дуже низький рівень насильницьких злочинів і вона є однією з чотирьох неєвропейських країн, що потрапили в Глобальний індекс миру.\n\nВідео дня\n\nКрім того, Канаду виділили за рахунок високого рівня системи охорони здоров'я.\n\nТакож тут чимало гідних уваги туристичних визначних пам'яток, однією з головних серед яких є всесвітньо відомий Ніагарський водоспад.\n\nТоп-10 найбезпечніших країн світу для пенсіонерів:\n\n1. Канада\n\n2. Ісландія\n\n3. Нова Зеландія\n\n4. Ірландія\n\n5. Данія\n\n6. Австрія\n\n7. Португалія\n\n8. Сінгапур\n\n9. Японія\n\n10. Швейцарія\n\nЯк повідомляв УНІАН, раніше платформа InterNations визначила топ туристичних напрямків у 2022 році, де найлегше заводити друзів.\n\nВас також можуть зацікавити новини:"
}