{
    "Чеська Республіка не зменшить підтримку України і не визнає «псевдореферендумів»": "Чеська Республіка не зменшуватиме допомогу Україні на тлі нових погроз російського очільника путіна.\n\nТак на його заяву про часткову мобілізацію відреагував у Твіттері прем’єр ЧР Петр Фіала, передає Укрінформ.\n\n«Оголошена путіним часткова мобілізація є спробою подальшої ескалації розв’язаної росією війни в Україні та ще одним доказом того, що росія є єдиним агресором. Допомога Україні потрібна, і ми повинні продовжувати це робити в наших власних інтересах», - написав Фіала.\n\nМіністр закордонних справ Чехії Ян Ліпавський зі свого боку зробив такий допис: «росія хоче незаконно анексувати ще один шматок України. При цьому вона не в змозі організувати вільне голосування навіть у себе вдома. Це чергове грубе порушення міжнародного права, за яке росія має отримати наслідки. Ми ніколи не визнаємо псевдореферендумів», - йдеться у дописі Ліпавського у Твіттері.\n\nПодібну позицію висловили представники західних держав, багато з яких наразі перебувають у Нью-Йорку, де цими днями проходить 77-ма Генеральна Асамблея ООН.\n\nЯк повідомлялося, росія планує провести псевдореферендуми на захоплених нею території України 23-27 вересня.",
    "МЗС Чехії пропонує пом’якшити правила для українців та білорусів з метою навчання в країні": "МЗС Чехії запропонувало пом'якшити деякі правила для українців та білорусів, які хочуть навчатись у країні.\n\nПро це повідомило Czech Radio, пише \"Європейська правда\".\n\nМЗС передбачило у своєму наказі, що українці, які хочуть навчатися в Чехії, могли б подати заяву на отримання посвідки на проживання в країні з цією метою, навіть якщо вони набули статусу тимчасового захисту в іншій країні ЄС.\n\nЗа даними МЗС, багато українців було прийнято до чеських університетів на поточний семестр 2022/2023 навчального року. При цьому чимала частина з них набула статусу тимчасового захисту в іншій державі ЄС. Згідно з чинним законодавством, їхня заява на отримання посвідки на проживання в Чехії, подана в диппредставництва, не була задоволена.\n\n\"Таким чином, ці особи практично позбавляються можливості тривалий час навчатися в Чеській Республіці\", - заявили в зовнішньополітичному відомстві.\n\nВідповідно до нової постанови, білоруси, які подають заяву на отримання посвідки на проживання для навчання в університеті на основі стипендій, що їх надає Чеська Республіка, ЄС або міжнародні організації, також можуть бути зараховані до категорії осіб, на яку не поширюється заборона на видачу віз.\n\nНагадаємо, Чехія проти видачі гуманітарних віз росіянам, які тікають від мобілізації.\n\nЛатвія та Естонія також заявили, що не видаватимуть гуманітарні візи росіянам, які хочуть ухилитися від мобілізації.",
    "Посадовці Держпраці взяли участь у Міжнародній конференції з вибухотехніки та піротехніки": "21-23 вересня у м. Хротовіце, Чеська Республіка, відбулася міжнародна конференція «Вибухотехніка та піротехніка 2022».\n\nЗахід призначений для інженерів-підривників, піротехніків та інших співробітників науки, науково-дослідної галузі, галузі освіти, безпеки праці, юриспруденції та усіх галузей, що використовують вибухові роботи, а також для спеціалістів, постачальників та користувачів вибухових робіт.\n\nВід Держпраці за дорученням Голови Служби з метою здобуття міжнародного досвіду у конференції взяли участь начальник управління гірничого нагляду Держпраці Олег Нелень та в.о. начальника ГУ Держпраці у Дніпропетровській області Марія Брезіцька.\n\nПід час заходу відбулися обговорення змін у законодавстві, які впливають на отримання дозволів на проведення вибухових робіт. Представники Чеської сторони ділилися результатами діяльності гірничого управління з контролю. Розглядали динаміку розвитку галузі вибухових речовин.\n\nУчасники конференції мали змогу також ознайомитися з застосуванням сучасних систем на бурових установках, новою електронною системою ініціювання вибуху, цільовими системами тощо.",
    "Неочікуваний результат: чеська опозиційна партія експрем'єра Бабіша перемогла на місцевих виборах": "КИЇВ. 25 вересня. УНН. Опозиційна партія АНО колишнього прем'єр-міністра Чехії Андрія Бабіша перемогла у більшості великих міст країни на муніципальних виборах, які стали перевіркою здатності правлячої коаліції впоратися з енергетичною кризою. Про це пише УНН посилаючись на агенство Reuters.\n\nЧеська Республіка , як і інші країни - члени Європейського Союзу , бореться з інфляцією, що росте, викликаною головним чином високими цінами на енергоносії. Опозиція заявляла, що уряд прем'єр-міністра Петра Фіали надто пізно зробив надто мало, щоб допомогти людям.\n\nДеталі\n\nЧехи голосували у понад 6000 муніципалітетах у п'ятницю та суботу, а остаточні результати були оголошені в неділю вранці через складну систему розподілу голосів.\n\nПартія АНО, яка перебуває в опозиції з осені минулого року, перемогла у 17 із 27 великих міст, але посіла друге місце у двох найбільших - столиці Празі та Брно, де перемогу здобули партії нинішньої правлячої коаліції.\n\nБільшість місць у місцевих зборах – 38 099 із 61 796 – дістаються різним групам незалежних кандидатів, які, як правило, набирають найбільше очок на таких виборах.\n\nЧехи також проголосували у першому турі виборів до Верхньої палати парламенту, де буде поділена одна третина із 81 місця в Сенаті. Три місця було заповнено вже у першому турі.\n\nНезалежно від результатів другого туру правляча коаліція збереже свою більшість у Сенаті.\n\nДоповнення\n\nБабіш обіймав посаду прем'єр-міністра Чехії з 2017 по 2021 рік, а раніше – міністра фінансів.\n\n12 вересня Бабіш постав перед судом за нецільове використання коштів ЄС.\n\nБабіша звинувачують у незаконному отриманні 2 мільйонів євро (2,02 мільйона доларів) у вигляді субсидій від Європейського союзу у 2008 році для оздоровчого курорту під назвою \"Гніздо лелеки\" неподалік Праги, що належить членам родини Бабіша.\n\nБабіша, який дав зелене світло курорту, звинувачують у приховуванні прав власності, щоб він міг претендувати на субсидії ЄС, призначені лише для малого бізнесу. Йому було пред'явлено звинувачення на початку цього року після кількох років розслідування.\n\n2020 року перевірка Європейської комісії показала, що Бабіш також порушив правила ЄС щодо конфлікту інтересів у окремій справі, де його звинуватили в отриманні вигоди від своєї бізнес-групи Agrofert після того, як він став прем'єр-міністром країни у 2017 році.\n\nВідкриття судового процесу відбувається напередодні президентських виборів, які мають відбутися на початку 2023 року, де Бабіш, як очікується, візьме участь.",
    "«Шаную воїнів, біжу за Героїв України»: патріотичний забіг відбудеться за кордоном": "«Шаную воїнів, біжу за Героїв України»: патріотичний забіг відбудеться за кордоном\n\nЗ 24 серпня до 25 вересня в Україні проходить Всеукраїнський онлайн забіг «Шаную Воїнів, біжу за Героїв України». За підтримки Міністерства у справах ветеранів України цьогоріч захід уперше проходитиме й за кордоном.\n\nПро це повідомляє Мінветеранів України.\n\nХочете долучитися чи організувати захід у вашій країні? Звертайтеся за телефоном +380 50 984 91 08 або на електронну пошту [email protected]\n\nКраїни, у яких відбуватиметься Всеукраїнський онлайн забіг:",
    "Житомирські спортсмени з веслування на човнах «Дракон» привезли медалі з чемпіонатів світу та Європи": "Житомирські спортсмени з веслування на човнах «Дракон» з чемпіонатів світу та Європи привезли неймовірну кількість медалей.\n\nПро це 9 вересня повідомила пресслужба Житомирської міської ради.\n\nЗмагання відбулися в м. Баньйолез (Іспанія) та м. Рачіце (Чеська Республіка). Загалом до складу збірної України увійшли 44 спортсмени з Житомирської області.\n\n«Мрію про те, коли закінчиться війна ми обов’язково приймемо Чемпіонат Європи в нашому місті. І покажемо їм свою гостинність. Те, що ви зробили – це неймовірно, не тільки для себе, для батьків, але й для міста. Дуже пишаюся тим, що саме це зробив Житомир. Величезна вам подяка. Ви абсолютні чемпіони в усьому. Думаю, що ми обов’язково проведемо в Житомирі й Чемпіонат Європи, і світу, адже у нас є такі сильні спортсмени», – каже міський голова Сергій Сухомлин.\n\nЖитомирський міський голова вручив президенту Федерації з веслування на човнах «Дракон» Дмитру Морозу іменний годинник та подяку.\n\nРезультати змагань Чемпіонату Європи (м. Баньйолез - Іспанія):\n\nСпортсмени дитячого відділення виступали у класах Д-12 open, Д-12 woman та mix Д-22, на дистанціях 200, 500 та 2000 метрів, де здобули 9 комплектів золотих медалей.\n\nСпортсмени категорії 19-39 з Житомирської області досягли наступних результатів:\n\n- у класі Д-22 open (3 спортсмени) – здобули срібло на дистанціях 200 та 2000 метрів та золото на дистанції 500 метрів;\n\n- у класі mix Д-22 (8 спортсменів) – здобули срібло на дистанціях 200 та 2000 метрів та золото на дистанції 500 метрів;\n\n- у класі mix Д-12 – здобув срібло на дистанції 200 та золото на дистанціях 500 та 2000 метрів;\n\n- у класі Д-12 open (1 спортсмен) – здобув золото на дистанціях 200, 500 та 2000 метрів;\n\n- у класі Д-12 woman (6 спортсменів) – здобули бронзу на дистанції 2000 метрів та срібло на дистанції 500 метрів.\n\nРезультати змагань Чемпіонату світу (м. Рачіце -Чеська Республіка):\n\nСпортсмени з Житомирської області\n\n- masters 40+ у класі mix Д-12 (2 спортсмени) – здобули золото на дистанціях 200, 500 та 2000 метрів;\n\n- masters 40+ у класі woman Д-12 (6 спортсменів) – здобули срібло на дистанціях 200, 500 та 2000 метрів;\n\n- категорії premier 19-39 у класі woman Д-22 (11 спортсменів) – здобули бронзу на дистанції 200 метрів;\n\n- категорії premier 19-39 у класі mix Д-22 (11 спортсменів) – здобули бронзу на дистанції 2000 метрів.\n\nЯк повідомляв Житомир.info, в серпні 2022 року на чемпіонаті Європи серед молоді в змаганнях змішаних команд юніорів житомирська лучниця Ольга Хомутовська разом з Віталієм Вдовенко (Київська обл.) посіли третє місце. Таким чином, Ольга здобула першу медаль чемпіонату Європи зі стрільби з лука в історії Житомирщини. Розмова з Ольгою Хомутовською про спортивний шлях, підтримку, перемоги та власних учнів – тут\n\nЖитомир.info",
    "Триває реєстрація на участь у щорічному симпозіумі Європейської хмари відкритої науки (EOSC)": "До 23 вересня 2022 року триває реєстрація на участь у щорічному симпозіумі Європейської хмари відкритої науки, який відбудеться 14-17 листопада 2022 року у місті Празі (Чеська Республіка).\n\nМета заходу – обговорити ключові досягнення та стратегічні виклики EOSC, а також визначити пріоритети та подальші дії на європейському, національному та інституційному рівнях для прискорення впровадження EOSC.\n\nПланується, що у заході візьмуть участь політики, представники міністерств, наукових установ, закладів вищої освіти, дослідницьких інфраструктур та спільнот з усієї Європи та за її межами.\n\nДовідково\n\nВ Україні з 2019 року впроваджено програму цифрових реформ, яку підтримує EU4Digital і пропонує низку заходів щодо просування ключових сфер цифрової економіки та суспільства відповідно до норм і практик ЄС. У межах цієї ініціативи ЄС підтримує зниження тарифів на роумінг, розвиток високошвидкісного широкосмугового зв’язку для стимулювання економіки та розширення електронних послуг, скоординованої кібербезпеки й гармонізації цифрових структур у суспільстві, в галузях від логістики до охорони здоров’я, підвищення кваліфікації та створення робочих місць у цифровій індустрії.\n\nДокладніше за посиланням.\n\nНагадаємо, МОН провело захід на полях Саміту ООН з питань трансформації освіти.",
    "Новий розділ: чому Чехія робить ставку на ізраїльські БПЛА": "Вибір Чехії на користь ізраїльських Heron йде врозріз із сусідніми країнами. Польща та Румунія купують Bayraktar TB2. Угорщина купує турецький Lentatek Karayel-SU, а також дивиться на Bayraktar TB2. Однак, Міноборони Чехії виставляє умови для виробника IAI.\n\nRelated video\n\nАрмію Чехії чекають серйозні зміни, внаслідок яких більшість залишеної техніки часів холодної війни замінять на сучасні західні зразки. Планується, що Чеська Республіка матиме таку військову техніку, як основні бойові танки Leopard 2A7, БМП CV90 MkIV, САУ Caesar 8x8, ЗРК SPYDER-MR, ударні вертольоти AH-1Z і навіть до 24 бойових літаків F-35. Так, у країни з'являться високоефективні та добре оснащені збройні сили. Останні повідомлення про придбання в Ізраїлю трьох (ударних) БПЛА Heron I для чеських ВПС ще більше розширять і так передові можливості. Звичайно, все це виллється в копієчку.\n\nФокус переклав нову статтю Стейна Мітцера та Юста Оліманса про те, на яку країну робить ставку Чехія у питанні з БПЛА.\n\nВибір Чехії на користь ізраїльських Heron йде врозріз із сусідніми країнами на кшталт Польщі, Словаччини, Угорщини та Румунії. У травні 2021 року Польща замовила 24 Bayraktar TB2, перші поставки яких очікуються наприкінці цього року. Румунія незабаром замовить 18 TB2, а Словаччина також висловила намір придбати TB2. Угорщина випробувала турецький Lentatek Karayel-SU у листопаді 2021 року, але відтоді оголосила про свою зацікавленість у придбанні БПЛА TB2. Зі свого боку, 2022 року Німеччина вирішила розширити роль своїх БПЛА Heron, повернувши їм ударні можливості після багаторічної відмови від використання озброєних безпілотників.\n\nВажливо\n\nМіжнародний успіх: попит на \"Байрактари\" б'є рекорди по всьому світу\n\nХоча чеські ВПС, схоже, мають намір озброїти свої Heron за прикладом Німеччини, у планах поки придбання лише трьох БПЛА, а цього недостатньо для тривалих операцій у воєнний час. Ціна в 110 мільйонів доларів теж здається невиправданою за можливості лише трьох безпілотників. Для порівняння, Польща у травні 2021 року придбала 24 TB2, включаючи станції управління, озброєння та запасні частини, за 270 мільйонів доларів.\n\nЕкспортна ціна одного TB2 оцінюється у 5 мільйонів доларів за безпілотник. Якщо припустити, що ціна комплекту складе 10 мільйонів доларів, то один TB2 буде в три з половиною рази дешевшим, ніж Міністерство оборони Чехії (МО) заплатить за Heron у разі укладання угоди.\n\nМіністерство оборони Чехії повідомило, що воно зверталося до кількох виробників у низці країн, перш ніж зупинило свій вибір на Heron I компанії Israel Aerospace Industries (IAI). Вирішальну роль цьому рішенні могло зіграти корисне навантаження COMINT і ELINT (засобів радіорозвідки) цього типу.\n\nЗ усім тим, чеське МО додало, що укладуть будь-який контракт з Ізраїлем тільки в тому випадку, якщо IAI представить пропозицію, яка включатиме участь чеської оборонної промисловості у розмірі не менш як 30% від суми контракту. Як IAI спробує цього досягти, невідомо, оскільки залучення місцевої оборонної промисловості Чехії до виробництва всього трьох безпілотників у співвідношенні 30% виглядає дещо комічно.\n\n[ + – ] БПЛА Heron\n\nЗараз Чехія експлуатує невеликі розвідувальні БПЛА RQ-11B Raven, RQ-12 Wasp AE та Boeing Insitu ScanEagle, придбані у США. Чеська армія направила RQ-11B і ScanEagle до Афганістану в межах свого внеску до багатонаціональної місії в Афганістані під керівництвом НАТО. Цілком ймовірно, що Чехія має намір використовувати Heron аналогічно, а не зміцнювати ними внутрішню оборону країни. Дійсно, ВС Чехії заявили, що \"обрана система [Heron] найточніше відповідає очікуваному використанню в армії та відповідає майбутнім вимогам для повномасштабного використання як на території Чеської Республіки в рамках навчання, так і для можливого використання у складі підрозділів підтримки в закордонних операціях\".\n\n[ + – ] Чехія закупить три системи Heron за 110 млн доларів\n\nХоча придбання трьох систем Heron в Ізраїлю може відкрити новий розділ в історії застосування Чехією БПЛА, цей розділ, безсумнівно, напишуть за дуже дорогим тарифом за кількість знаків, враховуючи загальну ціну 110 мільйонів доларів. Враховуючи, що сусідні країни все частіше набувають більшої кількості невеликих, але функціонально схожих БПЛА, то, наслідуючи їх приклад, було б простіше залучити місцеву оборонну промисловість Чехії і разом з тим забезпечити бажаний ступінь інтеграції у НАТО. Незалежно від долі угоди з Ізраїлем немає сумнівів у тому, що збройні сили Чехії завершать це десятиліття на якісно іншому рівні, ніж починали його.\n\nВажливо",
    "Світ без кордонів": "Під час візиту в Лондон Прем'єр-міністр України Денис Шмигаль і перша леді Олена Зеленська зустрілися з Його Величністю Королем Чарльзом ІІІ на офіційному прийомі в Букінгемському палаці.",
    "Гуманітарна допомога: Чехія надасть Чернівцям модульні будинки для переселенців": "Увійти за допомогою соцмереж\n\nВи можете використовувати соц. мережі для входу на сайт",
    "Міждисциплінарний круглий стіл": "Які правила поводження з військовополоненими та цивільним населенням у військових конфліктах?\n\nЯкі фізичні, психологічні та соціальні наслідки супроводжують жертв сексуального насильства під час війни?\n\nЧи можна запобігти цьому насильству, які його причини та як цю тему розглядають журналісти?\n\nХоча про це всі знають, але говорити про це важко. Навіть військові конфлікти ХХІ століття супроводжуються сексуальним насильством, і війна в Україні не є винятком.\n\nТому, кафедра богослов’я ФБФ УКУ, Школа біоетики УКУ при підтримці Кирило-Мефодіївського богословського факультету Університету Палацького (Оломоуц, Чеська Республіка) запрошують до участі у міждисциплінарному круглому столі «Сексуальне насильство під час війни у фокусі українського досвіду» у рамках проєкту НЗ УКУ «Цілісний людський розвиток».\n\nЧас проведення: 12 вересня 2022, початок о 18:00 год.\n\nМісце проведення: Кирило- Мефодіївський богословський факультет, аудиторія U11.\n\nФормат проведення: дискусійний круглий стіл з участю наживо та онлайн трансляцією на Zoom-платформі та у Facebook.\n\nМова проведення: англійська.\n\nПосилання для приєднання до Zoom конференції: https://cesnet. zoom.us/j/91006515497\n\n\n\nПосилання на online трансляцію у Facebook: https://www. facebook.com/CMTFUP\n\n\n\nПодія у Facebook\n\nДоповідачі:\n\n1. Єп. Томаш Голуб (Tomáš Holub), єпикоп римо-католицької єпархії в м. Плзень (Чеська Республіка), головний капелан армії Чеської Республіки у 1996-2006 рр., учасник чеської військової місії в Боснії та Герцеговині, автор книги «Fight Against Terrorism in the Light of the so-called Just War: Criteriology Proposal»\n\n2.Яромір Марек (Jaromír Marek), редактор новин Чеського радіо, автор репортажів із низки країн, постраждалих від війни, зокрема України\n\n3.Мартіна Вінтрова (Martina Vintrová), суддя єпархіального церковного суду в Пльзені, церковний юрист, який спеціалізується на шлюбному праві та сексуальних злочинах у Церкві.\n\n4. Олександра Ніздрань, психотерапевт, доцент кафедри клінічної психології УКУ\n\n5. Марія Ярема, доктор біоетики, старший викладач кафедри богослов’я УКУ\n\n6. Юрій Мартинюк, докторант морального богослов’я, старший викладач кафедри богослов’я УКУ\n\nМодератор дискусії: док. Домінік Опатрни (Dominik Opatrný), заступник декана з міжнародних зв’язків Кирило-Мефодіївського богословського факультету.",
    "Чеські добродійники дбають про наших ведмедів": "Волонтери з міста Усті-над-Лабем (Чеська Республіка) Мілан та Їржі відвідали Реабілітаційний центр бурих ведмедів, розташований на території Національного природного парку «Синевир».\n\nЯк повідомляє директор цієї природоохоронної установи, депутат обласної ради Микола Дербак, добродійники-іноземці зі своїми друзями вже більше десяти років їздять до України та проявляють ініціативи благодійності, намагаючись бути корисними, особливо зважаючи на нинішній складний воєнний час. Допомагають не лише людям, а й тваринам, .\n\nВони привезли корм для клишоногих — яблука, моркву тощо.\n\nПрацівники притулку щиро подякували волонтерам за чуйність і доброту.\n\n\n\nУжгород.\n\nФото прес-служби НПП «Синевир».",
    "Менш ніж за три місяці Україна виконала близько половини рекомендацій Європейської комісії – Ігор Жовква — Офіційне інтернет-представництво Президента України": "Заступник керівника Офісу Президента України Ігор Жовква провів телефонну розмову з міністром з європейських питань Чеської Республіки Мікулашем Беком.\n\nСпіврозмовники обговорили результати візиту Президента Європейської комісії Урсули фон дер Ляєн в Україну 15 вересня. Було відзначено істотний прогрес нашої країни у виконанні рекомендацій Європейської комісії щодо членства в ЄС і справжню демократичність українського суспільства, яке поділяє та захищає європейські цінності на полі бою.\n\n«Менш ніж за три місяці Україна виконала близько половини рекомендацій Європейської комісії. Ми на оптимістичному шляху до їх повної реалізації до листопада поточного року», – наголосив Ігор Жовква.\n\nСторони скоординували спільні політичні й практичні кроки задля просування України на євроінтеграційному треку. Йшлося також про участь України у заходах ЄС високого рівня, які відбудуться під час головування Чехії у Раді Європейського Союзу до кінця 2022 року, зокрема у неформальній зустрічі глав держав та урядів ЄС 6 та 7 жовтня у Празі (Чеська Республіка).\n\n«Розраховуємо, що лідерство чеського головування у Раді ЄС позначиться на відкритті вікна можливостей для початку переговорів про вступ України до Європейського Союзу в недалекій перспективі», – зазначив заступник керівника Офісу Президента.",
    "Європі треба якомога швидше відмовитися від російського викопного палива - Галущенко": "Європі та світу треба якомога швидше відмовитися від російського викопного палива, адже агресор використовує його як засіб політичного тиску.\n\nПро це заявив міністр енергетики Герман Галущенко у панелі високого рівня «Перехід до чистої енергії як імператив національної безпеки» в рамках Глобального форуму щодо чистої енергії, передає Укрінформ із посиланням на Міненерго.\n\n\"росія піде на будь-які кроки, втрачатиме кошти, аби не втратити можливість політичного тиску. Зараз вона просто спалює свій газ, аби спровокувати значне зростання цін в Європі. Саме тому Європі і світу необхідно якнайшвидше відмовитись від російського викопного палива, адже ми маємо бути готові до будь-яких дій з боку росії\", - сказав Галущенко.\n\nВін наголосив, що росія використовувала і продовжує використовувати викопне паливо не лише в комерційних цілях, а й з метою політичного тиску на країни Європи та світу. Так, у 2021 році рф експортувала до Європи понад половину своїх нафти та нафтопродуктів, 74% газу та 32% вугілля.\n\n\"Зараз росія перекриває поставки газу до Європи, штучно підвищуючи ціни. І ця залежність вартує не лише грошей. Для України вона коштує життів наших громадян. Тому це більше ніж питання екології, це більше ніж питання ціни на електроенергію. Це питання безпеки і незалежності для всіх країн Європи\", - зазначив міністр.\n\nГалущенко також зауважив, що Україна має досвід енергетичних воєн із росією чи не з самого початку історії незалежності, адже агресор із метою політичного впливу раптово перекривав постачання газу до нашої держави.\n\nЯк повідомлялося, держави-члени ЄС хочуть упродовж кількох тижнів досягти обмеження цін на російську нафту.\n\nІз 5 грудня набуває чинності нафтове ембарго ЄС проти росії. Водночас, із санкційного пакету був виключений нафтопровід \"Дружба\". Такі винятки країни ЄС погодили під тиском Угорщини, разом з якою російську нафту продовжать отримувати Чеська Республіка та Словаччина.\n\nФото: Герман Галущенко, ФБ",
    "\"Україна проти росії\": 23 країни та неурядова організація хочуть вступити у справу, що розглядає ЄСПЛ": "КИЇВ. 23 вересня. УНН. Уряди 23 країн та одна неурядова організація, а саме Женевська академія міжнародного гуманітарного права та прав людини, звернулися до Європейського суду з прав людини з проханням про дозвіл вступити в якості третіх сторін у справі “Україна проти росії”. Про це інформує УНН з посиланням на сайт ЄСПЛ.\n\nДеталі\n\nМіждержавна справа стосується звинувачень українського уряду в масових і грубих порушеннях прав людини, вчинених росією під час повномасштабного вторгнення в Україну з 24 лютого.\n\nБажання вступити у справу у якості третіх осіб виявили бажання такі країни: Австрія, Бельгія, Хорватія, Чеська Республіка, Данія, Естонія, Фінляндія, Франція, Німеччина, Ірландія, Італія, Латвія, Литва, Люксембург, Нідерланди, Норвегія, Польща, Португалія, Румунія, Словаччина, Словенія, Іспанія і Швеції.\n\nКрім цього, Ісландія та Сполучене Королівство звернулися з проханням про короткочасне продовження терміну, щоб подати прохання про дозвіл на участь у справі як третя сторона.\n\nЄСПЛ повідомляє, що розгляне ці клопотання та ухвалить рішення у відповідний час.\n\nДодамо\n\nЄСПЛ отримав заяву у справі \"Україна проти росії\" 23 червня 2022 року. Україна звинувачує росію у незаконному вторгненні та окупації територій, що тривають. 28 червня державу-відповідача, тобто рф, повідомили про справу.\n\nНагадаємо\n\nУ п'ятницю, 16 вересня, росія перестала бути учасницею Європейської конвенції про права людини.\n\nВодночас ЄСПЛ компетентний розглядати скарги, спрямовані проти рф у зв'язку з її діями або бездіяльністю, якщо вони були подані до 16 вересня.",
    "ЄС планує екстрене втручання через різке зростання цін на електроенергію": "У Єврокомісії заговорили про термінові дії для стримування різкого зростання цін на електроенергію, наразі ЄС збирає пропозиції щодо реформування ринку електроенергії.\n\nПро це повідомляє Bloomberg з посиланням на заяву президентки Європейської комісії Урсули фон дер Ляєн.\n\n\"Стрімке зростання цін на електроенергію зараз з різних причин виявляє обмеження нашого поточного дизайну ринку електроенергії\", — сказала фон дер Ляєн. \"Він був розроблений за зовсім інших обставин і з абсолютно іншими цілями. Тому зараз ми працюємо над екстреним втручанням і структурною реформою ринку електроенергії\".\n\nБезпрецедентний стрибок цін на електроенергію, які зросли майже в 10 разів за минулий рік, сприяв інфляції та різко збільшив економічний тягар на підприємства та домогосподарства, які оговтувалися від пандемії.\n\nДедалі більше країн-членів закликають до обмеження цін, а Чеська Республіка, яка головує в ЄС, скликала надзвичайну зустріч міністрів енергетики 9 вересня. Точний план втручання ЄС ще розробляється, і дипломати ЄС сказали, що комісія може оголосити деталі уже цього тижня.\n\nПроєкт внутрішнього документа ЄС, за даними Bloomberg, слідчить про те, що ЄК розглядала можливість обмежити ціни на газ, щоб уникнути \"нестерпно високих\" витрат, якщо Росія значно обмежить або перекриє постачання газу.\n\nЗапровадження максимальної регульованої ціни в надзвичайних ситуаціях буде обмежено її тривалістю, і ринкова ціна повинна використовуватися якомога довше.\n\nВІДЕО ДНЯ\n\nНагадуємо:\n\nУ Європі закликають обмежити ціну на газ та відокремити її від ціни на електроенергію через стрімке підвищення вартості енергоносіїв.\n\nНа тлі заяви \"Газпрому\" про повну зупинку поставок \"Північним потоком\" з 31 серпня по 2 вересня для техобслуговування біржова вартість газу в Європі уже перетнула позначку в 3500 доларів за тисячу кубометрів.\n\nРаніше повідомлялось, що ціни на електроенергію у Франції та Німеччині зросли до нових рекордів у п'ятницю на тлі обмеження Росією поставок природного газу напередодні опалювального періоду.\n\nБританія підвищить граничні ціни на електроенергію до 80%, через що рахунки домогосподарств зростуть в середньому до 3549 фунтів стерлінгів (4188 доларів США) з жовтня.",
    "Черкащан, які перемогли на Чемпіонаті світу зі спортивного орієнтування, відзначили": "Черкаські спортсмени, які перемогли на Чемпіонаті світу зі спортивного орієнтування, отримали подяки.\n\nПро це повідомляє пресслужба департаменту освіти та гуманітарної політики ЧМР.\n\nНагадаємо, що змагання відбувалися з 26 до 28 серпня у місті Старе Место, Чеська Республіка. У змаганнях брали участь виханні тренера-викладача Юлії Чорної – Погребець Данило та Зачешигрива Богдан, які вибороли чемпіонське звання в категорії серед молоді до 23 років у 24-х годинному рогейні.\n\nДовідково:\n\nРогейн та рогейнінг (англ. rogaining) — вид спорту, близький спортивному орієнтуванню, пригодницьким перегонам, гірським марафонам та іншим видам спорту. Формально його можна вважати командним добовим орієнтуванням по вибору.",
    "Нафтове ембарго ЄС зменшить доходи росії мінімум на 40% у 2023 – Галущенко": "Нафтове ембарго Європейського Союзу щодо росії наступного року зменшить доходи агресора мінімум на 40%.\n\nЯк передає Укрінформ, про це повідомив міністр енергетики Герман Галущенко у Фейсбуці.\n\n\"Початок дії нафтового ембарго ЄС зменшить нафтогазові доходи рф щонайменше на 40% у 2023 році. Це, в свою чергу, призведе до скорочення видобутку нафти приблизно на 20% вже на початку наступного року\", - написав Галущенко.\n\nВін зауважив, що рішення щодо обмеження цін на російську нафту, яке оголосили члени \"Великої сімки\", буде узгоджуватися з графіком шостого пакета санкцій Євросоюзу.\n\n\"Солідарність світових лідерів, посилення санкційного тиску на росію, позбавлення її традиційних доходів поступово гальмують російську воєнну машину\", - прокоментував міністр.\n\nНа думку Галущенка, продовження та розширення обмежень на продаж російського викопного палива дасть змогу нарешті зупинити агресора.\n\nЯк повідомляв Укрінформ, у п’ятницю міністри фінансів країн Групи семи (G7) схвалили план щодо встановлення граничної ціни на російську нафту, аби позбавити путіна додаткових доходів для продовження збройної агресії проти України.\n\nІз 5 грудня набуває чинності нафтове ембарго ЄС проти росії. Водночас із санкційного пакета був виключений нафтопровід \"Дружба\". Такі винятки країни ЄС погодили під тиском Угорщини, разом із якою російську нафту продовжать отримувати Чеська Республіка та Словаччина.\n\nФото: Bloomberg",
    "Мінфін США видав рекомендації для бізнесу щодо звітності про ціну на російську нафту": "Міністерство фінансів США у п'ятницю опублікувало рекомендації для приватного сектора щодо дотримання пропонованих обмежень на ціну російської нафти.\n\nПро це повідомляє Мінфін, передає Укрінформ.\n\nВказівки, видані Управлінням контролю за іноземними активами міністерства (OFAC), ставлять перед приватними компаніями завдання забезпечити цінові обмеження шляхом отримання підтвердження того, що російська нафта продається за ціною, встановленою США та іншими країнами G7, або нижчою за неї. Вказівки спрямовані на страхові компанії та фінансові фірми, які сприяють міжнародній торгівлі нафтою.\n\nКонтроль за виконанням цінових санкцій «спиратиметься на процес ведення обліку та атестації, який дає змогу кожній стороні в ланцюжку поставок російської нафти морем продемонструвати чи підтвердити, що нафта була придбана за ціною, що не перевищує верхню межу», - йдеться в заяві OFAC.\n\nПроцес ведення обліку та атестації покликаний створити «безпечну гавань» для постачальників послуг, аби вони не постраждали за порушення санкцій, пояснили в міністерстві.\n\nУ заяві також міститься застереження до постачальників послуг щодо відповідальності за відмову або небажання надавати інформацію про ціни та за маніпуляції з товаросупровідними документами.\n\nЧитайте також: Нафтогаз розпочинає новий арбітраж проти газпрому\n\nЯк повідомлялося, 2 вересня міністри фінансів країн G7 схвалили план щодо встановлення граничної ціни на російську нафту, аби позбавити путіна додаткових доходів для продовження збройної агресії проти України.\n\nОчікується, що цінове обмеження буде запроваджене до 5 грудня для сирої нафти і до 5 лютого для нафтопродуктів, відповідно до рішення Європейського Союзу.\n\nВодночас із санкційного пакета був виключений нафтопровід «Дружба». Такі винятки країни ЄС погодили під тиском Угорщини, разом з якою російську нафту продовжать отримувати Чеська Республіка та Словаччина.",
    "росіяни мають отримати чіткий сигнал щодо недопустимості підтримки агресії - Фіала": "ЄС має дати громадянам росії чітко зрозуміти, що підтримка війни проти України матиме наслідки й для них.\n\nПро це заявив журналістам прем’єр-міністр Чеської Республіки Петр Фіала напередодні неофіційної зустрічі в Празі міністрів закордонних справ ЄС, повідомляє кореспондент Укрінформу.\n\n«Ми переконані в тому, що треба послати ясний сигнал російській спільноті щодо наслідків підтримки агресії проти України, а саме повною зупинкою угоди щодо спрощення візового режиму з рф», - заявив Фіала.\n\nВін нагадав, що Чеська Республіка одною з перших почала застосовувати такий захід. Водночас Чехія поважає позицію інших країн, які не підтримують цей крок, але намагається їх переконати, що відмова від видачі принаймні туристичних віз «була б правильним кроком».\n\nЗокрема, в Празі розуміють побоювання Берліна щодо того, що відмова у видачі віз негативно позначиться на громадянському суспільстві та демократичній опозиції. Але, зазначив Фіала, всі пропозиції не означають, що представники опозиції або ті, кому загрожує російський режим, не зможуть потрапити в ЄС. Зокрема, Чехія останнім часом видала низку віз правозахисникам з рф.\n\n«Консультації триватимуть, але позиція ЧР є відомою від самого початку», - заявив прем’єр.\n\nЧитайте також: Литва і Данія підтримують загальноєвропейську заборону на видачу віз громадянам Росії\n\nЯк відомо, проти заборони видачі турвіз виступає, зокрема, Німеччина. Її канцлер Олаф Шольц озвучив свою позицію, яка є, за його словами, не лише його особистою, але всього уряду. Вона полягає в тому, що «є добрі доводи» щодо того, що цю брутальну війну, яку в росії лицемірно називають спеціальною воєнною операцією, розпочав президент путін.\n\n«Водночас ми повинні сигналізувати постійно російській спільноті, що вона не має побоюватися, що ми будемо її в цьому звинувачувати», - заявив Шольц, який 29 серпня здійснив візит до Праги.\n\nПитання щодо віз росіянам буде розглянуто в середу, 31 серпня.",
    "Черкаські спортсмени здобули перемогу на Чемпіонаті світу зі спортивного орієнтування — ПРОЧЕРК.інфо": "У чоловічій категорії серед молоді до 23 років вихованці Комплексної дитячо-юнацької спортивної школи Данило Погребець та Богдан Зачешигрива здобули перемогу в 24-х годинному рогейні, який відбувся з 26 по 28.08.2022 в м. Старе Место, Чеська Республіка.\n\n\n\n\n\nПро це повідомляє департамент освіти та гуманітарної політики ЧМР.\n\n\n\n\n\nДовідково: Рогейн та рогейнінг (англ. rogaining) — вид спорту, близький спортивному орієнтуванню, пригодницьким перегонам, гірським марафонам та іншим видам спорту. Формально його можна вважати командним добовим орієнтуванням по вибору.\n\n\n\n\n\nЧитайте нас також в Telegram та дивіться в Instagram!\n\nреклама",
    "У Чехії тисячі людей вийшли на мітинг із вимогою відставки уряду: без російського сліду не обійшлось": "КИЇВ. 3 вересня. УНН. У Празі на Вацлавській площі на антиурядову демонстрацію зібралися представники різноманітних опозиційних і антисистемних сил. Як пише Seznam Zpravy, на мітинг зібрали близько 70 тисяч осіб, передає УНН.\n\nДеталі\n\nЗахід розпочався о другій годині, демонстранти заповнили майже всю Вацлавську площу. За даними поліції, на місці події перебувало 50 тисяч осіб, пізніше оцінку скорегували до 70 тисяч.\n\n«Це перший день нашої перемоги. Ми повернемо нашу країну», - сказали на початку організатори. Була критика уряду Петра Фіали, натовп закликав до дострокових виборів. Неодноразово звучали вигуки «у відставку» або «все скінчено».\n\nЗа даними ЗМІ, кілька людей втратили свідомість на Вацлавській площі, і медикам було важко дістатися до них через натовп. Організатори благали людей на краю площі купувати пляшки з водою в найближчих магазинах і відправляти їх натовпу.\n\nЗа словами прем'єра, протест організували проросійські сили, які суперечать інтересам Чехії. «Зрозуміло, що на нашій території неодноразово з’являються російські пропагандистські та дезінформаційні кампанії, і хтось на них просто піддається», – сказав Фіала. Ця заява розлютила мітингувальників - на сцені та з натовпу в бік прем'єра лунали нецензурні слова.\n\nТакож йшлося про поточну енергетичну кризу та високу інфляцію.\n\nДодамо\n\nДемонстрація носить девіз Чеська Республіка на першому місці. «Настав час об’єднатися і разом боротися за майбутнє нашої країни», – йшлося у запрошенні на мітинг.\n\nКрім теми енергетики, в плані організаторів також йшлося про необхідність військового нейтралітету або «припинення запланованого розведення нації українськими біженцями». Або про необхідність відновлення самостійності у прийнятті рішень.\n\n«Чехія має звільнитися від прямого політичного підпорядкування ЄС, ВООЗ та ООН», – було зазначено у запрошенні, пише видання.\n\nУ той же час, Manipulátoři.cz звернув увагу на те, що серед спікерів і прихильників демонстрації є провідні особи дезінформаційної, проросійської та ксенофобської сцени в Чехії.",
    "Ірпінь відвідав начальник Генштабу Збройних сил Чехії – ITV": "Ірпінь відвідала делегація Збройних сил Чеської Республіки на чолі з начальником Генерального штабу генерал-майором Карелом Ржегкою. Гостей супроводжував бригадний генерал ЗСУ Геннадій Шаповал.\n\nЗустрічала делегацію секретарка Ірпінської міської ради Анжела Макеєва. Вона показала чеським військовим житлові квартали Ірпеня, які постраждали від російських обстрілів.\n\n«Дякую за предметну розмову стосовно відновлення нашого міста та за підтримку України в цілому. Адже Чеська Республіка надала Україні військову допомогу на 3 млрд крон та прийняла у себе наших людей, у тому числі ірпінців, які були змушені втікати від війни», – зазначила Анжела Макеєва на своїй сторінці у фейсбуці.\n\n\n\nПідписуйтеся на Telegram-канал ITV — джерело актуальних новин Приірпіння й Київщини!",
    "Вікторія Костюк з Коломийщини виборола 2 місце на чемпіонаті світу з пауерліфтингу серед юніорів. ФОТО": "Вікторія у ваговій категорії 84+ у присіданні зі штангою взяла 210 кг, у жимі лежачи – 100 кг, у тязі штанги – 167,5 кг, що у підсумку склало 477,5 кг, повідомляють на сторінці Нижньовербізької сільської рад и.Раніше у травні цього року, на чемпіонаті Європи, що проходив у м. Пльзень, Чеська Республіка, Вікторія Костюк у цій самій ваговій категорії та з результатом 210 кг, 95кг, 160 кг – підсумок 465 кг стала чемпіонкою Європи серед юніорів з пауерліфтигу.",
    "Уряд Чехії витримав вотум недовіри": "КИЇВ. 2 вересня. УНН. Уряд Чехії пережив вотум недовіри після 22-годинних дебатів у парламенті на тлі заяв опозиції щодо бездіяльності проти різкого зростання інфляції та цін на енергоносії. Про це УНН пише посилаючись на АР та Reuters.\n\nДеталі\n\nЗаконодавці зібралися у четвер та обговорювали пропозицію всю ніч перед голосуванням опівдні у п'ятницю. Під час дебатів Фіала висловив повну підтримку всьому своєму кабінету міністрів.\n\n«Прем'єр-міністр Фіала та його міністри не в змозі керувати нашою країною... енергетична криза повністю вийшла з-під їхнього контролю», — заявив депутатам лідер опозиції Андрій Бабіш.\n\nПравоцентристська п'ятипартійна коаліція на чолі з прем'єр-міністром Петром Фіалою має більшість у нижній палаті з 200 місць, що легко позбавляє дві опозиційні партії необхідної більшості у 101 голос, який потрібний при голосуванні в парламенті. Бабіш зміг заручитися підтримкою тільки 82 депутатів.\n\nКолишній прем'єр-міністр Бабіш, мільярдер, який зазнав поразки на виборах минулого року, також звинуватив уряд у зв'язках з людьми, щодо яких ведеться розслідування за звинуваченням у корупції у скандалі, який змусив піти у відставку главу секретної служби.\n\nОпозиція критикує урядові ініціативи щодо надання допомоги домогосподарствам та підприємствам, у тому числі оголошений цього тижня план підтримки енергоємних фірм за допомогою програми вартістю до 28 мільярдів чеських крон (1,15 мільярда доларів).\n\nФіала сказав, що його уряд виділив 177 мільярдів крон, або майже 3% валового внутрішнього продукту, щоб допомогти людям впоратися зі зростаючими цінами.\n\nДоповнення\n\nУряд Чехії також планує скликати екстрену енергетичну нараду країн Європейського союзу наступного тижня. Чеська Республіка нині головує у блоці ЄС.\n\nБабіш раніше заявляв, що на виборах у січні він змінить Мілоша Земана на посаді президента.",
    "Європейські фʼючерси на газ падають, країни ЄС поспішають заповнити сховища на зиму": "Європейські ціни на природний газ найбільше впали з квітня після того, як Німеччина заявила, що її газові сховища заповнюються швидше, ніж планувалося, напередодні зими, пише Bloomberg .\n\nКлючові факти\n\nЗа словами міністра економіки Роберта Хабека, у Німеччині сховища газу швидко заповнюються. Найбільша економіка регіону має досягти жовтневого рівня у 85% вже наступного місяця.\n\nОрієнтовні голландські фʼючерси на найближчі місяці впали на 16%, до €286 за мВт·год, минулого тижня вони зросли майже на 40%.\n\nВодночас голландські фʼючерси на наступний місяць впали на 12%, до €297 за мВт·год, сьогодні вранці в Амстердамі.\n\nСитуація з постачанням залишається дуже нестабільною, оскільки Європа бореться з найгіршою енергетичною кризою за останні десятиліття. На ситуацію впливають зниження російських потоків, перебої в роботі в Норвегії та посилення конкуренції за постачання зрідженого природного газу.\n\nЄвропейські уряди вживають заходів щодо полегшення тягаря від кризи і виділили близько €280 млрд, але цього може бути недостатньо, йдеться в матеріалі.\n\nЧеська Республіка, яка головує в Європейському Союзі, днями заявила, що скликає позачергову нараду міністрів енергетики для обговорення загальноблокових рішень.\n\nКонтекст\n\nУ ЄС зростають побоювання, що Росія не поверне прокачку своїм ключовим газопроводом «Північний потік» після триденного технічного обслуговування, яке розпочнеться 31 серпня.\n\n14 червня «Газпром» повідомив, що прокачування газу «Північним потоком» скоротиться приблизно на 40% – до 100 млн куб. м на добу через технічні проблеми на станції «Портова». Компанія зупинила один із газоперекачувальних агрегатів. На КС може бути використано тільки три агрегати, пояснили в компанії.\n\nЗгодом «Газпром» зупинив другий агрегат на «Північному потоці». Прокачування газу впало на 60%. Причиною компанія називала закінчення терміну міжремонтного напрацювання до капітального ремонту.\n\n19 серпня стало відомо, що «Газпром» вирішив знову тимчасово зупинити прокачування газу через «Північний потік» на три дні з 31 серпня. Компанія пояснює це проведенням технічного обслуговування.\n\nТрубопровід уже кілька тижнів працює з пропускною спроможністю всього 20%, і європейські політики наполягають на тому, що обмеження мають політичний характер.",
    "У Павлівці знайшли військовий цвинтар часів Першої світової війни": "Військовий цвинтар знайшли у селі Павлівці Ямницької територіальної громади, розповів директор КП \"Пам'ять\" Івано-Франківської обласної ради Василь Тимків.\n\n\"Мав особисто велику радість віднайти в землі збережені уламки хрестів, що були знищенні радянською владою. Таким чином, вдалося віднайти точне місце розташування цвинтаря, де поховані українці, словаки, чехи, угорці, що боронили в той час цивілізовану Європу від московського варварства\", — зазначив історик.\n\nЦвинтар, що складається з щонайменши шести рядів поховань та десятків могил, повністю зарослий чагарником та буде відновлений у рамках спільного українсько-словацького проєкту.\n\nРаніше йшлося, що калушани виграли грант Українського Культурного Фонду на впорядкування війського цвинтаря. Головний партнер — керівник комунального підприємства \"Пам’ять\" та голова товариства \"Меморіал\" Василь Тимків.\n\nПроєкт має бути реалізований до листопада цього року шляхом відновлення та впорядкування військового цвинтаря та здійснення перепоховань військових на території міста Калуша та спорудження пам’ятника воїнам Української Народної Республіки у місті Терезін (Чеська Республіка), який було знищено після Другої світової війни.\n\n\"Молодий дуб, що виріс на серці вояка\", — прокоментував світлину Василь Тимків",
    "Чехія та Словаччина спільно купуються БМП CV90": "Підписання угоди між Словаччиною і Чехією на спільне придбання бойових машин CV90, серпень 2022. Фото зі ЗМІ\n\nЧехія та Словаччина спільно купуються БМП CV90\n\nЧехія та Словаччина закуплять понад 400 шведських бойових машин CV90 MkIV.\n\nВідповідну угоду про спільне придбання та експлуатацію, підписали міністр оборони Чехії Яна Чернохова та її словацький колега Ярослав Надь, повідомляє European Security & Defense.\n\nУгоду уклали, 27 серпня 2022 року, під час авіашоу SIAF 2022 у Малацьках, Словаччина.\n\nНова бронетехніка потрібна для заміни наявних у цих країнах бойових машин піхоти БМП-2 радянських часів.\n\nСловаччина загалом придбає 223 бронемашин, але закупівля буде розділена на першу фазу, яка передбачає отримання 152 машин, і другу – 71 бойова машина.\n\nБМП CV9035. Фото з відкритих джерел\n\nКраїна вибрала CV90 MkIV у семи варіантах, включаючи БМП CV9035, яка озброєна 35-мм автоматичною гарматою, а також самохідний 120-мм міномет на аналогічному шасі.\n\nБМП CV90. Зображення з відкритих джерел\n\nЧеська Республіка має отримати 210 машин, які у варіанті БМП будуть озброєнні 30-мм автоматичною гарматою.\n\nУгода про співпрацю також передбачає спільну програму запасних частин, логістики та технічного обслуговування, і тому дві країни координуватимуть технічні вимоги до своїх транспортних засобів, щоб досягти високої сумісності.\n\nБойова машина піхоти CV90. Зображення з відкритих джерел\n\nДві країни також мають намір проводити спільні тренування для своїх підрозділів, оснащених CV90.\n\nГусенична бронетехніка Збройних сил Словаччини. Фото: Міноборони Словаччини\n\nНагадуємо, минулого року у вересні, уряд Словаччини схвалив першу фазу закупівлі 152 одиниць нової гусеничної бронетехніки для заміни застарілих радянських БМП.\n\nУ липні цього року, Чехія вирішила, що CV90 стане майбутньою бойовою машиною піхоти збройних сил країни.\n\nРішення про вибір цієї бойової машини піхоти є результатом скасування тендеру на закупівлю нових БМП після того, як два з трьох учасників конкурсу відмовилися прийняти нові умови.\n\n“Мілітарний” працює завдяки постійній підтримці Спільноти\n\nСтавай патроном на Patreon від $1\n\nБудь спонсором на Youtube від 70 грн\n\nНавіть донат в 30 грн (ціна 1 кави) допоможе нам працювати далі:\n\nPayPal - [email protected]\n\nПриватбанк 4149 6293 1808 2567\n\nmonobank 4441 1144 4179 6255\n\nБудь з “Мілітарним” на всіх платформах\n\nTwitter || Telegram || Facebook || Youtube",
    "Кріс Сінгх, генеральний директор Holtec International": "Вторгнення росіян завдало українській енергетиці колосальних збитків та поставила на межі ризиків, яких вона ніколи не знала. Близько 4% генеруючих потужностей зруйновано під час бойових дій, ще 35% потужностей знаходиться на тимчасово окупованих територіях. Найгучніша подія та найнебезпечніша з усіх можливих - це захоплення росіянами Запорізької АЕС, найбільшої атомної станції в Європі, яка виробляє 6000 МВт (43% від загальної потужності усіх вітчизняних атомних електростанцій). Усіх шокував ядерний тероризм, до якого окупанти вдалися, перетворивши діючу атомну станцію на військову базу, ставлячи під загрозу життя та безпеку мільйонів людей на континенті. І це безсумнівно чорна «віха» в новітній світовій історії. Що повинна зробити світова спільнота, аби запобігти ядерній катастрофі? Як забезпечити в Україні подальший розвиток ядерної енергетики після війни та яка роль в цьому міжнародних партнерів? Про це в інтерв’ю Укрінформу розповів доктор Кріс Сінгх, генеральний директор американської компанії Holtec International, яка напередодні війни завершила будівництво Централізованого сховища відпрацьованого ядерного палива в Чорнобилі. Наш співрозмовник не стримував емоцій в оцінці дій міжнародного терориста путіна, який заради своїх хворих амбіцій поставив світ на межу реальної ядерної катастрофи. І це, на наш погляд, багато говорить про настрої в міжнародній професійній спільноті. - Holtec International є великою ядерною компанією США, яка працює в Україні вже майже 20 років, а також реалізує два великі проекти, спрямовані на забезпечення енергетичної безпеки, диверсифікацію та економію українських коштів. Докторе Сінгх, з огляду на Ваше близьке знайомство з Україною, будь ласка, поділіться своїми поглядами щодо дій Росії в нашій країні. - Об’ємне запитання. Дозвольте пояснити простими словами поведінку російської федерації, а конкретніше, поведінку володимира путіна, який керує країною та вирішує, що в ній відбувається. Його дії та накази, які він дає своїй армії, виходять за межі розумного – вони варварські у колосальному ступені. Зараз увесь світ бачить, що російський президент робить в Україні. Гляньте на «посібник з практичними настановами» Адольфа Гітлера – фактично аналогічна ситуація. Люди, які уважні до історії, знають, що він напав на Судети, які того часу належали Чехословаччині (тепер Чеська Республіка), заявляючи, що там живуть німці, а тому він має право захопити країну. За діями Гітлера спостерігав весь світ, але нічого не робив. Тепер порівняйте це з тим, що трапилось у Криму. Світ також дивився на те, як путін вдерся до українського півострова та захопив його. І лише після того, коли він розв’язав повномасштабну війну проти України, Захід прокинувся та усвідомив, що ця людина – чудовисько, і його потрібно стримати. Монстру такої величини необхідно протистояти і в кінцевому результаті – перемогти. У світі не буде миру доти, доки цього «вампіра» не позбавлять влади. До речі, говорячи про вампіра, тепер я розумію його колишню дружину, яка сказала, що «вампір» - повинен бути знаком зодіаку путіна. І це я вам цитую текст з нещодавно виданої книги. Тому ми захоплюємося українськім народом та вашим героїзмом у протистоянні цьому варвару. Ми аплодуємо керівництву вашої країни і усім тим, хто протистоїть цьому злу. - Як ви вважаєте, міжнародна підтримка України в найтяжчі для нашої держави часи є достатньою? - Особисто я не думаю, що вона досі була адекватною. І дозвольте мені пояснити, чому так. Україна була б третьою за розміром ядерною державою, якби вона не відмовилась від ядерної зброї у 1994 році під гарантії, підписані США, Росією та Великою Британією. Передбачалось, що в рамках домовленостей ці держави мали б забезпечити повагу та захист суверенітету України. І, коли один з гарантів напав на вашу державу, порушуючи свої зобов'язання в межах угоди, решта світу повинна була піднятись та одразу зупинити Росію ще у 2014 р. Її дії були прямим порушенням урочистої обіцянки, даної молодій країні. На жаль, цього не сталось. Остання відповідь Заходу прийнятна, але вона могла і мала б бути потужнішою. Зараз Україна потребує зброї великої дальності – артилерії, що має більший діапазон дії, ніж HIMARS, що були передані США для українських військових. В України має бути спроможність знищувати ворога безпосередньо у Росії. Бо виходить так, що росіяни використовують свою територію як якесь недоторкане святилище для ведення воєнних дій в Україні. Це потрібно усунути. У США є артилерія з дальністю у 250 миль (HIMARS має дальність дії 50 миль). Якщо Збройні сили України матимуть цю зброю, то зможуть завдати удару по місцях з великим скупченням ворога, а також знищити склади з боєприпасами, залізничні колії та все те, що допомагає росіянам воювати. Тому ваша держава потребує кращої, інтелектуальної зброї, і якомога швидше. Цю війну можна завершити, лише знищивши інфраструктуру противника. Після цього Росія не зможе воювати. - Атомна енергетика України відіграє важливу роль у забезпеченні національної безпеки країни. Ви, як генеральний директор світової ядерно-енергетичної компанії, як вважаєте, чи надала Україна світові вагомі аргументи щодо рішучих дій задля захисту українських ядерних об’єктів від постійної російської загрози? - Я думаю, що так. Вважаю, що Президент Володимир Зеленський та Уряд України були надзвичайно ефективними в донесенні до світу інформації щодо ситуації із захоплення Запорізької та Чорнобильської АЕС, а також того, які це матиме наслідки. Без сумніву. - До повномасштабного вторгнення російської федерації вторгнення НАЕК «Енергоатом» і Holtec активно співпрацювали. Чи можете Ви прокоментувати роль Holtec у підтримці української компанії, особливо після російського вторгнення? - Ми працюємо в Україні з 2003 року та активно підтримуємо український народ. Нашим головним замовником був НАЕК «Енергоатом», і наша компанія глибоко залучена до ядерної програми в Україні. Усі ці роки у нас були надзвичайно теплі стосунки. З 24 лютого 2022 року, коли країна зазнала російської агресії, ми продовжуємо надавати критичну підтримку українській компанії. Наприклад, в нас було обладнання на мільйони доларів, яке ми мали передати Енергоатому, але через те, що воно не могло потрапити до Чорного моря через напад Росії на Україну, ми вивантажили його в Туреччині. І після тривалої подорожі через Польщу з додатковими витратами на відвантаження, перевезення і страхування Holtec успішно доставив його українській стороні. Зараз ми продовжуємо підтримувати Енергоатом, щоб країна могла забезпечити продовження експлуатації своїх атомних електростанцій і зберігання відпрацьованого палива на своїх АЕС, оскільки Централізоване сховище відпрацьованого ядерного палива, яке «Енергоатом» побудував за нашої допомоги, знаходиться надто близько до кордону з Білоруссю. Зараз на Рівненській, Південноукраїнській та Хмельницькій АЕС необхідно мати в наявності альтернативи для зберігання частини відпрацьованого палива до припинення воєнних дій.\n\n- Нещодавно Енергоатом підписав угоду з Westinghouse на будівництво реакторів АР-1000. Також були взяті зобов’язання щодо диверсифікації сектору ядерної енергетики України та встановлення цілей для безвуглецевих проєктів. Що на Вашу думку має зробити світ, особливо Захід, щоб допомогти енергетичному сектору України? - Гарне запитання. Відомо, що частка виробництва електроенергії на українських атомних електростанціях знаходиться на рівні трохи більше, ніж 50%. І для того, аби збільшити виробництво електроенергії на АЕС необхідно змінювати енергоблоки, що побудовані ще за радянських часів. Вони забруднюють довкілля, а тому в інтересах світу допомогти Україні перейти до чистої ядерної енергії, що, звісно, вимагатиме великих грошей та підтримки. Проєкт Westinghouse, AP1000 – дуже хороша ідея. Ми маємо це підтримувати, і Захід має це підтримувати. Також ми повинні піти далі та допомогти Україні побудувати велику кількість малих модульних реакторів на території всієї держави, щоб позбулася від залежності викопного палива. - На сьогодні в Україні працюють 15 атомних енергоблоків. І усі вони були спроектовані за радянських часів, більшість з них збудовано до здобуття Україною незалежності. Робочий ресурс блоків вичерпується, і незабаром їх доведеться знімати з експлуатації. Чи обговорюються з Україною питання співпраці в даному напрямку? - Поки ми не обговорювали детально співпрацю в даному напрямку. Але плануємо провести переговори з НАЕК «Енергоатом», щоб, можливо, запустити програму продовження терміну експлуатації. І це гарантує безпечну роботу станцій ще на 20 років за рахунок відповідної модернізації обладнання та систем. Звісно, що для цього потрібні кошти. Припускаю, що кожна АЕС потребуватиме мільярд доларів для забезпечення додаткових 20 років експлуатації. Хочу закликати Захід надати Україні ці кошти, щоб компанія «Енергоатом» могла розпочати всі необхідні роботи в цій сфері. - До моменту неправомірного вторгнення росії в Україну жодна атомна електростанція в світі не була атакована, захоплена та зайнята ворожою армією. Які наслідки це може мати для ядерної безпеки світу та які висновки має зробити світова спільнота у питаннях ядерного регулювання? - Вторгнення та захоплення Запорізької АЕС – нова віха в історії людства. Це надзвичайно небезпечно. Кількість ядерного палива, що зараз знаходиться на майданчику станції, величезна. І удар воєнними засобами по такому об'єкту може мати серйозні наслідки для безпеки всього світу. Для того, аби цього не відбулось, необхідно розширити накладені санкції по відношенню до Росії, а також, щоб кожна країна світу відмовитися від торгівлі з цією державою. Адже окупації атомної станції, навмисному кроку, спрямованому на створення масштабної ядерної аварії, має протистояти весь світ. Також ООН повинна оголосити Росію державою поза законом. Міжнародне агентство з атомної енергії (МАГАТЕ), звісно, вживало можливих заходів, але я не вважаю, що зусилля були достатньо потужними, щоб ізолювати та покарати Росію. - Відомо, що компанія Holtec успішно завершила будівництво сховища відпрацьованого ядерного палива сухого типу (СВЯП-2), у тому числі надаючи постійну допомогу Енергоатому в остаточному введенні в експлуатацію Центрального сховища відпрацьованого ядерного палива в зоні відчуження. Докторе Сінгх, які, на Ваш погляд, важливі питання безпеки необхідно вирішити на Чорнобильській АЕС у зв’язку з останніми подіями, враховуючи довгострокову участь Holtec у проекті в Чорнобилі? - Так, ми дійсно побудували на Чорнобильській станції сховища відпрацьованого ядерного палива сухого типу, але перевезення ВЯР до об’єкту ще не завершено. Наразі кількість палива, що знаходиться у відносно незахищеному стані, величезна. Воно знаходиться в будівлях, термін експлуатації яких закінчився. Тому його потрібно якнайшвидше перемістити до сховища сухого типу. Якби майданчик цієї АЕС вразила артилерія, яку використовує Росія, це була б катастрофа. Жертвами став би не тільки український народ, а й Республіки Білорусь, яка знаходиться географічно близько. Тому я думаю, що в інтересах Росії погодитися на демілітаризацію регіону навколо Чорнобиля, а також від можливих спроб перекинути свої війська через кордон з Білоруссю. Це допоможе безпечно перемістити паливо до побудованого сховища. Крім цього, Україна не завершила процес набуття технології зберігання будь-якого палива, яке могло пошкодитись у реакторі протягом експлуатації. Воно так і називається – «пошкоджене паливо». Такий вид речовин потребує спеціальних сховищ, яких ще немає в Україні. Тому Захід повинен надати вашій держав допомогу в отриманні сховищ для пошкодженого палива, яке зараз знаходиться у сховищі мокрого типу на майданчику АЕС. Доки воно не буде вилучено, цей об’єкт залишатиметься вразливим до воєнних та інших терористичних атак. - Також одним з важливих проєктів Holtec в Україні є будівництво Централізованого сховища відпрацьованого ядерного палива для вітчизняних атомних електростанцій з реакторами типу ВВЕР (ЦСВЯП). Докторе Сінгх, будь ласка, надайте нам огляд його переваг і стану реалізації. - Одна з головних переваг Централізованого сховища, що також знаходиться біля кордону з Білоруссю, в Чорнобильській зоні відчуження, полягає в тому, воно ліквідує близько 200 мільйонів доларів щорічних витрат, які Україна платила Росії за зберігання палива на своїй території. Об’єкт дозволяє зберігати 100% ресурсу. Таким чином, Україна витрачатиме лише 35 мільйонів доларів на рік у себе, забезпечуючи це сховище роботою, що, звичайно, є фінансово вигідним. Щодо іншої переваги сховища ЦСВЯП. На даний момент відпрацьований ресурс перевозиться в застарілих і небезпечних транспортних контейнерах російського виробництва. Тепер паливо транспортуватиметься за допомогою сучасних транспортних контейнерів, здатних витримати потужний удар. Наприклад, якщо вагон рухався б зі швидкістю 60 миль на годину і зіткнувся зі стіною, то контейнер залишиться цілий і загерметизований. Вони настільки безпечні, що, якщо їх навмисно кинути з висоти, скажімо, 20 метрів, також не станеться жодного викиду радіоактивності. Ось наскільки безпечні нові транспортні контейнери, які ми надали Україні. Про них можна довго говорити, але, якщо коротко: це найбезпечніші ємкості, які людство будь-коли придумало та які використовувались будь-де у світі. Отже, це фізична безпека та захист населення України, гарантія безпеки довкілля та комерційна вигода. - Уряд України та Енергоатом почали розривати відносини з Росією щодо будь-якої співпраці, зокрема, щодо постачання запасних частин для експлуатації та планового обслуговування своїх ядерних реакторів. Це потребує альтернатив і вимагає термінових дій, оскільки вітчизняні виробничі потужності України серйозно постраждали через російську агресію. Будь ласка, поділіться своїми думками про те, як можна вирішити цю важливу та нагальну проблему? - Я пропоную НАЕК «Енергоатом» створити програму «зворотного проєктування». Що це означає? Тобто, якщо є певна продукція, яка недоступна від первісного постачальника, тоді у вас повинна бути компанія, яка проєктуватиме у зворотному напрямку й забезпечить вас потрібними запасними частинами. Компанія «Holtec» надає таку послугу своїм клієнтам. Довкола багато компаній, що збанкрутували. Вони постачали обладнання або частини до існуючих ядерних установок. І от, коли таке трапляється, наші клієнти звертаються до нас. А ми робимо зворотне проєктування та забезпечуємо їх необхідними компонентами. Таке проєктування дає інформацію про технічні деталі обладнання, його складові та частини, а також детальний аналіз їхньої конструкції, функцій та експлуатації. - Раніше Holtec пропонувала українському уряду рішення щодо побудови сховища для зберігання осклованих високоактивних радіоактивних відходів (ВАВ). Докторе Сінгх, яка наразі з цим ситуація? - Український уряд не зрушився у цьому напрямку. Поки не зовсім зрозуміло, яка кількість осклованих високоактивних відходів повернеться з Росії. Бо вони знаходяться там. Але в будь-якому випадку Україні потрібне сховище осклованих відходів. Ми безперечно можемо зробити його для вашої країни. У нас є перевірена технологія, щоб втілити це рішення. І НАЕК «Енергоатом», і український уряд знають, що Holtec готовий допомогти їм у разі потреби. - Міністр енергетики України Герман Галущенко заявляв, що Україна протягом року побудує сховище відпрацьованого ядерного палива, подібне до того, що є на Запорізькій АЕС. Чи співпрацює Holtec з Україною в цій сфері? Так. Саме зараз ми його розробляємо. Ми допомагаємо НАЕК «Енергоатом» спроєктувати те, що ми звемо «пристанційне сховище». Зокрема, ми маємо спільні напрацювання щодо визначення потрібних процесів для пристанційного сховища ВЯП шляхом використання вже ліцензованих контейнерів зберігання, подібних до того, як це робиться у США. Такі пристанційні сховища можна швидко розгорнути, змінивши призначення обладнання, яке Holtec вже встановив, для застосування на цих АЕС замість Централізованого сховища. Оскільки, це обладнання вже схвалив орган ядерного регулювання, буде гарантовано безпеку такого пристанційного сховища, при цьому зменшаться витрати. - Holtec International відома на світовій арені розробкою свого малого модульного ректора – SMR-160. В чому полягає їх унікальність, чи є перспектива будівництва цих реакторів в Україні? - Звісно, малі модульні реактори SMR 160 – це сучасна технологія, яка підходить для України. І ось чому. Наша установка не потребує жодних насосів чи двигунів для функцій безпеки та керування. Саме вони були і є однією з найголовніших проблем на атомних станціях. Достатньо згадати лише ситуацію з «Фукусімою». Це одна з важливих причин, чому ми рекомендуємо наш реактор вашій країні. Інший фактор полягає в тому, що SMR-160 можна розмістити будь-де Україні. Його можна розгорнути біля Дніпра, де сьогодні багато українських АЕС, або посеред поля, де росте кукурудза чи соняшник. Адже для охолодження, яке вимагає електростанція, у випадку SMR-160 можна використовувати повітря. І як підсумок – SMR-160 настільки безпечний, що, якби терористи захопили щит управління, вони б не змогли підірвати станцію, а лише зупинити. Навіть найбільш підготовлені путінські агенти КДБ не змогли б спричинити аварію. Ось чому ми рекомендуємо SMR-160 для України.",
    "Козицький зустрівся з Генконсулом Чехії: про що говорили": "Очільник області вкотре подякував чеській стороні за підтримку боротьби України в умовах російської агресії, а також за велику гуманітарну місію, яку на себе взяла Чеська Республіка. Йдеться як про гуманітарну допомогу, прихисток українців, так і військову підтримку.\n\nЗазначимо, що від початку повномасштабного російського вторгнення понад 380 тисяч українців отримали дозвіл на проживання у Чехії. Українці, які вимушено покинули свої домівки, можуть отримати матеріальну, а також безкоштовну медичну, психологічну та юридичну допомогу.\n\n«Чехія з перших днів повномасштабної війни була і залишається вірним другом для України. Безмежно вдячні вам за допомогу – як для наших громадян, які знайшли прихисток у Чехії, так і для тих, хто сьогодні безпосередньо боронить територію нашої держави у зонах ведення бойових дій, чи потерпає від агресії росії під шквалом бомбардувань та обстрілів», - зазначив очільник області.\n\nЯк наголосив Максим Козицький, на Львівщину продовжують щодня прибувати евакуаційні потяги. Упродовж останніх місяців чимало тих, хто евакуйовується, це люди старшого віку, які потребують особливого догляду.\n\nОчільник області зазначив, що значна кількість переселенців, тривалість воєнних дій, потреби на фронті, наближення опалювального сезону тощо – все це зумовлює те, що Львівщина і надалі потребує допомоги від міжнародних партнерів.\n\nТак, найближчим часом наша область отримає від чеських партнерів допомогу у вигляді авто, а також медикаменти та медичне устаткування, продукти харчування, іншу гуманітарну допомогу, зібрану силами жителів Південно-Моравського краю Чеської Республіки. Додатково обговорили питання щодо надання чеською стороною медичного обладнання для лікарень Львівщини.\n\nПроговорили сторони і посилення співпраці між бізнес-середовищами обох держав.\n\nЯк зазначив Генеральний консул Чеської Республіки у Львові Давід Нови, наприкінці вересня на Львівщині запланували проведення українсько-чеського бізнес-форуму. Говоритимуть про співпрацю у таких галузях як: охорона здоров’я, інфраструктура, машинобудування, енергетика.\n\nНагадаємо, що цьогоріч також в планах ЛОВА організація торговельної місії до Чеської Республіки. До участі у ній залучатимуть підприємців машинобудівної та металообробної галузей.",
    "Найбільша геополітична афера ХХ століття: чому перебування Росії в ООН безпідставне": "Чимало вас, читачів ZN.UA, бачили виступи постійного представника України в ООН Сергія Кислиці, в яких він називає Російську Федерацію «країною, що безпідставно займає місце СРСР в ООН». У цій статті ми пропонуємо розгорнуте пояснення, чому таке визначення Росії — абсолютно правильне.\n\nБільше того, ми розглядаємо позбавлення РФ безпідставно набутого статусу членства в ООН та РБ ООН як елемент системи гарантій безпеки України в майбутньому.\n\nДослідження цього питання та висновки з нього можуть не просто стати ще одним подразником для країни-агресора, а й принести Україні найбільшу з можливих, після гіпотетичного вступу до НАТО, перемогу на зовнішньополітичному фронті.\n\nРозпад СРСР\n\nОтже, спочатку трохи історії.\n\nУсім спеціалістам у галузі міжнародного права та міжнародних відносин добре відомо: текст Угоди про створення Співдружності Незалежних Держав (Біловезька угода 8 грудня 1991 року) починається з констатації в її преамбулі того, що Союз РСР як суб'єкт міжнародного права і геополітична реальність припиняє своє існування.\n\nОскільки Конституція СРСР 1977 року в редакції, що діяла на 1991 рік, одночасно визначала республіки як формально суверенні утворення, водночас позбавляючи їх незалежних повноважень у галузях оборони та зовнішніх зносин, зрозуміло, що сам факт укладання та підписання Біловезької угоди свідчить: керівники країн її підписантів діяли вже вочевидь поза межами такої конституції, оскільки для них був самоочевидним і незаперечним факт припинення існування самої держави, буття якої визначалося такою конституцією. Держави-підписанти не скористалися статтею 72 про право вільного виходу зі складу СРСР (що зберігало, принаймні в теорії, єдину державу), а ухвалили рішення про припинення існування самої держави. Отже, всі намагання Російської Федерації та її трубадурів на різних щаблях використовувати аргументи, що нібито СРСР як держава продовжила своє існування, але в іншій іпостасі та назві (Російська Федерація), просто суперечать наявним документам і нашим уявленням про зміст історії ХХ століття.\n\nСНД та ООН\n\nПізніше, у грудні 1991 року, керівники держав-членів Співдружності Незалежних Держав, яка об’єднала на певний час частину країн після розпаду СРСР, провели зустріч у столиці однієї з них, місті Алма-Ати, де серед іншого було ухвалено Рішення від 21 грудня 1991 року, в якому вони лише визнали той факт, що Білорусь і Україна разом з СРСР є країнами-засновниками членами ООН (на відміну від Російської Федерації), та засвідчили підтримку останній у тому, щоб вона продовжила членство СРСР в ООН, включно з постійним членством у Раді Безпеки та інших міжнародних організаціях, а не замістила його чи набула членства замість СРСР.\n\nЩо саме малося на увазі під терміном «підтримка», як така підтримка співвідноситься зі змістом Статуту ООН, та чи мали повноваження країни-члени СНД передати/делегувати місце СРСР в ООН і в Раді Безпеки ООН іншій країні, залишається невідомо. Засвідчуючи підтримку, країни-члени СНД засвідчили лише позицію, що не могла замінити собою рішення, ухвалення якого, відповідно до положень статей 3 та 4 Статуту ООН, належитьвиключно до повноважень Генеральної Асамблеї Організації Об’єднаних Націй. Таким чином, скеровуючи на ім’я генерального секретаря ООН свій лист від 24 грудня 1991 року , президент Борис Єльцин напевно мав розуміти нелегальність власних дій, які планувалося здійснити з його використанням, а саме простою заміною табличок на столі замінити складну процедуру, передбачену спеціальними нормами Статуту ООН — того самого Статуту, який у ст.23 досі містить згадку про СРСР як постійного члена Ради Безпеки ООН.\n\nПідстави й умови, за яких тодішній генеральний секретар ООН Хав’єр Перес де Куельяр не вжив жодних заходів, досі залишаються невідомими, хоча частина картини тих подій стала зрозумілою з інтерв’ю Ю.Воронцова, який був останнім постійним представником СРСР і першим — Російської Федерації в ООН, що свідчить про повне нехтування засадничими процедурами ООН.\n\nДокументи, зміст яких став нам відомим, свідчать: з самого початку процедури потрапляння Російської Федерації до ООН відбувалися численні підміни понять, підтасовки та нехтування процедурними нормами ООН. Починаючи з того, що на момент звернення до ООН держави з назвою Російська Федерація просто не існувало. Заміна назви РРФСР на «Російська Федерація» відбулася відповідно до Закону РРФСР «Про зміну назви держави «Російська Радянська Федеративна Соціалістична Республіка»», підписаного президентом Єльциним лише 25 грудня 1991 року. Навряд чи він, підписуючи Лист від 24 грудня 1991 року до ООН, не міг не розуміти, що просто не має права вимагати будь-яких змін в інтересах неіснуючої на той момент держави. Невипадково тодішній постійний представник СРСР в ООН, скеровуючи супровідний лист до звернення Б.Єльцина, навіть не зміг точно сформулювати, яку саме державу слід включити до лав країн-членів замість СРСР — РФ чи РРФСР.\n\nБагато запитань зберігається до змісту дій, точніше — фактично, бездіяльності, тодішнього генерального секретаря ООН Хав’єра Переса де Куельяра, який, отримавши вже згадане повідомлення від Б.Єльцина і супровідний лист, спромігся лише подати його для ознайомлення національним делегаціям власною телеграмою від 24 грудня 1991 року без пропозицій чи плану подальших дій.\n\nСимптоматично, що сам зміст Алма-Атинських угод і декларацій в англомовному перекладі подав на ім'я генерального секретаря ООН лише 30 грудня листом, датованим 27 грудня 1991 року, постійний представник Республіки Білорусь в ООН пан Г. Буравкін.\n\nВзагалі, процедура прийняття нових членів не була для ООН у 1991 році чимось новим чи незвіданим. Зокрема, з самого початку діяльності Організації ця процедура, описана у Статуті ООН, викликала жвавий практичний інтерес, про що, зокрема, свідчить лист голови шостого комітету до голови першого комітету ООНстосовно прийняття нових членів, датований 8 жовтня 1947 року.\n\nДобре розуміючи потенційні наслідки процесів, що відбулися влітку і восени 1991 року в СРСР, юридичні служби ООН працювали над дослідженням питання та наслідків звернень новоутворених на місці СРСР країн до ООН для набуття чи, відповідно, підтвердження членства. Зокрема, сліди такої підготовки бачимо в тексті Внутрішнього меморандуму на основі огляду раніше опублікованої статті з цього питання від 10 жовтня 1991 року, підготовленого заступником генерального секретаря з юридичних питань та юридичним радником ООН професором Карлом-Августом Флейшхауером. Думка цього знаного фахівця міжнародного права і процедур ООН знайшла свій подальший розвиток у Меморандумі від 23 грудня 1991 року, поданому ним на ім'я генерального секретаря ООН, який стосувався перших відомостей про факт підписання та зміст Протоколу в Алма-Аті від 21 грудня 1991 року. Також, як нам стало відомо, був підготовлений і поданий на ім'я генерального секретаря Юридичний висновок стосовно пропозицій, що містилися в листі Б.Єльцина від 24 грудня 1991 року, повний зміст якого, незважаючи на докладені зусилля, залишається нам невідомим. Але позиція, викладена в попередніх наведених нами юридичних висновках, не залишає місця для сумнівів у тому, що досвідчений вчений і офіційний юридичний радник не передбачав інших сценаріїв вирішення ситуації, крім тих, котрі були передбачені в тексті Статуту ООН.\n\nВажливим є те, що в процесі поділу активів і пасивів колишнього СРСР на початку 1990-х років сама Російська Федерація діяла не як міфічна країна-продовжувачка, а саме як одна з 15-ти і рівноправна з іншими країна-спадкоємиця після розвалу СРСР, про що свідчать підписані нею документи, зокрема Договір про правонаступництво щодо зовнішнього державного боргу та активів Союзу РСР від 4 грудня 1991 року, стаття 2 якого визнає всі республіки колишнього СРСР державами-наступницями СРСР.\n\nЦей Договір посилається на іншу міжнародну угоду, а саме Віденську Конвенцію про правонаступництво держав щодо до державної власності, державних архівів і державних боргів 1983 року (ратифіковану Україною лише 1992 року). Зазначена Конвенція теж не містить жодних посилань на міфічні держави-продовжувачі, але чітко визначає варіанти правонаступництва. Один із них, а саме поява держав-правонаступників, був покладений в основу всіх угод про розподіл активів та пасивів колишнього СРСР, зокрема статті 2 Угоди між Урядом України і Урядом Російської Федерації про реалізацію права на закордонну власність колишнього СРСР для цілей дипломатичних, консульських і торгових представництв від 3 серпня 1992 року.\n\nРосійська Федерація та ООН\n\nПоложення ст. 3 Статуту ООН передбачають, що первісними членами Організації Об’єднаних Націй є держави:\n\nЯкі взяли участь у Конференції в Сан-Франциско або\n\nабо Підписали Декларацію Об’єднаних Націй від 1 січня 1942 року\n\nПідписали та ратифікували Статут ООН відповідно до положень ст.110 Статуту ООН.\n\nНаразі Російська Федерація не відповідає жодній із наведених вимог. Зокрема, РРФСР не була учасником Конференції 1945 року чи підписантом у 1942 році.\n\nУ листі-відповіді МЗС України на запит, що надійшов від Верховної Ради, МЗС визнало відсутність документів, які б свідчили про набуття РФ статусу члена ООН, і, своєю чергою, подало запит до ООН із вимогою надати такі документи.\n\nОкремою перепоною для Російської Федерації є вимога про ратифікацію Статуту ООН. Як відомо, Радянський Союз подав ратифікаційну грамоту 24 жовтня 1945 року, ставши 29-ю країною, що депонувала її відповідно до ст.110 Статуту ООН, завдяки чому сам Статут почав діяти. І тепер 24 жовтня відзначається у світі як День ООН. Також були подані ратифікаційні грамоти БРСР та УРСР (Президія Верховної Ради УРСР ратифікувала Статут ООН 22 серпня 1945 року). Тимчасом ані РРФСР (через відсутність підстав для цього), ані Російська Федерація ніколи не ратифікували Статут ООН, завдяки чому він сам собою не є обов’язковим для цієї країни, що цілком нормально і властиво країні-не членові.\n\nСтаття 4 Статуту ООН допускає набуття членства іншими державами в ООН за таких умов:\n\nМиролюбна держава, яка бере на себе зобов’язання дотримуватися Статуту ООН і яка, на думку Організації, може і прагне ці зобов’язання виконувати;\n\nСтатуту ООН і яка, на думку Організації, може і прагне ці зобов’язання виконувати; Прийом здійснюється постановою Генеральної Асамблеї ООН за рекомендацією Ради Безпеки.\n\nОбидві ці умови ніколи не були виконані РФ, а перша їх частина взагалі не може бути виконана на сьогодні, оскільки, відповідно до положень частини 4 статті 2 Статуту ООН, члени ООН зобов’язані утримуватися від погрози силою або її застосування проти територіальної недоторканності або політичної незалежності будь-якої держави. Також жодних слідів голосувань чи документів про дотримання другої частини вимог до держав-членів ООН наразі немає. Натомість є ціла низка рішень, які, за результатами голосувань Російської Федерації в Генеральній Асамблеї ООН та Раді Безпеки ООН, були зірвані, як це добре продемонстровано в Дослідницькій доповіді Ради Безпеки «Вето» від 19 жовтня 2015 року.\n\nСлід визнати, що серед професійних дослідників також поширена думка про буцім «практичну» неможливість це зробити, або навіть про «пропуск» такої нагоди, чи застосування принципу «естопель», як це викладено у статті професора Ларрі Д.Джонсона про перспективи Російської Федерації в ООН та історію її появи там загалом і в Раді Безпеки, зокрема. Позиція, з якою ми абсолютно не погоджуємося, але існування й відносне поширення якої серед спеціалістів визнаємо.\n\nТимчасом небезпеки для світової спільноти від зловживання Російською Федерацією місцем в ООН та її Раді Безпеки добре описані у праці екс-глави ОБСЄ Філіпа Ремлера «Росія та Об’єднані Нації: право, суверенітет і легітимність», опублікованій у 2020 році. З цього приводу також висловилися професор Ендрю Маклеод у статті «Вторгнення в Україну: чи має Росія втратити місце в Раді Безпеки ООН», опублікованій у перший день поточної фази війни, та в статті екс-спічрайтера Білого Дому і Пентагону Марка Тіссена, який прямо пропонує передати місце РФ Україні.\n\nПерспективи вигнання РФ з ООН\n\nЗ огляду на вищенаведене, абсолютно безпідставно вважати Російську Федерацію країною — членом ООН чи її Ради Безпеки. Як відомо, саму систему об’єднання країн у склад міжнародної організації, за умови погодження їхнього членства з боку інших країн-членів, та створення окремого робочого органу країн-переможців (як постійних членів) разом з іншими членами (непостійними) Статут ООН успадкував від Статуту Ліги Націй. Це свідчить про засадничу роль такого порядку набуття членства, апробованого роками практики, який виключає можливість застосування до ситуації, що склалася, яких-небудь звичаїв, оскільки жодної іншої держави, котра б потрапила до родини країн-членів ООН без дотримання передбаченого Статутом ООН порядку, не існує.\n\nЗа умови припинення зловживання Російською Федерацією правами, які їй не належать, зокрема правами постійного члена Ради Безпеки ООН, стануть можливими не тільки ухвалення рішень про засудження розв’язання агресивної війни, а й введення миротворчих сил та інші дії, здатні потенційно привести до закінчення кровопролиття та покарання винних у його розв’язанні, як свідчать приклад війни в Кореї в 1950-х роках чи відновлення суверенітету Кувейту на початку 1990-х.\n\nНаведене та багато інших аргументів, прикладів і прецедентів свідчать про реальну можливість для України разом зі світовою спільнотою відновити справедливість і вигнати з лав держав-членів та постійних учасників Ради Безпеки ООН делегацію країни, яка не має й не може мати жодних законних підстав для здійснення неіснуючих повноважень. Тоді як дехто вважає розпад СРСР найбільшою геополітичною катастрофою ХХ століття, ми впевнені в тому, що потрапляння Російської Федерації в ООН було, безумовно, найбільшою геополітичною аферою кінця ХХ століття.\n\nСлід підкреслити, наскільки ситуація з РФ безпрецедентна. У випадку з Чехословаччиною обидві нові країни — Чеська Республіка і Словацька Республіка, — що постали в результаті розпаду Чехословаччини, проходили процедуру входження до складу ООН. У випадку з Суданом та Північним Суданом одна країна виділилася зі складу іншої й набула членства в ООН. Випадок же з Російською Федерацію унікальний тим, що визнавати себе ані лише однією зі спадкоємиць СРСР, ані фактично новою державою вона не бажає. Нагадаємо: коли Югославія влітку 1992 року спробувала повторити російську «схему» простої заміни таблички з назвою країни (нова Югославія замість СФРЮ), ООН уже за кілька місяців визнала такі дії недоречними, неправильними та помилковими. Щодо неприпустимості такого рішення було ухвалено окрему Резолюцію Ради Безпеки ООН №777 від 19 вересня 1992 року.\n\nАбсолютно невипадково заступник секретаря Ради безпеки РФ і колишній президент РФ Д.Медвєдєв в інтерв’ю визнав контроль місця постійного члена в Раді Безпеки ООН рівноцінним за своїм значенням найбільшому ядерному потенціалові, гарантією існування Російської Федерації в її сучасному вигляді. Тимчасом, на переконання досвідчених українських дипломатів, уже сама постановка питання на Генеральній Асамблеї ООН про дослідження законності підстав повноважень делегації РФ в ООН та Раді Безпеки ООН має привести до відкриття нових можливостей у переговорному процесі для України.\n\nНаразі, коли у світової спільноти зникають останні сумніви в українській перемозі на полі бою, необхідно закріпити її результати таким чином, аби плодами цієї перемоги могли користуватися ще багато поколінь волелюбних українських громадян. Світова спільнота має ефективно й заздалегідь протистояти російській агресії з використанням усього інструментарію, що є в руках ООН, які були останніми роками зв’язані, — так само, як у сорокалітній період між резолюціями щодо війни в Кореї та війни в Затоці, — через зловживання повноваженнями, котрі надаються постійному членові Ради Безпеки ООН, як це добре було описано в доповіді Сенату США 1985 року «Радянська присутність в ООН». Тими самими повноваженнями, здобутими поза законом та в обхід процедур, якими користувалась і зловживала Російська Федерація для виправдання власної агресивної політики та недопущення притягнення її до справедливої відповідальності.\n\nПрактичні шляхи до унеможливлення зловживання Російською Федерацією голосом постійного члена Ради Безпеки в ООН, з огляду на дослідження фактичних обставин її потрапляння до цього робочого органу ООН, добре описані у статті дослідників Д. Чепмана та Е. Свободи «Чи має утриматись Росія від голосувань через українську кризу».\n\nУ зазначеній публікації проведено добрий аналіз статутних можливостей і прецедентних спроможностей для реалізації основної ідеї реформування ООН через позбавлення невластивих можливостей для країн, що мають статус постійних членів РБ ООН, і для недопущення до роботи цього органу ООН країн, які не відповідають мінімальним вимогам до держав-членів ООН.\n\nУсі країни-члени мають проходити перевірку їхніх повноважень перед початком сесії Генеральної Асамблеї чи Ради Безпеки ООН. Зазначені норми містяться як у Правилах процедури Генеральної Асамблеї ООН (статті 27–29) так і в Процедурних правилах Ради Безпеки ООН (статті 13–17).\n\nПершим, але не останнім кроком має стати дослідження наявності та підстав для повноважень делегації РФ, після чого Генеральна Асамблея і Рада Безпеки ООН, діючи в межах власних повноважень, мають право визнати самоочевидний факт припинення існування СРСР і необхідності для всіх країн дотримання процедури набуття членства в ООН та її органах, за умови, що такі країни справді бажають стати частиною світової спільноти, виходячи з принципів, покладених в основу створення та діяльності ООН. Описані події можуть відбутися вже зараз, упродовж 77-ї сесії Генеральної Асамблеї ООН, що нині триває, чи під час Міністерської зустрічі Ради Безпеки, яка розпочнеться 22 вересня.\n\nСтворена в Україні Ініціативна група за короткий період своєї діяльності досягла значних успіхів, проводячи одночасно дослідницьку роботу, інформаційну кампанію та перемовини зі спеціалістами в галузі міжнародного права та відносин і організаціями всього світу, переконуючи в необхідності вчинення ефективних кроків задля відновлення справедливості в стінах ООН і запровадивши Петицію на підтримку ідеї вигнання РФ з ООН. По суті, в результаті її діяльності вперше національний парламент звернув увагу на проблематику знаходження РФ в ООН і сприяв поданню МЗС України відповідних офіційних запитів до генерального секретаря ООН для офіційного отримання всіх наявних матеріалів щодо історії потрапляння Російської Федерації до її стін. Це, по суті, є першим випадком початку формальної процедури позбуття ООН її члена — країни-агресора, що безпідставно перебуває в Організації.\n\nПопереду довгий і складний шлях, але, об’єднавши зусилля, його цілком можливо здолати. Кожен із нас уже зараз може зробити перший крок до досягнення спільної мети — підписати петицію Kick Russia from UN щодо позбавлення Російської Федерації всіх переваг безпідставної участі в роботі ООН.",
    "Яка ситуація з працевлаштуванням українців у ЄС": "Українці, які евакуювалися за кордон, часто змушені погоджуватися на низькооплачувану роботу не за спеціальністю. Так, Людмила Чудийович, рятуючись від війни у Празі, почала працювати покоївкою.\n\nМатеріал The Washington Post \"Months into war, Ukraine refugees slow to join EU workforce\" скорочено та адаптовано українською мовою спеціально для Евакуація.Сity.\n\nВід юристки до покоївки\n\nЛюдмила Чудийович працювала юристкою в Україні та будувала великі плани на майбутнє. Російське вторгнення змусило 41-річну жінку покинути роботу та рідну домівку.\n\nЖінка евакуювалася зі Стрия до Праги. Але замість того, щоб займатися юридичною практикою, працює покоївкою в одному з місцевих готелів.\n\n\"Це просто інший етап моєї кар'єри\", – каже вона.\n\nЛюдмила задоволена, що знайшла роботу. Вона не володіє ні чеською, ні англійською, тому готова працювати будь-де. Головне: щоб вона та її донька були в безпеці.\n\nСкільки українців знайшли роботу за кордоном\n\nЗгідно із даними Європейської Агенції з прикордонної та берегової охорони від початку війни близько 6,5 мільйонів українців виїхали до Євросоюзу. Близько половини евакуйованих повернулося в Україну.\n\nЗа даними Єврокомісії, до середини червня лише невелика кількість тих, хто залишився, працевлаштувалася. Автори нещодавнього звіту Організації економічного співробітництва та розвитку прогнозують: вплив українських евакуйованих на ринок праці Євросоюзу буде вдвічі більшим за той, який спричинила хвиля біженців із Сирії у 2014-2017 роках.\n\nЧеська Республіка має найнижчий рівень безробіття в Європі. Згідно дослідження, саме тут найбільше українців знайдуть роботу до кінця року, далі у списку Польща та Естонія. Загалом європейський ринок праці поповнять близько 1,2 мільйона працівників, переважно у сферах обслуговування.\n\nВтім наплив навряд чи спричинить зниження зарплат або зростання безробіття в європейських країнах, оскільки багато з них зіштовхуються з дефіцитом робочої сили частково через старіння населення.\n\nЄвросоюз допомагає українцям отримати підтримку Агентства ООН у справах біженців та інших правозахисних груп, які займаються питаннями міграції. Автори звіту також відзначають суттєву різницю у ставленні до людей, які рятуються від воєн або бідності на Близькому Сході, в Африці чи Азії. На отримання посвідки на проживання чи дозволу на роботу вони очікують кілька років.\n\nПерешкоди для працевлаштування\n\nПроте перед українськими евакуйованими, які шукають роботу, ще багато викликів.\n\nОкрім мовного бар’єру, кваліфіковані працівники часто не мають документів, які підтверджують їхню професійність та дають можливість зайняти краще оплачувані посади. Їхні дипломи можуть не визнаватися в приймаючих країнах, тож багатьом необхідно закінчити мовні та навчальні курси, перш ніж зайнятися кар’єрою.\n\nОскільки чоловікам віком від 18 до 60 років заборонений виїзд з України, багато евакуйованих – жінки з дітьми. Це може стати додатковою перешкодою для працевлаштування. Багато жінок ще зважують всі \"за\" і \"проти\" і, ймовірно, повернуться на Батьківщину перед початком навчального року у вересні попри на те, що війна ще далека від завершення.\n\nПольща прийняла близько 1 мільйона українських евакуйованих – найбільше з-поміж країн Євросоюзу. За словами польської міністерки праці та соціальної політики Марлени Малаг, трохи більше третини з них знайшли роботу. Українці працюють медсестрами, вчителями української мови в польських школах, економками, офіціантами тощо.\n\nУ Португалії деякі великі компанії запустили програми працевлаштування українців, а Інститут працевлаштування та професійної підготовки пропонує безкоштовні курси португальської мови.\n\nУ Німеччині близько половини з приблизно 900 000 українських евакуйованих зареєструвалися в агенції зайнятості. Точних даних про те, скільки з них справді знайшли роботу, немає. Група Mediendienst Integration, яка відстежує міграцію в Німеччині, звітує, що близько половини мають вищу освіту, але не уточнює, скільки змогло працевлаштуватися за фахом.\n\nМовні курси замість низькооплачуваної роботи\n\nНаталія Борисова була головною редакторкою ранкового телешоу у Львові. У березні разом зі своїми доньками вона евакуювалася до німецького Кельна. Жінці пропонували низькооплачувану роботу, але вона відмовилась. Натомість зосередилась на вивченні німецької мови.\n\n\"Я оптимістка та впевнена, що знайду роботу після вивчення мови, – каже 41-річна Наталія. – Можливо, обійматиму нижчу посаду, але в тій же сфері. Не бачу сенсу працювати за мінімальну зарплату\".\n\nЖінка отримує допомогу від німецького уряду, яка покриває витрати на їжу та житло, та планує працевлаштуватися після вивчення німецької.\n\n\"Почуваюся як вдома\"\n\nЛюдмила Чудийович у числі 400 000 українців у Чехії, які зареєструвалися для отримання спеціальних довгострокових віз, які надають доступ до ринку праці, охорони здоров’я, освіти та інших переваг. За повідомлення уряду, майже 80 000 евакуйованих уже знайшли роботу.\n\nЛюдмила працює покоївкоюАвтор: Associated Press\n\nУ празькій кав’ярні Background 15 українців працюють разом із чеським персоналом у рамках проекту, спонсорованого мережею кав’ярень Mama. Евакуйовані також відвідують безкоштовні мовні курси та інші програми.\n\nДля Людмили Чудийович працювати покоївкою набагато краще, ніж жити в страху та під постійні звуки сирен повітряної тривоги.\n\n\"Я думала, що сумуватиму за Україною і сумуватиму за домом, але ні, – каже вона. – Тут спокійно, і я почуваюся людиною\".",
    "Перелік лікарських засобів, обіг яких заборонено у зв’язку з невідповідністю вимогам МКЯ (якість №11 від 13.09.2022р) :Держлікслужба": "№ п/п № по-відом лення Дата Назва Назва виробника Серія Короткий зміст дозволу, термін\n\n1. 5033-001.1/002.0/17-22 18.08. 2022 БРОНХОМЕД БАЛЬЗАМ, розчин для перорального застосування по 100 мл в пляшці; по 1 пляшці в картонній коробці та БРОНХОМЕД МАКСІМУН, льодяники з вітаміном С, по 12 льодяників у блістері; по 2 блістери у картонній коробці Белл Санз & Компані(Драггітс) Лімітед, Велика Британія Др.мед.Ауфдермаур АГ, Швейцарія 596B1 107720 Дозвіл на реалізацію у вигляді скріплених акційних комплектів, за умови з’єднання таким чином, що нанесений на упаковки текст буде доступний споживачеві у повному обсязі та за умови відповідності нормативним вимогам.\n\n2. 5083-001.1/002.0/17-22 22.08. 2022 БІМАТОПРОСТ-ФАРМАТЕН, краплі очні , 0,3мг/мл по 3 мл у флаконі-крапельниці; по 1 флакону-крапельниці у картонній коробці Фарматен С.А., Греція 2B1010221C Загальна кількість комплек-тів 884 одиниці Дозвіл на реалізацію у вигляді скріплених акційних комплектів,за умови з’єднання таким чином, що нанесений на упаковки текст буде доступний споживачеві у повному обсязі та за умови відповідності нормативним вимогам.\n\n3. 5158-001.1/002.0/17-22 24.08. 2022 АНАНАЛАВ®, таблетки по 50 мг , по 4 таблетки у блістері, по 1 блістеру в пачці АТ «Київський вітамінний завод » 4C11121 За умови відповідності вимогам МКЯ\n\n4. 5158-001.1/002.0/17-22 24.08. 2022 АНАНАЛАВ®, таблетки по100 мг , по 1 таблетці у блістері, по 1 блістеру в пачці АТ «Київський вітамінний завод » 5C11121 За умови відповідності вимогам МКЯ\n\n5. 5158-001.1/002.0/17-22 24.08. 2022 БРОМКРИПТИН-КВ, таблетки по 2,5 мг, по 10 таблеток у блістері; по 3 блістери у пачці АТ «Київський вітамінний завод » LN21021 За умови відповідності вимогам МКЯ\n\n6. 5158-001.1/002.0/17-22 24.08. 2022 ДЕКАМЕВІТ ®, таблетки, вкриті плівковою оболонкою, по 10 таблеток у блістері; по 2 блістери у пачці АТ «Київський вітамінний завод » UR21021 За умови відповідності вимогам МКЯ\n\n7. 5158-001.1/002.0/17-22 24.08. 2022 ДЕКВАДОЛ, таблетки для розсмоктування з лимонним смаком, по 6 таблеток у блістері; по 5 блістерів у пачці з картону АТ «Київський вітамінний завод » YZ11221 За умови відповідності вимогам МКЯ\n\n8. 5158-001.1/002.0/17-22 24.08. 2022 ДЕКВАДОЛ, таблетки для розсмоктування з малиновим смаком, по 6 таблеток у блістері; по 5 блістерів у пачці з картону АТ «Київський вітамінний завод » ZA11221 За умови відповідності вимогам МКЯ\n\n9. 5158-001.1/002.0/17-22 24.08. 2022 ДЕКВАДОЛ, таблетки для розсмоктування з м’ятним смаком, по 6 таблеток у блістері; по 3 блістери у пачці з картону АТ «Київський вітамінний завод » 7E10122 За умови відповідності вимогам МКЯ\n\n10. 5158-001.1/002.0/17-22 24.08. 2022 НОВІРИН, таблетки по 500 мг, по 10 таблеток у блістері; по 2 блістери в пачці АТ «Київський вітамінний завод » 3A10521 3A11220 3A21121 За умови відповідності вимогам МКЯ\n\n11. 5158-001.1/002.0/17-22 24.08. 2022 НОВІРИН, таблетки по 500 мг, по 10 таблеток у блістері; по 4 блістери в пачці АТ «Київський вітамінний завод » 4А10521 4А21121 За умови відповідності вимогам МКЯ\n\n12. 5158-001.1/002.0/17-22 24.08. 2022 НОРМОВЕН, таблетки, вкриті плівковою оболонкою, по 10 таблеток у блістері; по 3 блістери у пачці АТ «Київський вітамінний завод » LX161121 LX171121 LX181121 За умови відповідності вимогам МКЯ\n\n13. 5158-001.1/002.0/17-22 5158-001.1/002.0/17-22 24.08. 2022 ОПТИКС, таблетки, вкриті плівковою оболонкою, по 10 таблеток у блістері; по 6 блістерів у пачці АТ «Київський вітамінний завод » LY141121 LY151121 LY161121 LY171121 LY181121 LZ10222 LZ20222 За умови відповідності вимогам МКЯ\n\n14. 5158-001.1/002.0/17-22 24.08. 2022 СОНМІЛ, таблетки, вкриті плівковою оболонкою по 15 мг; по 10 таблеток у блістері; по 3 блістери в пачці АТ «Київський вітамінний завод » UP10222 UP41121 За умови відповідності вимогам МКЯ\n\n15. 5158-001.1/002.0/17-22 24.08. 2022 СУПЕРВІТ, таблетки жувальні; по 10 таблеток у блістері; по 3 блістери у пачці АТ «Київський вітамінний завод » LA 40122 LA 50222 LA 60222 За умови відповідності вимогам МКЯ\n\n16. 5155-001.1/002.0/17-22 24.08. 2022 КАЛІЮ ЙОДИД-125-ДАРНИЦЯ, таблетки по 0,125 г по 10 таблеток у блістерах ПрАТ»Фарма-цевтична фірма «Дарниця» 1FL150822 1FL160822 Дерожлікслужба вбачає можливим рекомендувати використання тільки в лікувально-профілактичних закладах\n\n17. 5157-001.1/002.0/17-22 24.08. 2022 ТІКОВАК ДЖУНІОР ВАКЦИНА ДЛЯ ПРОФІЛАКТИКИ КЛІЩОВОГО ЕНЦЕФАЛІТУ КУЛЬТУРНА ІНАКТИВОВАНА ОЧИЩЕНА СОРБОВАНА, суспензія для ін’єкцій по 1,2мкг/0,25мл( 1 доза для дітей), по 0,25 мл суспензії у попередньо-заповненому одноразовому шприці; по 1 шприцу вкладеному у блістерFTі; по 1 блістеру та окремою голкою у картонній коробці Пфайзер Менофекчу-ринг Бельгія НВ, Бельгія FT1573 ET9474 За умови відповідності вимогам МКЯ\n\n18. 5156-001.1/002.0/17-22 24.08. 2022 ТІКОВАК ДЖУНІОР ВАКЦИНА ДЛЯ ПРОФІЛАКТИКИ КЛІЩОВОГО ЕНЦЕФАЛІТУ КУЛЬТУРНА ІНАКТИВОВАНА ОЧИЩЕНА СОРБОВАНА, суспензія для ін’єкцій по 2,4 мкг/0,5мл( 1 доза для дорослих), по 0,5 мл суспензії у попередньо-заповненому одноразовому шприці; по 1 шприцу вкладеному у блістерFTі; по 1 блістеру та окремою голкою у картонній коробці Пфайзер Менофекчу-ринг Бельгія НВ, Бельгія FT1574 EL9010 За умови відповідності вимогам МКЯ\n\n19. 5158-001.1/002.0/17-22 5158-001.1/002.0/17-22 24.08. 2022 МАЛЬТОФЕР®, таблетки жувальні по 100 мг/мл по 10 таблеток у блістері ; по 3 блістери у картонній коробці Віфор (Інтер-нешнл) Інк., Швейцарія AAQ16302 AAQ16402 За умови відповідності вимогам МКЯ\n\n20. 5158-001.1/002.0/17-22 24.08. 2022 НАЛБУФІН-ФАРМЕКС, розчин для ін’єкцій , по 1 мл в ампулі; по 10 ампул у блістері; по 1 блістеру у пачці; а також , по 2 мл в ампулі; по 5 ампул у блістері; по 1 блістеру у пачці, залишків інструкції для медичного застосування ( в кількості 73317 шт., для упаковок по 1 мл в ампулі; 26417 для упаковок по 2 мл в ампулі). ТОВ «Фармекс Груп», Україна За умови забезпечення однорідностей серій з наданням Держлікслужбі детальної інформації щодо номерів та кількості упаковок в серіях.\n\n21. 5320-001.1/002.0/17-22 27.08. 2022 РИСПОЛЕПТ®, розчин оральний , 1мг/мл; по 30 мл у флаконі; по 1 флакону разом з піпеткою-дозатором у картонній упаковці Янссен Фармацевтика НВ, Бельгія MAB4600 За умови відповідності вимогам МКЯ\n\n22. 5221-001.1/002.0/17-22 27.08. 2022 КЛОПІДОГРЕЛЬ, таблетки, вкриті оболонкою, по 75 мг; по 10 таблеток у блістері; по 3 блістери в коробці з картону, залишків матеріалу для первинного пакування (фольги) з маркуванням відповідно до вимог попередніх реєстраційних документів ТОВ «Фармекс Груп», Україна 00060722 За умови забезпечення однорідностей серій.\n\n23. 5252-001.1/002.0/17-22 30.08. 2022 РИСПЕТРИЛ, розчин оральний , 1 мг/мл по 30 мл у флаконі, по 1 флакону в комплекті з дозатором у картонній коробці Фармасайнс Інк.,Канада 687799 Дозвіл на реалізацію у стандартній експортній англо-французькій упаковці із застосуванням україномовного стикеру на первинній упаковці(флаконі) з маркуванням в затвердженій редакції та маркуванням вторинної упаковки англійською та французькою мовами та інструкцією для медичного застосування, що затверджена МОЗ України.\n\n24. 5254-001.1/002.0/17-22 30.08. 2022 ЕХІНАЦЕЯ-АСТРАФАРМ, таблетки по 100 мг; по 10 таблеток у блістері; по 2 блістери у коробці ТОВ «АСТРА-ФАРМ» 010522 За умови забезпечення однорідностей серій.\n\n25. 5804-001.1/002.0/17-22 5158-001.1/002.0/17-22 31.08. 2022 ТРЕНАКСА 500, таблетки, вкриті оболонкою, по 500 мг; по 6 таблеток у стрипі; по 2 стрипи в картонній коробці Маклеодс Фармасьютикалс Лімітед, Індія TTK22002A За умови відповідності вимогам МКЯ\n\n26. 5329-001.1/002.0/17-22 01.09. 2022 МУКАЛТИН ®, таблетки по 50 мг, по 10 таблеток у блістері АТ « Галичфарм», Україна 30122 40122 50122 60122 70122 80122 90122 За умови забезпечення упаковок інструкцією, затвердженою МОЗ України від 13.04.2020 №0856.\n\n27. 5329-001.1/002.0/17-22 01.09. 2022 RESELIGO ( ГОЗЕРЕЛІН ЗЕНТІВА ), імплант по 3,6 мг; по 1 імпланту у шприцу-аплікаторі ( шприц-аплікатор складається з полімерного корпусу з тримачем для імпланту, голки та поршня); по 1 шприцу в пакетику; по 1 пакетику у картонній пачці АМВ Гмбх, Німеччина 22032003 Дозвіл на реалізацію з маркуванням іноземною мовою, за умови супроводження лікарського засобу інструкцією для медичного застосування.\n\n28. 5329-001.1/002.0/17-22 01.09. 2022 СОМАТУЛІН АУТОЖЕЛЬ 120 мг , розчин для ін’єкцій пролонгованого вивільнення, 120 мг/ шприц, по 1 попередньо наповненому шприцу для одноразового використання місткістю 0,5 мл з автоматичною захисною системою, 1 голкою(1,2*20 мм) в захисному ковпачку у багатошаровому пакетику в картонній коробці ІПСЕН ФАРМА БІОТЕК, Франція W04243 W13240 За умови відповідності вимогам МКЯ\n\n29. 5363-001.1/002.0/17-22 02.09. 2022 ПЕРСЕН ®, таблетки, вкриті оболонкою, по 10 таблеток у блістері; по 4 блістери у картонній коробці СОФАРМА АД, Болгарія 10322B З маркуванням іноземними мовами за супроводження інструкцією для медичного застосування, що затверджена МОЗ України.\n\n30. 5358-001.1/002.0/17-22 02.09. 2022 ПЕРСЕН ®, таблетки, вкриті оболонкою, по 10 таблеток у блістері; по 4 блістери у картонній коробці СОФАРМА АД, Болгарія 40522B З маркуванням іноземними мовами за супроводження інструкцією для медичного застосування, що затверджена МОЗ України\n\n31. 5419-001.1/002.0/17-22 06.09.2022 АТРАКУРІУМ-НОВО, розчин для ін’єкцій, 10 мг/мл; по по 5 мл у флаконі; по 5 флаконів у контурній чарунковій упаковці; по 1 контурній чарунковій упаковці у пачці з картону Товариство з обмеженою відповідальністю фірма “Новофарм-Біосинтез”, Україна 271220 Скасування розпорядження від 02.07.2022 № 3804-002.0.1/002.0/17-22\n\n32. 5418-001.1/002.0/17-22 06.09.2022 ФЕНТАНІЛ, розчин для ін’єкцій, 0,05 мг/мл, по 2 мл в ампулі; по 5 ампул у блістері Товариство з обмеженою відповідальністю “Харківське фармацевтичне підприємство “Здоров’я народу”, Україна 04881121 Скасування розпорядження від 02.07.2022 № 3803-001.1/002.0/17-22",
    "Планове засідання вченої ради": "Планове засідання вченої ради\n\nНовини Середа, 31 серпня 2022, 23:04 506\n\n30 серпня 2022 року відбулося планове засідання вченої ради Закладу вищої освіти «Подільський державний університет», в якому взяли участь 54 члена ради із 65. Засідання розпочалось з вшанування пам'яті загиблих Захисників України, цивільного населення та випускника університету Василя ШЛЕЯ хвилиною мовчання. Згадали також співробітників університету, які відійшли у вічність: КАЧАН Діну Сергіївну, МАЙСУСА Василя Володимировича; ветеранів університету: БОРЧУКА Олександра Олександровича, РОМАНЕНКО Олександра Андрійовича, ХОПТЯР Леніну Пилипівну.\n\nДалі ректор університету Володимир ІВАНИШИН вручив атестат професора БЯЛКОВСЬКІЙ Оксані Антонівні та атестат доцента – КОСТАШУ Володимиру Борисовичу.\n\nВчена рада працювала згідно порядку денного:\n\n1. Оцінка освітньо-наукової діяльності та перспективи розвитку факультету агротехнологій і природокористування\n\nДоп. декан факультету КОРУНЯК Ольга Петрівна\n\n2. Розгляд і затвердження плану роботи вченої ради на 2022-2023 н.р.\n\nДоп. учений секретар КОБЕРНЮК Олена Тарасівна\n\nЗгідно оголошених конкурсів відбулося таємне голосування, за результатами якого:\n\nна посаду завідувача кафедри інфекційних та інвазійних хвороб рекомендовано Мушинського А.Б.;\n\nна посади доцентів кафедри інфекційних та інвазійних хвороб – Карчевську Т.М., Левицьку В.А.;\n\nна посаду завідувача кафедри нормальної та патологічної морфології і фізіології – Савчук Л.Б.;\n\nна посаду доцента кафедри нормальної та патологічної морфології і фізіології – Цвігуна О.А.;\n\nна посаду доцента кафедри ветеринарного акушерства, внутрішньої патології та хірургії – Горюк Ю.В.;\n\nна посаду доцента кафедри гігієни тварин та ветеринарного забезпечення кінологічної служби національної поліції України – Лайтер-Москалюк С.В.;\n\nна посади доцентів кафедри технології виробництва продукції тваринництва та кінології – Димчука А.В., Євстафієву Ю.М., Щербатюк Н.В., Бучковську В.І.;\n\nна посаду завідувача кафедри фізичного виховання – Кужеля М.М.;\n\nна посади доцентів кафедри садово-паркового господарства, геодезії і землеустрою – Безвіконного П.В., Потапського Ю.В., Кушнірук Т.М., Петрище О.І.;\n\nна посаду (0,5 ставки) професора кафедри садівництва і виноградарства – Овчарука В.І.;\n\nна посаду доцента кафедри рослинництва, селекції та насінництва – Хмелянчишина Ю.В.;\n\nна посади доцентів кафедри землеробства, ґрунтознавства та захисту рослин – Вахняка В.С., Григор’єва В.М., Пую В.Л.;\n\nна посаду професора кафедри екології і загальнобіологічних дисциплін – Бахмата О.М.;\n\nна посади доцентів кафедри екології і загальнобіологічних дисциплін – Плахтія Д.П., Коваль Т.В., Пустову З.В.;\n\nна посаду професора кафедри менеджменту, публічного управління і адміністрування – Жука М.В.;\n\nна посаду доцента кафедри менеджменту, публічного управління і адміністрування – Покотильську Н.В.;\n\nна посади доцентів кафедри обліку, оподаткування та технологій електронного бізнесу – Бурлакова О.С., Семенишену Н.В.;\n\nна посаду доцента кафедри економіки, підприємництва, торгівлі та біржової діяльності – Коваль Н.В.;\n\nна посаду (0,5 ставки) професора кафедри фінансів, банківської справи, страхування та електронних платіжних систем – Сенища П.М.;\n\nна посади доцентів кафедри фінансів, банківської справи, страхування та електронних платіжних систем – Гайбуру Ю.А., Зеленського А.В.;\n\nна посаду професора кафедри агроінженерії і системотехніки – Котова Б.І.;\n\nна посади доцентів кафедри агроінженерії і системотехніки – Грушецького С.М., Павельчука Ю.Ф.;\n\nна посади доцентів кафедри технічного сервісу та загальнотехнічних дисциплін – Бончика В.С., Девіна В.В., Ткачука В.С.;\n\nна посади доцентів кафедри харчових технологій виробництва й стандартизації харчової продукції – Семенова О.М., Федоріва В.М.;\n\nна посади доцентів кафедри транспортних технологій та засобів в АПК – Шелудченко Л.С., Фірмана Ю.П.;\n\nна посаду доцента кафедри тракторів, автомобілів та енергетичних засобів – Краснолуцького П.П.;\n\nна посаду доцента кафедри фізики, охорони праці та інженерії середовища – Слободяна С.Б.;\n\nна посади доцентів кафедри електротехніки, електромеханіки і електротехнологій – Потапського П.В., Козака О.В., Думанського О.В.;\n\nна посади доцентів кафедри енергозберігаючих технологій та енергетичного менеджменту – Дубіка В.М., Камишлова В.Г.;\n\nна посади доцентів кафедри математики, інформатики та академічного письма – Прокопову О.П., Марчук Н.А., Мушеник І.М.;\n\nна посаду доцента кафедри права, професійної та соціально-гуманітарної освіти – Нестеренко В.А.;\n\nна посаду доцента кафедри іноземних мов – Роляк А.О.\n\nВ різному вчена рада розглянула питання і одноголосно прийняла рішення:\n\n- ліквідувати навчально-методичний центр забезпечення якості вищої освіти і з 01.09.2022 року створити відділ забезпечення якості вищої освіти з метою удосконалення структури університету;\n\n- з 01.09.2022 року створити в університеті Центр мовної підготовки;\n\n- рекомендувати до зарахування в докторантуру: за спеціальністю 201 «Агрономія» кандидатури кандидата сільськогосподарських наук НЕБАБИ Катерини Станіславівни та доктора філософії за спеціальністю 201 «Агрономія» ІВАНИШИН Олександра Степановича; за спеціальністю 051 «Економіка» кандидатуру доцента САВІЦЬКОЇ Світлани Іванівни; за спеціальністю 073 «Менеджмент» кандидатуру доцента ФУГЕЛО Павліни Миколаївни;\n\n- рекомендувати кандидата сільськогосподарських наук, доцента кафедри екології і загальнобіологічних дисциплін ПУСТОВУ Зою Володимирівну для проходження закордонного науково-педагогічного стажування за грантовою програмою Вишеградського фонду в Академії прикладних наук, м. Тарнов (Польща) з 01 вересня 2022 року по 30 червня 2023 року;\n\n- рекомендувати доктора ветеринарних наук, доцента кафедри інфекційних та інвазійних хвороб ЛЕВИЦЬКУ Вікторію Андріївну для проходження закордонного наукового стажування в Біологічному центрі Чеської академії наук, Інститут паразитології, м. Чеське Будейовіце (Чеська Республіка) з 01 вересня 2022 року по 31 серпня 2023 року.\n\nНаступними питаннями вчена рада розглянула та затвердила звіти про закордонне стажування НПП університету: ГУМЕНЮК Ірини Іллівни, ОЛЕНЮКА Олександра Анатолійовича, ЛЕВИЦЬКОЇ Вікторії Андріївни, ІВАНИШИН Олександра Степановича, БАХМАТА Миколи Івановича, БАХМАТА Олега Миколайовича.\n\nСекретар вченої ради, доцент Олена КОБЕРНЮК",
    "Німеччина передасть Чехії танки Leopard 2A4 на заміну Т-72, ​​які були відправлені в Україну": "Чума на всю Францію, голоси міфічних потвор у голові та письменник замкнений у власних кошмарах: 3 гри жанру Horror-Adventure, про які ви не знали",
    "Ми плануємо залучити додаткове фінансування на ремонт доріг до кінця року – перший заступник голови \"Укравтодору\" Івко": "Ексклюзивне інтерв'ю з першим заступником голови Державного агентства автомобільних доріг України (\"Укравтодор\") Андрієм Івком\n\nТекст: Дар Грищенко\n\n- Розпочнімо з нагального питання – повернення акцизу на пальне та Дорожній фонд. Ваше ставлення до цього?\n\n- Повернення акцизу дасть змогу фінансувати об'єкти відновлення, аварійні ремонти та виконувати необхідні роботи з експлуатаційного утримання автошляхів. Це той комплекс робіт, який сьогодні критично потрібен дорожній інфраструктурі України. Звісно, ми виступаємо за наповнення дорожнього фонду шляхом повернення акцизу. На мою думку, це не має призвести до суттєвого здорожчання вартості бензину.\n\n\n\n- Яке нині процентне співвідношення ремонтів різного типу і наскільки все змінилося з початку активних воєнних дій? Чи збільшився обсяг ситуативного, ямкового ремонту?\n\n- Всі планові об'єкти, котрі ми мали намір реалізовувати у 2022 році, зупинилися. Цього будівельного сезону плани були амбітними: ми мали б відновити близько 5 тис. км доріг і 350 штучних споруд (мостів, шляхопроводів, естакад) та реалізувати низку мегапроектів. Але, з початку повномасштабної російської агресії, фактично з моменту війни, ситуація кардинально змінилася. \"Укравтодор\" перевів роботу на воєнні рейки. Сьогодні наше завдання - поєднати населені пункти, де через наслідки бойових дій не було сполучення з рештою країни та забезпечити проїзд \"дорогами життя\", наприклад ті маршрути, якими рухається гуманітарний конвой та перевозять наших поранених бійців.\n\nСтаном на сьогодні ми відновили 50 тимчасових споруд на автомобільних дорогах державного значення. Це дало нам змогу налагодити сполучення зруйновані мости. Загалом же за півроку війни в Україні зруйновано 311 штучних споруд різних форм власності (із них 131 на автомобільних дорогах державного значення). І ми крок за кроком відновлюємо їх. Але перш ніж розпочати роботи на будь-якому з об'єктів – консультуємося з нашими військовими, адже багато залежить від безпекових питань. Що ж стосується видів ремонту, то сьогодні це переважно аварійний ремонт та ремонт штучних споруд.\n\n\n\n- Як ви відновлюєте дороги, знищені в ході військових дій?\n\n- Це все залежить від ситуації безпосередньо як на самому об'єкті, так і в регіоні. Наприклад, якщо ми говоримо про великий міст, то для того, щоб його капітально відремонтувати, в деяких випадках необхідно більше року. Тому сьогодні ми зосереджені переважно на тимчасових рішеннях, таких як об'їзди та переправи, які зводимо за один-два тижні. Після цього (і паралельно з цим) ми розробляємо проєктну документацію і розпочинаємо капітальний ремонт основної штучної споруди.\n\nЗ дорогами ситуація дещо інша, наприклад, коли необхідно терміново полагодити дорогу (вона є об'їздом пошкодженої ділянки дороги чи частиною важливого маршруту), тоді йдемо за стандартами експлуатаційного утримання – відновлюємо дорогу різними видами ремонтів. Якщо ж проводимо капітальний ремонт, то, звісно, робимо його за всіма нормами й стандартами, які є на сьогодні в Україні, й обов'язково з дотриманням усіх якісних показників.\n\n\n\n- А в процентному співвідношенні якого типу ремонтів зараз усе-таки більше?\n\n- На сьогодні більше аварійного ремонту. В нинішній воєнній ситуації нам важливий час - аварійний ремонт можна зробити максимально швидко. І забезпечити, ще раз повторюся, проїзд для наших людей, місцевих мешканців, гуманітарних конвоїв і техніки.\n\n\n\n- Як у принципі змінився загальний стан дорожнього полотна в Україні з лютого? Як це може змінитися принаймні до кінця року? Які обсяги проблем ви прогнозуєте?\n\n- Прогнозувати тут дуже складно. Скажу про те, що змінилося з лютого - це 311 зруйнованих штучних споруд і 25 тис. км доріг різних форм власності. Не всі дороги зруйновані вщент. Десь дорога була завалена розбитою технікою та автівками, десь зламано бар'єрне огородження, шумові екрани або освітлення, а десь повністю зруйноване дорожнє покриття після ведення активних бойових дій та руху військової техніки.\n\nСьогодні ми вже відновили або розчистили близько 940 км доріг державного значення. На 50 штучних спорудах на дорогах державного значення забезпечили тимчасові об'їзди, які зшивають містечка й села, що були відрізані від ключових регіонів. Якою буде ситуація до кінця року, важко спрогнозувати. Але ми не зупиняємося, працюємо далі й будемо відновлювати ті об'єкти, що важливі на сьогодні, як для наших військових, такі і для життєдіяльності країни в цілому.\n\n\n\n- Із цих 25 тис. км який обсяг руйнувань у східних областях, де вам може бути складно працювати через постійні військові дії?\n\n- Практично більшість руйнувань припадає на схід та південь України, там близько 70% доріг, які зруйновані або в той чи інший спосіб потребують ремонту.\n\n\n\n- Крім того, що наші дороги руйнує війна, їх також добивають перевантажені автомобілі, яких нині, наскільки я розумію, стає більше. Як у принципі змінився трафік на автодорогах з лютого?\n\n- Якщо ми порівнюємо дані з часу активних військових дій з лютого, то трафік повернувся на 75%. Якщо ж ми порівнюємо аналогічні періоди цього року й минулого року, то приблизно на 50%. Але на окремих маршрутах фіксуємо трафік довоєнних часів. Наприклад, дорога Київ - Чоп сьогодні максимально завантажена, велика кількість експортних та імпортних вантажів проходить по цій дорозі та через пункти пропуску на Захід, тому й трафік там суттєво зріс. З перевантаженнями - так само, як і до війни. Ми будемо боротися, щоб зберегти наші дороги від руйнувань, і далі будемо встановлювати комплекси WIM, адже ця система це не лише про штрафи та перевантаження, це про спосіб створити нову культуру вантажоперевезень в Україні. До речі, після запровадження автоматичного стягування штрафів кількість порушень зменшилася в 30 разів.\n\n\n\n- Цікаво, наскільки нині порівняно з минулим роком побільшало перевантаженого транспорту?\n\n- Тут є ще низка чинників, які я не можу озвучувати. Наприклад, військові вантажі. А якщо говорити про цивільний транспорт, то в розрізі років ситуація така: вересень 2020 - серпень 2021 рр. загальний трафік 11 143 229, виявлено 8% порушників; вересень 2021 - серпень 2022 рр., загальний трафік 15 220 730 і 2% порушників.\n\n\n\n- Щодо ремонтів: чи вистачає вам виділених на дороги грошей, щоб продовжувати всі ремонти, оскільки основне будівництво було зупинено?\n\n- Звісно, не вистачає – ще з початку війни. Фінансування, яке передбачалося на проєкти, які наразі зупинені, не було виділено. По суті, на початок активних військових дій в нас були лише планові кошти на утримання автодоріг і невеликі залишки фінансування Дорожнього фонду з минулого року. На сьогодні ми маємо достатньо високі обсяги руйнувань та низку важливих об'єктів, що потребують відновлення. Тому для нас вкрай важливе наповнення Дорожнього фонду, що формується здебільшого з акцизу на пальне, адже кошти йдуть насамперед на реалізацію ремонтів критичних інфраструктурних об'єктів.\n\n\n\n- Ваша оцінка необхідних на ремонт пошкодженого автодорожнього господарства коштів?\n\n- На сьогодні збитки від пошкодження дорожньої інфраструктури сягнули цифри у 958 млрд грн, саме стільки потрібно для відновлення тих об'єктів, які зруйновані через війну. Справедливо, якби це були кошти із заарештованих російських активів, російських грошей.\n\nЩо ж стосується післявоєнної відбудови основних об'єктів, нам буде потрібно рік-півтора. А для реалізації всієї програми відновлення – близько чотирьох років. За цей час плануємо відновити всі зруйновані дороги й мости. Зараз ми працюємо над планом реалізації й паралельно працюємо у двох напрямках – стратегічному й тактичному. На тактичному ми відновлюємо ті штучні споруди та дороги, які потрібні тут і зараз, максимально швидко, також працюємо над модернізацією інфраструктури яка задіяна у експортній логістиці. А щодо стратегічного – створюємо план відновлення інфраструктурних об'єктів, який згодом реалізовуватимемо. І шукаємо, звісно ж, джерела фінансування під це все.\n\n\n\n- Якщо говорити про додаткові джерела фінансування – це можуть бути нові позики, євробонди?\n\n- Так, ми розглядаємо всі можливі варіанти, це, зокрема, й кредитні, й грантові кошти. Ведемо перемовини з нашими європейськими партнерами і не лише з ними, про залучення коштів з різних джерел. Наразі говорити про якісь конкретні рішення та проєкти зарано, але гадаю, що вже за місяць ми зможемо предметно озвучити фінальну стадію переговорів і суми, які зможемо залучити до кінця цього року.\n\n\n\n- Не можу не запитати про відстрочення виплат за євробондами... Зважаючи на все, що відбувається з Україною як вашим гарантом, нині у ваших переговорах вам готові йти назустріч?\n\n- Нам готові йти назустріч. Знову ж таки, ми прямо обговорюємо моменти про реструктуризацію заборгованості. Навіть у мирному житті це звичайні практики, як в державному, так і в приватному секторі. В нас форс-мажор, триває найбільша війна на європейському континенті, тому нам йдуть назустріч. І реструктуризація дасть нам змогу легше переносити те, що сьогодні відбувається. Маю на увазі - з фінансової точки зору.\n\n\n\n- Окрім готовності йти назустріч щодо євробондів ваші європейські і не лише європейські партнери якось вам уже допомагають? Можливо, з технікою, можливо, з якимись матеріалами для ремонтів?\n\n- Звісно, Чеська Республіка надала нам чотири тимчасові мости. Один ми вже змонтували на Київщині, ще один в процесі монтажу на Черкащині, і два зараз прямують до Чернігівської області, де будуть змонтовані найближчим часом. Такі мости досить швидко монтуються – у Київській області його змонтували впродовж тижня.\n\nТакож активно тривають переговори з Францією: дуже дякуємо нашому посольству, вони нам допомагають фіналізувати наші домовленості. З французькою стороною наразі є домовленості про три мости. Щойно завод завершить їх виготовлення, орієнтовно в жовтні, ми їх забираємо в Україну і змонтуємо. Об'єкти, де вони стоятимуть, вже визначені.\n\nТакож ведемо переговори з британцями, котрі є однією зі сторін допомоги. В якості пілотного проєкту розглядається можливість відбудови мостів на Київщині. Крім того, ми проводимо дуже багато консультацій. Європейські країни діляться власним досвідом у реалізації проєктів, зокрема технічний і авторський нагляд на об'єктах будівництва, допомагають адаптуватися під стандарти і норми, які нині чинні в європейському просторі. Тому консультації відбуваються постійно. Після перемоги це виллється у відповідні зміни в наших чинних нормах для наближення їх до європейських.\n\n\n\n- Тобто євроінтеграція попри війну триває?\n\n- Безумовно, вона триває, я сказав би, що навіть у прискореному режимі. Нинішня ситуація сприяє ґрунтовнішій та швидшій співпраці, відкидає зайву бюрократію. Наприклад, зміни торкнуться ціноутворення, яке буде приведене до європейських практик на кшталт CESMM.\n\n\n\n- За вашими ж словами, наразі ведеться дуже багато ремонтів, зокрема аварійних. Хто їх здійснює? Як відбирають підрядників?\n\n- Стандартні процедури з відбору підрядника для ремонту дороги в мирний час в деяких випадках затягувалися на місяці. Але наразі ми керуємося постановою Кабінету міністрів № 169 й укладаємо прямі угоди, розроблені в Міністерстві економіки. Процес відбору підрядника відбувається з дотриманням основних принципів закупівельного процесу, зокрема добросовісної конкуренції серед учасників та максимальної економії. Також враховуємо місцерозташування об'єктів та підрядних організацій для якнайшвидшого та ефективного відновлення.\n\n\n\n- Якщо говорити про міжнародні компанії, які раніше працювали в Україні, хтось із них залишився? Чи всі пішли через військові дії?\n\n- Міжнародні компанії залишилися. З ними всіма є діалог. Частина міжнародних договорів, які було укладено до початку активної фази війни, продовжує реалізовуватися. Це західні проєкти таких компаній, як Azvirt та Onur. Там, де немає змоги продовжувати роботи й були укладені контракти за кошти держбюджету, наприклад з турецькою Ozaltіn, роботи наразі призупинено. Ozaltіn працювала в Запорізькій області, де наразі немає можливості здійснювати роботи. Але коли ми звільнимо регіон, вони готові стати до роботи. Ще одна турецька компанія Dogus Insaat Ve Ticaret будувала Кременчуцький міст і те готова працювати за першої ж нагоди.\n\n\n\n- Їхня техніка, люди - вони залишилися в Україні?\n\n- Людей частково на початку війни вони вивезли, сім'ї виїжджали... До речі, допомагали й нашим українським співробітникам вивозити сім'ї і там допомагали влаштуватися. Що ж до техніки, то вона базується на місцях, вона складована.\n\n- Розкажіть про план відбудови України. Що треба відбудовувати в автодорожньому господарстві? Лише інфраструктуру чи також техніку облавтодорів?\n\n- Є зруйновані дороги й мости, і ми бачимо пріоритизацію тих об'єктів, потрібних для максимального швидкого запуску повноцінного руху дорогами країни. Критично важливі об'єкти ми готові відновити за рік-півтора, але щоб повністю відбудувати те, що наразі зруйноване, потрібно близько трьох-чотирьох років за наявності стабільного фінансування. Цей план постійно оновлюється і доповнюється в міру нових руйнацій. Війна не закінчується, але ми сподіваємося на швидку нашу перемогу. У мирний час, ми швидко і якісно реалізовували об'єкти практично з нуля. Тож як тільки в нас з'явиться можливість, всю зруйновану інфраструктуру відновимо якісно та в найкоротші терміни.\n\n\n\n- Можете назвати найважливіші дороги, на яких буде зосереджено увагу, як тільки це буде можливо?\n\n- На сьогодні можна говорити найбільш завантажені дороги, на яких є інтенсивний трафік. Наприклад, це дорога Київ – Чоп в бік західних кордонів, оскільки вона взяла на себе основний експортно-імпортний потік. Загалом же це дороги міжнародного значення, які сполучають обласні центри, як-от Київ – Харків. Дороги міжнародного значення, безумовно, будуть в пріоритеті, тому що вони сполучають основні обласні центри і дають можливість швидко пересуватися країною.\n\n\n\n- Доволі хвилююче питання на сьогодні - підготовка до зими. Як просувається заготівля солі, пального, ремонти техніки? В яких обсягах ви плануєте це все заготовлювати?\n\n- До зими ми почали готуватися заздалегідь. На сьогодні в наявності маємо залишки протиожеледних матеріалів з минулорічного періоду - це 25 тис. тонн технічної солі та 159 тис. тонн фрикційних матеріалів. До початку погіршення погодних умов заготовимо 283 тис. тонн фрикційних матеріалів та 89 тис. тонн технічної солі (це 50% від нормативної потреби на весь осінньо-зимовий період). Готуємося, техніка є, до речі, цього сезону плануємо залучити 4885 одиниць техніки та механізмів.\n\nДоволі чутливою є проблема солі, адже, як ви знаєте, ДП \"Артемсіль\" припинило постачання технічної солі. Тому ми промоніторили інші родовища й виробництва в нашій країні та знайшли альтернативу на заході: Стебницьке родовище калійних солей у Львівській області та Буштинське родовище в Закарпатській області, а також родовища бішофіту на Полтавщині. Ми вже провели технічні випробування матеріалів - наявна сировина не поступається за якістю тій, яку раніше закуповували, а іноді навіть краща за плавильністю матеріалу. Окрім технічних характеристик, враховано й економічний складник таких постачань. Тож використовуватимемо всі наявні на сьогодні ресурси. Також працюємо з нашими європейськими партнерами, спілкуємося щодо забезпечення можливості закупівлі технічної солі з Європи. Тому на 1 листопада 2022 року будемо готові до зими на всі 100%.\n\nНа базі \"Укравтодору\" функціонує Оперативний штаб з ліквідації наслідків надзвичайних ситуацій, до якого входять представники Державної служби з надзвичайних ситуацій, Національної поліції, Державної служби з безпеки на транспорті, АТ \"ДАК \"Автомобільні дороги України\", Київської військової адміністрації та міської державних адміністрацій, Всеукраїнської асоціації автомобільних перевізників та Асоціації міжнародних перевізників України.\n\n\n\n- А щодо пального якихось кризових ситуацій не прогнозується? Готуєте запаси?\n\n- Щодо пального питань немає. Щодо людей і техніки - теж. Усе є. Єдине - були питання щодо солі, які наразі вирішують. І до початку зимового періоду точно будемо готові, як і в мирний час.\n\n\n\n- Насамкінець поговорімо про плани. Як ви працюєте з бюджетом на наступний рік в такий складний для країни і для компанії ситуації? Чи будете намагатися його подати цього року?\n\n- Робота з бюджетом ведеться, як завжди. Тобто якщо ми повернемо Дорожній фонд, який фінансуватиме зруйновану критичну інфраструктуру та необхідне експлуатаційне утримання доріг-мостів, то в штатному режимі працюватимемо й наступного року. Я вважаю, що проєкти, задумані до війни, і в наступному році будуть, скажімо так, не на часі. І ми робитимемо основний акцент на тій зруйнованій інфраструктурі, яку маємо на сьогодні. І щоб фінансувати все це, нам, звісно, потрібен Дорожній фонд. Його наповнення – це переважно акциз. Ось така коротка інформація, як ми працюватимемо з бюджетом на наступний рік."
}