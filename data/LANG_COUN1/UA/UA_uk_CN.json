{
    "Китай дотримується нейтральності, бо бачить свої больові точки на прикладі росії – експертка": "Китай, попри позиціонування себе відповідальним глобальним гравцем, керується виключно власними інтересами, дотримуючись «нейтральності» щодо російсько-української війни й відмовляючись використати свій вплив на росію, щоб примусити її до припинення вторгнення в Україну.\n\nЯк передає кореспондент Укрінформу, про це під час дискусійної експертної панелі в Медіацентрі Україна - Укрінформ сказала експертка зі Східної Азії Наталія Бутирська.\n\n«Китай абсолютно міцно ув’язаний у протиборство зі Сполученими Штатами й дуже болісно ставиться до всього, що стосується росії, тому що бачить (на прикладі росії – ред.) свої больові точки», - сказала Бутирська.\n\nТак, у контексті ядерних ризиків, за її словами, у Китаю болючою точкою є продаж Сполученими Штатами Австралії атомних підводних човнів у рамках тристороннього оборонного альянсу Австралії, Великої Британії та США AUKUS (Australia, United Kingdom, United States).\n\n«Просуваючи власні інтереси, Китай закриває очі на те, що виникає абсолютно реальна загроза не тільки в межах нашої країни, а в цілому у світі, якщо путін розв’яже ядерну війну», - сказала Бутирська.\n\nВона додала, що в нинішній ситуації Китаю потрібно «не зациклюватись на своїх проблемах, а все-таки допомагати світу зупинити непередбачувані наслідки» ймовірного застосування росією ядерної зброї.\n\nБільше того, за словами Бутирської, «всі дії росії від самого початку вторгнення в Україну не співпадають і навіть суперечать наративам і прагненням Китаю» та завдають йому економічних, іміджевих й інших втрат.\n\nПроте, зауважила експертка, Пекін продовжує звинувачувати саме США у створенні проблем у світі й провокуванні війн та кризових ситуацій і заявляти, що Китай «відстоює мирні ініціативи», у тому числі й стосовно російсько-української війни. Але українцям, за її словами, хотілося б побачити практичні кроки Китаю з просування мирного врегулювання.\n\n«Коли Китай говорить про підтримку мирних переговорів, то ми б хотіли побачити з боку Китаю крок, який би сприяв таким мирним переговорам. Коли Китай говорить, що він просуває глобальну ініціативу для всього людства, де одним з основних пунктів є продовольча безпека, то ми хотіли б побачити Китай серед тих країн, які сприяють розблокуванню наших портів… Але ми не бачимо Китаю серед тих, хто здійснює практичні кроки», - зазначила Бутирська.\n\nАналогічна ситуація, за її словами, і з заявами китайської сторони на підтримку зусиль МАГАТЕ із забезпечення ядерної безпеки на захопленій росіянами Запорізькій АЕС. Вона нагадала резолюцію МАГАТЕ щодо ЗАЕС із вимогою до росії вивести військових із території ядерного об’єкту.\n\n«Але Китай голосує проти (цієї резолюції – ред.). Тобто, знову дії розходяться зі словами», - зауважила експертка.\n\nЯк повідомлялося, від початку широкомасштабного російського вторгнення в Україну Китай заявив про нейтралітет і відмовляється надавати військово-технічну, фінансову та іншу матеріальну допомогу жодній зі сторін. Водночас Пекін регулярно демонструє політичну підтримку москви на міжнародній арені, через що його позиція піддається критиці з боку західних держав і сприймається більшістю країн світу як «проросійський нейтралітет».",
    "Китай та Індія не збираються підтримувати Кремль у війні проти України – The Guardian": "На 77-й сесії Генеральної асамблеї ООН Китай та Індія закликали до припинення війни в Україні, при цьому не надавши рішучої підтримки своєму традиційному союзнику Росії.\n\nПро це пише The Guardian.\n\nЯк зазначає видання, після тижня тиску на Генеральній асамблеї Організації Об’єднаних Націй міністр закордонних справ Росії Сергій Лавров піднявся з трибуни, щоб різко дорікнути західним країнам “гротескною” кампанії проти росіян. Але жодна велика нація не підтримала РФ, враховуючи Китай, який лише за кілька днів до лютневого вторгнення російських військ в Україну присягнув у “нерозривному” зв’язку з диктатором Володимиром Путіним.\n\nМіністр закордонних справ Китаю Ван Ї закликав Росію та Україну “не допустити розповсюдження кризи” та не вплинути на країни, що розвиваються.\n\nКитай підтримує всі зусилля, спрямовані на мирне вирішення української кризи. Нагальним пріоритетом є сприяння мирним переговорам. Фундаментальним рішенням є розв’язання законних проблем безпеки всіх сторін і створення збалансованої, ефективної та стійкої архітектури безпеки”, – зауважив Ван Ї.\n\nТим часом американські офіційні особи були підбадьорені тим, що, на їхню думку, Китай не надає конкретної підтримки війни, і заявили, що Пекін відхилив запити надіслати військову техніку, що змусило Росію покладатися на Північну Корею та Іран, оскільки її власні запаси скорочуються.\n\nThe Guardian нагадує, що Індія, на відміну від Китаю, має теплі стосунки зі Сполученими Штатами, але також вона має історичні зв’язки з Росією, її традиційним постачальником оборонної продукції.\n\n“Оскільки конфлікт в Україні продовжує вирувати, нас часто запитують, на чиєму ми боці. Наша відповідь кожного разу пряма і чесна – Індія на боці миру і твердо там залишатиметься. Ми на тому боці, який закликає до діалогу та дипломатії як до єдиного виходу”, – наголосив міністр закордонних справ Індії Субрахманьям Джайшанкар.\n\nВодночас голова МЗС Росії Сергій Лавров на пресконференції відмовився відповідати, чи був який-небудь тиск на Москву з боку Китаю. А в своїй промові з трибуни Генасамблеї він намагався перекласти провину безпосередньо на країни Заходу.\n\n“Офіційна русофобія на заході безпрецедентна. Тепер розмах гротескний. Вони не соромляться заявляти про намір завдати не тільки військової поразки нашій країні, але й знищити і роздробити Росію”, – вважає Лавров.\n\nКрім того, він назвав Євросоюз “авторитарним, жорстким, диктаторським утворенням” і сказав, що керівництво блоку нібито змусило лідера однієї з держав-членів – президента Кіпру Нікоса Анастасіадеса – скасувати заплановану з ним зустріч.\n\nЛавров також розкритикував Захід за те, що він не співпрацює з Росією.\n\nУ відповідь західні держави привітали ізоляцію Лаврова, зазначивши, що він з’явився на засіданні Ради безпеки ООН лише для того, щоб висловити зауваження, а не слухати інших.\n\nПри цьому The Guardian звертає увагу, що ледь не єдиним голосом підтримки Росії на сесії генеральної асамблеї стала заява тимчасового прем’єр-міністра Малі Абдулая Майга, призначеного лідерами перевороту, котрий привітав “зразкову та плідну співпрацю” з Москвою. Зокрема, представник хунти подякував за допомогу ПВК “Вагнер”.\n\nНагадаємо, державний секретар США Ентоні Блінкен під час зустрічі з міністром закордонних справ Китаю Ван І підтвердив позицію Вашингтона щодо засудження агресії рф та застеріг КНР від будь-якої підтримки росії в цьому питанні.\n\nТим часом Україна вимагає терміново скликати засідання Ради безпеки Організацій Об’єднаних Націй щодо “референдумів”, які РФ намагається проводити на тимчасово окупованих територіях.\n\nЯк відомо, з 23 по 27 вересня на окупованих частинах Донецької, Луганської, Херсонській та Запорізької областей відбуваються “референдуми” щодо приєднання до Російської Федерації.\n\nНатомість процедура “приєднання” окупованих територій України до РФ планується на 30 вересня.\n\nКрім того, міністр закордонних справ РФ Сергій Лавров заявив, що Росія може застосувати ядерну зброю для “захисту” окупованих територій України.\n\nТакож слідкуйте за “Прямим” у Facebook, Twitter, Telegram та Instagram.",
    "Китай скасував тисячі авіарейсів і зупинив залізничний рух - соцмережі": "У мережі ходять чутки про дострокову відставку глави КНР Сі Цзіньпіна, і що Китай на межі військового перевороту.\n\nКитай скасував понад шість тисяч внутрішніх та міжнародних рейсів. Усі квитки, які продаються високошвидкісною залізницею, припиняються, а рух залізниці повністю зупиняється. Про це повідомляють соцмережі та ЗМІ.\n\n\n\nКрім того, в мережі поширюється інформація про дострокову відставку глави КНР Сі Цзіньпіна з посади, і що Китай на межі військового перевороту.\n\n\n\nЗазначається, що до Пекіна масово перекидаються війська. Нібито було помічено колону 80 кілометрів завдовжки.\n\n\n\nРаніше повідомлялося, що Сі Цзіньпін закликав армію Китаю готуватися до війни.\n\n\n\nНагадаємо, президент США Джо Байден заявив, що збройні сили США захищатимуть Тайвань у разі вторгнення Китаю.\n\nКорреспондент.net у Telegram. Підписуйтесь на наш канал Новини віду Telegram. Підписуйтесь на наш канал https://t.me/korrespondentnet\n\n\n\n\n\n\n\n",
    "Блінкен попередив Китай про \"наслідки\" у разі допомоги Росії": "Державний секретар Штатів Ентоні Блінкен під час зустрічі з міністром закордонних справ Китаю Ваном І застеріг КНР від підтримки Росії як країни-агресора у війні проти України.\n\nДжерело: Держдеп\n\nДослівно: \"Він (Блінкен – ред.) підтвердив, що Сполучені Штати засуджують війну Росії проти України та наголосив на наслідках, якщо КНР надасть підтримку вторгненню Москви до суверенної держави\".\n\nДеталі: Крім того, держсекретар підкреслив, що \"Сполучені Штати залишаються відкритими до співпраці з КНР там, де наші інтереси перетинаються\".",
    "Економіка Китаю може розвалитися: перші ознаки вже є": "Таке питання поставив собі Себастьян Маллабі у колонці для The Wahington Post. 24 канал зібрав найцікавіші думки.\n\nАктуально Незамінна платформа: як торгувати криптовалютою ефективно\n\nПідступне запитання: Китай – це і те, і інше. Але слабкі сторони країни дедалі більше домінують над її сильними,\n\n– наголосив Маллабі.\n\nДокази на користь Китаю\n\nЗа даними OECD, ще у 2000 році Китай витрачав на дослідження та розробку всього одну дев'яту від того, що витрачали США. А вже у 2020 році – 85%. Спрямувавши свої ресурси у правильному напрямку, Китай став світовим лідером у стратегічних сферах. Китайські університети зайняли 7 найкращих позицій у рейтингу за кількістю цитованих робіт математики та обчислювальної техніки у період з 2015 по 2018 роки.\n\nВисокотехнологічна країна\n\nКитай також перевершив інші країни у ключових технологіях:\n\nдрони;\n\nмобільні платежі;\n\nмережеве обладнання 5G тощо.\n\nКитайці вже звикли керувати всіма аспектами свого життя за допомогою смартфону – дані у цій країні виробляються в надзвичайних об'ємах, а з допомогою дешевої китайської робочої сили – їх ефективно обробляють. До того ж держава масштабно субсидує цю сферу. Тож ці фактори дають Китаю фору у створенні штучного інтелекту.\n\nТехнологічна перевага – це військова перевага\n\nВенчурні капіталісти Китаю – грізні. Вони навчилися мистецтва від експертів Кремнієвої долини. До прикладу, Sinovation Ventures, провідна компанія у сфері штучного інтелекту, очолюється Кай-Фу Лі – випускником Google, Microsoft, Apple і докторської програми Карнегі-Меллона.\n\nКолишній виконавчий директор Ерік Шмідт попередив, що США можуть програти технологічну гонку Китаю. А заразом і втратити військову перевагу, зав'язану на технологіях, – це становитиме загрозу існуванню.\n\nАргументи проти Китаю\n\nТа насправді є й багато фактів, які вказують на не надто яскраве майбутнє Китаю. Очікується, що ВВП Китаю зросте менш як на 3% цьогоріч:\n\nЦе значно нижче, ніж планував Китай – 5,5%;\n\nІ це куди нижчий показник, ніж Китай демонстрував десятиліття тому, коли щороку додавав 8%.\n\nВсе це вказує на те, що авторитарна система досягає меж,\n\n– вважає Маллабі.\n\nCOVID-19 все ще загроза номер 1\n\nКоронавірус суттєво скоригував плани Китаю щодо розвитку. Країна вирішила не імпортувати чужі вакцини, а використовувати лише власні. Тож, як тільки десь з'являються перші ознаки спалаху, Китай вводить локдаун.\n\nУ Шанхаї, Шеньчжені та десятках інших міст запроваджено економічно руйнівну комендантську годину, яка порушила глобальні ланцюжки поставок (та призвела до дефіциту продовольства та інших труднощів для мільйонів людей). У західному прикордонному містечку Руйлі жителям заборонили залишати свої домівки протягом 119 днів з березня 2021 року по квітень 2022 року, нещодавно повідомив Bloomberg Businessweek.\n\nРинок нерухомості вмирає\n\nНе варто забувати, що Китай – це комуністична держава, влада якої сильно втручається в економіку. Так, спочатку Китай маніпулював обмінним курсом, щоб підвищити експорт. Та це призвело до нестійкого профіциту торгового балансу, перетворення надходжень у величезні купи фінансових інструментів США і, зрештою, до відчуття залежності, коли спалахнула іпотечна криза в США у 2008 році.\n\nОпісля влада Китаю наказала банкам і місцевим органам влади підживлювати будівельний бум. Знову ж таки, у короткій перспективі це прискорило зростання, але в результаті цей крок замінив неприйнятну купівлю іноземних облігацій неприйнятним внутрішнім боргом. В результаті, найбільший забудовник країни оголосив дефолт. Покупці недобудованих квартир розлючені. Іпотечний бойкот охопив понад 100 міст. Ціни на житло падають 12 місяців поспіль. Оскільки нерухомість є рушієм більш ніж чверті економіки, колапс цього сектора загрожує масштабнішим спадом.\n\nТехнологічний занепад можливий\n\nІ хоч Китай дуже прогресує у технологічній сфері, це може бути не надовго. Влада Китаю не терпить технологічних титанів, які прагнуть стати впливовими людьми в стилі Ілона Маска, які котирують свої компанії на іноземних фондових біржах або засновують компанії, які допомагають китайським студентам подавати документи до коледжів за кордоном. Тому він розправився з багатьма з них. Це не спонукатиме наступне покоління технологів засновувати компанії в Китаї.\n\nТож так. Виглядає, що Китай – це могутня наддержава, яка лідирує у багатьох сферах та нарощує свій вплив. Але у цього гіганта є багато проблем, які можуть погубити країни або принаймні віддалити її від статусу наймогутнішої економіки світу.\n\nСтартовий капітал – критично важливий компонент інвестиції. 24 канал спільно з криптобіржею Bybit запускає ексклюзивну акцію лише для читачів 24tv.ua – отримайте бонус для своєї першої криптоінвестиції.",
    "Зеленський хотів би, щоб Китай допоміг зупинити російську агресію": "Президент Володимир Зеленський заявив, що наразі Україна не має потужної комунікації з Китаєм, проте хотів би, щоб китайська сторона разом з американськими, британськими та європейськими партнерами допомогла змусити росію припинити агресію.\n\nПро це він сказав в інтерв'ю французьким ЗМІ, передає Укрінформ.\n\n«До повномасштабного вторгнення комунікації між нашими державами на різних рівнях були. Про це свідчить великий товарообіг між Україною і Китаєм. Напевно, найбільший для України, якщо порівнювати з іншими державами... На жаль, зараз у нас немає потужної комунікації з Китаєм. Я про це шкодую», - сказав Зеленський.\n\nВін зауважив, що Китай - це велика держава та економіка, а також має великий геополітичний вплив щодо російської федерації.\n\n«росія не на всіх звертає увагу, на Китай вона звертає увагу. Тому я б хотів, щоб Китай був на нашому боці. Але зараз ми бачимо, що Китай займає позицію балансування десь посередині, і я вдячний, що Китай не продає зброю російській федерації», - підкреслив Президент.\n\nЗеленський прагне, аби Китай допоміг Україні, однак він додав: тим, що китайці не відправляють зброю росії, вони вже допомагають миру.\n\n«Коли я говорю, що весь світ повинен об'єднатися і змусити росію закінчити війну, то США, Євросоюз, Велика Британія і Китай - думаю, отаке об'єднання точно би змусило рф», - наголосив глава держави.",
    "Після заяв путіна Китай запевнив у незмінності своєї позиції щодо суверенітету України": "Міністерство закордонних справ Китаю закликало всі сторони «взяти участь у діалозі та консультаціях і знайти спосіб вирішити питання безпеки всіх сторін» після заяв президента рф володимира путіна про часткову мобілізацію в рф та можливість застосування ядерної зброї.\n\nЯк передає Укрінформ, про це повідомляє Reuters.\n\nЗазначається, що речник МЗС Китаю Ван Веньбінь на брифінгу для ЗМІ в середу заявив, що «позиція Китаю щодо України залишається послідовною та чіткою».\n\nЧитайте також: Уряд Китаю передає Україні третю партію гуманітарної допомоги\n\nЯк повідомляв Укрінформ, 28 лютого, через чотири дні після початку повномасштабної агресії рф проти України, Міністерство закордонних справ КНР закликало до поваги та підтримки територіальної цілісності всіх країн.\n\n21 вересня президент путін у спеціальному відеозверненні повідомив, що підписав указ про часткову мобілізацію. Заходи щодо реалізації указу розпочинаються з 21 вересня. Міністр оборони росії сергій шойгу повідомив, що наразі часткова мобілізація передбачає призов 300 тисяч резервістів.",
    "Китай має засудити \"референдуми\", бо Путін може стати \"батьком\" незалежності Тайваню,": "Таку думку він висловив в етері Еспресо.\n\n\n\nПолітолог прокоментував, які країни можуть визнати псевдореферендум Росії на тимчасово окупованих територіях України: \"Потенційно визнати \"референдуми\" можуть КНДР, Сирія, Еритрея, Нікарагуа і не виключаю, що цього разу може бути чітка позиція Лукашенка, що тепер він визнає всі російські анексії\".\n\n\n\nВолодимир Воля зауважив, щодо інших держав, то кардинальних змін не буде у порівнянні з позиціями, які були під час голосування на Генасамблеї ООН 2 березня 2022 року, коли держави закликали РФ припинити військові дії та вивести російська війська за кордони України.\n\n\n\n\"Щодо Китаю, то керівництву у Пекіні потрібно всіма способами звертати увагу, що насправді Путін може стати \"батьком\" навіть не просто незалежності Тайваню, але й де чого більшого. Якщо Китай прямо не засудить ці фокуси Путіна з \"референдумами\", то так само і Тайвань може сказати, що вони готують референдум про, припустимо, що б стати черговим штатом США і відразу сховатися під ядерний щит Сполучених Штатів. І такий сценарій може бути. Тому тут потрібно дуже уважно звертати увагу всім урядам країн, що зараз займають нейтральну позицію, що такі фокуси з територіальною підпорядкованістю та анексія за допомогою ядерної зброї – це троянський метод, який одного разу може бути застосований і до них\", - підкреслив Воля.\n\n24 вересня президент США Джо Байден заявив, що Вашингтон засуджує псевдореферендуми та ніколи не визнає анексію українських територій Росією\n\nТакож речник президента Туреччини Реджепа Тайїпа Ердогана Ібрагім Калин заявив, що Анкара не визнаватиме результати псевдореферендумів про приєднання Херсонської, Запорізької, Донецької та Луганської областей до Росії\n\nСтежте за подіями в Україні та світу разом з Еспресо! Підписуйтесь на Telegram-канал: https://t.me/espresotb",
    "Чим більше РФ вдаватиметься до ескалації, тим активніше проти виступатиме Китай,": "Про це він сказав в ефірі телеканалу \"Еспресо\".\n\n\"Ми бачимо, що Росія хоче перемальовувати карту світу, тоді як Китай цього не робить. Китай прагне протистояти США та їхнім союзникам, зменшуючи їхню об'єднану потугу, і тому Китай опиняється у складній ситуації щодо України. Китай зовсім не хоче цієї війни, але й не хоче посилювати друга і майбутнього союзника США та НАТО, тобто Україну\", - пояснив Брайза.\n\nЗа його словами, зовнішня політика Китаю зараз базується на бажанні працювати з Росією всюди, де це тільки можливо, щоб протистояти американцям та їхнім союзникам.\n\n\"Лише час покаже, до яких засобів захоче вдатися Китай стосовно Росії, все залежить від того, чи буде Путін і надалі нагнітати ситуацію в війні чи ні. Чим більше Путін вдаватиметься до ескалації, тим активніше проти нього виступатиме Китай\", - зазначив Брайза.",
    "SCMP: У Китаю є найкращі можливості, щоб покінчити з війною в Україні через переговори": "Минулого тижня в Самарканді учасники щорічного саміту Шанхайської організації співробітництва підписали понад 40 підсумкових документів, які стосувалися широкого переліку сфер, а також виступили з заявами про важливі проблеми, такі як продовольча і енергетична безпека, зміни клімату і захищеність ланцюгів постачання. Були оголошені і нові інфраструктурні проекти, такі як будівництво монгольського відрізку нового газопроводу між Росією і Китаєм, а також міжнародної залізниці між Китаєм, Киргизстаном і Узбекистаном.\n\nНова залізниця скоротить час, необхідний на доставку вантажів з КНР в Європу. Зараз вони долають довгий шлях через Росію, протяжністю 900 кілометрів. Маршрут через Центральну Азію давно розглядали, але не втілювали, частково тому що це суперечило стратегічним і економічним інтересам Росії. Про це в статті для гонконгської газети South China Morning Post пише засновник пекінського Центру Китаю і глобалізації Ван Хуяйо.\n\nТой факт, що залізницю в обхід Росії тепер збудують, на думку автора, вказує на зміну динаміки сил в регіоні, а також на еволюцію китайсько-російських відносин. Ці зміни були також помітні на зустрічі лідерів двох країн. З одного боку Китай і Росія наголосили на міцних двосторонніх відносинах, пообіцявши підтримувати один одного в питаннях, які стосуються ключових інтересів обох країн. Російський президент Владімір Путін назвав стратегічні відносини між країнами «твердими, мов скеля».\n\nКитайський експерт пише, що в останні місяці низка подій ще більше наблизили Пекін і Москву. Китай і так був найбільшим торговельним партнером Росії, але став ще важливішим з економічної точки зору після того, як Захід запровадив свої санкції проти Кремля. За 8 місяців цього року загальний товарооборот між країнами зріс на 31,4% у річному вимірі до 117,2 мільярдів доларів. В Самарканді Путін висловив тверду підтримку Китаю, засудивши «провокативні кроки окремих країн щодо питань, які стосуються ключових китайських інтересів». Автор зауважує, що останні позії, зокрема розгляд в Конгресі США закону «Про політику щодо Тайваню», швидше за все, ще більше зміцнить китайсько-російську єдність щодо Тайбею.\n\nЗ іншого боку, Ван Хуяйо вказує на те, що погляди Пекіну і Москви на російську війну проти України розійшлися. І це було помітно на зустрічі. Путін визнав «збалансовану позицію», а також «питання і занепокоєння» Китаю щодо війни. Він також додав, що пояснить свою «позицію». Путін не з тих, хто хоч колись відчував, що йому потрібно комусь щось пояснювати. Його визнання занепокоєнь Пекіна свідчить, що, попри впевненість деяких людей», Китай не повністю на боці Путіна в питанні України і не вступав з ним в змову, щоб підтримати вторгнення.\n\nЯкщо скласти всі заяви разом, можна побачити, що хоч двосторонні відносини лишаються сильними, Китай все ж тримає певну дистанцію від Росії в питанні війни проти України. З початку вторгнення Пекін намагався поводитися зважено, щоб лишатися поза конфліктом. Він не засудив російську агресію, але також і не пішов наперекір західним санкціям проти РФ. Китай зберігає тісні відносини з Україною. В серпні український президент Володимир Зеленський знову закликав Пекін допомогти покінчити з конфліктом.\n\nБалансування дало Китаю позицію, в якій у нього є достатній вплив і неупередженість, щоб допомогти знайти вихід з кризи шляхом переговорів. Пекін разом з ООН міг би взяти на себе роль посередника в семисторонніх переговорах між п’ятьма постійними членами Ради безпеки, Україною і Євросоюзом, щоб домовитися про припинення вогню і запустити мирний процес, який би закінчив війну.\n\nДехто може вирішити, що ідея про те, щоб дати Путіну можливість вийти з конфлікту через переговори, неприйнятна, особливо на тлі успіхів української армії, які підвищують перспективи перемоги України. Але в дійсності існує лише чотири потенці результати війни на даний момент. І жоден з них не дуже приємний.\n\nПерший варіант - Росія може зазнати поразки, її армії доведеться повністю відступити. Однак, зростання тиску на Путіна може зробити ситуацію ще більш небезпечною. Оскільки російський лідер відчуває, що його підштовхують до екстремальних заходів. На це вказує ескалація ударів по цивільній інфраструктурі в Україні в останні часи. А в минулу п’ятницю він застеріг, що війна може стати «ще більш серйозною».\n\nДругий варіант - російська армія перегрупується і, зрештою, переможе Україну, змусивши Київ прийняти всі умови Москви.\n\nТретій варіант найбільш вірогідний зараз. Він передбачає, що почнеться виснажлива і затяжна війна, в якій жодна зі сторін не зможе перемогти. Обидві країни понесуть тяжкі втрати, а решта світу буде й далі страждати від економічної нестабільності і нестачі продовольства і енергоносіїв.\n\nЦе робить четвертий з можливих варіантів єдиним реальним способом покінчити з кровопролиттям. Він передбачає, що почнуться мирні переговори. Зараз такий розвиток подій здається дуже далекою перспективою, зважаючи на поточні бої і непохитну позицію обох сторін. Але зернова угода, яку 22 липня підписали Україна, Росія, Туреччина і ООН в Стамбулі, свідчить, що посередники можуть зіграти конструктивну роль.\n\nRelated video\n\nЯк і Туреччина, Китай залишається однією з небагатьох країн, яка зберігає відкриті канали для діалогу як з Києвом, так і з Москвою. Тільки в Пекіну значно більше впливу. Досягти багатостороннього рішення для нинішнього конфлікту буде дуже складним викликом. Але саміт ШОС підкреслив факт, що жодна країна не має кращих можливостей для цього, ніж Китай.",
    "Китай запустив два дослідні супутники серії Шиянь": "Супутник Шиянь-14 використовуватиметься для наукових експериментів, а Шиянь-15 – для геологічного обстеження, міського планування та попередження стихійних лих.\n\nКитай здійснив успішний запуск супутників Шиянь-14 і Шиянь-15 з космодрому Тайюань, розташованого в північній провінції Шаньсі. Про це повідомляє Синьхуа у неділю, 25 вересня.\n\nВказано, що супутники були запущені о 06:55 за пекінським часом (1:55 за Києвом – ред.) за допомогою ракети-носія Куайчжоу-1А (Швидкий човн-1А) та успішно виведені на задані орбіти.\n\nШиянь-14 головним чином використовуватиметься для проведення наукових експериментів та тестування нових технологій, а Шиянь-15 – для проведення рекогносцирувального геологічного обстеження, міського планування, а також для запобігання стихійним лихам та ліквідації їх наслідків.\n\nДля ракети-носія Куайчжоу-1А цей політ став 18-м за рахунком.\n\nРаніше в неділю повідомлялося, що США вивели на орбіту секретний супутник NROL-91 на користь Національного управління військово-космічної розвідки.\n\nТакож сьогодні американська компанія SpaceX провела успішний запуск ракети-носія Falcon 9, яка вивела на орбіту 52 супутники глобальної мережі інтернет-покриття системи Starlink.\n\nНовини від Корреспондент.net в Telegram. Підписуйтесь на наш канал https://t.me/korrespondentnet",
    "Іранські БПЛА та ударні дрони, до створення яких причетні Китай та австрійський виробник двигунів – Том Купер, частина 3": "Том Купер - австрійський письменник, журналіст-розслідувач, військовий аналітик, котрий спеціалізується на історії бойової авіації, продовжує детально аналізувати іранські БПЛА та ударні дрони, які постачаються в росію.\n\nВійна в Україні, 23 вересня 2022: Знайомство з іранськими БПЛА/ударними БПЛА, ч.3\n\nНа Заході маса продукції КНР вважається погано виготовленою та нездатною конкурувати із західною продукцією. Хоча дещо з цього, безсумнівно, є правдою — і це підтверджується повідомленнями про низьку якість таких китайських БПЛА/ ударних БПЛА, як CH-4 Wing Loong у Саудівській Аравії та кількох інших місцях, або невдалими піар-ходами з Ірану, наприклад — маса таких оцінок базується на стенді \"річної давнини\". Інші ґрунтуються лише на ревнощах. Насправді, за останні кілька років все кардинально змінилося, і, як не дивно, іранці підкреслюють, що це уявлення абсолютно неправильне: вони кажуть, що багато китайських продуктів базуються на технології зворотного проектування США, Ізраїлю, Великобританії, Франції, Австрії та інших конструкціях, і що, хоча вони набагато дешевші, вони точно такої ж якості.\n\nЗ огляду на те, що — завдяки \"надрозумним\" керівникам таких західних компаній, як Boeing, Lockheed-Martin тощо — китайські деталі, навіть мікросхеми, тим часом знайшли шлях до деяких із найсучасніших бойових літаків американського виробництва… і, незважаючи на випадкові збої (\"норма\", коли мова йде про такі високотехнологічні системи озброєння), загалом: я не бачу причин для серйозних сумнівів щодо цього.\n\nЗ Ірану через Сирію до Ємену\n\nТе, що стосується якості китайських, а отже, нині іранських БПЛА, є ще більш достовірним, враховуючи, скільки і як масово їх використовує КВІР, і скільки бойового досвіду з ними накопичили іранці. По суті, з 2016 року жодна контрольована КВІР бойова операція в Сирії не проходила без масштабної розвідки за допомогою БПЛА, таких як Mohajer-4 і Shahed-129. КВІР розгортав (і досі розгортає) свої БПЛА для спостереження за військовими операціями США — у Сирії, а також у Перській затоці. Загроза лише зросла після того, як на початку 2017 року на озброєння надійшов перший із озброєних підваріантів Shahed-129. Не дивно, що незабаром вони були перехоплені США. Наприклад, 8 червня 2017 року один з них був збитий Boeing F-15E Strike Eagle ВПС США над східною Сирією.\n\nКадри з різних відео демонструють безпілотні літальні апарати Shahed-129, якими керував КВІР над Сирією в період 2016–2018 років.\n\nКадри з відео показують Mohajer-4 IRGC-QF, що летять над Сирією, і — у нижньому правому куті — один із російським Orlan-10. Під час операцій у цій країні БПЛА та ударні БПЛА іранського виробництва значно перевершили все, що виготовляється в російській федерації, — за витривалістю, за якістю зібраних розвідувальних даних і тому, що, на відміну від російських БПЛА, системи іранського виробництва могли бути озброєні відповідними керованими міні- ракетами теж.\n\nТим часом у 2012 році іранці отримали в свої руки \"суперсекретний\" \"стелс\"-БПЛА Lockheed Martin RQ-170 Sentinel (також відомий як \"Звір з Кандагара\") виробництва США: підрозділ з кібервійни КВІР зумів заглушити його зв’язок і змусив приземлитися всередині Ірану.\n\nЗ причин, пояснених достатньо в Частинах 1 і 2 цього матеріалу, станом на 2012–2015 роки іранці не могли нічого зробити з ним, крім того, щоб влаштувати кілька PR-шоу: але ситуація змінилася, коли вони увійшли у стратегічний союз з КНР. Результатом стали Shahed Saeqeh і Shahed-171 Simorgh, які мають поршневий двигун, і турбореактивний Shahed-191. Shahed-171 і -191 можуть бути озброєні двома керованими міні-ракетами Sadid. Принаймні -171 використовується в бойових діях у Сирії з 2018 року. Однак, наскільки мені відомо, вони були виготовлені лише в невеликих кількостях.\n\nБПЛА/ударні БПЛА Saegeh іранського виробництва.\n\nЗ метою піару та тестування один із них був відправлений через Йорданію в повітряний простір Ізраїлю, але 10 лютого 2018 року був збитий ударним вертольотом Boeing AH-64 Apache з ескадрильї №113 Повітряно-космічних сил Ізраїлю. У відповідь ізраїльтяни завдали масованого контрудару, спочатку знищивши сирійську протиповітряну оборону, а потім знищивши \"куток КВІР\" на авіабазі Т-4/Тіяс у центральній Сирії.\n\nПринаймні згідно з інформацією, опублікованою ЦАХАЛОМ, центром ізраїльських авіаударів 10 лютого 2018 року були ці два ангари на північно-західній стороні авіабази Т-4, де розміщувалися БПЛА КВІР.\n\nПротягом наступних років КВІР накопичив ще більше досвіду бойових дій з БПЛА над Сирією. Більше того, він по шию втягнувся у Ємен. У цій країні КВІР підтримує рух Хуситів, який бореться проти очолюваної Саудівською Аравією коаліції, яка, у свою чергу, підтримує колишній уряд, який тим часом базується в Адені. Іранські безпілотні літальні апарати почали з’являтися там у 2018 році: тим часом створені Іраном маршові керовані ракети є основною далекобійною зброєю хуситів.\n\nShahed-136\n\nІсторія появи іранських баражуючи керованих боєприпасів насправді досить іронічна. Саме іракці ще наприкінці 1980-х років прийшли до ідеї створити дистанційно пілотовані БПЛА, які мали б боєголовку та відеокамеру і, якщо б знайшли відповідну ціль, могли б летіти в них. У той час вони співпрацювали з Південною Африкою щодо артилерії та БПЛА, і приблизно в 1989–1990 роках вони сконструювали перший в історії баражуючий керований боєприпас, а потім ще одну з корпусом, схожим на бомбу, яку \"ніс\" дельтавидної форми планер. Ця співпраця була перервана вторгненням Іраку в Кувейт у серпні 1990 року та введеним ООН ембарго на поставки зброї. Проте південноафриканці ще більш інтенсивно співпрацювали з Ізраїлем, і, як не дивно, через кілька років фактична копія оригінального іраксько-південноафриканського дизайну з’явилася в Ізраїлю у вигляді протирадіолокаційного БПЛА Harpy. У свою чергу, останній потім був використаний як зразок для іранського дизайну, вдосконаленого китайцями. Так з’явився HESA Shahed-136.\n\nВперше показаний публіці на авіашоу в 2014 році як \"прототип невеликого БПЛА з дельтоподібними крилами, що нагадує виготовлену в Ізраїлі \"Гарпію\", те, що стало SHAHED -136, мало прогресувало до 2016 року. Через два роки перші шматки уламків конструкції з такою ж плановою формою були зібрані з місць кількох атак хуситів у Ємені та Саудівській Аравії. Так стало відомо, що іранці не тільки запустили виробництво власного бездротового баражуючого керованого боєприпасу, а й почали розробляти тактику протидії таким передовим саудівським ЗРК, як MIM-104 Patriot PAC-2/3.\n\nShahed-136 відносно простий: настільки, що КВІР навчив хуситів виготовляти їх самостійно, використовуючи суміш запчастин, контрабандою доставлених з Ірану, та будь-яких доступних у країні (наприклад, двигунів для мопедів). Тим часом, відомо, що деякі з отриманих \"зроби сам\" БПЛА типу Shahed -136 були розгорнуті для ударів по цілях у Ємені, які знаходилися за десятки кілометрів за лінією фронту (наприклад, Аль-Алам у провінції Маріб, у вересні 2020 року або в провінції Аль-Джауф у січні 2021 року), а також для атак усередині Саудівської Аравії, а в липні минулого року ізраїльтяни повідомили, що один із Shahed-136 був розгорнутий для нападу на один із їхніх торгових суден по дорозі з Оману.\n\nКількість. Скільки БПЛА іранського виробництва Україна може очікувати зустріти під час війни з росією?\n\nЯ не знаю жодного \"абсолютно надійного\" джерела щодо кількості БПЛА, ударних БПЛА та маркованих баражуючи боєприпасів, виготовлених Іраном і прийнятих на озброєння. Думаю, ви десь читали, що було виготовлено близько 50 штук Mohajer-4, Mohajer-6 і Shahed-129, але їхнє серійне виробництво триває принаймні з 2016 року і — принаймні частково — залежить від наявності двигунів, зокрема від Rotax з Австрії. Тому я сумніваюся, що хтось, крім Тегерана, точно знає.\n\nУ вересні 2019 року іранці розгорнули комбінацію з 26 безпілотних літальних апаратів, маршових керованих боєприпасів і крилатих ракет, щоб завдати удару по одному з ключових саудівських нафтових об’єктів. Приблизно в той же час вони розгорнули більше 50 Shahed-129, Shahed-133, Shahed-191 та інших БПЛА/ударних БПЛА протягом лише одного навчання та тренували удари груп безпілотників по тій же цілі.\n\nКерована міні-ракета Sadid, як видно через мілісекунди після запуску з ударного БПЛА Shahed-171.\n\nВажливим щодо БПЛА/ ударних БПЛА іранського виробництва, які продаються в росію, є таке:\n\nYasser (або \"Yasir\", названий на згадку про Ясіра Арафата: пам’ятайте про \"перші зв’язки\" між КВІР і ОВП, про які згадувалося раніше): це невеликий тактичний розвідувальний БПЛА, розроблений на основі конструкції американського Boeing Insitu ScanEagle. Попри свої невеликі розміри, він має тривалість польоту близько 20 годин або діапазон 200 км протягом восьми годин — і набагато краще обладнання (включно зі стабілізованими камерами), ніж Орлан-10. Yasser/Yasir був інтенсивно розгорнений КВІР у Сирії, Іраку та Лівані, і, швидше за все, він уже працює разом із всрф.\n\nMohajer-6: це БПЛА/ударний БПЛА середнього розміру з розмахом крил 10 м, прямим крилом і подвійними стрілами. Він оснащений поршневим двигуном, оснащений підвісом для лазерного далекоміра/маркера, розвідувальної та ІЧ-камери, і може бути озброєний двома або чотирма керованими міні-ракетами Qaem. Його заявлена дальність близько 200 км. Відомо, що принаймні десяток було доставлено до росії, а один українці знайшли сьогодні на поверхні моря біля берегів Одеси.\n\nShahed-129: це великий БПЛА/ударний БПЛА з розмахом крил 16 м (пряме крило) і V-подібним оперенням. Він оснащений поршневим двигуном, оснащений підвісом для лазерного далекоміра/маркера, розвідувальної та ІЧ-камери, і може бути озброєний чотирма керованими міні-ракетами Sadid та/або Fath. Його заявлений запас ходу становить 1700 км. Щонайменше два були збиті Україною за останні 7–10 днів.\n\nПланери та крила обох зроблені з композитів, але вони не є \"стелс-конструкцією\": вони повинні бути помітні радаром на відстані принаймні 30 км, можливо, навіть 50 км. Середня робоча висота як Mohajer-6, так і Shahed-129 становить близько 1500–2000 метрів. Їхні двигуни шумні, і їх легко почути з відстані понад 10 км.\n\nІ Mohajer-6, і Shahed-129 відносно повільні: крейсерська швидкість становить близько 80 км/год, навіть якщо вони можуть досягати більшої максимальної швидкості. Особливо Shahed-129 може літати відносно високо: до 6000 м (20 000 футів).\n\nЖоден з БПЛА/ударний БПЛА іранського виробництва не має можливостей супутникового зв’язку: по суті, вони обмежені операціями \"прямої видимості\". Однак відомо, що іранці розширили цей діапазон — і, очевидно, росіяни наслідували моду сьогодні — розгорнувши один або два Mohajer-6, щоб служити \"ретранслятором\" між наземною базою та безпілотником, який фактично шукає ціль. Таким чином, ефективна дальність останнього може бути розширена до більш ніж 100 км.\n\nДля порівняння, баражуючий боєприпаси Shahed-136 набагато менший: він має близько 3 метрів у довжину і має дельтовидну форму. Він трохи швидший за Mohajer-6 і Shahed-129 і може досягати швидкості 150 км/год. У середньому він рухається на висоті понад 500 метрів і летить прямо, але при наближенні до цілі опускається менше ніж на 100 метрів. Він несе боєголовку вагою 36 кілограмів і може бути попередньо запрограмований для ураження заздалегідь вибраних фіксованих цілей: це де-факто повільна крилата ракета з ударною боєголовкою, яку можна порівняти з калібром артилерійського снаряда 155 мм. Крім того, якщо він все ще знаходиться в радіусі зв’язку з наземною базою, ним може керувати диспетчер під час польоту.\n\nЯ не знаю, скільки Shahed-136 було виготовлено та прийнято на озброєння в Ірані: тільки те, що вони набагато дешевші та простіші у виготовленні, ніж будь-який із вищезгаданих БПЛА (особливо в порівнянні з Mohajer-6 та Shahed-129). Приблизно рік тому Королівські ВПС Саудівської Аравії заявили про збиття свого 500-го іранського баражуючого боєприпасу (в основному F-15C/E Eagle і EF-2000 Typhon II з використанням керованих ракет повітря-повітря). Тим не менш, більшість із них мали інші, навіть простіші (і більш традиційні) конструкції, ніж у Shahed-136.\n\nЗагалом, Yasser/Yasir — це простий тактичний БПЛА, який, ймовірно, стане принаймні таким же проблемним, як Орлан-10. Mohajer-6 і Shahed-129 буде легше знайти та збити більш важкими українськими ЗРК, але вони також нададуть росіянам набагато кращі можливості спостереження, ніж майже будь-що, що є в їхньому арсеналі. Їх загальна якість краща, ніж у БПЛА російського виробництва, вони мають набагато кращу витривалість і краще обладнання для спостереження (за винятком кількох БПЛА ізраїльського виробництва в російському арсеналі, які всрф не особливо прагнув піддавати будь-якому ризику, поки що). Shahed-136 принаймні \"неприємний\".\n\nБезсумнівно, це не добра новина, і її не слід недооцінювати: принаймні ймовірність того, що дозволить всрф продовжувати стежити за пересуванням українських сухопутних сил навіть за морозів майбутньої зими. Але їм можна протистояти, принаймні, засобами протиповітряної оборони — як свідчать українці, які стверджують, що збили щонайменше чотири, лише сьогодні, переважно з ЗРК. Дійсно, якщо я чогось не пропустив, станом на сьогоднішній вечір ЗСУ заявила про збиті загалом близько 12–15 іранських БПЛА та баражуючих керованих боєприпасів — усе з 13 вересня 2022 року.\n\nАле саме в цьому й полягає суть БПЛА та ударних БПЛА: якщо один втрачений, є багато інших — і, принаймні з боку оператора, ніхто не постраждав.\n\nДжерело\n\nЧастина 1\n\nЧастина 2",
    "Криптовалюти й світ навколо: Китай тестує цифровий юань, а Україна оновлює закон про крипту — Finance.ua": "Криптовалюти й світ навколо: Китай тестує цифровий юань, а Україна оновлює закон про крипту Сьогодні 14:30 — Фінтех і Картки\n\nКриптовалюти й світ навколо: Китай тестує цифровий юань, а Україна оновлює закон про крипту\n\nКриптовалюти стали повноцінною частиною фінансового світу. Вони ваблять своїми перспективами як численних приватних інвесторів, так і великий бізнес.\n\nТа ринок криптовалют — це бурхлива річка, яка мало не щодень змінює напрям своєї течії. Тож, аби ви завжди були в курсі новин зі світу цифрових грошей, ми вирішили збирати та розповідати вам щотижня про головні події у світі криптовалют.\n\nОсь добірка найцікавішого за період з 19 до 25 вересня 2022:\n\nРеакція крипти на підвищення ключової ставки ФРС. 21 вересня Федеральна резервна система США (ФРС) підвищила діапазон ключової ставки одразу на 75 базисних пунктів, до 3–3,25%. Це рішення сколихнуло не лише фондовий ринок, але і ринок криптовалют, який 21 вересня Федеральна резервна система США (ФРС) підвищила діапазон ключової ставки одразу на 75 базисних пунктів, до 3–3,25%. Це рішення сколихнуло не лише фондовий ринок, але і ринок криптовалют, який відреагував падінням\n\nНа тлі новини ціна «битка» впала нижче позначки $19 000, а в деяких моментах котирування цифрового золота опускалися і до $18 666.\n\nБільшість криптовалют із топ-10 за капіталізацією опинилися в червоній зоні.\n\nУкраїна оновить закон про крипту. Попри те, що український закон «Про віртуальні активи» Верховна Рада ухвалила ще у вересні минулого року, він все ще не набув чинності.\n\nБа більше, після того як Україна стала кандидатом на членство в ЄС, локальне законодавство треба ще й адаптувати до європейських стандартів.Тому закон «Про віртуальні активи (ВА)» будуть доопрацьовувати , враховуючи положення європейського законопроєкту про регулювання MiCA.\n\nДо речі, минулого тижня була запущена перша в Україні криптовалютна платіжна картка weld, яка дозволяє розраховуватися криптовалютою за товари та послуги всюди, де доступні безготівкові оплати.\n\nЄЦБ розповів, хто розроблятиме прототип цифрового євро. ЄС теж не зупиняється у впровадженні криптовалютних технологій. Ось, наприклад, Європейський центральний банк ЄС теж не зупиняється у впровадженні криптовалютних технологій. Ось, наприклад, Європейський центральний банк вже обрав п’ять компаній для розробки прототипу цифрового євро. Хто ж візьметься за розробку прототипу цифрового євро? За даними ЄЦБ, це буде американський технологічний гігант Amazon, іспанський CaixaBank, французький Worldline SA, італійський Nexi SpA та EPI.\n\nЄЦБ, ймовірно, буде одним з перших центральних банків розвиненої економіки, які випустять цифрову форму своєї валюти. Наразі ж компанія перебуває на дворічній «фазі розслідування» проєкту цифрового євро і ще не прийняла офіційного рішення щодо його запуску.\n\nКитай запустив тестування національної криптовалюти. Заступник керівника Національного Банку Китаю Фань Іфей Заступник керівника Національного Банку Китаю Фань Іфей заявив про плани країни щодо розширення пілотних випробувань національної цифрової валюти (CBDC) e-CNY у чотирьох провінціях: Гуандун, Цзянсу, Хебей та Сичуань. Таким чином, цифрова валюта e-CNY стане доступною для більш ніж 360 мільйонів громадян Китаю.\n\nКриптовалютний експеримент став наймасштабнішим з усіх дій, які будь-коли робила китайська влада щодо ринку цифрових активів. Попри це, у країні ще є 13 провінцій і регіонів, які не розпочали тестування цифрового юаня — включно з Сіньцзяном, Тибетом і Внутрішньою Монголією. Більшість цих провінцій мають не таку розвинену економіку та інфраструктуру, як ареали мегаполісів.\n\nМешканці американського штату зможуть платити податки у крипті. Колорадо став першим штатом США, який Колорадо став першим штатом США, який почав приймати криптовалюти для сплати податків. З минулого тижня там можна використовувати BTC, ETH, BCH, LTC, щоб сплатити індивідуальний прибутковий податок, податок на прибуток підприємств, податок із продажу та використання, податок на доходи фізичних осіб, податок на видобуток корисних копалин та акцизний податок на паливо.\n\nОднак із громадян, які сплачують податки в крипті, буде стягуватися додатково 1 долар плюс 1,83% від суми платежу у вигляді комісії.\n\nЯкщо Ви помітили помилку, виділіть необхідний текст і натисніть Ctrl+Enter , щоб повідомити про це.",
    "Сі Цзіньпін заявив, що Китай готовий підтримувати територіальну цілісність Казахстану": "Президент Китаю Сі Цзіньпін уперше від початку пандемії відвідав іншу країну. Лідер Китаю прибув до Казахстану і заявив президенту Касим-Жомарт Токаєву, що Китай підтримуватиме незалежність і територіальну цілісність Казахстану.\n\nДжерело: сайт президента Казахстану\n\nПряма мова: \"Ще раз хотів би запевнити Вас, що уряд Китаю приділяє величезну увагу відносинам з Казахстаном.\n\nЯк би не змінювалася міжнародна кон'юнктура, ми й надалі рішучого підтримуватимемо Казахстан у захисті незалежності, суверенітету та територіальної цілісності, твердо підтримуватимете проводимі вами реформи щодо забезпечення стабільності та розвитку, категорично виступатимемо проти втручання будь-яких сил у внутрішні справи вашої країни\".\n\nДеталі: Китай та Казахстан пов'язують 1780 кілометрів загального кордону.\n\nЗа день до прибуття Цзіньпіна в газеті \"Казахстанська правда\" було опубліковано його статтю. Однією з цілей візиту він називає бажання \"формувати нову парадигму розвитку двосторонніх відносин, орієнтуючись на співтовариство єдиної долі Китаю та Казахстану\".\n\nОкрім візиту до Казахстану, Цзіньпін має намір відправитися до Узбекистану, де 15-16 вересня відбудеться Шанхайська організація співробітництва.\n\nВІДЕО ДНЯ\n\nНа полях цього саміту в лідера Китаю запланована зустріч із президентом Росії Володимиром Путіним.\n\nЧому це важливо: Після вторгнення армії РФ в Україну лідер Казахстану заявив, що не визнає \"незалежність\" ОРДЛО і не збирається допомагати РФ обходити санкції.\n\nПісля цього в Росії близькі до Кремля пропагандисти та деякі політики досить прямо натякали, що Казахстан та інші країни Азії можуть стати \"наступною Україною\".\n\nВізит Цзиньпіна до Казахстану може свідчити про те, що Китай збирається перейняти лідерство в центральноазіатських країнах, витісняючи таким чином Росію.\n\nКрім того, на початку 2022 року Китай провів онлайн-саміт до 30-річчя дипвідносин між Китаєм та лідерами країн центральної Азії. На цю зустріч не покликали президента Росії Володимира Путіна. Деякі пропагандисти РФ тоді стверджували, що Росія починає втрачати вплив в Азії.\n\nЗ початку вторгнення Китай відкрито не підтримував Росію, проте там заявляли, що причиною конфлікту є \"вплив США\".\n\nПісля агресії Росії Токаєв анонсував позачергові президентські вибори в країні восени 2022 року, хоча в 2019 році за допомогою ЗС РФ в Астані придушували протести через результати виборів. Опозиція та незалежні спостерігачі заявляли, що вибори були затьмарені \"вкиданням бюлетенів та крадіжкою голосів\".\n\nСтаном на 2022 рік Токаєв бажає дозволити президентам у Казахстані займати лише один термін у 7 років.\n\nПередісторія:",
    "Австралія закликала Китай вплинути на путіна": "Міністр закордонних справ Австралії Пенні Вонг на зустрічі із китайським колегою Ваном Ї закликала Китай використати свій вплив, щоб змусити президента рф путіна припинити вторгнення в Україну.\n\nЯк передає Укрінформ, про це повідомляє Brisbane Times.\n\n«Щодо України: Китай є великою державою, Китай є постійним членом Ради Безпеки ООН, і Китай підписав статут ООН. Ми вважаємо, як і кожна країна, за винятком росії, що росія порушує статут ООН своїм вторгненням в Україну. Ми заохочуємо Китай як постійного члена Pади Безпеки ООН з особливою відповідальністю підтримати статут ООН і використати свій вплив для зупинення війни», - заявила Вонг на брифінгу в кулуарах Генасамблеї ООН в Нью-Йорку.\n\nЯк повідомляв Укрінформ, раніше Австралія засудила ядерний шантаж путіна і закликала його припинити агресію проти України.",
    "Боррель закликав Китай вплинути на росію для завершення війни в Україні": "Високий представник ЄС Жозеп Боррель в рамках заходів Генеральної Асамблеї ООН у Нью-Йорку провів зустріч із міністром закордонних справ КНР Ван Ї (Wang Yi), та звернувся до китайського колеги з пропозицією вплинути на росію, щоб переконати її зупинити свою агресію проти України.\n\nЯк повідомляє Укрінформ, така інформація оприлюднена на сайті Європейської служби зовнішніх дій.\n\n«Високий представник ЄС... Жозеп Боррель зустрівся зі своїм китайським колегою, міністром закордонних справ Ван Ї у середу 21 вересня в Нью-Йорку в рамках Генеральної Асамблеї ООН. Вони обговорили невиправдану війну росії проти України, включаючи її дестабілізуючий глобальний вплив, а також права людини. Високий представник Боррель повторив очікування Європи, що Китай використає свій вплив на росію, щоб зупинити війну, яка вже спричинила потрійну кризу по усьому світу: нестачу продовольства, енергії та фінансову нестабільність», - йдеться у повідомленні.\n\nЧитайте також: Після заяв путіна Китай запевнив у незмінності своєї позиції щодо суверенітету України\n\nЯк зазначається у повідомленні, Боррель також підняв тему критичної ситуації навколо Запорізької АЕС та підкреслив, що у будь-який момент там може трапитися ядерний інцидент. Запобігання цій ядерній кризі, за його словами, має бути пріоритетно обговорено.\n\nСторони також обговорили питання щодо дотримання прав людини, включаючи можливість скликання зустрічі в форматі Діалогу з прав людини ЄС - Китай для обговорення всіх проблемних питань.\n\nЯк вже повідомлялося, цього тижня у Нью-Йорку відбуваються заходи 77-мої сесії Генеральної Асамблеї ООН.",
    "Китай та Індія поставили ультиматум Путіну. Той у розпачі оголосив мобілізацію": "Ми . Ми з України З першого дня війни Фокус ні на хвилину не припиняв роботу. Наша команда вважає своїм обов'язком інформувати читача про те, що відбувається, збирати й аналізувати факти, протистояти ворожій пропаганді. Сьогодні Фокус потребує вашої підтримки, щоб продовжувати свою місію. Дякуємо за те, що ви з нами. Підтримати\n\nRelated video\n\nДеякі з нас припускали, що термінове рішення Путіна щодо мобілізації було зумовлене подіями на саміті ШОС у Самарканді. На тому саміті, на якому домінував голова Компартії Китаю Сі, а Путін сидів, як на стільці пристав.\n\nЗа моїми даними, в кулуарах саміту Сі та прем'єр Індії Нарендра Моді поставили Путіну ультимативну вимогу якнайшвидше закінчити війну. Він відповів, що закінчить якнайшвидше.\n\nПутін повернувся з саміту ШОС дуже розлютованим, зрозумівши, що тиха підтримка Китаю та Індії скоро може закінчитися. Тому пішов ва-банк із мобілізацією, адже в його розумінні якнайшвидше закінчити війну — означає швидше знищити Україну.\n\nТому на осінь і зиму треба готуватися до хаотичних спроб наступу згідно з тактикою Жукова — гнатимуть на нас м'ясо із загороджувальними загонами позаду. Не лише на півдні та сході. Крім того, неминучі атаки на інфраструктуру.\n\nЄдиний дещо обнадійливий момент полягає в тому, що, розбивши армію мобіків після регулярної армії (а наші реальні, а не оральні аналітики вважають, що, по суті, регулярна армія Росії перестала існувати як єдиний організаційно-управлінський організм), Путін програє остаточно.\n\nДалі залишається ядерна зброя. Але я не бачу поки що реальних механізмів застосування ядерної зброї Путіним з огляду на загальносвітовий консенсус, включаючи Китай, що ядерного удару допустити не можна. Є позиція, що спільна західно-китайська розвідувальна мережа в системах вищого ешелону влади та армії Російської Федерації зможе зупинити це у разі ухвалення Володимиром Путіним рішення щодо застосування ядерної зброї проти України. Такі поки справи!\n\nДжерело\n\nВажливо",
    "Китай переміг США: чому КНР вважається найсильнішою країною за технологіями": "США намагаються зупинити технологічний розвиток КНР, але поки це у них погано виходить.\n\nRelated video\n\nГенерал армії США у відставці Х. Р. Макмастер, який колись працював радником з національної безпеки при адміністрації Трампа, під час публічного заходу зазначив, що США мають прискорити розвиток високих технологій. Про це пише voanews.com.\n\n\"Розвиток технологій у США відбувається недостатньо швидко, тому що ми сильно відстали, тому що надто багато часу ми займалися самолюбуванням, зробивши помилкові висновки після закінчення холодної війни\", — сказав Макмастер.\n\nЕксгенерал закликав активніше блокувати технологічний прогрес Китаю, заявивши, що Штати мають посилити експортний контроль, \"щоб не дати КНР отримати перевагу, зберігши власні конкурентні переваги\".\n\nКитай неодноразово критикував США за те, що ті намагаються перешкоджати технологічному прогресу, і нещодавно офіційна представниця міністерства закордонних справ Китаю Мао Нін торкнувся цього питання, коли його запитали про ставлення уряду до експортного контролю США.\n\n\"Те, що роблять США, — це \"науково-технічна гегемонія\", — сказала вона. — Вони прагнуть використовувати свої технології, щоб стримувати і пригнічувати розвиток ринків і країн, що розвиваються. Трублячи про рівні умови і так званий \"правопорядок\", США піклуються тільки про те, щоб \"Америка була перш за все\" і вважають, що роблять правильно. США, мабуть, сподіваються, що Китай та інші країни, що розвиваються, назавжди залишаться в нижній частині виробничого ланцюжка. Це неконструктивно\".\n\nВарто зазначити, що є деякі області на кшталт 5G, де західні країни, включаючи США, сильно відстали від Китаю. Як відомо, китайські фірми, зокрема Huawei, зайняли панівне становище у світі щодо постачання мережевого обладнання для роботи мереж 5G.\n\nУряд Штатів непокоїть той факт, що Пекін може використовувати китайське обладнання для шпигунства. Побачивши в цьому загрозу безпеці, США та деякі союзники розгорнули глобальну кампанію з блокування установки обладнання Huawei, навіть якщо це означало значні затримки у запуску послуги бездротового зв'язку 5G. Проти виробника неодноразово вводилися санкції, проте досі жодних виразних доказів того, що техніка Huawei \"стежить\" за американськими чиновниками та військовими та передає будь-які дані до Пекіна, не було надано Білим будинком.\n\nТакож варто врахувати, що попри санкції, у Піднебесній освоїли випуск процесорів за 14-нанометровим техпроцесом, що вже є чимало. Є ймовірність того, що незабаром Китай самотужки виготовлятиме більш високотехнологічні чіпи — 7-нм і навіть 5-нм.\n\nНагадаємо, що нещодавно було оприлюднено звіт аналітичної компанії SCSP, в якому йшлося про те, що в технологічному плані Китай становить серйозну загрозу не лише США та союзникам, а й демократії в принципі.",
    "Байден: Наразі немає жодних ознак того, що Китай надсилав зброю чи допомогу росіянам": "Про це Байден сказав в інтерв’ю CBS, цитує CNN.\n\nЯк зазначається, президент США збирався щось додати до свого речення, але зупинився зі словами: «Ну, можливо, я не повинен більше нічого говорити». Журналіст попросив Байдена продовжити, але той рішуче відмовив.\n\nБайден також розповів про деталі відеодзвінка із лідером Китаю Сі Цзіньпіном, який провели у березні 2022 року. Тоді президент США застерігав китайського колегу від підтримки рф у вторгненні в Україну.\n\n«Я подзвонив президенту Сі. Зовсім не погрожувати. Просто сказати йому, ми зустрічалися багато разів. І я сказав, що \"якщо ви думаєте, що американці та інші будуть продовжувати інвестувати в Китай після того, як ви порушите санкції, накладені на росію, я думаю, ви дуже помиляєтесь. Але це рішення ухвалювати вам\"», — сказав Байден.",
    "Китай скуповує зріджений газ з РФ за пів ціни – Bloomberg": "Росія продала декілька партій скрапленого газу зі свого експортного заводу \"Сахалін-2\" до Китаю з поставкою в грудні за майже вдвічі нижчою від поточних котирувань ціною.\n\nПро це повідомляє Bloomberg з посиланням на трейдерів, обізнаних у справі.\n\nЯк зʼясувало агентство, відповідний тендер завершився на початку цього тижня. Такий крок є вигідним для обох країн: Китай може забезпечити дешевше газопостачання та перепродавати поставки від більш дорогих експортерів комунальним підприємствам Європи та Азії, а Росія може надалі продавати паливо для отримання прибутку.\n\nЯпонія та Південна Корея, які традиційно є основними напрямками для Сахалінського СПГ, припинили закуповувати спотові поставки із заводу після повномасштабного вторгнення Росії в Україну.\n\n\"Російські поставки надалі присутні на ринку завдяки лише реорганізації торговельних потоків через країни, яким не є проблемою прийняття російських вантажів\", — сказав Сол Кавонік, енергетичний аналітик Credit Suisse. \"Схоже, Китай із задоволенням приймає російський СПГ зі знижкою, замінюючи альтернативні поставки, які потім можуть бути спрямовані до Європи за вищими цінами\".\n\nВідповідно до даних відстеження суден, зібраних Bloomberg, у серпні обсяг імпорту СПГ Китаєм з Росії зріс до найвищого рівня за щонайменше два роки. Тим часом поставки зі США впали.\n\nОператор \"Сахалін-2\" контролюється російським \"Газпромом\".\n\nВІДЕО ДНЯ\n\nНагадуємо:\n\nПрезидент РФ Володиир Путін заявив, що новий механізм у розрахунках за газ із китайською CNBC у національних валютах передбачає рівний їхній розподіл.",
    "Китай раптово скасував український захід на міжнародній торговій виставці – Bloomberg": "Китайська торгова виставка раптово скасувала захід, організований Україною для презентації інвестиційних можливостей, що викликає занепокоєння щодо мовчазної підтримки Пекіном Москви у війні Росії проти України.\n\nПро це повідомляє Bloomberg з посиланням на джерело серед українських дипломатів.\n\nФорум мав відбутися у понеділок на підтримуваному КНР Китайському міжнародному ярмарку торгівлі послугами. Ярмарок тривав з 31 серпня по 5 вересня.\n\nЗа словами дипломата, українське посольство не в захваті від такого повороту, оскільки скасування заходу позбавило Україну країну шансу сприяти інвестиційним можливостям китайських компаній.\n\nПричини такого кроку джерело не назвало, але уточнило, що це поганий сигнал.\n\nМинулого тижня президент КНР Сі Цзіньпін назвав виставку \"вирішальною платформою для Китаю для розширення відкритості\",, підкресливши високий статус події.\n\nАгентство зазначило, що офіційні особи ярмарку не відразу відповіли на запит про коментар.\n\nВІДЕО ДНЯ\n\nSouth China Morning Post першою повідомила, що захід України скасовано. На брифінгу в середу в Пекіні речниця МЗС Китаю Мао Нін сказала, що не знала про ситуацію.\n\n\n\n\n\n",
    "Президентка Тайваню заявила, що Китай веде проти острова \"когнітивні бої\"": "Пелосі і Інвень під час візиту спікерки Палати представників у серпні\n\nПрезидентка Тайваню Цай Інвень вважає, що китайські військові все частіше використовують БпЛА для тиску на острів, чим поповнюють арсенал стратегій залякування включно з \"когнітивною війною\" і вторгненням військових літаків та кораблів.\n\nЗагроза з боку уряду Китаю, який вважає острів своєю територію, є постійною, наголосила вона під час промови перед військовими на навчаннях з бойової стрільби. Виступ відбувся через день після того, як траєкторія польоту китайського військового безпілотника вперше була включена до звіту міноборони Тайваню, пише The Guardian.\n\n\"Окрім частих вторгнень китайських літаків та кораблів, Китай вів також когнітивну війну, використовуючи хибну інформацію для створення занепокоєння у свідомості людей, а також використовуючи безпілотники\", – сказала Цай.\n\nУ понеділок міноборони Тайваню заявило, що девʼять літальних апаратів збройних сил КНР увійшли в зону тайванської ППО. Серед них – розвідувальний БпЛА.\n\nУ межах навчань, під час яких виступала Цай, підполковник Цзін Фен-хуан зазначив, що Тайвань і надалі буде зберігати позицію готовності до війни.\n\n\"Ми не будемо ухилятися від війни, але і шукати її не будемо\", – сказав він.\n\nТайванські війська тренуються стріляти з гаубиць М109 і 105 мм штурмового озброєння для бронетранспортерів, а також протитанкових Javelin, які довели ефективність у боротьбі з російською технікою в Україні.\n\nНагадаємо, адміністрація президента США Джо Байдена погодила продаж Тайваню озброєння на $1,1 млрд, включно з радіолокаційними системами для відстежування ударів, а також протикорабельними і зенітними ракетами. Китайське посольство у Вашингтоні у відповідь на це пригрозило \"контрзаходами\" в разі відмови скасувати угоду.\n\nПісля візиту на острів спікерки Палати представників США Ненсі Пелосі Китай розгорнув біля Тайваню масштабні військові навчання. Міністерство закордонних справ Тайваню заявило, що КНР використовує ці навчання, як підготовку до вторгнення на острів.\n\nТайвань – це держава з обмеженим міжнародним визнанням, яку КНР вважає своєю \"відколотою\" частиною. Згідно з міжнародними зобовʼязаннями, Вашингтон в разі нападу на Тайвань повинен забезпечити цю країну зброєю для самозахисту.\n\nВашингтон і Пекін постійно мають суперечки через тайванське питання. США наполягають, що Китай не має права посягти на Тайвань, а КНР тим часом звинувачує американців у втручанні у \"внутрішні справи\".",
    "Китай не може бути гарантом безпеки України, — експерт": "Україна в очах західного світу має вигляд борця за свободу, а Китай загрожує демократії західного типу.\n\nRelated video\n\n\"Сподіваюся, у наших керівників вистачить мудрості й хоробрості не приєднувати Китай (до країн, які можуть гарантувати безпеку Україні після підписання відповідного документа, — ред.). Неприєднання Китаю — це не питання економічної вигоди, це питання ідеологічне, — говорить у коментарі Фокусу для матеріалу \"Росія може повторити агресію. Хто і як забезпечуватиме безпеку України після війни\" директор програми Північна Америка Ради зовнішньої політики України \"Українська призма\" Олександр Краєв. — Наша боротьба проти росіян сприймається як ідейна за свободу, демократію, права людини, відкриті ринки, верховенство права. Ми боремося проти диктатури. Китай же втілює в собі все негативне, що може існувати для західного світу, все, що може загрожувати демократії західного типу. І якщо в такій боротьбі одним із наших гарантів буде Китай, тоді питання про те, наскільки принципова наша боротьба?\"\n\nВодночас Краєв пояснює, чому в Офісі президента досі сумніваються, вести переговори з Китаєм чи ні.\n\n\"Китай є не просто претендентом на гегемонію, як вважають школи неореалістів. Китай є одним із центрів сили, з яким потрібно мати стратегічні відносини. Нагадаємо, що Україна раніше оголосила Китай нашим стратегічним партнером у той момент, коли розірвали відносини зі США, якраз спираючись на цю концепцію багатополярності. Це мислення нашого центру ухвалення рішень. Зрозуміло, воно має нормальну теоретичну основу, але в цьому випадку його не потрібно використовувати, воно вже не працює\", — каже він.\n\nНагадаємо, в Офісі президента представили документ — Kyiv Security Compact. Це концепція проєкту гарантій безпеки України. Вона розроблена групою міжнародних експертів на чолі з колишнім генсеком НАТО Андерсом Фогом Расмуссеном.",
    "На Банковій виключили Китай з потенційних держав-гарантів": "Рекомендації щодо безпекових гарантій для України не передбачають участі Китаю.\n\nПро це, як пише \"Європейська правда\", йдеться у повідомленні Офісу президента про презентацію рекомендацій щодо гарантій безпеки.\n\nЯк зазначається, гарантії безпеки мають бути ствердними та чітко сформульованими; вони окреслюватимуть низку зобов’язань, узятих групою гарантів разом з Україною.\n\nГарантії мають бути політично та юридично обов’язковими для виконання на основі двосторонніх угод, але об’єднані в межах спільного документа про стратегічне партнерство під назвою \"Київський безпековий договір\".\n\n\"Договір об’єднає основну групу країн-союзників та Україну. Ця група держав-гарантів може складатися зі США, Великої Британії, Канади, Польщі, Італії, Німеччини, Франції, Австралії, Туреччини, а також країн Північної Європи та Балтії, Центральної та Східної Європи\", - йдеться у рекомендаціях.\n\nНагадаємо, про гарантії безпеки для України вперше заговорили ще наприкінці березня за результатами українсько-російських мирних переговорів у Стамбулі.\n\nТоді Київ був готовий відмовитися від планів вступу до НАТО, а замість цього пропонувалася модель, за якою низка держав світу (не лише західні країни, але і РФ та Китай) дають Україні гарантії безпеки.\n\n1 липня Група з питань міжнародних безпекових гарантій для України провела своє перше засідання. За його результатами співголови робочої групи - керівник Офісу президента Андрій Єрмак та колишній генсек НАТО Андерс Фог Расмуссен - провели пресконференцію.\n\nБільше читайте у статті: Гарантії безпеки дорогою до НАТО: що у Зеленського хочуть запропонувати Заходу.",
    "Китай запустив супутник для боротьби зі стихійними лихами": "Влада Китаю в середу, 21 вересня, здійснила успішний запуск супутника для дослідження навколишнього середовища.\n\nЯк передає Укрінформ, про це повідомляє Сіньхуа.\n\nСупутник Yunhai-1 03 був запущений о 7:15 за пекінським часом із космодрому Цзюцюань на північному заході країни за допомогою ракети-носія Long March-2D.\n\nВін успішно вийшов на задану орбіту.\n\nНовий супутник буде в основному використовуватися для дослідження атмосферного, морського середовища та космічного простору, а також боротьби зі стихійними лихами та проведення наукових експериментів.\n\nДля ракет-носіїв серії Long March цей запуск став 438-м.\n\nЯк повідомляв Укрінформ, компанія SpaceX Ілона Маска вивела на орбіту ще 54 міні-супутники для поповнення орбітального угрупування глобальної мережі інтернет-покриття системи Starlink.",
    "Денисенко: Саміт ШОС став для путіна провальним - першу скрипку зіграв Китай": "Для президента рф володимира путіна 22-й саміт глав держав Шанхайської організації співробітництва (ШОС) став провальним.\n\nПро це в ефірі українських телеканалів поінформував радник міністра внутрішніх справ України, виконавчий директор Українського інституту майбутнього Вадим Денисенко, передає кореспондент Укрінформу.\n\n«Саміт Шанхайської організації (співробітництва – ред.) – це справді був абсолютно провальний саміт для путіна. Там першу скрипку грав Китай, і Китай повністю на цей момент контролює де-факто цю організацію в економічному плані», - сказав він.\n\nУ свою чергу Денисенко висловив думку, що секретар ради безпеки рф ніколай патрушев їздив до Китаю на консультації та попереджав про те, що росіяни планують зробити «референдуми» на тимчасово захоплених в Україні територіях, а також зондував ситуацію, як на це реагуватиме Китай.\n\n«Тобто, судячи з усього, Китай займе вичікувальну позицію, буде говорити про те, що він за територіальну цілісність України, але не більше того», - вважає експерт.\n\nНа його переконання, у російських елітах уже відбувся певний бунт.\n\n«І те, що вчора путін не вийшов на пресконференцію, те, що він учора відклав свій виступ як мінімум до сьогоднішнього ранку, говорить про те, що багато в чому для нього самого настільки швидкий розвиток подій був несподіванкою. Тобто, ми можемо констатувати наразі, що путіна по суті оточило його оточення, вибачте за тавтологію, яке нав'язує йому більш агресивну політику», - уточнив він.\n\nЧитайте також: путін підписав указ про часткову мобілізацію в росії\n\nРадник глави МВС зазначив, що, судячи з усього, у подальшому буде невелика мобілізація у рф, що росіяни будуть думати, перекидати чи не перекидати строковиків на територію України, і що росіяни будуть максимально прискорювати процес «референдумів», вважаючи, що надалі це спростить їм можливості для торгу із Заходом.\n\nНа його думку, росіяни таким чином піднімають ставки, і казатимуть про те, що якщо наші західні партнери почнуть давати зброю в Україну, то буде ядерна війна. «Але її не буде», - сказав Денисенко.\n\nЯк повідомлялося, 16 вересня Президент Туреччини Реджеп Таїп Ердоган зустрівся з президентом росії володимиром путіним у рамках 22-го саміту глав держав Шанхайської організації співробітництва.\n\nЗі свого боку Ердоган розповів про домовленості по обміну військовополоненими між рф і Україною.",
    "Китай не планував надавати рф жодної військової допомоги – Боррель": "Під час двосторонніх зустрічей з делегаціями ЄС офіційні представники Китаю зазначали, що ця країна не мала планів надавати жодної допомоги військового характеру для росії.\n\nПро це сьогодні у Страсбурзі під час пленарного засідання Європейського Парламенту, в ході «години запитань» стосовно війни в Україні, заявив Високий представник ЄС Жозеп Боррель, повідомляє кореспондент Укрінформу.\n\nСаме так він відповів на прохання депутатів надати інформацію щодо військових поставок в росію з боку КНДР, Китаю або інших країн.\n\n«Китай завжди дотримувався дуже чіткої позиції щодо цього. Вона полягала в тому, що він не надаватиме військової допомоги для росії. Північна Корея – так, але вона знаходиться поза нашим контролем. Але Китай завжди, на кожній зустрічі, яку ми мали, був доволі чіткім у тому, що вони не планували надавати жодної військової допомоги для росії. Якщо інші країни це роблять - я можу цього не знати. Але в тому, що стосується Китаю, я можу вас завірити, що такою є офіційна позиція цієї країни», - сказав Жозеп Боррель.\n\nЯк вже повідомлялося, внаслідок втрат техніки та озброєння під час війни проти України, а також в результаті цілеспрямованого знищення Збройними Силами України складів боєприпасів та пунктів управління російських окупантів, російська федерація відчуває нестачу військового обладнання та техніки, намагається скуповувати зброю та боєприпаси ще радянського виробництва у країн «третього світу», куди вони постачалися ще за часів СРСР.\n\nЗа даними американської розвідки, росія купує артилерійські снаряди й ракети у Північної Кореї, оскільки глобальні санкції серйозно обмежили ланцюжки поставок російського ВПК, та змусили москву звернутися до держав-вигнанців по військову допомогу.\n\nФото: Ministerio de Asuntos Exteriores y de Cooperación",
    "Газпром призупинить транспортування газу у Китай": "Офіційна версія зупинки: планові профілактичні роботи та \"транспортування газу буде тимчасово припинено\".\n\nРосійський Газпром призупинить постачання на газопроводі Сила Сибіру з 22 по 29 вересня, повідомляє прес-служба компанії. Про це пише Ліга.Бізнес\n\nУ Газпромі зазначають, що у цей період пройдуть планові профілактичні роботи і \"транспортування газу буде тимчасово призупинено\".\n\nТакож у прес-службі уточнили, що профілактика обладнання та систем газопроводу проводиться двічі на рік: навесні й восени. Це визначає договір між Газпромом і Китайською національною нафтогазовою корпорацією (CNPC) про купівлю-продаж газу по \"східному маршруту\".\n\nНавесні цього року планові роботи проводилися з 29 березня по 4 квітня. У 2021 році осіння профілактика здійснювалася в останній тиждень вересня.\n\nСила Сибіру – магістральний газопровід, що постачає газ з Якутії у Примор'я та Китай. Газпром та CNPC у 2014 році уклали на 30 років договір, за яким Сила Сибіру має постачати 38 млрд куб. м газу на рік. У 2019 році газопровід запустили в роботу. У першому півріччі 2022-го обсяг прокачування газу у Китай через Силу Сибіру зріс на 63%.\n\nРаніше президент Молдови Мая Санду заявила, що 1 жовтня Росія може зупинити постачання газу у Молдову.",
    "США обмежили продаж високотехнологічних чіпів в Китай та РФ – NYT": "Адміністрація президента США Джо Байдена ввела нові обмеження на продаж деяких складних комп’ютерних чіпів Китаю та Росії, аби усунути ризик використання їх у воєнних цілях.\n\nПро це пише The New York Times.\n\nНові обмеження стосуються високоякісних моделей чіпів, відомих як графічні процесори, або GPU, які продаються компаніями Кремнієвої долини Nvidia та Advanced Micro Devices.\n\nТакі продукти спочатку були розроблені для рендерингу зображень у відеоіграх, але в останнє десятиліття широко застосовувалися в найбільших суперкомп’ютерах, які використовуються вченими та інтернет-компаніями для розпізнавання мови та об’єктів на фотографіях.\n\nСуперкомп’ютери використовуються в програмах, які включають розробку зброї та збір розвідданих. Крім цього, деякі великі системи в Китаї були пов’язані зі спостереженням за мусульманськими меншинами країни.\n\nТакож ці технології все частіше використовується для таких цілей, як ідентифікація облич у відеозображеннях.\n\nКомпанії Nvidia та AMD визнали нові обмеження у своїх заявах.\n\nВІДЕО ДНЯ\n\nНайбільший виробник графічних процесорів Nvidia заявив, що федеральний уряд тепер вимагатиме від компанії отримання експортних ліцензій на продаж двох високоякісних чіпів, які використовуються з серверними системами в центрах обробки даних.\n\nУряд заявив, що нова вимога буде усунути ризик того, що ці продукти можуть бути використані або перенаправлені для військового використання в Китаї та Росії.\n\nAMD заявила, що ці заходи вплинули на продажі одного з її висококласних графічних процесорів у Китаї та Росії. У компанії заявили, що не вірять, що обмеження матимуть істотний вплив на її бізнес.\n\nУ свою чергу Міністерство торгівлі Китаю звинуватило США у \"зловживанні заходами експортного контролю для обмеження експорту товарів, повʼязаних із напівпровідниками\".\n\nУ NYT відзначають, що ці обмеження є частиною холодної війни між Китаєм та США за першість у передових технологіях.\n\nРаніше адміністрація Байдена, спираючись на обмеження, запроваджені за часів колишнього президента Дональда Трампа, ухвалила заходи, спрямовані на обмеження доступу таких компаній, як китайська Huawei, до передових чіпів і іноземного виробництва напівпровідників. Китай розробив багато чіпів самостійно, але загалом покладається на заводи в Тайвані для виробництва найдосконаліших моделей.\n\n\n\n\n\n",
    "Законодавці США посилюють тиск на великі банки через зв'язки з Китаєм і Тайванем – Reuters": "Законодавці США посилили тиск на провідних банкірів країни, щоб ті зайняли більш жорстку позицію щодо ведення бізнесу з Китаєм на тлі зростання напруженості між Вашингтоном і Пекіном щодо суверенітету Тайваню та дотримання прав людини у КНР, повідомляє Reuters.\n\nВ середу під час слухань у Комітеті з фінансових послуг Палати представників конгресмен-республіканець Блейн Люткемейєр запитав керівників банків про те, як вони будуть реагувати на гіпотетичний випадок китайського вторгнення на Тайвань.\n\nЗаконодавці також попросили генеральних директорів засудити порушення прав людини в Китаї, на відміну від попередніх слухань, які, як правило, зосереджувалися на внутрішніх питаннях, таких як житло та захист споживачів.\n\n«Ми будемо дотримуватись вказівок уряду, які десятиліттями були спрямовані на співпрацю з Китаєм. Якщо вони змінять цю позицію, ми її негайно змінимо, як ми це зробили в Росії», — сказав головний виконавчий директор Bank of America (BAC.N) Браян Мойніган.\n\nГендиректор JPMorgan Chase (JPM.N) Джеймі Даймон і гендиректор Citigroup Джейн Фрейзер погодилися, заявивши, що їхні банки слідуватимуть вказівкам уряду, якщо Китай вторгнеться на Тайвань.\n\n«Посилений контроль підкреслює проблеми, з якими все частіше стикаються найбільші кредитори країни, намагаючись врівноважити комерційні інтереси з тиском з боку політиків, активістів та інвесторів, щоб вони зайняли позицію щодо екологічних, соціальних та управлінських питань», - пояснює Reuters.\n\nГіганти Уолл-стріт, включаючи JPMorgan, Goldman Sachs і Morgan Stanley, протягом останніх років прагнули розширити свій бізнес у Китаї, другій за величиною економіці світу.\n\nТам влада надала банкам США більше права власності на їхній бізнес з цінними паперами, незважаючи на зростання геополітичної напруги. При цьому Китай поки що не є великим центром прибутку для цих банків.\n\nЧитайте також: Пентагон змушує оборонні компанії обмежити використання китайських поставок – WSJ\n\nВодночас Китай дуже стурбований розривом торгівлі та імпорту ключових продуктів, таких як напівпровідники, тому будь-який тиск на фінансовий сектор надішле Пекіну тривожні сигнали.\n\nВідповідаючи на запитання про зауваження гендиректорів банків США та законодавців, речник міністерства закордонних справ Китаю Чжао Ліцзянь сказав у четвер, що \"тайванське питання завжди було найважливішим і чутливим питанням\" у відносинах між США та Китаєм.\n\nRelated video\n\nЗа даними ЦРУ, Сі Цзіньпін прагне приєднати Тайвань до КНР до 2027 року, але не планує застосовувати армію, хоча все одно бачить необхідність у створенні передумов для такого сценарію.",
    "Китай активізує роботизацію підприємств, намагаючись наздогнати розвинуті країни": "Китайські підприємства активізують впровадження промислових роботів, розуміючи необхідність адаптації виробництва до операційного середовища, зокрема до скорочення доступності дешевої робочої сили, пише газета The Wall Street Journal.\n\nЗгідно з даними Міжнародної федерації робототехніки (International Federation of Robotics, IFR), на частку КНР припало майже 50% роботизованих промислових установок, введених у дію у світі в 2021 році. Показник зріс на 45% порівняно з 2020 роком – до 243 тис. одиниць.\n\nТаким чином Китай залишається найбільшим ринком для світових виробників роботів.\n\nЗагальносвітовий показник кількості введених у дію установок зріс на 27%, до 486,8 тис.\n\nДані IFR показують, що китайські заводи минулого року встановили вдвічі більше нових роботів, ніж підприємства у Північній та Південній Америці, а також в Європі разом узяті. В Америці показник зріс на 27%, до 49,4 тис., у Європі – на 15%, до 78 тис. установок.\n\nШвидке зростання роботизації підприємств у Китаї пояснюється зокрема тим, що країна намагається наздогнати в цьому плані розвинуті держави, зазначає WSJ. КНР, як і раніше, відстає від США, Японії, Німеччини та Південної Кореї за щільністю роботизації виробництва.\n\nАктивніше впроваджуючи промислові роботи, китайські компанії намагаються вирішити проблему можливої нестачі робочої сили в майбутньому, а також скоротити витрати. Зниження виробничих витрат дозволяє підприємствам зберегти привабливість для західних компаній, позбавляючи їх стимулів для перенесення виробництва до інших країн emerging markets.\n\nЗа даними ООН, Китай, як і раніше, залишається найбільшим світовим виробником промислових товарів, на його частку припадає 29% світового виробництва. При цьому, за оцінками організації, чисельність населення КНР віком від 20 до 64 років (на який припадає основна частина робочої сили) вже досягла пікового рівня і швидко знижуватиметься після 2030 року.\n\nIFR зараховує до промислових робіт і враховує у своїх підрахунках програмовані багатоцільові пристрої, що використовуються для автоматизації виробничих процесів.",
    "Незалежність китайської економіки: план Сі Цзіньпіна": "Санкції проти Росії за її вторгнення в Україну змушують Китай нервувати – воно і не дивно, адже Китай і сам виявляє авторитарні тенденції. Щоб убезпечити себе від наслідків потенційних геополітичних конфліктів, Китай вирішив розробити план досягнення максимальної незалежності від світу. The Financial Times розібрав цей план – Forbes переклав головне.\n\nЦього місяця Сі Цзіньпін виголосив промову, у якій наголосив на нагальній необхідності китайського прориву у розвитку технологій. Все для того, щоб перевершити Захід і підвищити національну безпеку.\n\nЗа правління Сі, який, схоже, не сумнівається у своєму переобранні наступного місяця, Китай хоче стати самодостатньою технологічною суперсилою, якій не треба більше покладатися на Захід.\n\nАналітики кажуть, що негласна мета полягає у тому, щоб стати фортецею «Китай»: переробити другу економіку світу так, щоб вона могла функціонувати за допомогою власної енергетики, а якщо буде треба, змогла вистояти у військовому конфлікті.\n\nВ той час як в США хочуть розірвати звʼязок їхньої економіки із Китаєм, Пекін хоче бути менш залежним від Заходу, особливо в сфері технологій.\n\nЗа словами аналітиків, в цій стратегії є кілька ключових пунктів, реалізація яких, за найкращого розвитку подій, займе кілька років.\n\nТехнології. Активізувати інновації всередині країни і зробити технологічний ланцюг поставок, який спирається на місцевих постачальників. Енергія. Збільшити використання відновлюваної енергії і зменшити залежність від морської доставки газу та нафти. Продовольство. Більша самодостатність включає відродження місцевого виробництва насіння. Фінанси. Запобігти потенційному перетворенню американського долара на зброю.\n\nКитай вже давно прагне такої незалежності, але зусилля в цьому напрямі посилилися після вторгнення Росії в Україну і подальших санкцій проти країни-агресора.\n\nПроте це не означає, що Китай планує закритися від усього світу, каже викладач Лондонського університету Стів Цанг. Китай – це один із найбільших торгових партнерів у світі, а іноземні інвестори вклали в країну немало прямих інвестицій, тому повне відсторонення від світу було б економічним суїцидом.\n\n«Головна мета Китаю – це стати потужним новатором із технологіями, які інші країни захочуть купувати у Піднебесної, а отже, залежати від неї», – пояснює Цанг.\n\nСі Цзіньпін, президент Китаю Фото Getty Images\n\nВисокі ставки на технології\n\nНа зборах Центральної комісії із усестороннього поглиблення реформ, одному з ключових органів в Китаї, Сі оголосив про чітке бачення щодо сфери технологій. Розвиток «ключових технологій» не можна залишити на розгляд вільного ринку – цей розвиток повинен визначати китайський уряд.\n\n«Необхідно посилити централізацію і уніфіковане управління Центрального комітету, а також треба запровадити керівну систему ухвалення рішень», – сказав Сі Комітету.\n\nКрім того, президент Сі збирається наповнити Комітет, який складається із 200 найстарших чиновників Китаю, технократами, а не бюрократами, як раніше. Ці технічно обізнані чиновники відповідатимуть, по суті, за гру з високими ставками.\n\nКитай планує спрямувати безпрецедентну кількість ресурсів на встановлення технологічної незалежності, особливо в таких стратегічних індустріях, як напівпровідники (чипи, мікросхеми), в надії сприяти інноваціям й імпортозаміщенню.\n\nЗагалом уряд пообіцяв спрямувати понад $150 млрд на мікросхеми. Звіт минулого року від Semiconductor Industry Association показав, що китайський National Integrated Circuits Fund (Національний фонд інтегральних схем) вже інвестував $39 млрд переважно у нові промислові проєкти.\n\nДо того ж понад 15 місцевих урядів оголосили про створення фондів на загальну суму $25 млрд, які підуть на підтримку китайських виробників мікросхем. Ще $50 млрд відклали у формі «урядових грантів, інвестицій в акціонерний капітал і кредити під низькі відсотки», зазначили у звіті SIA.\n\nДля порівняння: США планують спрямувати $50 млрд на підтримку власного виробництва чипів.\n\nНапівпровідники зазвичай вважаються ахіллесовою пʼятою китайської промисловості. У 2020-му він імпортував напівпровідників на $378 млрд. Тим не менш прогрес є.\n\nЦього літа SMIC, один із провідних виробників чипів у Китаї, успішно виробив мікросхему довжиною 7 нанометрів – тепер SMIC лише на одне-два покоління відстає від лідерів індустрії, таких як TSMC у Тайвані та Samsung у Південній Кореї.\n\nКитай намагається скоротити відставання у виробництві напівпровідників. Джерело: Financial Times\n\nПроте аналітики зазначають, що попри успіхи Китаю не варто себе обманювати: індустрія виробництва чипів настільки складна і взаємоповʼязана, що жодна країна не може забезпечувати її самостійно.\n\nКрім того, на шляху до незалежності у цьому питанні Китаю може завадити власна політика: вибір державою потенційних лідерів індустрії і прагнення уряду втручатися у венчурні інвестиції.\n\nУряд обирає так званих «маленьких гігантів», які отримають податкові послаблення, щоб вони могли допомогти Китаю конкурувати із США та іншими країнами Заходу. Цього року таких компаній обрали аж 8997.\n\nКитай також підтримує такі компанії і за допомогою контролю над індустрією венчурного капіталу. За останні кілька років Пекін сприяв створенню понад 1800 так званих фондів під керівництвом уряду, які зібрали понад $900 млрд для інвестування переважно у технологічний сектор.\n\nТакими фондами негласно керують провінційні або місцеві уряди чи державні компанії, тому аналітики переймаються, що це відкриває двері для корупції і фаворитизму. Крім того, чиновники можуть не мати необхідних знань для обʼєктивної оцінки перспектив компанії, особливо якщо ті займаються високими технологіями.\n\nЦе не означає, що програма «маленьких гігантів» не спрацює, але ця система може містити якості, що сприяють марнуванню часу та неефективності.\n\nВідновлювана енергетика – це головне\n\nУ Китаю є ще одне вразливе місце – постачання енергії. Країна наразі самостійно забезпечує 80% власних потреб у енергії, а 20% імпортує – переважно нафту і газ. Особливо Пекін хвилює доступність торгових шляхів, таких як Малаккська протока, де морські сили США переважають.\n\nЗа словами експертів, Китай все більше зосереджується на відновлюваній енергії, як-от сонячна і вітрова.\n\nСонячні панелі на схилах провінції Шаньсі, Китай Фото Getty Images\n\n«Китай дивиться на геополітичну ситуацію і оцінює вразливість ланцюгів поставок, – пояснює Майкл Мейдан, директор Оксфордського інституту енергетичних досліджень. – Посилення виробництва відновлюваної енергії і внутрішніх ланцюгів поставок видається логічним рішенням».\n\nАналітики кажуть, що Китай вже близький до виконання національного плану виробляти близько 33% енергії із відновлюваних ресурсів до 2025-го. Та знадобиться багато років, щоб покінчити із залежністю від нафти і газу, які доставляються морем.\n\nДомашнє продовольство\n\nПродовольча безпека Китаю похитнулася за останні 30 років через зростання населення і перепрофілювання земель, які використовували під зерно, під вирощення більш прибуткових культур. У 2021-му лише 33% попиту країни на три головні олії – соєву, арахісові та ріпакову – задовольняло внутрішнє виробництво – на початку 1990-х Китай більш ніж на 100% покривав власний попит на ці олії.\n\nЩе з 2019-го урядова верхівка разом із Сі почали наголошувати на продовольчій безпеці, яка є одним із пунктів національної безпеки. Основні заходи спрямовані на те, щоб краще захищати орні землі, ефективніше використовувати водні ресурси, а також збільшувати посіви, а отже – врожаї. Китай хоче втримати свою майже повну незалежність у забезпеченні головних зернових культур – у 2019-му країна сама виростила понад 95% потрібного їй зерна.\n\nАле найважливіший акцент Сі робить на відродженні насіннєвої індустрії. Одним із ключових кроків стане запровадження першого покоління генно-модифікованого насіння – наразі Китай використовує лише генно-модифіковану бавовну. Перехід на таку стратегію відбувся після покупки Китаєм агротехнологічної компанії Syngenta, яка займається насінням і розвитком внутрішніх виробників генно-модифікованого насіння.\n\nДолар як зброя\n\nЗ усіх санкцій проти Росії Китай найбільше непокоїть відключення деяких її банків від системи SWIFT. І не даремно: розрахунки за три чверті китайських торгових операцій відбуваються в доларах, а тому країна залежить від SWIFT.\n\nПекін може знайти рішення хіба що на довгострокову перспективу. Спроби інтернаціоналізувати юань мали поки обмежений успіх. Як і намагання популяризувати «цифровий юань», який би усунув потребу використовувати SWIFT.\n\n«Наразі ж Пекін усіляко намагається не порушувати західні санкції проти Росії, але також він зосередився на відході від долара», – каже Діана Чойлева, головна економістка в Enodo Economics.\n\nКитай вже давно натякає на власну економічну незалежність. Ще з 2015-го адміністрація Сі почала все більше наголошувати на незалежності власних промислових ланцюгів поставок. А американські санкції проти китайських компаній, геополітичний розбрат через підтримку Китаєм Росії у її вторгненні в Україну та напруга навколо Тайваню ще більше штовхають Пекін до створення фортеці «Китай».\n\nТаке прагнення незалежності китайських технологій несе свої загрози для багатонаціональних компаній, які є постачальниками для китайського ринку. Проте деякі експерти стверджують, що така незалежність від світу матиме свої обмеження через орієнтацію Китаю на експорт.\n\nTelegram-канал Forbes, ультимативний гід у світі українського бізнесу. Приєднатись",
    "Китай, можливо, вчинив \"злочини проти людства\" щодо уйгурів, – звіт ООН": "Довгоочікувана доповідь Управління ООН з прав людини надає докази того, що уйгурів піддавали тортурам у таборах.\n\nУряд Китаю вчинив “серйозні порушення прав людини” у поводженні з уйгурами та іншими мусульманськими етнічними меншинами в Сіньцзяні.\n\nПро це йдеться у доповіді Верховного комісара ООН з прав людини Мішель Бачелет, пише Financial Times.\n\n“У довгоочікуваній доповіді, проти якої виступав Пекін, Управління ООН заявило, що є достовірні докази того, що уйгури, ув’язнені в таборах, були жертвами тортур і сексуального та гендерного насильства”, – йдеться у повідомленні.\n\nУправління ООН з прав людини звинуватило Китай у діях, які \"можуть бути міжнародними злочинами, зокрема злочинами проти людства\", зазначає The New York Times.\n\nДоповідь опублікували в останній день роботи Бачелет, яка відвідала Сіньцзян цього року. Це було перше розслідування ООН зловживань у регіоні, де понад 1 мільйон уйгурів та інших меншин були піддані масовому інтернуванню та примусовій праці.\n\nЗ 2017 року Китай посилив поліцейський контроль над 13 мільйонами жителів Сіньцзяну, назвавши ці заходи “антитерористичними”. ООН заявила, що порушення, задокументовані у звіті і які сталися через ці заходи, є “глибоко проблематичними” з погляду прав людини.\n\nООН заявила, що антитерористична система призвела до “широкомасштабного свавільного позбавлення волі” уйгурів та інших меншин у “центрах професійної освіти та підготовки” (ЦПОП) – між 2017 і 2019 роками.\n\nУ звіті зазначається, дискримінація також включала обмеження релігійної ідентичності та самовираження, також “серйозне порушення репродуктивних прав через примусове та дискримінаційне застосування політики планування сім’ї та контролю народжуваності”.\n\nЗвіт підготовлено на тлі звинувачень у геноциді з боку США, Великобританії, Канади та інших країн, а також бойкоту споживачів. У червні США почали блокувати імпорт товарів із компонентами із Сіньцзяну, який є великим виробником бавовни та полікремнію для сонячних батарей.\n\n“Жахливі висновки Верховного комісара пояснюють, чому китайський уряд боровся щосили, щоб запобігти публікації її доповіді щодо Сіньцзяну, в якій викриваються масові порушення прав з боку Китаю”, – сказала директор міжнародної правозахисної організації “Human Rights Watch” у питаннях Китаю Софі Річардсон.\n\nЗахідні високопосадовці та правозахисні групи критикували ООН за неодноразові затримки з публікацією звіту, стверджуючи, що це завдало шкоди цілісності організації у відносинах з Китаєм.\n\nБачелет сподівалася опублікувати звіт майже рік тому, однак через лобі Пекіна цього не сталося. Вона є однією із небагатьох іноземних чиновниць, які отримали доступ до Сіньцзяну після початку масових затримань. Проте вона не зустрілася з родинами затриманих уйгурських мусульман, що викликало подальшу критику з боку правозахисників.\n\nНаступним кроком ООН може стати офіційне розслідування зловживань у Сіньцзяні, до чого закликали уряди, включно з Великобританією.\n\nНапередодні публікації звіту міністерство закордонних справ Китаю заявило, що розслідування було “чистим трюком, організованим США і жменькою інших західних країн”. Це відбувається в той час, коли США та Китай ведуть переговори про можливу зустріч цього року Сі Цзиньпіна та Джо Байдена.",
    "FT: Індія і Китай невдоволені війною Путіна, але Україну вони теж не підтримують": "Індія і Китай публічно висловили застереження Владіміру Путіну щодо його вторгнення в Україну. І це свідчить про зміни у сприйнятті війни в часи, коли Європа і США намагаються скоротити підтримку Кремля на міжнародній арені, - кажуть західні чиновники.\n\nМинулого тижня на саміті Шанхайської організації співробітництва в Узбекистані Індійський прем’єр-міністр Нарендра Моді дорікнув Путіну. Крім того, сам російський президент визнав, що китайський лідер Сі Цзіньпін висловив йому занепокоєння через вторгнення в Україну. І це, на думку чиновників на Заході, ознака того, що Москва стала причиною незручностей.\n\nПро це пише Financial Times, нагадуючи, що ознаки китайського і індійського невдоволення з’явилися через кілька днів після того, як українська армія змусила сили Росії відступити з Харківської області. Коментарі стали «непідробним і чітким сигналом» роздратування, через яке Індія і Китай можуть змінити свою поведінку щодо Росії і Заходу, - сказав виданню неназваний європейський чиновник. Ще один міністр з Європи прокоментував Financial Times, що коментарі лідерів Китаю і Індії були інтерпретовані як «реальна критика».\n\n«Особливо у випадку Моді. Не думаю, що йому подобається це. Було набагато краще зберігати неоднозначність, яка б дозволила дружити з обома сторонами і отримувати від цього користь», - сказав неназваний міністр на умовах анонімності.\n\nПрем’єр-міністр Індії сказав Путіну, що «сьогоднішня ера - це не ера війни». Російський лідер на це відповів: «Ми постараємося зупинити це якомога швидше». При цьому він згадав про «занепокоєння, які ви постійно висловлюєте». Ця розмова відбулася після того, як Путін визнав, що у Сі Цзіньпіна теж були «занепокоєння» щодо війни. Ці розмови на саміті ШОС стали найбільшим публічним визнанням того, що дві найбільші економіки, які не запровадили санкції проти Москви, насправді стривожені війною проти України.\n\nПрес-секретар Ради національної безпеки США Джон Кірбі сказав, що коментарі лише підкреслили те, як Путін «ще більше ізолює себе від міжнародної спільноти».\n\n«Навіть країни, які не виступали проти нього голосно і різко, почали ставити під сумнів його дії в Україні», - сказав Кірбі.\n\nНесхвалення Індії і Китаю потенційно може стати на заваді спробам Путіна поглибити зв’язки з країнами за межами Заходу. Всього за тиждень до саміту ШОС в Самарканді Путін виступив з промовою у Владивостоці, в якій він наголошував, що країни, такі як Китай, здатні компенсувати втрату торгівлі з Європою.\n\n«Це більше, ніж проста зміна партнерів чи орієнтації. Він прагне створення конкуруючих економічних і політичних блоків», - пояснив неназваний дипломат у Москві.\n\nКитай скористався ситуацією, щоб купувати російську сировину з великою знижкою. Однак, ризик запровадження проти нього вторинних санкцій США призвів до того, що китайські компанії відмовилися заповнювати прогалини в оборонному і технологічному секторах Росії, які створили міжнародні обмеження.\n\n«Росіяни очікують більшого від Китаю. Китайським компаніям або сказали утриматися від активності або ж їм потрібен дозвіл високого рівня для цього», - сказав інших дипломат у Москві.\n\nАналітики також зауважили, що попри чіткі сигнали, ані Сі Цзіньпін, ані Моді не висловилися про Україну прямо і не сказали нічого, що б свідчило про підтримку Києва. Пекін і Нью-Делі нарощували закупки російські енергоносії і продовжували торгувати з Москвою після початку вторгнення 7 місяців тому.\n\n«Заява Моді досягла бажаної мети: послати сигнал Заходу, що він не на боці Путіна», - сказав старший науковий співробітник Центру політичних досліджень в Нью-Делі Сушант Сінгх.\n\nRelated video\n\nВін також вказав на те, що коментарі Моді не порушували жодних «спірних питань» щодо суверенітету і територіальної цілісності України. Натомість вони стосувалися проблем, пов’язаних з наслідками війни в таких сферах, як продовольча безпека і поставки мінеральних добрив. Разом з тим, західні чиновники інтрепретували занепокоєння Нарендри Моді і Сі Цзіньпіна як виклик для наративу Путіна про те, що західні санкції проти Росії - це нібито головна причина економічних наслідків війни.",
    "Китай на навчаннях імітує атаки на кораблі ВМС США – Reuters": "Збройні сили Китаю на навчаннях симулюють напади на кораблі Військово-морських сил США і прагнуть перешкодити іноземним силам прийти на допомогу Тайваню в разі війни.\n\nЯк передає Укрінформ, про це з посиланням на звіт Міністерства оборони Тайваню передає Reuters.\n\nУ звіті для парламенту, представленому Міноборони Тайваню, йдеться про те, що Китай продовжує зміцнювати свою бойову готовність до нападу на острів. КНР зосереджує свої зусилля на першому ланцюзі островів, який проходить від Японії через Тайвань, Філіппіни та далі до Борнео, оточуючи прибережні моря Китаю.\n\nЧитайте також: Штати хочуть прискорити постачання зброї Тайваню\n\nЗазначається, що Китай «використовує бойові навчання для імітації атак на кораблі США, які заходять за ланцюг перших островів», і має на меті отримати стратегічний контроль над цим ланцюгом островів до 2035 року.\n\nЯк повідомляв Укрінформ, напруженість у відносинах Китаю та Тайваню зросла після візиту до Тайбею спікера Палати представників США Ненсі Пелосі.\n\nЧитайте також: Військові кораблі США увійшли у Тайванську протоку вперше після візиту Пелосі\n\nКитай вважає самоврядний Тайвань своєю територією і порушує питання про можливість його анексії. США підтримують неформальні відносини та оборонні зв'язки з Тайванем.",
    "Китай погрожує відповісти «рішучими кроками» на візит канадських депутатів на Тайвань": "У разі візиту канадської парламентської делегації на Тайвань, Китай відреагує “рішучими силовими заходами”.\n\nЯк повідомляє кореспондент Укрінформу, про це заявили у посольстві Китаю в Канаді, пише CBC News.\n\n“Китай твердо виступає проти будь-яких офіційних обмінів між тайванським регіоном та державами, які мають дипломатичні відносини із Китаєм. Китай застосує рішучі силові заходи проти будь-якої країни, що спробує втрутитися або порушити суверенітет й територіальну цілісність Китаю”, - наголосили дипломати.\n\nУ посольстві наголосили, що вважають Тайвань “невіддільною частиною” території Китаю та закликали Канаду “дотримуватися принципу єдиного Китаю та поважати суверенітет й територіальну цілісність країни”.\n\nЗаяву посольства було оприлюднено у відповідь на запит про можливий візит членів постійного комітету парламенту Канади з питань міжнародної торгівлі на Тайвань. Глава комітету Джуді Сгро в середині серпня заявила, що восьмеро парламентарів висловили готовність у жовтні відвідати Тайвань.\n\nЯк відомо, комуністична влада в Пекіні намагалася всіляко завадити візиту спікерки Палати представників США Ненсі Пелосі на Тайвань, однак він все ж відбувся на початку місяця. Після цього Китай оголосив про початок військових навчань біля острова. 6 серпня в Міністерстві оборони Тайваню заявили, що в ході навчань армія КНР провела репетицію нападу на острів. Крім того, Китай посилив обмеження для імпорту продукції з Тайваню.",
    "Китай «вписується» за Казахстан, США визнають РФ терористом": "",
    "Командувач ВМС США заявив, що Китай здатний заблокувати Тайвань": "Збройні сили Китаю здатні блокувати Тайвань, заявив віце-адмірал Карл Томас, командувач Сьомим флотом США, вказавши на розмір військово-морського флоту країни, який є \"найбільшим у світі та зростає швидкими темпами\".\n\nПро це йдеться у матеріалі The Wall Street Journal.\n\nВ інтерв’ю The Wall Street Journal віце-адмірал зауважив, що у них дуже великий військово-морський флот, і якщо “вони хочуть залякати та розмістити кораблі навколо Тайваню, вони можуть це зробити”.\n\nМинулого місяця Китай провів військові навчання, які мали на меті продемонструвати свою здатність блокувати Тайвань, який він вважає частиною своєї території. Навчання відбулися у відповідь на візит спікерки Палати представників Палати представників США Ненсі Пелосі на острів у серпні та проводилися в шести зонах, які фактично оточували Тайвань. Використовуючи блокаду, кажуть військові аналітики, Пекін може спробувати змусити уряд Тайваню підкоритися без вторгнення.\n\nДесятиліттями Вашингтон дотримувався політики стратегічної неоднозначності, не повідомляючи, чи буде він безпосередньо втручатись у конфлікт. Хоча Білий дім зазначає, що ця політика не змінилася, президент Байден заявив, що США захищатимуть Тайвань, якщо Китай спробує вдертися.\n\nАдмірал Томас зазначив, що він не знає, чи здійснить Китай вторгнення, чи блокаду, але це його робота — бути готовим до того, що вони роблять. Він висловив сподівання, що Китай вирішить розбіжності щодо острова мирним шляхом. Проте, якщо Китай встановить блокаду, — міжнародна спільнота може втрутитися.\n\nПекін рішуче виступив проти візиту Пелосі — поїздки США на острів найвищого рівня за 25 років — і попередив про невизначені контрзаходи, якщо вона знехтує попередженнями. На тлі зростання напруженості військовий літак США, на якому перебувала Пелосі, вибрав незвичайний окружний маршрут замість того, щоб летіти над Південно-Китайським морем по майже прямій траєкторії.\n\nВідповідаючи на запитання, чому літак летів обхідним маршрутом, адмірал Томас пояснив, що рішення було прийнято на “високому рівні”, оскільки офіційні особи не були впевнені, як Китай зреагує.\n\n“Ви ніколи не знаєте, чи риторика правдива, чи це просто риторика, і щоб запобігти будь-яким прорахункам, було прийнято кілька рішень, щоб дати нам трохи більше часу та простору, щоб зрозуміти, якою може бути їх реакція”, – розповів адмірал.\n\nПісля візиту Китай розпочав одноденні військові навчання, які включали бойові літаки та морські маневри, і запустив ракети над головним островом Тайваню, що, як вважається, було вперше. Адмірал Томас зазначив, що ракетний вогонь був безвідповідальним і що Китай так “трішки зрушив стійки воріт”.\n\n“У мандарині є такий термін — can shi — гризе, як шовкопряд”, — пояснив він. “Вони просто продовжують розширювати кордони, дивлячись, що їм зійде з рук”.\n\nМіністерство закордонних справ Китаю не відразу відповіло на запит про коментар. Китай звинуватив США в ескалації напруженості навколо Тайваню і заявив, що візит Пелосі може спонукати політиків острова домагатися незалежності.\n\nАдмірал Томас наголосив, що він бачить нещодавні дії Китаю навколо Тайваню як продовження менталітету “сила права”, який, за його словами, країна продемонструвала в тому, як вона мілітаризувала Південно-Китайське море. Великі претензії Китаю в Південно-Китайському морі збігаються з претензіями інших країн регіону. Протягом останнього десятиліття вона побудувала в цих водах штучні острови, обладнавши аванпости військовою інфраструктурою та обладнанням.\n\n“Вони повністю мілітаризували ці острови. Та вже мають усі необхідні бункери, у них уже є всі необхідні для них місткості для зберігання пального, можливість розмістити війська, у них є ракети, радари, датчики”, – зазначив він.\n\nКитай має найбільший у світі військово-морський флот за розміром, хоча США мають більш досконалі військові кораблі, зокрема більший флот авіаносців, що дає якісну перевагу. Адмірал Томас пояснив, що Китай випускає кораблі ВМС із вражаючою швидкістю, тоді як у США немає стільки корабельних, які виробляють кораблі ВМС, скільки їм потрібно. Китай, наприклад, виробляє свої есмінці типу 055 — великий надводний корабель із важким озброєнням, також відомий як крейсер класу Renhai, який став символом модернізації військово-морських сил Китаю — значно швидше, ніж США виробляють керовані ракетні есмінці.\n\n“Спроможність має власну якість”, — наголосив він.\n\nТруднощі, які можуть виникнути у Китаю з координацією між різними родами збройних сил, як діють сучасні війська, давно вважалися потенційною слабкістю збройних сил країни. Але Китай досяг прогресу на цьому фронті, зауважив Томас. Літаки ВПС Китаю літають над водою, тоді як чотири роки тому такі польоти здійснював лише китайський флот.",
    "Пентагон: Росія і Китай загрожують правилам, які забезпечують безпеку світу понад 70 років": "У Пентагоні заявили, що Росія та Китай загрожують міжнародним нормам, які забезпечували безпеку світу з часів Другої світової війни. Про це на брифінгу повідомив представник Міноборони США, бригадний генерал Пет Райдер.\n\nЧитайте нас у Telegram: тільки важливі та перевірені новини\n\nУ відповідь на запитання, чи є в Пентагоні стурбованість щодо того, що Китай може давати Росії боєприпаси, він заявив, що між РФ і КНР \"існують відносини\", про що свідчать нещодавні навчання на Далекому Сході.\n\nВін зазначив, що поки не має інформації про те, що Росія може отримати від Китаю, проте підкреслив, що США продовжують стежити за ситуацією.\n\nРайдер сказав, що Росія та Китай несуть загрозу для міжнародної стабільності, а також міжнародних правил та норм, які забезпечували безпеку світу протягом понад 70 років, починаючи з кінця Другої світової війни.\n\nЧитайте також: Зеленський закликав Китай \"вступити в єдиний світ\" та виступити проти Росії\n\nДмитро Гриниченко\n\nЯкщо Ви помітили орфографічну помилку, виділіть її мишкою і натисніть Ctrl+Enter.",
    "Китай завалює Росію своїми смартфонами: з березня постачання зросло в 5 разів": "Китайські смартфони зайняли 70% російського ринку.\n\nRelated video\n\nРосійські видання РБК повідомило, що тепер КНР постачає набагато більше \"розумної\" електроніки на територію країни-агресора. ЗМІ уточнює, що дані отримані від митного відомства Китаю.\n\nСумарно, починаючи з березня 2022 року і до сьогодні, китайські імпортери завезли в 5 разів більше смартфонів та гарнітури, ніж будь-коли раніше. Пік припав на січень, коли у місячному вирахуванні поставки зросли на 50,5%. РБК пише, що тоді гаджетів завезли на $657,6 млн. Другий пік спостерігався у липні — плюс 35% проти попереднього місяця ($421 млн).\n\nЯкщо говорити про смартфони, то протягом серпня 2022 їх імпортували на суму $308 млн. Телефони склали три чверті від усіх гаджетів, поставлених Китаєм. Решта — це навушники, зарядки, рації, йдеться у матеріалі. У серпні рітейлери Росії отримали з КНР 2,9 млн апаратів. У березні ця кількість була меншою у 4,8 раза.\n\nЕксперти ринку наголошують, що частка китайських брендів на ринку РФ постійно збільшується, і сьогодні вона становить 70%. І, мабуть, зростатиме. Як відомо, з російського ринку пішли багато американських та південно-корейських брендів, ніші яких тут же зайняли китайські та турецькі ноунейми — виробники дешевої техніки, які мало відомі споживачеві.\n\nСмартфони Samsung і Apple в Росію завозять нелегально завдяки сірому імпорту, узаконеному в країні-агресорі. У РФ не скрізь можна купити апарати вищезгаданих марок, а деякі смартфони навіть не працюють на території Росії.\n\nНагадаємо: на ринок вийшов китайський смартфон, обладнаний динаміком, який здатний видавати гучні звуки. За задумом розробників, телефон може знадобитися людям, які займаються екстремальними видами спорту, чи професія яких пов'язана із ризиком для здоров'я.",
    "Китай запровадить санкції проти керівників оборонних компаній США через поставки зброї Тайваню": "Уряд Китаю має намір запровадити санкції проти керівників американських військово-промислових компаній Raytheon Technologies та Boeing Defense через потенційний продаж зброї Тайваню. Про це повідомляє Global Times із посиланням на МЗС Китаю.\n\nЙдеться про генерального директора та голову правління Raytheon Technologies Грегорі Хейза і президента та генерального директора Boeing Defence Теда Колберта.\n\nРечник міністерства Мао Нін заявив на брифінгу, що санкції запроваджуються з метою захисту суверенітету та інтересів безпеки Китаю.\n\nПекін вважає, що продаж американської зброї Тайваню є грубим порушенням принципу «єдиного Китаю» та положень трьох китайсько-американських комюніке.\n\nПродаж зброї серйозно підриває суверенітет і інтереси безпеки Китаю, завдає серйозної шкоди китайсько-американським відносинам, а також миру і стабільності в Тайванській протоці. Китай рішуче виступає проти і засуджує це, сказав Мао Нін.\n\nВін також підкреслив, що Китай закликає США та відповідні сторони припинити збройні угоди з Тайванем та зупинити створення напруженості в регіоні, зазначивши, що Пекін продовжуватиме вживати всіх необхідних заходів для твердого захисту свого суверенітету та інтересів безпеки на тлі розвитку ситуації.\n\n2 вересня адміністрація президента США Джо Байдена офіційно повідомила Конгрес про свій намір продати зброю Тайваню на 1,1 мільярда доларів, повідомляло видання The Washington Post. Продажі озброєння включають 60 протикорабельних ракет Harpoon, 100 ракет Sidewinder і підтримку радіолокаційної системи спостереження.\n\nЗа даними Reuters, основним підрядником ракет Harpoon є Boeing. Raytheon є основним підрядником як для Sidewinder та для радіолокаційної системи.\n\nУ лютому Китай вирішив вжити контрзаходів проти Raytheon і Lockheed Martin після того, як США оголосили про продаж модернізованих ракет Patriot на 100 мільйонів доларів острову Тайвань. Компанії будуть покарані відповідно до положень Закону Китаю про протидію іноземним санкціям, заявив речник МЗС Китаю Ван Веньбінь.\n\nЗакон, зокрема, дозволяє Пекіну вживати контрзаходів проти тих, хто «втручається у внутрішні справи Китаю».\n\nКонтрзаходи передбачають відмову у видачі віз, заборону на в’їзд до Китаю, визнання віз недійсними, депортацію, арешт та заморожування майна, а також заборону проведення операцій з національними організаціями чи особами.\n\nРаніше повідомлялося, що США розглядають варіанти запровадження санкцій проти Китаю, щоб стримати Пекін від вторгнення на Тайвань, а ЄС перебуває під дипломатичним тиском з боку острова. Тайвань закликає ЄС попередити Пекін про наслідки у разі застосування сили.\n\nСитуація в регіоні загострилася після візиту спікера Палати представників США Ненсі Пелосі на Тайвань.\n\nRelated video\n\nВізит Пелосі, який за гостротою розвитку подій мав би вказати переможців та переможених, залишив ці місця вакантними. Чому? Читайте в статті Наталії Бутирської «Візит Ненсі Пелосі на Тайвань: чи буде велика війна».",
    "Китай попередив США, що продаж зброї Тайваню може загострити ситуацію навколо острова": "У КНР також заявили про погіршення відносин між державами у разі завершення угод.\n\nУ Китаї відреагували на продаж озброєння Тайваню Сполученими Штатами Америки. Влада КНР заявила, що це може ще сильніше загострити і без того напружену ситуацію навколо острова. А ще військові угоди призведуть до погіршення відносин між Піднебесною і США.\n\nЯк передає портал Reuters, офіційну відповідь дав прес-секретар китайського посольства у Вашингтоні Лю Пеньюй.\n\nЗа словами дипломата, можливий продаж зброї \"серйозно загрожує китайсько-американським відносинам, а також миру і стабільності в Тайванській протоці\".\n\nВідео дня\n\n\"Китай рішуче прийме законні і необхідні контрзаходи в світлі розвитку ситуації\", — додав Пеньюй.\n\nПро військові угоди з Тайванем в США оголосили 2 вересня. Штати уклали з частково визнаною державою три контракти на загальну суму $1,1 мільярда. Договори передбачають поставки озброєння і надання технічних послуг.\n\nТайвань отримає від США 60 ракет AGM-84l Harpoon Block II вартістю $355 млн, 100 тактичних ракет класу \"повітря-повітря\" AIM-9X Block II Sidewinder на суму $85,6 млн і розвідувальний радар. Останній оцінюється в $655,4 млн.\n\nНагадаємо, напруга між Китаєм і Тайванем зросла після візиту на острів спікера Палати представників США Ненсі Пелосі. КНР почала військові навчання біля берегів частково визнаної держави. А Тайвань назвав їх імітацією нападу.\n\nКитай також розірвав діалог з США у військовій і кліматичній сферах і ввів проти Пелосі і її найближчих родичів санкції.\n\nТайвань 30 серпня відкрив попереджувальний вогонь по китайському безпілотнику. Через день військові сили острова збили дрон Піднебесної.\n\nНещодавно стало відомо, що на своїх військових навчаннях Китай імітує удари по кораблях ВМС США. Вони можуть стати цілями в рамках захоплення смуги островів, що примикає до узбережжя Піднебесної.\n\nВас також можуть зацікавити новини:",
    "Китай запустив на орбіту новий супутник зв’язку": "Влада Китаю зробила успішний запуск нового супутника Чжунсін-1Е в космос із космодрому Веньчан, що на півдні країни.\n\nЯк передає Укрінформ, про це повідомляє Сіньхуа.\n\nСупутник Чжунсін-1Е був запущений у вівторок о 21:18 за пекінським часом модифікованою версією ракети-носія Чанчжен-7 та успішно вийшов на задану орбіту.\n\nКосмічний апарат надасть високоякісні послуги з передачі голосових повідомлень, даних, радіо- та телевізійних сигналів.\n\nКитай запустив на орбіту новий супутник / Фото Синьхуа\n\nЧитайте також: Китай запустив у космос два експериментальні супутники\n\nЗазначається, що нинішній запуск став уже 437-м для ракет-носіїв серії Чанчжен.\n\nЯк повідомляв Укрінформ, влада Китаю 6 вересня запустила ракету-носій Куайчжоу-1А з двома новими китайськими експериментальними супутниками на борту.",
    "Рада Безпеки ООН щодо українського питання: Китай підтримав позицію РФ": "Представниця КНР Ідзумі Накаміцу вважає, що постачання важкої зброї в Україну могло призвести до руйнування інфраструктури та втрат серед цивільного населення.\n\nRelated video\n\nНа засіданні Ради Безпеки ООН з питань постачання озброєння в Україну країнами-союзниками Китай підтримав позицію РФ. Про це повідомила пресслужба Організації Об'єднаних Націй.\n\nЗаступниця генсекретаря ООН з питань роззброєння та за сумісництвом представниця КНР Ідзумі Накаміцу заявила про те, що масштабний приплив зброї до зони конфлікту (Україна, — ред.) викликає багато побоювань.\n\nСвою думку пані Накаміцу аргументувала тим, що протягом останніх трьох днів делегати вже зібралися втретє для обговорення ситуації в Україні.\n\n\"Багато хто ставить під сумнів аргументи на користь дебатів і те, що вони можуть дати мільйонам мирних жителів, які страждають від майже постійних обстрілів\", — сказала Накаміцу.\n\nНакаміцу, говорячи про військову допомогу Україні, яку надають держави всього світу, закликала використовувати Регістр звичайних озброєнь Організації Об'єднаних Націй нібито для підвищення прозорості процесу.\n\nЗа її словами, також були широко поширені та підтверджені незалежними експертами повідомлення про передачу основних систем звичайного озброєння місцевим збройним угрупованням в Україні. Накаміцу вважає, що країнам потрібно зосередитися на тому, як цю зброю використовують. За її словами, передана країнами-союзниками зброя, яку використовує українська сторона, могла викликати руйнівний вплив на громадянське населення та громадянську інфраструктуру.\n\nЗі свого боку РФ, яка і стала ініціатором екстреного засідання Ради Безпеки ООН, звинуватила низку країн у порушенні правила \"Єдиної позиції\", що забороняє ліцензування зброї експорту, якщо вони є порушенням міжнародного гуманітарного права.\n\nКрім того, представники РФ у Раді Безпеки ООН заявили про те, що війна в Україні далека від свого завершення.\n\nСтаном на сьогодні українська сторона не прокоментувала таку заяву Китаю.\n\nНа засіданні Ради Безпеки ООН український делегат наголосив лише на тому, що Москва порушила майже всі міжнародні документи, вторгнувшись в Україну.\n\nНагадаємо, у четвер, 8 вересня, Росія вимагала екстреного засідання Ради Безпеки ООН щодо України. Як доповідача російська сторона обов'язково зажадала заступницю генсекретаря ООН з питань роззброєння Ідзумі Накаміцу.\n\nФокус також писав, що Росія скликала Радбез ООН на 23 серпня. На ньому обговорювали ситуацію на ЗАЕС та смерть доньки російського пропагандиста Олександра Дугіна.",
    "Китай нарощує експорт бензину на фоні падіння внутрішнього попиту": "getty images\n\nЕкспорт бензину Китаю за серпень зріс на 97,4% порівняно з роком раніше через нові експортні квоти на тлі падіння внутрішнього попиту.\n\nПро це повідомляє Reuters.\n\nЗа даними Головного митного управління, поставки бензину в серпні становили 1,12 млн тонн, а обсяги за січень-серпень були на 30,4% нижчими, ніж за відповідний період минулого року.\n\nЕкспорт дизельного палива склав 830 тис тонн, що на 51,8% більше, ніж у серпні 2021 року. Експорт за січень-серпень склав 3,25 млн тонн, що на 78,3% менше, ніж за аналогічний період минулого року.\n\nОбсяги китайського експорту авіаційного палива в серпні знизився на 15,4% проти минулого року до 780 тис. тонн. Проте з початку року поставки були на 4,4% вищими, ніж роком раніше, і становили 5,54 млн тонн.\n\nАналітики та трейдери прогнозували, що експорт Китаєм бензину, дизельного та авіаційного палива відновиться в серпні майже до найвищого рівня за рік після того, як Пекін видав додаткові квоти на експорт у червні та липні.\n\nМитні дані також засвідчують, що імпорт скрапленого природного газу Китаєм у серпні впав на 28,1% порівняно з роком раніше до 4,72 млн тонн. Поставки протягом перших восьми місяців року також знизилися на 21,3% порівняно з аналогічним періодом минулого року до 40,64 млн тонн на тлі високих спотових цін на охолоджене паливо.\n\nВІДЕО ДНЯ\n\nДані також показали, що імпорт трубопровідного газу минулого місяця зріс на 9% порівняно з аналогічним періодом минулого року до 4,13 млн тонн. Обсяги імпорту з початку року зросли на 10,6% порівняно з роком раніше до 30,40 млн тонн.\n\nНагадаємо:\n\nКитай у понеділок знизив свою базову кредитну ставку і ще більше знизив базову ставку за іпотечними кредитами.\n\nРосія продала декілька партій скрапленого газу зі свого експортного заводу \"Сахалін-2\" до Китаю з поставкою в грудні за майже вдвічі нижчою від поточних котирувань ціною.",
    "США готуються \"задушити Китай\", розширивши обмеження на експорт технологій – Reuters": "Обмеження є частиною холодної війни між двома країнами за першість у передових технологіях, пишуть ЗМІ.\n\nАдміністрація Джо Байдена планує наступного місяця розширити обмеження на постачання із США до Китаю напівпровідників, які використовуються в області штучного інтелекту (ШІ) і засобах виробництва мікросхем.\n\nПро це пише Reuters з посиланням на власні джерела.\n\nЗа словами осіб, знайомих з ситуацією, Мінторг США має намір ввести нові обмеження, про які вже повідомило на початку 2022 року трьом американським компаніям – KLA Corp, Lam Research Corp і Applied Materials Inc.\n\nВідео дня\n\nЗокрема, листи, наявність яких компанії вже визнали публічно, накладає вето на експорт обладнання для виробництва мікросхем на китайські заводи, які виробляють 14-нм або більш сучасні напівпровідники, якщо продавці не отримають ліцензії Міністерства торгівлі.\n\nТакож кільком американським компаніям були відправлені листи із вимогою припинити постачання в Китай мікросхем для штучного інтелекту, якщо вони не отримають ліцензії.\n\nДеякі джерела повідомили, що заборони, найімовірніше, включатимуть додаткові заходи проти Китаю. Обмеження також можуть бути змінені, а правила опубліковані пізніше, ніж очікувалося. Вважається, що нові заборони потенційно можуть застосовуватися до компаній, які намагаються кинути виклик домінуванню Nvidia та AMD в області чіпів ШІ.\n\nНагадаємо, на початку вересня повідомлялося, що США обмежили продаж складних чіпів в Китай і Росію. Обмеження стосуються високопродуктивних моделей чіпів, відомих як графічні процесори, які продаються компаніями Nvidia та Advanced Micro Devices.\n\nЯк пише NYT, \"обмеження є частиною холодної війни між Китаєм і США за першість у передових технологіях\".\n\nВас також можуть зацікавити новини:",
    "Жіночий ЧС-2022 з баскетболу: Канада, Китай та США йдуть без втрат": "В австралійському Сіднеї триває фінальний турнір XIX чемпіонату світу з баскетболу серед жінок.\n\nМундіаль проходить за участю 12 команд, які поділені на дві групи, передає Укрінформ.\n\nПісля двох турів без поразок йдуть збірні Канади, Китаю та чинний володар титулу команда США.\n\nРезультати матчів 1-2 турів.\n\nГрупа А:\n\nБоснія і Герцеговина - Пуерто-Рико - 58:82\n\nСША - Бельгія - 87:72\n\nРеспубліка Корея - Китай - 44:107\n\nПуерто-Рико - США - 42:106\n\nБельгія - Республіка Корея - 84:61\n\nКитай - Боснія і Герцеговина - 98:51.\n\nТурнірне становище: Китай - 4 очки, США - 4, Бельгія - 3, Пуерто-Рико - 3, Боснія і Герцеговина - 2, Республіка Корея - 2.\n\nГрупа В:\n\nКанада - Сербія - 67:60\n\nЯпонія - Малі - 89:56\n\nАвстралія - Франція - 57:70\n\nСербія - Японія - 69:64\n\nФранція - Канада - 45:59\n\nМалі - Австралія - 58:118.\n\nТурнірне становище: Канада - 4 очки, Франція - 3, Сербія - 3, Австралія - 3, Японія - 3, Малі - 2.\n\nЧитайте також: Збірна України з баскетболу 3х3 виграла міжнародний турнір у Будапешті\n\nГруповий раунд ЧС-2022 жіночого пройде до 27 вересня, а з 29 вересня по 1 жовтня будуть зіграні матчі плей-офф.\n\nФото: fiba.basketball.",
    "Лавров звинуватив Вашингтон у «грі з вогнем» навколо Тайваню": "24 вересня РФ звинуватила Сполучені Штати в \"грі з вогнем\" навколо Тайваню, в той час, як Китай заявив, що наполягатиме на \"мирному возз'єднанні\" з демократично керованим островом, і пообіцяв вжити рішучих кроків для протидії будь-якому зовнішньому втручанню.\n\nПро це повідомляє Reuters.\n\nНапруженість навколо Тайваню між Вашингтоном і Пекіном різко зросла з візитом в серпні спікерки Палати представників Конгресу США Ненсі Пелосі, після якого відбулися масштабні китайські військові навчання, а також обіцянка президента США Джо Байдена захищати територію острова.\n\nЗа кілька тижнів до того, як російський президент Володимир Путін почав повномасштабне вторгнення в Україну в лютому, він і його китайський колега Сі Цзіньпін оголосили про “безмежне” партнерство, підписавши обіцянку більше співпрацювати проти Заходу.\n\nГоловний дипломат Путіна Сергій Лавров у своєму суботньому зверненні до Генеральної Асамблеї ООН націлився на позицію Вашингтона щодо Тайваню, а також на санкції Заходу проти Москви через війну в Україні.\n\n“Вони граються з вогнем навколо Тайваню. Крім того, вони обіцяють військову підтримку Тайваню”, – сказав Лавров.\n\nПутін прямо підтримує Китай щодо Тайваню. “Ми маємо намір твердо дотримуватися принципу “Єдиного Китаю”, – заявив Путін минулого тижня. “Ми засуджуємо провокації Сполучених Штатів і їхніх сателітів у Тайванській протоці”.\n\nМинулого тижня в інтерв’ю CBS 60 Minutes на запитання про те, чи будуть сили США захищати Тайвань, Байден відповів: “Так, якщо насправді станеться безпрецедентний напад”.\n\nЦя заява була його найпрямішою на сьогодні щодо направлення американських військ для захисту острова. Здавалося, що це також виходить за межі давньої політики США “стратегічної двозначності”, яка не дає зрозуміти, чи будуть Сполучені Штати відповідати військовою силою на напад на Тайвань.\n\nВиступаючи за кілька хвилин до Лаврова, міністр закордонних справ Китаю Ван І заявив, що Пекін продовжуватиме працювати над “мирним возз’єднанням” з Тайванем і боротиметься з “сепаратистською діяльністю” щодо незалежності Тайваню, одночасно вживаючи рішучих заходів для протидії будь-якому зовнішньому втручанню.\n\n“Тільки шляхом рішучого запобігання сепаратистській діяльності ми можемо створити справжню основу для мирного возз’єднання. Лише коли Китай повністю возз’єднається, зможе настати міцний мир через Тайванську протоку”, – наголосив він.\n\nЙого коментарі надійшли через день після 90-хвилинної зустрічі з держсекретарем США Ентоні Блінкеном у Нью-Йорку, їхньої першої розмови після візиту Пелосі на Тайвань у серпні.\n\nПісля зустрічі Китай звинуватив Сполучені Штати у надсиланні “дуже неправильних, небезпечних сигналів” Тайваню. Блінкен зауважив Вангу, що підтримка миру та стабільності на Тайвані є життєво важливою.\n\nКитай розглядає Тайвань як одну зі своїх провінцій. Пекін давно обіцяє взяти Тайвань під свій контроль і не виключає застосування сили для цього.\n\nДемократично обраний уряд Тайваню рішуче заперечує проти претензій Китаю на суверенітет і зауважує, що лише 23 мільйони жителів острова можуть визначити його майбутнє.\n\nСвоєю чергою, Китай підтримує всі зусилля, спрямовані на мирне вирішення “кризи” в Україні, але застерігає від потенційного розповсюдження війни.\n\nКитай критикував санкції Заходу проти РФ, водночас не підтримував військову кампанію та не допомагав їй.\n\nМинулого тижня президент РФ Володимир Путін визнав, що лідер Китаю Сі Цзіньпін стурбований ситуацією в Україні.",
    "Китай вивів на орбіту два експериментальні супутники": "Ракета успішно стартувала з космодрому Цзюцюань на північному заході Китаю. Запуск здійснили о 10:24 за пекінським часом (05:24 за Києвом).\n\nЗазначається, що супутники CentiSpace-1-S3 та CentiSpace-1-S4 успішно досягли запланованої орбіти. Для ракет-носіїв серії «Куайчжоу-1А» цей політ став сімнадцятим.\n\nЗа даними з відкритих джерел, супутники серії CentiSpace-1 є комерційними малими супутниками від пекінської компанії Future Navigation. Вони мають тестувати методи посилення системи супутникової навігації GNSS, зокрема міжсупутниковий лазерний звʼязок.\n\nПідтримуйте Громадське радіо на Patreon, а також встановлюйте наш додаток:\n\nякщо у вас Android\n\nякщо у вас iOS",
    "Китай в контексті війни в Україні перебуває в російському таборі, - Салліван": "Про це повідомляє РБК-Україна з посиланням на заяву радника президента США з національної безпеки Джейка Саллівана на зустрічі Ялтинської європейської стратегії (YES), організованій Фондом Віктора Пінчука.\n\n\"Китай висунув ряд нейтральних принципів, щоб показати, що він не приймає чиюсь сторону в конфлікті. Але, звичайно ж, протягом останніх шести місяців він надає дипломатичне прикриття Росії у всіх формах. І тому доводиться вважати Китай країною, яка більше знаходиться в російському таборі, коли мова йде про вторгнення в Україну\", - зазначив він.\n\nНа його думку, Решта світу має звернути на це увагу.\n\n\"Звичайно, країни Європи звернули на це увагу в плані матеріальної підтримки Росії в її вторгненні. Ми не бачили, щоб Китай постачав військову техніку, що нас турбувало. Ми не бачили серйозного політичного рішення (китайців, - ред.) систематично порушувати санкції США і наш експортний контроль. Але нас турбує поглиблення економічних зв'язків між Китаєм і Росією та кроки, які Китай робить для надання товарів і послуг Росії. Це те, що нас турбує\", - додав Салліван."
}