{
    "До справи «Україна проти росії» хочуть прилучитися 18 країн Ради Європи": "У Європейському суді з прав людини заявили, що 18 держав-членів Ради Європи хочуть долучитись до справи «Україна проти росії».\n\nПро це повідомляють у Міністерстві юстиції.\n\nКлопотання про приєднання до справи вже подали Ірландія, Швеція, Бельгія, Польща, Естонія, Чехія, Німеччина, Литва, Латвія, Нідерланди, Іспанія, Франція, Словакія, Хорватія, Італія та Румунія.\n\nВелика Британія також планує доєднатися до справи — ЄСПЛ надав британському уряду додатковий час до 11 жовтня для відповідного звернення. У Люксембурзі зазначили, що звернуться до суду найближчим часом.\n\nЦі держави можуть втрутитися до міждержавної справи України на підставі статті 36 Конвенції про захист прав людини і основоположних свобод.",
    "Звинуватили у плагіаті та невдалому вбранні: Анну Трінчер розкритикували через нову пісню": "Зірка серіалу \"Школа\" Анна Трінчер незабаром випустить новий трек, який вона підготувала разом з нареченим, блогером Олександром Волошиним.\n\nРеліз композиції запланований на 30 серпня. Та артистка вже не може дочекатися, коли вийде її нова робота. Тож у Instagram зірка вирішила показати частину треку і кліпу до нього. Та, як виявилося, композиція далеко не всім припала до душі.\n\nПершою чергою, пильні шанувальники звернули увагу на вбрання Олександра. Фанам здалося, що на спортивному костюмі блогера зображений прапор країни-агресорки Росії. Волошин одразу все пояснив.\n\n\"Друзі, це не кофта орків. А кофта Nike з кольорами Франції…. Не лише у рашистів такі кольори… Словенія, Словакія, Франція, Нідерланди\", - пояснив вибір вбрання Волошин.\n\nТа, якщо ж з кольорами кофтини фани розібралися, то з плагіатом – ні. Прихильники почули у пісні Анни мотиви старої композиції російської виконавиці – Наталі.\n\nКофта взагалі все одно, а от мотив \"Ветер с моя дул\" напрошується сам на себе\n\nМені одній здається, що тут пісня \"Ветер с моя дул\", але з іншим текстом\n\nПісня – плагіат\n\nЗагалом, поки ані Анна, ані Олександр щодо плагіату нічого не пояснили. Можливо, коли парочка запрем'єрить композицію, тоді все прокоментує.\n\nЧитайте також:"
}