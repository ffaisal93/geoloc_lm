{
    "Жіночий ЧС: США з рекордом розгромили Корею, Австралія завдала першої поразки Канаді": "Кожен день по одному матчу та всі ігри плейоф наживо на XSPORT",
    "Австралія закликала Китай вплинути на путіна": "Міністр закордонних справ Австралії Пенні Вонг на зустрічі із китайським колегою Ваном Ї закликала Китай використати свій вплив, щоб змусити президента рф путіна припинити вторгнення в Україну.\n\nЯк передає Укрінформ, про це повідомляє Brisbane Times.\n\n«Щодо України: Китай є великою державою, Китай є постійним членом Ради Безпеки ООН, і Китай підписав статут ООН. Ми вважаємо, як і кожна країна, за винятком росії, що росія порушує статут ООН своїм вторгненням в Україну. Ми заохочуємо Китай як постійного члена Pади Безпеки ООН з особливою відповідальністю підтримати статут ООН і використати свій вплив для зупинення війни», - заявила Вонг на брифінгу в кулуарах Генасамблеї ООН в Нью-Йорку.\n\nЯк повідомляв Укрінформ, раніше Австралія засудила ядерний шантаж путіна і закликала його припинити агресію проти України.",
    "Австралія вирішила поки не забороняти в'їзд російським туристам": "Австралія поки не заборонятиме в'їзд до країни російським туристам у рамках санкцій проти росії через війну в Україні.\n\nПро це заявив міністр оборони країни Річард Марлес телеканалу ABC, передає Укрінформ із посиланням на Reuters.\n\nВідповідаючи на запитання, чи заборонить Австралія відвідування для російських туристів, Марлес сказав, що санкції спрямовані проти уряду росії, «а не проти самих росіян».\n\n\"Це не те, що ми зараз розглядаємо\", - заявив він.\n\nМарлес відмовився надати інформацію про те, чи надасть Австралія більше захищених транспортних засобів Україні після нещодавнього запиту посла України в Австралії.\n\n«Ми шукатимемо, як ми можемо надати таку постійну підтримку», — сказав він, назвавши Австралію «одною з найбільших держав, які надають військову підтримку Україні поза межами НАТО».\n\nНагадаємо: з початку конфлікту Австралія запровадила санкції проти сотень російських фізичних та юридичних осіб, включаючи більшість російського банківського сектору та всі організації, відповідальні за суверенний борг країни.\n\nВона також постачала оборонне обладнання та гуманітарні вантажі в Україну, а експорт глинозему та алюмінієвих руд, у тому числі бокситів, до росії було заборонено.\n\nУ липні Австралія пообіцяла надати Україні 60 броньованих машин Bushmaster і 28 броньованих машин M113AS4 в рамках військової допомоги на суму понад 385 мільйонів австралійських доларів.",
    "Австралія не заборонятиме в'їзд російських туристів до країни – міністр оборони": "Австралія не заборонятиме в'їзд російських туристів до країни, адже санкції Австралії спрямовані лише проти уряду рф.\n\nПро це заявив міністр оборони Австралії Річард Марлес, передає Reuters.\n\n«Це не те, що ми зараз розглядаємо», — відповів австралійський міністр на питання щодо заборони в'їзду російських туристів.\n\n6 вересня 2022, 16:38 ЄК затвердила пропозицію про зупинення спрощеного візового режиму з росією – що це означатиме Рішення про призупинення спрощеного візового режиму Євросоюзу з росією може набути чинності вже з 12 вересня. Що це означатиме для громадян рф.\n\nВін додав, що санкції Австралії спрямовані проти уряду росії, а не проти самих росіян. З початку повномасштабної війни країна ввела санкції проти сотень російських фізичних та юридичних осіб, зокрема щодо банківського сектору рф та організацій, що відповідальні за суверенний борг країни.\n\nНагадаємо, Тайвань вирішив не продовжувати програму безвізового в’їзду для громадян країни-агресора росії. Відповідна програма була запроваджена у 2018 році. Також ще дев'ять країн ЄС більше не приймають від росіян документи на туристичні візи.\n\nЗ 12 вересня Євросоюз припинив дію Угоди про спрощення візового режиму з росією. На практиці це означає збільшення візового збору з 35 до 80 євро, збільшення стандартного терміну розгляду заяви на візу з 10 до 15 днів (в окремих випадках – до 45 днів), а також збільшення кількості підтверджуючих документів.",
    "Відбувся з’їзд українських шкіл Австралії": "В Австралії провели XXI з’їзд українських шкіл країни Ukrainian Education Council of Australia - УЦШР.\n\nЯк передає Укрінформ, про це повідомила у Фейсбуці віцепрезидент СКУ в Східній, Південній та Південно-Східній Азії, Океанії та Африці, голова відділу «Мальви» Союзу українок Австралії у штаті Вікторія Наталія Пошивайло-Таулер.\n\nЗа її словами, з’їзд об’єднав учителів штату Вікторія, Нова Південна Валія, Південна Австралія та Західна Австралія.\n\nПошивайло-Таулер зауважила, що українська освіта переживає новий підйом так і нові виклики. Тож робота над зберіганням і поширенням української освіти в Австралії триватиме надалі.\n\n«Цікаві ідеї від учителів з України та 65-літній досвід української школи в Австралії рухають нас вперед», – додала вона.\n\nНагадаємо, українські жінки, які були змушені полишити Україну через повномасштабне вторгнення рф, були запрошені взяти участь у програмі «Кухонний сад» для жінок-мігрантів і біженців у Австралії.\n\nФото: Nataliya Poshyvaylo-Towler / Фейсбук",
    "Австралія зацікавлена в розширенні українського експорту – Мінагрополітики": "14 вересня відбулась онлайн зустріч Міністра аграрної політики та продовольства України Миколи Сольського з Міністром сільського, рибного та лісового господарства Австралії Мюрреєм Ваттом. Під час зустрічі міністри обговорили поточну ситуацію в Україні та шляхи вирішення проблем експортування української агропродукції. Про це повідомляє пресслужба Мінагрополітики.\n\nМюррей Ватт висловив підтримку українським аграріям у надскладній роботі в умовах бойових дій та окупації територій.\n\nЯк повідомляється, Микола Сольський запевнив, що навіть в таких умовах в країні немає дефіциту базових продуктів. Щодо експорту міністр зазначив, що робота зернового коридору дещо полегшила ситуацію, але поки розблокована лише половина портів, які працювали до війни, і немає впевненості, як довго працюватимуть ці домовленості.\n\nМикола Сольський запропонував обговорити на рівні міністрів сільського господарства США, Канади, Австралії, Бразилії, Великої Британії, Аргентини та країн ЄС – найпотужніших виробників зернових у світі, можливість просування продукції із доданою вартістю.\n\n«Наразі зняті митні обмеження щодо експорту українського зерна. Але ми не можемо сказати те саме про продукти переробки. В кожної країни на різних ринках є свої обмеження. Якщо ми всі виступаємо за вільні ринки, то правильно буде надати Україні можливість постачати й продукти переробки, наприклад м'ясо та інші продукти переробки», – зазначив Микола Сольський.\n\nВін додав, що спільна позиція світових експортерів могла б позитивно вплинути на ринок.\n\nМюррей Ватт висловив свою підтримку Україні та запевнив, що уряд Австралії зацікавлений у співпраці та сприянні подальшому економічному розвитку України.\n\nНагадаємо, що раніше повідомлялось, що австралійські фермери збирають кошти для допомоги українським фермерам.",
    "Участь Австралії як гаранта безпеки України не випадкова, — експерт": "Австралія названа серед країн, які можуть стати гарантами безпеки. Про це повідомили в Офісі президента під час презентації Kyiv Security Compact.\n\nRelated video\n\n\"За останні кілька років Австралія стала однією з ключових держав зі стримування Китаю, — каже в коментарі Фокусу для матеріалу \"Росія може повторити агресію. Хто і як забезпечуватиме безпеку України після війни\" директор програми Північна Америка Ради зовнішньої політики України \"Українська призма\" Олександр Краєв. – Згадаймо проєкт AUKUS, коли британці, американці й австралійці створюють загальний підводний флот Австралії. Австралія приєдналася до багатьох демократичних ініціатив у Тихоокеанському регіоні, максимально допомагала всім країнам, яким намагався просувати свої інтереси Китай. Австралія справді стала потенціалом, точкою впливу, форпостом Заходу на Сході. При тому, що Китай намагається загравати і із Заходом, і з Путіним, нам необхідно об'єднуватися з країнами, які ще більше зможуть натиснути на Китай, щоби таких загравань не відбувалося\".\n\nНагадаємо, в Офісі президента представили документ — Kyiv Security Compact. Це концепція проєкту гарантій безпеки України. Вона розроблена групою міжнародних експертів на чолі з колишнім генсеком НАТО Андерсом Фогом Расмуссеном. Країнами-підписантами можуть бути США, Великобританія, Канада, Німеччина, Франція, Італія, Польща, Австралія, Туреччина й інші.",
    "Україна просить Австралію допомогти з відновленням енергетичної інфраструктури, пошкодженої обстрілами Росії": "Україна просить Австралію взяти участь у відновленні енергетичної інфраструктури, яку регулярно обстрілює Росія.\n\nПро це повідомили в пресслужбі Міністерства енергетики.\n\nПро участь у відбудові нашої держави йшлося під час двосторонньої зустрічі у США міністра енергетики України Германа Галущенка з міністром з питань зміни клімату та енергетики Австралії Крісом Боуеном.\n\nТакож сторони обговорили конкретні кроки для протидії російській агресії та енергетичному шантажу РФ.\n\nГалущенко подякував австралійському колезі за підтримку України, яку Австралія надає на політичному, військовому та енергетичному рівнях.\n\n\"Особливо цінною є допомога енергоносіями для сталого проходження осінньо-зимового періоду. Отримані від Австралії тони кам’яного вугілля допоможуть зігрівати оселі українців цієї надскладної зими\", - підкреслив український міністр.\n\nНагадаємо, на початку серпня перші 39 вагонів з вугіллям марки Г з Австралії прибули на українську ТЕС, яка належить до ПАТ \"Центренерго\".\n\nУряд Австралії оголосив про скасування на 12 місяців мит на імпорт низки товарів з України. Зміни набули чинності з 5 липня.",
    "Невідомий вид. В Австралії зловили акулу з «людською посмішкою» — фото": "Невідомий вид. В Австралії зловили акулу з «людською посмішкою» — фото 26 вересня, 12:38 Вчені не можуть визначити вид акули (Фото:Trapman Bermagui / Facebook)\n\nБіля узбережжя Австралії рибалки спіймали незвичайну глибоководну акулу з витріщеними очима, грубою шкірою та усмішкою, що дуже схожа на людську.\n\nРибалка впіймав рибу на глибині близько 650 метрів біля узбережжя Нового Південного Уельсу в Австралії. Вчені не впевнені, до якого виду може належати ця акула.\n\nНайбільш поширене припущення — сигарна бразильська акула (Isistius brasiliensis). Також експерти припускають, що це може бути акула-гоблін (Mitsukurina owstoni) або різновид акули, що світиться (Etmopteridae).\n\nВідео дня\n\nФото: Trapman Bermagui / Facebook\n\nСам рибалка, який спіймав рибу, не згоден з припущеннями — він вважає, що це Ковтаюча короткоплавцева акула (Centrophorus moluccensis).\n\nКрістофер Лоу, директор Лабораторії акул у Каліфорнійському державному університеті в Лонг-Біч, припускає, що рибалці міг потрапити зовсім новий вид акул, який ми досі не зустрічали.\n\nПриєднуйтесь до нас у соцмережах Facebook, Telegram та Instagram.",
    "В Австралії дві сотні чорних дельфінів викинулися на мілину": "Представники служби охорони дикої природи повідомили, що близько половини тварин досі живі. На місці події працюють експерти — вони оцінюють поточну ситуацію та планують, що робити далі. Вони наголошують, що зараз не потребують допомоги волонтерів.\n\nПідтримуйте Громадське радіо на Patreon, а також встановлюйте наш додаток:\n\nякщо у вас Android\n\nякщо у вас iOS",
    "Northrop Grumman зробила перший MQ-4C “Triton” для Австралії": "Перший MQ-4C “Triton” від Northrop Grumman для Австралії. Вересень 2022. США. Фото: Northrop Grumman\n\nNorthrop Grumman зробила перший MQ-4C “Triton” для Австралії\n\nКорпорація Northrop Grumman представила перший австралійський автономний безпілотник MQ-4C “Triton”.\n\nУ корпорації розповіли, що Австралія є спільним партнером програми “Triton” та відіграла вирішальну роль у формуванні вимог до системи.\n\nNorthrop Grumman розпочала складання першого австралійського MQ-4C у жовтні 2020 року на своєму виробничому підприємстві в Мосс-Пойнт у штаті Міссісіпі.\n\n“Triton” надасть Королівським Повітряним силам (ПС) Австралії безпрецедентні можливості для спостереження та захисту морських шляхів.\n\nБезпілотник працюватиме разом з морськими літаками P-8A “Poseidon”, і ця безпілотна авіаційна система дозволить покривати значні площі на великих відстанях і зможе залишатися в повітрі довше, ніж традиційний літак.\n\nПерший MQ-4C “Triton” від Northrop Grumman для Австралії. Вересень 2022. США. Фото: Northrop Grumman\n\nУ червні 2018 року прем’єр-міністр Австралії заявив, що Австралія придбає для ПС країни 6 безпілотників MQ-4С “Тритон”. У 2020 році стало відомо, що Австралія замовить додатків безпілотники цього типу.\n\nПерший з яких планується прийняти на озброєння в середині 2023 року.\n\nЗагальна вартість закупівлі, створення інфраструктури та забезпечення підтримки неофіційно оцінюється у 7 мільярдів австралійських доларів.\n\nВисотний безпілотник великої тривалості польоту MQ-4C “Triton” є морською версією розробленого Northrop Grumman безпілотника RQ-4N Block.30 “Global Hawk”.\n\nRQ-4 Block.30 “Global Hawk”. Фото: Міноборони США\n\nВін призначений для збору інформації, спостереження та розвідки та оснащений багатофункціональною РЛС з АФАР (Активна фазована антенна решітка) AN/ZPY-3, засобами радіорозвідки.\n\nРозмах крила MQ-4C – 39,9 м (130,9 фута), довжина – 14,5 м (47,6 фута), максимальна злітна маса – 14628 кг, маса внутрішнього корисного навантаження – 1252 кг, маса корисного навантаження на зовнішній підвісці – 1089 кг.\n\nМорський патрульний безпілотний літальний апарат MQ-4C Triton Фото: U.S. Navy\n\nПерегінна дальність – 8200 морських миль, радіус дії – близько 2000 морських миль, висота польоту – понад 17,2 км, максимальна швидкість – 331 вузол, тривалість польоту – понад 24 години.\n\n“Мілітарний” працює завдяки постійній підтримці Спільноти\n\nСтавай патроном на Patreon від $1\n\nБудь спонсором на Youtube від 70 грн\n\nНавіть донат в 30 грн (ціна 1 кави) допоможе нам працювати далі:\n\nPayPal - [email protected]\n\nПриватбанк 4149 6293 1808 2567\n\nmonobank 4441 1144 4179 6255\n\nБудь з “Мілітарним” на всіх платформах\n\nTwitter || Telegram || Facebook || Youtube",
    "Два українські виші включено до QS Graduate Employability Rankings": "Два українські виші – у рейтингу найкращих для подальшого працевлаштування випускників Друкувати\n\nЗапитати\n\nНадіслати другу\n\nПоділитись\n\nПідписатись на новини Введіть e-mail адресу:\n\nДва українські виші включено до QS Graduate Employability Rankings\n\nДва українські університети потрапили до світового рейтингу вишів, найкращих для подальшого працевлаштування випускників.\n\nПочинаючи з 2018 року, британська рейтингова агенція QS Quacquarelli Symonds публікує світовий рейтинг вишів, які готують випускників, найбільш придатних для працевлаштування. Критеріями розміщення університетів у рейтингу є ​оцінка роботодавців, рівень партнерства роботодавця й університету, ступінь звʼязку між роботодавцями та студентами тощо.\n\nЦього року, як наголошують укладачі рейтингу, здобуття навичок, потрібних сучасним роботодавцям, є як ніколи важливим через те, що світ оговтується від наслідків пандемії COVID-19.\n\nСаме тому, підкреслено на сайті агенції, кожен з наведених у рейтингу університетів продемонстрував здатність готувати випускників із «м’якими навичками», необхідними для глобального ринку праці. Таким чином, рейтинг QS Graduate Employability Rankings визначає заклади, які сприятимуть випускникам у досягненні карʼєрного успіху.\n\nСеред лідерів світового рейтингу 2022 року – провідні заклади вищої освіти Сполучених Штатів Америки, Австралії, Китаю, Великої Британії та Гонконгу.\n\nТрійку цьогорічних лідерів, найкращих для подальшого працевлаштування, склали університети Сполучених Штатів Америки. На першій сходинці світового рейтингу розташувався Массачусетський технологічний інститут. Друге місце займає Стенфордський університет. На третій позиції – Університет Каліфорнії в Лос-Анджелесі.\n\nЧетверту сходинку світового рейтингу цьогоріч зайняв Університет Сіднея (Австралія). На пʼятому місці – Гарвардський університет (США). Шоста позиція належить Університету Цінхуа (Китай). Сьомим у рейтингу є Оксфордський університет (Велика Британія). Восьму сходинку займає Університет Мельбурна (Австралія). На девʼятій позиції – Корнелльський університет (США). Замикає десятку цьогорічних лідерів Університет Гонконгу.\n\nКиївський національний університет ім. Шевченка у цьогорічному рейтингу розмістився в діапазоні 301–500.\n\nЩе один український заклад вищої освіти, НТУУ «Київський політехнічний інститут ім. Сікорського», уперше ввійшов до цього рейтингу й перебуває в діапазоні 501+.\n\nДИВИТИСЯ РЕЙТИНГ УНІВЕРСИТЕТІВ\n\nОсвіта.ua\n\n26.09.2022",
    "Обійми українського й російського солдатів. Художника змусили прибрати мурал в Австралії": "Обійми українського й російського солдатів. Художника змусили прибрати мурал в Австралії\n\nТіффані Турнбулл\n\nBBC News, Сідней\n\n5 вересня 2022\n\nАвтор фото, CTO art Підпис до фото, Зображення розкритикували за те, що воно морально прирівняло дві сторони\n\nАвстралійський художник зафарбував вуличний мурал, на якому український та російський солдати обіймаються. Митця розкритикувала місцева громада.\n\nІдея триповерхового муралу, створеного на одній з вулиць Мельбурна, \"мирне вирішення\" конфлікту між двома країнами, пояснив його автор Пітер Сітон.\n\nАле дехто порівняв твір із російською пропагандою.\n\nСітон, який називає себе технічним директором, вибачився за свій твір, сказавши, що ідея була \"невдалою\" і що він \"не думав, що її сприймуть так погано\".\n\nТисячі українців загинули після вторгнення російської армії, яку звинувачують у численних воєнних злочинах.\n\nКритики стверджують, що твір під назвою Peace Before Pieces \"Мир перш ніж руїни\" створює хибну моральну еквівалентність між двома сторонами.\n\n\"Що б подумали люди, якби мурал зобразив обійми ґвалтівника й жертви?\" - зазначено у повідомленні одного з президентів Федерації українських організацій Австралії Стефана Романіва.\n\n\"Спроба бути \"справедливим\" і прийняти хибний наратив про те, що \"все, що нам потрібно, це мир\" у цьому випадку підтримує зло\".\n\nПропустити подкаст і продовжити подкаст Що це було Головна історія тижня, яку пояснюють наші журналісти Випуски Кінець подкаст\n\nПосол України в Австралії Василь Мірошниченко заявив, що це \"вкрай образливо для всіх українців\".\n\nМистецька організація під назвою Art4Ukraine Australia заявила, що висловлювала занепокоєння з приводу мистецького твору ще до його початку, і була шокована, побачивши його після завершення.\n\nСітон сказав, що зафарбовував мурал до третьої ночі понеділка.\n\n\"Мурал коштував мені 2000-3000 доларів... Я б не робив його й не витрачав на це цілих 10 днів, якби думав, що він зашкодить людям\", - пояснив митець Австралійській телерадіомовній корпорації пізніше в понеділок.\n\nАле він також захищав свій твір, сказавши, що він все одно переконаний, що мурал приніс \"чисту користь\" і \"багато людей справді зрозуміли це повідомлення\".\n\n\"Очевидно є люди, які вважають, що це зображення завдасть болю й, можливо, травмує, а це не те, чого я хотів би робити своїми творами\", - пояснив він.\n\nСітон продає NFT своїх творів, а зібрані гроші передає на благодійність.",
    "Австралія \"спонсорує\" Росію, закуповуючи паливо в Індії - The Guardian": "Нафтопереробні заводи Індії з травня значно збільшили поставки нафти з Росії.\n\nАвстралія може несвідомо підтримувати війну в Україні. Країна все ще купує продукцію нафтопереробних заводів Індії, яка скуповує російську нафту.\n\nПро це пише The Guardian\n\nУ звіті Центру досліджень енергетики і чистого повітря зазначено, що Австралія підписала глобальні санкції проти Росії, але від імпорту нафтопродуктів не відмовилася.\n\nВідео дня\n\nВідзначається, що Індійські нафтопереробні заводи витратили 7 млрд євро на російську нафту з кінця лютого в порівнянні з невеликими закупівлями сирої нафти до війни, причому більша частина цієї суми була витрачена з травня. Інші регіони також збільшили закупівлі російської нафти, газу і вугілля, що принесло Росії 158 млрд євро - більше, ніж передбачувані витрати на війну в 100 млрд євро.\n\n\"Наш аналіз показує, що Австралія отримує нафтові вантажі від індійських нафтопереробних заводів, які імпортують великі обсяги російської сирої нафти\", - розповів провідний аналітик CREA Лаурі Мюллівірта.\n\nДиректор кліматичної та енергетичної програми Австралійського інституту Річі Мерзіан сказав, що австралійці \"будуть стурбовані тим, що вони можуть мимоволі заправлятися російською нафтою\".\n\nДані, зібрані центром, детально описують 13 суден, що прибувають до австралійських портів з початку березня з західно-індійського порту Сікка, який обслуговує нафтопереробний завод Reliance Industries в Джамнагарі. Судна перевозили сиру нафту, нафтопродукти або хімікати.\n\nПредставник міністерства закордонних справ і торгівлі Австралії заявив, що ніякі партії нафти або нафтопродуктів не надходили до Австралії безпосередньо з Росії після того, як з 25 квітня набула чинності заборона на \"деякі російські енергетичні продукти, включаючи нафту і нафтопродукти\". У той же час санкції не забороняють імпорт продуктів, перероблених в третій країні, і Австралія не збирає дані про джерело сирої нафти або іншої сировини, що використовується на нафтопереробних заводах.\n\nЯк раніше повідомляв УНІАН, видання Reuters у своєму матеріалі написало, що російська економіка уникла краху, який багато хто передбачав після 24 лютого. Підвищення цін на експорт нафти пом'якшили вплив, але деякі все ж відчули на собі їх вплив. Високі світові ціни на енергоносії допомогли Кремлю скоротити бідність і нерівність, незважаючи на нищівні західні санкції та інфляцію.\n\nВас також можуть зацікавити новини:",
    "В Австралії випробували фотолюмінесцентну дорожню розмітку — SUNDRIES": "Фотолюмінесцентна розмітка є частиною нещодавно завершеного “тестового запуску” Tarmac Linemarking, дорожньо-будівельної компанії, що базується у штаті Вікторія, Австралія. Компанія отримала державне фінансування для експериментів з новими методами обробки доріг. Цей тест, зокрема, охоплював кілометрову ділянку шосе на південному сході штату Вікторія.\n\nЗображення розмітки, що світиться в темряві, швидко стали вірусними зібравши майже 100 000 поширень на Facebook. Ефект вражає, адже розмітка перетворює звичайну сільську дорогу вночі на щось на кшталт автобану прямо з фільму Tron.\n\nДопомагаємо нашим захисникам: ДОПОМОЖЕМО ЗІБРАТИ 45 ТИС. ГРН НА ТАКТИЧНІ АПТЕЧКИ ДЛЯ ЗСУ\n\nОбробка дороги покращує видимість самої розмітки, розташованих поруч знаків, а також чітко ілюструє майбутні перехрестя та повороти для водіїв.\n\nЯк це працює\n\nЯк і у випадку з фотолюмінесцентним покриттям – розмітка поглинає енергію світла протягом дня і випромінює її вночі демонструючи ефект світіння.\n\nЗа словами представника компанії, світло повинно протриматися “більшу частину ночі” після сонячного дня, а от щодо якості роботи покриття у хмарну погоду, відповіді представника компанії були надто розпливчатими. Але, принаймні, розмітка повинна світитися у сутінках, коли такі небезпечні тварини, як олені, виходять з укриттів і снують дорогами – для австралійських водіїв це справжня проблема.\n\nРозмітка, яка світиться у темряві, дійсно більш ефективна і практична, ніж дорожні світловідбивачі, які вже встановлені на незліченній кількості вулиць і автомагістралей? В будь-якому випадку це можу бути ще одним додатковим заходом для підвищення безпеки на дорогах.\n\nКрім того, такі фотолюмінесцентні смуги можна використовувати на деяких особливо небезпечних ділянках доріг у нічний час доби. А ще краще – на пішохідних або велосипедних доріжках, оскільки ні пішоходи, ні велосипедисти часто не мають власного потужного джерела світла.",
    "Австралія та Нова Зеландія поки не збираються прощаватися з британською короною — DSnews.ua": "\"Я вірю, що згодом Нова Зеландія рухатиметься в цьому напрямку. Я вірю, що, найімовірніше, це станеться в моєму житті. Але я не вважаю це короткостроковим заходом або чимось, що стоїть на порядку денному найближчим часом\", — сказала прем'єр-міністерка Нової Зеландії Джасінда Ардерн, розмірковуючи про можливість зміни форми правління в країні з монархії на республіку.",
    "Резніков про австралійські Bushmaster: Завдяки їм ЗСУ вийшли на річку Оскіл": "Завдяки австралійським бронетранспортерам Bushmaster Сили оборони України вийшли на річку Оскіл і продовжують звільняти Харківщину.\n\nПро це Міністр оборони Олексій Резніков написав у своєму Твіттері, передає Укрінформ.\n\n\"Завдяки Bushmaster українська армія вийшла на річку Оскіл і продовжує звільняти Харківську область\", - йдеться у твіті.\n\nМіністр зазначив, що заради захисту свободи австралійські бронетранспортери об’їхали пів світу, від Австралії до України. Він також подякував міністру оборони Австралії Річарду Марлсу, послу України в Австралії Василю Мірошніченку та австралійцям за підтримку.\n\nFor the sake of protecting Freedom, it traveled half the world, from the to the. 19,300 km across the Indian Ocean.\n\nSept2022.Thanks to \"Bushmaster\" #UAarmy came to the Oskil river & continue to liberate Kharkiv region.\n\nThank you to @RichardMarlesMP @AmbVasyl & all people pic.twitter.com/UnI0cSbAUu — Oleksii Reznikov (@oleksiireznikov) September 11, 2022\n\nЯк повідомлялося, у квітні Австралія передала Україні 20 бронетранспортерів Bushmaster ціною близько $38 млн. 19 червня ця країна в рамках надання військової допомоги також передала в розпорядження Збройних сил України чотири перші бронетранспортери M113. Згодом буде відправлено ще 10 одиниць.",
    "У МАГАТЕ задоволені планом будівництва атомних підводних човнів для Австралії": "Про це повідомляє РБК-Україна з посиланням на Reuters .\n\n\"Агентство на основі технічних консультацій, планів і обмінів інформацією, які воно провело зі сторонами AUKUS на сьогодні, задоволено рівнем їх взаємодії\", — йдеться в конфіденційному звіті МАГАТЕ.\n\nУ програмі будівництва АПЛ беруть участь США, Великобританія і Австралія в рамках тристороннього оборонного альянсу AUKUS.\n\nРаніше ми писали, що Нова Зеландія може вступити в тристоронній оборонний альянс AUKUS, до якого сьогодні входять Австралія, Велика Британія та США.\n\nТакож повідомлялося, що Сполучені Штати, Великобританія і Австралія співпрацюватимуть в області розробки гіперзвукової зброї. Таким чином стани мають намір відповісти на швидке розширення Збройних сил Китаю.\n\nТермінові та важливі повідомлення про війну Росії проти України читайте на каналі РБК-Україна в Telegram.",
    "У червні Австралія збільшила постачання пшениці основним імпортерам 13.09.2022": "У червні Австралія збільшила постачання пшениці основним імпортерам\n\nЗа даними Австралійського статистичного бюро (ABS), у липні Австралія експортувала 2 589,7 тис. т пшениці, що на 4% менше, ніж у червні (2 710,5 тис. т). Про це повідомляє агентство Зерно Он-Лайн.\n\nНайбільшими покупцями австралійської пшениці, відвантаженою насипом, стали Китай (687,5 тис. т), Індонезія (373,4 тис. т) та Філіппіни (303,8 тис. т). Пшеницю в контейнерах імпортували головним чином Тайвань (41,8 тис. т), В’єтнам (40 тис. т) та Таїланд (27,6 тис. т).\n\nПорівняно з червнем поставки до Китаю збільшилися на 4%, до Індонезії на 48% і до Філіппіни на 37%. Ці країни накопичували запаси австралійської пшениці в очікуванні початку збирання нового врожаю в Північній півкулі, а також через побоювання з приводу того, що експортний коридор у Чорному морі доставлятиме пшеницю на азіатські ринки повільніше, ніж зазвичай.\n\nЕкспорт пшениці з Австралії, т\n\nтравень червень липень Насипом 2 079 425 2 499 960 2 423 660 В контейнерах 262 454 210 577 166 083\n\nПозначки:експорт, пшениця, Австралія",
    "Україна попросила в Австралії більше бронемашин Bushmaster — новини України": "Відіграють важливу роль. Кулеба звернувся до Австралії з проханням надати більше бронемашин Bushmaster 21 вересня, 10:44 Бронемашина Bushmaster (Фото:Łukasz Pacholski/www.flickr.com)\n\nМіністр закордонних справ України Дмитро Кулеба звернувся до Австралії з проханням надати ЗСУ більше бронемашин Bushmaster.\n\nЗа словами глави відомства, він зустрівся з міністеркою закордонних справ Австралії Пенні Вонг у Нью-Йорку, щоб подякувати їй за непохитну підтримку.\n\n«Ми обговорили подальшу військову допомогу Україні. Я звернувся з проханням розглянути можливість надіслати нам більше Bushmaster, враховуючи важливу роль, яку вони відіграють у протидії російській агресії», — написав він у Twitter.\n\nВідео дня\n\nУ липні повідомлялось, шо Австралія додатково передасть Україні 14 БТР, 20 бронемашин Bushmaster, а також військово-технічну допомогу на 100 млн доларів.\n\nКрім того, у квітні Австралія передала Україні бронеавтомобілі Bushmaster на $38 млн.\n\nПриєднуйтесь до нас у соцмережах Facebook, Telegram та Instagram.",
    "Австралія закупить атомні підводні човни: Британія займається навчанням моряків": "Влада Австралії має намір закупити атомні підводні човни і фрегати класу \"Хантер\".\n\nВеликобританія навчить австралійських моряків-підводників в рамках співпраці країн-учасниць нового блоку AUKUS, в який також входять США і Великобританія. Австралія має намір поповнити свій флот атомними підводними човнами.\n\nПро це повідомляє Bloomberg.\n\nТерміни оновлення Військово-Морських сил країни поки невідомі. Поки що влада Австралії працює над тим, чим можна замінити підводні човни класу \"Коллінз\", які вивели з експлуатації, до передачі атомних підводних човнів.\n\nВідео дня\n\nКрім того, Австралія очікує фрегати класу \"Хантер\", але будівництво нових кораблів загальмувалося через пандемію коронавірусу, яка порушила логістичні ланцюжки.\n\nНа думку союзників країни по AUKUS вважають, що оновлення австралійського флоту підвищить військові можливості країни, але це відбудеться до 2040 року. Австралія є одним з ключових військово-політичних партнерів США в Тихоокеанському регіоні. Канбенрра може надати підтримку Вашингтону на тлі нестабільних відносин з Пекіном.\n\nЯк раніше повідомляв УНІАН, 17 серпня стало відомо, що на території Росії з 30 серпня по 5 вересня пройдуть військові навчання \"Схід-2022\". У них візьмуть участь Китай, Індія, Білорусь, Таджикистан, Монголія та інші країни.\n\nАналітики відзначили, що участь індійських військових у російських навчаннях у розпал війни в Україні підтверджує дружні зв'язки Нью-Делі з Москвою, незважаючи на зміцнення стратегічного партнерства з США.\n\nВас також можуть зацікавити новини:",
    "Австралія допоможе Україні зберігати зерно": "Новий проєкт на суму $3 млн, що фінансується австралійською благодійною організацією Minderoo Foundation, долучається до Стратегії підтримки зберігання зерна, що реалізується ФAO.\n\nПро це пише propozitsiya.com з посиланням на Украгроконсалт.\n\n«Проєкт, що фінансується Minderoo Foundation, дозволить забезпечити зберігання 264,4 тис. т зернових та олійних культур в Україні, що посилить зусилля урядів Японії та Канади у забезпеченні зберігання зерна у 2022-2023 рр., разом із відповідною технічною підтримкою та обладнанням», — зазначає голова офісу ФАО в Україні П’єр Вотьє.\n\nВідзначається, що із залученням коштів Minderoo Foundation — першого приватного партнера Стратегії підтримки зберігання зерна — ФАО надасть українським фермерам тимчасові засоби для зберігання зерна.\n\n«Вразливі країни, зокрема країни Північної Африки та Центральної Азії, залежать від зернових культур, які вирощені в Україні, щоб прогодувати своє населення, Довготривалим результатом нашого партнерства з ФАО буде зміцнення продовольчої безпеки на рівні домогосподарств в Україні, захист засобів до існування українських фермерів і забезпечення доступу інших залежних країн до достатніх запасів зерна за прийнятною ціною», — зазначає голова Minderoo Foundation доктор Ендрю Форест.\n\nСтаном на сьогодні, завдяки додатковому фінансуванню від Minderoo Foundation, ФАО отримала $60,1 млн проти загальної суми у $65 млн, необхідної для впровадження Стратегії підтримки зберігання зерна.",
    "Жіночій чемпіонат світу: результати матчів 25 вересня": "На жіночому чемпіонаті світу, який проходить в Австралії, відбувся черговий ігровий день, в рамках якого в групі В було зіграно три матчі. До вашої уваги результати 25 вересня.\n\nЧитайте: Жіночий ЧС: США обіграли Китай, Бельгія здолала Пуерто-Ріко\n\nЧемпіонат світу. Жінки\n\nАвстралія. Груповий етап\n\nГрупа B\n\nМалі — Франція 59:74 (21:17, 11:25, 14:15, 13:17)\n\nАвстралія — Сербія 69:54 (18:10, 18:18, 17:15, 16:11)\n\nЯпонія — Канада 56:70 (12:20, 13:21, 14:20, 17:9)",
    "Рекордні врожаї пшениці та ріпаку в Австралії в сезоні 2022/23 можуть збільшити доходи від аграрного експорту майже на 50% 14.09.2022": "Рекордні врожаї пшениці та ріпаку в Австралії в сезоні 2022/23 можуть збільшити доходи від аграрного експорту майже на 50%\n\nUkrAgroConsult\n\nАвстралія, один із найбільших у світі експортерів пшениці, в сезоні 2022/23 очікує ще один рекордний врожай, що збільшить доходи від сільськогосподарського експорту майже на 50% порівняно з останніми 10 роками, повідомляє УкрАгроКонсалт із посиланням на Bloomberg.\n\nЗа даними ABARES, фермери планують зібрати 32,2 млн тонн пшениці в сезоні 2022/23, що трохи менше ніж в сезоні 2021/22 – 36,3 млн тонн. Це на 6,3% більше, ніж попередні прогнози, оскільки сприятливі погодні умови взимку підвищили потенціал врожайності більшості культур.\n\nПерспектива збільшення обсягів поставок повинна запропонувати певне полегшення світові, який зіткнувся з невизначеним прогнозом щодо виробництва зерна, оскільки війна в Україні та екстремальні погодні умови створюють негативні перспективи щодо врожаїв в деяких частинах Європи, фермерського поясу США та в Китаї. Стрімке зростання цін на сільськогосподарські культури спричинило інфляцію щодо продуктів харчування, яка охопила світ.\n\nТим часом Австралія пожинає плоди виняткових умов вирощування та високих світових цін. ABARES прогнозує, що доходи від експорту сільськогосподарської продукції зростуть до рекордних 70,3 млрд австралійських доларів (48 млрд доларів США) в сезоні 2022/23 – це майже на 50% більше, ніж це було 10 років тому з урахуванням інфляції.\n\nОчікується також високий врожай ріпаку з виробництвом 6,6 млн тонн, другим за величиною після рекорду сезону 2021/22 в 6,8 млн тонн. Перспективи ABARES не такі високі, як деякі інші прогнози. IKON Commodities оцінює виробництво пшениці та ріпаку у 35,8 млн і 6,7 млн тонн відповідно.\n\nПрогнози від ABARES:\n\nПрогнозується, що виробництво озимих культур сягне 55,5 млн тонн, що стане четвертим показником за всю історію спостережень. Прогнозується, що виробництво буде значно вище 10-річних середніх показників у всіх штатах;\n\nОчікується, що Австралія поставить на світові ринки 25,8 млн тонн пшениці в сезоні 2022/23, що трохи нижче рекорду сезону 2021/22 в 26 млн тонн;\n\nТретя Ла-Нінья прогнозується на кінець 2022 року. Хоча це добре для перспектив національного виробництва, це може призвести до значних локальних наслідків, таких як повені, втрати худоби та погіршення якості сільськогосподарських культур, як це спостерігалося в сезоні 2021/22;\n\nІмпорт сечовини не зменшився, незважаючи на те, що ціни приблизно в 3 рази вищі за середні. Це вказує на те, що запасів добрив буде достатньо протягом сезону 2022/23, хоча вищі витрати призведуть до зниження рентабельності ферм;\n\nУ напрямках експорту австралійської бавовни відбулися різкі зміни. Після непідтверджених повідомлень у 2020 році про те, що китайським імпортерам було наказано припинити купувати австралійське волокно, австралійський експорт став більш диверсифікованим. В сезоні 2021/22 В’єтнам та Індонезія стали найбільшими імпортерами бавовни;\n\nВиробництво м’яса відновлюється, очікується, що національне поголівя повернеться до рівня, який був до посухи.\n\nПозначки:експорт, прогнози, погодні умови, рекордний врожай, Австралія, зерна, пшениці, цін, світові ринки, виробництва, озимих культур, продуктів харчування, ріпаку, врожайності, перспективи, м’яса, бавовни, ABARES",
    "Австралія вперше за десятиліття збільшила квоту для мігрантів": "2 вересня Австралія підвищила верхній кордон кількості мігрантів, які приїжджають до країни на постійній основі. Про це повідомила міністр внутрішніх справ Австралії Клер О`Ніл.\n\nТепер це число складає 195 тис. осіб - на 35 тис. більше, ніж у попередні роки. При цьому нинішня кількість лише на 5 тис. осіб перевищує норму 190 тис. постійних мігрантів, яка діяла в 2013-2019 роках і перед пандемією була знижена до 160 тис. осіб.\n\nРішення про збільшення кількості мігрантів ухвалили в умовах, коли місцевій економіці бракує робочих рук. Це викликано серед іншого майже повним закриттям кордонів з початком пандемії, від'їздом з Австралії іноземних студентів тощо. Рівень безробіття в Австралії у липні виявився найнижчим майже за 50 років - 3,4%.\n\nГлава Австралійської торгово-промислової палати Ендрю Маккеллар сказав, що бізнес вітає рішення уряду.\n\nВ умовах найсильнішої за 48 років нестачі робочої сили та кваліфікованих працівників збільшення припливу мігрантів та вирішення проблеми з довгою процедурою видачі віз матимуть важливе значення для задоволення попиту на робочу силу.\n\nНагадаємо, що Австралія ввела санкції проти дочок Путіна та Лаврова.",
    "Davis Cup Finals. Італія, Австралія та Німеччина забезпечили собі місця у плей-офф": "Кубок Девіса - The World Cup of Tennis\n\nFinals • груповий етап\n\n13-18 вересня • хард (зал)\n\nГРУПА A (Болонья, Італія)\n\nГРУПА C (Гамбург, Німеччина)\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Австралія: суперкар Lamborghini Huracan розбив біглий водій - фото ДТП": "Фото: facebook.com/TrafficServicesNSWPF\n\nУ Австралії суперкар Lamborghini Huracan за понад $250 тис. потрапив у ДТП.\n\nВодій елітного авто розбив його, тікаючи від патрульних. Про це повідомила поліція штату Новий Південний Уельс у Facebook 6 вересня.\n\nЗа інформацією патрульних, Lamborghini Huracan проїхав повз поліцейську машину на швидкості 150 км/год при максимально дозволеній в 70 км/год.\n\nСтверджується, що водій суперкара проігнорував вимоги зупинитися та спробував відірватися від поліцейського Chrysler 300.\n\nЧИТАЙТЕ ТАКОЖ: Дід у 82 роки на суперкарі Ferrari врізався в вітрину магазину\n\nОднак на швидкості приблизно 210 км/год водій Lamborghini Huracan втратив контроль над авто і спровокував аварію за участю ще двох машин.\n\nУ результаті ніхто не постраждав, проте суперкар потребує дорогого ремонту. На фото видно, що у Lamborghini Huracan ушкодження в передній частині та збоку. У салоні спрацювали подушки безпеки.\n\nЗ'ясувалося, що водія Lamborghini раніше вже позбавляли прав. Саме тому він і намагався втекти від патрульних.\n\nПорушник перебуває під арештом. Його звинувачують у перевищенні швидкості, небезпечному водінні, невиконанні вимог поліції та опорі під час затримання.\n\nВ Україні з 1 липня повернулися скасовані мита, акцизи, а також 20% ПДВ на імпортні товари. Зокрема, йдеться про ввезені громадянами автомобілі. Відповідний законопроєкт уряд подав наприкінці травня. За оцінкою Кабміну, до цього часу було ввезено 119 тис. автомобілів. Податкова пільга склала 13 млрд грн, тобто близько 110 тис. грн на кожен автомобіль. До 1 липня всього без мит буде ввезено 240 тис. автівок.",
    "Збірна Австралії програла Франції на чемпіонаті світу ВІДЕО": "Джерело - Чемпіон.\n\nСьогодні, 22 вересня, у матчі першого туру чемпіонату світу з баскетболу серед жінок збірна Австралії поступилася Франції.\n\nЧемпіонат світу\n\nЖінки\n\nАвстралія\n\nГруповий етап\n\nГрупа B\n\n1 тур, 22 вересня\n\nАвстралія - Франція 57:70 (17:18, 14:14, 16:20, 10:18)",
    "Збірна Австралії розгромила Малі на чемпіонаті світу ВІДЕО": "",
    "Байден прийме Макрона з державним візитом у Білому домі 1 грудня": "Президент США Джо Байден прийме президента Франції Еммануеля Макрона у Білому домі 1 грудня у рамках першого повномасштабного державного візиту його адміністрації, заявила у понеділок прес-секретар Карін Жан-П'єр.\n\nВізит \"підкреслить глибокі та міцні відносини між Сполученими Штатами та Францією, нашим найстарішим союзником\", - заявив Жан-П'єр журналістам у Білому домі, передає AFP.\n\nДержавні візити, які відрізняються більшою пишністю та церемонністю, ніж часті двосторонні зустрічі, які влаштовує президент США для іноземних лідерів, досі не проводили під час президентства Байдена, що Жан-П'єр пояснила обмеженнями, пов'язаними з пандемією COVID-19.\n\nНа питання, чому Франція була обрана для цієї честі раніше за інших союзників США, Жан-П'єр сказала, що «ми глибоко цінуємо наші відносини з Францією».\n\nЗв'язок між двома країнами «заснований на спільних демократичних цінностях, економічних зв'язках та співробітництві в галузі оборони та безпеки», сказала вона.\n\nRelated video\n\nВідносини між Парижем і Вашингтоном пережили серйозну кризу минулого року, коли Австралія раптово оголосила, що відмовляється від контракту на купівлю звичайних французьких підводних човнів на користь угоди США щодо атомних підводних човнів.",
    "Одна з країн відмовиться від \"проблемних\" гелікоптерів, які отримала на озброєння у 2000-х роках": "Державний департамент США погодив продаж Австралії 40 гелікоптерів UH-60M Black Hawk на суму 1,95 млрд доларів – вони замінять проблемні багатоцільові гелікоптери MRH90 Taipan Сил оборони Австралії. Про це повідомляє видання Defense News.\n\nMRH90 Taipan\n\nТакий продаж погоджено на фоні високого рівня напруги між США та Китаєм через Тайвань. У Агенції зі співробітництва в галузі оборони та безпеки США заявили, що продаж гелікоптерів важливому союзнику пропонує \"більш надійну та перевірену систему, яка дозволить Австралії підтримувати належний рівень готовності до проведення спільних операцій\".\n\nВ агенції вважають, що гелікоптери UH-60M Black Hawk \"підвищать здатність армії Австралії розгортати свою бойову потужність\", щоб \"стримувати дії, що суперечать її інтересам і, коли це потрібно, відповідати надійною силою\".\n\nMRH90 Taipan\n\nЗазначається, що угода, окрім постачання безпосередньо гелікоптерів, також передбачає постачання 88 двигунів T700-GE 701D виробництва General Electric, 44 систем попередження про ракетний напад AN/AAR-57 від BAE Systems, а також інші системи навігації та зв’язку. Генеральним підрядником стане компанія Lockheed Martin.\n\nЩе минулого року армія та флот Австралії були вимушені \"приземлити всі свої гелікоптери MRH90 Taipan – вони мали проблеми як з безпекою, так і з технічним обслуговуванням. Ці проблеми намагалися усунути, однак зрештою було прийнято рішення \"пересісти\" на сучасні UH-60M Black Hawk. Загалом Австралія має на озброєнні 46 гелікоптерів MRH90 Taipan – 40 в армії та ще 6 – у військово-морських силах.\n\nЧитайте також: Саудівська Аравія отримала перші модернізовані Black Hawk за три роки після видачі замовлення",
    "Св.пам. Антін Ґралюк – чоловий діяч Українського Патріярхального Світового Об’єднання (УПСО)": "Св.пам. Антін Ґралюк – чоловий діяч Українського Патріярхального Світового Об’єднання (УПСО), «щирий український патріот, гарна людина, повна посвяти…». - Постать на тлі становлення та діяльності Українського Патріярхального Руху та історії поселень українців в Австралії та Боснії\n\nБлизько чотирьох місяців тому, о 9-ій годині ранку 29-го травня року Божого 2022-го, через три з гачком місяці від початку повномасштабного вторгнення московитів в Україну, в австралійському місті Мельборні відійшов у Вічність мій щирий приятель Антін Ґралюк, який був чоловим діячем Українського Патріярхального Світового Об’єднання (УПСО), правдивим українським патріотом й прикладом доброго християнина. Вже кілька місяців він спочиває з миром під Божою опікою на далекій від натепер Воюючої України австралійській землі. За життя пана Антона мало хто докладно писав про нього, як про діяча й мирянина, хоча він поклав чимало зусиль й праці в царині розбудови й активізації осередків УПСО на австралійських теренах.\n\nНезалежний дослідник й викладач, який раніше був науковим працівником Коледжу Кестона (нині - Інститут Кестона, Велика Британія), Українського наукового інституту Гарвардського університету, де редаґував журнал «Harvard Ukrainian Studies», відділу навколишнього середовища та природних ресурсів Департаменту юстиції США у Вашинґтоні, автор статей про право та історію Церкви в Україні, редактор-упорядник доволі ґрунтовних «Матеріялів до історії українського патріярхального руху (1963–2001)» (Львів, 2009) Андрій Сороковський, пише у своєму нарисі історії українського патріярхального руху, що знаменною подією став І Синод єпископів УГКЦ у Львові, який відбувся 16-31 травня 1992 р…. У Львові ж 24-27 серпня УПСО та мирянські організації в Україні влаштовують Світовий Конґрес мирян УГКЦ, у 100-ліття з дня народження Патріярха Йосифа… У той знаменний момент Головна рада УПСО складалася з голови (Василь Колодчин), чотирьох заступників голови (пп. Мирослав Лабунька, Юрій Венґльовський, Роман Кравець та о.Роман Ганкевич)… Головами крайових управ УПСО були – Австралія – Антін Ґралюк…». - Далі упорядник А.Сороковський наводить цікавий допис Олександера Пришляка (*1924-2011, Гартфорд, США), колишнього старшини Української дивізії «Галичина», патріярхального, релігійно-церковного, громадсько-політичного діяча й мецената п.н. «Співпраця УПТ США з головами УПСО», в якому, зокрема, йдеться, що «…під час з’їзду УПСО в Торонті... мав народу поширити свої контакти з головами і представниками інших країн діяспори, як-то Микола Когут з Бельґії, Ярослав Гаврих і Роман Кравець з Англії, Юрій Венґльовський, Антін Ґралюк з Австралії, Леся Щур, о.Роман Ганкевич з Канади, Михайло Василик з Арґентини, Іван Бобин, Богдан Шарко з Німеччини, Кирило Митрович з Франції, Теодор Барабаш з Еспанії. Це були гарні люди, повні посвяти, з якими було приємно зустрічатися і працювати…» (с.163).\n\nЗ кількома із перелічених вище автором допису Олександером Пришляком людей - Антоном Ґралюком, Богданом Шарком, Кирилом Митровичем, Мирославом Лабунькою мені пощастило запізнатися особисто, спілкуватися або ж листуватися з ними в часі моїх студій в Українському Вільному Університеті у Мюнхені, праці над книгами з історії українського державотворення та національно-визвольних змагань, контактів з чоловими особами визвольного руху, що діяв під еґідою ОУН, УПА та УГВР, або в часі моїх відвідин країн поселення українців у ФРН, США та Австралії.\n\nУ своїй статті «Журналові «Патріяхат» сповнилось 50 років», що була поміщена в газеті «Свобода» від 22 грудня, 2017 року інший мій давній приятель Микола Галів, зокрема, писав, що журнал «Патріярхат», співвидавцем якого було УПСО, почав виходити ще у 1967 році унаслідок особливих подій, які у той час розвивались на релігійно-церковному форумі, після появи глави Української Католицької Церкви (УКЦ), Києво-Галицького Митрополита Йосифа Кобирнецького-Сліпого у центрі Католицької Церкви – Римі. - Вселенський Ватиканський Собор ІІ, що відбувся з волі Папи Івана ХХІІІ‚ став великою подією, яка визначала майбутнє Христової Церкви. Католицька і Православна Церкви‚ які довгі віки не визнавали одна одну, стали сестрами. Папа Римський Павло VІ і Вселенський Патріярх Атенаґорас обнялись поцілунком миру. - Собор у 1962 році ствердив, що Католицькі Церкви східнього обряду утішаються патріяршою формою правління і доручив‚ щоб у майбутньому Апостольська Столиця утворила нові патріярхати там‚ де для цього зайде потреба. УКЦ є одною з найбільших Церков східнього обряду, яка не втішається патріяршою гідністю. На прохання Й.Сліпого Апостольська Столиця привернула УКЦ історичну гідність верховного архиєпископства. Кожний владика, що буде на престолі Києво-Галицької Митрополії стає верховним архиєпископом і має всі права, які посідає патріярх, за винятком титулу патріярха. - На другій сесії Вселенського Собору у 1963 році Й.Сліпий висунув актуальну ідею Патріярхату. Його виступ 2‚500 учасників собору прийняли оплесками. - На жаль, не всі владики підтримали ідею Й.Сліпого, бо це не вписувалось у пляни Східньої Конґреґації. - Відразу його підтримали Владики Іван Прашко з Австралії, Ізидор Борецький і Саварин Ніль з Канади. - Iдея Патріярхату УКЦ стала прелюдією до постання організованого мирянського руху під назвою Українське Патріярхальне Товариство і Товариство Священиків св. Андрея… Ідея Патріярхату швидко поширилась у всіх місцях українського поселення. На цій основі постало Українське Патріярхальне Світове Об’єднання, яке очолив проф. Петро Зелений з Бельґії. - Першим виявом діяльности товариства була збірка підписів під листом-проханням до папи у справі Патріяхату УКЦ. Потім була масова маніфестація під храмом Непорочного Зачаття у Філядельфії з приводу святкування 10-ліття Філядельфійської митрополії УКЦ, на яку в першій половині грудня 1969 року прибуло багато мирян і священиків з Ню Йорку, Нюарку, Балтімору, Вашінґтону, Ню-Гейвену і Гартфорду з штату Конектикат, з далекого Чикаґо. - У 1969 році Йосиф Сліпий скликав Синод УКЦ, який прийняв патріярхальний устрій УКЦ і звернувся листом до Папи Павла VІ, щоб підніс УКЦ до гідности Патріярхату. Мирянський рух улаштував громадські збори, віча і наради, щоб поіформувати широкі кола громади про те, що діється довкола УКЦ. - У Римі з’являлись «Вісті з Риму» під редакцією о. д-ра Івана Дацька, «Вісті УПСО» за редакцію проф. Петра Зеленого у Чикаґо‚ «Церковний вісник» парафії свв. Володимира й Ольги і журнал «Мирянин». Постала потреба власного видання. - Цей крок від управи товариства зробив Степан Процик. Спочатку журнал готували кустарними засобами, без сучасної технології. Це був складний і тяжкий процес. Перше число з’явилося у Філядельфії в травні 1967 року. С.Процик був редактором до серпня 1974 року‚ коли редактором став Василь Пасічняк до 1977 року. Ці обов’язки перейшли до мене і Василя Качмара….».\n\nОсобливою й визначальною, як на мене, сторінкою в житті та діяльності українця й християнина св.пам. Антона Ґралюка, який відійшов у Вічність у 29 травня 2022 року в австралійському Мельборні, була його участь у діяльності Українського Патріярхального Світового Об’єднання (УПСО), яке було створено на з’їзді у Вашинґтоні 28-29 грудня 1974 року. На сьогоднішній день УПСО вже майже припинило своє існування. До складу УПСО входили крайові українські патріярхальні товариства США, Бельґії, Німеччини й Франції, ради й об’єднання Канади та Великої Британії, Крайові об’єднання католицьких організацій Австралії й Арґентини та деякі католицькі організації (академічна «Обнова», Союз Братств і Сестрицтв в Америці та інші). УПСО відбуло чотири (до 1982) програмові конґреси мирян, було співвидавцем місячника «Патріархат» та видавцем «Бібліотеки мирянина».\n\nСлід сказати, що австралійських теренах ідеї УПСО активно підтримував єпископ Української Греко-Католицької Церкви, а з 24 червня 1982 року по 16 грудня 1992 року - єпископ Мельборнської єпархії свв. апп. Петра й Павла, дійсний член НТШ (1965), член Українського історичного товариства Владика Іван Прашко (*1914-†2001), який ще у 1937 році виїхав на навчання до Рима, де 2 квітня 1939 року прийняв ієрейські свячення з рук Владики Діонісія Няраді. - Між іншим, якраз Антін Іванович Ґралюк у 2003 році написав й видав, як на мене, дуже цікаву книгу «З історії українців в Боснії (Спогади члена однієї родини, що еміґрувала до Боснії і уроджена в новій країні)», передмову до якої написав мій давній приятель й старший друг св.пам інж. Мирослав Болюх (*1921-†2012) — вояк ДУН «Ролянд», довголітній член ОУН та Закордонного Представництва Української Головної Визвольної Ради, член НТШ, на похорон якого я вже понад 10 років тому прилетів із наддніпрянської України. - Якраз Мирослав Болюх писав, що спогади Антона Ґралюка – «З історії українців в Боснії» належать до виїмкових і рідкісних. Країна, після Першої світової війни була складовою частиною Народної Республіки Юґославії. Країна була мало заселеною, бо в 1948 р. виказувала лише 2.565.000 населення, що розмістилося на 51.600 квадратових метрів землі. Спогади автора є виїмково не тільки цікавими, але й рідкісними. А чейже було відомо, що після колонізаційних заходів Австро-Угорщини в 1890-1913 рр., з Галичини і в деякій мірі з Закарпаття, біля 10.000 українців поселилися в Боснії у повітах Прнявор, Дервента, Прієдор, Босанська Градішка, Баня Лука, а також незначне число в Хорватській Республіці, у повітах Славонський Брод і Новска. Із прибуттям перших українських поселенців у Боснії розпочалася організація Української греко-католицької Церкви, де велику ініціятиву та допомогу надали митрополит Андрей Шептицький та єпископ Кир Діонісій Няраді…», який був висвячений у священики ще 1 січня 1899 року, а у 28-річному став ректором Загребської духовної семінарії. Згодом, у 1914 році, Римський папа Бенедикт ХV призначив його титулярним єпископом Палестинської й вікарним єпископом Крижевецької єпархії. Від 27 жовтня 1922-го по лютий 1927 року Діонісій Няраді був апостольським адміністратором єпархії Прешова, а вже 20 лютого 1927 року він повернувся до рідної Крижевської єпархії. Якраз тоді до єпархії й було включено греко–католиків Боснії — переселенців з Галичини. Переконання владики Діонізія були однозначними: воєводинські руснаки (та й загалом русини Пряшівщини та Закарпаття) є частиною великого українського народу. - Згідно з інформаціями отця Михайла Михайлеця, після розпаду Астро-Угорської монархії у 1920 році Закарпаття під назвою «Подкарпатська Русь» ввійшло до складу новоутвореної Чехословацької республіки. Греко-Католицька Церква опинилася у нових умовах. Адміністратором Пряшівської єпархії у 1922-1926 роках був Крижевацький єпископ Діонісій Няраді (*1874-†1940). Йому вдалося не допустити, щоб православний рух поширився на Пряшівщині. Однак, він, як громадянин Юґославії, не міг протистояти напору словакізації, який ішов від урядових кіл. Щоб унеможливити владиці Нярадію успішну оборону проти словакізації, йому почали закидати, що він «чужинець». З 15 листопада 1938 р. по 24 березня 1939 р. єпископ Діонісій Няраді був апостольським візитатором з правами адміністратора Карпатської України. З 29 листопада 1938 року він перебував у м.Хуст… Тут він тісно співпрацював з прем’єр-міністром Карпатської України о.Августином Волошином. Владика Няраді настоював, щоб духовенство у рамках «Католицької Акції» займалося також і культурно-освітньою працею між вірних… - До речі, ще у 1950 році о.Іван Прашко прибув до Австралії для душпастирської праці, був висвячений на єпископа 19 жовтня 1958 року в Мельборні, 1 січня 1982 року отримав королівське відзначення «За ревну душпастирську працю», 19 грудня 1982 року був призначений єпархом, а 20 січня 1993 року став владикою-емеритом.\n\nМіж іншим, разом з Владикою Іваном Прашком й Антоном Ґралюком на австралійських теренах в осередках УПСО плідно працював і церковний, політичний та громадський діяч Юрій Венґльовський (*1921-†1989), сторіччя від дня народження якого, на жаль, непомітно минуло у грудні передвоєнного 2021-го року. Пан Юрій з доручення ОУН ще у 1939-41 роках працював в українському шкільництві й брав участь в акції повернення українських православних церков до УАПЦ на Холмщині. У 1941-ому році він повернувся до Львова, а 1945 року - еміґрував до Нового Ульму (Західна Німеччина). Він також близько співпрацював зі згаданим мною вище св. пам. Владикою Іваном Прашком, був довголітнім головою церковного Братства в Мельборні (1957-84), редактором тижневика «Церква і Життя», головою Об’єднання Українських Католицьких Організацій й, зрештою, - заступником голови Українського Світового Патріярхального Об’єднання… Між іншим, його син Юрій Венґльовський-молодший став відомим австралійським військовиком й дипломатом, від 1986-го року мав ранґу полковника, був відзначений військовим орденом (Military Cross) за участь у воєнних операціях у В’єтнамі, згодом перебував на австралійській дипломатичній службі у Південній Кореї, як воєнний аташе, пізніше був аналітиком у міністерстві оборони в Канберрі...\n\nІншим діячем УПСО, якого я знав особисто на протязі кількох років та листувався з ним був громадський, політичний, церковний й науковий діяч, професор, дійсний член Наукового Товариства імені Шевченка, Української Вільної Академії Наук, ректор Українського Вільного Університету в Мюнхені Мирослав Лабунька (*1927-†2003), який був нагороджений церковним орденом св. Григорія Великого, грамоту до якого підписав Папа Римський Іоанн Павло II (1997). - Я також зустрічався в Мюнхені й згодом листувався з активним членом УПСО українським співаком, бандуристом, музикознавцем і вояком Богданом Шарком (*1920-†2013), який по війні вивчав правничо-економічні науки в Українському Вільному Університеті, одночасно удосконалював свою музичну майстерність у консерваторії Штрауса, а на Міжнародному форумі музикантів у Шварцвальді в 1961 році отримав титул «Майстерзінгер», а також був відзначений на Міжнародному конкурсі «Швабінгервохе» і клубом патриціїв-традиціоналістів «Альтмонахія» у Мюнхені. Між іншим, маестро Богдан Шарко записав дві короткограючі платівки: «Пісні при бандурі» («Встає хмара з-за лиману», «Дума про Морозенка», «Повій, вітре, на Вкраїну», «Чорний кольор») та у супроводі органу «Українські релігійні пісні» («Кант про почаївську Божу матір», великодній ірмос «Плотію уснув», «Молитва» з опери С. Гулака-Артемовського «Запорожець за Дунаєм»). – Це були видатні українські патріоти.\n\nСпогади ж чолового члена УПСО св.пам. Антона Ґралюка, книжечку яких він мені люб’язно подарував понад 10 років тому, яку я почав читати в Австралії і продовжив читати вже у себе в Лохвиці, на Полтавщині, - це винятково рідкісна й важлива книга, яка була згодом перевидана в Австралії. За сотні років бездержавності, поважна частина 50 мільйонового українського народу була змушена залишати рідні землі і рятувати себе поселенням по різних країнах світу. Антін Ґралюк, зокрема, писав у своїй книжці: «...провів я радісне і цікаве дитинство..., я відчував любов до краю, де я народився... пізніше розпочалась незгода між українцями і поляками... поляки почали кепкувати над українцями, називати їх лайливими та образливими посмішками. І саме тоді я відчув... справжню любов до всього, що українське, до своєї батьківщини і до народу... гаряча любов до свого рідного залишилась по сьогоднішній день… Ситуація для поселенців в Боснії ставалась щораз більше нестерпною, німці, поляки та подібні вертались до своїх країн, а українці почали шукати за іншими теренами переселення…». - Антін Ґралюк в 1970 році виїхав до Австралії з родиною, а в 1975 році він знову на деякий час повернувся до Юґославії й забрав батьків до Австралії, а в 1992 році - ще й маму дружини. Пан Антін згадував, що «...рік 1988 був ювілейним, український нарід відзначував 1000-ліття християнства. Ці святкування обі наші українські церкви, УКЦ і УПЦ чи УАПЦ. Відзначувано це по цілому світі. Головне святкування УКЦ відбулося в місті Римі, при нашій УГКЦ св.Софії. Там брали участь паломники з усіх сторін світу та представники всіх наших українських церков. Як представника з Австралії, як також як голову Катедрального Братства Св.Верх.Ап. Петра і Павла в Мельборні, Владика Кир Іван Прашко назначив мене як делеґата-представника з Австралії взяти участь в ювілейних святкуваннях в Римі. При цій нагоді, де були представники від різних країн та організацій, після закінчення ювілейних святкувань відбуто З’їзд УПСО (Українське Патріярхальне Світове Об’єднання), в якому я, як представник Австралії, брав участь. Після повнотижневого святкування в Римі, я від’їхав до Боснії - Прнявору, де взяв участь у відкриттю їхнього духовного центру. Той новозбудований духовний центр був присвячений 1000-літтю хрещення України. Це справді було величаве і торжественне свято. Учасники - це велика маса людей паломників. Багато наших владик і других віровизнань. Багато священиків різних національностей і віровизнань. А після Святочної відправи відбувся величавий святочний бенкет, на якому було понад 2000 народу…».\n\nПро Австралію, де тривалий час мешкав пан Антін Ґралюк з родиною, він писав у своїй книзі, як мені здалося, трохи зі смутком: «…Єдиним недоліком країни було населення. Воно складалось з багатьох народів, з різним історичним минулим, що витворювали їхній життєвий стан, рівень культури та психологію щоденного прожитку. Серед тих народів визначнішими були і є серби, хорвати, словинці, македонці і багато інших, які по природі є або спокійними і добрими або завзятими і немилосердними. Наші поселенці закріпились в диких околицях, корчували дерева, будували хати, садили дерева овочеві та сіяли збіжжя. Наші люди вміють бути працьовитими, вони скоро закріпились на нових місцях поселення, але все тривало не довго. Приходили нові політичні події, зміни окупацій, творення нових форм влади, революції і партизанщина. Все це несамовито відбилось на нормальному життєвому рівні, люди залишали свої дорібки, забирали це, що вдалось на вози і їхали шукати нової долі та умов прожитку…».\n\nСпілкуючись зі св.пам. Антоном Івановичем Ґралюком за його земного життя, та пізніше знову й знову перечитуючи фраґменти із його книги спогадів про українців в Боснії й особливо про діяльність знаменитого Українського Патріярхального Світового Об’єднання (УПСО), - я ще гостріше й щемніше відчував свою приналежність до нашої великої української християнської нації. І я дуже цим пишаюся. - Я також тішуся, що ми, українці, православні й греко-католики, незважаючи, де ми опинились – в Боснії, Австралії чи, зрештою, - в самій материковій Україні, на Наддніпрянщині чи Закарпатті, - є представниками великого, працьовитого, миролюбивого й гордого народу, незважаючи на те, що така неласкава доля розкидала нас по усіх усюдах. - В усвідомленні нашої належності до великої, окремішної і виняткової нації, мабуть, і є велике й світле майбутнє для усіх нас, з роду-племені українців та українок, зібраних натепер і навіки в Єдину й Соборну Державу, яку, впевнений, - ніколи не зможуть повалити московські зайди, варвари-окупанти, азійські мокселі навіть в часі повномасштабної війни, підступно розв’язаної путінським Кремлем 24 лютого 2022 року. – Тож, пам’ятаючи про спочилих українських патріотів й полеглих на полі бою мужніх українських воїнів світла: «Вперед, - до Перемоги!»\n\n*Примітка: Переважна більшість світлин походять із книги «Матеріяли до історії українського патріярхального руху (1963–2001)» (Львів, 2009) (редактор-упорядник Андрій Сороковський), як також книги - «The Story of John Kontek» (2013) та хатнього архіву О.Панченка",
    "Санжар: Моя сім’я знаходиться в Австралії, тому я вирішив бути з нею": "Відомий український наставник Роман Санжар розповів про те, чи мав пропозиції щодо продовження тренерської кар’єри:\n\n– Влітку було чимало тренерських змін в українському футболі, у вас були якісь пропозиції?\n\n– У мене були пропозиції з-за кордону. З українського чемпіонату варіантів не було. Ті, що були з Європи, мене не зацікавили. Моя сім’я знаходиться в Австралії, тому мені звідси їхати не було сенсу. Прийняв рішення залишатися тут і бути тут зі своєю сім’єю.\n\n– Минулого року була інформація, що ви могли очолити \"Олександрію\", наскільки це правда?\n\n– Це неправда. Я не вів перемовини з \"Олександрією\" і від них не було жодних пропозицій.\n\n– \"Олександрія\" у цьому сезоні може стати темною конячкою?\n\n– Вважаю, що так. У них підібрані дуже хороші та досвідчені гравці. У цьому сезоні може бути все непередбачувано. Команди від яких ми нічого не очікуємо можуть виступати краще. А клуби від яких навпаки чекаєш результату можуть грати гірше, - сказав Санжар.",
    "Чоловіча збірна України повернулась в топ-30 рейтингу ФІБА": "Чоловіча національна збірна України повернула собі місце в топ-30 світового рейтингу ФІБА. У оновленому переліку наша команда посідає 28-місце.\n\nЗбірна завершила свій шлях на Євробаскеті-2022 в 1/8 фіналу. Команда Айнарса Багатскіса здобула 3 перемоги у 6 матчах, вийшла з групи з другого місця та в 1/8 фіналу поступилася майбутнім півфіналістам збірній Польщі. У підсумку наша команда стала 11-ю.\n\nДивіться також: хайлайти збірної України: топ-10 моментів на чемпіонаті Європи\n\nТакий результат дозволив піднятись на 3 позиції і повернутись до топ-30 рейтингу ФІБА. Серед європейських збірних Україна на 15-му місці.\n\nЛідером рейтингу залишилась збірна США, але чемпіони Європи іспанці наблизились впритул до лідера. Третє місце утримує Австралія.",
    "Швидше від короля. У Букінгемському палаці анонсували нове турне принца Вільяма та Кейт Міддлтон": "Поїздка може відбутися на початку наступного року.\n\nRelated video\n\nПісля смерті Єлизавети II і сходження на престол Карла III на принца Вільяма та його дружину Кейт Міддлтон покладено куди більше обов'язків, і пара тепер братиме участь в істотно збільшеній кількості офіційних заходів, оскільки принц Уельський — наступний у черзі на трон після свого батька. У Букінгемському палаці вже заявили про високу ймовірність того, що Вільям, Кейт і троє їхніх дітей уже на початку наступного року вирушать у турне Австралією для зміцнення відносин у Співдружності після смерті Її Величності, пише Daily Mail.\n\nПалац розглядає можливість візиту, який відбудеться невдовзі після коронації короля Карла ІІІ. Тур принца та принцеси Уельських має відбутися перед візитом короля та королеви-консорта Камілли, яка страждає від виснажливої зміни часових поясів та потребує тривалого перебування.\n\nОчікується, що сім'я вирушить у подорож під час британських шкільних канікул. Їхня майбутня поїздка стане першим візитом Вільяма та Кейт до Австралії з 2014 року, коли принцу Джорджу було лише дев'ять місяців.\n\nПодружжя планувало вирушити до Австралії у 2020 році після руйнівних лісових пожеж \"Чорне літо\", але були змушені скасувати свої плани через пандемію коронавірусу. Натомість пара провела відеочат з жертвами лісових пожеж, зокрема з коалою Джоуї.\n\nЗа кілька тижнів до смерті королеви король озвучив плани відвідати Сідней 2024 року, щоб відсвяткувати 200-річчя парламенту Нового Південного Уельсу. Однак смерть Її Величності означає, що ідея зависла у повітрі.\n\n[ + – ] Король Карл III та королева-консорт Камілла полетять до Австралії після принца та принцеси Уельських Фото: Instagram/@clarencehouse\n\nКороль Карл III дуже любить Австралію, навіть навчався у вікторіанській школі в 1966 році, і сказав, що хоче відвідати Даун-Андер (щорічна шосейна багатоденна велогонка на околицях Аделаїди, Південна Австралія, — прим. ред.) за \"першої можливості\" під час свого правління.\n\nВиконувачка обов'язків верховного комісара Австралії Ліннетт Вуд стала першим австралійським дипломатом, який зустрівся з новим королем під час прийому в Букінгемському палаці в неділю.\n\nЯк принц, новий король Великобританії відвідував Австралію 16 разів.\n\nНагадаємо, відразу після смерті королеви Кейт та Вільям до титулу герцогів Кембриджських додали титул герцогів Корнуольських, а потім Карл III під час свого першого звернення до нації заявив, що його первісток тепер став принцом Уельським, як і його діти, а дружина отримала титул принцеси Уельської, як її свекруха, принцеса Діана.",
    "У Радбезі ООН закликали розслідувати воєнні злочини РФ": "На засіданні Ради Безпеки ООН країни Євросоюзу та США засудили війну в Україні, Китай закликав до переговорів без попередніх умов, а глава МЗС РФ Сергій Лавров з'явився у залі лише на час свого виступу.\n\nРозслідувати воєнні злочини, скоєні Росією у війні проти України, закликали генеральний секретар ООН Антоніу Гутерріш та міністри закордонних справ низки держав на засіданні Ради Безпеки ООН, що відбулося у четвер, 22 вересня, у Нью-Йорку. За словами Гутерріша, \"розв'язана Володимиром Путіним війна рухається все далі від будь-якої перспективи миру до нескінченного кругообігу жахів та кровопролиття\". Погрози Путіна ядерною зброєю генсек ООН назвав неприйнятними.\n\nКрім того, Антоніу Гутерріш заявив, що повідомлення, що надходять з окупованих територій, \"являють собою \"каталог\" звірств, до якого входять страти, сексуальне насильство, тортури та інші види нелюдського поводження з мирними жителями та військовополоненими\". Потерпілі та їхні сім'ї мають право на судовий розгляд та відшкодування збитків, зазначив Гутерріш. Його позицію підтримали міністри закордонних справ держав Євросоюзу, Мексики, Албанії та Ірландії.\n\n\n\nДії російської влади відкрито засудили також держсекретар США Ентоні Блінкен та очільниця МЗС ФРН Анналена Бербок. Дії Путіна демонструють його відкриту зневагу до самої ООН, і йому \"не повинно зійти з рук\" те, що події в Україні руйнують міжнародний порядок, який ООН має захищати, заявив Блінкен. \"Передайте президенту Путіну, що він повинен припинити ставити власні інтереси вище за інтереси всього світу, у тому числі власного народу\", - цитує звернення Блінкена до російської делегації американська газета The Washington Post.\n\n\n\nСвоєю чергою Бербок звернулася до РФ загалом. \"Наполегливо закликаю Росію: ви не переможете у цій війні, тому припиніть її. Припиніть страждання, припиніть посилати своїх громадян на смерть. Припиніть свої фіктивні \"референдуми\" - такі ж незаконні, як і ця війна\", - заявила вона.\n\nКитай виступив за збереження територіальної цілісності країн\n\n\n\nМіністри закордонних справ Індії та Китаю, які були присутні на засіданні, хоча й не засудили Росію відкрито, закликали до негайного припинення бойових дій і поновлення переговорів між країнами.\n\n\n\nГлава МЗС КНР Ван І при цьому додав, що переговори мають вібуватися \"без попередніх умов\". Раніше Кремль неодноразово вимагав, щоб перед поновленням діалогу Україна ухвалила умови, висунуті Москвою, що Київ розцінював як ультиматум.\n\n\n\nВан І також зазначив: \"Необхідно поважати суверенітет, територіальну цілісність усіх країн та серйозно ставитись до розумних міркувань про безпеку всіх країн\". Китайський міністр у минулому вже говорив своєму російському колезі на посаді Сергію Лаврову, що Пекін підтримує врегулювання війни шляхом дипломатії.\n\nКулебі поведінка Лаврова нагадала втечу російських солдатів\n\n\n\nЛавров відвідав засідання лише на час власного виступу, під час якого він назвав Україну \"тоталітарною нацистською державою\" та заявив, що війна Росії проти неї була \"неминуча\". Після виступу він залишив зал.\n\n\n\nМіністр закордонних справ України Дмитро Кулеба відреагував на відхід Лаврова іронічною реплікою: \"Я помітив, що російські дипломати тікають так само, як російські солдати\".\n\n\n\nПредставники Росії і раніше демонстративно залишали зали засідань міжнародних організацій та саботували заходи. Під час саміту G20 у липні Сергій Лавров відмовився слухати виступи колег з інших країн та спілкуватися з німецькими журналістами. Схожим чином представники російського МЗС повелися в Нью-Йорку наприкінці серпня на конференції Договору про нерозповсюдження ядерної зброї: делегати з Росії відмовилися підписувати підсумковий документ зустрічі протягом кількох тижнів.\n\nАвстралія закликала Китай вплинути на РФ\n\n\n\nТакож у Нью-Йорку зустрілися міністр закордонних справ Австралії Пенні Вонг зі своїм китайським колегою Ван І. На ній Вонг, зокрема, закликала Китай, як одного з п’яти постійних членів Ради Безпеки ООН, використати свій вплив для закінчення війни РФ проти України.\n\n\n\n\"Китай є великою державою... Ми закликаємо Китай як члена РБ ООН з особливою відповідальністю підтримувати статут ООН, аби використовувати свій вплив для припинення війни\", - цитує Вонг агенція Reuters.\n\n\n\nВона наголосила, що вторгнення Росії в Україну було незаконним, а погроза президента Володимира Путіна застосувати ядерну зброю - \"немислима та безвідповідальна\".\n\nДжерело: Українська служба DW\n\nНовини від Корреспондент.net в Telegram. Підписуйтесь на наш канал https://t.me/korrespondentnet",
    "\"Ранений кулею в ліву ногу у бою на станції Крути\"": "Владислав Сердюк докторант Українського Вільного Університету (Мюнхен)\n\nУ приватному архіві Володимира Горячка в Австралії зберігається цікава світлина. На ній – гурт чоловіків та жінок, з двома неідентифікованими прапорами. Четвертий зліва – Сергія Горячко. Решта – невстановлені особи.\n\nБіографія крутянця Сергія Горячка загалом відома. Додам до них кілька нових штрихів, які виявлені після кількох років пошуків.\n\nМав приємність неодноразово спілкуватися з сином Сергія Горячка Володимиром, який проживає в далекій Австралії. Він і надав унікальні матеріали й світлини, використані нижче.\n\nНародився наш герой в степовій Гурівці, яка простяглась кам'янистими берегами тихоплинної річки Бокової, притоці Інгульця. Нині це село знаходиться в Кіровоградській області.\n\nСело засноване городовим козаком Романом Гурою в 1770-х роках, а заселялось переважно козаками з Гетьманщини і Запорожжя.\n\n25 вересня 1898 року в родині гурівських хліборобів Кузьми Павловича і Марії Стефанівни Горячків з'явився на світ хлопчик, якого назвали Сергієм.\n\nЗапис про народження Сергія Горячка в метричній книзі Свято-Покровської церкви села Гурівка Олександрійського повіту Херсонської губернії\n\nУнікальним фактом в біографії батька Сергія, Кузьми Павловича (1865 р.н.), є обрання його 6 лютого 1907 року депутатом Державної Думи другого скликання від з'їзду уповноважених волостей Херсонської губернії. Від цієї губернії загалом було всього 11 депутатів, а серед них лише два хлібороби включно з Кузьмою Горячком.\n\nКузьма Горячко - депутат Державної Думи Російської імперії\n\nЗгодом, вже в совєцьких документах він числився кулаком, майно відібране радянською владою, а сам він мусив тікати - опинився в далекій Гудауті (Грузія), де доживав свій вік сторожуючи на взуттєвій фабриці.\n\nСтараннями батька селянський хлопчик закінчив гімназію. А далі продовжив навчання:\n\n\"Скінчив Київську військову школу 1-1-1916. Призначений в 13 запасовий полк. Висув на фронт Дійової армії до 414 Торопецького пішового Полку 10-5-1916. Призначений старшиною 7 сотні. Отруєним газом в боях проти Австро-Венгерців та Німеччини 20-5-1916.\n\nПо 20-9-1917 нагороджений Орденом Св.Анни 4 ступені, Св.Анни 3 ступ. з мечем і бантом, орденом Св.Станіслава 3 і 2 ступ. з мечами і бантом.\n\nВ боях у Київі з большевиками та військами Російского тимчасового правительства 28-9-1917 - 2-10-1917. В боях з червоною гвардією в складі Черніговської Групи на станції Конотоп, ст. Часнеківка і ст доч. 27-12-1917.\n\nСергій Горячко в однострої сотника Армії УНР\n\nВ бою на станції Крути з червоною гвардією Січень 1918. В боях з червоною гвардією в Київі в складі Гайдамацького кошу Слоб. України 19-1-1918.\n\nВ боях з червоною гвардією від міста Київ до ст. Коростень на ст. Сарни і ст. Німовічі в складі Гайдамацького кошу Слоб. України та при наступі на Київ на ст. Буча і ст. Бородянка 20-2-1918 по 26-2-1918. У боях з денікінцями на терені Таврії-Мелітопольський і Бердянський повіти.\n\nЗ Махновцями на терені Катеринославщени-Олександрівськ та ст.Софіївка. З більшовицькими частинами отамана Григор'їва - м. Нікопіль - зі своїм партізанським відділом будучи Мелітопольким повітовим комендантом 14-12-1918 по 22-1-1919.\n\nУ боях, у складі Кінно-Горного дивізіону, проти большевиків та деникінців 10-7-1919 по 24-11-1919. У боях, в складі 6 Січової Стрілецкої дивізії проти большевиків 15-5-1920. Учасник Другого Зимового Походу в складі середної Групи полковника Палія\n\nРанений кулею в ліву ногу у бою на станції Крути. Раненний і легко контужений м.Київ 22-1-1918 Тяжко контужений гранатою у ліву частину голови.\n\nУ бою під селом Більська-Воля в складі 6 Січової Стрілецької дивізії яка входила в склад 3 Армію Військ Польських 24-7-1920. Легко поранений кулею в праву ногу під ст. Жмеренка 14-10-1921.\n\nНерухоме майно за батьком Станція Долинська на Херсонщині\".\n\nДодам ще короткий фрагмент з записок Сергія Горячка під назвою \"Крути\":\n\n\"Під час Крутянського бою я був з Черніговською групою на лівому крилі лави Студентського Січового куріня. Ці \"вишколені\" юнаки в час бою тримали себе спокійно і відважно, якости які бувають у досвідченого бойового вояка. Страти оборонці Крут мали поважні\".\n\nПісля поразок і відступу Армії УНР, Сергій Горячко, серед інших вояків армії УНР, був інтернований польською владою і перебував в таборах Щипіорно, згодом Каліша.\n\nСергій Горячко - крайній справа. Польща, 1923 рік\n\nТекст запису на зворотній стороні цієї світлини:\n\n\"Спомин художньо-малярської студії в таборі Щипіорно/Польща під передовим провідництвом Миколи Гавриловича п. Крушельницького 16 квітня 1923 року. [Підпис С. Горячка]\".\n\nЯка доля чекала Сергія Горячка далі можемо дізнатися зі статті журналістки Банні Уільямс австралійської газети \"The Courier Mail\" під назвою \"Ми можемо здійснити їх мрії...\":\n\n\"В'язень німецьких таборів Сергій Горячко мав таку ж надію, як і родина Малчареків. В 1915-му він приєднався до царської армії. Два роки потому він воював проти большевиків. Після київської перемоги об'єднаних військ в 1920-му, капітан Горячко, молодий і амбітний, перебрався до Польщі.\n\nРазом ми пили пиво в камбузі з правником Войцеховським в якості перекладача, коли пан Горячко мені розповів: 'В Польщі я одружився на українській дівчині.\n\nІ тепер, з нашим молодшим сином, ми на шляху до нашого хлопця Сергія, який працює на шкіряній фабриці в Мельбурні. Він заробляє 11 фунтів в тиждень. Так, дома в Польщі було добре, але я ніколи не почувався в безпеці. Росія була дуже близько. І в 1945-му я втратив все друге'.\n\nРосійська армія насувалась зі сходу і родина Горячків була переселена німцями в концентраційний табір, де вони працювали, як раби.\n\n'Звісно, нам все одно треба було тікати'-каже він.\n\nВони були звільнені союзниками в 1945-му і перевезені в табір для переміщених осіб. 'Ми жили в ньому до тепер'-каже п. Горячко.\n\n'Ви уявляєте себе в Австралії?' - спитала я старого військовика - все ще активного, але побитого життям і досить худорлявого.\n\nВін відповів - 'Австралія це добра країна, так мені повідомляє мій син. Я все ще молодий і можу працювати'\".\n\nСергій Горячко з дружиною Валентиною, сином Сергієм і прийомною дочкою Надією. Каліш (Польща). Приблизно 1935 рік\n\nВ Австралії родина Горячків живе з 1951 року. Сергій Кузьмович був активним учасником української громади Австралії, незмінним головою Союзу Українських Комбатантів Вікторії.\n\nПомер український герой 14 березня 1962 року. В українському виданні \"Тризуб\" (Австралія) надрукований некролог під назвою \"М.С. Сотник Сергій Горячко\".\n\nМогила Сергія Горячка на кладовищі Фавкнер в Мельбурні (адреса цвинтаря - Мельбурн, 1187 Sydney Rd, Fawkner VIC 3060, Australia; місце 219), фото 2020 року Автор - Володимир Сопилюк\n\nВ 2016 році на честь Сергія Горячка названа одна з вулиць м. Долинська, а з березня 2019 року нарешті і в рідному селі Гурівці. Жителі села стверджують, що саме на ній жили батьки Сергія.\n\n\n\n\n\n\n\n\n\n\n\n\n\n",
    "Поблизу узбережжя Сирії затонув човен із мігрантами, загинули понад пів сотні людей": "Ті, хто вижив, перебувають у лікарні сирійського міста Тартус. Ці люди зазначили, що човен перевозив від 120 до 150 пасажирів з ливанського міста Міньє до Європи.\n\nВлада поки не повідомляла, що стало причиною аварії. На місці події тривають рятувальні роботи.\n\nСеред пасажирів були громадяни Лівану, Сирії та Палестини, зокрема жінки та діти.\n\nПідтримуйте Громадське радіо на Patreon, а також встановлюйте наш додаток:\n\nякщо у вас Android\n\nякщо у вас iOS",
    "Байден відібрав в Афганістану статус основного союзника за межами НАТО": "Президент США Джо Байден забрав в Афганістану статус основного союзника поза межами НАТО - більш ніж через рік після того, як таліби захопили владу в Кабулі.\n\nПро це, як пише \"Європейська правда\", йдеться в рішення Байдена на сайті Білого дому.\n\n\"Повноваженнями, наданими мені як президенту Конституцією та законами Сполучених Штатів Америки, включаючи розділ 517 Закону про іноземну допомогу 1961 року, ... я припиняю надання Афганістану статусу основного союзника Сполучених Штатів Америки поза межами НАТО для цілей цього Закону та Закону про контроль за експортом озброєнь\", - йдеться у президентському меморандумі на ім'я Держсекретаря Ентоні Блінкена.\n\nУ 2012 році Сполучені Штати надали Афганістану статус основного союзника поза межами НАТО (MNNA), що розчистило шлях для підтримки оборонних і економічних відносин між двома країнами.\n\nЦей статус надав Афганістану низку пільг та поступок у наданні допомоги та обладнання, пов'язаних з обороною та безпекою.\n\nЗміна статусу Афганістану відбулася після того, як минулого року Байден вивів американські війська з країни, поклавши край майже 20-річній війні.\n\nВперше статус MNNA був наданий у 1987 році. За даними Державного департаменту, після скасування статусу Афганістану, США матимуть 18 основних союзників поза НАТО.\n\nЦе Аргентина, Австралія, Бахрейн, Бразилія, Колумбія, Єгипет, Ізраїль, Японія, Йорданія, Кувейт, Марокко, Нова Зеландія, Пакистан, Філіппіни, Катар, Південна Корея, Таїланд і Туніс.\n\nТайвань розглядається як MNNA без формального визначення таким.\n\nОсновні союзники поза НАТО мають право на позики матеріалів, постачання або обладнання для спільних досліджень, розробок, випробувань або оцінювання. Вони також мають право на розміщення на своїй території військових резервних запасів, що належать США, за межами військових об'єктів США.",
    "Таллінн. Крейчикова зіграє проти Костюк у другому колі": "Перше коло\n\nБарбора Крейчикова (Чехія, 7) – Айла Томлянович (Австралія) 6:1, 7:6(3)\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Україна може очолити антирейтинг із виїзду мільйонерів: де вони осядуть": "Загалом, за даними двох організацій, які з початку року відстежують міграцію товстосумів, до кінця цього року місце проживання змінять приблизно 88 тис. мільйонерів. Йдеться про HNWI — людей, власний капітал яких дорівнює $1 млн.\n\nЗвідки мільйонери їдуть\n\nНайбільше, за даними Henley Global, мільйонери тікатимуть з Росії. За прогнозами, країна втратить приблизно 15 тис. заможних людей лише у 2022 році. Це тренд, який продовжується вже приблизно 10 років, але через війну в Україні він прискорюється.\n\nНа другому місці — Китай, який залишать приблизно 10 тис. HNWI. Серед чинників, через які багаті люди їдуть з Китаю, — загострення відносин із США та Австралією, та обмеження Huawei у його великих 5g-амбіціях.\n\nТрійку антилідерів замикає Індія, яку залишать приблизно 8 тис. заможних індусів. Водночас, кількість мільйонерів у країні зростає, нових багатіїв з'являється більше, ніж виїжджає. До 2031 року, за прогнозами Henley Global, кількість заможного населення може зрости на 80%.\n\nЯкщо подивитись у відсотках, то картина буде дещо іншою. На першому місці опиниться Україна, з якої до кінця цього року прогнозують виїзд 2 800 багатих людей. Здавалося б, це невелика цифра, але у відсотках — це майже половина від заможних українців — 42%.\n\nНа другому місці знов опиниться Росія, яка втратить приблизно 15% від заможних громадян.\n\nТретє місце посядуть Індія, Гонконг та Бразилія, які втратять лише по 2% багатіїв.\n\nКуди вони прямують\n\nЗа кількістю мігруючих до країни HNWI перше місце посідає ОАЕ. Сюди до кінця року можуть переїхати 4 тис. HNWI. Саме сюди стікаються багаті росіяни, яких вже не приймає західний світ.\n\nАвстралія та Сингапур опинилися на другому та третьому місцях. Сюди до кінця року переїдуть 3 500 та 2 800 людей відповідно.\n\nЯкщо подивитись у відсотках, то картина також відрізнятиметься. На першому місці залишиться ОАЕ, яке приросте 4-ма відсотками багатих людей, а от наступною буде Греція — 3%, а також Ізраїль та Португалія (по 2%).\n\nЩоправда, у 2023 році для Греції та Португалії ця картина може змінитися. Через війну в Україні та санкції проти Росії, найімовірніше, програми інвестиційної міграції доведеться переглянути.\n\nДе можуть бути заможні українці\n\nЯкщо подивитись на дані, що їх наводить ООН про біженців із України, побачимо, що, окрім країн, де осіла більшість українців, є країни, які можуть відповідати смакам HNWI.\n\nНаприклад, це Кіпр, де наразі за тимчасовим прихистком звернулись майже 15 тис. людей. У Швейцарії та Португалії майже 60 та 50 тис. В Греції понад 18 тис., на Мальті — 1 284, а в Ліхтенштейні — лише 272.\n\nЗвісно, далеко не всі з тих, хто поїхав до цих країн, є HNWI, і далеко не кожен із HNWI звернеться за тимчасовим прихистком. Так, наприклад, у переліку ООН немає Монако, але завдяки публікаціям в пресі вже відомо, що там перебувають брати Суркіси та Костянтин Жеваго.\n\nВ цьому переліку немає Маврикія, якого разом із Монако та Мальтою називають «три М» через кількість заможних людей та сприятливі умови, які ці невеликі країни їм пропонують. Але є Франція, де заможних українців наразі можна знайти у Ніцці. А у Чорногорії, яка поки що надає економічне громадянство, серед 753 звернень 54 були від заможних українців.\n\nЧому мільйонери мігрують\n\nПоступове відновлення світових економік після пандемії, за даними Capgemini, призвело до зростання HNWI у 2021 році на 7,8% в усьому світі.\n\nТак, у Південній Америці їх побільшало на 13,2%, власне за рахунок США. Єврозона зросла на 6,7%, азійсько-тихоокеанський регіон — на 4,2%.\n\nДжерело: Capgemini World Wealth Report, 2022\n\nЗаможні люди постійно мігрують. Мобільність капіталістів була і раніше, дещо її сповільнила пандемія ковіду. Цього року мільйонери почали активніше мігрувати. Окрім закінчення пандемії, серед причин її прискорення — інфляція, падіння ринків, геополітика.\n\nУ 2020 році світом переміщувалися лише 12 тис. HNWI, а вже наступного року їх було удвічі більше.\n\nРік # HNWI, що мігрували зміни у % 2018 108 000 14% 2019 110 000 2% 2020 12000 -89% 2021 25000 108% 2022* 88000 252% 2023* 125 000 42%\n\n*прогноз Henley Global\n\nСеред причин, яким країнам вони надають перевагу, куди переїздять, — це, зазвичай, сприятливі податкові умови, можливість отримати громадянство країни за інвестиції, спокійні умови життя для себе та родини.\n\nХто отримає мільйонера, а хто втратить\n\nОкрім країн, звідки буде великий виток, мільйонери також їдуть і з таких країн, як Велика Британія, Мексика, Індонезія та Саудівська Аравія. Але ці виїзди невеликі — в рамках 0−1%.\n\nДо десятки країн, куди переїжджають HNWI, також входять:\n\nАвстралія — 4 тис.\n\nШвейцарія — 2,2 тис.\n\nСША — 1,5 тис.\n\nПортугалія — 1,3 тис.\n\nКанада — 1 тис.\n\nНова Зеландія — 0,8 тис.\n\nДля цих країн ця кількість зовсім невелика і не зробить погоди.\n\nВ Австралії загалом живе 395,4 тис. HNWI, тож у відсотках нові «надходження» — це лише 1%. У цих параметрах є й міграція до Нової Зеландії - тут мешкає приблизно 125 тис. HNWI.\n\nДля Швейцарії, де мешкає 464,6 тис. HNWI, цей відсоток навіть не дотягує до 1%. Так само, як і для США, де загальна кількість заможних американців становить 5,5 млн, та для Канади, де заможних людей трохи більше ніж 360 тис.\n\nДля Португалії, куди через сприятливі умови переїжджають HNWI із США, Великої Британії та, останнім часом, із Бразилії, переїзд додаткових 1,3 тис. заможних людей буде вже суттєвішім — в країні живе трохи більше ніж 55 тис. HNWI, а отже нові мільйонери становитимуть приблизно 2%.\n\nДжерело: Visual Capitalist",
    "Росія може повторити агресію. Хто і як забезпечуватиме безпеку України після війни": "Не Будапештський меморандум і не 5-та стаття статуту НАТО. Які гарантії безпеки для України обговорюють в Офісі президента з міжнародними партнерами.\n\nRelated video\n\nВ Офісі президента презентували документ — Kyiv Security Compact. Це концепція проєкту гарантій безпеки України. Вона напрацьована групою міжнародних радників на чолі з колишнім генсеком НАТО Андерсом Фогом Расмуссеном. Під час презентації був присутній один із авторів ідеї — голова Офісу президента Андрій Єрмак.\n\nЄС і США воювати не будуть\n\nКлючова мета — зміцнення територіальної цілісності, суверенітету й політичної незалежності України в її міжнародно визнаних кордонах. Також вони мають сприяти продовженню демократичних реформ. Іншими словами, у договір буде закладено механізм отримання міжнародної підтримки в разі нової хвилі агресії з боку РФ.\n\nЗрештою має бути підготовлений не суто політичний документ, як Будапештський меморандум, а юридичний — із конкретними гарантіями. Приміром, такий, як у травні 2022 року Великобританія підписала з Фінляндією та Швецією, гарантувавши їм безпеку, зокрема і в разі нападу Росії, до початку їх членства в НАТО. Тоді декларації передбачали зміну співробітництва у сфері оборони та безпеки між Великою Британією та кожною країною, посилення обміну розвідувальними даними, прискорення спільних військових тренувань, навчань і розгортань, а також посилення безпеки в усіх трьох країнах і Північній Європі. Фактично Стокгольм і Гельсінкі отримали підтримку на рівні 5-ої статті статуту НАТО (яка говорить, що напад на одного з членів альянсу є нападом на всіх його членів і на кожного зокрема).\n\n[ + – ] Ексгенсек НАТО Андерс Фог Расмуссен і голова Офісу президента Андрій Єрмак — автори Фото: Getty Images\n\nАле вже зараз очевидно, що український безпековий документ таким не буде. ЄС, США не готові воювати за Україну. Передбачається, що за Україну воюватимуть, як і зараз, Збройні сили України, але їх потрібно навчати й озброювати.\n\nЩо ж стосується самого НАТО, то концепція говорить, що ці гарантії безпеки жодним чином не перешкоджають рух України в Альянс. Просто допоки Україна не вступила в НАТО (а держава в активній війні навряд може стати членом організації, та навіть після її закінчення це не відбудеться автоматично — від України чекатимуть реформ не тільки в армії), а це кінцева мета, про яку записано в Конституції, і про яку говорять представники влади, мають діяти ці.\n\nТакож можна говорити про сильний склад країн – потенціальних підписантів. Серед них: США, Великобританія, Канада, Німеччина, Франція, Італія, Польща, а також Австралія, Туреччина. Ймовірно, можуть бути Словаччина та Чехія, а також балтійські країни та скандинавські. Але, на відміну від березневого плану, у списку точно нема країни-агресора, Росії, та поки відсутній Китай.\n\nВажливо\n\nПривіт \"російському кораблю\". Що буде, коли Балтійське море стане \"озером НАТО\"\n\nНагадаємо, наприкінці березня в Стамбулі Україна вже пропонувала гарантій безпековий договір (напередодні того, як світ дізнався про вбивства в Бучі Київської області). Тоді йшлося про участь у ньому і Китаю, і РФ.\n\nІ якщо з РФ усе зрозуміло — у березні наївно було намагатися заспокоїти країну-окупанта, то з Китаєм усе не так однозначно. Відповідаючи на запитання журналістів про залученість Пекіна, Андрій Єрмак сказав: \"У переліку наведені ті країни, з якими, скажімо так, консультації велися. З Китаєм ми не вели консультацій на цю тему. Ми були б \"за\", якщо Китай буде в списку. Але було би некоректно зараз зазначати Китай до проведення принаймні початкових консультацій. Але, наскільки мені відомо, найближчим часом відбудеться зустріч міністрів закордонних справ, тому ми цю ідею не відкидаємо\". Але уявити, що в якомусь безпековому союзі буде одразу Китай і США, неможливо, кажуть експерти.\n\nЦе не заміна НАТО\n\nПро перспективи підписання та реалізації Kyiv Security Compact, а також його якість Фокус запитав у директора програми \"Північна Америка\" Ради зовнішньої політики \"Українська призма\" Олександра Краєва.\n\nПісля презентації в Офісі президента довелося почути кілька схвальних відгуків про проєкт договору про гарантії безпеки, що думаєте про нього Ви?\n\nНа початку я був трохи оптимістичніший, тому що це відсилає нас так чи інакше до тих домовленостей, які мали Швеція та Фінляндія зі Сполученими Штатами та Британією. Тобто проміжні гарантії на рівні 5-ої статті статуту НАТО — скандинавські країни отримали захист від Росії ще до повноцінного вступу в Альянс. І мені здавалося, що ми йдемо саме до такого формату. Коли ми відійшли від того, що пропонувалося в березні, мені здавалося, що прямуватимемо до шведсько-фінського сценарію. Але поки здається, ні. Так, є стратегічні питання співпраці, питання того, що ми будемо продовжувати отримувати підтримку на рівні ленд-лізу. Тобто буде зброя, допомога в відбудові оборонно-промислового комплексу, економіки й інше. І це добре, що все це закріплюється на папері. І добре, що це не закріплюватимуть Росія та Китай. Важливо, що буде хтось поза регіоном і НАТО — Австралія, яка вважається усіма західними колегами новим гарантом безпеки в Індо-Тихоокеанському регіоні, але… Але якщо ми говоримо про доступні, адекватні й такі потрібні гарантії безпеки рівня статті 5-ої, то про них не йдеться. Цей документ хороший як допоміжний. І добре, що в ньому вказано, що це не заміна НАТО. Загалом хотілося більшого.\n\nЧим цей договір відрізнятиметься від Будапештського меморандуму? Наскільки можна зрозуміти, конкретних показників із постачання, наприклад, зброї не буде.\n\nУ першу чергу, тим, що Будапештський меморандум, навіть якщо подивитися на текст, був суто політичний, там нічого не говорилося про конкретне забезпечення цих гарантій або бодай про якусь підтримку поза політичною заявою. Тут ми маємо якісь вивчені уроки. Бачимо продовження програми ленд-лізу, матеріальної, економічної підтримки, політичної. Чіткіше виписано, що саме ми отримуватимемо як частину цього гарантування. Будапештський меморандум також стверджував нашу нейтральність і безядерність. Тут ідеться про те, що цей меморандум не є вичерпним, не забезпечує всіх наших потреб, і тому ми продовжуємо рухатися по інших треках.\n\nТакож є згадка про санкції.\n\nЦе те, про що говорив президент Джо Байден і багато інших американців. Навіть коли Росія піде з України, пряма агресія закінчиться, це не означатиме зняття санкцій. Тому що росіяни мають до кінця відчути вагу своїх злочинів, вагу того, що вони зробили.\n\nЦей захист буде винятково від РФ?\n\nПо-суті в нас агресор зараз один. Цей меморандум показує, що Захід зрозумів, що й надалі нам треба буде готуватися, що Росія може повторити свою агресію. Що позитивного ідеологічно, скажімо так, у цьому меморандумі — Захід зрозумів, що Росія не відмовиться від ідей впливати на Україну, захопити її, знищити. Цей документ показує, що навіть після перемоги на полі бою або дипломатичної, це зовсім не означає, що Росія заспокоїться, що питання з Росією будуть закриті. Наративно це правильно. Але з практичної точки зору треба багато що додати.\n\nОприлюднено приблизний перелік країн-підписантів. У ньому немає Китаю. Але Офіс президента ще вагається, чи остаточне це рішення?\n\nДуже сподіваюся, що в наших очільників вистачить мудрості й хоробрості не приєднувати Китай. Розумієте, неприєднання Китаю — це не питання економічної вигоди, це питання ідеологічне. Наша боротьба проти росіян сприймається як боротьба ідейна, за свободу, демократію, права людини, відкриті ринки, верховенство права. Ми боремося проти диктатури. А Китай уособлює в собі все негативне, що може існувати для західного світу, все, що може загрожувати демократії західного типу. І якщо в такій боротьбі одним із наших гарантів буде Китай, тоді питання в тому, наскільки принципова наша боротьба?\n\nЧим були погані березневі гарантії? Крім того, що нас мала гарантувати країна-агресор, так нас мала гарантувати країна, яка асоціюється з диктатурою, недемократичним режимом — Китай. Тобто з моєї точки зору, Китай включати точно не треба суто з точки зору позиціювання нашої боротьби.\n\nВиникає логічне запитання: чому Китай (не згадуємо про РФ) з’явився в березні?\n\nОфіс президента є в модерній парадигмі міжнародних відносин, багатьох центрів упливів, центрів сили. Фактично з цієї точки Китай є не просто претендентом на гегемонію, як вважають школи неореалістів. Китай є одним із центрів сили, з яким треба мати стратегічні відносини. Згадаємо, що Україна раніше оголосила Китай нашим стратегічним партнером у той момент, коли розірвали відносини зі США, якраз спираючись на цю концепцію багатополярності. Таке мислення нашого центру ухвалення рішень. Зрозуміло, воно має нормальне теоретичне підґрунтя, але в цьому випадку його не треба використовувати, воно вже не працює.\n\nЯк Австралія опинилася в списку потенційних гарантів?\n\nАвстралія за останні кілька років стала однією з ключевих держав зі стримування Китаю. Згадаймо проєкт AUKUS, коли британці, американці й австралійці створюють спільний підводний флот Австралії. Австралія доєдналася до багатьох демократичних ініціатив у Тихоокеанському регіоні, максимально допомагала усім країнам, до яких намагався просувати свої інтереси Китай. Австралія дійсно стала потенціалом, точкою впливу, форпостом Заходу на Сході. При тому що Китай намагається загравати і з Заходом, і з Путіним, нам необхідно об’єднуватися з країнами, які ще більше зможуть натиснути на Китай, аби таких загравань не відбувалося.\n\nПотенційно погодилась підписати і Туреччина. Чи можуть бути гарантами Румунія та Болгарія задля забезпечення безпеки в Чорному морі?\n\nДумаю, вони приєднаються, хоча їхня позиція була доволі пасивна. Все-таки і Болгарія, і Румунія слугували інфраструктурними хабами, які дозволяли нам хоч якось вивозити своє зерно. Обидві країни допомагали зброєю, ресурсами, економічно — були з нами, не грали на руку росіянам. Вони частина східного флангу НАТО, як і Туреччина, частина безпеки в регіоні.\n\nЯка роль США?\n\nСША можуть упливати на все. США — єдиний офіційно загальновизнаний гегемон. Тобто країна, яка визначала порядок денний, впливає на політики інших держав, має визначальне слово у вирішенні більшості глобальних проблем. Участь США — це майже 90% участь країн НАТО, майже 80% участі західних не натовських країн. І так чи інакше США — єдині, хто може стримувати Китай. Тобто можуть робити так, аби Китай не працював із росіянами. Саме через дипломатів США Китай розірвав із росіянами всі довгострокові договори, заморозив золотовалютний резерв Росії — ту його частину, яка була в Китаї. США зараз грає дуже важливі й дуже складні політичні матчі, і всі вони направлені якраз на допомогу нам. Це, можливо, не так може проговорюватися, але все, що робиться проти Китаю, багато в чому допомагає нам. Бо якби Китай встав на сторону Росії, нам було би набагато важче.\n\n[ + – ] Ексгенсек НАТО Андерс Фог Расмуссен і голова Офісу президента Андрій Єрмак презентують концепцію проєкту гарантій безпеки України Фото: Getty Images\n\nБагато концентрується на ролі Расмуссена, чому саме його попросили очолити цю роботу?\n\nІз Расмуссеном класична історія про західних політиків, які після офіційної своєї кар'єри переходять на менш офіційні формати, хоча досі публічні. Расмуссен популярний на Заході, його вважають одним із натовських яструбів, поборників жорсткіших заходів щодо стримування опонентів. Тому добре, що це саме він.\n\nКоли документ може запрацювати, і якою може бути російська реакція?\n\nРосіяни вже висловилися, заявили про порушення, ескалацію. Не думаю, що з часом щось зміниться. Максимум, що вони можуть зробити, — нові провокації, нові обстріли. Росія не здатна зробити щось таке, що ми не бачили. Але вплинути на цю систему вони не зможуть.\n\nВажливо\n\nМеч, щит та їжак. Чим досвід протистояння із СРСР корисний для нової стратегічної концепції НАТО\n\nКажуть, що документ може бути підписаний наприкінці року. Запрацює тоді, коли стане очевидно, що Україна всі свої території звільняє, виходить на державні кордони, або як мінімум українська армія перемагає російську на нашій території. Тобто в той момент, коли приєднання до цих гарантій не буде нести для інших країн загрози підпасти під визначення повноцінної участі в конфлікті. Умовно, коли це не спровокує масштабну ядерну війну.\n\nЩо та коли вважатиметься новим актом агресії РФ?\n\nУ документі йдеться про те, що українці витурили росіян, а тепер давайте зробимо так, аби росіяни не повторили агресію. Тобто договір може бути підписаний зараз, але в прикінцевих положеннях вказано, коли почне діяти. Важливість документа в тому, що програми, які існують за час війни, триватимуть після нашої перемоги для того, аби ми відбудували армію, економіку. Захід не хоче кидати Україну.",
    "Санкції щодо \"кривавих\" алмазів можуть боляче вдарити по економіці Росії та Путіну — Видолоб": "Європейський Союз має припинити імпорт алмазів з Росії. Про це заявили 5 із 27 країн блоку у спільній пропозиції. За повне обмеження виступають Польща, Ірландія, Литва, Естонія та Латвія. Виконавча комісія ЄС має представити державам-членам офіційну пропозицію щодо додаткових санкцій проти Росії уже цього тижня. Санкції посилять через оголошення мобілізації в Росії та проведення псевдореферендумів в Україні. Президент Союзу ювелірів України Дмитро Видолоб в ефірі Українського радіо прокоментував, що означає ця галузь для економіки Росії і чому деякі європейські країни проти запровадження обмежень.\n\nYour browser does not support the audio element.\n\nЯке місце російських алмазів на світовому ринку\n\nБлизько 30% всього світового видобутку алмазів належить Російській Федерації. Крім того, компанія-монополіст \"Алроса\" видобуває в Росії 95%. Її штаб-квартира знаходиться в Якутії, і ця компанія безпосередньо пов'язана з військово-промисловим комплексом Росії та президентом Росії Володимиром Путіним. Тож це \"криваві\" алмази, які використовуються для насилля і війни проти України. Тому я вважаю, що санкції щодо алмазів російського походження треба було запровадити від початку повномасштабного вторгнення Росії в Україну.\n\nМи категорично виступаємо за санкції проти російських алмазів, за скасування сертифікації російських алмазів в системі Кімберлійського процесу повністю. Також ми виступаємо за запровадження міжнародних санкцій проти російських виробників ювелірної продукції та заборону й обмеження експорту ювелірних виробів з Російської Федерації по всьому світу. Це будуть ефективні кроки, якщо ці рішення будуть ухвалені.\n\nЯкими будуть збитки для Росії\n\nНасправді є всі належні інструменти для запровадження цих санкцій можуть боляче вдарити по економіці Росії, зокрема безпосередньо по військово-промисловому комплексу та Путіну. Наразі Сполучені Штати та Австралія вже запровадили односторонні санкції проти російських алмазів.\n\nМи очікували, що в сьомий пакет санкцій будуть включені ювелірні вироби російського виробництва, зокрема разом з російськими діамантами, виготовленими з російських алмазів. Але ми цього не побачили, адже ювелірні вироби з сьомого пакета були виключені в останній момент. І наступний пакет також не передбачає санкції щодо них. Можливо, треба повертатися до цього питання. Інакше Сполучені Штати, які запровадили санкції проти російських алмазів, дійсно, не зачиняють лазівку для російських алмазів у вигляді оброблених діамантів, які можуть потрапляти на американський ринок, що і відбувається. Є достатньо велика чисельність американських компаній, які спеціалізуються на ринку так званого \"руського золота\" і завозять безпосередньо з Росії ювелірну продукцію.\n\nАле у світі є цивілізований міжнародний інструмент щодо запобігання потраплянню на ринок російських \"кривавих\" алмазів — це Кімберлійський процес, до якого Україна долучилася 2007 року. І там представляє Україну Державний гемологічний центр Міністерства фінансів України.\n\nПро Кімберлійський процес\n\nДо цього заходу ще півтора місяця. На сьогодні є досить оптимістична інформація щодо перспектив заборони сертифікації в системі Кімберлійського процесу \"кривавих\" алмазів російського походження.\n\nКімберлійський процес дозволяє повністю простежити весь ланцюжок походження алмазу від моменту його видобутку і до доведення до кінцевого споживача у вигляді ювелірної вставки в ювелірний виріб, тобто діаманту. Через всі етапи простежується шлях алмазу. Тож саме Кімберлійський процес і сертифікація алмазів в його системі дозволяє відокремлювати сертифіковані, тобто \"білі\" алмази від \"кривавих\", які не будуть сертифіковані.\n\nПро країни, які проти обмежень\n\nВся система міжнародної торгівлі алмазами та діамантами сконцентрована в руках діамантових бірж, одна з яких розташована на території Бельгії, в місті Антверпен. І у цій ситуації проявляється залежність цієї антверпенської діамантової біржі від російського каміння. І тут є інтереси зацікавлених бізнесових кіл. Тобто бізнес-лобісти йдуть до уряду Бельгії і просять виступити проти запровадження санкцій, оскільки вони не встигнуть диверсифікувати постачання діамантів до себе на біржу.\n\nФото: Unsplash",
    "ЗСУ вже використовують на фронті бронетранспортери M113AS4, такі БТР Україні передала Австралія": "Чума на всю Францію, голоси міфічних потвор у голові та письменник замкнений у власних кошмарах: 3 гри жанру Horror-Adventure, про які ви не знали",
    "Зміна короля у Британії може призвести до зміни політики у 14 країнах, які перебувають під його владою – The Guardian": "Проголошення Чарльза III королем Великої Британії після смерті королеви Єлизавети ІІ може спричинити зміни в 14 країнах очолюваного королівством Співдружності націй, в яких монарх, що править у Лондоні, є главою цих держав, пише The Guardian.\n\n\"У той час як гучні республіканські голоси звучать в Австралії, Новій Зеландії та Канаді, для Ямайки ця проблема вимагатиме негайного вирішення, оскільки в цій країні відповідно до конституції для визнання нового короля необхідне проведення референдуму\", - пише газета.\n\nВидання наводить витяг із п'ятничної передової статті однієї з впливових ямайських газет: \"Через смерть королеви Ямайка може легше розірвати зв'язок із монархією\".\n\nБеліз вже оголосив про перегляд конституції, політичне керівництво заморських британських територій, таких як Британські Віргінські острови, також йде в цьому напрямку.\n\nЧитайте також: Король Чарльз ІІІ оголосив свого сина спадкоємцем трону\n\nУ червні у новому австралійському уряді, який очолив Ентоні Елбаніз, з'явилася посада міністра, відповідального за перехід до республіки. Колишній віце-прем'єр Нової Зеландії сер Дон Маккіннон вважає, що в ситуації, що склалася, питання про перехід країни до республіканського правління отримає новий заряд. Співголова новозеландської Партії зелених Марама Девідсон, у свою чергу, повідомив, що питання відносин Нової Зеландії з британською короною потрібно вирішувати \"не прямо зараз\".\n\nВ 2021 році Барбадос став республікою і припинив визнавати королеву Єлизавету II главою держави.\n\nRelated video\n\nЗагалом до Співдружності націй входить 56 держав, у цьому об'єднанні вже протягом тривалого часу йдуть демократичні процеси, зокрема було оголошено про те, що титул глави співдружності не може бути спадковим. Водночас у 2018 році лідери країн-учасниць обрали колишнього тоді принца Уельського Чарльза керівником цього блоку.",
    "Орбан заявив, що війна в Україні триватиме до 2030 року, та розкритикував санкції ЄС проти Росії": "Прем'єр-міністр Угорщини Віктор Орбан вкотре виступив проти розширення санкцій ЄС щодо Росії. Одіозний політик також спрогнозував, що війна в Україні може тривати до 2030 року.\n\nВідео дня\n\nЗ такою промовою Орбан виступив під час закритої зустрічі зі своїми прихильниками у курортному селищі Кетче. Тези виступу стали відомі виданню \"Вільна Європа\".\n\nПрем'єр видав заяву про те, що війна в Україні була б локальною, але втрутився Захід і зробив її глобальною. Політик вважає, що Європа санкціями проти країни-агресора \"стріляє собі в ногу\".\n\nОрбан заявив, що в ЄС немає лідера, який би визнавав та діяв на користь організації. Він вважає, що таким лідером Європи раніше була канцлер Німеччини Ангела Меркель.\n\nУгорський прем'єр також вважає, що через енергетичну кризу, спричинену санкціями, взимку може зупинитися до 40% європейської промисловості.\n\nЯк повідомляв OBOZREVATEL, раніше Орбан відзначився ще однією скандальною заявою про війну в Україні. На його переконання, там ніколи не настане мир, якщо РФ та США не сядуть за стіл переговорів.\n\nТільки перевірена інформація у нас у Telegram-каналі Obozrevatel та Viber. Не ведіться на фейки!",
    "Чемпіонат світу-2022 з баскетболу серед жінок: календар, результати, турнірні таблиці": "Джерело - Чемпіон.\n\n22 вересня - 2 жовтня в Австралії відбувається чемпіонат світу з баскетболу серед жіночих команд.\n\nУчасть у змаганнях бере 12 команд, які поділені на дві групи. За підсумками групового етапу з кожної групи вийдуть по чотири найкращі команди. Далі команди за кубковою системою визначають чемпіона та призерів.\n\nКалендар чемпіонату світу з баскетболу:\n\nГрупа А\n\n1 тур. 22 вересня\n\n03:30. Боснія і Герцеговина - Пуерто-Рико 58:82\n\n04:30. США - Бельгія 87:72\n\n10:30. Південна Корея - Китай 44:107\n\n2 тур. 23 вересня\n\n03:30. Пуерто-Рико - США 42:106\n\n06:00. Бельгія - Південна Корея 84:61\n\n07:30. Китай - Боснія і Герцеговина 98:51\n\n3 тур, 24 вересня\n\n07:30. США - Китай 77:63\n\n11:00. Боснія і Герцеговина - Південна Корея 66:99\n\n13:30. Пуерто-Рико - Бельгія 65:68\n\n4 тур. 26 вересня\n\n04:30. Бельгія - Боснія і Герцеговина 85:55\n\n07:00. Південна Корея - США 69:145\n\n10:30. Китай - Пуерто-Рико 95:60\n\n5 тур, 27 вересня\n\n04:30. Пуерто-Рико - Південна Корея\n\n06:30. Китай - Бельгія\n\n07:00. США - Боснія і Герцеговина\n\nГрупа В\n\n1 тур. 22 вересня\n\n06:00. Канада - Сербія 67:60\n\n07:00. Японія - Малі 89:56\n\n13:30. Австралія - Франція 57:70\n\n2 тур. 23 вересня\n\n05:00. Сербія - Японія 69:64\n\n11:00. Франція - Канада 45:59\n\n13:30. Малі - Австралія 58:118\n\n3 тур, 25 вересня\n\n07:30. Малі - Франція 59:74\n\n11:00. Австралія - Сербія 69:54\n\n13:30. Японія - Канада 56:70\n\n4 тур, 26 вересня\n\n06:30. Сербія - Малі 81:68\n\n09:00. Франція - Японія 67:53\n\n13:30. Канада - Австралія 72:75\n\n5 тур, 27 вересня\n\n09:00. Малі - Канада\n\n10:30. Сербія - Франція\n\n13:30. Австралія - Японія\n\nМатчі плей-оф\n\n29 вересня\n\nМатч № 31. Перший матч 1/4 фіналу\n\nМатч № 32. Другий матч 1/4 фіналу\n\nМатч № 33. Третій матч 1/4 фіналу\n\nМатч № 34. Четвертий матч 1/4 фіналу\n\n30 вересня\n\nПерший півфінал. Переможець матчу 34 - Переможець матчу 31\n\nДругий півфінал. Переможець матчу 32 - Переможець матчу 33\n\n2 жовтня\n\n06:00. Матч за третє місце\n\n09:00. Фінал",
    "Сан-Дієго. Лестьєнн уперше в кар'єрі зіграє у чвертьфіналі на рівні ATP, лідери посіву впевнено стартували на турнірі": "Друге коло\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Австралії прогнозують другий за величиною врожай пшениці 02.09.2022": "Австралії прогнозують другий за величиною врожай пшениці\n\nЗгідно з результатами опитування трейдерів та аналітиків, виробництво зерна в Австралії в 2022/23 МР може досягти 34-36 млн тонн, що стане другим за величиною показником за всю історію спостережень, повідомляє УкрАгроКонсалт із посиланням на S&P Global Platts.\n\nПосіви отримали достатню кількість вологи під час посівної та вегетації. Але у аналітиків залишається занепокоєння щодо якості пшениці, оскільки сильні зливи можуть зменшити вміст протеїну у зерні. Таким чином, обсяг виробництва пшениці преміум-класу, ймовірно, зменшиться через сильні опади та повені в Новому Південному Уельсі та Квінсленді.\n\nВ Західній Австралії, яка є найбільшим виробником зерна та експортує більшу частину вирощеного врожаю, урожай очікується на рівні 10,5-13 мільйонів тонн, повідомили джерела.\n\n«Очікуваний кращий обсяг виробництва, ймовірно, зменшить обмеження пропозиції на світовому ринку, оскільки він також може збільшити обсяги експорту та постачати дешевшу пшеницю до Південно-Східної Азії», — сказав трейдер із Західної Австралії.\n\nАвстралійське бюро економіки сільського господарства та ресурсів прогнозувало, що врожай пшениці в країні в 2022-2023 роках складе 30,3 мільйона тонн у порівнянні з оцінками в 36,3 мільйона тонн у 2021-22 роках.\n\nМіністерство сільського господарства США прогнозує виробництво пшениці в Австралії на рівні 33 мільйонів тонн у 2022-2023 роках проти 36,3 мільйонів тонн у 2021-22 роках.\n\nЕкспорт зерна з Австралії в 2022/23 МР опитані трейдери та аналітики оцінювали в 26-27 млн тонн, що загалом відповідає показнику попереднього МР. Прогноз аналітиків USDA становить 25 млн тонн проти 27,5 млн тонн у 2021/22 МР.\n\nПозначки:зерно, прогноз урожаю, Австралія",
    "Сеул. Непростий старт Остапенко, Хіменес Касінцева виграла дебютний матч у Турі": "Перше коло\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛"
}